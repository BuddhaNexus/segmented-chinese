{
    "T29n1562_045:0596a07": "阿毘達磨順正理論卷第四十五",
    "T29n1562_045:0596a09": "尊者眾賢造",
    "T29n1562_045:0596a10": "三藏法師玄奘奉　詔譯",
    "T29n1562_045:0596a11": "5 辯隨眠品1 一辯隨眠品第五之一",
    "T29n1562_045:0596a12": "廣辯諸業并決擇已。諸契經中說感有處，皆",
    "T29n1562_045:0596a13": "言諸業能為引因。然見世間有離染者，雖亦",
    "T29n1562_045:0596a14": "造善身語意業，而無功能招後有果。故於感",
    "T29n1562_045:0596a15": "有，業應非因。業獨為因非我所許，要隨眠助",
    "T29n1562_045:0596a16": "方有感能，非離隨眠業獨能感，故緣起教初",
    "T29n1562_045:0596a17": "說隨眠。此復何因？隨眠有幾？頌曰：",
    "T29n1562_045:0596a18": "隨眠諸有本，　　此差別有六，",
    "T29n1562_045:0596a19": "謂貪瞋亦慢、　　無明見及疑。",
    "T29n1562_045:0596a20": "論曰：由此隨眠是諸有本，故業離此無感有",
    "T29n1562_045:0596a21": "能。何故隨眠能為有本？諸煩惱現起，為十六",
    "T29n1562_045:0596a22": "事故。一、堅固根本令得堅牢，對治遠故。煩惱",
    "T29n1562_045:0596a23": "根本謂煩惱得。二、生依麁重，能辯所依中無",
    "T29n1562_045:0596a24": "堪任性故。三、建立相續，能數令餘連續起故。",
    "T29n1562_045:0596a25": "四、修治自田，令所依止順彼住故。五、憎背功",
    "T29n1562_045:0596a26": "德，性相能違諸功德故。六、為厭訶本，發智所",
    "T29n1562_045:0596a27": "厭訶身語意業故。七、引毒等流，能引如自隨",
    "T29n1562_045:0596a28": "煩惱故。八、擁解脫路，棄背親近正說者故。九、",
    "T29n1562_045:0596a29": "能發業有，發起能招後有業故。十、攝自資糧，",
    "T29n1562_045:0596b01": "能數數攝起非理作意故。十一、迷於所緣，能",
    "T29n1562_045:0596b02": "害自身正覺慧故。十二、殖眾苦種，能生一",
    "T29n1562_045:0596b03": "切生死苦故。十三、將導識流，於後有所緣能",
    "T29n1562_045:0596b04": "引發識故。十四、違越善品，令諸善法皆退失",
    "T29n1562_045:0596b05": "故。十五、廣繫縛義，令不能越自界自地，以能",
    "T29n1562_045:0596b06": "長養染污界故。十六、攝世非愛諸增上果，因",
    "T29n1562_045:0596b07": "此外物皆衰變故。由是隨眠能為有本，故業",
    "T29n1562_045:0596b08": "因此有感有能。雖離染者亦造善業，而無勢",
    "T29n1562_045:0596b09": "力能招後有，是故智者應勤精進，思擇隨眠",
    "T29n1562_045:0596b10": "速令除滅。以何門義思擇隨眠？謂觀隨眠此",
    "T29n1562_045:0596b11": "見所斷、此修所斷，此唯一部、此二此四、此通",
    "T29n1562_045:0596b12": "五部，此是遍行、此非遍行，此自界遍、此他",
    "T29n1562_045:0596b13": "界遍，此有漏緣、此無漏緣，此有為緣、此無",
    "T29n1562_045:0596b14": "為緣，此云何起、云何隨增，此由遍知所緣",
    "T29n1562_045:0596b15": "故斷、此由斷滅所緣故斷、此由永害助伴故",
    "T29n1562_045:0596b16": "斷、此由清淨相續故斷，此與彼相應、此與彼",
    "T29n1562_045:0596b17": "不相應，此斷已可退、此斷已不可退，此有非",
    "T29n1562_045:0596b18": "愛異熟、此全無異熟，此是彼等無間、此是彼",
    "T29n1562_045:0596b19": "所緣，此因所緣斷、此因所緣不斷，此體雖已",
    "T29n1562_045:0596b20": "斷而所緣故縛，此於定地無容得有，此非世",
    "T29n1562_045:0596b21": "間治道所滅，此唯意識身、此通六識身，此能",
    "T29n1562_045:0596b22": "等起身語二業，此能斷善根、此能續善根，此",
    "T29n1562_045:0596b23": "是見性、此非見性，此唯九品斷、此唯一品斷、",
    "T29n1562_045:0596b24": "此一品斷或九品斷，此田彼故成就、此由彼",
    "T29n1562_045:0596b25": "故不成就，此由彼故相應、此由彼故不相應，",
    "T29n1562_045:0596b26": "此於彼位容有現行、此雖未斷而不現行，此",
    "T29n1562_045:0596b27": "唯在欲界斷、此亦在上界斷，有成就此果、有",
    "T29n1562_045:0596b28": "不成就此果，此同對治、此別對治。以如是等",
    "T29n1562_045:0596b29": "眾多義門，應善思擇諸隨眠相。如是善知隨",
    "T29n1562_045:0596c01": "眠相已，方能決定除滅隨眠，亦能為他無倒",
    "T29n1562_045:0596c02": "顯說，自他相續善品更生，能速了知遣除",
    "T29n1562_045:0596c03": "方便。是故若欲利樂自他，應於隨眠如是思",
    "T29n1562_045:0596c04": "擇。隨眠差別略有六種，謂貪、瞋、慢、無明、見、疑。",
    "T29n1562_045:0596c05": "經主於此作如是釋，頌說亦言意顯慢等亦",
    "T29n1562_045:0596c06": "由貪力於境隨增。謂契經言：因愛生恚。如瞋",
    "T29n1562_045:0596c07": "由貪力於境隨增，慢等亦由貪，故復言亦。此",
    "T29n1562_045:0596c08": "釋無理，非文意故。謂此本為標數列名，不明",
    "T29n1562_045:0596c09": "此因彼於境隨增義。今詳亦字為滿句言，若",
    "T29n1562_045:0596c10": "必欲令此有別義，更為方便作無過釋，謂瞋",
    "T29n1562_045:0596c11": "如貪雖有多類，而可總說為一隨眠。慢等亦",
    "T29n1562_045:0596c12": "然，故復言亦。或此為顯如貪與瞋行相不同，",
    "T29n1562_045:0596c13": "是故別立。如是慢等行相雖同，餘義有殊，故",
    "T29n1562_045:0596c14": "亦別立。及聲為顯釋據相違，或顯總攝隨眠",
    "T29n1562_045:0596c15": "類盡。若諸隨眠數唯有六，何緣經說有七隨",
    "T29n1562_045:0596c16": "眠？頌曰：",
    "T29n1562_045:0596c17": "六由貪異七，　　有貪上二界，",
    "T29n1562_045:0596c18": "於內門轉故，　　為遮解脫想。",
    "T29n1562_045:0596c19": "論曰：即前所說六隨眠中分貪為二，故經說",
    "T29n1562_045:0596c20": "七。何等為七？一欲貪隨眠、二瞋隨眠、三有貪",
    "T29n1562_045:0596c21": "隨眠、四慢隨眠、五無明隨眠、六見隨眠、七疑",
    "T29n1562_045:0596c22": "隨眠。欲貪隨眠依何義釋？為欲貪體即是隨",
    "T29n1562_045:0596c23": "眠、為是欲貪之隨眠義？於餘六義，徵問亦爾。",
    "T29n1562_045:0596c24": "經主於此作是釋言：此是欲貪之隨眠義。然",
    "T29n1562_045:0596c25": "隨眠體非心相應、非不相應，無別物故。煩惱",
    "T29n1562_045:0596c26": "睡位說名隨眠，於覺位中即名纏故。何名",
    "T29n1562_045:0596c27": "為睡？謂不現行種子隨逐。何名為覺？謂諸煩",
    "T29n1562_045:0596c28": "惱現起纏心。何等名為煩惱種子？謂自體上",
    "T29n1562_045:0596c29": "差別功能，從煩惱生、能生煩惱，如念種子是",
    "T29n1562_045:0597a01": "證智生、能生當念功能差別，又如芽等有前",
    "T29n1562_045:0597a02": "果生、能生後果功能差別。今詳彼釋，於理不",
    "T29n1562_045:0597a03": "然，自許隨眠離諸煩惱無別物故。不染污法",
    "T29n1562_045:0597a04": "為煩惱體，理不成故，不可說為睡隨眠體，故",
    "T29n1562_045:0597a05": "無少物名睡隨眠。又若隨眠是煩惱種，離諸",
    "T29n1562_045:0597a06": "煩惱無別有物，則不應說謂自體上差別功",
    "T29n1562_045:0597a07": "能，從煩惱生、能生煩惱，名煩惱種。又彼所執",
    "T29n1562_045:0597a08": "煩惱功能，若是煩惱以生為性，則不可說此",
    "T29n1562_045:0597a09": "睡煩惱離覺煩惱無別有物。若非煩惱以生",
    "T29n1562_045:0597a10": "為性，如是生性豈非別物？又不應說煩惱睡",
    "T29n1562_045:0597a11": "位說名隨眠，若此功能即是煩惱亦非煩惱，",
    "T29n1562_045:0597a12": "如是言義曾所未聞。若此功能非煩惱性亦",
    "T29n1562_045:0597a13": "非餘性而說是生，此極希有，無體而許，是現",
    "T29n1562_045:0597a14": "在故。非無體法可得說言從煩惱生、能生煩",
    "T29n1562_045:0597a15": "惱。又彼所立宗因相違。所以者何？謂彼所說",
    "T29n1562_045:0597a16": "然隨眠體非心相應非不相應，無別物故。今",
    "T29n1562_045:0597a17": "應責彼無別物言，為離覺時諸纏自體、為離",
    "T29n1562_045:0597a18": "睡位所依自體、為離異二第三聚法無別物",
    "T29n1562_045:0597a19": "耶？然皆非理，彼法非此品類性故，又此離彼",
    "T29n1562_045:0597a20": "無別體故。又離相應不相應外，應別有一違",
    "T29n1562_045:0597a21": "二法生，然此第三必不可得，故彼所說但有",
    "T29n1562_045:0597a22": "虛言。又彼初言然隨眠體非心相應非不相",
    "T29n1562_045:0597a23": "應，此言誠實都無體故，後不應說差別功能",
    "T29n1562_045:0597a24": "從煩惱生能生煩惱，以無體法非因果故。又",
    "T29n1562_045:0597a25": "彼此中據何別理，唯執煩惱不現行位種子",
    "T29n1562_045:0597a26": "隨逐說名隨眠，非餘法種亦立斯號？如彼所",
    "T29n1562_045:0597a27": "執，亦有心等差別功能從心等生能生心等",
    "T29n1562_045:0597a28": "名為種子，何不亦說心等隨眠？上座此中立",
    "T29n1562_045:0597a29": "多因證，謂隨眠者，是諸有情相續所持煩惱",
    "T29n1562_045:0597b01": "類故，不由功力恒隨逐故，由遍知彼息眾苦",
    "T29n1562_045:0597b02": "故，觀彼速能依對治故，智者恒觀為病性故。",
    "T29n1562_045:0597b03": "如是所立皆非證因，許有情身中具五蘊類",
    "T29n1562_045:0597b04": "故，或且彼許有業類故，心等功能不由功力",
    "T29n1562_045:0597b05": "亦恒隨故，契經中言遍知諸法息眾苦故。若",
    "T29n1562_045:0597b06": "觀現行纏過失者，彼最能速，依對治故。經言：",
    "T29n1562_045:0597b07": "有智應常觀察五種取蘊為病性故。誰有鑒",
    "T29n1562_045:0597b08": "者於彼所立證隨眠因心能生喜？又隨眠體",
    "T29n1562_045:0597b09": "於自相續既恒隨逐，何非現行？以現行名目",
    "T29n1562_045:0597b10": "現在故。由此經主惡立隨眠。又所立喻，如念",
    "T29n1562_045:0597b11": "種子是證智生能生當念功能差別，亦不相",
    "T29n1562_045:0597b12": "似。以我宗言念種子者，即於證智後，初重緣",
    "T29n1562_045:0597b13": "實念，從先證智俱起念生，能生後時憶智俱",
    "T29n1562_045:0597b14": "念。此顯即念前後相引，為能赴感差別功能，",
    "T29n1562_045:0597b15": "彼自體俱生，無別實煩惱從前纏起能生後",
    "T29n1562_045:0597b16": "纏可名隨眠煩惱種子，故喻於法相去極遙。",
    "T29n1562_045:0597b17": "由此應知彼第二喻，於所況法亦無證能。謂",
    "T29n1562_045:0597b18": "芽等中有實色等，從前果位實色等生，生後",
    "T29n1562_045:0597b19": "果時實色等法。彼宗所立煩惱隨眠差別功",
    "T29n1562_045:0597b20": "能無如是事。又無芽等同類相續因果俱時，",
    "T29n1562_045:0597b21": "有自體中煩惱種子與纏俱義，則不應計於",
    "T29n1562_045:0597b22": "自體中煩惱功能，從前已滅諸煩惱起。猶",
    "T29n1562_045:0597b23": "如芽等從前果生功能差別。如斯乃是食米",
    "T29n1562_045:0597b24": "臍宗，豈得引來摸託聖旨？惡說法者妄所執",
    "T29n1562_045:0597b25": "故。況經主論劣甚彼宗，謂彼宗中許有別法",
    "T29n1562_045:0597b26": "說名為行，是智果因。然經主宗無別實物名",
    "T29n1562_045:0597b27": "為種子，如何說是煩惱果因？故為甚劣。上座",
    "T29n1562_045:0597b28": "於此謂佛世尊自說諸纏與隨眠異，謂諸煩",
    "T29n1562_045:0597b29": "惱現起名纏，以能現前縛相續故；煩惱隨界",
    "T29n1562_045:0597c01": "說名隨眠，因性恒隨而眠伏故。以契經說：幼",
    "T29n1562_045:0597c02": "稚童子嬰孩眠病，雖無染欲而有欲貪隨眠隨",
    "T29n1562_045:0597c03": "增。此唯說有諸隨眠性。又說一類於多時中",
    "T29n1562_045:0597c04": "為欲貪纏纏心而住。此文唯說有煩惱纏。又",
    "T29n1562_045:0597c05": "說一類非於多時為欲貪纏纏心而住。設心",
    "T29n1562_045:0597c06": "暫爾起欲貪纏，尋如實知出離方便，彼由此",
    "T29n1562_045:0597c07": "故於欲貪纏能正遣除并隨眠斷。此文通說",
    "T29n1562_045:0597c08": "纏及隨眠。由此故知，現起煩惱煩惱隨界名",
    "T29n1562_045:0597c09": "纏隨眠。若隨眠聲目煩惱得，此不應理，曾無",
    "T29n1562_045:0597c10": "說故。又已除遣別有得故。如是隨眠以何為",
    "T29n1562_045:0597c11": "體？若彼隨眠以彼為體，是隨彼法功能性故。",
    "T29n1562_045:0597c12": "或此通用四蘊為體，功能隨逐心心所故。此",
    "T29n1562_045:0597c13": "相應性亦不相應，如諸心所，然其自體不可",
    "T29n1562_045:0597c14": "說故而不記別。遣此多同破經主義，再詳仍",
    "T29n1562_045:0597c15": "有麁過未除。且彼敘前宗，隨眠聲目得，便作",
    "T29n1562_045:0597c16": "是斥，此不應理。復辨因言，曾無說故。又已",
    "T29n1562_045:0597c17": "除遣，別有得故。此因無能，隨界同故。謂曾無",
    "T29n1562_045:0597c18": "處說隨界名隨眠。不說雖同，而許得理勝，以",
    "T29n1562_045:0597c19": "契經說并隨眠斷，故非無實體法可與有俱",
    "T29n1562_045:0597c20": "斷。由此已遣已遣得言，離得說何為隨眠性，",
    "T29n1562_045:0597c21": "而說遣纏位并隨眠斷耶？非經部師能定顯",
    "T29n1562_045:0597c22": "示此隨眠性是有可斷又非隨眠體。有說：隨",
    "T29n1562_045:0597c23": "眠聲故，隨眠聲目得無失。謂佛但說有七隨",
    "T29n1562_045:0597c24": "眠，而隨眠聲有處說色，如契經說：有色隨",
    "T29n1562_045:0597c25": "眠若覺若思便隨增故。如是隨眠得雖非隨",
    "T29n1562_045:0597c26": "眠，而說隨眠聲，理亦為善。又彼所釋前後相",
    "T29n1562_045:0597c27": "違，許貪等言說隨眠故。謂彼先釋貪等非隨",
    "T29n1562_045:0597c28": "眠，後釋經言隨眠即貪等。又審思擇上座所",
    "T29n1562_045:0597c29": "宗，纏與隨眠斷俱非理，是故應捨。隨眠異纏",
    "T29n1562_045:0598a01": "俱非理因，如後當辯。今引違彼前所引經，謂",
    "T29n1562_045:0598a02": "有經言：汝今何故喬答摩所修梵行耶？為求",
    "T29n1562_045:0598a03": "斷故。求斷何法？斷貪瞋癡及三結等。此中",
    "T29n1562_045:0598a04": "不別說斷隨眠。上座此中作如是釋：此中貪",
    "T29n1562_045:0598a05": "等即是隨眠。豈不前言并隨眠者，是隨眠得，",
    "T29n1562_045:0598a06": "非目隨眠？不爾，二經應相違害。曾無說故，已",
    "T29n1562_045:0598a07": "顯非理。非經部宗經有斷義，心相應故，去",
    "T29n1562_045:0598a08": "來無故，非隨眠斷故纏後不生名斷。經說并斷",
    "T29n1562_045:0598a09": "言，顯二俱時斷故。又此經說纏勝隨眠，先說",
    "T29n1562_045:0598a10": "遣纏并隨眠故。不爾應說隨眠并纏。若斷隨",
    "T29n1562_045:0598a11": "眠纏方斷者，則隨眠勝，理應先說。又隨眠未",
    "T29n1562_045:0598a12": "斷，纏容有不生，故非不生即名為斷，或纏不",
    "T29n1562_045:0598a13": "生位即得斷名。非隨眠斷故纏方名斷，或應",
    "T29n1562_045:0598a14": "隨眠斷纏方不生，非於未斷時有不生理。彼",
    "T29n1562_045:0598a15": "隨眠體亦無斷義，無別物故，如空花等。又",
    "T29n1562_045:0598a16": "彼所說，若彼隨眠以彼為體，是隨彼法功能",
    "T29n1562_045:0598a17": "性故。此亦非善，若欲貪纏所引隨眠即欲貪",
    "T29n1562_045:0598a18": "者，學心應與欲貪體一，與彼隨眠無別體故。",
    "T29n1562_045:0598a19": "學心是學，諸欲貪纏非學、無學，如何可說若",
    "T29n1562_045:0598a20": "彼隨眠以彼為體？又隨眠位，諸欲貪纏已滅",
    "T29n1562_045:0598a21": "無體，如何可說有欲貪隨眠以欲貪為體？故",
    "T29n1562_045:0598a22": "彼所說有言無義。又彼所言，或此通用四蘊",
    "T29n1562_045:0598a23": "為體，功能隨逐心心所故。亦不應理，欲貪",
    "T29n1562_045:0598a24": "隨眠體無差別。執差別法以為自體，非觀理",
    "T29n1562_045:0598a25": "者生喜處故。又受想識欲貪所隨，即說名為",
    "T29n1562_045:0598a26": "欲貪自體，亦非鑒者生喜處故。又彼所說，此",
    "T29n1562_045:0598a27": "相應性亦不相應，如諸心所。彼言如有不識",
    "T29n1562_045:0598a28": "槃豆時縛迦花拘枳羅鳥。有作是問：拘枳羅",
    "T29n1562_045:0598a29": "鳥其色如何？答言：鮮白，正似槃豆時縛迦",
    "T29n1562_045:0598b01": "花。曾無處說，亦無理證，諸心所體是不相應，",
    "T29n1562_045:0598b02": "寧說隨眠如諸心所是相應性亦不相應？若",
    "T29n1562_045:0598b03": "作是言：心所自體異類行相則不相應，所許",
    "T29n1562_045:0598b04": "隨眠與隨眠體異類行相既得相應，則不應言",
    "T29n1562_045:0598b05": "諸隨眠體如諸心所亦不相應。又不應許諸",
    "T29n1562_045:0598b06": "心所法有不相應，非待相應方建立有不相",
    "T29n1562_045:0598b07": "應故。又彼所言，隨眠自體不可說故而不記",
    "T29n1562_045:0598b08": "別。誠如所言，彼宗隨眠猶如馬角不可說故。",
    "T29n1562_045:0598b09": "以要言之，彼宗所執多分無有實體可記，欲",
    "T29n1562_045:0598b10": "於佛教求正解者，不應習近如是論師，以聰",
    "T29n1562_045:0598b11": "慧人習彼論者，所有覺慧皆漸昧劣，彼論所",
    "T29n1562_045:0598b12": "說多不定故、前後義文互相違故、不任詰故、",
    "T29n1562_045:0598b13": "越聖教故。對法諸師咸作是說：欲貪等體即",
    "T29n1562_045:0598b14": "是隨眠，如契經言：若觸樂受便生欣悅。慶",
    "T29n1562_045:0598b15": "慰耽著堅執而住，即於樂受有貪隨眠。此中",
    "T29n1562_045:0598b16": "隨眠聲，即說欣悅等。經主此中作如是釋：經",
    "T29n1562_045:0598b17": "但說有，不言爾時即有隨眠，何所違害？於何",
    "T29n1562_045:0598b18": "時有？於彼睡時，或假於因立隨眠想。此釋",
    "T29n1562_045:0598b19": "非理，爾時隨眠說現有聲，理不成故。謂非正",
    "T29n1562_045:0598b20": "起貪纏剎那，有貪隨眠可說現有，即於樂受",
    "T29n1562_045:0598b21": "有貪隨眠，言顯樂受中現有隨眠故。又隨眠",
    "T29n1562_045:0598b22": "自體應不可知故，謂經所說有隨眠聲，若有",
    "T29n1562_045:0598b23": "性俱、若即有性，於無體法理俱不成，無非有",
    "T29n1562_045:0598b24": "俱及有性故。又經但說有隨眠言，寧知非爾",
    "T29n1562_045:0598b25": "時，於餘時方有？有謂有體，是現有義，如契經",
    "T29n1562_045:0598b26": "說：於諸欲中若有欲貪，心被縛住，乃至廣說。",
    "T29n1562_045:0598b27": "又如經說：有諸有情於可愛境有欲有貪，乃",
    "T29n1562_045:0598b28": "至廣說。豈亦執此有及縛言，非於爾時，餘時",
    "T29n1562_045:0598b29": "有縛？又如經說：此無故彼無。豈亦可言是餘",
    "T29n1562_045:0598c01": "時無義？故經主釋，定為非理。由此已遣於因",
    "T29n1562_045:0598c02": "假立。謂經但說有隨眠言，寧知說因非隨眠",
    "T29n1562_045:0598c03": "體？又隨眠體爾時無故，不應於有立非有名，",
    "T29n1562_045:0598c04": "故知隨眠即欲貪等，於自相續隨增眠故。然",
    "T29n1562_045:0598c05": "我今釋大母經中欲貪隨眠即欲貪體，非此",
    "T29n1562_045:0598c06": "意辯諸隨眠得，欲貪隨眠所隨增者是隨縛",
    "T29n1562_045:0598c07": "義。如何隨縛非由自體？由起得故。如強怨敵",
    "T29n1562_045:0598c08": "雖住遠方，密遣使隨伺求瑕隙。故本論釋總",
    "T29n1562_045:0598c09": "隨眠名。謂恒隨行及恒隨縛，此說起得非顯",
    "T29n1562_045:0598c10": "得體。又即彼經言并隨眠斷者，顯欲貪纏",
    "T29n1562_045:0598c11": "無餘盡義。謂斷八品修所斷時，一品隨眠猶",
    "T29n1562_045:0598c12": "能隨縛，為顯體斷說正遣除并隨眠斷，言顯",
    "T29n1562_045:0598c13": "隨縛皆盡。如契經說：於此所生無量種類惡",
    "T29n1562_045:0598c14": "不善法，無餘永滅并隨縛斷。此意亦顯并隨",
    "T29n1562_045:0598c15": "眠滅，是故隨眠即欲貪等、非隨界等，其理善",
    "T29n1562_045:0598c16": "成。分別論師作如是說：諸隨眠體是不相應，",
    "T29n1562_045:0598c17": "不覺不思有隨眠故，謂契經說：不覺不思亦",
    "T29n1562_045:0598c18": "為隨眠隨增隨縛。又道煩惱應俱時故，謂聖",
    "T29n1562_045:0598c19": "道起與心相應，若斷與心相應煩惱，則應聖",
    "T29n1562_045:0598c20": "道有煩惱俱。又應非無學，亦無煩惱故，謂執",
    "T29n1562_045:0598c21": "隨眠心相應者，異生有學善無記心現在前",
    "T29n1562_045:0598c22": "時應無煩惱。然非所許，故知隨眠是不相",
    "T29n1562_045:0598c23": "應行蘊所攝。此可破經部，非預我宗，我宗許",
    "T29n1562_045:0598c24": "去來有實體故。謂雖現在不覺不思，而為去",
    "T29n1562_045:0598c25": "來覺思所引，諸隨眠體與心相應，實相隨眠",
    "T29n1562_045:0598c26": "隨增隨縛。乃至未斷覺思等前，於相續中恒",
    "T29n1562_045:0598c27": "現起得，隨增隨縛曾無間斷。由此亦無道惑",
    "T29n1562_045:0598c28": "俱失，亦無非無學有無煩惱過，以煩惱得非",
    "T29n1562_045:0598c29": "煩惱故，由此去來煩惱縛故。如汝宗聖者現",
    "T29n1562_045:0599a01": "起煩惱時，無煩惱道俱及成異生過；我宗有學",
    "T29n1562_045:0599a02": "起聖道時，無道煩惱俱及無煩惱失，又何用",
    "T29n1562_045:0599a03": "執此不相應？以能為因生諸纏故。此不應理，",
    "T29n1562_045:0599a04": "曾無說故。佛說煩惱，但以無明相不律儀，非",
    "T29n1562_045:0599a05": "理作意邪分別等為因故生，不說隨眠為因",
    "T29n1562_045:0599a06": "故起，然分別論及經部師妄執隨眠為纏因",
    "T29n1562_045:0599a07": "性。又此所計有太過失，謂若隨眠為纏因",
    "T29n1562_045:0599a08": "故，執隨眠體是不相應。經說無明因謂非理",
    "T29n1562_045:0599a09": "作意，此非理作意應是不相應。此不許然，彼",
    "T29n1562_045:0599a10": "云何爾？又隨眠體若許相應，可能為纏隨眠",
    "T29n1562_045:0599a11": "因性，非餘妄計不相應者，以契經說：諸有苾",
    "T29n1562_045:0599a12": "芻於彼彼事中，若多起尋伺，由此由此心",
    "T29n1562_045:0599a13": "便沈著。又如是理世現可知，以下欲貪先數",
    "T29n1562_045:0599a14": "現起，後便數起上品欲貪。又若隨眠非相應",
    "T29n1562_045:0599a15": "性，唯此能作貪等纏因，未離欲貪諸有情類",
    "T29n1562_045:0599a16": "若遇境界纏起應同，以現生因無差別故。既",
    "T29n1562_045:0599a17": "不許爾，故執隨眠與纏為因，定為橫計。然隨",
    "T29n1562_045:0599a18": "眠體定是相應，以經說隨眠為歡悅等故。謂",
    "T29n1562_045:0599a19": "前所引契經中說，若觸樂受生歡悅等，即於",
    "T29n1562_045:0599a20": "樂受有貪隨眠，非不相應名歡悅等。又經說",
    "T29n1562_045:0599a21": "隨眠映蔽心等，故謂契經說貪映蔽心，由此",
    "T29n1562_045:0599a22": "便能行身語意惡行。若隨眠體是不相應，應",
    "T29n1562_045:0599a23": "一切時造諸惡行。又契經說心受貪染，若隨",
    "T29n1562_045:0599a24": "眠體是不相應，應不染心或應恒染。若謂",
    "T29n1562_045:0599a25": "所引皆是諸纏，此中並無隨眠聲故。如何不",
    "T29n1562_045:0599a26": "謂皆是隨眠？以於此中無纏聲故。又彼所釋",
    "T29n1562_045:0599a27": "違害自宗，若無隨眠聲即執為纏者，如契經",
    "T29n1562_045:0599a28": "說：無明為因生貪瞋癡。亦應執纏為因生纏，",
    "T29n1562_045:0599a29": "非隨眠力。是則違害先所立宗，隨眠為因生",
    "T29n1562_045:0599b01": "諸纏義。又隨眠體若不相應，彼與善心為相",
    "T29n1562_045:0599b02": "違不？若相違者，則諸善心應畢竟不生，隨眠",
    "T29n1562_045:0599b03": "恒有故。不相違者，則諸隨眠應不染惱心。然",
    "T29n1562_045:0599b04": "經說染惱，如契經說：貪染惱心令不解脫，無",
    "T29n1562_045:0599b05": "明染慧令不清淨。若謂貪染惱非貪隨眠，以",
    "T29n1562_045:0599b06": "何理為因證知如是？如貪染為性能染惱心，",
    "T29n1562_045:0599b07": "如是貪隨眠亦染為性，如何不說能染惱心？",
    "T29n1562_045:0599b08": "又如愛結，體即是愛，能染惱心；應貪隨眠體",
    "T29n1562_045:0599b09": "即是貪，亦能染惱。或彼應辨差別因緣，由何",
    "T29n1562_045:0599b10": "愛結是相應性，貪隨眠體是不相應？佛觀有",
    "T29n1562_045:0599b11": "情意樂差別，於諸煩惱立種種名，如一欲貪",
    "T29n1562_045:0599b12": "說名欲漏、欲取、欲扼、欲貪隨眠、欲瀑流貪、欲蓋、",
    "T29n1562_045:0599b13": "愛結等種種名。於一欲貪差別名內，若隨眠",
    "T29n1562_045:0599b14": "體是不相應，執是欲貪之隨眠者，則欲漏等",
    "T29n1562_045:0599b15": "應不相應，亦應執為欲之漏等。若欲漏等非",
    "T29n1562_045:0599b16": "不相應，應許隨眠是相應法，等是欲貪名差",
    "T29n1562_045:0599b17": "別故。由此理證，欲貪隨眠體即欲貪，能為染",
    "T29n1562_045:0599b18": "惱。以契經說貪染惱心令不解脫，故不可執",
    "T29n1562_045:0599b19": "隨眠恒有是不相應，以諸善心容有起位，",
    "T29n1562_045:0599b20": "故隨眠體定是相應。經主此中先敘尊者法",
    "T29n1562_045:0599b21": "勝所說，以諸隨眠染惱心故、覆障心故、能違",
    "T29n1562_045:0599b22": "善故，非不相應。後即斥言：此皆非證，許隨眠",
    "T29n1562_045:0599b23": "體是不相應，不許隨眠為上三事，但許三事",
    "T29n1562_045:0599b24": "是纏所為。此都未詳彼大德意。彼大德意如",
    "T29n1562_045:0599b25": "我先辯，若謂隨眠如煩惱得，體雖恒有不障",
    "T29n1562_045:0599b26": "善心，此亦不然，隨眠煩惱差別名體曾無說",
    "T29n1562_045:0599b27": "故。且分別論執隨眠體是不相應，可少有用，",
    "T29n1562_045:0599b28": "彼宗非撥過去未來，勿煩惱生無有因故。然",
    "T29n1562_045:0599b29": "犢子部信有去來，執有隨眠非相應法，如是",
    "T29n1562_045:0599c01": "所執極為無用。如彼論言：諸欲貪纏一切皆",
    "T29n1562_045:0599c02": "是欲貪隨眠，有欲貪隨眠非欲貪纏，謂不相",
    "T29n1562_045:0599c03": "應行欲貪隨眠。何緣彼部作如是執？以經論",
    "T29n1562_045:0599c04": "文俱可得故，釋彼一切皆如前說。若但如文",
    "T29n1562_045:0599c05": "而取義者，如契經說有色隨眠，此文亦應",
    "T29n1562_045:0599c06": "不別觀察，解釋理趣如文而取，則隨眠體非",
    "T29n1562_045:0599c07": "唯可執通相應性及不相應，亦應執通有色",
    "T29n1562_045:0599c08": "無色、有見無見等種種差別門。又彼何緣憎",
    "T29n1562_045:0599c09": "背諸得？若信有得，具能釋通諸聖教中幽隱",
    "T29n1562_045:0599c10": "文義。諸邪執類，不能如實設難彈斥信有得",
    "T29n1562_045:0599c11": "宗。執不相應隨眠論者，常為無量過難所隨，",
    "T29n1562_045:0599c12": "不能釋通聖教文義，而固方便背正執邪，未",
    "T29n1562_045:0599c13": "審蘊何在心故爾？何勞徵問，以諸世間得及",
    "T29n1562_045:0599c14": "前因無始皆等，而現見有唯貪猛利，廣說乃",
    "T29n1562_045:0599c15": "至，有雜行者非無別因有如是事，故應由別",
    "T29n1562_045:0599c16": "有不相應隨眠。此亦不然，若信實有去來二",
    "T29n1562_045:0599c17": "世，雖不別立不相應行名為隨眠，貪猛利等",
    "T29n1562_045:0599c18": "皆得成就。謂由近遠二同類因境等別緣資",
    "T29n1562_045:0599c19": "助覺發，令其引果勢力別故。且止廣諍。如",
    "T29n1562_045:0599c20": "契經言：有貪隨眠此何為體？色無色愛。佛說",
    "T29n1562_045:0599c21": "有貪，此名何因唯於彼立？彼貪多託內門轉",
    "T29n1562_045:0599c22": "故。謂欲界貪多於欲境外門而轉，不名有貪；",
    "T29n1562_045:0599c23": "上二界貪多於定境內門而轉，故名有貪。又",
    "T29n1562_045:0599c24": "由有人於色無色起解脫想，為遮彼故。謂上",
    "T29n1562_045:0599c25": "二界有求解脫，妄想為先得生於彼，故有計",
    "T29n1562_045:0599c26": "彼為真解脫，佛為遮其真解脫想，故於上界",
    "T29n1562_045:0599c27": "立以有名，貪二界貪立有貪想。夫言有者是",
    "T29n1562_045:0599c28": "生身義，此則顯示欲求解脫，於一切有不應",
    "T29n1562_045:0599c29": "希求。經主於斯復作是釋：此中自體立以有",
    "T29n1562_045:0600a01": "名，彼諸有情多於等至及所依止深生味著，",
    "T29n1562_045:0600a02": "故說彼唯味著自體非味著境，離欲貪故，由",
    "T29n1562_045:0600a03": "此唯彼立有貪名。此釋與前義有何別？謂前",
    "T29n1562_045:0600a04": "已說上二界貪多於定境內門而轉，又說有",
    "T29n1562_045:0600a05": "人於色無色生身有境起解脫想，則為已說",
    "T29n1562_045:0600a06": "定及生身皆得有名俱自體故。詳經主釋，義",
    "T29n1562_045:0600a07": "不異前，但搆浮詞似有少異。上座說有二類",
    "T29n1562_045:0600a08": "隨眠，一唯欲纏、二通三界。自興疑問，豈不有",
    "T29n1562_045:0600a09": "貪有論說言唯上二界，都無聖教於色無色",
    "T29n1562_045:0600a10": "偏說有聲，故難依信。然於處處諸聖教中，皆",
    "T29n1562_045:0600a11": "以有聲通說三界，豈不於境亦說有聲，欲貪",
    "T29n1562_045:0600a12": "隨眠不應別立？此難非理，轉有異故。謂諸",
    "T29n1562_045:0600a13": "欲貪於外門轉，內門轉者說名有貪。又如耽",
    "T29n1562_045:0600a14": "境與耽有異，所引隨眠差別亦爾。又緣境界",
    "T29n1562_045:0600a15": "緣生身貪，對治不同，故別立二。又必損伏欲",
    "T29n1562_045:0600a16": "貪及瞋，外仙方能入色無色，故欲貪體非即",
    "T29n1562_045:0600a17": "有貪，以彼有情緣自相續，我愛隨逐恒無斷",
    "T29n1562_045:0600a18": "故。上座於斯極為惡立隨眠差別，以欲貪聲",
    "T29n1562_045:0600a19": "容說一切欲界貪故。欲界生身亦欲界攝，如",
    "T29n1562_045:0600a20": "何緣彼貪非欲貪？如說色貪非唯緣色，總說",
    "T29n1562_045:0600a21": "一切緣色界貪；如是欲貪非唯緣欲，總說一",
    "T29n1562_045:0600a22": "切緣欲界貪。上座所持契經亦說：若緣欲界",
    "T29n1562_045:0600a23": "起染起貪、起阿賴耶、起尼延底、起諸耽著，是",
    "T29n1562_045:0600a24": "欲貪相。故執有貪通三界者，非為善執。又",
    "T29n1562_045:0600a25": "非佛說唯通三界可說有聲。所以者何？有聲",
    "T29n1562_045:0600a26": "或說一界少分、二界少分、三界少分。如《七有",
    "T29n1562_045:0600a27": "經》極七有等，如應配釋。故此所說欲貪隨眠，",
    "T29n1562_045:0600a28": "通攝一切欲界貪盡，餘二界愛總名有貪。立",
    "T29n1562_045:0600a29": "名因緣，如先已辨。若唯緣內貪名有貪，則",
    "T29n1562_045:0600b01": "色界中色聲觸愛非緣內起應非有貪，則諸",
    "T29n1562_045:0600b02": "隨眠應立有八。又言有者，不唯生身，以契",
    "T29n1562_045:0600b03": "經中說業有、中有故，如欲有聲兼說欲境。如",
    "T29n1562_045:0600b04": "是欲界緣生身貪，亦是欲貪隨眠所攝。是故",
    "T29n1562_045:0600b05": "一切欲界繫貪，皆以欲貪隨眠聲說。或於",
    "T29n1562_045:0600b06": "欲境亦說有聲，欲貪隨眠別說無用，言轉異",
    "T29n1562_045:0600b07": "故。理亦不然，說多分言，容可爾故。謂約多分",
    "T29n1562_045:0600b08": "理則可然，以欲界貪多外門轉，色無色愛多",
    "T29n1562_045:0600b09": "於內門，非執欲貪唯緣外起，唯緣內起方",
    "T29n1562_045:0600b10": "名有貪，可說二貪轉異故別。或彼應許色無",
    "T29n1562_045:0600b11": "色貪一向無緣外門轉者。又諸耽境即是耽",
    "T29n1562_045:0600b12": "有，以諸境界亦名有故。或諸耽有即是耽境，",
    "T29n1562_045:0600b13": "諸有亦為境界攝故。由此所言又如耽境與",
    "T29n1562_045:0600b14": "耽有異，非為善說。又彼所說由境身貪對治",
    "T29n1562_045:0600b15": "不同別立二者，此言對治，為別為通？若謂此",
    "T29n1562_045:0600b16": "言約別對治，即境界貪應分多種，謂色聲等",
    "T29n1562_045:0600b17": "諸境界貪，制伏對治各有異故。若謂此言約",
    "T29n1562_045:0600b18": "通對治，此二對治有異有同，如何定言對治",
    "T29n1562_045:0600b19": "有異？或色無色二界中貪治有不同，應亦分",
    "T29n1562_045:0600b20": "二。又言損伏欲貪及瞋，外仙方能入色無色，",
    "T29n1562_045:0600b21": "故欲貪體非即有貪，以彼有情緣自相續，我",
    "T29n1562_045:0600b22": "愛隨逐恒無斷者。此言極與聖教理違，唯不",
    "T29n1562_045:0600b23": "現行名為損伏。若欲界繫緣生身貪，亦名有",
    "T29n1562_045:0600b24": "貪亦名我愛。若此我愛恒隨現行，彼定無容",
    "T29n1562_045:0600b25": "入色無色。若不損伏下生身貪，而諸外仙容",
    "T29n1562_045:0600b26": "入上地，則不應說伏欲貪瞋，外仙方能入色",
    "T29n1562_045:0600b27": "無色。若謂現起欲境貪瞋，能障外仙入色無",
    "T29n1562_045:0600b28": "色，非欲界繫緣生身貪能障外仙，此有何理？",
    "T29n1562_045:0600b29": "厭下身境方生上故。雖彼復言：豈不乃至阿",
    "T29n1562_045:0600c01": "羅漢向住欲界者，於欲界身有我慢愛必無",
    "T29n1562_045:0600c02": "是事。或何不許阿羅漢果亦有是事？若離",
    "T29n1562_045:0600c03": "欲界染不斷欲界貪，離有頂染時亦應無斷",
    "T29n1562_045:0600c04": "理，由彼於此非對治故。或應一切下地煩惱",
    "T29n1562_045:0600c05": "與有頂染俱時斷滅，修前治道便為無用。或",
    "T29n1562_045:0600c06": "應說彼差別因緣，等欲界貪斷有漸頓。若謂",
    "T29n1562_045:0600c07": "此證由《安隱經》，不爾，不了彼經義故。謂彼具",
    "T29n1562_045:0600c08": "壽已見諦理，依修所斷欲界所繫我愛我慢，",
    "T29n1562_045:0600c09": "故作是言我色等中不隨執我，然於如是五",
    "T29n1562_045:0600c10": "取蘊中有我慢愛隨眠未斷。謂此煩惱隨身",
    "T29n1562_045:0600c11": "見行，身見斷故此不現起，然猶未永斷，未得",
    "T29n1562_045:0600c12": "對治故。作如是釋，何所相違？有所相違，謂",
    "T29n1562_045:0600c13": "彼經說，佛為彼說此法門時，具壽安隱成阿",
    "T29n1562_045:0600c14": "羅漢，諸漏永盡心善解脫。由此知彼先是不",
    "T29n1562_045:0600c15": "還，曾已進修阿羅漢向，於出觀位作如是言：",
    "T29n1562_045:0600c16": "我色等中，乃至廣說，佛為說法。經但言成阿",
    "T29n1562_045:0600c17": "羅漢果，不言餘故。此不成證，彼契經中偏",
    "T29n1562_045:0600c18": "舉所得最勝果故，如拊掌喻契經等說。非諸",
    "T29n1562_045:0600c19": "聖者作是尋思：我我似何，乃至廣說，世尊方",
    "T29n1562_045:0600c20": "便開悟其心。經但言成阿羅漢果，謂經說彼",
    "T29n1562_045:0600c21": "悟佛所言，成阿羅漢心善解脫，非說異生聞",
    "T29n1562_045:0600c22": "法頓證阿羅漢果。作是說者，偏舉最勝，此亦",
    "T29n1562_045:0600c23": "應然。或彼契經約取蘊類作如是說，然於",
    "T29n1562_045:0600c24": "如是五取蘊中，有我慢愛隨眠未斷，理實但",
    "T29n1562_045:0600c25": "有上取蘊中我慢我愛。自稱釋子，必不應言",
    "T29n1562_045:0600c26": "已離欲貪，猶有欲界我慢我愛隨眠未斷，況",
    "T29n1562_045:0600c27": "言此二恒隨現行。是故有貪唯色無色，非於",
    "T29n1562_045:0600c28": "欲界，其理極成。既說有貪在上二界，義准欲",
    "T29n1562_045:0600c29": "界貪名欲貪，故於頌中不別顯示。",
    "T29n1562_045:0601a01": "說一切有部順正理論卷第四十五"
}