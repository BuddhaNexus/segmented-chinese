{
    "T02n0142b_001:0864c07": "玉耶女經",
    "T02n0142b_001:0864c09": "失譯人名今附西晉錄",
    "T02n0142b_001:0864c10": "聞如是：一時，佛在舍衛國祇樹給孤獨園，",
    "T02n0142b_001:0864c11": "為諸四輩弟子說經。是時，國中給孤獨家",
    "T02n0142b_001:0864c12": "為子娶婦，得長者女名曰玉耶，端正殊特，",
    "T02n0142b_001:0864c13": "不以婦禮，輕慢公姑及以夫婿。給孤獨長",
    "T02n0142b_001:0864c14": "者夫婦議言：「是婦不順，當云何教？若加杖",
    "T02n0142b_001:0864c15": "捶，非善法也；設不教訶，其罪日增。」長者議",
    "T02n0142b_001:0864c16": "曰：「惟佛能化。」明旦嚴服往詣佛所，稽首禮",
    "T02n0142b_001:0864c17": "足前白佛言：「我為子娶婦得長者女，甚大",
    "T02n0142b_001:0864c18": "憍慢不以婦禮，惟願世尊，哀愍我等并諸",
    "T02n0142b_001:0864c19": "弟子，明日勸請，到舍說經令心開解。」佛即",
    "T02n0142b_001:0864c20": "受請，長者歡喜禮佛而歸。長者到舍廣設",
    "T02n0142b_001:0864c21": "調度嚴飾床座，明旦佛來到長者舍，長者",
    "T02n0142b_001:0864c22": "欣慶請如來入舍，眾坐已定，皆各禮佛却",
    "T02n0142b_001:0864c23": "住一面，佛飯食訖并為說經，惟有玉耶憍",
    "T02n0142b_001:0864c24": "慢不出。佛念愍之放大神力，變長者家皆",
    "T02n0142b_001:0864c25": "化作水精色，內外相照無有障礙。玉耶見",
    "T02n0142b_001:0864c26": "佛三十二相、八十種好，衣毛為竪戰慄惶",
    "T02n0142b_001:0864c27": "怖，即出禮佛却住一面，合掌低頭默無所",
    "T02n0142b_001:0864c28": "說。佛語玉耶：「女人不以面貌端正，不順夫",
    "T02n0142b_001:0864c29": "婿非為端正，心端行正是為端正。女人身",
    "T02n0142b_001:0865a01": "中有十惡事，不自覺知。何等十惡？一者託",
    "T02n0142b_001:0865a02": "生父母甚難養育，二者懷妊憂愁，三者初",
    "T02n0142b_001:0865a03": "生父母不喜，四者養育無味，五者父母隨",
    "T02n0142b_001:0865a04": "逐不離時宜，六者處處畏人，七者常憂嫁",
    "T02n0142b_001:0865a05": "之，八者生已父母離別，九者常畏夫婿，十",
    "T02n0142b_001:0865a06": "者不得自在，是名十惡也。」玉耶惶怖白佛",
    "T02n0142b_001:0865a07": "言：「世尊！願佛教我婦人之禮，其事云何？」佛",
    "T02n0142b_001:0865a08": "語玉耶：「婦事夫婿公姑大長，有五善三惡。",
    "T02n0142b_001:0865a09": "何等五善？一者後臥早起美食先進，二者",
    "T02n0142b_001:0865a10": "撾罵不得懷恚，三者一心向夫不得邪婬，",
    "T02n0142b_001:0865a11": "四者願夫長壽以身奉使，五者夫婿遠行",
    "T02n0142b_001:0865a12": "整理家中無有二心，是為五善。何等三惡？",
    "T02n0142b_001:0865a13": "一者輕慢夫婿不順大長，美食自噉，未冥",
    "T02n0142b_001:0865a14": "早臥日出不起，夫婿教訶瞋目怒應。二者",
    "T02n0142b_001:0865a15": "見夫不歡心常敗壞，念他男子好。三者願",
    "T02n0142b_001:0865a16": "夫早死更嫁，是為三惡。」玉耶默然無言可",
    "T02n0142b_001:0865a17": "答。佛語玉耶：「世間下有七輩婦，為汝說之",
    "T02n0142b_001:0865a18": "一心善聽。一者母婦，二者妹婦，三者知識",
    "T02n0142b_001:0865a19": "婦，四者婦婦，五者婢婦，六者怨家婦，七者",
    "T02n0142b_001:0865a20": "奪命婦。汝今解不？」玉耶答言：「不及此義。」佛",
    "T02n0142b_001:0865a21": "言：「善聽，吾今解之。何等母婦？愛念夫主，如",
    "T02n0142b_001:0865a22": "母愛子，晝夜長養，不失時宜，心常憐念，無",
    "T02n0142b_001:0865a23": "有厭患，念夫如子，是為母婦。何等妹婦？承",
    "T02n0142b_001:0865a24": "事夫壻，盡其敬誠，如兄如弟，同氣分形，骨",
    "T02n0142b_001:0865a25": "血至親，無有二情，尊之重之，如妹事兄，是",
    "T02n0142b_001:0865a26": "為妹婦。何等知識婦？奉事夫婿，敬順懇至，",
    "T02n0142b_001:0865a27": "依依戀戀，不能相遠，私密之事，常相告示，",
    "T02n0142b_001:0865a28": "行無違失，善事相教，使益明慧，相親相愛，",
    "T02n0142b_001:0865a29": "欲令度世，如善知識，是為知識婦。何等婦",
    "T02n0142b_001:0865b01": "婦？供養大人，竭情盡行，無有一二，淨修婦",
    "T02n0142b_001:0865b02": "禮，終不廢闕，進不犯義，退不失禮，常和為",
    "T02n0142b_001:0865b03": "貴，是名婦婦。何等婢婦？心常畏忌，不敢自",
    "T02n0142b_001:0865b04": "慢，忠孝盡節，口不麁言，身不放逸，以禮自",
    "T02n0142b_001:0865b05": "防，如民奉王，夫婿敬幸，不得憍慢，若得杖",
    "T02n0142b_001:0865b06": "捶，敬承奉受，及見罵辱，默然無辭，甘身苦",
    "T02n0142b_001:0865b07": "樂，無有二心，募修婦道，不擇衣食，事夫如",
    "T02n0142b_001:0865b08": "事大家，是名婢婦。何等怨家婦？見夫不歡，",
    "T02n0142b_001:0865b09": "恒懷瞋恚，晝夜求願，欲得遠離，雖為夫婦，",
    "T02n0142b_001:0865b10": "心常如寄，亂頭勤臥，無有畏避，不作生活，",
    "T02n0142b_001:0865b11": "養育兒子，身行婬蕩，不知羞恥，陷入罪法，",
    "T02n0142b_001:0865b12": "毀辱親里，夫婿相憎，呪欲令死，是名怨家",
    "T02n0142b_001:0865b13": "婦。何等奪命婦？晝夜不眠，毒心伺之，作何",
    "T02n0142b_001:0865b14": "方便，得遠離之，欲與毒藥，恐人覺之，心外",
    "T02n0142b_001:0865b15": "情通，雇人害之，復遣傍夫，伺而賊之，夫死",
    "T02n0142b_001:0865b16": "更嫁，適我願之，是名奪命婦。」佛語玉耶：「其",
    "T02n0142b_001:0865b17": "有善婦者當有顯名，宗親九族并蒙其榮，",
    "T02n0142b_001:0865b18": "天龍鬼神擁護其形，使不枉橫、財寶日生，",
    "T02n0142b_001:0865b19": "萬分之後願願不違上生天上，宮殿浴池",
    "T02n0142b_001:0865b20": "在所自然天人樂之，天上壽盡還生世間，",
    "T02n0142b_001:0865b21": "常為富貴侯王子孫，端正姝好人所奉尊。",
    "T02n0142b_001:0865b22": "其惡婦者當得惡名，今現在身不得安寧，",
    "T02n0142b_001:0865b23": "數為鬼神在於家庭，起病發禍求及神明，",
    "T02n0142b_001:0865b24": "會當歸死不得長生，惡夢恐怖所願不成，",
    "T02n0142b_001:0865b25": "多逢災橫水火日驚，萬分之後魂神受形，",
    "T02n0142b_001:0865b26": "死入地獄餓鬼畜生，其身矬短咽如針釘，",
    "T02n0142b_001:0865b27": "身臥鐵床數千萬劫，受罪畢訖還生惡家，",
    "T02n0142b_001:0865b28": "貧窮裸露無絲無麻，孜孜急急共相鞭撾，",
    "T02n0142b_001:0865b29": "從生至死無有榮華，作善得善作惡自遮，",
    "T02n0142b_001:0865c01": "善惡如此非是虛也。」佛語玉耶：「此是七輩",
    "T02n0142b_001:0865c02": "婦，汝用何行？」玉耶流淚前白佛言：「我本愚",
    "T02n0142b_001:0865c03": "癡不順夫尊，自今已後當如婢婦，盡我命",
    "T02n0142b_001:0865c04": "壽不敢憍慢。」即前長跪求受十戒三自歸",
    "T02n0142b_001:0865c05": "命，歸佛歸法歸比丘僧。一不殺生，二不偷",
    "T02n0142b_001:0865c06": "盜，三不婬佚，四不妄語，五不飲酒，六不惡",
    "T02n0142b_001:0865c07": "口，七不綺語，八不嫉妬，九不瞋恚，十者信",
    "T02n0142b_001:0865c08": "善得善，是名十戒，此優婆夷所行。佛說經",
    "T02n0142b_001:0865c09": "竟，及諸弟子皆各欲還，給孤獨長者眷屬",
    "T02n0142b_001:0865c10": "歡喜禮佛而退。玉耶長跪重白佛言：「我本",
    "T02n0142b_001:0865c11": "愚癡憍慢夫婿，今蒙世尊化導，我等令心",
    "T02n0142b_001:0865c12": "開解。」佛語玉耶：「自今已後擁護汝家。」玉耶",
    "T02n0142b_001:0865c13": "言：「諾！受佛言教不敢有違。」稽首禮足受退",
    "T02n0142b_001:0865c14": "還歸。",
    "T02n0142b_001:0865c15": "玉女耶經"
}