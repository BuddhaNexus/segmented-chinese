{
    "T17n0769_001:0705b07": "No. 769",
    "T17n0769_001:0705b08": "佛說四輩經",
    "T17n0769_001:0705b10": "西晉月氏國三藏竺法護譯",
    "T17n0769_001:0705b11": "聞如是：一時佛在舍衛國祇樹給孤獨園。爾",
    "T17n0769_001:0705b12": "時諸四輩弟子、天帝、龍、鬼神、質諒神，皆詣祇",
    "T17n0769_001:0705b13": "樹，稽首佛足，却就常位坐。佛告諸弟子：「吾今",
    "T17n0769_001:0705b14": "所出經法，所可教誡，皆自各守其意念。末",
    "T17n0769_001:0705b15": "世毒然之時，四輩弟子，若出家、若居家修",
    "T17n0769_001:0705b16": "道，皆狂醉眾色，不復承用佛經法，專愚自",
    "T17n0769_001:0705b17": "用，便使吾道薄淡，令世人謗訕吾道，信是",
    "T17n0769_001:0705b18": "弟子慠慢所致！」鶖鷺子整衣服，叉手，一心",
    "T17n0769_001:0705b19": "聽佛說《四輩經》如是。",
    "T17n0769_001:0705b20": "佛言：「若末世男子能出家，除剃頭髮為道者，",
    "T17n0769_001:0705b21": "第一去離愛欲，志存大乘，常當慈悲喜護為",
    "T17n0769_001:0705b22": "主，去想行，普念一切蜎飛蠕動之類，視之如",
    "T17n0769_001:0705b23": "身無異，不得妄起恚怒。深入明度，常以明",
    "T17n0769_001:0705b24": "度權便，誘致曚冥，使入無極，以戒德除心穢",
    "T17n0769_001:0705b25": "病，不得為世間之業。能行此者，便可出家，",
    "T17n0769_001:0705b26": "名曰道士。不可依恃吾法，自以出家為信，不",
    "T17n0769_001:0705b27": "專念道。或能有下賤之人，倚道自活，無益",
    "T17n0769_001:0705b28": "一切，而但出意說。為人師主，輕薄戲調，不自",
    "T17n0769_001:0705b29": "撿察，使尊法薄淡，世人不信，非吾出家弟子",
    "T17n0769_001:0705c01": "之法也！」",
    "T17n0769_001:0705c02": "佛言：「若有女人出家，除髮為道，以去愛欲，當",
    "T17n0769_001:0705c03": "專精靜處，不得與出家男子同廟止。若行",
    "T17n0769_001:0705c04": "師受，當有等類，不得獨往稟受。常當晚出早",
    "T17n0769_001:0705c05": "還，不得妄出廟宿止。但得教授女人，不得教",
    "T17n0769_001:0705c06": "授男子。所著衣服，不得刻繒帛綵色苾芬。",
    "T17n0769_001:0705c07": "不得輕言戲語，不得貪財寶物，戒行清淨，名",
    "T17n0769_001:0705c08": "曰出家道人。若輕言戲調，未語預笑，心志",
    "T17n0769_001:0705c09": "不寂，意行穢濁，惡口罵詈，輕言不節，不能",
    "T17n0769_001:0705c10": "靜處，憍慢自大，不自撿勅者，雖復出家，故",
    "T17n0769_001:0705c11": "是賤人，非出家弟子也！」",
    "T17n0769_001:0705c12": "佛言：「若有男子心志繫道，不能出家者，在於",
    "T17n0769_001:0705c13": "愛欲之中，當受持五戒、月六齋。第一孝順父",
    "T17n0769_001:0705c14": "母，治家養子；朝暮燒香、然燈，稽首三尊，悔過",
    "T17n0769_001:0705c15": "十方，恭敬四輩；不得慢輕自大，去離慳貪；",
    "T17n0769_001:0705c16": "常以至誠，不得欺殆世人；不得與世間人妻",
    "T17n0769_001:0705c17": "婦坐起同席、住行相隨、同室異床。除去四事，",
    "T17n0769_001:0705c18": "以四等心普視一切，老者，若父、若母；少者，",
    "T17n0769_001:0705c19": "若弟、若子。恒以明度法藥洗除眾病，不得妄",
    "T17n0769_001:0705c20": "瞋恚、罵詈。常以無極方便誘解世人，使入",
    "T17n0769_001:0705c21": "大乘；不得為新學者說深經、奧妙之義，當為",
    "T17n0769_001:0705c22": "除想識無罣礙者；不得綺飾衣服，不得與世",
    "T17n0769_001:0705c23": "間妻女戲調言語、往來報答。以致因緣，如",
    "T17n0769_001:0705c24": "是者為清淨道人。若行不清淨，貪利財色；或",
    "T17n0769_001:0705c25": "於世俗綺飾衣服，互相翹舉，但結非惡，眄睞",
    "T17n0769_001:0705c26": "所欲；輕言戲調，未語預笑；託己同法，口說",
    "T17n0769_001:0705c27": "妙言；外似清虛，內懷貪惑；心存財帛，以自供",
    "T17n0769_001:0705c28": "給，活於妻子；慢佛，尊經不復修學，反習外",
    "T17n0769_001:0705c29": "道之術——世藥解奏、符呪厭說、療治眾病因",
    "T17n0769_001:0706a01": "緣、外道解奏之術，或於財帛勾束上下，賊",
    "T17n0769_001:0706a02": "意欲得，因解奏之術，不持吾法，當來者却皆",
    "T17n0769_001:0706a03": "由斯輩，是故非吾法學弟子也！」",
    "T17n0769_001:0706a04": "佛言：「若有女人不能出家，在於愛欲之中心",
    "T17n0769_001:0706a05": "樂道者，當持五戒、月六齋。孝順父母、姑嫜、叔",
    "T17n0769_001:0706a06": "妹、夫婿；不得撾罵兒子、婢使；不得輕行，來宿",
    "T17n0769_001:0706a07": "止他家；不得與世間男子語言，調弄譺笑；不",
    "T17n0769_001:0706a08": "得妄瞋恚、罵詈、惡口；不得證說他人惡，不得",
    "T17n0769_001:0706a09": "陷人兒子、妻妾、奴婢過惡；恒當專精念道為",
    "T17n0769_001:0706a10": "上首；不得與世間凡人說法顏貌；不得與人",
    "T17n0769_001:0706a11": "男子相斥，不得教他人男子；不得說世間",
    "T17n0769_001:0706a12": "吉凶、善惡、災變之相；不得憍慢自大；晝夜三",
    "T17n0769_001:0706a13": "時燒香，稽首三尊，悔過十方，稟受經行，言數",
    "T17n0769_001:0706a14": "自勸；不得希望供養、貪利、財帛；不得嫉妬",
    "T17n0769_001:0706a15": "夫主，當自賤女人身，願為男子轉身受福，",
    "T17n0769_001:0706a16": "可得上天宮觀自然。是清信女人學道之法。",
    "T17n0769_001:0706a17": "若不孝順，憍慢姑嫜，嫉妬夫主，撾罵奴婢，",
    "T17n0769_001:0706a18": "造惡自是，怨恨、恚怒、毒意向人，行者如是，是",
    "T17n0769_001:0706a19": "為非法學女人弟子也！」",
    "T17n0769_001:0706a20": "佛告諸弟子：「清慎汝心，守護身口，恒以四等",
    "T17n0769_001:0706a21": "濟眾生已，道寶之慧恩施一切，如佛教誡，",
    "T17n0769_001:0706a22": "必得度世！」弟子諸來會者，聞佛說經，歡喜奉",
    "T17n0769_001:0706a23": "行，作禮而去。",
    "T17n0769_001:0706a24": "佛說四輩經"
}