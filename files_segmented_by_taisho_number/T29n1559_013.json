{
    "T29n1559_013:0244b24": "4阿毘達磨俱舍釋論卷第十三",
    "T29n1559_013:0244b26": "婆藪盤豆造",
    "T29n1559_013:0244b27": "陳天竺三藏真諦譯",
    "T29n1559_013:0244b28": "中分別業品之四",
    "T29n1559_013:0244b29": "由分別安立業道，此中是義應說。幾種業道",
    "T29n1559_013:0244c01": "故意，與彼相應俱起？偈曰：故意俱乃至，與八",
    "T29n1559_013:0244c02": "惡業道。釋曰：有時故意與一惡業道俱起，離",
    "T29n1559_013:0244c03": "餘業道，若貪欲等起現前、若人無染污心，由",
    "T29n1559_013:0244c04": "先教他作有色業道，隨一成就時。與二俱起",
    "T29n1559_013:0244c05": "者，若人起瞋恚心殺生時、或貪欲所染心行",
    "T29n1559_013:0244c06": "盜及邪婬時、或說非應語。與三俱起者，若人",
    "T29n1559_013:0244c07": "起瞋恚心，於他眾生俱時殺盜。若爾，是時偷",
    "T29n1559_013:0244c08": "盜不由貪欲成就。若人心不異，成就業道時，",
    "T29n1559_013:0244c09": "應知前決義。若人貪欲等所染，由教他有色",
    "T29n1559_013:0244c10": "二業道成就時。如此等與三與四俱起者，若",
    "T29n1559_013:0244c11": "人有欲破他和合意，說妄語惡語，此中意業",
    "T29n1559_013:0244c12": "道隨一，口業道有三。有時貪欲等所染，由教",
    "T29n1559_013:0244c13": "他別三成就時。餘五六七，應知合如此義。與",
    "T29n1559_013:0244c14": "八俱起者，於六教他，自行邪婬，若彼共一時",
    "T29n1559_013:0244c15": "俱成。由惡業道義極於此。偈曰：若善乃至十。",
    "T29n1559_013:0244c16": "釋曰：若論故意與善業道相應不相應，乃至",
    "T29n1559_013:0244c17": "得與十業道相應。已作如此通說。為簡擇此",
    "T29n1559_013:0244c18": "故，更作別說。偈曰：不共一八五。釋曰：故意",
    "T29n1559_013:0244c19": "無與一八五業道相應義。此中與二相應者，",
    "T29n1559_013:0244c20": "於善五識起時、入無色定時、盡智無生智起",
    "T29n1559_013:0244c21": "時。與三相應者，與正見相應意識起時。與四",
    "T29n1559_013:0244c22": "相應者，惡心無記心起時，正受優婆塞護及",
    "T29n1559_013:0244c23": "沙彌護。與六相應者，善五識起時，受前二護。",
    "T29n1559_013:0244c24": "與七相應者，善意識起時，受前二護。或惡心",
    "T29n1559_013:0244c25": "或無記心起時，受比丘護。與九相應者，善五",
    "T29n1559_013:0244c26": "識起時，受比丘護。若意識與盡智無生智相",
    "T29n1559_013:0244c27": "應，是盡智無生智相應心與定相應。與十相",
    "T29n1559_013:0244c28": "應者，異此，於餘處善意識起時，受比丘護。一",
    "T29n1559_013:0244c29": "切定護無流護相應故意，離盡智無生智，若",
    "T29n1559_013:0245a01": "與非護所攝，亦得與一相應。若人異心受一",
    "T29n1559_013:0245a02": "遠離分，亦得與五八相應。若人善意識起時，",
    "T29n1559_013:0245a03": "一時受二遠離分，或受五遠離分。復於何道",
    "T29n1559_013:0245a04": "幾業道，或惡或善，由現前及至得俱起？偈曰：",
    "T29n1559_013:0245a05": "非應語惡語，瞋於地獄二。釋曰：是三種業道，",
    "T29n1559_013:0245a06": "於地獄由二種義有：一由現前有，二由至得",
    "T29n1559_013:0245a07": "有。由悲泣有非應語，由互相罵有惡語，由相",
    "T29n1559_013:0245a08": "續惱互相憎故有瞋恚。偈曰：由至得貪欲，",
    "T29n1559_013:0245a09": "邪見。釋曰：若由至得有貪愛邪見，不由現前",
    "T29n1559_013:0245a10": "有，無可愛塵故、證知業果故。由業盡死故無",
    "T29n1559_013:0245a11": "殺生，不攝財及婦故，無偷盜邪婬。無用故無",
    "T29n1559_013:0245a12": "妄語，恒自無和合故無破語。偈曰：北洲三。釋",
    "T29n1559_013:0245a13": "曰：由至得言流。貪欲瞋恚邪見，不由現前有，",
    "T29n1559_013:0245a14": "無我所無攝故、相續軟滑故、瞋恚類境無故、",
    "T29n1559_013:0245a15": "無惡意故。偈曰：第七彼自有。釋曰：非應語於",
    "T29n1559_013:0245a16": "彼現前有。何以故？彼人有時起染污心歌，無",
    "T29n1559_013:0245a17": "惡意故、無殺生等、壽命定故、不攝財及婦故、",
    "T29n1559_013:0245a18": "無用故。彼人云何作非梵行？彼人若欲共此",
    "T29n1559_013:0245a19": "女人和合戲，即執彼手俱往樹下。此女若堪",
    "T29n1559_013:0245a20": "行，樹即密覆，便與交通。若不堪行，樹則不覆，",
    "T29n1559_013:0245a21": "即相背去。偈曰：於餘欲十惡。釋曰：自有言",
    "T29n1559_013:0245a22": "流。除地獄及北洲，於餘處十種惡業道，由現",
    "T29n1559_013:0245a23": "前亦有。於畜生鬼神天道中，有非不護業道。",
    "T29n1559_013:0245a24": "於人道中，不護所攝業道亦有。若天不能殺",
    "T29n1559_013:0245a25": "餘天，能殺餘道眾生。諸天若斬首斬腰，即便",
    "T29n1559_013:0245a26": "捨命。說惡業道已。偈曰：後三一切有，現前",
    "T29n1559_013:0245a27": "至得故。釋曰：於五道及三界，一切處無貪無",
    "T29n1559_013:0245a28": "瞋正見，由現前及至得皆有。偈曰：無色無想",
    "T29n1559_013:0245a29": "天，由至得七。釋曰：身口七善業道，於無色界",
    "T29n1559_013:0245b01": "及無想天中但由至得有。聖人已生無色界，",
    "T29n1559_013:0245b02": "與過去未來無流護至得相應故。無想天與",
    "T29n1559_013:0245b03": "定護至得相應，隨所依止地，聖人所生及所",
    "T29n1559_013:0245b04": "捨無流護。若生無色界，與此過去護相應，與",
    "T29n1559_013:0245b05": "依五地未來護亦相應。偈曰：餘，由現前亦有，",
    "T29n1559_013:0245b06": "除地獄北洲。釋曰：餘者謂別界別道。於餘界",
    "T29n1559_013:0245b07": "餘道中，是七種善業道，由現前亦有，除地獄",
    "T29n1559_013:0245b08": "及北洲。是餘者，謂畜生、鬼神，於中唯有非",
    "T29n1559_013:0245b09": "護。於色界但護所攝，於餘處具有二種。復次",
    "T29n1559_013:0245b10": "是十種惡業道及善業道，偈曰：一切皆能與，",
    "T29n1559_013:0245b11": "增上流報果。釋曰：今且論惡。由一切十惡所",
    "T29n1559_013:0245b12": "事修習數起故，生於地獄，是名果報果。若受",
    "T29n1559_013:0245b13": "地獄報竟，得如此類，謂人道等聚同分，由斷",
    "T29n1559_013:0245b14": "命故，壽命短促；由偷盜故，有財物障難；由",
    "T29n1559_013:0245b15": "邪婬故，多怨憎，於妻妾有障礙；由妄語故，多",
    "T29n1559_013:0245b16": "被誹謗；由破語故，親友不和穆；由惡語故，恒",
    "T29n1559_013:0245b17": "聞不可愛聲；由非應語故，有理實言人不信",
    "T29n1559_013:0245b18": "受；由貪欲故，多重貪欲；由瞋恚故，多重瞋恚；",
    "T29n1559_013:0245b19": "由邪見故，闇鈍多癡。此見多無明故，是名十",
    "T29n1559_013:0245b20": "惡等流果。於人道中壽命若短促，亦是善業",
    "T29n1559_013:0245b21": "果。此云何是殺生等流果？不說人壽命是等",
    "T29n1559_013:0245b22": "流果。何者？由惡業令壽命減少。殺生是人道",
    "T29n1559_013:0245b23": "壽命障礙因，此義應知。增上果者，由殺生所",
    "T29n1559_013:0245b24": "事修習數起。一切外資生具無復勢味，由偷",
    "T29n1559_013:0245b25": "盜故，多霹靂多塵；由邪婬故，多塵垢；由妄語",
    "T29n1559_013:0245b26": "故，多臭穢；由破語故，外器有高深；由惡語故，",
    "T29n1559_013:0245b27": "其地惡味，高燥相違不宜一切；由非應語故，",
    "T29n1559_013:0245b28": "時節不調適，四大變異不平等；由貪欲故，一",
    "T29n1559_013:0245b29": "切所種菓實少弱；由瞋恚故，一切所生皆悉",
    "T29n1559_013:0245c01": "薟苦；由邪見故，一切資生或少果或無果，是",
    "T29n1559_013:0245c02": "名十惡增上果。為由此業今生壽命短促、為",
    "T29n1559_013:0245c03": "由別業？有餘師說：即是此業。何以故？昔時此",
    "T29n1559_013:0245c04": "業果報果已成，今時是其等流果。有餘師說：",
    "T29n1559_013:0245c05": "昔時由前分，今時由根本，由執共伴類故是",
    "T29n1559_013:0245c06": "所說。殺生等等流果者，非等流種類，由相似",
    "T29n1559_013:0245c07": "差別故說如此。復次云何十業道有三種果",
    "T29n1559_013:0245c08": "生？若人作殺生事，生被殺者苦故、斷彼命故、",
    "T29n1559_013:0245c09": "除彼勢味故。是故彼，偈曰：由困苦除命，滅勢",
    "T29n1559_013:0245c10": "味果三。釋曰，由困苦他故，有果報果故，於地",
    "T29n1559_013:0245c11": "獄受害困苦。由行殺故，故有等流果，今生",
    "T29n1559_013:0245c12": "可愛壽命短促。由減他勢味故，有增上果，",
    "T29n1559_013:0245c13": "外草藥等勢味或無或弱。所餘業道三果，應",
    "T29n1559_013:0245c14": "知亦爾。善業道三果，應知亦如此。佛世尊所",
    "T29n1559_013:0245c15": "說：有邪語、邪業、邪命。有何邪命異於此二？無",
    "T29n1559_013:0245c16": "異此二。偈曰：貪生身口業，別立為邪命。釋",
    "T29n1559_013:0245c17": "曰：若於眾生從瞋癡生身口二業，名邪語邪",
    "T29n1559_013:0245c18": "業，異此二別立為邪命。偈曰：難治。釋曰：貪",
    "T29n1559_013:0245c19": "欲法通引眾生，是故從彼所生業中心難可",
    "T29n1559_013:0245c20": "禁護，是故正命不易可治。於中為生他慇重",
    "T29n1559_013:0245c21": "心故，今此二立為第三。此中說偈：",
    "T29n1559_013:0245c22": "「在家見難治，　　恒執種種見，",
    "T29n1559_013:0245c23": "比丘命難治，　　資生屬他故。」",
    "T29n1559_013:0245c24": "偈曰：資貪生，若執。釋曰：若有人執命資糧，",
    "T29n1559_013:0245c25": "貪欲所生身口二業，名邪命非餘。何以故？為",
    "T29n1559_013:0245c26": "自身遊戲於舞歌等，不立為命資糧。偈曰：非",
    "T29n1559_013:0245c27": "經故。釋曰：是義不然。何以故？由經言：於戒",
    "T29n1559_013:0245c28": "聚經中，看象鬪等事，佛世尊安立於邪命中。",
    "T29n1559_013:0245c29": "何以故？由邪受用塵故。此義已竟。先於前所",
    "T29n1559_013:0246a01": "說五種果，於中何業由幾果有果？偈曰：於滅",
    "T29n1559_013:0246a02": "道有垢，業有果由五。釋曰：為得滅故修此道，",
    "T29n1559_013:0246a03": "復由此道故惑滅故，說名滅道謂次第道。此",
    "T29n1559_013:0246a04": "道若有流，於中所有業，有五種果為果。何以",
    "T29n1559_013:0246a05": "故？此業於自地中所得可愛果，是名果報果。",
    "T29n1559_013:0246a06": "後時或等或勝相似法，是等流果。相離果者，",
    "T29n1559_013:0246a07": "謂擇滅心離諸結。功力果者，是道所引生諸",
    "T29n1559_013:0246a08": "法，謂解脫道及俱起諸法，未來應得餘法，及",
    "T29n1559_013:0246a09": "此擇滅。增上果者，離自性所餘有為法，除前",
    "T29n1559_013:0246a10": "生。偈曰：於無垢由四。釋曰：於無流滅道中",
    "T29n1559_013:0246a11": "業，由四果有果，除果報果。偈曰：有流餘善",
    "T29n1559_013:0246a12": "惡。釋曰：若善有流業，異於滅道及惡業，此二",
    "T29n1559_013:0246a13": "由四果有果，除相離果。偈曰：所餘無流業，由",
    "T29n1559_013:0246a14": "三無記爾。釋曰：所有無流業，若異滅道及無",
    "T29n1559_013:0246a15": "記業，由三果有果，除果報果及相離果。偈曰：",
    "T29n1559_013:0246a16": "四二及餘三，善業善等果。釋曰：此義應知次",
    "T29n1559_013:0246a17": "第，後當說之。有時善業以善法為果，則有四",
    "T29n1559_013:0246a18": "果，除果報果。若以惡法為果，則有二果，謂功",
    "T29n1559_013:0246a19": "力果、增上果。若以無記法為果，則有三果，除",
    "T29n1559_013:0246a20": "等流果及相離果。偈曰：若惡善等二，三四如",
    "T29n1559_013:0246a21": "次第。釋曰：此義應知次第。若惡業以善法為",
    "T29n1559_013:0246a22": "果，則有二果，謂功力果、增上果。若以惡法為",
    "T29n1559_013:0246a23": "果，則有三果，除果報果及相離果。若以無記",
    "T29n1559_013:0246a24": "法為果，則有四果，除相離果。等流果云何？謂",
    "T29n1559_013:0246a25": "無記身見、邊見，是見苦諦所滅，不善遍行惑",
    "T29n1559_013:0246a26": "等流果。偈曰：無記有二三，三復於善等。釋曰：",
    "T29n1559_013:0246a27": "若無記業以善法為果，則有二果，謂功力果",
    "T29n1559_013:0246a28": "及增上果。若以惡法為果，則有三果，除果報",
    "T29n1559_013:0246a29": "果及相離果。云何如此？見苦諦所滅不善",
    "T29n1559_013:0246b01": "惑，是無記二見等流果。若以無記法為果，則",
    "T29n1559_013:0246b02": "有三果。偈曰：過去一切四。釋曰：一切謂三世",
    "T29n1559_013:0246b03": "法。此法若為過去業果，各有四果，除相離果。",
    "T29n1559_013:0246b04": "偈曰：中業來果爾。釋曰：若現世業，以未來",
    "T29n1559_013:0246b05": "法為果，則有四果，如前。偈曰：中，果二。釋曰：",
    "T29n1559_013:0246b06": "若現世法為現世業果，但有二果，謂功力果",
    "T29n1559_013:0246b07": "及增上果。偈曰：來業，未來果有三。釋曰：若",
    "T29n1559_013:0246b08": "未來業以未來法為果，則有三果，除等流果",
    "T29n1559_013:0246b09": "及相離果。偈曰：同地法有四。釋曰：除相離",
    "T29n1559_013:0246b10": "果，所餘皆有。偈曰：三二若異地。釋曰：異地",
    "T29n1559_013:0246b11": "業若無流，則有三果，除果報果及相離果，由",
    "T29n1559_013:0246b12": "不墮界故。若有流則有二果，謂功力果及增",
    "T29n1559_013:0246b13": "上果。偈曰：有學三學等。釋曰：若有學業以有",
    "T29n1559_013:0246b14": "學法為果，則有三果，除果報果及相離果。若",
    "T29n1559_013:0246b15": "以無學法為果，亦爾。若以非學非非學法為",
    "T29n1559_013:0246b16": "果，則有三果，除果報果及等流果。偈曰：無學",
    "T29n1559_013:0246b17": "業學等，諸法但一果，或三果及二。釋曰：若無",
    "T29n1559_013:0246b18": "學業以有學法為果，則有一果，謂增上果。若",
    "T29n1559_013:0246b19": "以無學法為果，則有三果，除果報果及相離",
    "T29n1559_013:0246b20": "果。若以非學非非學法為果，則有二果，謂功",
    "T29n1559_013:0246b21": "力果及增上果。偈曰：異此二學等，二二及五",
    "T29n1559_013:0246b22": "果。釋曰：異學無學業，謂非學非無學業，若以",
    "T29n1559_013:0246b23": "有學法為果，則有二果，謂功力果及增上果。",
    "T29n1559_013:0246b24": "以無學法為果，亦爾。若以非學非無學法為果，",
    "T29n1559_013:0246b25": "則有五果。偈曰：三四果及一，見滅業彼等。釋",
    "T29n1559_013:0246b26": "曰：若見諦所滅業，以見諦所滅法為果，則有",
    "T29n1559_013:0246b27": "三果，除果報果及相離果。若以修道所滅法",
    "T29n1559_013:0246b28": "為果，則有四果，除相離果。若以非所減法為",
    "T29n1559_013:0246b29": "果，則有一果，謂增上果。偈曰：二果四及三，修",
    "T29n1559_013:0246c01": "道所滅業。釋曰：若修道所滅業，以見諦所滅",
    "T29n1559_013:0246c02": "法為果，則有二果，謂功力果及增上果。若以",
    "T29n1559_013:0246c03": "修道所滅法為果，則有四果，除相離果。若以",
    "T29n1559_013:0246c04": "非所滅法為果，則有三果，除果報果及等流",
    "T29n1559_013:0246c05": "果。偈曰：非滅業彼一，二四果次第。釋曰：非",
    "T29n1559_013:0246c06": "所滅業，若以見諦所滅法為果，則有一果，謂",
    "T29n1559_013:0246c07": "增上果。若以修道所滅法為果，則有二果，謂",
    "T29n1559_013:0246c08": "功力果及增上果。若以非所滅法為果，則有",
    "T29n1559_013:0246c09": "四果，除果報果。更說次第言者，應知於前中",
    "T29n1559_013:0246c10": "後，為顯因果重說諸義，由分別業相應義故。",
    "T29n1559_013:0246c11": "此業體相亦應問。於阿毘達磨藏中說有三",
    "T29n1559_013:0246c12": "業，謂非理作、如理作、非理非非理作。此業其",
    "T29n1559_013:0246c13": "相云何？偈曰：非理作有染，餘說非方次。釋",
    "T29n1559_013:0246c14": "曰：若業有染污，說名非理作，從不正思生故，",
    "T29n1559_013:0246c15": "餘師說如此。或有師說：失方便次第名非理",
    "T29n1559_013:0246c16": "作。若人應如此行、應如此住、應如此噉食、應",
    "T29n1559_013:0246c17": "如此著衣，如此等事若作不如，此名非理作。",
    "T29n1559_013:0246c18": "此業由非應理所造故，悉名非理作。一切善",
    "T29n1559_013:0246c19": "業名如理作。及不失方便次第，亦名如理作。",
    "T29n1559_013:0246c20": "異此二名非理非非理作業。為一業引一生、",
    "T29n1559_013:0246c21": "為一業引多生？復次為多業引一生、為一業",
    "T29n1559_013:0246c22": "引一生？若約此悉檀，應說如此。偈曰：一業引",
    "T29n1559_013:0246c23": "一生。釋曰：但一生唯一業能引，不能引多",
    "T29n1559_013:0246c24": "生。生者是聚同分名，若得彼說名生。若爾，大",
    "T29n1559_013:0246c25": "德阿尼婁馱云何說言：我今由昔時所施一",
    "T29n1559_013:0246c26": "食果報故，七反生三十三天，七反作轉輪王",
    "T29n1559_013:0246c27": "已，乃至今猶於大富釋迦家生。由此業果報",
    "T29n1559_013:0246c28": "得大富果，及得憶持宿住事，更生別業。欲顯",
    "T29n1559_013:0246c29": "功能故說此言。譬如有人由一金錢作功力",
    "T29n1559_013:0247a01": "得千金錢，方說此言：我今由一金錢故得大",
    "T29n1559_013:0247a02": "富。復說此人，以此時施食為依止，諸故意相",
    "T29n1559_013:0247a03": "續最長大起。於中有諸故意，能引攝果報。不",
    "T29n1559_013:0247a04": "得多業感一生，勿分分所引聚同分成此聚",
    "T29n1559_013:0247a05": "同分，由一業所引許餘業。偈曰：多業能圓滿。",
    "T29n1559_013:0247a06": "釋曰：譬如畫師，由一色畫人形貌，以多色圓",
    "T29n1559_013:0247a07": "滿。何以故？於世間中有眾生同人聚同分，有",
    "T29n1559_013:0247a08": "具足根身及身分色形貌量力端正等相圓",
    "T29n1559_013:0247a09": "滿故，於人聚中最分明可愛。有餘人於中不",
    "T29n1559_013:0247a10": "具分，不但唯業能引生。何為所餘有果報",
    "T29n1559_013:0247a11": "法？若一切種，偈曰：二定非能引，無心及至",
    "T29n1559_013:0247a12": "得。釋曰：二無心定亦有果報，不能引聚同分，",
    "T29n1559_013:0247a13": "與業不俱起故。至得亦爾，與業不同果故。佛",
    "T29n1559_013:0247a14": "世尊說：障有三種，謂業障、煩惱障、果報障。此",
    "T29n1559_013:0247a15": "三障體性云何？偈曰：無間等重業，染住惑惡",
    "T29n1559_013:0247a16": "道，北洲無想天，說此名三障。釋曰：有五無間",
    "T29n1559_013:0247a17": "業等，是名業障。謂殺母、殺父、殺阿羅漢、破僧",
    "T29n1559_013:0247a18": "和合、於如來身有害意出血，是名業障。染住",
    "T29n1559_013:0247a19": "惑，名煩惱障。惑有二種：一染住，謂恒行；二強",
    "T29n1559_013:0247a20": "利，謂重品。此中染住惑名煩惱障，譬如黃門",
    "T29n1559_013:0247a21": "等，惑強利，惑非障。何以故。若惑由重品故",
    "T29n1559_013:0247a22": "強利，此惑有時起不恒故，有時可滅。非輕品",
    "T29n1559_013:0247a23": "惑恒起。何以故？若惑恒起為滅，此不得人功",
    "T29n1559_013:0247a24": "時，此惑依輕品成中品，依中品成上品故。此",
    "T29n1559_013:0247a25": "惑是正障。三種惡道名果報障，善道一分亦",
    "T29n1559_013:0247a26": "爾，謂北洲人及無想天。此三障障何法？能障",
    "T29n1559_013:0247a27": "聖道及障聖道加行善根。復有餘業於惡道",
    "T29n1559_013:0247a28": "等報定，謂於卵生濕生、生女人身、生第八有",
    "T29n1559_013:0247a29": "中定，亦應說為業障。若業由五種因可了可",
    "T29n1559_013:0247b01": "說，立此業為障。何者為五？一由依、二由果、三",
    "T29n1559_013:0247b02": "由道、四由生、五由人，故但說五。於中惑障最",
    "T29n1559_013:0247b03": "麁，業障次麁。何以故？由此二於第二生，是人",
    "T29n1559_013:0247b04": "不可治。毘婆沙師說：後後能乘故，故次第說。",
    "T29n1559_013:0247b05": "無間者何義？於生果報中，無別業及別生果",
    "T29n1559_013:0247b06": "能遮礙。復次作此業人，若捨壽命，無間生地",
    "T29n1559_013:0247b07": "獄果，無法能礙。是人由與此法相應，於生地",
    "T29n1559_013:0247b08": "獄中無間故，說為無間，譬如沙門。復次此三",
    "T29n1559_013:0247b09": "種障，應知於何道中有。若決定者，偈曰：於三",
    "T29n1559_013:0247b10": "洲無間。釋曰：於北洲及餘道皆無，何況餘界。",
    "T29n1559_013:0247b11": "於人道中男女二人能作此業。偈曰：黃門等",
    "T29n1559_013:0247b12": "不許。釋曰：何因是彼無？護因即是此因。復有",
    "T29n1559_013:0247b13": "別因，偈曰：少恩少慚羞。釋曰：次第父母於",
    "T29n1559_013:0247b14": "某、某於父母。父母於某恩少，由不具身分為",
    "T29n1559_013:0247b15": "增上故、愛念少故。某於父母不起重品慚羞，",
    "T29n1559_013:0247b16": "由破此慚羞，為無間罪所觸。由此因故，畜生",
    "T29n1559_013:0247b17": "鬼神道中不許有無間業。大德說：若智慧明",
    "T29n1559_013:0247b18": "了，有五無間，譬如聰慧馬故。若人殺非人父",
    "T29n1559_013:0247b19": "母，無無間業。說業障已。偈曰：餘障於五道。釋",
    "T29n1559_013:0247b20": "曰：何者為餘？謂惑障、果報障。果報障者，於人",
    "T29n1559_013:0247b21": "道中北洲人，於天道中無想天。此無間業體",
    "T29n1559_013:0247b22": "性云何？四身業為體，一口業為體，三殺生為",
    "T29n1559_013:0247b23": "性，一妄語為性，一殺生前分為性。諸佛如來",
    "T29n1559_013:0247b24": "不可殺害為法，於因立果名故，說僧和合破",
    "T29n1559_013:0247b25": "為無間業。僧由此因破，故因得破名。此破其",
    "T29n1559_013:0247b26": "義云何？偈曰：僧破非和合，性非相應法，無染",
    "T29n1559_013:0247b27": "無記法。釋曰：和合者，謂與心不相應行無覆",
    "T29n1559_013:0247b28": "無記，僧破亦爾。此云何成無間業？能破人與",
    "T29n1559_013:0247b29": "此不相應，何為？偈曰：眾與此相應。釋曰：何",
    "T29n1559_013:0247c01": "以故？是破屬所破，不屬能破。若爾，能破與何",
    "T29n1559_013:0247c02": "法相應？偈曰：依此妄語罪，能破與相應。釋",
    "T29n1559_013:0247c03": "曰：能破人與破僧和合罪相應，此罪謂妄語。",
    "T29n1559_013:0247c04": "復次此妄語，與僧和合破俱起有教無教，能",
    "T29n1559_013:0247c05": "破與此罪相應。偈曰：毘指一劫熟。釋曰：一別",
    "T29n1559_013:0247c06": "劫果報，於阿毘指大地獄熟，所餘無間業不",
    "T29n1559_013:0247c07": "決定於阿毘指大地獄熟。若人作多無間業，",
    "T29n1559_013:0247c08": "此多業悉無間熟，由此業是人何所得？偈曰：",
    "T29n1559_013:0247c09": "如增苦受增。釋曰：此人由多無間業熟，於阿",
    "T29n1559_013:0247c10": "毘指地獄得最大最厚柔軟依止，是苦惱事",
    "T29n1559_013:0247c11": "最多種最難忍。起由此二因，所受苦受二三",
    "T29n1559_013:0247c12": "四五分增。何人能破僧和合？偈曰：比丘見好",
    "T29n1559_013:0247c13": "行，破。釋曰：在家不能破比丘，尼等亦不能",
    "T29n1559_013:0247c14": "破。是比丘多見行，非貪愛行，住於正行，由行",
    "T29n1559_013:0247c15": "不可訶，邪行不能破。何以故？此人教不可信",
    "T29n1559_013:0247c16": "受故。何處得破？偈曰：餘處。釋曰：若世尊在",
    "T29n1559_013:0247c17": "此處，異此處故得破。不得親對世尊，諸佛如",
    "T29n1559_013:0247c18": "來不可輕逼故、言教最可信受故。若破何人？",
    "T29n1559_013:0247c19": "偈曰：凡夫。釋曰：但破凡夫僧和合，不能破聖",
    "T29n1559_013:0247c20": "人，自證見正理法故。是凡夫未得忍前，餘師",
    "T29n1559_013:0247c21": "說如此。由幾量僧得破？偈曰：別師道忍時，已",
    "T29n1559_013:0247c22": "破。釋曰：是時彼僧忍受別師異如來，及信受",
    "T29n1559_013:0247c23": "別道異如來所說正道，由此量應說僧已破。",
    "T29n1559_013:0247c24": "破已，幾時得住？此夜。偈曰：不宿住。釋曰：大",
    "T29n1559_013:0247c25": "眾已破，不度此夜，必定更和合，是所說破僧",
    "T29n1559_013:0247c26": "和合。偈曰：說此名破輪。釋曰：何以故？是時",
    "T29n1559_013:0247c27": "佛世尊法輪已破，能障礙聖道生起故，故名",
    "T29n1559_013:0247c28": "輪破，或說僧破。此輪破何處得成？偈曰：剡",
    "T29n1559_013:0247c29": "浮洲。釋曰：但於剡浮洲破，餘處則無。由幾人",
    "T29n1559_013:0248a01": "得破？偈曰：九等。釋曰：定取九為破，過此無",
    "T29n1559_013:0248a02": "定。八比丘是名僧，第九為能破。何以故？僧必",
    "T29n1559_013:0248a03": "定應於二聚二助中住，若爾得破。別有僧破，",
    "T29n1559_013:0248a04": "從羯磨破成。若於一別住不和合作羯磨，是",
    "T29n1559_013:0248a05": "名羯磨破。此破，偈曰：三洲有破業。釋曰：於",
    "T29n1559_013:0248a06": "三洲等，若有如來正教。此由幾比丘成？偈曰：",
    "T29n1559_013:0248a07": "此由八及餘。釋曰：此中但作羯磨，不立十四",
    "T29n1559_013:0248a08": "破類法故，以八為定。是破輪，於六時不得成。",
    "T29n1559_013:0248a09": "偈曰：初後頞浮前，雙前師滅時，未結別住時，",
    "T29n1559_013:0248a10": "破輪不得成。釋曰：初者轉法輪未久，後者世",
    "T29n1559_013:0248a11": "尊將般涅槃時，此二時中大眾恭敬，修同一",
    "T29n1559_013:0248a12": "味故無破。於中間，在頞浮陀前僧不破。於正",
    "T29n1559_013:0248a13": "法中，乃至戒頞浮陀、見頞浮陀未起時，於雙",
    "T29n1559_013:0248a14": "前亦不破，乃至二弟子奢摩他毘鉢舍那雙",
    "T29n1559_013:0248a15": "未起時，由已破不經宿故，由二更和合故。若",
    "T29n1559_013:0248a16": "大師已般涅槃時，無相對立故無破。乃至未",
    "T29n1559_013:0248a17": "結別住時亦無破。何以故？若共一別住安立",
    "T29n1559_013:0248a18": "二助，則名僧破。於此六時破輪不成。非一切",
    "T29n1559_013:0248a19": "佛皆有此破輪，此事依業成故。云何殺母等",
    "T29n1559_013:0248a20": "事中有無間業，於餘處無？偈曰：有恩功德田，",
    "T29n1559_013:0248a21": "由捨離除故。釋曰：於殺父母中，由捨有恩人。",
    "T29n1559_013:0248a22": "云何彼有恩？是自身生本故。云何捨彼？謂除",
    "T29n1559_013:0248a23": "彼命根。功德田者，謂阿羅漢。阿羅漢身是三",
    "T29n1559_013:0248a24": "界惑擇滅，及戒等陰器故，故名功德田。由除",
    "T29n1559_013:0248a25": "此身，故成無間業。若父母轉根，於此一依止",
    "T29n1559_013:0248a26": "中，偈曰：別根障亦有。釋曰：是故經中說云：",
    "T29n1559_013:0248a27": "為有如此不令男人離命根，非父非阿羅漢，",
    "T29n1559_013:0248a28": "而為無間罪所觸不？有，若母轉根。令女人離",
    "T29n1559_013:0248a29": "命根，非母非阿羅漢，而為無間罪所觸不？有，",
    "T29n1559_013:0248b01": "若父轉根。有女人柯羅邏墮，有別女人即取",
    "T29n1559_013:0248b02": "安置產門中，此人以何女為母？若殺於何女",
    "T29n1559_013:0248b03": "成無間業？偈曰：從血生是母。釋曰：若從此",
    "T29n1559_013:0248b04": "女人血成此人身，此女是其生母。於第二女",
    "T29n1559_013:0248b05": "人，一切事中皆應問聽。何以故？此女能飲",
    "T29n1559_013:0248b06": "此兒，及能長養教訓是非。若人於母行殺害",
    "T29n1559_013:0248b07": "方便，誤殺餘人，無無間業。不於自母行殺",
    "T29n1559_013:0248b08": "害方便，誤殺自母，亦無無間業。因子欲殺",
    "T29n1559_013:0248b09": "方便，母隱床中，父走餘處故死，此人成無間",
    "T29n1559_013:0248b10": "業。若人行一害事，殺母及殺餘人，二無教",
    "T29n1559_013:0248b11": "業並起，有教唯無間業，由此無間業力強",
    "T29n1559_013:0248b12": "故。大德瞿沙說：隣虛所成故，有教亦有二種。",
    "T29n1559_013:0248b13": "若不想是阿羅漢，殺阿羅漢，有無間業，謂",
    "T29n1559_013:0248b14": "我今必殺，於此依止意決定故。若人殺父，父",
    "T29n1559_013:0248b15": "是阿羅漢，此人但得一無間業，由依止一故。",
    "T29n1559_013:0248b16": "若爾，此《阿婆陀那經》云何將？經云：汝去語始",
    "T29n1559_013:0248b17": "看持，汝今造二無間業。由汝令父離命根，",
    "T29n1559_013:0248b18": "亦令阿羅漢離命根。顯此無間業由二因緣",
    "T29n1559_013:0248b19": "所成，故說此言。復次由此二門訶責彼人，故",
    "T29n1559_013:0248b20": "說此言。為決定於如來邊起惡心出血故，有",
    "T29n1559_013:0248b21": "無間業為不？若由殺意故，有無間業。偈曰：於",
    "T29n1559_013:0248b22": "佛打意無。釋曰：若人唯有打故意出佛血，",
    "T29n1559_013:0248b23": "則無無間業。若人於非阿羅漢行殺害事，害",
    "T29n1559_013:0248b24": "後成阿羅漢，得無間業不？偈曰：害後無學無。",
    "T29n1559_013:0248b25": "釋曰：於此人無無間業。何以故？此殺方便不",
    "T29n1559_013:0248b26": "於阿羅漢起故。若人已作無間方便，未轉方",
    "T29n1559_013:0248b27": "便時，為先得離欲及聖果不？偈曰：行無間前",
    "T29n1559_013:0248b28": "人，無離欲及果。釋曰：若人作無間業，方便必",
    "T29n1559_013:0248b29": "定應成。是方便時中，無離欲及得聖果，若不",
    "T29n1559_013:0248c01": "定則不如。若人於餘業道，作前方便道生時，",
    "T29n1559_013:0248c02": "得離欲及聖果，後業道不生。何以故？是今依",
    "T29n1559_013:0248c03": "止與彼業一向相違故。於五無間中，何無間業",
    "T29n1559_013:0248c04": "罪最重？偈曰：破僧和妄語，許最大重罪。釋",
    "T29n1559_013:0248c05": "曰：了別法非法人妄語，是僧和合破，因顯翻",
    "T29n1559_013:0248c06": "倒理故，於一切邪行是最大重罪。何以故？能",
    "T29n1559_013:0248c07": "害諸如來法身故、能障礙世間天道及涅槃",
    "T29n1559_013:0248c08": "道故。何以故？大眾正破時，世間入正定聚證",
    "T29n1559_013:0248c09": "果、離欲流盡等悉皆被遮，修定讀誦一切正",
    "T29n1559_013:0248c10": "思事並不得起，一切世間及人天皆紛擾生",
    "T29n1559_013:0248c11": "憂惱亂心，此事乃至僧未更和合。復次由",
    "T29n1559_013:0248c12": "此業報，於阿毘指地獄熟具滿一劫，故言大",
    "T29n1559_013:0248c13": "重。所餘無間業次第應知。第五第三第一為",
    "T29n1559_013:0248c14": "重，一切中第二最輕。若爾，佛世尊說：於三種",
    "T29n1559_013:0248c15": "治罰中，意治罰最重。復說：一切罪中，邪見最",
    "T29n1559_013:0248c16": "勝。於無間業中，定判破僧為最重罪。此言云",
    "T29n1559_013:0248c17": "何？若約無間一劫果報，無勝破僧妄語。若決",
    "T29n1559_013:0248c18": "判三業，意治罰最重，餘治罰隨此故。若決判",
    "T29n1559_013:0248c19": "諸見，邪見最重，非撥彼境界故。復次依大果",
    "T29n1559_013:0248c20": "報、依殺害多眾生、依斷除善根，故說此言，次",
    "T29n1559_013:0248c21": "第應知。於善行中何善行果報最大？偈曰：世",
    "T29n1559_013:0248c22": "有頂故意，善中最大果。釋曰：於善業中，非想",
    "T29n1559_013:0248c23": "非非想故意果報最大。何以故？於八萬大劫",
    "T29n1559_013:0248c24": "微妙寂靜是其果報故。此言約果報果說。若",
    "T29n1559_013:0248c25": "約相離果，金剛三摩提故意於一切中為最",
    "T29n1559_013:0248c26": "大果，一切結滅盡為果故。是故說於世間，為",
    "T29n1559_013:0248c27": "由無間業於地獄得無間生、為亦由無間同",
    "T29n1559_013:0248c28": "類？由二種。有餘師說：唯由無間業，必定得",
    "T29n1559_013:0248c29": "無間生，由同類不定。何者為無間同類？偈曰：",
    "T29n1559_013:0249a01": "污母阿羅漢，殺定地菩薩，及有學聖人，奪僧",
    "T29n1559_013:0249a02": "和合緣，是無間同類，五破佛支提。釋曰：如此",
    "T29n1559_013:0249a03": "五業與五無間業，應知次第同類。若人污壞",
    "T29n1559_013:0249a04": "自母阿羅漢，由行非梵行故。若人殺至住定",
    "T29n1559_013:0249a05": "地菩薩，若殺有學聖人，若奪大眾和合因緣，",
    "T29n1559_013:0249a06": "若起佛支提想，破佛藪斗波，此業說名無間",
    "T29n1559_013:0249a07": "同類。有餘業若有果報，於三時中最急起障。",
    "T29n1559_013:0249a08": "何者三時？偈曰：忍那含羅漢，位中業起障。釋",
    "T29n1559_013:0249a09": "曰：若人從頂思想忍，是時一切引惡道果報",
    "T29n1559_013:0249a10": "業悉起為障，由應過彼果報地故。譬如有人",
    "T29n1559_013:0249a11": "應捨離自國土，一切債主皆起，諸業亦爾。若",
    "T29n1559_013:0249a12": "人應至阿那含果，一切欲界雜業悉起為",
    "T29n1559_013:0249a13": "障，唯除現報業。若人應至阿羅漢果，一切色",
    "T29n1559_013:0249a14": "界無色界業悉起為障，於前已說。若人殺定",
    "T29n1559_013:0249a15": "地菩薩，偈曰：菩薩從何位？釋曰：取何位應說",
    "T29n1559_013:0249a16": "此是菩薩？偈曰：從作相業時。釋曰：從修行能",
    "T29n1559_013:0249a17": "感三十二相八十隨相果報業時。何以故？此",
    "T29n1559_013:0249a18": "人於此時中已入菩薩正定位。云何如此？此",
    "T29n1559_013:0249a19": "人從此時，向後恒爾。偈曰：善道貴家具，男憶",
    "T29n1559_013:0249a20": "宿不退。釋曰：善道者，最勝可讚故名善道，由",
    "T29n1559_013:0249a21": "生於人天道中故。復於善道中，生剎帝利種",
    "T29n1559_013:0249a22": "姓、婆羅門種姓、大長者種姓。於中生摩訶婆",
    "T29n1559_013:0249a23": "羅家，此人已生貴家。有貴家人具根、有不具",
    "T29n1559_013:0249a24": "根。此根有二種，謂色根、法根。若不具此，是從",
    "T29n1559_013:0249a25": "明向闇；若具此，是從明向明。恒得丈夫身，非",
    "T29n1559_013:0249a26": "女人身，何況作黃門等。此人憶一切生中一",
    "T29n1559_013:0249a27": "切宿住事，由聞思二慧圓滿故。於安樂利益",
    "T29n1559_013:0249a28": "眾生事中，由一切苦品類、由一切他違逆惡",
    "T29n1559_013:0249a29": "事不厭極故。是世間所說，非直買得陀婆，",
    "T29n1559_013:0249b01": "應知是菩薩。何以故？是諸大士已至一切勝",
    "T29n1559_013:0249b02": "德最上上品位，無餘因緣，唯由繫屬大悲",
    "T29n1559_013:0249b03": "故，於一切眾生，安立自身似彼僕使。由無",
    "T29n1559_013:0249b04": "憍慢故，於一切眾生，能忍受一切最難求，欲",
    "T29n1559_013:0249b05": "恒荷負一切苦行事。由礙他故，不立自事，是",
    "T29n1559_013:0249b06": "故說非直買得是所說。能感相果報業者，偈",
    "T29n1559_013:0249b07": "曰：剡浮洲丈夫，對佛佛故意，思慧類百劫，於",
    "T29n1559_013:0249b08": "餘得引此。釋曰：唯於剡浮洲菩薩修引相報",
    "T29n1559_013:0249b09": "業，非餘洲。何以故？剡浮洲人智根最利故。",
    "T29n1559_013:0249b10": "唯丈夫非女人，過女人位故。此修於何時？",
    "T29n1559_013:0249b11": "大師在現前時，由緣佛為境故意故。此業",
    "T29n1559_013:0249b12": "思慧為類，非聞修慧。於餘時謂百大劫量，非",
    "T29n1559_013:0249b13": "於多餘。一切佛皆爾，唯釋迦牟尼世尊，正",
    "T29n1559_013:0249b14": "勤最熾盛故，能超九劫，於九十一劫引所餘",
    "T29n1559_013:0249b15": "相業。是故如來說：土主！我從此生前所經九",
    "T29n1559_013:0249b16": "十一劫，不憶不見，昔時於一家生中，因施一",
    "T29n1559_013:0249b17": "熟食有間有損，何況大事，從此時自性念宿",
    "T29n1559_013:0249b18": "住故。已出初阿僧祇菩薩，除滅四種過失，恒",
    "T29n1559_013:0249b19": "得二種最勝德，宿舊師說如此。於菩薩諸相",
    "T29n1559_013:0249b20": "中，偈曰，一一百福生。釋曰，此福量云何？除",
    "T29n1559_013:0249b21": "近行菩薩，一切十方眾生，能感富樂業為量，",
    "T29n1559_013:0249b22": "餘師說如此。如眾生業增上緣，能感三千大",
    "T29n1559_013:0249b23": "千世界生，如此量，毘婆沙師說如此。有餘師",
    "T29n1559_013:0249b24": "說：唯諸佛能知此業數量。復次今世尊，昔",
    "T29n1559_013:0249b25": "在菩薩位中，事幾諸佛？於初阿僧祇事七十",
    "T29n1559_013:0249b26": "五千佛，於第二阿僧祇事七十六千佛，於第",
    "T29n1559_013:0249b27": "三阿僧祇事七十七千佛。一一阿僧祇最後",
    "T29n1559_013:0249b28": "時，何佛世尊出？由逆時，應知次第。偈曰：三僧",
    "T29n1559_013:0249b29": "祇後出，毘婆尸、燃燈、寶光。釋曰：於剌那尸棄",
    "T29n1559_013:0249c01": "佛世尊，第一阿僧祇究竟。於燃燈佛世尊，第",
    "T29n1559_013:0249c02": "二阿僧祇究竟。於毘婆尸佛世尊，第三阿僧",
    "T29n1559_013:0249c03": "祇究竟。於一切佛，偈曰：先釋迦。釋曰：有佛",
    "T29n1559_013:0249c04": "世尊號釋迦牟尼，昔已出世。於此世尊所，今",
    "T29n1559_013:0249c05": "佛世尊求修菩薩行，初發菩提願：願我成佛，",
    "T29n1559_013:0249c06": "皆同如此相。昔時世尊，如今末世時生，乃至",
    "T29n1559_013:0249c07": "世尊正法住唯一千年內。菩薩在於何位圓",
    "T29n1559_013:0249c08": "滿何波羅蜜？偈曰：遍處施一切，由大悲施滿。",
    "T29n1559_013:0249c09": "釋曰：是時於一切眾生平等，一切所應施類，",
    "T29n1559_013:0249c10": "若施財乃至眼及骨髓，若施法無師祕密，若",
    "T29n1559_013:0249c11": "施無畏現在未來二世救濟。唯有大悲無所",
    "T29n1559_013:0249c12": "求，為由此量施波羅蜜得圓滿。偈曰：分斫身",
    "T29n1559_013:0249c13": "無怪，有欲戒忍成。釋曰：若是時菩薩未得離",
    "T29n1559_013:0249c14": "欲法，若被斬斫身分分斷，於自他無愛憎故，",
    "T29n1559_013:0249c15": "最輕怪心亦不起，是時戒忍波羅蜜二俱圓",
    "T29n1559_013:0249c16": "滿。偈曰：讚底沙精進。釋曰：昔有如來號底",
    "T29n1559_013:0249c17": "沙，於寶山巖中入火界定。今佛世尊昔在菩",
    "T29n1559_013:0249c18": "薩位，以別意行遇見此如來，一脚著地一脚",
    "T29n1559_013:0249c19": "未下。於七日七夜，誦一偈讚歎已方坐。偈",
    "T29n1559_013:0249c20": "曰：",
    "T29n1559_013:0249c21": "「地天梵靜處皆無，　　三世十方未曾有，",
    "T29n1559_013:0249c22": "遍行尋此地山林，　　何人等尊由三德。」",
    "T29n1559_013:0249c23": "是時精進波羅蜜已圓滿，九大劫已超究竟。",
    "T29n1559_013:0249c24": "偈曰：定慧覺無間。釋曰：先無上菩提，持訶那",
    "T29n1559_013:0249c25": "波羅蜜、般若波羅蜜已圓滿，於金剛三摩提",
    "T29n1559_013:0249c26": "位。此六云何名波羅蜜多？由至自圓德際故。",
    "T29n1559_013:0249c27": "復次波羅摩者，謂菩薩最上品故，是彼正行，",
    "T29n1559_013:0249c28": "名波羅美眠履反；是彼正行聚，名波羅美多，互",
    "T29n1559_013:0249c29": "不相離故。經中說：有三福業類，一施性福業",
    "T29n1559_013:0250a01": "類、二戒性福業類、三修性福業類。此三云何",
    "T29n1559_013:0250a02": "名福業類？偈曰：福業福業類，此三如業道。釋",
    "T29n1559_013:0250a03": "曰：此施等三，亦福亦業亦類，如應次第。譬如",
    "T29n1559_013:0250a04": "業道，彼亦業亦道。但業家道非業，故說業道。",
    "T29n1559_013:0250a05": "此三亦爾。於施性福業類中，身口業有三種，",
    "T29n1559_013:0250a06": "能發起故。意有二，亦福亦業，餘諸法共彼俱",
    "T29n1559_013:0250a07": "起，但福非業非類。於戒性中但身口業故，唯",
    "T29n1559_013:0250a08": "有三種。於修性中慈無量修，但福亦是福業",
    "T29n1559_013:0250a09": "類，與此相應故意，由慈門所生起故、與此觀",
    "T29n1559_013:0250a10": "俱起故。意及戒亦福亦業。所餘信等相應法，",
    "T29n1559_013:0250a11": "但福非餘。復次造作福名福業，謂福前分行，",
    "T29n1559_013:0250a12": "此三是前分依止類。為成就此三，是故作福",
    "T29n1559_013:0250a13": "真實福業唯是故意。此三是故意所緣福業",
    "T29n1559_013:0250a14": "類，餘師說如此。施者是何法？或說所施名施。",
    "T29n1559_013:0250a15": "此三中，偈曰：由此施是施。釋曰：若由此因施",
    "T29n1559_013:0250a16": "事得成，說此因為施。由怖畏求得愛欲等，施",
    "T29n1559_013:0250a17": "事亦成，此中不許彼為施因，為簡別彼故說",
    "T29n1559_013:0250a18": "此言。偈曰：欲供養利意。釋曰：於他，由欲作供",
    "T29n1559_013:0250a19": "養及利益事故施，是故此二是施因。若爾，則",
    "T29n1559_013:0250a20": "施但因非業。雖然，若正由此法起，故施得成，",
    "T29n1559_013:0250a21": "此正是施。此法何相？偈曰：身口及緣起。釋曰：",
    "T29n1559_013:0250a22": "緣起是何法？是法聚能生起身口業，此名",
    "T29n1559_013:0250a23": "緣起。此中說偈：",
    "T29n1559_013:0250a24": "「慧人由善心，　　若捨財於他，",
    "T29n1559_013:0250a25": "此剎那善陰，　　說此名施業。」",
    "T29n1559_013:0250a26": "偈曰：此大富為果。釋曰：是施性福業類，能得",
    "T29n1559_013:0250a27": "大富樂果報。此施復何為？偈曰：為利自他二，",
    "T29n1559_013:0250a28": "不為二故施。釋曰：此中若未離欲聖人，及未",
    "T29n1559_013:0250a29": "離欲凡夫，於支提施物，此施唯利益自身，",
    "T29n1559_013:0250b01": "不為利他，他由此無利益故。若已離欲聖人，",
    "T29n1559_013:0250b02": "以物施他眾生，除現報業，此施但為利他，他",
    "T29n1559_013:0250b03": "由此得利益故；不為自身，此業果報地永已",
    "T29n1559_013:0250b04": "過故。若未離欲聖人，及未離欲凡夫，以物施",
    "T29n1559_013:0250b05": "他眾生，此施為二利，謂自、他。若已離欲聖",
    "T29n1559_013:0250b06": "人，於支提施物，除現報業，此業不為二利，謂",
    "T29n1559_013:0250b07": "自、他，此施唯為恭敬知恩故施。若約通義",
    "T29n1559_013:0250b08": "說，此施以大富樂為果報。偈曰：勝別由能",
    "T29n1559_013:0250b09": "施，施類由勝故。釋曰：此中能施勝者，偈曰：",
    "T29n1559_013:0250b10": "由信等人勝。釋曰：由信、戒、聞等德相應故為",
    "T29n1559_013:0250b11": "勝。此人所行施，由施主有勝德，於與果最",
    "T29n1559_013:0250b12": "勝。若施主有如此德，偈曰：以敬重等施。釋",
    "T29n1559_013:0250b13": "曰：若敬重心行施、自手行施、應時行施、不損",
    "T29n1559_013:0250b14": "惱行施，是故，偈曰：得尊重大樂，應時及難奪。",
    "T29n1559_013:0250b15": "釋曰：若施主能行四德施，次第得四種可愛",
    "T29n1559_013:0250b16": "勝果，謂得他恭敬尊重；於大勝可愛塵起受",
    "T29n1559_013:0250b17": "用意樂；應受用時即得財物，不過受用時；",
    "T29n1559_013:0250b18": "所得財物不可侵奪，謂怨親水火等。說施主",
    "T29n1559_013:0250b19": "勝德義已。由施主有勝德故，施有勝類。復次",
    "T29n1559_013:0250b20": "所施物有勝德。云何？偈曰：色等德物勝。釋曰：",
    "T29n1559_013:0250b21": "若所施物色香味觸等德隨一相應，此物由",
    "T29n1559_013:0250b22": "此德勝，若施如此有德物。此施何有？次第應",
    "T29n1559_013:0250b23": "知。偈曰：妙色好名聞，可愛相軟滑，隨時樂觸",
    "T29n1559_013:0250b24": "身。釋曰：若施有色德物，得端正可愛色報。若",
    "T29n1559_013:0250b25": "施有香德物，得大好名聞，如香於四方名聞",
    "T29n1559_013:0250b26": "遍覆。若施有味德物，得報如美味，為一切世",
    "T29n1559_013:0250b27": "間所愛。若施有觸德物，得柔軟細滑身，復得",
    "T29n1559_013:0250b28": "隨時安樂觸身，譬如寶女身田。何德為勝？偈",
    "T29n1559_013:0250b29": "曰：由道苦恩德，施田有勝德。釋曰：如世尊",
    "T29n1559_013:0250c01": "說：若施物於畜生，應受百倍果報。若施物於",
    "T29n1559_013:0250c02": "人道破戒眾生，應受千倍果報。由苦差別田",
    "T29n1559_013:0250c03": "有勝德者，如有攝福業類中說：一於病人行",
    "T29n1559_013:0250c04": "施，二於看治病人行施，三於寒時行施，說如",
    "T29n1559_013:0250c05": "此等施。復說：若與此有攝七種福業類相應，",
    "T29n1559_013:0250c06": "有信善男子善女人，所得福德不可校量。由",
    "T29n1559_013:0250c07": "恩差別田有勝德者，如父母及餘有恩人，譬",
    "T29n1559_013:0250c08": "如熊鹿本生經說。由德差別田有勝德者，如",
    "T29n1559_013:0250c09": "經言：若施物於有戒人，應受百千倍果報。如",
    "T29n1559_013:0250c10": "此等。於一切施中，偈曰：脫人施脫勝。釋曰：",
    "T29n1559_013:0250c11": "若離欲人施物於離欲人，此施於一切財施",
    "T29n1559_013:0250c12": "中，佛世尊說最勝。偈曰：菩薩。釋曰：菩薩所",
    "T29n1559_013:0250c13": "行施，此施是一切眾生安樂利益事因故，此",
    "T29n1559_013:0250c14": "施若非離欲人所行，及不於離欲人施，此施",
    "T29n1559_013:0250c15": "於一切施最勝，除菩薩施。是佛世尊所說八",
    "T29n1559_013:0250c16": "種施，於中，偈曰：及第八。釋曰：最勝。何者為",
    "T29n1559_013:0250c17": "八？一已至施；二怖畏施；三已施我施；四當施",
    "T29n1559_013:0250c18": "我施；五昔已施施，謂父及先亡等；六為得天",
    "T29n1559_013:0250c19": "道施；七為得好名聞施；八為莊嚴心施，為心",
    "T29n1559_013:0250c20": "資糧施，為應眾理施，為得最上品己利施。已",
    "T29n1559_013:0250c21": "至施者，先舊師解：於已至及親近人所行施。",
    "T29n1559_013:0250c22": "怖畏施者，此人見財物現前向滅壞，若施勝",
    "T29n1559_013:0250c23": "自滅壞，由此意故行施。所餘易解，故不分別。",
    "T29n1559_013:0250c24": "若施物於須陀洹向人，此施果報不可稱量。",
    "T29n1559_013:0250c25": "若施物於須陀洹，百倍無量。如此廣說，應知",
    "T29n1559_013:0250c26": "如經。復次偈曰：父母病說法，人後生菩薩，雖",
    "T29n1559_013:0250c27": "凡夫中施，果報無數量。釋曰：此五人若皆是",
    "T29n1559_013:0250c28": "凡夫，於彼行施，約果報無數無量。於中最後",
    "T29n1559_013:0250c29": "生菩薩說法人，於四種勝田中，安立在何",
    "T29n1559_013:0251a01": "田？入恩田攝。何以故？此人是善知識，世間無",
    "T29n1559_013:0251a02": "明所闇能施慧眼，能顯示平等不平等，能生",
    "T29n1559_013:0251a03": "起無流法身。若略說，此人能作佛所應作事。",
    "T29n1559_013:0251a04": "若人欲知諸業輕重相，略說應知有六種因。",
    "T29n1559_013:0251a05": "偈曰：後分田及依，前分故意願，此下上品故，",
    "T29n1559_013:0251a06": "故業有下上。釋曰：後分者，若作此業已，復更",
    "T29n1559_013:0251a07": "數數隨作。田者，是處行損行益。依者，謂業道。",
    "T29n1559_013:0251a08": "前分者，為得業道，身口故意，若由此業道究",
    "T29n1559_013:0251a09": "竟。故意者，如此如此我應作，如此如此我正",
    "T29n1559_013:0251a10": "作。願者，謂求當來用。有人由屬後分故，成重",
    "T29n1559_013:0251a11": "品業，定安立果報故。復有人由屬田故，業成",
    "T29n1559_013:0251a12": "重品，於田由屬依止，此業成重品，不由餘因。",
    "T29n1559_013:0251a13": "依止謂業道，譬如父母及餘眾生。由殺生依",
    "T29n1559_013:0251a14": "止重，不由偷盜等重，所餘應知亦爾。若人作",
    "T29n1559_013:0251a15": "業，此六因一切皆是上品，應知此業是最重",
    "T29n1559_013:0251a16": "品。若人作業，此六因一切皆是下品，應知此",
    "T29n1559_013:0251a17": "業是最輕品。經中說：業有二種，一所作、二所",
    "T29n1559_013:0251a18": "長。云何業是所長？由五種因。偈曰：故意作圓",
    "T29n1559_013:0251a19": "滿，無憂悔對治，由伴類果報，說業所增長。釋",
    "T29n1559_013:0251a20": "曰：云何由故意作？此業故意所作，非無意為",
    "T29n1559_013:0251a21": "先、非怱促所作，熟研尋簡擇然後方作。云何",
    "T29n1559_013:0251a22": "由圓滿？有人由一邪行墮惡道，有人乃至由",
    "T29n1559_013:0251a23": "三。有人由一業道墮惡道，乃至有人由十墮",
    "T29n1559_013:0251a24": "惡道。此中若人由此業量應墮惡道，此量未",
    "T29n1559_013:0251a25": "圓滿，此業但是所作未是所長，若已圓滿方",
    "T29n1559_013:0251a26": "是所長。云何由無憂悔對治？若人作業於中",
    "T29n1559_013:0251a27": "無憂悔心，不受善行為對治。云何由伴類？惑",
    "T29n1559_013:0251a28": "作惡，以惡為伴類。云何由果報？此業已定，能",
    "T29n1559_013:0251a29": "與果報。善業亦應如此思。若異此相所作業，",
    "T29n1559_013:0251b01": "但作非長。前已說，未離欲人於支提施物，",
    "T29n1559_013:0251b02": "此施但為自利不為利他。此中若無能受用",
    "T29n1559_013:0251b03": "施物，云何此業成福？福業有二種：一棄捨",
    "T29n1559_013:0251b04": "為類，若由捨物此福業生；二受用為類，若",
    "T29n1559_013:0251b05": "由受用所施物此福業生。此中偈曰：支提捨",
    "T29n1559_013:0251b06": "類福。釋曰：於中無受用類福。彼若不受，云何",
    "T29n1559_013:0251b07": "有福？何因為證？若有能受必有福，若無能受",
    "T29n1559_013:0251b08": "則無福，隨一無利益故。此因不成證。何以故？",
    "T29n1559_013:0251b09": "若福由利他故，成修慈等無量及正見應無",
    "T29n1559_013:0251b10": "福，是故應許此義，於支提福唯捨為類。偈",
    "T29n1559_013:0251b11": "曰：如慈雖不受。釋曰：譬如於慈悲等觀中，雖",
    "T29n1559_013:0251b12": "無能受及利益他事，有無量福生從自心起。",
    "T29n1559_013:0251b13": "如此若有德人已滅，敬事心所作，從自心起",
    "T29n1559_013:0251b14": "福。若爾，施恭敬等業，應成無果。是義不然。何",
    "T29n1559_013:0251b15": "以故？業生緣敬事，心最勝故。譬如有人欲殺",
    "T29n1559_013:0251b16": "怨家，怨家先已死，此人猶想怨家起故意，造",
    "T29n1559_013:0251b17": "身口業生多非福，不但由欲殺意。如此大師",
    "T29n1559_013:0251b18": "已去世，若人由敬事心起恭敬施等事，最生",
    "T29n1559_013:0251b19": "多福，不但由敬事心。若於善田行施，及起恭",
    "T29n1559_013:0251b20": "敬等業種子，得可愛報。若於惡田，應得不可",
    "T29n1559_013:0251b21": "愛報。偈曰：惡田有好菓，菓種不倒故。釋曰：",
    "T29n1559_013:0251b22": "於惡田見果，從種子無倒。謂從蒲桃種子，",
    "T29n1559_013:0251b23": "唯蒲桃子生，其味甘美。從維婆種子，唯",
    "T29n1559_013:0251b24": "維婆子生，其味薟苦。如此於惡田，由安樂利",
    "T29n1559_013:0251b25": "益他意所生施業種子，唯可愛果報生，非",
    "T29n1559_013:0251b26": "不可愛。惡行亦爾，由田過失，此種子或少果",
    "T29n1559_013:0251b27": "或無果。說施性福業類及有立破已，戒性今",
    "T29n1559_013:0251b28": "當說。偈曰：邪戒謂惡色，正戒離此二。釋曰：",
    "T29n1559_013:0251b29": "惡性色，謂身口業說名惡戒，遠離此業說名",
    "T29n1559_013:0251c01": "善戒。此遠離戒有二種，有教身口業，能遠離",
    "T29n1559_013:0251c02": "惡，說名有教戒。但是遠離性類，說名無教戒。",
    "T29n1559_013:0251c03": "不但遠離惡戒名善戒。何者？偈曰：及是佛遮",
    "T29n1559_013:0251c04": "制。釋曰：此業雖非自性惡戒，為守人及正法",
    "T29n1559_013:0251c05": "故，佛世尊立遮制戒。如非時食等，遠離所遮",
    "T29n1559_013:0251c06": "制名善戒。此戒有二種，謂有教、無教。若人受",
    "T29n1559_013:0251c07": "此戒，由犯事故得破戒罪。若由略義，戒性已",
    "T29n1559_013:0251c08": "說。偈曰：此清淨四德。釋曰：若具四德名清淨",
    "T29n1559_013:0251c09": "戒，若翻四德名染污戒。云何具四德？偈曰：非",
    "T29n1559_013:0251c10": "邪戒因污，依對治寂滅。釋曰：非邪戒所污者，",
    "T29n1559_013:0251c11": "如前所說，破戒相隨一所不毀犯，貪等諸煩",
    "T29n1559_013:0251c12": "惱及利等染污皆所不觸。此戒依止破戒對",
    "T29n1559_013:0251c13": "治，謂依念處等故。此戒依止寂滅起，不依止",
    "T29n1559_013:0251c14": "善道生勝類起，為得涅槃所迴向故。有餘師",
    "T29n1559_013:0251c15": "說：由五因故得清淨，一由根本業道清淨、二",
    "T29n1559_013:0251c16": "由前分清淨、三非邪覺觀所侵觸、四四念處",
    "T29n1559_013:0251c17": "所攝持、五於涅槃所迴向。有餘師說：戒有四",
    "T29n1559_013:0251c18": "種：一怖畏戒，由無資糧憂惱重罰惡道怖畏所",
    "T29n1559_013:0251c19": "得。二望得戒，謂生死樂具及他恭敬利養好",
    "T29n1559_013:0251c20": "名貪欲所得。三順覺分戒，謂能引解脫。有正",
    "T29n1559_013:0251c21": "見人厭患生死，求出離所得。四無流戒，能對",
    "T29n1559_013:0251c22": "治諸惑，是無垢清淨。說戒性已，修性福業類",
    "T29n1559_013:0251c23": "今當說。偈曰：寂靜地善業修。釋曰：寂靜者何",
    "T29n1559_013:0251c24": "法？業與定地自性法俱起。云何說此法名修？",
    "T29n1559_013:0251c25": "偈曰：能薰心故。釋曰：云何薰習？此寂靜地",
    "T29n1559_013:0251c26": "善業最極能薰習心，能令心與德成一性故，",
    "T29n1559_013:0251c27": "及相續亦爾。譬如以花熏麻。前已說，此施以",
    "T29n1559_013:0251c28": "大富樂為果報。戒修云何？偈曰：由勝戒感天，",
    "T29n1559_013:0251c29": "修感相離果。釋曰：施亦能感天道，戒由勝能",
    "T29n1559_013:0252a01": "能感天道，亦能感相離果等，修由勝能能感",
    "T29n1559_013:0252a02": "相離果，亦能感天道等。經中說：有四人能生",
    "T29n1559_013:0252a03": "梵福業。何法名梵福？毘婆沙師說：為校量",
    "T29n1559_013:0252a04": "能感相報業故，說梵福業。隨一業菩薩所",
    "T29n1559_013:0252a05": "修，能令得諸相中一相，此業量說名梵福。先",
    "T29n1559_013:0252a06": "舊諸師說，偈曰：四業名梵福，劫生天樂故。釋",
    "T29n1559_013:0252a07": "曰：隨福業量，能感一劫天道生及樂報，此業",
    "T29n1559_013:0252a08": "名梵福。說此業有四種。何者為四？一若此地",
    "T29n1559_013:0252a09": "處未經建立如來支提，於中造立如來藪斗",
    "T29n1559_013:0252a10": "波。二若此地處未經建立僧伽藍，於中造立",
    "T29n1559_013:0252a11": "僧伽藍。三世尊弟子眾已破，能更引攝令和",
    "T29n1559_013:0252a12": "合。四於十方眾生，修四無量心觀。此四種人，",
    "T29n1559_013:0252a13": "如梵先行壽量，於天道中生，受喜樂報。梵先",
    "T29n1559_013:0252a14": "行天壽量一劫故，佛說此人業同彼福業。於",
    "T29n1559_013:0252a15": "別部中，彼師說此偈：",
    "T29n1559_013:0252a16": "「有信正見人，　　若修十勝行，",
    "T29n1559_013:0252a17": "即生梵福業，　　劫生天樂故。」",
    "T29n1559_013:0252a18": "說財施已，法施今當說。偈曰：法施如實理，無",
    "T29n1559_013:0252a19": "染說經等。釋曰：修多羅等十二部正教如實",
    "T29n1559_013:0252a20": "道理，無染污心顯釋文義，是名法施。是故此",
    "T29n1559_013:0252a21": "人自作最廣大，自福減失及損他福，若人顛",
    "T29n1559_013:0252a22": "倒說法，或有染污心，為求利養恭敬名聞故",
    "T29n1559_013:0252a23": "說法。此人亦爾。說福業類差別已，復有三種",
    "T29n1559_013:0252a24": "業類差別。偈曰：福解脫決擇，能感善有三。釋",
    "T29n1559_013:0252a25": "曰：復有別三種業類差別：一福德分能，若此",
    "T29n1559_013:0252a26": "業能感人天可愛報。二解脫分能，若業已起，",
    "T29n1559_013:0252a27": "此人後時必定以涅槃為法。若人聽聞生死",
    "T29n1559_013:0252a28": "過失、諸法無我涅槃功德、諸佛恩德相應正",
    "T29n1559_013:0252a29": "說，毛竪淚落悲讚等事起，此人昔已有解脫",
    "T29n1559_013:0252b01": "分能善根，應如此決。譬如於夏月由見芽生，",
    "T29n1559_013:0252b02": "知地坎坼中先有種子。三決擇分能，於暖等",
    "T29n1559_013:0252b03": "位有四種，後當說。是世間所說，謂字印算量",
    "T29n1559_013:0252b04": "文章數，此五體相云何？偈曰：如理所成業，",
    "T29n1559_013:0252b05": "共緣起有三，字印及算量，文章數次第。釋",
    "T29n1559_013:0252b06": "曰：如理所成者，正方便所生。有三者，謂身口",
    "T29n1559_013:0252b07": "意業。此中字印，若勝方便所作屬身業，此共",
    "T29n1559_013:0252b08": "緣起。算量文章，若勝方便所作，屬口業，亦共",
    "T29n1559_013:0252b09": "緣起，此四五陰為性。數若勝方便所作，屬意",
    "T29n1559_013:0252b10": "業，亦共緣起，四陰為性，此數即是心思。諸法",
    "T29n1559_013:0252b11": "眾名今當說。偈曰：有訶覆下性，染污。釋曰：",
    "T29n1559_013:0252b12": "若法有染污，有時說名有訶，或說為有覆，或",
    "T29n1559_013:0252b13": "說為下劣性。偈曰：善無，流美妙。釋曰：若善",
    "T29n1559_013:0252b14": "無流，說名美妙。異下性及美妙法，應知此名",
    "T29n1559_013:0252b15": "中。偈曰：有為善，應事。釋曰：若善有為，說此",
    "T29n1559_013:0252b16": "名應事。所餘不應事，此義自成。云何無為不",
    "T29n1559_013:0252b17": "應事？不可數習增長故，又無果故。一切事皆",
    "T29n1559_013:0252b18": "為得果、一切餘法皆有上，何法獨無上？偈曰：",
    "T29n1559_013:0252b19": "脫無上。釋曰：涅槃是出離一切生死法，故名",
    "T29n1559_013:0252b20": "解脫。此法於一切法無等。何以故？善真實常",
    "T29n1559_013:0252b21": "住故。尚無法等涅槃，何況有上。",
    "T29n1559_013:0252b22": "阿毘達磨俱舍釋論卷第十三"
}