{
    "T15n0619_001:0325c06": "No. 619",
    "T15n0619_001:0325c07": "五門禪經要用法",
    "T15n0619_001:0325c09": "大禪師佛陀蜜多撰",
    "T15n0619_001:0325c10": "宋罽賓三藏曇摩蜜多譯",
    "T15n0619_001:0325c11": "坐禪之法要有五門：一者安般；二、不淨；三、",
    "T15n0619_001:0325c12": "慈心；四、觀緣；五、念佛。安般、不淨二門、觀緣，此",
    "T15n0619_001:0325c13": "三門有內外境界；念佛、慈心緣外境界。所以",
    "T15n0619_001:0325c14": "五門者，隨眾生病：若亂心多者，教以安般；若",
    "T15n0619_001:0325c15": "貪愛多者，教以不淨；若瞋恚多者，教以慈心；",
    "T15n0619_001:0325c16": "若著我多者，教以因緣；若心沒者，教以念佛。",
    "T15n0619_001:0325c17": "若行人有善心已來，未念佛三昧者，教令",
    "T15n0619_001:0325c18": "一心觀佛。若觀佛時，當至心觀佛相好了了，",
    "T15n0619_001:0325c19": "分明諦了已，然後閉目憶念在心；若不明了",
    "T15n0619_001:0325c20": "者，還開目視，極心明了然後還坐。正身正意",
    "T15n0619_001:0325c21": "繫念在前，如對真佛明了無異。即從座起跪",
    "T15n0619_001:0325c22": "白師言：「我房中係念見佛無異。」師言：「汝還本",
    "T15n0619_001:0325c23": "坐，係念額上，一心念佛。」爾時額上有佛像現，",
    "T15n0619_001:0325c24": "從一至十乃至無量。若行人所見多佛從額",
    "T15n0619_001:0325c25": "上出者、若去身不遠而還者，教師當知此是",
    "T15n0619_001:0325c26": "求聲聞人。若小遠而還者，求辟支佛人。若遠",
    "T15n0619_001:0325c27": "而還者，是大乘人。三種所出佛還近身，作地",
    "T15n0619_001:0325c28": "金色，此諸佛盡入於地，地平如掌明淨如鏡。",
    "T15n0619_001:0325c29": "自觀己身明淨如地，此名得念佛三昧境界。",
    "T15n0619_001:0326a01": "得是境界已白師。師言：「是好境界。」此名初門",
    "T15n0619_001:0326a02": "觀也。師復教係念在心然後觀佛。即見諸佛",
    "T15n0619_001:0326a03": "從心而出，手執琉璃杖，杖兩頭出三乘人，光",
    "T15n0619_001:0326a04": "焰有大小。如是出已，末後一佛執杖在心正",
    "T15n0619_001:0326a05": "立而住，末後住佛迴身還入，先去諸佛盡來",
    "T15n0619_001:0326a06": "隨入。若小乘人入盡則止；若大乘人入盡已，",
    "T15n0619_001:0326a07": "悉從身毛孔出滿於四海，上至有頂下至風",
    "T15n0619_001:0326a08": "際，如是照已還來入身如淨琉璃。所以光明",
    "T15n0619_001:0326a09": "還來入身者，欲示勇猛健疾境界相好。如是",
    "T15n0619_001:0326a10": "已即往白師。師言：「此名一切念處，以能生諸",
    "T15n0619_001:0326a11": "定故名為念處。亦初得此法。皆是諸佛弟子",
    "T15n0619_001:0326a12": "所得，非是邪道神仙所見。上杖者，定相也。相",
    "T15n0619_001:0326a13": "光者，智慧相也。此內凡夫境界相也。」",
    "T15n0619_001:0326a14": "師復更教言：「汝從今捨前二觀，係心在齊。」",
    "T15n0619_001:0326a15": "即受師教，一心觀齊。觀齊不久，覺齊有動相，",
    "T15n0619_001:0326a16": "諦視不亂。見齊有物，猶如鴈卵其色鮮白。即",
    "T15n0619_001:0326a17": "往白師。師言：「汝更視在處。」如師所教，觀已有",
    "T15n0619_001:0326a18": "蓮花，琉璃為莖、黃金為臺，臺上有佛結加趺",
    "T15n0619_001:0326a19": "坐。第一佛齊中復有蓮花出，上復有佛結加",
    "T15n0619_001:0326a20": "趺坐。如是展轉相出乃至大海，海邊末後第",
    "T15n0619_001:0326a21": "一佛還入第二佛齊，第二佛還入第三佛齊，",
    "T15n0619_001:0326a22": "如是展轉還入乃至人齊佛。令為一一佛入行",
    "T15n0619_001:0326a23": "人齊中已，行人自身諸毛孔遍出蓮花滿虛",
    "T15n0619_001:0326a24": "空中，猶如垂寶瓔珞。如是出生，見諸蓮花盡",
    "T15n0619_001:0326a25": "入齊。行人爾時身體柔軟輕悅，自見己身明",
    "T15n0619_001:0326a26": "淨如雜寶色，即以所見白師。師言：「大善。汝好",
    "T15n0619_001:0326a27": "用心觀此身成定相也。」師教言：「更觀齊中。」即",
    "T15n0619_001:0326a28": "如教觀，見頂有五色光焰。見已白師。師言：「更",
    "T15n0619_001:0326a29": "觀五光有五瑞相。」如教觀已，見有一佛在光",
    "T15n0619_001:0326b01": "明中結加趺坐，更觀五光中佛有何瑞相？即",
    "T15n0619_001:0326b02": "見佛口中種種蓮花出，出已遍滿大地。更令",
    "T15n0619_001:0326b03": "觀五光中佛一，見佛齊中有五師子出，師子",
    "T15n0619_001:0326b04": "出已食所出諸花已，還入五光中佛齊中。師",
    "T15n0619_001:0326b05": "子入已，五光及佛即從頂入。此名師子奮迅",
    "T15n0619_001:0326b06": "三昧定相也。",
    "T15n0619_001:0326b07": "行人復觀光入佛身已，行人身作金色。見金",
    "T15n0619_001:0326b08": "色已，見齊中有物，圓如日月白而明淨。見已",
    "T15n0619_001:0326b09": "白師。師言：「更觀。」即見佛出滿腋下，及腰中有",
    "T15n0619_001:0326b10": "佛出，凡四佛出。四佛出已見四佛身，一一佛",
    "T15n0619_001:0326b11": "出無量圓日光，日光甚明淨。因諸日光，見",
    "T15n0619_001:0326b12": "四天下色，上至有頂下至風際悉皆明了，如",
    "T15n0619_001:0326b13": "見掌中無所罣礙。此名白淨解脫境界也。見",
    "T15n0619_001:0326b14": "如此已，還見四佛隨出處還入。四佛入已，復",
    "T15n0619_001:0326b15": "見白焰諸光，前入後出、後入前出，左入右出、",
    "T15n0619_001:0326b16": "右入左出。如是四種出入竟，見自身明淨，",
    "T15n0619_001:0326b17": "及水四邊圓滿淨光。此為名明淨境界。見此",
    "T15n0619_001:0326b18": "光已，名成念佛三昧，在四禪中。",
    "T15n0619_001:0326b19": "不淨門行者，善心來詣師所，未受法時，師教",
    "T15n0619_001:0326b20": "先使房中七日端坐。若有緣者，覺身及齊有",
    "T15n0619_001:0326b21": "瞤動相，自見己身明了，左足大指爪上有白",
    "T15n0619_001:0326b22": "露如珠。行者從座起，以所覺白師。師教行人",
    "T15n0619_001:0326b23": "行住坐立相。其人內境界多者，視占極高遠，知",
    "T15n0619_001:0326b24": "緣外多。若一心徐步視占審諦者，知緣內。若",
    "T15n0619_001:0326b25": "外緣者，教觀塚間死屍。見已還來在房中坐，",
    "T15n0619_001:0326b26": "自觀己身。念骨若三日不失，次觀房中諸人，",
    "T15n0619_001:0326b27": "漸漸令見白骨，次第相續至於大海。以何相",
    "T15n0619_001:0326b28": "故到大海？緣見水波源。一切骨人及己身盡",
    "T15n0619_001:0326b29": "著瓔珞，復見大水來灌其頂滿於己身，滿己",
    "T15n0619_001:0326c01": "身已令從足指出成血河。此名為厭患三昧",
    "T15n0619_001:0326c02": "也。",
    "T15n0619_001:0326c03": "復專念前，見一切臥，唯有身在。以白師。師",
    "T15n0619_001:0326c04": "言：「汝自觀分為五分。」所以為五分者，欲知內",
    "T15n0619_001:0326c05": "覺外覺為驗。身若能壞作五分了者，即知今",
    "T15n0619_001:0326c06": "則無有我，一一亦無我，心則若住無我定門。",
    "T15n0619_001:0326c07": "若住定時盡見支節有刀出，諸刀刃皆有明",
    "T15n0619_001:0326c08": "焰出，此名無我智慧境界。",
    "T15n0619_001:0326c09": "復更係心白骨，自見骨上有明星出，四邊有",
    "T15n0619_001:0326c10": "金丸。星者，明淨境界。金丸者，智慧境界二十",
    "T15n0619_001:0326c11": "五。此名白骨境界滿也。",
    "T15n0619_001:0326c12": "於十想中略出白骨相也。行人雖見白骨，於",
    "T15n0619_001:0326c13": "男女色故生愛心，欲除愛者應觀三十六物。",
    "T15n0619_001:0326c14": "若觀時應係心額上，係心不久，見有明珠於",
    "T15n0619_001:0326c15": "額而現在前，不令墮落，為心堅住故。所以有",
    "T15n0619_001:0326c16": "此相者，現法流出故。如是不久，教令放已",
    "T15n0619_001:0326c17": "入地，入地已隨而觀之，明淨而下過於地界。",
    "T15n0619_001:0326c18": "所以知者，自見己身及處處見凍凌過於風",
    "T15n0619_001:0326c19": "界。所以知者，身體柔軟過於水界。所以知",
    "T15n0619_001:0326c20": "者，自見己身及處處有水，上有泡出若到風",
    "T15n0619_001:0326c21": "界。所以知者，自見己身猶如虛空珠。若尋空",
    "T15n0619_001:0326c22": "還來，明淨光明隨珠而來。珠若出已入行人",
    "T15n0619_001:0326c23": "齊中，入已見三十六物明了無礙。行人爾時",
    "T15n0619_001:0326c24": "得男女相定滿。",
    "T15n0619_001:0326c25": "白骨觀法。白骨觀者，除身肉血筋脈都盡，",
    "T15n0619_001:0326c26": "骨骨相拄，白如珂雪，光亦如是。若不見者，譬",
    "T15n0619_001:0326c27": "如癩人，醫語其人家：「若令飲血，色同乳者，",
    "T15n0619_001:0326c28": "便可得差。」家中所有悉令白，作白銀器盛",
    "T15n0619_001:0326c29": "血，語言：「飲乳，此病必差。」病言：「血也。」答言：「白物",
    "T15n0619_001:0327a01": "治之。汝豈不見家中諸物悉是白物，罪故見",
    "T15n0619_001:0327a02": "血。但當專心乳相，莫念是血也。」如是七日，",
    "T15n0619_001:0327a03": "便變為乳，何況實白而不能見。即見骨人，骨",
    "T15n0619_001:0327a04": "人之中其心生滅相續如綖貫珠。如是所見",
    "T15n0619_001:0327a05": "及觀外身，亦復如是。若心故住精進不廢，如",
    "T15n0619_001:0327a06": "鑽火見烟、穿井見泥得水不久。若心靜住，開眼",
    "T15n0619_001:0327a07": "見骨了了，如水澄清，則見面像；濁則不見。",
    "T15n0619_001:0327a08": "觀佛三昧，佛為法王，能令人得種種善法，是",
    "T15n0619_001:0327a09": "故坐禪之人先當念佛。佛者能令人無量罪",
    "T15n0619_001:0327a10": "微薄得諸禪定，至心念佛、佛亦念人。為王所",
    "T15n0619_001:0327a11": "念，怨家債主不能侵近；念佛亦爾，諸餘惡法",
    "T15n0619_001:0327a12": "不能嬈亂。若念佛者，佛不在世云何憶念？人",
    "T15n0619_001:0327a13": "之自信無過於眼，當觀好像如見真佛無異。",
    "T15n0619_001:0327a14": "先從肉髻、眉間白毫，下至於足，復至肉髻，相",
    "T15n0619_001:0327a15": "相諦觀。還於靜處閉目思惟，係心在像使不",
    "T15n0619_001:0327a16": "他念，若有餘緣攝之令還。心自觀察如意得",
    "T15n0619_001:0327a17": "見，是為得觀緣定。當作是念：「我亦不往，像亦",
    "T15n0619_001:0327a18": "不來，而得見者由心定想住也。」得觀佛定已，",
    "T15n0619_001:0327a19": "然後進觀生身，便得見之如對面無異也。人",
    "T15n0619_001:0327a20": "心馳散多緣惡法，當如乳母看視其子不令",
    "T15n0619_001:0327a21": "作惡。若心不住，當自責心：「老病死苦常來逼",
    "T15n0619_001:0327a22": "切。若生天上著於妙欲，無有治心善法。若墮",
    "T15n0619_001:0327a23": "三惡，苦惱怖懅善心不生。今於此身當至心",
    "T15n0619_001:0327a24": "念佛。」復作是念言：「生在末世法欲滅盡，猶如",
    "T15n0619_001:0327a25": "打鼓開門放囚，鼓聲漸止門閉一扇，豈不自",
    "T15n0619_001:0327a26": "知不求出獄也。過去無始世界生死已來，所",
    "T15n0619_001:0327a27": "更苦惱萬端。今始受法未得成就，無常死賊",
    "T15n0619_001:0327a28": "常來侵害，經無數劫生死之苦。」如是種種責",
    "T15n0619_001:0327a29": "心令住於相，坐臥行步常得見佛，然後更進",
    "T15n0619_001:0327b01": "生身。得禪定已，展轉則易生身觀。法身觀者，",
    "T15n0619_001:0327b02": "既以觀像心隨想成就，斂意入定即便得見。",
    "T15n0619_001:0327b03": "當因於像以念生身。觀云如坐於菩提樹下，",
    "T15n0619_001:0327b04": "光明顯照相好奇特。又如鹿野苑中為五比",
    "T15n0619_001:0327b05": "丘說四諦法。又如耆闍崛山放大光明為諸",
    "T15n0619_001:0327b06": "大眾說般若時。隨用一處，係念在前不令外",
    "T15n0619_001:0327b07": "散，心想得住即便見佛，舉身快樂貫徹骨髓。",
    "T15n0619_001:0327b08": "譬如熱時得清涼池、寒得溫室，世間之樂無",
    "T15n0619_001:0327b09": "以為喻。法身觀者，已於空中見佛生身，當因",
    "T15n0619_001:0327b10": "生身觀內法身，十力、四無所畏、十八不共法、",
    "T15n0619_001:0327b11": "大慈大悲無量善業。如人先見金瓶，後觀瓶",
    "T15n0619_001:0327b12": "內摩尼寶珠。所以法身真妙神智無比，無近",
    "T15n0619_001:0327b13": "無遠無難無易，無量世界悉如目前，無有一",
    "T15n0619_001:0327b14": "法而不知者，一切諸法無所不了。是故行者",
    "T15n0619_001:0327b15": "當常專念不令心散，若念餘緣攝之令還。復",
    "T15n0619_001:0327b16": "次一切命過者，知當死時先失諸根。如投火",
    "T15n0619_001:0327b17": "坑，發聲至梵天。甚大怖畏無過死賊，唯佛一",
    "T15n0619_001:0327b18": "人力能救拔，與種種人天涅槃之樂。復次一",
    "T15n0619_001:0327b19": "切諸佛，世世常為一切眾生故不惜身命。如",
    "T15n0619_001:0327b20": "釋迦文佛為太子時出遊觀看，見一癩人，即",
    "T15n0619_001:0327b21": "勅醫言：「當須不死人血飲之、髓塗之，乃可",
    "T15n0619_001:0327b22": "得差。」太子念言：「是人難得。設使有者，復不可",
    "T15n0619_001:0327b23": "害，一差一死。」即便以身與之令治。佛為一切",
    "T15n0619_001:0327b24": "眾生亦復如是，佛恩深重過於父母，假使一",
    "T15n0619_001:0327b25": "切眾生悉為一分，二分之中當念佛，不應餘",
    "T15n0619_001:0327b26": "念。如是種種功德，隨念行事。若此念成，斷除",
    "T15n0619_001:0327b27": "結縛，乃至可得無生法忍。若於中間諸病起",
    "T15n0619_001:0327b28": "者，隨病服藥。若不得定，六欲天中豪尊第一，",
    "T15n0619_001:0327b29": "業行所致宮殿自隨，或生諸佛前無不定也。",
    "T15n0619_001:0327c01": "如人藥和赤銅，若不成金不失於銀也。",
    "T15n0619_001:0327c02": "觀十方諸佛法",
    "T15n0619_001:0327c03": "念十方佛者，坐觀東方廓然大光，無諸山",
    "T15n0619_001:0327c04": "河石壁，唯見一佛結加趺坐舉手說法。心明",
    "T15n0619_001:0327c05": "觀察光明相好畫然明了，係心在佛不令他",
    "T15n0619_001:0327c06": "緣，心若餘念攝之令還。如是見者，便增十佛。",
    "T15n0619_001:0327c07": "既見之後，復增百佛千佛乃至無邊身。近者",
    "T15n0619_001:0327c08": "則使轉遠轉廣，但見諸佛光光相接。心明觀",
    "T15n0619_001:0327c09": "察得如是者，迴想東南復如上觀。既得成已，",
    "T15n0619_001:0327c10": "西北方四維上下亦復如是。既向方方皆見",
    "T15n0619_001:0327c11": "諸佛已，當復一時并觀十方諸佛，一念所緣",
    "T15n0619_001:0327c12": "周遍得見。定心成就者，於定中見十方諸佛",
    "T15n0619_001:0327c13": "皆為說法，疑網悉除得無生忍。若有宿罪因",
    "T15n0619_001:0327c14": "緣不見諸佛者，當一日一夜六時懺悔勸請",
    "T15n0619_001:0327c15": "隨喜，漸自得見。縱使勸請不為說法，是人",
    "T15n0619_001:0327c16": "心快樂身體安無患也。",
    "T15n0619_001:0327c17": "初習坐禪法",
    "T15n0619_001:0327c18": "先教注意觀右脚大指上見洪脹，以意發抓",
    "T15n0619_001:0327c19": "却之，令黃汁流如膿血出，肌肉爛盡已唯見",
    "T15n0619_001:0327c20": "白骨。盡見，應廣教骨觀。若見滿一天下者，宜",
    "T15n0619_001:0327c21": "教大乘。若見近者，宜教小乘。教注意觀鼻頭，",
    "T15n0619_001:0327c22": "憶想人身肌肉皆是父母精氣不淨所成，次",
    "T15n0619_001:0327c23": "觀齒白人身中唯此白骨耳。若見齒長、若額",
    "T15n0619_001:0327c24": "上白者，即觀骨令身皆白，遠近如上。此人隨",
    "T15n0619_001:0327c25": "根深淺，若教時不能卒見白骨者，教如常九",
    "T15n0619_001:0327c26": "想觀，令一月一秋修習，要見白骨乃前。若見",
    "T15n0619_001:0327c27": "眾生教觀慈心觀法，教熟觀白骨，若見餘物，",
    "T15n0619_001:0327c28": "當語前人：「此亦好耳，且置是事但觀白骨。」前",
    "T15n0619_001:0327c29": "當若久觀白骨，云：「我身中覺煖。」教令續觀。見",
    "T15n0619_001:0328a01": "煖覺已安隱和悅者，此是煖法。次當教以意",
    "T15n0619_001:0328a02": "解白骨，令節節解散。若見餘物，當令且置，",
    "T15n0619_001:0328a03": "但觀白骨解離。久久觀之，若言：「我頂上火出。」",
    "T15n0619_001:0328a04": "教令更觀。云：「我常見頂上火出。」身中安樂無",
    "T15n0619_001:0328a05": "有亂想，此是頂法。",
    "T15n0619_001:0328a06": "次教注意令骨白淨已，分散飄落在地如雪",
    "T15n0619_001:0328a07": "在地，或如爛土其上或有白光種種異物。教",
    "T15n0619_001:0328a08": "更觀之。若言：「續見如是，身中快樂。」當語：「汝本",
    "T15n0619_001:0328a09": "時所愛人，試憶念與作世事。」彼觀已言：「我憶",
    "T15n0619_001:0328a10": "念人，見之但變作膿血不淨，甚可惡見。」次教",
    "T15n0619_001:0328a11": "觀身如草束或如空韋囊。若言：「我見自身如",
    "T15n0619_001:0328a12": "乾草束或如空韋囊，有火燒盡乃無有我。」",
    "T15n0619_001:0328a13": "教令更觀：「汝意起時從何處起？滅時從何處",
    "T15n0619_001:0328a14": "滅觀之？」觀者要言：「我見卒覺起時從意起，",
    "T15n0619_001:0328a15": "滅時鼻頭滅。鼻頭滅時，身中和靜，不覺有我，",
    "T15n0619_001:0328a16": "了了分明。」教觀頂上，言：「我見身長大，頂上",
    "T15n0619_001:0328a17": "出水滿於身中，令其極滿，齊中出之流在前",
    "T15n0619_001:0328a18": "地。」水出既盡，教更重下水，令身麁大。若言：「我",
    "T15n0619_001:0328a19": "見身大，水滿其中，出之水成大池。」教以酥灌",
    "T15n0619_001:0328a20": "頂令入身中。若言：「我以酥灌頂，便身廣大。」教",
    "T15n0619_001:0328a21": "諦觀之。若言：「觀須臾之間見皮火起，火便熾",
    "T15n0619_001:0328a22": "然滿身中，以水滅之，令火滅盡快得穌息。」教",
    "T15n0619_001:0328a23": "係意觀池。答言：「我見池中自然有樹，樹生甘",
    "T15n0619_001:0328a24": "果。」見此果已，若有眾生來飢餓求索，觀者見",
    "T15n0619_001:0328a25": "之，教即起慈，便自觀身。若言：「我觀自身盡",
    "T15n0619_001:0328a26": "膿血流出在地，眾生見之便取食之，食之既",
    "T15n0619_001:0328a27": "足各四向而去。」教自觀身及觀他身。若言：「便",
    "T15n0619_001:0328a28": "見眾多餓鬼來在身邊，飢餓所逼命如絲髮。」",
    "T15n0619_001:0328a29": "即教以慈心以身施之。若言：「我以身施之令",
    "T15n0619_001:0328b01": "得充足。」教復更觀。若言：「我見無數眾生遶身",
    "T15n0619_001:0328b02": "四邊。」若見此事，應教自觀身。若言：「我自見身",
    "T15n0619_001:0328b03": "不淨膿血在地，眾生見之便取食之。」既飽足",
    "T15n0619_001:0328b04": "已教令諦觀：「我見忽然火起，燒諸罪人及其",
    "T15n0619_001:0328b05": "己身，在池水所有悉已都盡。」復教諦觀見處。",
    "T15n0619_001:0328b06": "若言：「我見眾生及池中水己身悉平復如故。」",
    "T15n0619_001:0328b07": "觀眾生及其己身。若言：「我見自身乳出流下",
    "T15n0619_001:0328b08": "在地，眾生見之不能得食，由罪重故。」教以慈",
    "T15n0619_001:0328b09": "心觀。若言：「我須臾之間乳化為膿，眾生飢急",
    "T15n0619_001:0328b10": "便食之，既飽足已便見脚底火然燒諸眾生",
    "T15n0619_001:0328b11": "忽然滅盡。」行人見此事已，應教自發願更不",
    "T15n0619_001:0328b12": "受生。教尋觀前池。若言：「我觀見水池，池中蓮",
    "T15n0619_001:0328b13": "花樹枝葉茂盛。見此事已，自身入水叢樹邊",
    "T15n0619_001:0328b14": "坐，自觀身中火出滿於池中，須臾之頃忽然",
    "T15n0619_001:0328b15": "火起，自燒己身及眾生，池水都盡。」尋教更觀。",
    "T15n0619_001:0328b16": "若言：「我見池中忽然樹生，枝葉茂盛，出生甘",
    "T15n0619_001:0328b17": "果。行人見之，向樹食果。既飽足已，身心明淨",
    "T15n0619_001:0328b18": "安隱快樂。」教淨觀此池及其己身。若言：「須臾",
    "T15n0619_001:0328b19": "之間都已乾枯。」行者見此破壞之相，心懷怖",
    "T15n0619_001:0328b20": "恐，即來白師。師應教身為苦本觀，令觀身",
    "T15n0619_001:0328b21": "使如泡沫。若言：「我見自身如泡沫及身出骨，",
    "T15n0619_001:0328b22": "出已便以手摩如麵平以為地。」尋復教觀令",
    "T15n0619_001:0328b23": "身如氣囊。若言：「我自觀如氣囊即變骨出，其",
    "T15n0619_001:0328b24": "骨微細摩以塗地，其地青色。」復教觀身。若",
    "T15n0619_001:0328b25": "言：「我觀自身微塵及身出骨，其骨絕黑，摩以",
    "T15n0619_001:0328b26": "為地。」教自觀身及觀於地。答言：「我觀其池",
    "T15n0619_001:0328b27": "蛇出，身赤如火，蛇來逼身，便變為火自燒其",
    "T15n0619_001:0328b28": "身。如是七反。座中自然有水灑之，蛇身即",
    "T15n0619_001:0328b29": "滅。」教復還觀身及觀於地。若言：「我觀須臾",
    "T15n0619_001:0328c01": "之間自然光出高大明好。」尋復觀身。若言：「我",
    "T15n0619_001:0328c02": "覺和適心意快樂無有懈息，自然光來遍身",
    "T15n0619_001:0328c03": "滿。」七反教自觀身。若言：「我便自見頂上有光",
    "T15n0619_001:0328c04": "似如雲蓋，其色如銀。」具足此事，應於初道，亦",
    "T15n0619_001:0328c05": "名觀火竟。",
    "T15n0619_001:0328c06": "次觀水大，教令觀身中何處有水？若言：「身中",
    "T15n0619_001:0328c07": "盡是水。」教令更觀。若言：「我見水眼中現」者好。",
    "T15n0619_001:0328c08": "若不著：「汝觀頭已上水何處出？」若言：「我見水",
    "T15n0619_001:0328c09": "從眼中，復不墮地。眼如水沫，頭中亦滿。」師當",
    "T15n0619_001:0328c10": "問：「汝見水何似？出時悉有何相？」答言：「我見頭",
    "T15n0619_001:0328c11": "中不溫不冷。」大好。若言水溫，當知非真，復教",
    "T15n0619_001:0328c12": "更觀，要令水不溫不冷乃是真相。教觀咽胸",
    "T15n0619_001:0328c13": "已下至腹中令見水滿，但莫令入臂脚中。水",
    "T15n0619_001:0328c14": "要頗梨色。若覺水溫，爾乃是真，餘者非真",
    "T15n0619_001:0328c15": "也。次觀身中通臂脚。若言：「我見皆皮囊者相。",
    "T15n0619_001:0328c16": "又見水滿中舍及床座處。」是水冷者爾乃是",
    "T15n0619_001:0328c17": "真，餘者非真。若廣見水者大好。",
    "T15n0619_001:0328c18": "次觀水大從何處盡？若言：「我見水從我身中",
    "T15n0619_001:0328c19": "消盡，唯有空皮或如草束，火起燒盡了無有",
    "T15n0619_001:0328c20": "我也。」",
    "T15n0619_001:0328c21": "觀水大竟。",
    "T15n0619_001:0328c22": "次觀火大，教令觀齊四邊何處有火？若言：「我",
    "T15n0619_001:0328c23": "見齊上火起。」或言從鼻中出、或言從口中出、",
    "T15n0619_001:0328c24": "或言眼耳中出者，教令更觀。答言：「我見",
    "T15n0619_001:0328c25": "鼻中五色光出其狀如絲，身中不溫不冷。」此",
    "T15n0619_001:0328c26": "則一法，教更觀之。若云：「我見火從頂上出，或",
    "T15n0619_001:0328c27": "言從下道出。」教令更觀。云：「我見火在頭上如",
    "T15n0619_001:0328c28": "雲蓋狀，或言在下如雲狀，身澹愉安隱。」此",
    "T15n0619_001:0328c29": "則一法，教令更觀身。云：「我見火從齊中出，喻",
    "T15n0619_001:0329a01": "如蓮花其色如金者。」大好，教令觀身中火。若",
    "T15n0619_001:0329a02": "言：「我行坐常見火，不但唯坐時也。行時見火，",
    "T15n0619_001:0329a03": "似如人持火行，常在我前大明。乃應他人怪",
    "T15n0619_001:0329a04": "之，而他人實不見，而身常溫。」此是一法，教更",
    "T15n0619_001:0329a05": "久觀之。云：「我見大海水其中有摩尼珠，其珠",
    "T15n0619_001:0329a06": "焰出如火。」此珠則是一法也。",
    "T15n0619_001:0329a07": "觀火大法竟。",
    "T15n0619_001:0329a08": "次觀風大，此風大其性細微，非條疏所解故",
    "T15n0619_001:0329a09": "不出。此四大是坐禪根本所由處，雖多見餘",
    "T15n0619_001:0329a10": "相，要向此四觀也。",
    "T15n0619_001:0329a11": "初教觀佛，先教坐定意，不令外念諸緣使",
    "T15n0619_001:0329a12": "人。然後將至好像前，令諦觀像相好分明。然",
    "T15n0619_001:0329a13": "後安坐，教以心目觀此像相好。若言：「我見像",
    "T15n0619_001:0329a14": "分明。」是一事。",
    "T15n0619_001:0329a15": "教自觀身，令身安坐，教還觀佛。若言：「我見一",
    "T15n0619_001:0329a16": "佛至十佛，悉令明了。」是二事。",
    "T15n0619_001:0329a17": "教令諦自觀身漸安，教還觀佛。若言：「我見十",
    "T15n0619_001:0329a18": "佛至二十佛明了。」是三事。",
    "T15n0619_001:0329a19": "教自觀身令身轉安淨，教還觀佛。若言：「我見",
    "T15n0619_001:0329a20": "二十佛至五十佛，明了如前。」是四事。",
    "T15n0619_001:0329a21": "教自觀身令意轉細，教還觀佛。若言：「我見五",
    "T15n0619_001:0329a22": "十佛至百佛，相好如前。」是五事。",
    "T15n0619_001:0329a23": "教自觀身令心轉細，教還觀佛。若言：「我見百",
    "T15n0619_001:0329a24": "佛至千佛，明了如前。」是六事。",
    "T15n0619_001:0329a25": "教自觀身令心轉細，還教觀佛。若言：「我見二",
    "T15n0619_001:0329a26": "百佛至四百佛，明了勝前。」是七事。",
    "T15n0619_001:0329a27": "教自觀身令心轉細，教還觀佛。若言：「我見四",
    "T15n0619_001:0329a28": "百佛至八百佛，相好轉明。」是八事。",
    "T15n0619_001:0329a29": "教自觀身令心轉細，還教觀佛。若言：「我見八",
    "T15n0619_001:0329b01": "百佛至千佛。」是九事。",
    "T15n0619_001:0329b02": "從一佛至千佛，諦觀相好極令分明，還自觀",
    "T15n0619_001:0329b03": "身不淨膿血，即教作不淨觀。若見白骨，即作",
    "T15n0619_001:0329b04": "白骨觀。若見苦痛眾生，即作慈心觀。若不見",
    "T15n0619_001:0329b05": "此事，還觀一佛，至心懇惻求哀懺悔。是初學",
    "T15n0619_001:0329b06": "家觀佛法。若趣住地，應廣觀佛。若言：「我見一",
    "T15n0619_001:0329b07": "佛至百千萬乃至眾多佛，相好明了。」是第十",
    "T15n0619_001:0329b08": "事。",
    "T15n0619_001:0329b09": "教觀自身令身明淨，教還觀佛，發大誓願心",
    "T15n0619_001:0329b10": "生供養。言：「我見無量諸佛，於佛前自然有花，",
    "T15n0619_001:0329b11": "便取供養悉令周遍。」是十一事。",
    "T15n0619_001:0329b12": "教自觀身令身明淨，還教觀佛。若言：「我如前",
    "T15n0619_001:0329b13": "見已心生歡喜。」教至心觀佛念欲供養。若言：",
    "T15n0619_001:0329b14": "「我見自然有花樹踊出，上生種種雜色花，自",
    "T15n0619_001:0329b15": "然有人取此好花與我，供養散諸佛上，普",
    "T15n0619_001:0329b16": "使周遍華故不盡。」是十二事。",
    "T15n0619_001:0329b17": "次教於佛邊坐，自觀己身極令明淨，還教觀",
    "T15n0619_001:0329b18": "從東方始，令意東行見無數佛，意疲乃息。是",
    "T15n0619_001:0329b19": "十三事。",
    "T15n0619_001:0329b20": "教前境界次東行。若言：「我意東行，見無數佛",
    "T15n0619_001:0329b21": "滿於虛空無有邊際，意疲乃息。復更旋意東",
    "T15n0619_001:0329b22": "行，要有限礙乃住，南西北方亦復如是。」是",
    "T15n0619_001:0329b23": "十四事。",
    "T15n0619_001:0329b24": "教令自觀身中支節悉已明了。若言：「我見者。」",
    "T15n0619_001:0329b25": "教還觀佛足下。若言：「我見佛足下雜光明，然",
    "T15n0619_001:0329b26": "後還至四方，一切諸佛悉在光上蓮花中。」是",
    "T15n0619_001:0329b27": "十五事。",
    "T15n0619_001:0329b28": "教發觀佛喜心，諦觀足下。若言：「我見佛足下",
    "T15n0619_001:0329b29": "光出，至於大地無有邊際。」教乘此光觀。若言：",
    "T15n0619_001:0329c01": "「我見苦痛眾生無量無邊，光所照處悉皆安",
    "T15n0619_001:0329c02": "樂。」是十六事。",
    "T15n0619_001:0329c03": "教觀自身令復轉明淨，教觀一佛齊中。若言：",
    "T15n0619_001:0329c04": "「我見佛齊中光出，遍至四方極遠之處，一切",
    "T15n0619_001:0329c05": "諸佛悉上光住。」是十七事。",
    "T15n0619_001:0329c06": "教尋光觀。若言：「我見無量人於光中現，悉受",
    "T15n0619_001:0329c07": "快樂。」是十八事。",
    "T15n0619_001:0329c08": "教自觀身令極明淨，教還觀一佛兩乳。若言：",
    "T15n0619_001:0329c09": "「我見佛兩乳中自然光出，遍至四方，一切諸",
    "T15n0619_001:0329c10": "佛悉在光上。」是十九事。",
    "T15n0619_001:0329c11": "教尋光觀。若言：「我見此光中有無量人，悉受",
    "T15n0619_001:0329c12": "快樂。」是二十事。",
    "T15n0619_001:0329c13": "教自觀身見身極明，教還觀一佛眉間。若言：",
    "T15n0619_001:0329c14": "「我見光從眉間出，大如斗許，漸漸麁大，便上",
    "T15n0619_001:0329c15": "向去踊在空中。」教令尋光觀，為隨何光上？意",
    "T15n0619_001:0329c16": "疲乃息，復更尋去。若言：「我尋去，上至無極，到",
    "T15n0619_001:0329c17": "光所盡。」是二十一事。二十二事本闕。",
    "T15n0619_001:0329c18": "教尋此花佛，從東方始。若言：「我見光著，有無",
    "T15n0619_001:0329c19": "量細微光皆悉如觀。此光頭盡有化佛滿於",
    "T15n0619_001:0329c20": "東方，中間相去或五步。」教續東行觀之。若",
    "T15n0619_001:0329c21": "言：「我行見無量佛。意疲乃息。」教續觀至極遠",
    "T15n0619_001:0329c22": "處更見餘相，乃至南西北方亦復如是。是二",
    "T15n0619_001:0329c23": "十三事。",
    "T15n0619_001:0329c24": "教自觀身。若言：「我自見身悉明淨喻如聚光。」",
    "T15n0619_001:0329c25": "教令觀佛次第作禮供養。若言：「我見無量諸",
    "T15n0619_001:0329c26": "佛行列，我持眾花次第灑散，供養諸佛悉令",
    "T15n0619_001:0329c27": "周遍。」是二十四事。",
    "T15n0619_001:0329c28": "教令觀此所供養花。若言：「我見花墮者，在於",
    "T15n0619_001:0329c29": "佛邊便成花帳，行伍次第嚴好微妙，悉皆如",
    "T15n0619_001:0330a01": "是。如是一切諸佛，悉在帳中坐其床上。」是二",
    "T15n0619_001:0330a02": "十五事。",
    "T15n0619_001:0330a03": "教觀花帳。若言：「我見花帳漸漸高出，踊在空",
    "T15n0619_001:0330a04": "中合成一蓋覆一切佛。」是二十六事。",
    "T15n0619_001:0330a05": "教觀自身。若言：「我見自身麁大喻如聚光。」教",
    "T15n0619_001:0330a06": "還觀佛次第作禮悉令周遍，仰觀於蓋。若言：",
    "T15n0619_001:0330a07": "「我見上花蓋中，有花臺下向，七寶成，中有花",
    "T15n0619_001:0330a08": "下，以手承取。」教散諸方供養諸佛悉令周遍。",
    "T15n0619_001:0330a09": "是二十七事。",
    "T15n0619_001:0330a10": "教向佛作禮求願已周，教令至心在於佛邊",
    "T15n0619_001:0330a11": "坐。若言：「我坐須臾頃，見地自然踊出七寶臺",
    "T15n0619_001:0330a12": "色妙香好，便取供養一切諸佛。」是二十八事。",
    "T15n0619_001:0330a13": "教自觀身極令明，教令明。教令於佛邊",
    "T15n0619_001:0330a14": "坐，觀所供養花。若言：「我見此花在佛足下，便",
    "T15n0619_001:0330a15": "成琉璃之座。次第行伍佛坐上，中間道陌",
    "T15n0619_001:0330a16": "悉皆上寶所成，端直無比。」是二十九事。",
    "T15n0619_001:0330a17": "教自觀身。若言：「我見身中更有小身，兩重而",
    "T15n0619_001:0330a18": "現，內見外明淨。」教還觀佛。若言：「我見一切諸",
    "T15n0619_001:0330a19": "佛來入一佛身中而不迫迮。」是三十事竟。",
    "T15n0619_001:0330a20": "觀佛事多，略出三十事以教行者。",
    "T15n0619_001:0330a21": "初教慈心觀法，先教懺悔，淨身口意，至心懇",
    "T15n0619_001:0330a22": "惻發弘誓願，然後教坐，便心目自觀己身。若",
    "T15n0619_001:0330a23": "言：「我見自身。」便觀他身。若言：「我見眾生苦痛",
    "T15n0619_001:0330a24": "在前，足下火然，成於火坑焚諸罪人，身體膿",
    "T15n0619_001:0330a25": "爛血流成池，高聲大喚苦痛無量。復見四方",
    "T15n0619_001:0330a26": "有城圍遶。」是名初事。",
    "T15n0619_001:0330a27": "教發大願生憐愍心諦觀眾生。若言：「我見",
    "T15n0619_001:0330a28": "罪人為火所逼投膿血池，池中膿血便應變",
    "T15n0619_001:0330a29": "為火坑燒諸罪人，苦痛無量便共號哭無寧",
    "T15n0619_001:0330b01": "息處。」二事。",
    "T15n0619_001:0330b02": "教令諦觀莫懷恐怖誓心救濟，教令人人代",
    "T15n0619_001:0330b03": "之乃至眾多。若言：「我人人代己，將著坑上令",
    "T15n0619_001:0330b04": "得蘇息。」三事。",
    "T15n0619_001:0330b05": "教諦觀之。若言：「我見諸城門中有無量人，來",
    "T15n0619_001:0330b06": "投火坑復受苦痛，代之令出，將至所安。」四事。",
    "T15n0619_001:0330b07": "教令諦觀。若言：「我見諸門中人來不止，受無",
    "T15n0619_001:0330b08": "量苦。我以慈心力，便以自手捫摸此門，門便",
    "T15n0619_001:0330b09": "破盡四壁盡破。」五事。",
    "T15n0619_001:0330b10": "教以慈觀之。若言：「我見諸治罪人心生憐愍，",
    "T15n0619_001:0330b11": "下淚如雨，以手接取灑散火坑，火尋滅盡。」六",
    "T15n0619_001:0330b12": "事。",
    "T15n0619_001:0330b13": "教更觀之。「見火已滅唯有膿血盛滿大坑，自",
    "T15n0619_001:0330b14": "身出水以著池中，池血消盡其水澄清。」七事。",
    "T15n0619_001:0330b15": "教令諦觀。若言：「我見池中生大花樹，眾生見",
    "T15n0619_001:0330b16": "此樹便來取之。」教令飲之洗浴令身清淨。八",
    "T15n0619_001:0330b17": "事。",
    "T15n0619_001:0330b18": "教自上花臺上。若言：「我上花臺已，見下眾生",
    "T15n0619_001:0330b19": "復欲得上，即挽上之著葉中。其花狹小不",
    "T15n0619_001:0330b20": "相容受，我以手摩令花廣大得相容受。」九事。",
    "T15n0619_001:0330b21": "教自觀身明淨已。若言：「我并見諸罪人飢餓",
    "T15n0619_001:0330b22": "須食，生憐愍心，即於身邊便有飲食，我便與",
    "T15n0619_001:0330b23": "之悉令飽足使得休息，諸人皆言離苦得樂。」",
    "T15n0619_001:0330b24": "十事。",
    "T15n0619_001:0330b25": "教令諦觀。「花臺增長有數重出，我便尋上至",
    "T15n0619_001:0330b26": "第二重，身安坐已便喚下人悉上花臺快得",
    "T15n0619_001:0330b27": "安住。我生悲心，於是花上所須之物飲食充",
    "T15n0619_001:0330b28": "飽，我以慈心即為說法：『汝由宿世作毒火燒",
    "T15n0619_001:0330b29": "人家種種惡業，今受此報。汝可懺悔，滅除宿",
    "T15n0619_001:0330c01": "罪。』」十一事。",
    "T15n0619_001:0330c02": "教生善心復登華臺。若言：「我已下重諸人亦",
    "T15n0619_001:0330c03": "上，所須與之令無所乏須，復為說法，天上",
    "T15n0619_001:0330c04": "人間五道報應，令心開解。」十二事。",
    "T15n0619_001:0330c05": "教尋花上。若言：「我已於花上，為下重諸人復",
    "T15n0619_001:0330c06": "欲得上，我悉上之。復生喜心觀此花中，便有",
    "T15n0619_001:0330c07": "自然金銀珍寶衣裳飲食所須之物，悉給與",
    "T15n0619_001:0330c08": "之。天諸伎樂自然而至，隨意所欲受快樂已，",
    "T15n0619_001:0330c09": "便為說法：『汝等善心始生，果報尋至，封受此",
    "T15n0619_001:0330c10": "果報。』」十三事。",
    "T15n0619_001:0330c11": "教增喜心乘華而上。若言：「已上華臺頭，在下",
    "T15n0619_001:0330c12": "諸人心生歡喜，尋後而上盡華頭。」復教觀花。",
    "T15n0619_001:0330c13": "若言：「我見華頭。我見華頭生大甘果，香味",
    "T15n0619_001:0330c14": "具足。告諸人言：『樹上有果可取食。』便如所言",
    "T15n0619_001:0330c15": "食得充足，皆言快樂。」十四事。",
    "T15n0619_001:0330c16": "教觀華中。若言：「我見華中有七寶之臺自然",
    "T15n0619_001:0330c17": "而出，中有經卷名曰智慧。我即宣令一切諸",
    "T15n0619_001:0330c18": "人：『此中有經說三乘法，汝可作禮生恭敬心",
    "T15n0619_001:0330c19": "花香供養。』復欲聽法，我便答言：『燒香散花。』供",
    "T15n0619_001:0330c20": "養已訖，復欲聽法。我便答言：『我及眾會俱不",
    "T15n0619_001:0330c21": "清淨，如何可聞？法者令身心清淨。』即便受教。",
    "T15n0619_001:0330c22": "我語諸人：『悉令端坐，閉目一心除諸亂想。』我",
    "T15n0619_001:0330c23": "亦如是，須臾之間，身盡明淨心意泰然。我即",
    "T15n0619_001:0330c24": "語之：『今當為汝說此妙法，至心聽受。』即便受",
    "T15n0619_001:0330c25": "教。我為說法，令得聞法。既聞法已，於上空中",
    "T15n0619_001:0330c26": "有自然光明照此華臺，一切諸人便於四方",
    "T15n0619_001:0330c27": "悉令明淨。此諸人等見光歡喜身輕踊躍，尋",
    "T15n0619_001:0330c28": "光而去。」十五事。",
    "T15n0619_001:0330c29": "教諦觀身。若言：「我自見身光出，遶身四邊，其",
    "T15n0619_001:0331a01": "明轉盛，便自以手推此光明遠至四方。有無",
    "T15n0619_001:0331a02": "量人尋光來至，我以慈心便給所須，令得充",
    "T15n0619_001:0331a03": "足無所乏少。便為說法，令得信解歡喜受行，",
    "T15n0619_001:0331a04": "須臾之頃便踊身空中徘徊而去。」十六事。",
    "T15n0619_001:0331a05": "教諦觀華臺。若言：「我見華臺所有悉已去，都",
    "T15n0619_001:0331a06": "不得見，四向清淨。」於此事中境界亦多，略出",
    "T15n0619_001:0331a07": "所有耳。",
    "T15n0619_001:0331a08": "續教作慈心觀，先教以慈心自觀己身。見已",
    "T15n0619_001:0331a09": "了了，便教觀苦痛眾生。若言：「我見四山之中",
    "T15n0619_001:0331a10": "有大地獄，罪人滿中受大苦痛。須臾之頃忽",
    "T15n0619_001:0331a11": "然便有鐵蓋，覆諸罪人令不得現。」初事。",
    "T15n0619_001:0331a12": "教以慈心發大誓願：「我當救濟無量苦惱眾",
    "T15n0619_001:0331a13": "生令得解脫，即起慈心坐鐵蓋上破此鐵蓋。」",
    "T15n0619_001:0331a14": "若言：「我以此手破碎鐵蓋漸令破盡，便下向",
    "T15n0619_001:0331a15": "觀見諸罪人受大苦痛。有重鐵輪在人頭上，",
    "T15n0619_001:0331a16": "或在身中、或在足下、或大或小，膿血流出苦",
    "T15n0619_001:0331a17": "痛無量，高聲大哭不可堪忍。復見無量治罪",
    "T15n0619_001:0331a18": "之具治諸罪人，苦痛無量不可具說。」二事。",
    "T15n0619_001:0331a19": "復教發誓願，益增悲心觀之。若言：「我見此罪",
    "T15n0619_001:0331a20": "人，心生憐愍，淚下如雨，諸人小得休息。」三事。",
    "T15n0619_001:0331a21": "教修慈心，代諸罪人將著高處，便得休息。須",
    "T15n0619_001:0331a22": "臾之間人人如是。四事。",
    "T15n0619_001:0331a23": "教更觀之。若言：「我見地獄四邊高壟起，中有",
    "T15n0619_001:0331a24": "膿血池，池中四處忽然火起燒諸罪人，苦痛",
    "T15n0619_001:0331a25": "難忍號哭稱怨。」若言：「我見此事生憐愍心，即",
    "T15n0619_001:0331a26": "於身邊手出清水，四向灑之令火漸滅，小得",
    "T15n0619_001:0331a27": "休息。」五事。",
    "T15n0619_001:0331a28": "教令更觀。若言：「我見山間有無量人來入地",
    "T15n0619_001:0331a29": "獄中，受諸苦痛不可稱計。我見此已心生憐",
    "T15n0619_001:0331b01": "愍，便於池處立栰代諸罪人，將著栰上令",
    "T15n0619_001:0331b02": "得休息。人人如是。」六事。",
    "T15n0619_001:0331b03": "教諦觀之。若言：「我見諸山間人來不絕，受苦不",
    "T15n0619_001:0331b04": "斷。我以慈心力，磨滅此山以為平地。」七事。",
    "T15n0619_001:0331b05": "教以慈心，於此池上空中而坐，身出少水澍",
    "T15n0619_001:0331b06": "於池中。若言：「我於空中坐已，下水澍池中，",
    "T15n0619_001:0331b07": "池中膿血四向出去，其池澄清。須臾之頃於",
    "T15n0619_001:0331b08": "池四面便有火起，燒此膿血悉已都盡。」八事。",
    "T15n0619_001:0331b09": "教以悲心，於池上坐四面諦觀。若言：「我見鐵",
    "T15n0619_001:0331b10": "輪毒害之具來至我座下成大臺，諸罪人等",
    "T15n0619_001:0331b11": "各至四方安隱之處。我在臺上見下火起舉",
    "T15n0619_001:0331b12": "臺然盡，火四向去燒諸四方，所到皆盡。」九事。",
    "T15n0619_001:0331b13": "教觀池中。若言：「我見池中泉水廣大，乃至四",
    "T15n0619_001:0331b14": "方無邊際，中生蓮華漸漸廣大覆此池上。教",
    "T15n0619_001:0331b15": "在華中，便四向觀，見池四邊有無量人欲來",
    "T15n0619_001:0331b16": "趣我，我教洗浴令身清淨。身清淨已，於花葉",
    "T15n0619_001:0331b17": "間便開少分，於下水上住於道陌間，令諸人",
    "T15n0619_001:0331b18": "等悉上花臺。」十事。",
    "T15n0619_001:0331b19": "教觀池四邊。若言：「我見池四邊便有樓閣自",
    "T15n0619_001:0331b20": "然而出，與華相接，令諸人等趣此樓上快得",
    "T15n0619_001:0331b21": "休息。各各自言雖得樂。既止息已，便索飲",
    "T15n0619_001:0331b22": "食。無以與之，於十指頭出雨，雨花為乳，諸人",
    "T15n0619_001:0331b23": "等悉令足飽。」是十一事。",
    "T15n0619_001:0331b24": "教令觀花臺中。若言：「我見花臺中更有臺出，",
    "T15n0619_001:0331b25": "及四方樓俱更有重，廣大如前。我尋上到已，",
    "T15n0619_001:0331b26": "於華葉間便開少分，設諸梯橙上諸人等。復",
    "T15n0619_001:0331b27": "著臺上四向趣樓，隨來處東向，三方亦爾。復",
    "T15n0619_001:0331b28": "加悲心觀此華中，復有自然所須之物，與四",
    "T15n0619_001:0331b29": "方人令其充足。便為說法：『是身為苦無牢強",
    "T15n0619_001:0331c01": "者，皆由宿世犯五逆罪行惡所致，受此苦痛。",
    "T15n0619_001:0331c02": "今可懺悔。』尋如所言即便懺悔。」是十二事。",
    "T15n0619_001:0331c03": "教觀華臺。若言：「我華臺中更出重樓閣，我便",
    "T15n0619_001:0331c04": "尋上，到已復作梯橙。諸人上已，各各上樓休",
    "T15n0619_001:0331c05": "息已，我於華上便取飲食衣服所須之物，四",
    "T15n0619_001:0331c06": "向與之令無所少。便為說法，無量利益便生",
    "T15n0619_001:0331c07": "信心，受持齋戒悉令奉行。」十三事。",
    "T15n0619_001:0331c08": "教令更觀花臺樓閣。若言：「我見花臺樓閣如",
    "T15n0619_001:0331c09": "前生，微妙勝前。我與諸人等如前尋上重已，",
    "T15n0619_001:0331c10": "各共上樓，與諸人等便得充足令無所乏。復",
    "T15n0619_001:0331c11": "為說法，即便受教悉得利益。」十四事。",
    "T15n0619_001:0331c12": "教生喜心諦觀花中。若言：「我華臺中樓閣如",
    "T15n0619_001:0331c13": "前生重，我與諸人悉共上已，我坐華上心",
    "T15n0619_001:0331c14": "歡喜。須臾之頃見花臺樓皆作金色，七寶",
    "T15n0619_001:0331c15": "合成，於上便有無盡寶藏，衣服飲食微細柔",
    "T15n0619_001:0331c16": "軟箜篌樂器，須隨意所欲得充足已。復為說",
    "T15n0619_001:0331c17": "法，皆悉受行。」十五事。",
    "T15n0619_001:0331c18": "教更觀華臺中。若言：「我已見花臺中有樹踊",
    "T15n0619_001:0331c19": "出，高樓十丈，枝葉茂盛生香美藥。自上樹頭",
    "T15n0619_001:0331c20": "便下向觀，見下樓閣從下破落至五重，諸人",
    "T15n0619_001:0331c21": "惶怖各言苦哉，便尋花上在諸花中。」十六事。",
    "T15n0619_001:0331c22": "教生憐愍救濟諸人。若言：「於花葉中挽諸人",
    "T15n0619_001:0331c23": "等上著花頭，便以甘果悉給與之，令無所乏。",
    "T15n0619_001:0331c24": "便為說法，教修禪定滅諸惡，身心得清淨，踊",
    "T15n0619_001:0331c25": "躍無量，飛行虛空隨意而去。」十七事。",
    "T15n0619_001:0331c26": "教在花上四方遠觀。若言：「我見四方有光明",
    "T15n0619_001:0331c27": "雲蓋來趣我身，於時我身復光出與蓋相接，",
    "T15n0619_001:0331c28": "我以手摩令廣大。」十八事。",
    "T15n0619_001:0331c29": "教即尋光從東方始。若言：「我尋光東行極遠，",
    "T15n0619_001:0332a01": "於此光中見無量人，光中而來趣花所，如是",
    "T15n0619_001:0332a02": "尋去到光住處，乃自還來花。教次第行伍，給",
    "T15n0619_001:0332a03": "與衣食所須之物令得充足。便為說法，隨意",
    "T15n0619_001:0332a04": "所應歡喜受行，身輕踊躍飛騰空中隨意而",
    "T15n0619_001:0332a05": "去，南西北方亦如是。」十九事。",
    "T15n0619_001:0332a06": "教觀身令廣大，滿於空中極明淨。「復明見四",
    "T15n0619_001:0332a07": "方無量人來集身邊，我以慈心令入我身中，",
    "T15n0619_001:0332a08": "入我身中已安止。須臾之頃有自然所須之",
    "T15n0619_001:0332a09": "物，隨意應施與諸人等令無所乏，各得充足",
    "T15n0619_001:0332a10": "快樂安隱。便為說法，無量利益，令得開解隨",
    "T15n0619_001:0332a11": "意而去。」二十事。",
    "T15n0619_001:0332a12": "如是等極多，略受法者說此事耳。形疾有三",
    "T15n0619_001:0332a13": "品，風寒熱病為輕微。心心有三病患體，動有",
    "T15n0619_001:0332a14": "劫數受諸苦惱，唯佛良醫授以法藥，能受行",
    "T15n0619_001:0332a15": "者除生死病。令心決定專心不亂，如人見賊",
    "T15n0619_001:0332a16": "安心定意，牢自莊嚴賊自退散。亂心惡賊亦",
    "T15n0619_001:0332a17": "復如是。如是言曰：「血肉雖盡，但皮筋骨在。」不",
    "T15n0619_001:0332a18": "捨精進，如人燒身但欲救火更無餘計，出煩",
    "T15n0619_001:0332a19": "惱苦亦復如是，當忍五事苦患：飢、渴、寒、熱、瞋",
    "T15n0619_001:0332a20": "恨等。當避憒閙樂在靜處。所以者何？眾閙亂",
    "T15n0619_001:0332a21": "定如入刺林。",
    "T15n0619_001:0332a22": "四無量觀法。求佛道者當行四無量心。其心",
    "T15n0619_001:0332a23": "無量，故功德亦無量。於一切眾生中凡有三",
    "T15n0619_001:0332a24": "品：一者父母親里善知識等，二者怨賊惡人",
    "T15n0619_001:0332a25": "常欲惱害，三者中人不親不怨。行者於此三",
    "T15n0619_001:0332a26": "品人中，慈心觀之當如親里，老者如父、少者",
    "T15n0619_001:0332a27": "如子，常應修習如是慈心。人之為怨以有惡",
    "T15n0619_001:0332a28": "緣，惡緣盡還成親，親怨無定。何以故？今世是",
    "T15n0619_001:0332a29": "怨、後世成親。瞋恚之惡失大利，失慈心者障",
    "T15n0619_001:0332b01": "礙佛道，是故應於瞋憎怨賊應視之如其親",
    "T15n0619_001:0332b02": "里。所以者何？由是怨賊令我得佛。若使怨賊",
    "T15n0619_001:0332b03": "無惡於我，忍從何生？是則為我善知識，令我",
    "T15n0619_001:0332b04": "得忍辱波羅蜜。於怨賊之中得慈心已，於十",
    "T15n0619_001:0332b05": "方眾生慈心愛念普遍一切，蜎𧍃蠕動皆",
    "T15n0619_001:0332b06": "無安者而起悲心也。若見眾生得今世樂、得",
    "T15n0619_001:0332b07": "生天樂、賢聖道樂而起喜心。不見眾生有苦",
    "T15n0619_001:0332b08": "樂事，不愛不喜以慧自御，雖緣眾生而起捨",
    "T15n0619_001:0332b09": "心。是名四無量心。於十方眾生慈遍滿故，名",
    "T15n0619_001:0332b10": "為無量。行者應當修習是心，或時有瞋恚心",
    "T15n0619_001:0332b11": "起，如蛇如火在於身上即應急除。若心馳散",
    "T15n0619_001:0332b12": "入於五欲，及為五蓋所覆，當智慧精進之力",
    "T15n0619_001:0332b13": "攝持令還。修習慈心，常念眾生令得佛樂，習",
    "T15n0619_001:0332b14": "之不息便得離五欲、除五蓋。入初禪相者喜",
    "T15n0619_001:0332b15": "樂遍身，諸善法中生歡喜樂，見有種種微妙",
    "T15n0619_001:0332b16": "之色，是名入佛道初門。禪定福德因緣得上",
    "T15n0619_001:0332b17": "四無量心已，於一切眾生忍辱不瞋，是名眾",
    "T15n0619_001:0332b18": "生忍。得眾生忍已易得法忍。得法忍者，所謂",
    "T15n0619_001:0332b19": "諸法不生不滅畢竟空相。能信受是法忍者，",
    "T15n0619_001:0332b20": "是名無生忍，得阿耨多羅三藐三菩提記。欲",
    "T15n0619_001:0332b21": "得佛道者應當如是修習。求初禪，先習如是",
    "T15n0619_001:0332b22": "諸觀，或觀不淨、或觀因緣、或念佛三昧、或安",
    "T15n0619_001:0332b23": "般，後得入諸定。求佛道者，先習四無量心，得",
    "T15n0619_001:0332b24": "入初禪則易。若利根人直求初禪者，觀於五",
    "T15n0619_001:0332b25": "欲種種過患，猶如火坑亦如廁屋，念初禪地",
    "T15n0619_001:0332b26": "如清涼池臺觀等，五蓋則除，便得初禪。如後",
    "T15n0619_001:0332b27": "利仙人初學禪時，道見死屍膖脹爛臭，心",
    "T15n0619_001:0332b28": "諦觀之，自見其身如彼不異，靜處專念便得初",
    "T15n0619_001:0332b29": "禪。佛在恒水邊坐禪，有寡聞比丘問佛：「云",
    "T15n0619_001:0332c01": "何得道？」佛言：「他物莫取。」便解法空，即得道迹。",
    "T15n0619_001:0332c02": "多聞人自怪無所得，而問於佛。佛言：「取恒",
    "T15n0619_001:0332c03": "水中小石，以君持水淨洗。」比丘如教。佛問：",
    "T15n0619_001:0332c04": "「恒水多、澡瓶水多？」答言：「恒水不可為比。」佛言：",
    "T15n0619_001:0332c05": "「不以指洗，用水雖多，無益也。行者當勤精進，",
    "T15n0619_001:0332c06": "用智定指洗除心垢。若不如是，不能離苦也。」",
    "T15n0619_001:0332c07": "不淨觀法，貪瞋癡是眾病之本，愛身著欲則",
    "T15n0619_001:0332c08": "生瞋恚，顛倒所惑即是愚癡所覆故也。於內",
    "T15n0619_001:0332c09": "外身愛著淨想，習之來久深著難遣，欲離貪",
    "T15n0619_001:0332c10": "欲當觀不淨。瞋由外起，雖爾，猶可制之。如人",
    "T15n0619_001:0332c11": "破竹，初節難破。既制貪欲，餘二自息。不淨觀",
    "T15n0619_001:0332c12": "者，當觀此身，生不淨處在胞胎中，從不淨出",
    "T15n0619_001:0332c13": "薄皮覆之內純不淨，然四大變為飲食充實",
    "T15n0619_001:0332c14": "其內。自觀察從頭至足，薄皮裹之內無一淨",
    "T15n0619_001:0332c15": "者，腦膜涕唾膿血屎尿，略說則有三十六物，",
    "T15n0619_001:0332c16": "廣則無量。猶如農夫開倉，善分別麻麥粟豆。",
    "T15n0619_001:0332c17": "行者深觀見此身倉，種種惡露三十六物，如",
    "T15n0619_001:0332c18": "實分別內身如此，當知外身亦不異此。若心",
    "T15n0619_001:0332c19": "住相者，身體柔軟心神快樂。心若不住，當自",
    "T15n0619_001:0332c20": "責心：「我從無數劫來隨順汝故，經歷三塗受",
    "T15n0619_001:0332c21": "無窮苦。從今日去，我當供伏汝，汝且隨我。」",
    "T15n0619_001:0332c22": "還攝其心令得成就。若極其身者，當觀白骨，",
    "T15n0619_001:0332c23": "亦可入初禪。行者志求大乘，若命終隨意所",
    "T15n0619_001:0332c24": "欲生諸佛前。若不爾者，必生兜率天，得見彌",
    "T15n0619_001:0332c25": "勒，定無有疑也。",
    "T15n0619_001:0332c26": "初禪過患，內有覺觀、外有火災。二禪過患，內",
    "T15n0619_001:0332c27": "有喜樂、外有水災。三禪過患，內有喘息、外有",
    "T15n0619_001:0332c28": "風災。四禪地中過患都盡，三災不及。",
    "T15n0619_001:0332c29": "二十五有：四天下、六欲天、四惡道、",
    "T15n0619_001:0333a01": "四禪地、大梵天、無色界。第四禪地有",
    "T15n0619_001:0333a02": "五阿那含天，合二十五有。",
    "T15n0619_001:0333a03": "五門禪經要用法"
}