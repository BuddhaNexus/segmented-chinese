{
    "X78n1549_007:0284a12": "淨土聖賢錄卷七",
    "X78n1549_007:0284a14": "往生人王第五",
    "X78n1549_007:0284a15": "烏萇國王",
    "X78n1549_007:0284a16": "烏萇國王。雅好佛法。甞謂侍臣曰。我為國王。雖享福",
    "X78n1549_007:0284a17": "樂。不免無常。聞西方淨土。可以棲神。我當發願求生",
    "X78n1549_007:0284a18": "彼國。於是六時行道念佛。每供佛飯僧。王及夫人。躬",
    "X78n1549_007:0284a19": "自行膳。三十年不廢。臨終容色愉悅。現諸瑞應(往生集)",
    "X78n1549_007:0284a20": "論曰。自佛教東來。有國之君深心宏護者。代不乏人。",
    "X78n1549_007:0284a21": "而往生瑞應。紀載罕聞。不可得而詳也。昔堯治天下",
    "X78n1549_007:0284a22": "之民。平海內之政。往見四子藐姑射之山。窅然喪其",
    "X78n1549_007:0284a23": "天下焉。夫誠能以淨土為歸者。其於天下。亦若是而",
    "X78n1549_007:0284a24": "已矣。",
    "X78n1549_007:0284b01": "往生王臣第六",
    "X78n1549_007:0284b02": "七萬釋種",
    "X78n1549_007:0284b03": "佛在迦毗羅國尼居陀林。勅弟子迦盧陀夷。往化父",
    "X78n1549_007:0284b04": "王。迦盧陀夷至迦毗城。以神通力。於虗空中跏趺而",
    "X78n1549_007:0284b05": "來。為淨飯王讚歎如來希有功德。王起敬信心。率諸",
    "X78n1549_007:0284b06": "釋種。往詣佛所。佛既為天龍八部各授記已。因為王",
    "X78n1549_007:0284b07": "廣說三解脫門。復言。一切諸法。皆是佛法。王言。若一",
    "X78n1549_007:0284b08": "切法是佛法者。一切眾生。亦應是佛。佛言。若不顛倒",
    "X78n1549_007:0284b09": "見眾生者。即是其佛。所言佛者。如實見眾生也。如實",
    "X78n1549_007:0284b10": "見眾生者。即是見實際。實際者。即是法界。一切法無",
    "X78n1549_007:0284b11": "生。此是陀羅尼門。可於此法中而安其心。勿信於他。",
    "X78n1549_007:0284b12": "爾時淨飯王等七萬釋種。聞法解悟。得無生法忍。佛",
    "X78n1549_007:0284b13": "現微笑而說偈曰。釋種決定智。是故於佛法。決定心",
    "X78n1549_007:0284b14": "安住。人中命終已。得生安樂國。面奉無量壽。無畏成",
    "X78n1549_007:0284b15": "菩提(寶積經○按淨飯王涅槃經別記王生淨居天故不載此錄)。",
    "X78n1549_007:0284b16": "劉程之",
    "X78n1549_007:0284b17": "劉程之。字仲思。彭城人。少孤。事母孝。善老莊言。不委",
    "X78n1549_007:0284b18": "蛇於時俗。初為府參軍。公卿先後引薦。皆力辭。時慧",
    "X78n1549_007:0284b19": "遠法師止於廬山東林寺。修念佛三昧。程之往依之。",
    "X78n1549_007:0284b20": "遠曰。官祿巍巍。云何不為。程之曰。晉室無磐石之固。",
    "X78n1549_007:0284b21": "物情有累卵之危。吾何為哉。劉裕以其不屈。號曰遺",
    "X78n1549_007:0284b22": "民以旌之。同時清信士宗慤雷次宗周續之張野張",
    "X78n1549_007:0284b23": "詮畢頴之等。咸來廬山。乃於西方三聖像前。建齋立",
    "X78n1549_007:0284b24": "社。同修淨業。程之鑱石為誓。其辭曰。夫緣化之理既",
    "X78n1549_007:0284c01": "明。則去來之兆顯矣。遷感之數既符。前善惡之報必",
    "X78n1549_007:0284c02": "矣。推交臂之潛淪。悟無常之期切。審三報之相催。知",
    "X78n1549_007:0284c03": "險趣之難拔。此其同志諸賢。所以夕惕朝勤。仰思攸",
    "X78n1549_007:0284c04": "濟者也。葢神者可以感涉。而不可以跡來。必感之有",
    "X78n1549_007:0284c05": "物。則幽路咫尺。苟求之無主。則渺茫何津。今幸以不",
    "X78n1549_007:0284c06": "謀而感。僉心西境。叩篇開信。亮情天發。乃機象通於",
    "X78n1549_007:0284c07": "寢夢。欣歡百於子來。於是雲圖表暉。影侔神造。功由",
    "X78n1549_007:0284c08": "理諧。事非人運。茲寔天啟其誠。冥運來萃者矣。然其",
    "X78n1549_007:0284c09": "景績參差。功德不一。雖晨祈云同。夕歸攸隔。即我師",
    "X78n1549_007:0284c10": "友之眷。良可悲矣。是以慨焉胥命。整襟法堂。等施一",
    "X78n1549_007:0284c11": "心。亭懷幽極。誓茲同人。俱遊絕域。其驚出絕倫。首登",
    "X78n1549_007:0284c12": "神界。則無獨善於雲嶠。忘兼全於幽谷。然後妙覲天",
    "X78n1549_007:0284c13": "儀。啟心貞照。識以悟心。形由化革。藉芙蓉於中流。蔭",
    "X78n1549_007:0284c14": "瓊柯以咏言。飄雲衣於八極。汎香風以忘年。臨三塗",
    "X78n1549_007:0284c15": "而緬謝。傲天宮而長辭。紹眾靈以繼軌。指大覺以為",
    "X78n1549_007:0284c16": "期。究茲道也。豈不宏哉。程之度西林澗北。別立禪坊",
    "X78n1549_007:0284c17": "精研元理。兼持禁戒。著念佛三昧詩。居半載。即於定",
    "X78n1549_007:0284c18": "中見佛光照地。皆作金色。更十五年。於正念佛時。見",
    "X78n1549_007:0284c19": "阿彌陀佛。玉毫光照。垂手慰接。程之曰。安得如來為",
    "X78n1549_007:0284c20": "我摩頂。覆我以衣。俄而佛為摩頂。引袈裟以被之。他",
    "X78n1549_007:0284c21": "日又夢入七寶池。見蓮華青白色。其水湛湛。有人項",
    "X78n1549_007:0284c22": "有圓光。胸出卍字。指池水曰。八功德水。汝可飲之。程",
    "X78n1549_007:0284c23": "之飲水甘美。及寤。異香發於毛孔。乃語人曰。吾淨土",
    "X78n1549_007:0284c24": "之緣至矣。請僧轉妙法蓮華經。近數百周。程之對像",
    "X78n1549_007:0285a01": "焚香。再拜祝曰。我以釋迦遺教。知有阿彌陀佛。此香",
    "X78n1549_007:0285a02": "當先供養釋迦如來。次供養阿彌陀佛。復次供養妙",
    "X78n1549_007:0285a03": "法蓮華經。所以得生淨土。由此經功德。願與一切有",
    "X78n1549_007:0285a04": "情俱生淨土。即與眾別。臥牀上。面西合掌。泊然化去。",
    "X78n1549_007:0285a05": "時晉義熈六年。年五十九(東林傳出三藏記集)。",
    "X78n1549_007:0285a06": "于昶",
    "X78n1549_007:0285a07": "于昶。不詳其里居。唐天后朝。任并州錄事。晝決曹務。",
    "X78n1549_007:0285a08": "夜判冥司。每知災咎。陰為之備。凡六年。丁母憂。持金",
    "X78n1549_007:0285a09": "剛經為日課。更不復為冥吏矣。年八十四。將終。忽聞",
    "X78n1549_007:0285a10": "奇香。遽謂左右曰。西方聖人來迎我也。即向西連稱",
    "X78n1549_007:0285a11": "佛名而逝(報應記)。",
    "X78n1549_007:0285a12": "馬子雲",
    "X78n1549_007:0285a13": "馬子雲。不詳其里居。舉孝廉。任涇縣尉。充本郡租綱。",
    "X78n1549_007:0285a14": "督運入京。舟溺。沈米萬斛。繫獄中。子雲專心念佛。閱",
    "X78n1549_007:0285a15": "五年。遇赦得出。隱南陵山寺中。持一食齋。天寶十年。",
    "X78n1549_007:0285a16": "卒於涇。先謂人曰。吾因數奇。遂精持內教。今西方業",
    "X78n1549_007:0285a17": "成。當往生安樂世界爾。明日。沐浴。衣新衣。端坐合掌。",
    "X78n1549_007:0285a18": "俄而異香滿室。子雲云。佛來矣。遂逝(紀聞)。",
    "X78n1549_007:0285a19": "韋文晉",
    "X78n1549_007:0285a20": "韋文晉。不詳其所出。仕於唐。位至觀察使。建西方道",
    "X78n1549_007:0285a21": "場。篤志淨業。求生西方。一日正持佛名。跏趺而化。異",
    "X78n1549_007:0285a22": "香滿室(佛祖統紀)。",
    "X78n1549_007:0285a23": "張抗",
    "X78n1549_007:0285a24": "張抗。不詳其所出。石晉朝。官翰林學士。課大悲呪十",
    "X78n1549_007:0285b01": "萬徧。求生西方。一日寢疾。唯持佛名。忽謂家人曰。西",
    "X78n1549_007:0285b02": "方淨土。祇在堂屋邊。阿彌陀佛坐蓮華上。翁兒在蓮",
    "X78n1549_007:0285b03": "華池金沙地上。禮拜嬉戲。良久。佛聲甫寂而化。翁兒",
    "X78n1549_007:0285b04": "者。抗之孫。時已先逝矣(佛祖統紀)。",
    "X78n1549_007:0285b05": "文彥博",
    "X78n1549_007:0285b06": "文彥博。字寬夫。汾州介休人也。歷仕宋仁英神哲四",
    "X78n1549_007:0285b07": "朝。出入將相。五十餘年。官至太師。甞兼譯經潤文使",
    "X78n1549_007:0285b08": "封潞國公。素皈信佛法。晚向道益力。專念阿彌陀佛。",
    "X78n1549_007:0285b09": "晨夕行坐。未甞少懈。發願云。願我常精進。勤修一切",
    "X78n1549_007:0285b10": "善。願我了心宗。廣度諸含識。居京師。與淨嚴法師集",
    "X78n1549_007:0285b11": "十萬人為淨土會。一時士大夫多從而化焉。年九十",
    "X78n1549_007:0285b12": "二卒(東都事略佛祖統紀佛法金湯)。",
    "X78n1549_007:0285b13": "楊傑",
    "X78n1549_007:0285b14": "楊傑。字次公。無為人。自號無為子。元豐中。官太常。初",
    "X78n1549_007:0285b15": "好禪宗。從天衣禪師遊。參龐公機語。及奉祠太山。覩",
    "X78n1549_007:0285b16": "日出如盤湧。忽大悟。熈寧末。以母憂歸。閒居閱藏經。",
    "X78n1549_007:0285b17": "遂歸心淨土。繪丈六阿彌陀佛。隨身觀念。平生著述。",
    "X78n1549_007:0285b18": "多指歸淨土。其天台淨土十疑論序云。愛不重。不生",
    "X78n1549_007:0285b19": "娑婆。念不一。不生極樂。娑婆。穢土也。極樂。淨土也。娑",
    "X78n1549_007:0285b20": "婆之壽有量。彼土之壽則無量矣。娑婆備諸苦。彼土",
    "X78n1549_007:0285b21": "則安養無苦矣。娑婆隨業。輪轉生死。彼土一往。則永",
    "X78n1549_007:0285b22": "證無生法忍。若願度生。則任意自在。不為諸業轉矣。",
    "X78n1549_007:0285b23": "其淨穢壽量苦樂生死。如是差別。而眾生冥然不知。",
    "X78n1549_007:0285b24": "可不哀哉。阿彌陀佛。淨土攝受之主也。釋迦如來。指",
    "X78n1549_007:0285c01": "導淨土之師也。觀音勢至。助佛揚化者也。是以如來",
    "X78n1549_007:0285c02": "一代教典。處處丁寧勸往生也。阿彌陀佛。與觀音勢",
    "X78n1549_007:0285c03": "至。乘大願船。泛生死海。不著此岸。不留彼岸。不止中",
    "X78n1549_007:0285c04": "流。唯以濟度為佛事。是故。阿彌陀經云。若有善男子。",
    "X78n1549_007:0285c05": "善女人。聞說阿彌陀佛。執持名號。若一日乃至七日。",
    "X78n1549_007:0285c06": "一心不亂。其人臨命終時。阿彌陀佛與諸聖眾。現在",
    "X78n1549_007:0285c07": "其前。是人終時。心不顛倒。即得往生極樂國土。又無",
    "X78n1549_007:0285c08": "量壽經云。十方眾生。聞我名號。憶念我國。植諸德本。",
    "X78n1549_007:0285c09": "至心迴向。欲生我國。不果遂者。不取正覺。所以祇洹",
    "X78n1549_007:0285c10": "精舍無常院。令病者面西作往生淨土想。葢彌陀光",
    "X78n1549_007:0285c11": "明。徧照法界念佛眾生。攝取不捨。聖凡一體。機感相",
    "X78n1549_007:0285c12": "應。諸佛心內眾生。塵塵極樂。眾生心中淨土。念念彌",
    "X78n1549_007:0285c13": "陀。吾以是觀之。智慧者易生。能斷疑故。禪定者易生。",
    "X78n1549_007:0285c14": "不散亂故。持戒者易生。遠諸染故。布施者易生。不我",
    "X78n1549_007:0285c15": "有故。忍辱者易生。不瞋恚故。精進者易生。不退轉故。",
    "X78n1549_007:0285c16": "不造善不作惡者易生。念純一故。諸惡已作業報已",
    "X78n1549_007:0285c17": "現者易生。實慚懼故。雖有眾善。若無誠信心無迴向",
    "X78n1549_007:0285c18": "發願心者。則不得生矣。噫彌陀甚易持。淨土甚易往。",
    "X78n1549_007:0285c19": "眾生不能持。不能往。佛如眾生何。夫造惡業。入苦趣。",
    "X78n1549_007:0285c20": "念彌陀生極樂。二者皆佛言也。世人憂墮地獄而疑",
    "X78n1549_007:0285c21": "往生者。不亦惑哉。元祐中。官兩浙提點刑獄。卒。臨終",
    "X78n1549_007:0285c22": "說偈曰。生亦無可戀。死亦無可捨。太虗空中。之乎者",
    "X78n1549_007:0285c23": "也。將錯就錯。西方極樂。先是有司士參軍王仲回者。",
    "X78n1549_007:0285c24": "與傑同鄉里。甞從傑受念佛法門。問如何得不間斷。",
    "X78n1549_007:0286a01": "曰。一信之後。更不再疑。即是大間斷也。仲回躍然。明",
    "X78n1549_007:0286a02": "年。傑守丹陽。一夕夢見仲回云。向蒙以淨土為導。今",
    "X78n1549_007:0286a03": "得往生。特來致謝。再拜而出。已而得其子訃書。言仲",
    "X78n1549_007:0286a04": "回預知化期。徧別親友。逝矣。傑既卒。其後有荊王夫",
    "X78n1549_007:0286a05": "人。夢遊西方。見一人坐蓮華上。其衣飄揚。寶冠瓔珞。",
    "X78n1549_007:0286a06": "莊嚴其身。問何人。云楊傑也(東都事略樂邦文類)。",
    "X78n1549_007:0286a07": "王古",
    "X78n1549_007:0286a08": "王古。字敏仲。東都人。文正公旦之曾孫也。其先七世",
    "X78n1549_007:0286a09": "持不殺戒。古更發心放生命一百萬。遊江西。與晦堂",
    "X78n1549_007:0286a10": "楊岐諸老師。究宗門中事。既而作直指淨土決疑集。",
    "X78n1549_007:0286a11": "宏西方之教。閒居數珠不去手。行住坐臥修行淨觀",
    "X78n1549_007:0286a12": "無有間歇。又甞著淨土寶珠集序云。眾生心淨則佛",
    "X78n1549_007:0286a13": "土淨。法性無生而無不生。有佛世尊。今現說法。在極",
    "X78n1549_007:0286a14": "樂國。號阿彌陀。緣勝劫長。悲深願大。無邊際光明攝",
    "X78n1549_007:0286a15": "受。不思議淨妙莊嚴。珠網麗空。瑤林矗地。淨含八德。",
    "X78n1549_007:0286a16": "華發四光。韻天樂於六時。散裓華於億剎。諸佛共讚。",
    "X78n1549_007:0286a17": "十方來歸。彌陀心內眾生。新新攝化。眾生心中淨土。",
    "X78n1549_007:0286a18": "念念往生。質託寶蓮。不離當處。神遊多剎。豈出自心。",
    "X78n1549_007:0286a19": "如鏡含萬象而無有去來。似月印千江而本非升降。",
    "X78n1549_007:0286a20": "被圓頓機。則皆一生補處。明方便門。則有九品階差。",
    "X78n1549_007:0286a21": "念本性之無量光。本來無念。生唯心之安養國。真實",
    "X78n1549_007:0286a22": "無生。解脫苦輪。十念亦超於寶地。會歸實際。二乘終",
    "X78n1549_007:0286a23": "證於菩提。如大舟載石而遂免沈淪。若順風揚帆而",
    "X78n1549_007:0286a24": "終無留難。悟之則非遠非近。迷之則即近而遙。嗟夫",
    "X78n1549_007:0286b01": "學寡障多。疑深觀淺。斥為權小。閴若存亡。則以馬鳴",
    "X78n1549_007:0286b02": "龍樹為未然。天台智者為不達。不信當受菩提記。不",
    "X78n1549_007:0286b03": "肯頓生如來家。籠鳥鼎魚。翻然游戲。隙駒風燭。妄計",
    "X78n1549_007:0286b04": "久長。虗受一報身。枉投諸苦趣。豈知大雄讚勸。金口",
    "X78n1549_007:0286b05": "丁寧。侶聖賢於剎那。具相好於俄頃。樂受則永拋五",
    "X78n1549_007:0286b06": "濁。悲增則迴救三塗。於此不知。是為可憫。徽宗朝。官",
    "X78n1549_007:0286b07": "戶部侍郎。以黨禍落職。尋化去。有僧神遊淨土。見古",
    "X78n1549_007:0286b08": "與葛繁在焉。繁。澄江人。官至朝散大夫。公第私居。必",
    "X78n1549_007:0286b09": "營淨室。設佛像。一日方禮誦時。舍利從空而下。後無",
    "X78n1549_007:0286b10": "疾。面西端坐而逝(宋史。樂邦文類。法喜志)。",
    "X78n1549_007:0286b11": "鍾離瑾",
    "X78n1549_007:0286b12": "鍾離瑾。會稽人。母任夫人。精修淨土。臨終。勉瑾修淨",
    "X78n1549_007:0286b13": "業。瑾自是感奮。日行利益二十事。後官浙西。與慈雲",
    "X78n1549_007:0286b14": "式公論往生指要。清修彌篤。任夫人故有栴檀佛像。",
    "X78n1549_007:0286b15": "常頂戴行道。及是瑾瞻禮間。眉間忽迸出舍利數粒。",
    "X78n1549_007:0286b16": "未幾。知開封府。方夜半。忽起。謂家人曰。夫人報我往",
    "X78n1549_007:0286b17": "生期至矣。即跏趺而逝。前一日。舉家夢瑾乘青蓮華。",
    "X78n1549_007:0286b18": "天樂圍繞。乘空西去。子景融。官朝請大夫。常誦觀無",
    "X78n1549_007:0286b19": "量壽佛經。修念佛三昧。棄官。結茅儀真東園側。甞曰。",
    "X78n1549_007:0286b20": "識得彌陀。彌陀彌陀。不識彌陀。奈何奈何。不識彌陀。",
    "X78n1549_007:0286b21": "彌陀更在西方外。識得彌陀。彌陀只在自己家。一夕。",
    "X78n1549_007:0286b22": "請僧妙應誦普賢行願品。炷香聽畢。兩手作印而化。",
    "X78n1549_007:0286b23": "曾孫松。寓居蘇州。與寶積寔公等。結社念佛。無疾忽",
    "X78n1549_007:0286b24": "端坐西向合掌而化(佛祖統紀)。",
    "X78n1549_007:0286c01": "馬圩",
    "X78n1549_007:0286c02": "馬圩。字仲玉。廬州合肥人。父忠肅公亮守杭州日。慈",
    "X78n1549_007:0286c03": "雲式公授以淨土法門。遂全家奉佛。元豐中。圩遇僧",
    "X78n1549_007:0286c04": "廣初。得天台十疑論。喜曰。吾今得所歸矣。遂依慈雲",
    "X78n1549_007:0286c05": "十念迴向法。行之二十餘年。後更與王古往還。益精",
    "X78n1549_007:0286c06": "進念佛。常以放生為佛事。歷守淄川新定。以慈惠為",
    "X78n1549_007:0286c07": "政。課誦經呪。觀想西方。日有常法。時荊王夫人夢遊",
    "X78n1549_007:0286c08": "蓮池。見有朝服而坐華上者。曰。此馬圩楊傑也。時傑",
    "X78n1549_007:0286c09": "已化去。而圩尚無恙。崇寧元年。得疾。盥沐易衣。端坐",
    "X78n1549_007:0286c10": "念佛而逝。有氣如青葢。騰空而上。已而家人十數。同",
    "X78n1549_007:0286c11": "夢見圩曰。吾已得生淨土上品矣。其秋。有婢臥疾。亦",
    "X78n1549_007:0286c12": "念佛而逝。子永逸。亦行十念法。習十六觀。閱三十餘",
    "X78n1549_007:0286c13": "年。已而得疾。見阿彌陀佛及二菩薩來接引。結印示",
    "X78n1549_007:0286c14": "寂。香氣滿室中。既殮。柩上產五色華。其光爛然(樂邦文類)。",
    "X78n1549_007:0286c15": "江公望",
    "X78n1549_007:0286c16": "江公望。字民表。嚴州人也。登進士第。建中靖國元年。",
    "X78n1549_007:0286c17": "拜左司諫。尋出知淮陽軍。蔡京為政。嫉諸言事者。編",
    "X78n1549_007:0286c18": "管安南。居常與妻俞氏。蔬食清齋。修念佛三昧。著念",
    "X78n1549_007:0286c19": "佛方便文曰。世出世間之法。欲得成辦省力。莫若繫",
    "X78n1549_007:0286c20": "心一緣。即如稱念阿彌陀佛。有巧方便。無用動口。不",
    "X78n1549_007:0286c21": "出音聲。微以舌根。敲擊前齒。心念隨應。音聲歷然。聲",
    "X78n1549_007:0286c22": "不越竅。聞性內融。心印舌機。機抽念根。從聞入流。反",
    "X78n1549_007:0286c23": "聞自性。是三融會。念念圓通。久久遂成。唯心識觀。若",
    "X78n1549_007:0286c24": "是利根之人。念念不生。心心無所。六根杳寂。諸識消",
    "X78n1549_007:0287a01": "除。法法全真。門門絕待。瞥爾遂成真如實觀。初機後",
    "X78n1549_007:0287a02": "學。一心攝念如來。乃至營辦家事。種種作務。亦自不",
    "X78n1549_007:0287a03": "相妨礙。都攝六根。淨念相繼。不過旬月。便成三昧。所",
    "X78n1549_007:0287a04": "謂自心作佛。自心是佛。自心見佛。有子早亡。見夢於",
    "X78n1549_007:0287a05": "其舅。乞公望就天寧寺轉寶積經。祈生善處。且言見",
    "X78n1549_007:0287a06": "冥中金字碑云。江公望身居言責。志慕苦空。躬事焚",
    "X78n1549_007:0287a07": "修。心無愛染。動靜不違佛法。語默時契宗風。名預脫",
    "X78n1549_007:0287a08": "乎幽關。身必歸乎淨土。後遇赦得歸。無疾而化(宋史",
    "X78n1549_007:0287a09": "樂邦文類佛法金湯)。",
    "X78n1549_007:0287a10": "陳瓘",
    "X78n1549_007:0287a11": "陳瓘。字瑩中。南劍州沙縣人。徽宗朝為左司諫。以直",
    "X78n1549_007:0287a12": "道不容。尋出補外。既而還為右司員外郎。權給事中。",
    "X78n1549_007:0287a13": "忤宰相曾布。出知泰州。崇寧中。編管袁州。已而移通",
    "X78n1549_007:0287a14": "州。復謫台州。初瓘好華嚴經。自號華嚴居士。及遇明",
    "X78n1549_007:0287a15": "智法師。叩天台宗旨。明智示以上根止觀不思議境。",
    "X78n1549_007:0287a16": "以性奪修。成無作行。深有契入。自入台州。捐書不復",
    "X78n1549_007:0287a17": "為文。專修念佛三昧。作天台十疑論後序云。人心無",
    "X78n1549_007:0287a18": "常。法亦無定。心法萬差。其本在此。信此則徧信。華嚴",
    "X78n1549_007:0287a19": "所以說十信。疑此則徧疑。智者所以說十疑。出疑入",
    "X78n1549_007:0287a20": "信。一入永入。不離於此。得究竟處。淨土者。究竟處也。",
    "X78n1549_007:0287a21": "此處有說法之主。名無量壽。此佛說法。未甞間斷。疑",
    "X78n1549_007:0287a22": "障其耳。則聾而不聞。疑障其心。則昧而不覺。不聞不",
    "X78n1549_007:0287a23": "覺。安住惡習。讚歎不念。隨喜粗心。妄指蓮胞以為虗",
    "X78n1549_007:0287a24": "誕。終不自念此分段身。從何而得。自何而來。胎獄穢",
    "X78n1549_007:0287b01": "濁真實安在。信憑業識。自隔真際。於一幻境。非彼執",
    "X78n1549_007:0287b02": "此。生生不靈。永絕聖路。以如是故。釋迦如來起大慈",
    "X78n1549_007:0287b03": "憫。於穢濁中。發大音聲。讚彼淨土上妙之樂。於生死",
    "X78n1549_007:0287b04": "中。為大船師。載以法船。令趨彼岸。晝夜度生。無有休",
    "X78n1549_007:0287b05": "息。然而彌陀之岸。本無彼此。釋迦之船。實非往來。譬",
    "X78n1549_007:0287b06": "如一燈。分照八鏡。鏡有東西。光影無二。彌陀說法。徧",
    "X78n1549_007:0287b07": "光影中。而釋迦方便。獨指西鏡。故已到彼岸者。乃可",
    "X78n1549_007:0287b08": "以忘彼此。未入法界者。何自而泯東西。於此法中。若",
    "X78n1549_007:0287b09": "未究竟。勿滯方隅。勿分彼此。但當正念諦信而已。此",
    "X78n1549_007:0287b10": "二聖之意。而智者之所以信也。信者萬善之母。疑者",
    "X78n1549_007:0287b11": "眾惡之根。能順其母。能耡其根。則向之所謂障緣眾",
    "X78n1549_007:0287b12": "生。聾可復聞。昧可復覺。未出生死。得出生死。未生淨",
    "X78n1549_007:0287b13": "土。得生淨土。順釋迦之誨。往面彌陀。隨彌陀之願。來",
    "X78n1549_007:0287b14": "助釋迦。在此而徧歷十方。即西而普入諸鏡。自二聖",
    "X78n1549_007:0287b15": "建立以來。如是之人。如河沙數。云何不信。云何而疑。",
    "X78n1549_007:0287b16": "能自信已。又作方便。令諸未信。無不信者。此則智者",
    "X78n1549_007:0287b17": "之所以為悲也。居五年。復承事郎。移楚州居住。過廬",
    "X78n1549_007:0287b18": "山家焉。甞語所親曰。吾往年遭患難。所懼惟一死。今",
    "X78n1549_007:0287b19": "則死生皆置度外矣。尋卒。年六十五(東都事略佛祖統紀李忠定集)。",
    "X78n1549_007:0287b20": "王衷",
    "X78n1549_007:0287b21": "王衷。嘉禾人。居錢塘之孤山。政和間。舉隱逸。不起。後",
    "X78n1549_007:0287b22": "官至朝散大夫。甞參小本禪師。未有所入。偶聞僧誦",
    "X78n1549_007:0287b23": "彌陀經。有感。遂專心淨業。日誦阿彌陀經七過。佛號",
    "X78n1549_007:0287b24": "萬聲。十九年未甞間斷。即所居為蓮社。無問道俗貴",
    "X78n1549_007:0287c01": "賤。咸得與會。一日無疾。沐浴面西。跏趺而化(佛祖統",
    "X78n1549_007:0287c02": "紀樂邦文類)。",
    "X78n1549_007:0287c03": "張廸",
    "X78n1549_007:0287c04": "張廸。錢塘人。官助教。從圓淨律師受菩薩戒。專修淨",
    "X78n1549_007:0287c05": "業。佛前然臂香為誓。每稱佛名。其聲奮厲。至失音猶",
    "X78n1549_007:0287c06": "不已。甞於靜室見白色頻伽飛舞於前。又有綠髮童",
    "X78n1549_007:0287c07": "子。合掌問訊。後三年。西向念佛名而化(佛祖統紀)。",
    "X78n1549_007:0287c08": "胡闉",
    "X78n1549_007:0287c09": "胡闉。字達夫。錢塘人。官宣義郎。晚年致仕。與清照律",
    "X78n1549_007:0287c10": "師遊。一日感疾。其子請清照過之謂曰。達夫平生與",
    "X78n1549_007:0287c11": "慧亨相善。豈可不知末後大事乎。闉曰。將謂心淨則",
    "X78n1549_007:0287c12": "土淨也。清照曰。一切時中。無雜念染污否。曰。未能也",
    "X78n1549_007:0287c13": "清照曰。如此安能心淨土淨邪。闉曰。經言一稱阿彌",
    "X78n1549_007:0287c14": "陀佛。能滅八十億劫生死之罪。何也。清照曰。阿彌陀",
    "X78n1549_007:0287c15": "佛。有大誓願。有大威德。光明神力。不可思議。具如經",
    "X78n1549_007:0287c16": "說。以是一稱洪名。罪垢自消。如赫日正中。霜雪何有。",
    "X78n1549_007:0287c17": "闉大感悟。遂一心稱佛名。請僧為之助。累月。最後清",
    "X78n1549_007:0287c18": "照至。闉曰。此來何晚。已煩觀音勢至降臨甚久。清照",
    "X78n1549_007:0287c19": "與眾僧同舉佛名。闉安然而化(樂邦文類)。",
    "X78n1549_007:0287c20": "馮楫",
    "X78n1549_007:0287c21": "馮楫。字濟川。蜀遂寧人也。由太學登第。初參佛眼遠",
    "X78n1549_007:0287c22": "禪師。有省。復參大慧杲禪師。入山結夏。深有悟入。已",
    "X78n1549_007:0287c23": "而兼修淨業。作彌陀懺儀。紹興中。出帥瀘南。率道俗",
    "X78n1549_007:0287c24": "作繫念會。以西方為歸。時經建炎兵亂後。名剎藏經",
    "X78n1549_007:0288a01": "多殘燬。乃涓俸錢。造大藏經四十八所。小藏四大部",
    "X78n1549_007:0288a02": "者亦如其數。分貯諸剎。著發願文云。予之施經。一事",
    "X78n1549_007:0288a03": "而其二施。以貲造經。是謂財施。以經傳法。是謂法施。",
    "X78n1549_007:0288a04": "財施當得天上人間福德之報。法施當得世智辯聰",
    "X78n1549_007:0288a05": "葢世之報。當知二報皆輪回之因。苦報之本。我今發",
    "X78n1549_007:0288a06": "願。願回此二報。臨命終時。莊嚴往生西方極樂世界。",
    "X78n1549_007:0288a07": "蓮華為胎。託質其中。見佛聞法。悟無生忍。登不退階。",
    "X78n1549_007:0288a08": "入菩薩位。還來十方界內。五濁世中。普見其身而作",
    "X78n1549_007:0288a09": "佛事。以今財法二施之因。如觀世音菩薩。具大慈悲。",
    "X78n1549_007:0288a10": "遊歷五道。隨類化形。說誦妙法。開發未悟。永離苦道。",
    "X78n1549_007:0288a11": "令得智慧。普與眾生悉得成佛。乃予施經之願也。後",
    "X78n1549_007:0288a12": "知卭州。二十三年秋。乞休。頂報親知。期以十月三日",
    "X78n1549_007:0288a13": "告終。至期。令後廳置高座。見客如平時。日將午。具衣",
    "X78n1549_007:0288a14": "冠。望闕肅拜。請漕使攝州事。著僧衣。據高座。屬諸官",
    "X78n1549_007:0288a15": "吏道俗。各宜向道。建立法幢。遂拈拄杖按膝。泊然坐",
    "X78n1549_007:0288a16": "化。漕使曰。安撫去住。如此自由。何不留一偈以表異",
    "X78n1549_007:0288a17": "蹟。楫復張目。索筆書曰。初三十一。中九下七。老人言",
    "X78n1549_007:0288a18": "盡。龜哥眼赤。有語錄頌古行世(五燈會元蓮宗寶鑑)。",
    "X78n1549_007:0288a19": "吳秉信",
    "X78n1549_007:0288a20": "吳秉信。字子才。明州人。紹興中。官於朝。與秦檜忤。斥",
    "X78n1549_007:0288a21": "為黨人。歸而築庵城南。日夕宴坐。制一棺。夜臥其中。",
    "X78n1549_007:0288a22": "至五更。令童子叩棺而歌曰。吳信叟。歸去來。三界無",
    "X78n1549_007:0288a23": "安不可住。西方淨土有蓮胎。歸去來。聞唱。即起習禪",
    "X78n1549_007:0288a24": "誦。久之檜死。以禮部侍郎召。尋出知常州。二十六年。",
    "X78n1549_007:0288b01": "復被召。至蕭山驛舍。坐頃之。令家人靜聽。咸聞天樂",
    "X78n1549_007:0288b02": "之音。即曰。清淨界中。失念至此。金臺既至。吾當有行。",
    "X78n1549_007:0288b03": "言訖而逝(佛祖統紀)。",
    "X78n1549_007:0288b04": "張掄",
    "X78n1549_007:0288b05": "張掄。不詳其所出。官浙西副都總管。虔修淨土。嘗請",
    "X78n1549_007:0288b06": "高宗書蓮社二字顏其居。為之記曰。臣嘗讀天竺書。",
    "X78n1549_007:0288b07": "知出世間有極樂國者。國有佛號阿彌陀。始享國履",
    "X78n1549_007:0288b08": "位。捐去弗居。超然獨覺。悟心證聖。以大願力。普度一",
    "X78n1549_007:0288b09": "切。其國悉以上妙眾寶莊嚴。地皆黃金。無山川邱谷",
    "X78n1549_007:0288b10": "之險。氣序常春。無陰陽寒暑之變。無飢寒老病生死",
    "X78n1549_007:0288b11": "之苦。無五趣雜居之濁。用是種種神通。方便善導。眾",
    "X78n1549_007:0288b12": "生忻樂起信。於日用中能發一念念彼佛號。即此一",
    "X78n1549_007:0288b13": "念。清淨純熟。圓滿具足。融會真如。同一法性。幻身盡",
    "X78n1549_007:0288b14": "時。此性不滅。一剎那頃。佛土現前。如持左契以取寓",
    "X78n1549_007:0288b15": "物。臣敬聞其說。刻厲精進。無有間斷。唯佛唯念。亦既",
    "X78n1549_007:0288b16": "有年。闔門少長。靡不從化。乃闢敝廬之東偏。鑿池種",
    "X78n1549_007:0288b17": "蓮。倣慧遠結社之遺意。日率妻子課佛萬徧。而又歲",
    "X78n1549_007:0288b18": "以春秋之季月。涓良日。即普靜精舍。與信道者共之。",
    "X78n1549_007:0288b19": "於是見聞隨喜。雲集川至。唱佛之聲。如潮汐之騰江",
    "X78n1549_007:0288b20": "也。天慧遠創為茲社。距今閱數百禩。其間緇素。景慕",
    "X78n1549_007:0288b21": "餘風。祖述其高致者。代不乏人。然率闇汶不章。與木",
    "X78n1549_007:0288b22": "石同寂。臣獨何幸。乃蒙太上。光堯壽聖皇帝。親灑宸",
    "X78n1549_007:0288b23": "毫。書蓮社二大字為賜。雲章奎畫。得未曾有。萬目共",
    "X78n1549_007:0288b24": "瞻。歡喜踊躍。不獨傳示雲林。侈千載之盛遇。寔願天",
    "X78n1549_007:0288c01": "下後世。凡歷見聞。普得念佛三昧。究竟成就無上菩",
    "X78n1549_007:0288c02": "提。其為饒益。詎可量已。謹刊之金石。用對揚丕顯休",
    "X78n1549_007:0288c03": "命焉(樂邦文類)。",
    "X78n1549_007:0288c04": "李秉",
    "X78n1549_007:0288c05": "李秉。不詳其所出。紹興末。為內廷官。歷三朝。爵武功",
    "X78n1549_007:0288c06": "大夫。管御藥院。乞宮祠以去。秉壯歲慕禪宗。參淨慈",
    "X78n1549_007:0288c07": "自得禪師。有省。已而歸心淨土。刻龍舒淨土文以勸",
    "X78n1549_007:0288c08": "世。持誦謹篤。逾三十年。子元長。偕諸同好。結淨業會",
    "X78n1549_007:0288c09": "於傳法寺。秉與焉。嘉泰四年秋。有疾。減食卻劑。神色",
    "X78n1549_007:0288c10": "逾警。及冬。夢中忽見彌陀現相。越七日。凌晨。見金華",
    "X78n1549_007:0288c11": "滿室中。呼二子掖起。別親友。索筆書曰。六十一年盡",
    "X78n1549_007:0288c12": "亂道。些兒見處卻也好。而今驀直往西方。萬劫長離",
    "X78n1549_007:0288c13": "生死老。置筆。整手結印而逝(樂邦文類○秉葢武臣直內廷者徃生集誤以",
    "X78n1549_007:0288c14": "為中官攷宋制中官無乞祠之例且又安得有二子邪)。",
    "X78n1549_007:0288c15": "陸沅",
    "X78n1549_007:0288c16": "陸沅。字子元。會稽山陰人。累官至太府寺丞。尋外轉",
    "X78n1549_007:0288c17": "歷提舉福建市舶。已而得罪閒居。家明州橫溪之上。",
    "X78n1549_007:0288c18": "居常持法華經。晨起。即澡浴焚香。首唱偈曰。盥手清",
    "X78n1549_007:0288c19": "晨貝葉開。不求諸佛不禳灾。世緣斷處從他斷。劫火",
    "X78n1549_007:0288c20": "光中舞一回。然後開卷而讀。不緩不急。聲中貫珠。日",
    "X78n1549_007:0288c21": "周一部。如是三十年。年登八十。增至三部。復誦彌陀",
    "X78n1549_007:0288c22": "佛號。一意西馳。年八十五。沐浴易服而化。口鼻間出",
    "X78n1549_007:0288c23": "蓮華香郁然。彌日方息。事在紹熈五年(渭南文集法",
    "X78n1549_007:0288c24": "喜志法華持騐記)。",
    "X78n1549_007:0289a01": "錢象祖",
    "X78n1549_007:0289a02": "錢象祖。字同伯。台州人。起家太常丞。開禧中。官參知",
    "X78n1549_007:0289a03": "政事。與史彌遠謀。共誅韓侂胄。天下賴之。嘉定二年。",
    "X78n1549_007:0289a04": "拜左丞相。尋罷歸。初象祖問道於此庵元公。參究大",
    "X78n1549_007:0289a05": "事。有省。既而歸心淨土。守金陵日。於鄉州建接待寺",
    "X78n1549_007:0289a06": "十所。皆以淨土極樂名之。創止庵。與高僧談處其中。",
    "X78n1549_007:0289a07": "自致政後。修持益力。嘉定四年。偶得微疾。書偈曰。菡",
    "X78n1549_007:0289a08": "萏香從佛國來。琉璃地上絕塵埃。我心清淨超於彼。",
    "X78n1549_007:0289a09": "今日遙知一朵開。僧有問起居者。答曰。不貪生。不怕",
    "X78n1549_007:0289a10": "死。不生天上。不生人中。唯當往生淨土耳。言訖。趺坐",
    "X78n1549_007:0289a11": "而化。時天鼓震響異香芬郁。郡人同聞空中聲云。錢",
    "X78n1549_007:0289a12": "丞相當生西方淨土。為慈濟菩薩(佛祖統紀續綱目往生傳台州志)。",
    "X78n1549_007:0289a13": "昝定國",
    "X78n1549_007:0289a14": "昝定國。號省齋。明州人。為州學諭。常修淨業。結西歸",
    "X78n1549_007:0289a15": "社。嘉泰初。於小江慧光建淨土院。結石塔於池。為鄉",
    "X78n1549_007:0289a16": "民藏骨之所。月二八日。集緇白誦觀經及佛號。為壁",
    "X78n1549_007:0289a17": "窠圖。勸人念佛。有鐵工計公者。年將七十。喪明。因從",
    "X78n1549_007:0289a18": "受念佛圖。誦至四圖。兩目瞭然。如是三載。滿十七圖。",
    "X78n1549_007:0289a19": "一日方念佛次。忽瞑。半日復甦。謂其子曰。我已見西",
    "X78n1549_007:0289a20": "方佛菩薩矣。昝學諭是勸導之首。當分六圖與之。并",
    "X78n1549_007:0289a21": "為致謝也。西向坐逝。嘉定四年。定國夢青童告曰。佛",
    "X78n1549_007:0289a22": "今告君。三日當往生彼國。至日。沐浴更衣。連稱佛號",
    "X78n1549_007:0289a23": "端坐而化(佛祖統紀)。",
    "X78n1549_007:0289a24": "梅汝能",
    "X78n1549_007:0289b01": "梅汝能。常熟人。官縣令。有志淨業。一夕夢僧授以紙。",
    "X78n1549_007:0289b02": "有二八字。以問東靈照師。照曰。二八。十六也。豈十六",
    "X78n1549_007:0289b03": "觀經之謂乎。適一僧以經與之。忽不見。自是誦經念",
    "X78n1549_007:0289b04": "佛。取名往生以見志。破山僧道生。倡造丈六彌陀像。",
    "X78n1549_007:0289b05": "汝能施財百萬。設齋禮懺。殿前池中生雙頭白蓮。一",
    "X78n1549_007:0289b06": "華百葉。是年冬無疾而卒(佛祖統紀)。",
    "X78n1549_007:0289b07": "朱綱",
    "X78n1549_007:0289b08": "朱綱。不詳其所出。明順天貢士。官終府同知。專修淨",
    "X78n1549_007:0289b09": "業。日誦佛名三萬聲。積十五年。一日坐榻上。方提珠",
    "X78n1549_007:0289b10": "誦佛名。忽異香滿室。曰。佛來也。遂逝(往生集)。",
    "X78n1549_007:0289b11": "陳瓚",
    "X78n1549_007:0289b12": "陳瓚。字廷祼。江南常熟人。嘉靖三十五年進士。官刑",
    "X78n1549_007:0289b13": "科給事中。直言被斥。家居一意淨業。有客過之。呵曰。",
    "X78n1549_007:0289b14": "爾不聞大鑒之論唯心者乎。何厭垢而欣淨為。答曰。",
    "X78n1549_007:0289b15": "唯心淨土。發之大鑒。而非自大鑒始也。是心作佛。是",
    "X78n1549_007:0289b16": "心是佛。佛固先言之矣。葢懼人以不淨之心。求淨土",
    "X78n1549_007:0289b17": "也。非曰土無垢淨也。且樂邦之可樂也。不獨華池珠",
    "X78n1549_007:0289b18": "閣鳥音風樹云爾也。吾幸而與羣聖人遊。被無量光。",
    "X78n1549_007:0289b19": "經無數劫。證無生忍。成無上道。濟無邊眾。誠樂矣。客",
    "X78n1549_007:0289b20": "以客之禪樂垢土。而我以我之禪樂淨土。禪無客無",
    "X78n1549_007:0289b21": "我。樂無垢無淨也。客無庸呵我矣。隆慶初。復起吏科。",
    "X78n1549_007:0289b22": "萬歷中。累官刑部侍郎。十六年七月。臥疾。誦佛名益",
    "X78n1549_007:0289b23": "虔。故事京師大臣三品以上。暑月賜氷。既置氷於榻",
    "X78n1549_007:0289b24": "前。眾見氷中湧出七級浮屠欄楯鉤綴。窗格玲瓏。移",
    "X78n1549_007:0289c01": "時氷漸消。塔影漸瘦。頃之氣絕。而影沒矣。一時都人",
    "X78n1549_007:0289c02": "皆傳異之(明史樂邦文類序談薈)。",
    "X78n1549_007:0289c03": "嚴澂",
    "X78n1549_007:0289c04": "嚴澂。字道徹。常熟人。文靖公訥之子也。少有清節。以",
    "X78n1549_007:0289c05": "父蔭為中書舍人。官至邵武知府。晚而家居。奉雲棲",
    "X78n1549_007:0289c06": "之教。子樸。淳謹樂善。年二十五。得疾。將卒。澂謂曰。毋",
    "X78n1549_007:0289c07": "雜思。但一心念佛。樸曰。諾。澂又曰。從今以往。吾亦一",
    "X78n1549_007:0289c08": "心念佛。樸喜曰。審如是。兒無慮矣。正容合掌而逝。澂",
    "X78n1549_007:0289c09": "乃取樸所刻龍舒淨土文印之。廣遺親故。繫以書曰。",
    "X78n1549_007:0289c10": "澂一病幾殆。不意復生。雖則苟延。焉知來日。回首營",
    "X78n1549_007:0289c11": "生舊計。有同嚼蠟。一具皮囊。終須敗壞。六塵緣影。何",
    "X78n1549_007:0289c12": "處堅牢。不如換卻凡心。求生淨土。誦彌陀一句。消罪",
    "X78n1549_007:0289c13": "業無邊。聊奉勸文。用表誠意。卒年七十八(常熟志雲",
    "X78n1549_007:0289c14": "棲法彙淨土文跋)。",
    "X78n1549_007:0289c15": "蔡承植",
    "X78n1549_007:0289c16": "蔡承植。字槐庭。湖廣攸縣人。性孤迥。淡於聲利。年二",
    "X78n1549_007:0289c17": "十餘。長齋奉佛。嘗誦三千佛名。日記一名。至三年乃",
    "X78n1549_007:0289c18": "卒業。遂終身不忘。登萬歷十一年進士第。官嘉興太",
    "X78n1549_007:0289c19": "守。在官日誦金剛經。室無長物。爐香經案而已。重興",
    "X78n1549_007:0289c20": "古楞嚴寺。禁民間殺牲祀神。嘗問法於雲棲宏公。遂",
    "X78n1549_007:0289c21": "專修念佛三昧。已而官太常寺卿。乞休歸。晚歲結草",
    "X78n1549_007:0289c22": "庵為念佛會。導諸賣菜傭。同迴向淨土。作偈謝客曰。",
    "X78n1549_007:0289c23": "安養思歸客。湘江一腐儒。不愁明日事。但覓往生符。",
    "X78n1549_007:0289c24": "斗室隨緣住。稀羮信口餬。胸中絕憎愛。一任馬牛呼。",
    "X78n1549_007:0290a01": "將逝之歲。自號為不久道人。及疾。舁詣佛寺。請僧祝",
    "X78n1549_007:0290a02": "髮。歸至臥室。見銀臺接引。連稱觀世音菩薩。遂逝。有",
    "X78n1549_007:0290a03": "淨土詩及因果書行世(金剛新異錄)。",
    "X78n1549_007:0290a04": "虞淳熙",
    "X78n1549_007:0290a05": "虞淳熈。字長孺。錢塘人。生而長臥不瞑。三歲。唱佛號",
    "X78n1549_007:0290a06": "不絕口。蓮華寶樹。現於室中。以告祖母。祖母曰。此西",
    "X78n1549_007:0290a07": "方瑞相也。因教之習定。遂時時垂目端坐。弟淳貞。字",
    "X78n1549_007:0290a08": "僧孺。少而相得。居母喪。共習天台止觀。長而為里中",
    "X78n1549_007:0290a09": "師。教羣兒習鼻觀。以是忤主人。弗恤也。已中鄉舉。尋",
    "X78n1549_007:0290a10": "授徒毗山。與同社友誦梁皇懺。至次日。雲光入楹。甘",
    "X78n1549_007:0290a11": "露霑壁。天雨金粟元黍沈水香。方冬。萬華盡吐。淳熈",
    "X78n1549_007:0290a12": "感其靈異。習定益堅。遂能前知。雲棲宏公聞而呵之",
    "X78n1549_007:0290a13": "曰。虞生墮魔網矣。萬歷十一年成進士。以父喪歸。廬",
    "X78n1549_007:0290a14": "墓三年。受戒於宏公。居山日以羮飯施諸獐兔。虎來",
    "X78n1549_007:0290a15": "輒叱去。服除。起職方司主事。頃之復告歸。上天目。坐",
    "X78n1549_007:0290a16": "高峯死關前。晝夜策厲。至三七日。倦甚。欲就枕。忽見",
    "X78n1549_007:0290a17": "高峯禪師。斬其左臂。豁然有省。馳證雲棲。宏公曰。凡",
    "X78n1549_007:0290a18": "寐而覺者。不巾櫛而復依衾枕。必復寐矣。迷而悟者。",
    "X78n1549_007:0290a19": "不莊嚴而復親穢濁。必復迷矣。火蓮易萎。新篁易折。",
    "X78n1549_007:0290a20": "子自為計。毋以一隙之光。自阻進修之路。因勸令回",
    "X78n1549_007:0290a21": "向淨土以續前因。淳熈遂終身行之。或有不信念佛",
    "X78n1549_007:0290a22": "者。告之曰。自覺覺他。覺滿曰佛。念佛者。念覺也。念念",
    "X78n1549_007:0290a23": "不常覺。而念念常迷。可乎。民止邦畿。鳥止邱隅。不止",
    "X78n1549_007:0290a24": "至善之地。而止不善之地。可乎。或問如何念佛。曰。提",
    "X78n1549_007:0290b01": "醒正念。相續不斷而已。百千方便。只一知字。念念無",
    "X78n1549_007:0290b02": "量光。何不可入佛知見。學人修道。專求出離生死。念",
    "X78n1549_007:0290b03": "念無量壽。有何生死可出離。已而還官。遷主客司員",
    "X78n1549_007:0290b04": "外郎。改司勳。復乞歸。與淳貞日遊湖上。時宏公方坐",
    "X78n1549_007:0290b05": "南屏。演圓覺經。募錢贖萬工池。立放生社。緇白數萬",
    "X78n1549_007:0290b06": "伽陀之音。震動川谷。一時清節之士。多與其會。寔淳",
    "X78n1549_007:0290b07": "熈倡率之。遂復三潭放生池。築堤架閣。縱諸魚鳥。頃",
    "X78n1549_007:0290b08": "之。入南屏山不出。淳貞亦隱靈鷲老焉(德園集附錄)。",
    "X78n1549_007:0290b09": "唐時",
    "X78n1549_007:0290b10": "唐時。字宜之。湖州人也。以諸生貢太學。出判壽陽。繼",
    "X78n1549_007:0290b11": "傅襄國。流賊破襄陽。時投端禮門左井中。家人掖之",
    "X78n1549_007:0290b12": "出。絕而復蘇。上書自訟。詔付三司究問。得白。放還家。",
    "X78n1549_007:0290b13": "時初參蓮池。授以念佛法門。遂勤修淨業。諸眷屬皆",
    "X78n1549_007:0290b14": "能覆誦金剛經。及普門品。晝則各習所業。夜則共集",
    "X78n1549_007:0290b15": "佛前回向以為常。甞言修淨土者。以觀門為要。須穿",
    "X78n1549_007:0290b16": "衣喫飯。常在觀中。或神遊蓮海。華中禮佛。或坐瞻寶",
    "X78n1549_007:0290b17": "剎。佛光照身。淨想既成。往生何待。遂專修佛觀。過南",
    "X78n1549_007:0290b18": "京長干寺。禮塔念佛次。見塔頂放白光。佛為現相。如",
    "X78n1549_007:0290b19": "黃金色。一日坐禪堂。推窗忽見大海中湧一山。佛坐",
    "X78n1549_007:0290b20": "其上。光明四徹。墻壁林木盡空不見。其精誠所感如",
    "X78n1549_007:0290b21": "此。時工文章。既皈心佛乘。每順世語言。說諸法要。著",
    "X78n1549_007:0290b22": "有蓮華世界書。如來香。頻迦音等書。刻行於世。甞自",
    "X78n1549_007:0290b23": "營生壙。旋捨之棲霞寺中。遺言死後必用茶毗法。臨",
    "X78n1549_007:0290b24": "終。現諸瑞相。正念而逝(金剛持驗記淨土晨鐘)。",
    "X78n1549_007:0290c01": "袁宏道",
    "X78n1549_007:0290c02": "袁宏道。字中郎。號石頭居士。湖北公安人也。兄宗道。",
    "X78n1549_007:0290c03": "字伯修。弟中道。字小修。三人先後舉進士。皆好禪宗。",
    "X78n1549_007:0290c04": "萬歷中。宏道為吳江知縣。後為禮部主事。謝病歸。初",
    "X78n1549_007:0290c05": "學禪於李卓吾。信解通利。喜辯論。已而自驗曰。此空",
    "X78n1549_007:0290c06": "談非實際也。遂回向淨土。晨夕禮誦。兼持禁戒。因博",
    "X78n1549_007:0290c07": "釆經教。作西方合論。圓融性相。入不二門。其論五種",
    "X78n1549_007:0290c08": "行門。尤為切要。略云。一信心行者。經云。信為道元功",
    "X78n1549_007:0290c09": "德母。一切諸行。信為正因。乃至菩提果滿。亦只完此",
    "X78n1549_007:0290c10": "信根。如穀子墮地。迨於成實。不異初種。如稚筍參天。",
    "X78n1549_007:0290c11": "本是原竿。初心菩薩。無不依信力成就者。蓮宗尤仗",
    "X78n1549_007:0290c12": "信為根本。一者信阿彌陀佛。不動智。根本智。與己無",
    "X78n1549_007:0290c13": "異。如太虗空。日映則明。雲來則翳。虗空本無是故。又",
    "X78n1549_007:0290c14": "雲日即虗空故。二者信阿彌陀佛那由他劫難行難",
    "X78n1549_007:0290c15": "忍種種修習之事。我亦能行。何以故。無始漂溺三塗",
    "X78n1549_007:0290c16": "生苦死苦。披毛戴角。鐵牀銅柱。一切無益之苦。皆能",
    "X78n1549_007:0290c17": "受之。況今菩薩萬行濟眾生事。豈不能為。三者信阿",
    "X78n1549_007:0290c18": "彌陀佛無量智慧。無量神通。及成就無量願力等事。",
    "X78n1549_007:0290c19": "我亦當得。如來自性方便具有如是不思議事。我與",
    "X78n1549_007:0290c20": "如來。同一自體清淨性故。四者信阿彌陀佛不去不",
    "X78n1549_007:0290c21": "來。我亦不去不來。西方此土。不隔毫端。欲見即見。何",
    "X78n1549_007:0290c22": "以故。一切諸佛。皆以法性為身土故。五者信阿彌陀",
    "X78n1549_007:0290c23": "佛修行歷劫。直至證果。不移剎那。我亦不移剎那。位",
    "X78n1549_007:0290c24": "齊諸佛。何以故。時分者是業收。法界海中。業不可得",
    "X78n1549_007:0291a01": "故。如是信解。是入道初心。信一切諸佛淨土之行。二",
    "X78n1549_007:0291a02": "止觀行者。台宗三觀。示一心之筌蹄。攝諸法之要領。",
    "X78n1549_007:0291a03": "西方十六觀。一一具此三義。妙宗鈔云。性中三德體",
    "X78n1549_007:0291a04": "是諸佛三身。即此三德三身。是我一心三觀。若不然",
    "X78n1549_007:0291a05": "者。則觀外有佛。境不即心。何名圓宗絕待之觀。亦可",
    "X78n1549_007:0291a06": "彌陀三身以為法身。我之三觀以為般若。觀成見佛",
    "X78n1549_007:0291a07": "即是解脫。舉一具三。如新[、/(、*、)]字。觀佛既爾。觀諸依正。",
    "X78n1549_007:0291a08": "理非異塗。廣如疏鈔。不能具述。知此則知念佛。一聲",
    "X78n1549_007:0291a09": "具足三觀。了能念之心非肉團。非緣影。是空觀。了所",
    "X78n1549_007:0291a10": "念之佛。若依若正。各各主伴圓融。豎窮橫徧。是假觀。",
    "X78n1549_007:0291a11": "了能所絕待。雙亡雙照。是中觀。又能念即一心三觀。",
    "X78n1549_007:0291a12": "所念即一心三諦。能所不二。即諦觀不二。三諦即法",
    "X78n1549_007:0291a13": "身。三觀即般若。諦觀不二。念佛相應。即解脫。舉一即",
    "X78n1549_007:0291a14": "三。如新[、/(、*、)]字。是則念佛一聲。能淨四土。如拈一微塵。",
    "X78n1549_007:0291a15": "變大地作黃金。是謂法界圓融不可思議觀門。三六",
    "X78n1549_007:0291a16": "度行者。起信論菩薩深解現前。所修離相。知法性體",
    "X78n1549_007:0291a17": "離慳貪故。隨順修行檀波羅蜜。法性無染。離五欲過",
    "X78n1549_007:0291a18": "故。隨順修行戒波羅蜜。法性無苦。離瞋惱故。隨順修",
    "X78n1549_007:0291a19": "行忍波羅蜜。法性無身心相。離懈怠故。隨順修行精",
    "X78n1549_007:0291a20": "進波羅蜜。法性常定。體無亂故。隨順修行禪波羅蜜。",
    "X78n1549_007:0291a21": "法性體明。離無明故。隨順修行般若波羅蜜。故修淨",
    "X78n1549_007:0291a22": "土者。不越一行。具此六義。念念離行於施。念念淨行",
    "X78n1549_007:0291a23": "於戒。念念寂行於忍。念念續行於進。念念一行於定。",
    "X78n1549_007:0291a24": "念念佛行於智。當知離淨寂續一。必有事相隨緣而",
    "X78n1549_007:0291b01": "起。而皆從念佛流出。正助不二。事理不二。是故。念佛",
    "X78n1549_007:0291b02": "一行。能該諸行。以念佛是一心法門。心外無諸行故。",
    "X78n1549_007:0291b03": "若廢諸行。即是廢心。四悲願行者。諸佛菩薩性海無",
    "X78n1549_007:0291b04": "盡。供養無盡。戒施無盡。乃至饒益無盡。故天親菩薩",
    "X78n1549_007:0291b05": "淨土五念門。以禮拜讚歎作願觀察四種。為成就入",
    "X78n1549_007:0291b06": "功德門。回向一切煩惱眾生。㧞世間苦。為成就出功",
    "X78n1549_007:0291b07": "德門。菩薩修五念門。速得阿耨菩提。難曰。淨名經言。",
    "X78n1549_007:0291b08": "菩薩觀於眾生。如呼聲響。如水聚沫等。是則眾生本",
    "X78n1549_007:0291b09": "空。發願利生。將無眼見空華邪。答曰。智度論引佛云",
    "X78n1549_007:0291b10": "無佛者。破著佛想。不言取無佛相。當知無眾生者。破",
    "X78n1549_007:0291b11": "眾生想。不言取無眾生相。故淨名謂菩薩作是觀已。",
    "X78n1549_007:0291b12": "自言我當為眾生說無眾生法。是名真實慈也。故知",
    "X78n1549_007:0291b13": "菩薩種種度生。是深達無眾生義。若見有眾生。即有",
    "X78n1549_007:0291b14": "我。慈悲心劣。豈能行如是饒益之行。五稱法行者。法",
    "X78n1549_007:0291b15": "界海無量無邊。行海亦無量無邊。故菩薩一切行。皆",
    "X78n1549_007:0291b16": "稱自性非有非無。非行非不行。稱法自性。非初心得。",
    "X78n1549_007:0291b17": "非後心得。今當略出其相。一者菩薩度一切眾生究",
    "X78n1549_007:0291b18": "竟無餘涅槃。而生界不減。如登場傀儡悲笑宛然。唯",
    "X78n1549_007:0291b19": "一土泥。空無所有。二者菩薩行五無間而無惱恚。至",
    "X78n1549_007:0291b20": "於地獄。無諸罪垢。至於畜生。無無明憍慢等過。如女",
    "X78n1549_007:0291b21": "子離魂。乃至生子。而身常在母前。三者菩薩自身入",
    "X78n1549_007:0291b22": "定他身起。一身入定多身起。有情身入定無情身起。",
    "X78n1549_007:0291b23": "如猛虎起屍跪拜作舞。唯虎所欲而屍無知。四者菩",
    "X78n1549_007:0291b24": "薩於小眾生身中。轉大法輪。然大法炬。震大法雷。魔",
    "X78n1549_007:0291c01": "宮摧毀。大地震動。度無量無邊眾生。而此小眾生不",
    "X78n1549_007:0291c02": "覺不知。如天帝樂人。逃入小女子鼻孔而女不知覺。",
    "X78n1549_007:0291c03": "五者菩薩欲久住世。即以念頃衍無量無數百千億",
    "X78n1549_007:0291c04": "那由它劫。欲少住世。即以無量無數百千億那由它",
    "X78n1549_007:0291c05": "劫縮為念頃。如小兒看燈中走馬。計其多寡首尾。了",
    "X78n1549_007:0291c06": "不可得。若證如是不思議行者。一念中三世諸佛淨",
    "X78n1549_007:0291c07": "土。攝入無餘。是謂菩薩莊嚴淨土之行。以無思智照",
    "X78n1549_007:0291c08": "之可見。非情量所能猜度。何以故。自性超一切量故。",
    "X78n1549_007:0291c09": "書成。宗道中道。同時發心回向淨土。已而宏道起故",
    "X78n1549_007:0291c10": "官。再遷至稽勳司郎中。復移病歸。抵家不數日。入荊",
    "X78n1549_007:0291c11": "州城。宿於僧寺。無疾而卒。中道官南禮部郎中。乞休",
    "X78n1549_007:0291c12": "老於家。居常勤於禮誦。萬歷四十二年望夕。課畢趺",
    "X78n1549_007:0291c13": "坐。形神靜爽。忽入定。神出屋上飄然乘雲。有二童子",
    "X78n1549_007:0291c14": "導之西行。俄而下至地。童子曰。住。中道隨下。見地平",
    "X78n1549_007:0291c15": "如掌。光耀滑潤。旁為渠。廣十餘丈。中有五色蓮芳香",
    "X78n1549_007:0291c16": "異常。金橋界渠。欄楯交羅。樓閣極整麗。揖問童子。此",
    "X78n1549_007:0291c17": "何地。卿何人。曰。予靈和先生侍者也。問先生為誰。曰。",
    "X78n1549_007:0291c18": "君兄中郎也。今方佇君。有所語。可疾往。復取道至一",
    "X78n1549_007:0291c19": "處。樹十餘株。池水汩汩。池上有白玉扉。一童子先入。",
    "X78n1549_007:0291c20": "一童子導。過樓閣二十餘重。至一樓下。一人下迎。其",
    "X78n1549_007:0291c21": "顏如玉。衣如雲霞。長丈餘。見中道喜曰。弟至矣。諦視",
    "X78n1549_007:0291c22": "之。則宏道也。上樓交拜。有四五人來共坐。宏道曰。此",
    "X78n1549_007:0291c23": "西方邊地也。信解未成。戒寶未全者。多生此。亦名懈",
    "X78n1549_007:0291c24": "慢國。上方有化佛樓臺。前有大池。可百由旬。中有妙",
    "X78n1549_007:0292a01": "蓮。眾生生處。既生則散處樓臺。與有緣淨友相聚。以",
    "X78n1549_007:0292a02": "無淫聲美色勝解易成。不久進為淨土中人。中道問",
    "X78n1549_007:0292a03": "兄生何處。宏道曰。我淨願雖深。情染未除。初生此少",
    "X78n1549_007:0292a04": "時。今居淨土矣。終以戒緩。僅地居。不得與大士升虗",
    "X78n1549_007:0292a05": "空寶閣。尚需進修耳。幸宿生智慧猛利。又曾作西方",
    "X78n1549_007:0292a06": "論。讚歎如來不可思議度生之力。感得飛行自在。遊",
    "X78n1549_007:0292a07": "諸剎土。諸佛說法。皆得往聽。此實為勝。遂攜中道上",
    "X78n1549_007:0292a08": "升。倐忽千萬里。至一處。光耀無障蔽。琉璃為地。界以",
    "X78n1549_007:0292a09": "七寶樹。皆栴檀吉祥。出眾妙華。作異寶色。下為寶池",
    "X78n1549_007:0292a10": "波揚無量。自然妙聲。池中眾寶蓮。葉五色光。池上隱",
    "X78n1549_007:0292a11": "隱危樓迥帶。閣道旁出。皆有無量樂器。演諸法音。宏",
    "X78n1549_007:0292a12": "道曰。汝所見者。淨土地行眾生依報也。過此為法身",
    "X78n1549_007:0292a13": "大士住處。甚美妙。千萬倍於此。神通亦千萬倍於此。",
    "X78n1549_007:0292a14": "吾以慧力遊其間。不得住也。過此為十地等覺所居。",
    "X78n1549_007:0292a15": "吾不得而知。過此為妙覺所居。唯佛與佛乃能知之。",
    "X78n1549_007:0292a16": "語罷。復至一處。無墻垣。有欄楯。光耀逾前。坐頃之。宏",
    "X78n1549_007:0292a17": "道曰。吾不圖樂之至此極也。使吾生時。嚴持戒律。尚",
    "X78n1549_007:0292a18": "不止此。大都乘戒俱急。生品最高。次戒急。生最穩。若",
    "X78n1549_007:0292a19": "有乘無戒。多為業力所牽。流入八部鬼神眾去。予所",
    "X78n1549_007:0292a20": "親見者多矣。弟般若氣分頗深。戒定力甚少。夫悟理",
    "X78n1549_007:0292a21": "不能生戒定。狂慧也。歸五濁。趁強健。實悟實修。兼持",
    "X78n1549_007:0292a22": "淨願。勤行。方便。憐憫一切。不久當相晤。一入他途。可",
    "X78n1549_007:0292a23": "怖可畏。如不能持戒。有龍樹六齋法見存。遵而行之。",
    "X78n1549_007:0292a24": "殺戒尤急。寄語同學。未有日啟鸞刀。口貪滋味。而能",
    "X78n1549_007:0292b01": "生此土者也。雖說法如雲如雨。何益於事。我與汝空",
    "X78n1549_007:0292b02": "王劫時。世為兄弟。乃至六道。莫不皆然。幸我得善地。",
    "X78n1549_007:0292b03": "恐汝墮落。方便神力。攝汝至此。淨穢相隔。不得久留。",
    "X78n1549_007:0292b04": "時宗道已卒。因問其生處。宏道曰。生處亦佳。汝後自",
    "X78n1549_007:0292b05": "知。忽凌空而逝。中道起步池上。忽若墜水。躍然而醒。",
    "X78n1549_007:0292b06": "自為記如此。初。宗道有子曰登。年十三。病痞。將終。語",
    "X78n1549_007:0292b07": "宏道曰。死矣。叔父何以救我。宏道曰。汝但念佛。即得",
    "X78n1549_007:0292b08": "往生佛國。此五濁世。不足戀也。遂合掌稱阿彌陀佛。",
    "X78n1549_007:0292b09": "諸眷屬同聲助之。頃之。微笑云。見一蓮華色微紅。俄",
    "X78n1549_007:0292b10": "而云。華漸大。色鮮明無與比者。俄而云佛至。相好光",
    "X78n1549_007:0292b11": "明充滿一室。頃之氣促。宗道曰。汝但稱佛字可也。登",
    "X78n1549_007:0292b12": "稱佛。數聲。合掌而逝(明史西方合論白蘇齋集。珂雪齋外集獪園)。",
    "X78n1549_007:0292b13": "丁明登",
    "X78n1549_007:0292b14": "丁明登。字劍虹。江浦人。萬歷中。受三皈於雲棲。自號",
    "X78n1549_007:0292b15": "曰蓮侶。四十四年。登進士第。官泉州推官。遷知衢州。",
    "X78n1549_007:0292b16": "所至輒以佛法勸人。法應杖者。聽納米以贖。贍諸獄",
    "X78n1549_007:0292b17": "囚。遇夏月。修獄舍。給諸囚香薷飲。葵扇。冬月與之椒",
    "X78n1549_007:0292b18": "薑。擇醫視病者。人與念珠一串。教令念佛。雲棲宏公。",
    "X78n1549_007:0292b19": "甞稱其隣翁居常念佛臨終。與其友一請而逝。因繪",
    "X78n1549_007:0292b20": "一請圖懸齋中以自勗。崇禎中。受菩薩戒。我　朝順",
    "X78n1549_007:0292b21": "治二年冬。病劇。十一月朔。具疏白佛。求生淨土。日焚",
    "X78n1549_007:0292b22": "一疏。至第十日。飲粥如常時。面有光赩然。徧勸戚友。",
    "X78n1549_007:0292b23": "俾修淨業。則身就枕而逝(淨土晨鐘)。",
    "X78n1549_007:0292b24": "黃翼聖",
    "X78n1549_007:0292c01": "黃翼聖。字子羽。太倉人。素服雲棲之教。精修淨業。崇",
    "X78n1549_007:0292c02": "禎中。以薦起為四川新都知縣。治民以慈惠。甞飯僧",
    "X78n1549_007:0292c03": "縣堂。躬行匕箸。布嚫施。繼以膜拜。張獻忠宼四川。過",
    "X78n1549_007:0292c04": "新都。新都千僧。感翼聖之德。相率登城稱佛號。夜中",
    "X78n1549_007:0292c05": "聲震天。賊相戒勿擾。寂然而去。以城守功。遷知吉州。",
    "X78n1549_007:0292c06": "明亡。棄官歸。修淨業益堅。所居樓曰蓮蘂樓。自號蓮",
    "X78n1549_007:0292c07": "蘂居士。營齋奉佛。日持佛號數萬。已而臥疾浹月。四",
    "X78n1549_007:0292c08": "壁張彌陀像。請晦山顯公授菩薩戒。顯公為極談唯",
    "X78n1549_007:0292c09": "心淨觀。翼聖曰。吾神明愈健。誓願愈堅。自信生西方",
    "X78n1549_007:0292c10": "必矣。明晨。顯公將別去。尅八日必行。已而果然(現果隨錄)。",
    "X78n1549_007:0292c11": "金光前",
    "X78n1549_007:0292c12": "金光前。我　朝正黃旗人。起身戎伍。見善必為。戒諸",
    "X78n1549_007:0292c13": "兵士。毋得妄殺。不婬一婦。不擄一物。不燒一舍。妻龔",
    "X78n1549_007:0292c14": "氏。能識字誦經。順治十年。隨征福建。道出杭州。聞具",
    "X78n1549_007:0292c15": "德和尚說法靈隱。光前同妻往參問。親承開示。自此",
    "X78n1549_007:0292c16": "念佛有得。十二年夏。北還。駐錢唐江干。光前忽示疾。",
    "X78n1549_007:0292c17": "龔為延醫。光前止之曰。我昔與爾親叩靈隱。今正欲",
    "X78n1549_007:0292c18": "作轉身之計。求和尚證明耳。何以藥為。龔大笑曰。不",
    "X78n1549_007:0292c19": "意公亦得到此地位。命造二棺。曰。妾與公偕行矣。稍",
    "X78n1549_007:0292c20": "遲。為公畢後事耳。光前聞之。即合掌而逝。龔遣使靈",
    "X78n1549_007:0292c21": "隱。求為兩人秉炬。併囑飯僧修懺。至七日畢。屏絕飲",
    "X78n1549_007:0292c22": "食。晝夜不臥。一心念佛。又七日晡時。視日早暮。倚棺",
    "X78n1549_007:0292c23": "而睡。少頃覺曰時至矣。端坐念佛而化(果報聞見錄)",
    "X78n1549_007:0292c24": "論曰。王臣入道。視居士較難。急功名者。以進取為先。",
    "X78n1549_007:0293a01": "耽逸樂者。以靜修為苦。非夫夙植善因。堅持正願者。",
    "X78n1549_007:0293a02": "其有不自崖而反乎。若此諸公。不捨塵勞。同皈淨域。",
    "X78n1549_007:0293a03": "斯可謂現宰官身而說法者矣。至如柳子厚白樂天",
    "X78n1549_007:0293a04": "蘇子瞻趙子昂諸公。讚歎皈依。淨因有在。而臨當捨",
    "X78n1549_007:0293a05": "識。瑞應罕聞。良由智惑於多岐。病生於有愛文人結",
    "X78n1549_007:0293a06": "習。自古固然。生死到來。決難僥幸。後之君子。當知鑒",
    "X78n1549_007:0293a07": "戒焉。",
    "X78n1549_007:0293a09": "淨土聖賢錄卷七"
}