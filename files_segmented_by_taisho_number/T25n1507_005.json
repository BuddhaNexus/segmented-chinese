{
    "T25n1507_005:0047a17": "分別功德論卷第五",
    "T25n1507_005:0047a19": "失譯人名附後漢錄",
    "T25n1507_005:0047a20": "◎所以稱難陀比丘端政第一者，諸比丘各",
    "T25n1507_005:0047a21": "各有相：身子有七、目連有五、阿難有二十，獨",
    "T25n1507_005:0047a22": "難陀有三十相。難陀金色、阿難銀色。衣服光",
    "T25n1507_005:0047a23": "曜金鏤履屣，執琉璃鉢入城乞食，其有見",
    "T25n1507_005:0047a24": "者無不欣悅。自捨如來，餘諸弟子無能及者，",
    "T25n1507_005:0047a25": "故稱端政第一。亦云諸根寂靜者，佛將諸弟",
    "T25n1507_005:0047a26": "子至毘舍離柰女精舍。時難陀在外經行，柰",
    "T25n1507_005:0047a27": "女聞佛來心中欣悅，欲設微供即行請佛。於",
    "T25n1507_005:0047a28": "外見難陀經行，愛樂情深，接足為禮以手摩",
    "T25n1507_005:0047a29": "足。雖覩美姿寂無情想，形形相感便失不淨。",
    "T25n1507_005:0047b01": "甘味潤體，體滿則盈，不淨之溢豈由心哉。柰",
    "T25n1507_005:0047b02": "女不達，疑有欲想。佛知其意，告柰女曰：「勿生",
    "T25n1507_005:0047b03": "疑心。難陀却後七日當得羅漢。」以是言之，知",
    "T25n1507_005:0047b04": "心不變易也。所以稱婆陀比丘解人疑滯者，",
    "T25n1507_005:0047b05": "三世諸佛皆共八萬四千以為行法，眾生得",
    "T25n1507_005:0047b06": "道不必遍行眾行，隨其所寤處以為宗。何者？",
    "T25n1507_005:0047b07": "眾生結使不同，病有多少、垢有厚薄，是故如",
    "T25n1507_005:0047b08": "來設教若干，或有一藥治眾病，或有眾藥治",
    "T25n1507_005:0047b09": "一病。猶六度相統，一行為主、眾行悉從。一行",
    "T25n1507_005:0047b10": "者，不專常名，隨病所起，對藥應之。若計常起，",
    "T25n1507_005:0047b11": "以無常對之；若計有心起，以空心對之。當其",
    "T25n1507_005:0047b12": "無常領行，萬行皆無常也。猶施造八萬，八萬",
    "T25n1507_005:0047b13": "皆為施，所謂略說者也。猶如來八音中，一音",
    "T25n1507_005:0047b14": "統八響，一響統百教，一教統百義，一一相",
    "T25n1507_005:0047b15": "領至千萬億，一音報萬億，其變如是。略說",
    "T25n1507_005:0047b16": "統行，其喻亦爾。此比丘專以略說為主，故",
    "T25n1507_005:0047b17": "稱第一也。所以稱斯尼比丘能廣說法者，此",
    "T25n1507_005:0047b18": "比丘三十年在凡夫地中，廣為人說法分別",
    "T25n1507_005:0047b19": "義理。云何廣說？或因一行而長眾行，支流",
    "T25n1507_005:0047b20": "繁衍乃至無數。猶病有相因而生，是以設",
    "T25n1507_005:0047b21": "藥相從而成。此比丘專以剖判為主，不以斷",
    "T25n1507_005:0047b22": "漏為先，是以乃經三十年方取道證，寂默忘",
    "T25n1507_005:0047b23": "言乃遺前蹤。錄其本績，故稱廣說第一也。",
    "T25n1507_005:0047b24": "所以稱天須菩提著好衣第一者，五百弟子",
    "T25n1507_005:0047b25": "中有兩須菩提：一王者種、一長者種，天須菩",
    "T25n1507_005:0047b26": "提出王者種。所以言天者，五百世中常上生",
    "T25n1507_005:0047b27": "化應聲天、下生王者家，食福自然未曾匱乏。",
    "T25n1507_005:0047b28": "佛還本國時，真淨王勸五百釋種子出家學",
    "T25n1507_005:0047b29": "道侍從世尊，此比丘在其例出家。時佛約勅",
    "T25n1507_005:0047c01": "諸比丘：「夫為道者皆當約身守節，麁衣惡食",
    "T25n1507_005:0047c02": "草蓐為床，以大小便為藥。」此比丘聞佛切",
    "T25n1507_005:0047c03": "教，心自思惟：「吾生豪貴，衣食自然，宮殿屋",
    "T25n1507_005:0047c04": "舍雕文刻鏤，金銀床榻七寶食器，身著金縷",
    "T25n1507_005:0047c05": "織成服飾，足履金薄妙屣，然則猶不盡吾意，",
    "T25n1507_005:0047c06": "況當著五納服耶？且當還家適我本意。」念已",
    "T25n1507_005:0047c07": "欲還。時佛在舍衛精舍受波斯匿王請，即往",
    "T25n1507_005:0047c08": "詣佛所辭退而還。時阿難語曰：「君且住一宿。」",
    "T25n1507_005:0047c09": "須菩提曰：「道人屋舍床榻座席如何可止？且",
    "T25n1507_005:0047c10": "至白衣家寄止一宿，明當還歸。」阿難曰：「但住。",
    "T25n1507_005:0047c11": "今當嚴辦供具。」即往至王所，種種坐具幡蓋",
    "T25n1507_005:0047c12": "華香，及四燈油事事嚴飾皆備具足，此比丘",
    "T25n1507_005:0047c13": "便於中止宿。以適本心，意便得定，思惟四諦",
    "T25n1507_005:0047c14": "至於後夜即得羅漢，便飛騰虛空。阿難心念：",
    "T25n1507_005:0047c15": "「此比丘儻捨屋去，所借王物恐人持去。」便往",
    "T25n1507_005:0047c16": "看之，屋內不見，仰視空中見飛在上。阿難白",
    "T25n1507_005:0047c17": "佛：「天須菩提已得羅漢，今飛在虛空。」佛語阿",
    "T25n1507_005:0047c18": "難：「夫衣有二種：有可親近、有不可親近。何者",
    "T25n1507_005:0047c19": "可親近？著好衣時益道心，此可親近；著好衣",
    "T25n1507_005:0047c20": "時損道心者，此不可親近也。是故阿難！或從",
    "T25n1507_005:0047c21": "好衣得道、或從五納弊惡而得道者，所寤",
    "T25n1507_005:0047c22": "在心，不拘形服也。」以是言之，天須菩提著好",
    "T25n1507_005:0047c23": "衣第一也。所以稱難陀迦比丘教授第一者，",
    "T25n1507_005:0047c24": "舍利弗亦教授，普教授四部弟子，從旦至中",
    "T25n1507_005:0047c25": "要使一人至於道迹。此比丘者專教授比丘",
    "T25n1507_005:0047c26": "使得羅漢。譬如善射之人，以一發箭射於彼",
    "T25n1507_005:0047c27": "賊，即中要處便使不起。喻此比丘善誨要慧，",
    "T25n1507_005:0047c28": "聞者結除徑至無為。不善射者，雖用多箭正",
    "T25n1507_005:0047c29": "可一發。喻於身子，雖廣演慧終成一階。優劣",
    "T25n1507_005:0048a01": "之殊格然易見，故言教授後學最為第一也。",
    "T25n1507_005:0048a02": "須摩那比丘所以善誨比丘尼僧者，此比丘",
    "T25n1507_005:0048a03": "常以苦切之言誡勅諸尼僧：「夫女人者多諸",
    "T25n1507_005:0048a04": "情態，姿媚綺飾幻惑世人，身形穢漏九孔不",
    "T25n1507_005:0048a05": "淨，三十六物無一可貪也。」所以名須摩那者，",
    "T25n1507_005:0048a06": "即華名也，以其生時耳上自然有此華，即以",
    "T25n1507_005:0048a07": "華為稱。時頻婆娑羅王來至佛所，見此比丘",
    "T25n1507_005:0048a08": "耳上有華，怪而問佛：「比丘法得著華耶？」佛",
    "T25n1507_005:0048a09": "告王曰：「王自挽却。」時王即以手捻去，續生",
    "T25n1507_005:0048a10": "如故，如是不止遂成華聚。王怪益甚，問其",
    "T25n1507_005:0048a11": "所由。佛告王曰：「乃昔毘婆尸如來出世時，此",
    "T25n1507_005:0048a12": "比丘為長者子。時歲節會，共彈琴作倡戲訖，",
    "T25n1507_005:0048a13": "便至佛所。此長者見佛喜悅，即以耳上華舉",
    "T25n1507_005:0048a14": "著佛耳上。佛即以神足化此花，於虛空中變",
    "T25n1507_005:0048a15": "為四柱臺，耳上如故。長者見變，即發誓願：『願",
    "T25n1507_005:0048a16": "使將來世世值佛，所生端政、耳上生花。』以昔",
    "T25n1507_005:0048a17": "福願，今獲其報。」王聞所說心即開解，前禮佛",
    "T25n1507_005:0048a18": "足辭退還宮。所以善誨比丘尼者，比丘尼等",
    "T25n1507_005:0048a19": "本是多情。人見比丘端政兼耳上有花，心",
    "T25n1507_005:0048a20": "猶愛樂。緣此愛情誨約切教，由是苦言愛著",
    "T25n1507_005:0048a21": "即解，是故言善誨禁誡比丘尼僧最為第一",
    "T25n1507_005:0048a22": "也。所以稱尸婆羅比丘福德第一者，尸婆羅",
    "T25n1507_005:0048a23": "初生時，手把無價摩尼珠出，墮地便言：「世間",
    "T25n1507_005:0048a24": "頗有金銀七寶可持布施不？我今欲大布施。」",
    "T25n1507_005:0048a25": "作是言已，父母諸家皆大驚懼，棄捨而走，或",
    "T25n1507_005:0048a26": "呼是羅剎鬼、或謂天神：「夫小兒生，要須日月",
    "T25n1507_005:0048a27": "滿足乃當言。今墮地便言，是大可怪。」母情不",
    "T25n1507_005:0048a28": "然，復還看之，語母曰：「莫懼。我非鬼。我正是",
    "T25n1507_005:0048a29": "母兒耳。」其父月光曰：「今當抱兒至尼揵子",
    "T25n1507_005:0048b01": "所問其吉凶。」即與婦抱兒至尼揵所，以狀白",
    "T25n1507_005:0048b02": "師。師曰：「此兒無福，後當致禍。」長者曰：「兒手",
    "T25n1507_005:0048b03": "中有摩尼珠，何以言無福耶？」尼揵曰：「至年八",
    "T25n1507_005:0048b04": "歲時，汝家財寶盡當在此兒手中消滅[歹*斯]，由",
    "T25n1507_005:0048b05": "是皆當餓死。」長者懼怖深惟疑惑，聞世有大",
    "T25n1507_005:0048b06": "沙門，「儻能知吉凶，當往至其所問此可否。」",
    "T25n1507_005:0048b07": "即往世尊所。中路復念：「大沙門是王者種，生",
    "T25n1507_005:0048b08": "長深宮又不學問；婆羅門等少小博學，尚不",
    "T25n1507_005:0048b09": "能知吉凶，沙門豈得能知耶？」即欲還家。天",
    "T25n1507_005:0048b10": "於虛空告長者曰：「但當前進。何以復還耶？如",
    "T25n1507_005:0048b11": "來大聖無所不達，往必決疑。是非速往。」即",
    "T25n1507_005:0048b12": "前至佛所，禮拜問訊訖，便啟白：「如向所說，不",
    "T25n1507_005:0048b13": "審吉凶？」佛告長者：「吉無不利。乃生此福德之",
    "T25n1507_005:0048b14": "子。此兒年二十當出為道，常有五百童子共",
    "T25n1507_005:0048b15": "俱，當得羅漢還度父母。」長者聞佛所說，歡喜",
    "T25n1507_005:0048b16": "踊躍不能自勝，即還歸家。辦具餚膳，請佛至",
    "T25n1507_005:0048b17": "舍：「願世尊賜小兒字。」佛告長者：「正欲為字為",
    "T25n1507_005:0048b18": "天，人所不解。正欲字為賢聖，凡夫所不解。迦",
    "T25n1507_005:0048b19": "葉佛時名鬼為尸婆羅，今正當字為尸婆羅。",
    "T25n1507_005:0048b20": "尸婆羅者，開通鬼神言語音聲。是故字尸婆",
    "T25n1507_005:0048b21": "羅。」阿難臨般涅槃時，度二弟子：一名摩禪",
    "T25n1507_005:0048b22": "提、二名摩呻提利。摩呻提利者地王也，若不",
    "T25n1507_005:0048b23": "作道人者，當王此閻浮提及三天下，故名摩",
    "T25n1507_005:0048b24": "呻提利。阿難教此弟子：「汝至師子渚國興",
    "T25n1507_005:0048b25": "顯佛法。」彼國人與羅剎通，要須文字然後交",
    "T25n1507_005:0048b26": "接。市易六十種書，書中有鬼書名阿浮、人書",
    "T25n1507_005:0048b27": "音名阿羅。摩呻承教至彼顯揚佛法，自是教",
    "T25n1507_005:0048b28": "迹今日現存。尸婆羅開通鬼神，其亦如是，",
    "T25n1507_005:0048b29": "故名尸婆羅。所以稱尸婆羅福德者，生時兩",
    "T25n1507_005:0048c01": "手中自然把摩尼珠出。乃昔毘婆尸如來時，",
    "T25n1507_005:0048c02": "此比丘為賈客入海採寶，經過五難乃至寶",
    "T25n1507_005:0048c03": "所，得一寶珠還持上佛，願所生處獲報自然。",
    "T25n1507_005:0048c04": "以是因緣生即奇異，價二十億。初生之時自",
    "T25n1507_005:0048c05": "然寶珠著耳而生。父集賈人訪其價直，眾",
    "T25n1507_005:0048c06": "賈銓曰：「直二十億。」尸婆羅手珠無有限量，故",
    "T25n1507_005:0048c07": "曰無價計。其寶所潤乃及七世，七世之中無",
    "T25n1507_005:0048c08": "所渴乏，故稱福德第一也。至年二十出家學",
    "T25n1507_005:0048c09": "道，至世尊所，佛命善來，即成沙門。思惟四",
    "T25n1507_005:0048c10": "諦，便得羅漢。時有五百童子亦出家為道，",
    "T25n1507_005:0048c11": "常侍從尸婆羅。尸婆羅供給此五百人衣食，",
    "T25n1507_005:0048c12": "所在適處供養無乏，所周旋處輒悉供養。至",
    "T25n1507_005:0048c13": "羅悅祇城南有大深山，山中饒諸毒虫虎狼",
    "T25n1507_005:0048c14": "羅剎，即自心念：「欲於山中避隱一時。」時天帝",
    "T25n1507_005:0048c15": "釋以知所念，即於山中作五百房及僧伽藍，",
    "T25n1507_005:0048c16": "種種供養復經一時。夏坐已訖，心念：「違遠",
    "T25n1507_005:0048c17": "以久，當還禮覲。」天時大熱，念欲得涼。天帝",
    "T25n1507_005:0048c18": "知之即降雲雨；少思漿飲，即降甘露。所欲念",
    "T25n1507_005:0048c19": "者應意即至，故曰福德第一也。尸婆羅有叔",
    "T25n1507_005:0048c20": "父，事外道梵志，為人素慳不好布施。時有親",
    "T25n1507_005:0048c21": "友勸令作後世資，即請梵志數千，施百千",
    "T25n1507_005:0048c22": "兩金。尸婆羅念：「叔慳貪生不造福，設復施",
    "T25n1507_005:0048c23": "慧不值良田，我不度者永為棄捐。」便往其家",
    "T25n1507_005:0048c24": "持鉢乞食。叔曰：「卿來何晚？我昨日大施。昨日",
    "T25n1507_005:0048c25": "來者可得僧竭支。」曰：「我自有竭支，亦不須之。」",
    "T25n1507_005:0048c26": "「卿來何為？」曰：「我欲乞食。」時叔不與，便現身",
    "T25n1507_005:0048c27": "於虛空中作十八變，身出水火。長者心念：",
    "T25n1507_005:0048c28": "「此必瞋恚。儻燒我家？」即呼使下來與座。坐",
    "T25n1507_005:0048c29": "曰：「我欲得食。」即與臭穢惡食。即便受之，呪願",
    "T25n1507_005:0049a01": "而食。食入鉢中，福德所感變成甘露。有天於",
    "T25n1507_005:0049a02": "上歎曰：「善哉長者！乃作是大施也、福德之施",
    "T25n1507_005:0049a03": "也，無能過者。」長者心念：「我先施梵志百千兩",
    "T25n1507_005:0049a04": "金而無歎我者，今施此少惡食乃歎為善。將",
    "T25n1507_005:0049a05": "無妄語耶？」天復告曰：「所施雖少，福田良美，",
    "T25n1507_005:0049a06": "故曰大施也。」長者復念：「天必真實，重來告我。」",
    "T25n1507_005:0049a07": "即以百千兩金與尸婆羅。尸婆羅曰：「我比丘",
    "T25n1507_005:0049a08": "法不應取金。」尋往詣佛問其所以。答曰：「可取，",
    "T25n1507_005:0049a09": "隨意轉施。」即受此金施諸同學，為叔父說法",
    "T25n1507_005:0049a10": "即得道迹。能變臭惡成為甘露，故稱福德第",
    "T25n1507_005:0049a11": "一也。從生至涅槃未曾有乏，般涅槃時身上",
    "T25n1507_005:0049a12": "雨種種甘饍飲食。所以得爾，己身足，復欲潤",
    "T25n1507_005:0049a13": "及眾生故也。以是故復稱為第一也。",
    "T25n1507_005:0049a14": "所以稱優波先比丘具足眾行第一者，此比",
    "T25n1507_005:0049a15": "丘德行充足於內、形容端嚴於外，表裏相應，",
    "T25n1507_005:0049a16": "所適皆悅。難陀三十相、阿難二十相，表相雖",
    "T25n1507_005:0049a17": "多，於沙門威儀不能悉備。此比丘相雖十一，",
    "T25n1507_005:0049a18": "禮儀備舉，以備造適無往不應，長中幼年覩",
    "T25n1507_005:0049a19": "莫不歡。所謂內充者，謂四諦如有八正真妙，",
    "T25n1507_005:0049a20": "充實靈府未曾虛耗，故稱具足眾行道品之",
    "T25n1507_005:0049a21": "法為最第一也。",
    "T25n1507_005:0049a22": "所以稱婆陀先比丘所說和悅不傷人意者，",
    "T25n1507_005:0049a23": "此比丘常慎口，不犯四過。夫士處世，斧在口",
    "T25n1507_005:0049a24": "中，所以斬身由其惡言。此比丘於是麁獷之",
    "T25n1507_005:0049a25": "言永已除盡，常擇言徐語思而後露，發言",
    "T25n1507_005:0049a26": "投意必令歡喜。若在長老、中年、幼稚，隨其所",
    "T25n1507_005:0049a27": "好皆能可悅。所以稱此比丘能善言者，有比",
    "T25n1507_005:0049a28": "丘已得羅漢，雖復漏盡，由有口過。因行渡",
    "T25n1507_005:0049a29": "江，水漸欲深，便發惡言曰：「弊婢婬種物。」時江",
    "T25n1507_005:0049b01": "神女聞此惡言，心念曰：「此比丘乃發惡聲如",
    "T25n1507_005:0049b02": "是。」正欲推著水中，「以是比丘故，且當問佛。」即",
    "T25n1507_005:0049b03": "行問佛：「有比丘渡，江水小深，便罵詈言弊婢",
    "T25n1507_005:0049b04": "婬種。比丘法應罵耶？」佛即遣一比丘呼此罵",
    "T25n1507_005:0049b05": "比丘來。比丘即來，佛告比丘：「汝為沙門，何以",
    "T25n1507_005:0049b06": "罵耶？」比丘對曰：「弟子不罵，直言婢婬種耳。」",
    "T25n1507_005:0049b07": "江神女曰：「看此比丘已復罵歟。願世尊說此",
    "T25n1507_005:0049b08": "本末。羅漢故有瞋恚在耶？何以罵耶？」佛言：「羅",
    "T25n1507_005:0049b09": "漢無復瞋恚，直以口串故耳。此比丘曾為",
    "T25n1507_005:0049b10": "婆羅門，婆羅門法喜罵詈，曰胎中奴，不必瞋",
    "T25n1507_005:0049b11": "罵，直自口慣習耳。又復前五百世為汝夫",
    "T25n1507_005:0049b12": "時，常罵汝為婢。是以宿識不除，故復罵耳。」江",
    "T25n1507_005:0049b13": "女曰：「雖復羅漢故有口過。我不用羅漢，願我",
    "T25n1507_005:0049b14": "後求無上正真道，度脫一切如佛無異。」佛語",
    "T25n1507_005:0049b15": "比丘：「汝向此女人懺悔。」比丘即悔，女亦向比",
    "T25n1507_005:0049b16": "丘懺悔，作禮已各別去。雖復漏盡猶有麁言，",
    "T25n1507_005:0049b17": "況於凡夫而不慎言也。以是因緣，知是比丘",
    "T25n1507_005:0049b18": "護口第一也。",
    "T25n1507_005:0049b19": "所以稱摩訶迦延那比丘安般第一者，千二百",
    "T25n1507_005:0049b20": "弟子中唯有此比丘及羅云能行安般第一。",
    "T25n1507_005:0049b21": "何以知之？昔羅云從佛行，佛以善權故現腳",
    "T25n1507_005:0049b22": "[跳兆+專]使羅云見。羅云見已，心念曰：「此老公持",
    "T25n1507_005:0049b23": "如此形貌，捨轉輪王位，著道行乞耶，何以不",
    "T25n1507_005:0049b24": "羞？我不能復行乞，且歸去。我祖父真淨王故",
    "T25n1507_005:0049b25": "在，何能作是勤苦為？」佛即知羅云心中所念，",
    "T25n1507_005:0049b26": "告羅云曰：「汝知不？天地尚無常，況汝轉輪聖",
    "T25n1507_005:0049b27": "王豈可得久？當解非常，有形皆苦、身非我",
    "T25n1507_005:0049b28": "有，皆當磨滅不得久停。」羅云思四非常，意猶",
    "T25n1507_005:0049b29": "未寤，佛教行安般守意。安般者，入出息也。",
    "T25n1507_005:0049c01": "息長亦知、息短亦知。短息者從心還，長息者",
    "T25n1507_005:0049c02": "謂從足跟中來。復知冷暖，入息為冷、出息為",
    "T25n1507_005:0049c03": "暖。所以知長短冷暖者，欲分別五陰所趣深",
    "T25n1507_005:0049c04": "淺，所從出入尋息本末知病源由。若息入時",
    "T25n1507_005:0049c05": "不知所從來，若息出時不知去至何所，解無",
    "T25n1507_005:0049c06": "來往，病亦復然。如是思惟遂得羅漢。摩訶迦",
    "T25n1507_005:0049c07": "延那行安般者不同羅云也，於息自在。若欲",
    "T25n1507_005:0049c08": "從眼從耳，隨意出入。復閉眼耳鼻口，便從九",
    "T25n1507_005:0049c09": "十萬毛孔出。何以知其從毛孔出？此比丘本",
    "T25n1507_005:0049c10": "是王種，弟兄二人，其弟端政姝妙。時王崩亡，",
    "T25n1507_005:0049c11": "兄應紹繼，弟自以為勝，密望人舉。然國俗",
    "T25n1507_005:0049c12": "法不得越次，即舉兄為王。弟心不伏，不肯稱",
    "T25n1507_005:0049c13": "臣，自求出國，王即聽之。求索兵眾，王恣與",
    "T25n1507_005:0049c14": "之，即選八萬牙象被鉀鼻劍。嚴辦已訖，念",
    "T25n1507_005:0049c15": "曰：「何國最善？吾欲攻取。毘舍離國諸國最勝，",
    "T25n1507_005:0049c16": "當往攻取，以為己用。」即引兵而趣。正至半道，",
    "T25n1507_005:0049c17": "時有五百賈客採寶而還，欲詣摩竭中路相",
    "T25n1507_005:0049c18": "逢。問賈人曰：「天下人中形容姿貌頗有勝我",
    "T25n1507_005:0049c19": "者不？」賈人便笑。王問：「何以笑耶？」答曰：「我為",
    "T25n1507_005:0049c20": "自笑耳。」復重問曰：「笑要當有意。何以不說？」",
    "T25n1507_005:0049c21": "答曰：「王若不瞋者，便當說之。」王曰：「但說，終不",
    "T25n1507_005:0049c22": "瞋汝。」賈人曰：「我聞有白淨王子名曰悉達，巨",
    "T25n1507_005:0049c23": "身丈六紫磨金色，有三十二相八十種好。」時",
    "T25n1507_005:0049c24": "迦延那聞賈人語，心懷恐懼：「悉達若知我來",
    "T25n1507_005:0049c25": "者，必當興軍逆來見伐。」頓止中路不敢復前。",
    "T25n1507_005:0049c26": "時毘舍離人聞其興軍欲來攻伐，不能自寧，",
    "T25n1507_005:0049c27": "即往問佛：「如何禳之？」佛言：「無苦。吾自化之。」",
    "T25n1507_005:0049c28": "其夜世尊即往現變，於虛空中結加趺坐，晃",
    "T25n1507_005:0049c29": "若金山曜於大眾。舉頭視曰：「是何等人？」答",
    "T25n1507_005:0050a01": "曰：「我是賈客所道者。」即曰：「賈客誑我也。向",
    "T25n1507_005:0050a02": "者不道能飛，而今現飛。」心中惶怖懼其為害，",
    "T25n1507_005:0050a03": "叉手問曰：「不審至此何所約勅？」世尊答曰：「勿",
    "T25n1507_005:0050a04": "懷恐懼，吾不害汝。我名為佛，濟渡一切。甘露",
    "T25n1507_005:0050a05": "妙法，汝欲聞不？」答曰：「願欲聞。」佛觀其根應",
    "T25n1507_005:0050a06": "從安般而得度，即為說守出入息，知息長短",
    "T25n1507_005:0050a07": "及知冷暖。聞佛所說，心即開解，得須陀洹道，",
    "T25n1507_005:0050a08": "便捨軍眾求為道人。佛即受之：「善來比丘。」",
    "T25n1507_005:0050a09": "便成沙門。重思安般，分別四大三十六物惡",
    "T25n1507_005:0050a10": "露不淨，尋達至妙逮無漏果，故稱諸比丘中",
    "T25n1507_005:0050a11": "安般第一也。",
    "T25n1507_005:0050a12": "所以稱優頭槃比丘計我無常為第一者，此",
    "T25n1507_005:0050a13": "比丘宿行恭恪，若見長老師父事之，若見中",
    "T25n1507_005:0050a14": "年敬之如兄，於己小者愛之如弟。謙恪之至，",
    "T25n1507_005:0050a15": "故受姝大之報。得為比丘侍佛左右，雖有高",
    "T25n1507_005:0050a16": "大之形常不自恃，恒計非我身無常主，解",
    "T25n1507_005:0050a17": "達明慧、心亡是非，故能遺形喪憍謙遜為首。",
    "T25n1507_005:0050a18": "何以知形體姝大也？佛始成道，度迦葉兄弟",
    "T25n1507_005:0050a19": "三人，有千比丘。遊摩竭國，度洴沙王將還",
    "T25n1507_005:0050a20": "本國，先遣優陀夷告真淨王：「却後七日當來",
    "T25n1507_005:0050a21": "入化。」時王聞之喜踊無量，即勅嚴駕，平治道",
    "T25n1507_005:0050a22": "路、掃灑燒香以待如來。如來將千二百五十",
    "T25n1507_005:0050a23": "比丘來過釋翅，如來心念：「今父王必當來",
    "T25n1507_005:0050a24": "迎。不可使尊重屈體，當現神足昇虛而行。」與",
    "T25n1507_005:0050a25": "人頭齊，欲使王手接如來足而已。所以爾者，",
    "T25n1507_005:0050a26": "佛雖德尊，不欲使父母屈體故也。時優頭槃",
    "T25n1507_005:0050a27": "比丘在如來右、密迹力士在如來左，如來身",
    "T25n1507_005:0050a28": "正至此比丘肩。王問曰：「佛左右者是何等人，",
    "T25n1507_005:0050a29": "乃爾高大耶？」答曰：「右者是優頭槃比丘，左",
    "T25n1507_005:0050b01": "者是閱叉鬼金剛力士也。」又曰：「是何等國人，",
    "T25n1507_005:0050b02": "乃爾殊異？」答曰：「是摩竭國人。」又問曰：「為是",
    "T25n1507_005:0050b03": "神足身、為是遺體耶？」答曰：「是父母遺體身，非",
    "T25n1507_005:0050b04": "神足也。」諸釋念曰：「如來神德不可思議，乃令",
    "T25n1507_005:0050b05": "羅剎惡鬼高大之人在其左右也。」以是因緣。",
    "T25n1507_005:0050b06": "知是比丘身為延短也。此比丘侍佛左右，恒",
    "T25n1507_005:0050b07": "欲障曀如來，諸天世人以是為患。如來有二",
    "T25n1507_005:0050b08": "種身：一法身、二肉身。此比丘但愛金色肉身，",
    "T25n1507_005:0050b09": "不愛無漏法身。親近弟子法當囑累，懼遺法",
    "T25n1507_005:0050b10": "身闕於將來。以是二事故，如來發之以及阿",
    "T25n1507_005:0050b11": "難耳。",
    "T25n1507_005:0050b12": "所以稱拘摩羅迦葉能雜種論者，此比丘常",
    "T25n1507_005:0050b13": "為人敷演四諦，時兼有讚頌引譬況喻，一諦",
    "T25n1507_005:0050b14": "一偈讚引一喻，乃至四諦亦皆如是，故稱雜",
    "T25n1507_005:0050b15": "論第一也。拘摩羅者，童也；迦葉者，姓也。拘",
    "T25n1507_005:0050b16": "摩羅迦葉即是童女子。何以知其然？昔有長",
    "T25n1507_005:0050b17": "者名曰善施，居富無量。家有未出門女，在家",
    "T25n1507_005:0050b18": "向火，暖氣入身遂便有軀。父母驚怪，詰其由",
    "T25n1507_005:0050b19": "狀。其女實對：「不知所以爾。」父母重問，加諸杖",
    "T25n1507_005:0050b20": "楚，其辭不改，遂上聞王。王復詰責，辭亦不",
    "T25n1507_005:0050b21": "異，許之以死。女即稱怨曰：「天下乃當有無道",
    "T25n1507_005:0050b22": "之王抂殺無辜？我若不良，自可保試。見抂如",
    "T25n1507_005:0050b23": "是！」王即撿程如女所言，無他增減。王即語",
    "T25n1507_005:0050b24": "其父母：「我欲取之。」父母對曰：「隨意取之。用此",
    "T25n1507_005:0050b25": "死女為？」王即內之宮裏，隨時瞻養。日月遂滿",
    "T25n1507_005:0050b26": "產得一男，端正姝妙。年遂長大，出家學道。聰",
    "T25n1507_005:0050b27": "明博達，精進不久，得羅漢道，還度父母。時有",
    "T25n1507_005:0050b28": "國王名曰波紲，信邪倒見，不知今世後世作",
    "T25n1507_005:0050b29": "善得福為惡受殃，謂死神滅不復受生，不信",
    "T25n1507_005:0050c01": "有佛、不識涅槃，以鐵鍱腹畏智溢出，誇王",
    "T25n1507_005:0050c02": "獨步自謂無比。時童迦葉往至其門，王見迦",
    "T25n1507_005:0050c03": "葉被服異常，行步庠序威儀整齊，王即與論",
    "T25n1507_005:0050c04": "議。王問道人：「道人言：『作善有福、為惡受殃。』」",
    "T25n1507_005:0050c05": "王言：「今我宗家有一人，為善至純。臨欲死",
    "T25n1507_005:0050c06": "時，我與諸人共至其邊，語其人言：『如君所行",
    "T25n1507_005:0050c07": "死應生天，若上天者來還語我。』死來于久不",
    "T25n1507_005:0050c08": "來告我，我是以知作善無福耳。」道人答王曰：",
    "T25n1507_005:0050c09": "「夫智者以譬喻自解。譬如有一人，墮百斛圊",
    "T25n1507_005:0050c10": "廁中。有人挽出，洗浴訖著好衣服，以香熏身",
    "T25n1507_005:0050c11": "坐於高床。有人語此人曰：『還入廁中去爾。』此",
    "T25n1507_005:0050c12": "人肯入以不？」王曰：「不肯。」道人曰：「生天者其",
    "T25n1507_005:0050c13": "喻如是，天上快樂五欲自恣，以甘露為食，食",
    "T25n1507_005:0050c14": "自消化無便利患，身體香潔、口氣苾芬。下觀",
    "T25n1507_005:0050c15": "世間猶猪處溷，正使欲來，聞臭即還。以是言",
    "T25n1507_005:0050c16": "之，何由得相告耶？」如是比譬喻數十條事，王",
    "T25n1507_005:0050c17": "意開解，信向三尊。以是因緣故，童迦葉能雜",
    "T25n1507_005:0050c18": "種論為第一也。",
    "T25n1507_005:0050c19": "所以稱面王比丘著弊惡衣無所羞恥者，可",
    "T25n1507_005:0050c20": "名作十一頭陀耶？或曰：非也。何以謂為第一",
    "T25n1507_005:0050c21": "也？比丘著一種衣，終身不改。何以知其然？此",
    "T25n1507_005:0050c22": "比丘本是釋種子，初生之時有異神德。母始",
    "T25n1507_005:0050c23": "懷妊時，請梵志占相。梵志策曰：「此兒頭上有",
    "T25n1507_005:0050c24": "天冠相。」其母聞之歡喜，佯不樂，念曰：「夫天冠",
    "T25n1507_005:0050c25": "者王者相，一國之中不可有兩王。」恐王害之，",
    "T25n1507_005:0050c26": "是以不樂。所以內喜者，若實是王者，自然當",
    "T25n1507_005:0050c27": "有護，何憂不濟也。日月遂滿，產一男兒，頭上",
    "T25n1507_005:0050c28": "有天冠影。復請梵志為作字，梵志曰：「頭上有",
    "T25n1507_005:0050c29": "王相，復不可離此相，當名為面王。」即字為面",
    "T25n1507_005:0051a01": "王。真淨王聞之，心懷愁憂：「此兒有王者相，",
    "T25n1507_005:0051a02": "後必奪我位。當如之何？」正欲輒殺，罪不應死；",
    "T25n1507_005:0051a03": "正欲置之，懼必奪己。俯仰憂悒，不能自寧。佛",
    "T25n1507_005:0051a04": "來還國，時王宣令諸釋曰：「若有兄弟二人",
    "T25n1507_005:0051a05": "者，遣一人出家為道侍從世尊。」此兒復一己，",
    "T25n1507_005:0051a06": "不得使出家在五百人例，是以益懷愁悴。時",
    "T25n1507_005:0051a07": "面王年十歲，心自念曰：「正使轉輪聖王亦",
    "T25n1507_005:0051a08": "復無常，又復不及諸釋出家。人身難得、佛世",
    "T25n1507_005:0051a09": "難值，曼值佛世，宜當出家。」即白其母：「我欲出",
    "T25n1507_005:0051a10": "家學道。」母曰：「我正有汝一人，捨我者我便當",
    "T25n1507_005:0051a11": "死。」面王即啟真淨曰：「我欲出家。王當聽不？」真",
    "T25n1507_005:0051a12": "淨歡喜曰：「大可爾。」面王曰：「自惟一己，母無所",
    "T25n1507_005:0051a13": "付囑，以此為恨耳。」王曰：「卿若能出家者，我",
    "T25n1507_005:0051a14": "便當以卿母為姊，分半國相給。」面王歡喜，即",
    "T25n1507_005:0051a15": "還家以狀白母，母即聽之。當出家時，被一張",
    "T25n1507_005:0051a16": "白[疊*毛]至世尊所欲求為道。世尊曰：「善來比",
    "T25n1507_005:0051a17": "丘。」即成沙門。佛制比丘有三衣，此面王比丘",
    "T25n1507_005:0051a18": "直更染此白[疊*毛]以為袈裟，都不用餘衣。白佛：",
    "T25n1507_005:0051a19": "「弟子正欲終身被此一衣。願世尊聽之。」佛即",
    "T25n1507_005:0051a20": "默然可之。自是已往常被此一衣。故世尊曰：",
    "T25n1507_005:0051a21": "「我弟子中著弊惡衣者，無過面王比丘也。」此",
    "T25n1507_005:0051a22": "於八大人念中，少欲知足最為第一也。",
    "T25n1507_005:0051a23": "所以稱羅云持戒不毀者，或曰：羅云憙妄語，",
    "T25n1507_005:0051a24": "云何言持戒也？或曰：羅云不妄語，直自瞋佛",
    "T25n1507_005:0051a25": "耳。何以瞋佛也？以佛不作轉輪聖王故。若",
    "T25n1507_005:0051a26": "作聖王者，當有八萬四千大臣、八萬四千玉",
    "T25n1507_005:0051a27": "女，象馬車乘事事有八萬四千。捨如此之位",
    "T25n1507_005:0051a28": "而作沙門，東西行乞，不可羞耶。計聖王之利，",
    "T25n1507_005:0051a29": "嫌如來故，作妄語耳。人問羅云如來所在，",
    "T25n1507_005:0051b01": "如來實在祇樹精舍，而答云在晝闇園；實在",
    "T25n1507_005:0051b02": "晝暗園，而詐言在祇園。反覆妄語誑於來人。",
    "T25n1507_005:0051b03": "阿難白佛：「羅云妄語。」佛喚羅云來：「卿實妄",
    "T25n1507_005:0051b04": "語耶？」對曰：「實爾。」「羅云！汝何以作妄語耶？我",
    "T25n1507_005:0051b05": "所以捨聖王位者，以聖王位不可恃怙，皆歸",
    "T25n1507_005:0051b06": "無常無長存者。正使帝釋梵王皆不可保，況",
    "T25n1507_005:0051b07": "復聖王而可恃賴耶？羅云！我前後捨此不可",
    "T25n1507_005:0051b08": "稱計，而汝方恨也。」佛語羅云：「汝取水來。」羅",
    "T25n1507_005:0051b09": "云即盛滿鉢水授如來。如來執鉢水，謂羅云",
    "T25n1507_005:0051b10": "曰：「汝見此水不？」對曰：「已見。」佛言：「此水滿鉢",
    "T25n1507_005:0051b11": "無所缺減者，喻持戒完具無所損落。」復寫",
    "T25n1507_005:0051b12": "半棄，謂羅云曰：「汝見此水不？」對曰：「見之。」佛",
    "T25n1507_005:0051b13": "言：「此水以失半，喻戒不具足。」復寫水使盡，",
    "T25n1507_005:0051b14": "示羅云曰：「見此空鉢不？」答曰：「已見。」佛言：「犯",
    "T25n1507_005:0051b15": "戒都盡，喻如空鉢。」復以鉢覆地，示曰：「汝見不？」",
    "T25n1507_005:0051b16": "答曰：「見。」佛言：「已犯戒盡當墮地獄。喻鉢口向",
    "T25n1507_005:0051b17": "地也。」羅云自被約勅以後，未曾復犯如毫釐，",
    "T25n1507_005:0051b18": "故稱第一持戒也。或曰：復更有事。身子將羅",
    "T25n1507_005:0051b19": "云入舍衛城乞食。時有婆羅門見羅云在後",
    "T25n1507_005:0051b20": "行，即興惡意打羅云頭，血流污面。羅云即生",
    "T25n1507_005:0051b21": "惡念：「要當方便報此怨家耳。但言婆羅門",
    "T25n1507_005:0051b22": "者，皆當破滅終不置也。」身子已知羅云心中",
    "T25n1507_005:0051b23": "所念，為其拭血，謂羅云曰：「當憶汝父昔為須",
    "T25n1507_005:0051b24": "念王時，人來索眼，即挑眼與，亦不悔恨。在園",
    "T25n1507_005:0051b25": "中坐禪時，王截手足，亦不悔惋。若為象時，",
    "T25n1507_005:0051b26": "以牙與人，亦不厭惓。汝今云何起此惡念？」羅",
    "T25n1507_005:0051b27": "云聞師所說，即自剋責：「我今云何惡心向彼？」",
    "T25n1507_005:0051b28": "即忍如地，不起害心如毛髮許。時打羅云首",
    "T25n1507_005:0051b29": "者，墮無擇地獄中。以是因緣，知羅云持戒第",
    "T25n1507_005:0051c01": "一也。",
    "T25n1507_005:0051c02": "所以稱般咃比丘能隱形不現者，般咃者，道",
    "T25n1507_005:0051c03": "也。有雙生兒棄之於路，有人收取養長令大。",
    "T25n1507_005:0051c04": "各出家為道，無人與作字，即字為道生，胡",
    "T25n1507_005:0051c05": "言般咃也。時摩竭國數天雷暴雨，五穀不",
    "T25n1507_005:0051c06": "登。王名頻頭[口*荼]羅，是阿闍世王祖，募四遠",
    "T25n1507_005:0051c07": "曰：「有能却暴雨者，大與財寶。」時有婆羅門名",
    "T25n1507_005:0051c08": "曰梵志，善知呪術，來應募曰：「我能却雨。」王",
    "T25n1507_005:0051c09": "即聽，使現術止雨。時陰陽和調五穀大熟，梵",
    "T25n1507_005:0051c10": "志白王索止雨功報。王雖口許，竟不報惠。諸",
    "T25n1507_005:0051c11": "臣人民見王不與，各復許之。梵志家儉，每從",
    "T25n1507_005:0051c12": "索之，其於不與遍索不得。梵志大恚，誓作毒",
    "T25n1507_005:0051c13": "龍，滅人苗稼：「若有種五穀者，苗稼成好，大",
    "T25n1507_005:0051c14": "震雹殺，使根莖不立，何況有葉耶。」誓已命",
    "T25n1507_005:0051c15": "終，即生龍中，號名無葉。時摩竭國人民種作",
    "T25n1507_005:0051c16": "苗稼適生，龍即雹殺。如是經數年，人民飢困",
    "T25n1507_005:0051c17": "死亡者眾。佛愍傷之，欲化此龍，即將密迹、",
    "T25n1507_005:0051c18": "阿難、般咃至俱持國，詣龍所止。時龍見佛來",
    "T25n1507_005:0051c19": "惡心生，曰：「今當放雹殺此沙門。」即雨山石，佛",
    "T25n1507_005:0051c20": "右迴視密迹，密迹知佛意，即以金剛杵擬之",
    "T25n1507_005:0051c21": "墮大石山，塞其龍淵。龍大瞋怒，眼中火出。佛",
    "T25n1507_005:0051c22": "右迴視般咃比丘，般咃比丘即知佛意欲使",
    "T25n1507_005:0051c23": "降龍。般咃即以神足隱形，以水滅龍眼火。龍",
    "T25n1507_005:0051c24": "復於耳鼻口出火，亦以水滅此。比丘復以神",
    "T25n1507_005:0051c25": "力，於龍眼耳鼻口中反覆出入而龍不見，隱",
    "T25n1507_005:0051c26": "形在內現手於外。龍覩此變，即便心伏。佛復",
    "T25n1507_005:0051c27": "與三人等於前往反經行，石上有四人跡，而",
    "T25n1507_005:0051c28": "三人現。龍即問佛：「一人所在？」答曰：「是汝師跡。」",
    "T25n1507_005:0051c29": "又曰：「師名為誰？今何不現？」答曰：「名曰般咃。」",
    "T25n1507_005:0052a01": "佛欲使遠現，即知佛意，百步現形。龍遙見",
    "T25n1507_005:0052a02": "之，歡喜為禮，佛即授之八關齋法。自是以往",
    "T25n1507_005:0052a03": "風雨和調，五穀豐熟人民安寧。以是因緣，知",
    "T25n1507_005:0052a04": "般咃隱形第一也。",
    "T25n1507_005:0052a05": "所以稱祝利般咃能化形體作若干變者，祝",
    "T25n1507_005:0052a06": "利者，極闇也。此比丘精神疎鈍，佛教使誦掃",
    "T25n1507_005:0052a07": "帚，得帚忘掃、得掃忘帚。六年之中專心誦此，",
    "T25n1507_005:0052a08": "意遂解悟，而自惟曰：「帚者篲、帚者除。篲者",
    "T25n1507_005:0052a09": "即喻八正道，糞者三毒垢也。以八正篲掃三",
    "T25n1507_005:0052a10": "毒垢，所謂掃帚義者正謂此耶。」深思此理，心",
    "T25n1507_005:0052a11": "即開解，得阿羅漢道。所謂化形體者，以四諦",
    "T25n1507_005:0052a12": "妙慧化五陰形也。正有此化，更復有餘。曰有",
    "T25n1507_005:0052a13": "婆羅門名曰梵天，亦名世典。所以名世典者，",
    "T25n1507_005:0052a14": "博覽群籍，圖書祕讖天文地理無不關練，故",
    "T25n1507_005:0052a15": "名世典也。自以德高，命敵而行：「誰能與我論",
    "T25n1507_005:0052a16": "者？」聞釋種比丘中最下者有祝利般咃，憂",
    "T25n1507_005:0052a17": "婆塞中最下者有瞿蜜多羅。「吾當與此二人",
    "T25n1507_005:0052a18": "共論。」即來與般咃共論。謂般咃曰：「能與我",
    "T25n1507_005:0052a19": "共論耶？」般咃曰：「我尚能與汝祖父梵天共",
    "T25n1507_005:0052a20": "論，何況汝盲無目人乎？」梵志尋言即詰曰：",
    "T25n1507_005:0052a21": "「盲與無目有何等異耶？」般咃默然不對，心念",
    "T25n1507_005:0052a22": "曰：「無以相詶，當以神足相答耳。」即以神足",
    "T25n1507_005:0052a23": "飛騰虛空去地四丈九尺，結跏趺坐。梵志",
    "T25n1507_005:0052a24": "仰瞻見其神變，敬情內發冀其清詶。時舍利",
    "T25n1507_005:0052a25": "弗在祇桓經行，以天耳聞梵志與般咃論，知",
    "T25n1507_005:0052a26": "其辭匱現變相答。「我若不往，比丘受屈、梵志",
    "T25n1507_005:0052a27": "不度。」即以神足作般咃形，使般咃本形不現。",
    "T25n1507_005:0052a28": "化形問梵志曰：「汝為是天、是人乎？」答曰：「是",
    "T25n1507_005:0052a29": "人。」又問：「人為是男子不？」曰：「是男子。」又問：「男",
    "T25n1507_005:0052b01": "子與人有何等異？」答曰：「不異。」又問：「人者統",
    "T25n1507_005:0052b02": "名；男子者據形言之。何得不異耶？向言盲者，",
    "T25n1507_005:0052b03": "謂不見今世後世善惡之報；無目者，謂無智",
    "T25n1507_005:0052b04": "慧之眼以斷結使也。」梵志心解，即得法眼淨。",
    "T25n1507_005:0052b05": "以是因緣知祝利般咃變形第一也。",
    "T25n1507_005:0052b06": "所以稱釋王比丘豪族富貴天姓柔和者，凡",
    "T25n1507_005:0052b07": "姓有四：剎帝利、婆羅門、長者、居士也。所以",
    "T25n1507_005:0052b08": "言貴者，以作沙門同一釋姓，是以稱貴耳。",
    "T25n1507_005:0052b09": "喻如四恒水，牛口、師子口、馬口、象口，各有五",
    "T25n1507_005:0052b10": "百支，合入大海共為一水，無若干味。故海得",
    "T25n1507_005:0052b11": "稱大，致貴於百川也。釋姓亦如是，故稱為豪",
    "T25n1507_005:0052b12": "貴第一也。",
    "T25n1507_005:0052b13": "真淨王有三弟，最小弟名誤淨，有小兒年四",
    "T25n1507_005:0052b14": "歲。時真淨王在正殿上坐，會諸群臣。王自惟",
    "T25n1507_005:0052b15": "曰：「我兒不出家者，我應當作聖王。我兒。既",
    "T25n1507_005:0052b16": "生，應當為聖王，然復出家去，我何用是天冠",
    "T25n1507_005:0052b17": "為？」即脫天冠著地，有應作者便作。諸臣愁悒",
    "T25n1507_005:0052b18": "各無歡心。時釋王小兒在前遊行，見地天",
    "T25n1507_005:0052b19": "冠，即舉著頭上坐地，以左手拄肩，右手摩捋",
    "T25n1507_005:0052b20": "髭鬚。王與諸臣驚怪所以。王曰：「此小兒天使",
    "T25n1507_005:0052b21": "其然，或能作聖王。我兒聖王相盡在此兒許，",
    "T25n1507_005:0052b22": "故使其然耳。」眾臣僉然曰：「或能如王所言。」",
    "T25n1507_005:0052b23": "王念曰：「悉達既出家。」又見小兒之相，即自廢",
    "T25n1507_005:0052b24": "王位。乃經八年，聞悉達以成佛，度三迦葉師",
    "T25n1507_005:0052b25": "徒得千比丘，并優波提舍、拘律陀師徒二百",
    "T25n1507_005:0052b26": "五十人，合千二百五十比丘，從摩竭國欲還",
    "T25n1507_005:0052b27": "至釋翅舍，先遣優陀夷白還消息。真淨聞之",
    "T25n1507_005:0052b28": "歡喜踊躍，即還著天冠，平治道路、掃灑燒香",
    "T25n1507_005:0052b29": "以待如來。如來既至，王見諸比丘，雖復心精",
    "T25n1507_005:0052c01": "無表容貌。「當選諸釋五百人姿容可者出為",
    "T25n1507_005:0052c02": "沙門侍從世尊。」釋王比丘最在其先。時佛在",
    "T25n1507_005:0052c03": "精舍大眾之中，告諸比丘，普論種姓所以豪",
    "T25n1507_005:0052c04": "貴意。時真淨王來至眾中，向釋王比丘禮。諸",
    "T25n1507_005:0052c05": "眾皆怪所以。佛知此意，欲解眾疑，故問王",
    "T25n1507_005:0052c06": "曰：「何以禮此比丘？」答曰：「所以禮者，以此比丘",
    "T25n1507_005:0052c07": "有二事勝我。夫天有三：一日舉天、二日生",
    "T25n1507_005:0052c08": "天、三日清淨天。我正有舉天，此比丘有生",
    "T25n1507_005:0052c09": "天、有清淨天。所以言生天，以年四歲時，舉吾",
    "T25n1507_005:0052c10": "天冠著己頭上。自然生意，無有與者，故曰生",
    "T25n1507_005:0052c11": "天。清淨天者，今已漏盡結解，無復塵垢，故曰",
    "T25n1507_005:0052c12": "清淨天也。以是二事勝我，故為作禮耳。」以",
    "T25n1507_005:0052c13": "是因緣，知釋王比丘豪族第一也。",
    "T25n1507_005:0052c14": "分別功德論卷第五"
}