{
    "T51n2099_002:1109b10": "廣清涼傳卷中",
    "T51n2099_002:1109b12": "清涼山大華嚴寺壇長妙濟",
    "T51n2099_002:1109b13": "大師賜紫沙門延一重編",
    "T51n2099_002:1109b15": "天女三昧姑九",
    "T51n2099_002:1109b16": "安生塑真容菩薩十",
    "T51n2099_002:1109b17": "牛雲和尚求聰明十一",
    "T51n2099_002:1109b18": "佛陀波利入金剛窟十二",
    "T51n2099_002:1109b19": "無著和尚入化般若寺十三",
    "T51n2099_002:1109b20": "神英和尚入化法華院十四",
    "T51n2099_002:1109b21": "道義和尚入化金閣寺十五",
    "T51n2099_002:1109b22": "法照和尚入化竹林寺十六",
    "T51n2099_002:1109b23": "亡身徇道僧俗十七",
    "T51n2099_002:1109b24": "州牧宰官歸信十八",
    "T51n2099_002:1109b25": "高德僧事跡十九",
    "T51n2099_002:1109b26": "8 菩薩化身為貧女菩薩化身為貧女八",
    "T51n2099_002:1109b27": "大孚靈鷲寺者。九區歸嚮。萬聖修崇。東漢肇",
    "T51n2099_002:1109b28": "基。後魏開拓。不知自何代之時。每歲首之月。",
    "T51n2099_002:1109b29": "大備齋會。遐邇無間。聖凡混同。七傳者。有",
    "T51n2099_002:1109c01": "貧女。遇齋赴集。自南而來。淩晨屆寺。携抱二",
    "T51n2099_002:1109c02": "子。一犬隨之。身餘無貲。剪髮以施。未遑眾",
    "T51n2099_002:1109c03": "食。告主僧曰。今欲先食。遽就他行。僧亦許",
    "T51n2099_002:1109c04": "可。命僮與饌。三倍貽之。意令貧女二子俱足。",
    "T51n2099_002:1109c05": "女曰。犬亦當與。僧勉強復與。女曰。我腹有",
    "T51n2099_002:1109c06": "子。更須分食。僧乃憤然語曰。汝求僧食無厭。",
    "T51n2099_002:1109c07": "若是在腹未生。曷為須食。叱之令去。貧女被",
    "T51n2099_002:1109c08": "訶。即時離地。倏然化身。即文殊像。犬為師子",
    "T51n2099_002:1109c09": "兒。即善財及于闐王。五色雲氣。靄然遍空。因",
    "T51n2099_002:1109c10": "留苦偈曰。",
    "T51n2099_002:1109c11": "苦瓠連根苦　　甜瓜徹蔕甜",
    "T51n2099_002:1109c12": "是吾起三界　　却彼可師嫌",
    "T51n2099_002:1109c13": "菩薩說偈已。遂隱不見。在會緇素。無不驚嘆。",
    "T51n2099_002:1109c14": "主僧。恨不識真聖。欲以刀剜目。眾人苦勉方",
    "T51n2099_002:1109c15": "止。爾後。貴賤等觀。貧富無二。遂以貧女所",
    "T51n2099_002:1109c16": "施之髮。於菩薩乘雲起處。建塔供養。聖宋雍",
    "T51n2099_002:1109c17": "熙二年。重加修飾。塔基下。曾掘得聖髮三五",
    "T51n2099_002:1109c18": "絡。髮知金色。頃復變黑。視之不定。眾目咸",
    "T51n2099_002:1109c19": "觀。誠叵思議。遂還於塔下藏瘞。即今華嚴寺",
    "T51n2099_002:1109c20": "東南隅塔。是也。",
    "T51n2099_002:1109c21": "9 天女三昧姑天女三昧姑九",
    "T51n2099_002:1109c22": "古德相傳云。有天女三昧姑者。亡其年代。自",
    "T51n2099_002:1109c23": "云。大聖命我居華嚴嶺。囑曰。汝宿緣在此。宜",
    "T51n2099_002:1109c24": "處要津。行菩薩道。接引群品。資供山門。我亦",
    "T51n2099_002:1109c25": "照汝。又與一分供養。令汝經年不飢不渴。遠",
    "T51n2099_002:1109c26": "邇人聞。禮奉供施者如市。姑乃募工。營建精",
    "T51n2099_002:1109c27": "宇。不日而成。躬詣鄉川化人。米麫身自背負。",
    "T51n2099_002:1109c28": "以充供養。川陸之人。迎施者唯恐在後。遊臺",
    "T51n2099_002:1109c29": "黑白之眾供。億無算。姑自負重一石。輕疾如",
    "T51n2099_002:1110a01": "風。復加一石。亦無困躓。厥後。諸廩豐實。用",
    "T51n2099_002:1110a02": "之不竭。一日巡禮者眾。弟子白曰。瓮飯盡矣。",
    "T51n2099_002:1110a03": "姑曰。何以妄語。持漉具攪之。飯即盈滿。供給",
    "T51n2099_002:1110a04": "無盡。他物所須。大率如此。四方巡禮者。欲",
    "T51n2099_002:1110a05": "求見大聖。來請於姑。姑言。但至誠竭慮。焚",
    "T51n2099_002:1110a06": "香求請。即見金色。及一萬眾。種種光明。依言",
    "T51n2099_002:1110a07": "如願。至貞元三年二月十五日。忽謂門徒曰。",
    "T51n2099_002:1110a08": "吾化緣方畢。今可歸天。汝依吾誡。無令斷絕。",
    "T51n2099_002:1110a09": "語訖而去。是日祥雲映谷。天樂響空。異香氤",
    "T51n2099_002:1110a10": "氳。彌滿林壑。群鳥歡噪。百獸鳴吼。有吉祥。",
    "T51n2099_002:1110a11": "白鶴槃旋。經日而去。門徒無生眾等。咸依師",
    "T51n2099_002:1110a12": "囑。供養不絕。",
    "T51n2099_002:1110a13": "10 安生塑真容菩薩安生塑真容菩薩十",
    "T51n2099_002:1110a14": "大孚靈鷲寺之北。有小峯。頂平無林木。巋然",
    "T51n2099_002:1110a15": "高顯。類西域之鷲峯焉。其上。祥雲屢興。聖容",
    "T51n2099_002:1110a16": "頻現。古謂之化文殊臺也。唐景雲中。有僧法",
    "T51n2099_002:1110a17": "雲者。未詳姓氏。住大華嚴寺。每惟大聖示化。",
    "T51n2099_002:1110a18": "方無尊像。俾四方遊者。何所瞻仰。乃繕治堂",
    "T51n2099_002:1110a19": "宇。募工儀形。有處士安生者。不知從何而至。",
    "T51n2099_002:1110a20": "一日應召。為雲塑像。雲將厚酬其直。欲速疾",
    "T51n2099_002:1110a21": "工。生謂雲曰。若不目覩真像。終不能無疑。乃",
    "T51n2099_002:1110a22": "焚香懇啟移時。大聖忽現於庭。生乃欣踊躄",
    "T51n2099_002:1110a23": "地。祝曰。願留食頃。得盡模相好。因即塑之。",
    "T51n2099_002:1110a24": "厥後。心有所疑。每一迴顧。未嘗不見文殊之",
    "T51n2099_002:1110a25": "在傍也。再朞功畢。經七十二現。真儀方備。自",
    "T51n2099_002:1110a26": "是靈應肸蠁。遐邇歸依。故以真容目院焉。聖",
    "T51n2099_002:1110a27": "宋太宗皇帝踐位。神武天資。克平偽主。重恢",
    "T51n2099_002:1110a28": "宇宙。再造生靈。故得像教彌隆。靈峯更弊。初",
    "T51n2099_002:1110a29": "遣中使。詣五臺山。焚香虔祝。特加修建。太平",
    "T51n2099_002:1110b01": "興國之五年四月十五日。勅使臣蔡廷玉。內臣",
    "T51n2099_002:1110b02": "楊守遵等。詣五臺山菩薩院。與僧正淨業。同",
    "T51n2099_002:1110b03": "計度修造事。及同部轄工匠等。并勅河東河",
    "T51n2099_002:1110b04": "北兩路轉運。給五臺山菩薩院修造費用。至",
    "T51n2099_002:1110b05": "七年八月二十二日。張廷訓等。奏修造功畢。",
    "T51n2099_002:1110b06": "皇帝先自下西蜀。後於興國二年丁酉歲。勅",
    "T51n2099_002:1110b07": "於成都府。寫造第五大藏金字經一藏。至八年",
    "T51n2099_002:1110b08": "癸卯歲七月五日。勅內臣安重誨監送。就吾",
    "T51n2099_002:1110b09": "臺山菩薩院安置。每歲度僧五十人。真宗皇",
    "T51n2099_002:1110b10": "帝御宇景德四年。特賜內庫錢一萬貫。再加",
    "T51n2099_002:1110b11": "修葺。并建大閣一座。兩層十三間。內安真容",
    "T51n2099_002:1110b12": "菩薩。賜額。名奉真之閣。歲遣內臣詣山。設齋",
    "T51n2099_002:1110b13": "供養。自是。層樓廣殿。飛閣長廊。雲日相輝。",
    "T51n2099_002:1110b14": "金碧交映。莊嚴崇奉。邈逸前代矣。仁宗皇帝。",
    "T51n2099_002:1110b15": "纘祖考之丕業。典儒釋之大教。屢遣中使。齋",
    "T51n2099_002:1110b16": "供詣山。每郊禋禮畢。道場設齋供養。寶玩之",
    "T51n2099_002:1110b17": "屬。多出禁掖。慶曆八年春三月。勅遣內侍黃",
    "T51n2099_002:1110b18": "門謝禹圭。送寶冠一戴。先是。慶曆至皇祐三",
    "T51n2099_002:1110b19": "年。朝廷三次遣使頒降。太宗真宗仁宗皇帝",
    "T51n2099_002:1110b20": "三朝。御書凡一百八十軸。并天竺字源七冊。",
    "T51n2099_002:1110b21": "後有山門僧守法慧順綰。於瑞相殿北。重建",
    "T51n2099_002:1110b22": "大閣一座。兩層凡一十三楹。於上層。置㪷官",
    "T51n2099_002:1110b23": "分布。中楹安盧舍那佛像。四周造萬聖像。彫",
    "T51n2099_002:1110b24": "刻彩繪。備極工巧嘉祐二年丁酉歲。勅遣入",
    "T51n2099_002:1110b25": "內。內侍省黎永德。送御書飛白寶章閣牌額",
    "T51n2099_002:1110b26": "一面。詣真容院。於三月二十二日。安挂閣上。",
    "T51n2099_002:1110b27": "若匪皇上留心聖教。注想靈峯。則何以屢錫",
    "T51n2099_002:1110b28": "寶嚴。躬洒神翰。況太宗朝舊勅。山寺土田。盡",
    "T51n2099_002:1110b29": "蠲租賦。自古朝廷崇尚。建立伽藍。廣度僧尼。",
    "T51n2099_002:1110c01": "除免差役。何止一端。所以北齊數州之傾俸。",
    "T51n2099_002:1110c02": "有唐九帝之迴光者歟。",
    "T51n2099_002:1110c03": "11 牛雲和尚求聰明牛雲和尚求聰明十一",
    "T51n2099_002:1110c04": "僧牛雲者。雁門人也。俗姓趙氏。童蒙之歲。有",
    "T51n2099_002:1110c05": "似癡憃。父母送之黌堂學堂也都無言覽之意。獨",
    "T51n2099_002:1110c06": "見僧尼。擎跽作禮。年十二。其親送之往也華嚴",
    "T51n2099_002:1110c07": "寺善住閣院。出家。禮淨覺為師。每令汲水拾",
    "T51n2099_002:1110c08": "薪。眾皆譏其庸鈍。年滿受具。殊無誦習。洎三",
    "T51n2099_002:1110c09": "十六歲季冬月。乃發志誠內。自惟忖曰。我見",
    "T51n2099_002:1110c10": "人。云臺上每有文殊現身。我今跣足而去。若",
    "T51n2099_002:1110c11": "見文殊。唯求聰明。學誦經法。時方雪寒。心無",
    "T51n2099_002:1110c12": "退憚。先至東臺頂。忽見一老人。然火而坐。雲",
    "T51n2099_002:1110c13": "問曰。如此雪寒。從何方而來。老人曰。吾從山",
    "T51n2099_002:1110c14": "下來。雲曰。為何道上。全無脚跡。老人云。吾",
    "T51n2099_002:1110c15": "從雪前來。復詰雲曰。師有何心願。󰂛雪跣足",
    "T51n2099_002:1110c16": "而至。豈不苦也。雲曰。吾雖為僧。自嗟蒙鈍。",
    "T51n2099_002:1110c17": "不能誦念經法。老人曰。來意若何。曰求見文",
    "T51n2099_002:1110c18": "殊菩薩。惟乞聰明。老人云。奇哉。老人又問。",
    "T51n2099_002:1110c19": "此處不見文殊菩薩。更擬何之。雲曰。更上北",
    "T51n2099_002:1110c20": "臺。老人曰。吾亦欲去。雲曰。同去得否。老人",
    "T51n2099_002:1110c21": "曰。請師先行。雲乃遊遍臺頂告別。老人向西",
    "T51n2099_002:1110c22": "而去。至暮。方抵北臺。亦見老人。然火而坐。",
    "T51n2099_002:1110c23": "牛雲驚疑。謂老人曰。適向東臺。相別吾先來。",
    "T51n2099_002:1110c24": "何為老人已至。老人云。師不知要路。所以",
    "T51n2099_002:1110c25": "來遲。雲雖承此語。心謂。只此老人。應是文",
    "T51n2099_002:1110c26": "殊師。乃禮拜。老人曰。吾是俗人。不應作禮。",
    "T51n2099_002:1110c27": "雲但設拜。情更不移。良久老人云。候吾入定。",
    "T51n2099_002:1110c28": "觀汝前身作何行業而闇鈍也。老人纔似閉",
    "T51n2099_002:1110c29": "目。遽即語曰。汝前生為牛。因載寺家藏經。今",
    "T51n2099_002:1111a01": "得為僧。從牛中來。因闇鈍爾。於龍堂邊。取一",
    "T51n2099_002:1111a02": "钁來。與汝斫却心頭淤肉。即明決也。雲遂依",
    "T51n2099_002:1111a03": "言向堂邊。果得一钁。度與老人。老人曰。汝但",
    "T51n2099_002:1111a04": "閉目。候吾令汝開眼。即可開之。雲依教。似",
    "T51n2099_002:1111a05": "覺當心。被斫身無痛苦。心乃豁然。如暗室中",
    "T51n2099_002:1111a06": "遇明燈。若昏夜之吐日月。老令開眼。師目既",
    "T51n2099_002:1111a07": "啟。即見老人。化文殊像。語雲曰。汝自今已",
    "T51n2099_002:1111a08": "去。誦念經法。涉歷耳目。無忘失也。於華嚴寺",
    "T51n2099_002:1111a09": "澗東院。有大因緣。無得退轉。雲乃不勝悲戀。",
    "T51n2099_002:1111a10": "伏地而禮。未舉頭頃。菩薩已隱。師即下山。肢",
    "T51n2099_002:1111a11": "體輕便。習誦經典。眼見耳聞。無不總持矣。",
    "T51n2099_002:1111a12": "來年夏五月。遶育王塔。行道念經。至夕二更",
    "T51n2099_002:1111a13": "初。倏見真光一道。從北臺頂。連瑞塔基。久而",
    "T51n2099_002:1111a14": "不散。於光明中。當閣上。現閣一座。光色煥",
    "T51n2099_002:1111a15": "爛。前有牌額。題金字云。善住之閣。師乃憶菩",
    "T51n2099_002:1111a16": "薩所授之言。依光中所現之閣。而建置焉。至",
    "T51n2099_002:1111a17": "唐明皇帝開元二十三年。師年六十三。夏臘",
    "T51n2099_002:1111a18": "四十四。無疾而終。",
    "T51n2099_002:1111a19": "12 佛陀波利入金剛窟佛陀波利入金剛窟十二",
    "T51n2099_002:1111a20": "佛陀波利者。唐言覺愛。北印度罽賓國人也。",
    "T51n2099_002:1111a21": "亡身徇道。遍觀靈跡。聞文殊師利在五臺清",
    "T51n2099_002:1111a22": "涼山。遠涉流沙。躬來禮謁。以唐高宗大帝儀",
    "T51n2099_002:1111a23": "鳳元年。至臺山。南陟思陽嶺。見林木干雲。",
    "T51n2099_002:1111a24": "景物殊勝。內心忻懌。五體投地。向山頂禮",
    "T51n2099_002:1111a25": "曰。如來滅後。眾聖潛靈。惟有大聖文殊師利。",
    "T51n2099_002:1111a26": "於此山中。汲引群生。教諸菩薩。波利所恨。生",
    "T51n2099_002:1111a27": "逢八難。不覩聖容。遠涉流沙。故來禮謁。伏乞",
    "T51n2099_002:1111a28": "慈悲普覆。令覩尊儀。言已。悲泣淚流。向山頂",
    "T51n2099_002:1111a29": "禮禮已。忽見一老人。從山中出來。作婆羅",
    "T51n2099_002:1111b01": "門語。謂波利曰。師。情存慕道。追訪聖跡。不",
    "T51n2099_002:1111b02": "憚劬勞。遠尋靈異。然漢地眾生。多造罪業。",
    "T51n2099_002:1111b03": "出家之士。亦多犯戒律。西土有佛頂尊勝陀",
    "T51n2099_002:1111b04": "羅尼經。能滅眾生惡業。未知師將得此經來",
    "T51n2099_002:1111b05": "否。波利報曰。貧道宜來禮謁。不將經來。老人",
    "T51n2099_002:1111b06": "曰。既不將經徒來何益。縱見文殊。亦不識。師",
    "T51n2099_002:1111b07": "當却迴取此經至。流傳斯土。即是遍奉眾聖。",
    "T51n2099_002:1111b08": "廣利群生。拯濟幽冥。報諸佛之恩也。師如取",
    "T51n2099_002:1111b09": "得經本來。第即示師文殊所在。波利得聞此",
    "T51n2099_002:1111b10": "語。不勝喜躍。遂裁抑悲淚。至心禮拜。舉頭之",
    "T51n2099_002:1111b11": "頃。不見老人。僧大驚愕。倍更虔誠。畢志捐",
    "T51n2099_002:1111b12": "生。復還西域。求佛頂尊勝陀羅尼經。至永淳",
    "T51n2099_002:1111b13": "二年迴。至長安。具以上事聞奏。高宗大帝。",
    "T51n2099_002:1111b14": "遂留經入內。請日照三藏法師。及勅司賓寺",
    "T51n2099_002:1111b15": "典客令杜行顗等。共譯唐本。勅賜絹三千匹。",
    "T51n2099_002:1111b16": "經遂留內中。波利泣奏曰。貧道捐軀委命取",
    "T51n2099_002:1111b17": "經來。意願普濟群生。救拔苦難。不以財寶為",
    "T51n2099_002:1111b18": "念。不以名利關懷。請還經本流行。庶使含靈",
    "T51n2099_002:1111b19": "同益。帝遂留新翻之經。還僧梵本。乃將詣西",
    "T51n2099_002:1111b20": "明寺。訪得通梵語唐僧順正。奏共翻譯。帝可",
    "T51n2099_002:1111b21": "其請。波利遂對諸大德。與順正譯訖。波利持",
    "T51n2099_002:1111b22": "本。再至五臺山。相傳入金剛窟。于今不出。僧",
    "T51n2099_002:1111b23": "順正等。具波利所述聖誨。序之經首耳。",
    "T51n2099_002:1111b24": "13 無著和尚入化般若寺無著和尚入化般若寺十三",
    "T51n2099_002:1111b25": "僧無著者。姓董氏。溫州永嘉人也。天姿頴拔。",
    "T51n2099_002:1111b26": "毅然不群。爰自童蒙。岐嶷成性。年十二。依本",
    "T51n2099_002:1111b27": "州龍泉寺大德猗律師出家。誦大乘經數十",
    "T51n2099_002:1111b28": "萬偈。唐天寶八年。以業優得度。二十一歲。始",
    "T51n2099_002:1111b29": "紹師業。首習毘尼。因詣金陵牛頭山忠禪師。",
    "T51n2099_002:1111c01": "參定心要。厲節無虧。寸陰不捨。研窮理性。妙",
    "T51n2099_002:1111c02": "契本源。忠謂師曰。汝志性聰敏。宜自開發。眾",
    "T51n2099_002:1111c03": "生與佛。元無別心。如雲翳若除。虛空本淨。無",
    "T51n2099_002:1111c04": "著言下頓開法眼。東山祕旨。有所歸焉。雖道",
    "T51n2099_002:1111c05": "無不在。而境勝易從。遠詣臺山。志求大聖。大",
    "T51n2099_002:1111c06": "曆二年正月。發跡浙右。夏五月初。至清涼嶺",
    "T51n2099_002:1111c07": "下。時日暮。倏見化寺。鮮華絕止。因扣扉請",
    "T51n2099_002:1111c08": "入。有一童子。名胊𦙁者。啟出應無著。請童子",
    "T51n2099_002:1111c09": "入。白寺主。以昏夜寓宿。童子得報。延無著",
    "T51n2099_002:1111c10": "入。主僧賓接。如人間禮。問曰。師自何來。無",
    "T51n2099_002:1111c11": "著具對。又曰。彼方佛法何如。答。時逢像季。",
    "T51n2099_002:1111c12": "隨分戒律。復問。眾有幾何。曰或三百。或五",
    "T51n2099_002:1111c13": "百。無著曰。此處佛法如何。答云。龍蛇混跡。",
    "T51n2099_002:1111c14": "凡聖同居。又問。眾有幾何。答云。前三三與後",
    "T51n2099_002:1111c15": "三三。無著乃良久無對。主僧云。解否。答云。",
    "T51n2099_002:1111c16": "不解。主僧云。既不解。速須引去。無宜久止。",
    "T51n2099_002:1111c17": "命童子送客出門。無著問曰。此寺何名。答。清",
    "T51n2099_002:1111c18": "涼寺。童子曰。早來所問前三三與後三三。師",
    "T51n2099_002:1111c19": "解否。曰不能。童子曰。金剛背後。爾可覻之。",
    "T51n2099_002:1111c20": "師乃迴視。化寺即隱。無著愴然久之。即說偈",
    "T51n2099_002:1111c21": "曰。",
    "T51n2099_002:1111c22": "廓周沙界聖伽藍　　滿目文殊接話譚",
    "T51n2099_002:1111c23": "言下不知開何印云　　迴頭秖見舊山巖",
    "T51n2099_002:1111c24": "無著既出。坐而待旦。天曉即路。是月望日。",
    "T51n2099_002:1111c25": "屆華嚴寺眾堂安止。次月朔日。維那白。齋後",
    "T51n2099_002:1111c26": "大眾。各備盞啜茶。有一老人。持盞付無著云。",
    "T51n2099_002:1111c27": "啜茶記送金剛窟來。無著受教。少頃茶畢眾",
    "T51n2099_002:1111c28": "散。無著坐食堂南床上。見一老人僧踞北",
    "T51n2099_002:1111c29": "床。問無著云。師從南方來。持得好念珠來否。",
    "T51n2099_002:1112a01": "無著云。無。但有麁珠耳。老僧請看。無著與",
    "T51n2099_002:1112a02": "之。遂失所在。翌日中昃。坐般若院經藏樓前。",
    "T51n2099_002:1112a03": "有二吉祥鳥。當無著頂上。徘徊飛翔。數匝東",
    "T51n2099_002:1112a04": "北而去。越三日。景正東時。坐房中。見白光二",
    "T51n2099_002:1112a05": "道。至無著頂上而滅。同房僧法賢等。具見。",
    "T51n2099_002:1112a06": "無著大駭曰。是何祥瑞。乞再現之。決弟子疑",
    "T51n2099_002:1112a07": "網。言訖。再現。久而方滅。無著。是日正中時。",
    "T51n2099_002:1112a08": "獨詣金剛窟。既至。禮十餘拜。即坐而少憩。忽",
    "T51n2099_002:1112a09": "如昏寂。睡中聞人叱牛數聲。似令飲水者。無",
    "T51n2099_002:1112a10": "著驚覺。倏見一老人。年及耄期。弊巾苧服。足",
    "T51n2099_002:1112a11": "履麻屨。牽牛而行。無著。前執老人手。因拜問",
    "T51n2099_002:1112a12": "曰。從何方來。曰山下丐糧去來。無著曰。家居",
    "T51n2099_002:1112a13": "何所。曰在此臺山。老人問曰。師何因來此。無",
    "T51n2099_002:1112a14": "著曰。傳聞此地有金剛窟。故來禮拜。老人曰。",
    "T51n2099_002:1112a15": "師困耶。無著曰。不也。曰師既不困。何緣昏",
    "T51n2099_002:1112a16": "睡。無著曰。凡夫昏沈。何足為怪。老人曰。師",
    "T51n2099_002:1112a17": "昏沈。請師少息啜茶得否。無著許諾。老人手",
    "T51n2099_002:1112a18": "指東北。無著隨觀。見一寺。僅五十餘步。老人",
    "T51n2099_002:1112a19": "牽牛前導。無著踵後。既抵門闔。老人呼君提",
    "T51n2099_002:1112a20": "數聲。有童子。啟扉而出。見無著伸禮。即牽牛",
    "T51n2099_002:1112a21": "入。延無著入。但見其地平坦。淨琉璃色。堂舍",
    "T51n2099_002:1112a22": "廊宇。悉皆黃金。其堂三架。東西兩掖。各一",
    "T51n2099_002:1112a23": "楹。老人延無著升堂。自坐柏木牙床。指一錦",
    "T51n2099_002:1112a24": "𧝋。令無著坐。童子送茶二器。皆瑠璃盞。酥蜜",
    "T51n2099_002:1112a25": "各一器。即玳瑁。㮈老人謂無著云。南方有此",
    "T51n2099_002:1112a26": "物不。無著云。無。又云。南方既無此物。甚裏",
    "T51n2099_002:1112a27": "喫茶。無著不對。老人曰。且喫茶畢。老人曰。",
    "T51n2099_002:1112a28": "師出家。作何事業。無著云。都無事業。大小乘",
    "T51n2099_002:1112a29": "中。亦無功課。遣日而已。老人曰。師初出家",
    "T51n2099_002:1112b01": "時。本求何事。曰本求大果。曰師以初心修習",
    "T51n2099_002:1112b02": "即得。復問。師年幾許。曰三十一。曰師年至三",
    "T51n2099_002:1112b03": "十八。宿福必至。復於此地有緣。謂無著云。徐",
    "T51n2099_002:1112b04": "徐而歸。好看道路。勿損手足。吾方且偃息。無",
    "T51n2099_002:1112b05": "著請留一宿。老人不許曰。師緣有兩伴。不見",
    "T51n2099_002:1112b06": "師歸。即懷憂惱。□當住此緣。師有執處在也。",
    "T51n2099_002:1112b07": "無著云。出家之人。有何執處。雖有行伴。亦不",
    "T51n2099_002:1112b08": "顧戀。老人曰。師常持三衣否。無著曰。自受戒",
    "T51n2099_002:1112b09": "已來持之。老人曰。此是執處也。無著曰。亦有",
    "T51n2099_002:1112b10": "聖教在。若許住宿。正念捨之。又曰。曾聽律",
    "T51n2099_002:1112b11": "否。曰曾。老人曰。准律云。明相小乘無難不得",
    "T51n2099_002:1112b12": "捨衣。師早下去。老人即起。無著亦起。相隨至",
    "T51n2099_002:1112b13": "堂前立。老人說偈云。",
    "T51n2099_002:1112b14": "若人靜坐一須臾　　勝造恒沙七寶塔",
    "T51n2099_002:1112b15": "寶塔畢竟壞微塵　　一念淨心成正覺",
    "T51n2099_002:1112b16": "偈畢。顧童子送之出寺。老人撫無著背云。師",
    "T51n2099_002:1112b17": "好去。無著即退。至金剛窟邊。童子問曰。此何",
    "T51n2099_002:1112b18": "窟。無著云。名金剛窟。童子曰。金剛下更有",
    "T51n2099_002:1112b19": "何字。無著思惟久之。謂童子曰。下有般若字。",
    "T51n2099_002:1112b20": "童子曰。此即化般若寺也。無著執童子手。禮",
    "T51n2099_002:1112b21": "一拜取別。童子曰。迴禮聖賢。因說偈曰。",
    "T51n2099_002:1112b22": "面上無瞋供養具　　口裏無瞋吐妙香",
    "T51n2099_002:1112b23": "心裏無瞋是真寶　　無染無著是真如",
    "T51n2099_002:1112b24": "說是偈已。無著再拜。舉首不見童子。化寺亦",
    "T51n2099_002:1112b25": "隱。唯覩蒼山崔嵬。喬木蓊欝。無著悲愴戀慕。",
    "T51n2099_002:1112b26": "佇立久之。因觀所遇老人之地。有白雲湧起。",
    "T51n2099_002:1112b27": "須臾遍谷。見文殊菩薩乘大師子。萬聖翼從。",
    "T51n2099_002:1112b28": "凡食頃間。東有一段黑雲來過。菩薩即隱。少",
    "T51n2099_002:1112b29": "頃雲散。既而遇汾州菩薩寺僧修政等六人。",
    "T51n2099_002:1112c01": "同至金剛窟。遊禮聖迹。忽聞山石震吼。聲如",
    "T51n2099_002:1112c02": "霹靂。群僧駭怖。奔走映蘽。俄頃而息。修政",
    "T51n2099_002:1112c03": "等。詢問無著。乃言所遇之事。修政等。慶聞靈",
    "T51n2099_002:1112c04": "跡。自恨不覩其事。即覻欷久之。乃依無著口。",
    "T51n2099_002:1112c05": "依實錄之。傳於遐邇。示後覽之者。注想靈峯",
    "T51n2099_002:1112c06": "矣。其無著。興修供養之事。具如別錄所載。此",
    "T51n2099_002:1112c07": "不繁述。又華嚴鈔說。無著。厥後常思靈異。一",
    "T51n2099_002:1112c08": "日復在金剛窟。觀禮聖迹。遇一老人。命入無",
    "T51n2099_002:1112c09": "著。推其先入。老人即入。遂不復出。無著窟前",
    "T51n2099_002:1112c10": "佇立。都無所見。忽覩冠裳數人。朱紫服色儼。",
    "T51n2099_002:1112c11": "至窟前相推而入。無著心疑。因詰其從者曰。",
    "T51n2099_002:1112c12": "此何人也。得入斯窟。答云。是一萬菩薩□帝",
    "T51n2099_002:1112c13": "揚化諸處。任官歲久。職滿却歸此窟。蓋大聖",
    "T51n2099_002:1112c14": "文殊師利菩薩。見在窟中。講華嚴經。無著聞",
    "T51n2099_002:1112c15": "已。欣然隨入。行三兩步。石窟狹小。不容乃",
    "T51n2099_002:1112c16": "止。",
    "T51n2099_002:1112c17": "14 神英和尚入化法華院神英和尚入化法華院十四",
    "T51n2099_002:1112c18": "釋神英。俗姓韓氏。本滄州人也。齠年悟道。",
    "T51n2099_002:1112c19": "丱歲從師。諷誦精勤。日夜匪懈。事師竭力。五",
    "T51n2099_002:1112c20": "事無虧。操比松筠。心同金石。依年受具。行業",
    "T51n2099_002:1112c21": "益修。每念浮生。速於瞬息。遂乃杖錫雲遊。尋",
    "T51n2099_002:1112c22": "訪知識。早通禪定。兼明經論。遠詣南嶽。參神",
    "T51n2099_002:1112c23": "會和尚。他日謂英曰。汝于五臺山。有大因緣。",
    "T51n2099_002:1112c24": "速須北行。瞻禮文殊大聖。兼訪遺蹤。既承師",
    "T51n2099_002:1112c25": "教。策勵忘倦。以唐開元四年夏六月中旬到",
    "T51n2099_002:1112c26": "山。願禮大聖。止華嚴王院。嘗一日齋後獨遊",
    "T51n2099_002:1112c27": "西林。忽覩精舍。額題法華之院。神英直入巡",
    "T51n2099_002:1112c28": "禮。俄見多寶佛塔一座四門。玉石形像。細妙",
    "T51n2099_002:1112c29": "光瑩。神工罕及。次後有護國仁王樓五間。上",
    "T51n2099_002:1113a01": "有玉石文殊普賢像并及部從。前三門一十",
    "T51n2099_002:1113a02": "三間。裏門兩掖。有行官道場。亦有文殊普賢",
    "T51n2099_002:1113a03": "部從。三門外。是五臺山十寺血脈圖。巡禮既",
    "T51n2099_002:1113a04": "畢。神英欲出院門。復見眾僧。姿狀神異。心疑",
    "T51n2099_002:1113a05": "化境。遂出東行。約三十步間聞聲。迴首視之。",
    "T51n2099_002:1113a06": "略無所見。神英乃悲泣久之曰。此必大聖所",
    "T51n2099_002:1113a07": "化。於我此地。有大因緣。即于化院之地。結菴",
    "T51n2099_002:1113a08": "而止。發大誓願。我當如化院建置伽藍。居之",
    "T51n2099_002:1113a09": "歲餘。歸依者眾。遂募良匠。營搆不酬工直。所",
    "T51n2099_002:1113a10": "須隨緣。遠自易州。千里求採玉石。製造尊像。",
    "T51n2099_002:1113a11": "罷琢精絕功妙。入神壁畫。多是吳道子之真",
    "T51n2099_002:1113a12": "跡。院成工畢。費盈百萬。題號法華之院。和",
    "T51n2099_002:1113a13": "尚因即住持。春秋七十有五。一日命諸門人。",
    "T51n2099_002:1113a14": "囑以後事。奄然示滅。年代雖遠。靈塔猶在。",
    "T51n2099_002:1113a15": "15 道義和尚入化金閣寺道義和尚入化金閣寺十五",
    "T51n2099_002:1113a16": "釋義禪師者。未詳姓氏。本江東人也。受業於",
    "T51n2099_002:1113a17": "衢州龍興寺。神清骨秀。風標彩人。唐開元二",
    "T51n2099_002:1113a18": "十四年四月二十三日。遠自江表。與杭州僧",
    "T51n2099_002:1113a19": "普守。同遊至臺山清涼寺粥院安止。有主事",
    "T51n2099_002:1113a20": "僧白。普請於東嶺荷薪。道義。即以竹鞋一兩。",
    "T51n2099_002:1113a21": "雇人代行。遂披三事衲衣。東北而行。訪尋文",
    "T51n2099_002:1113a22": "殊所在。心自惟曰。大聖是九祖佛師。神用叵",
    "T51n2099_002:1113a23": "測。洪纖隱顯。靡所不知。自恨。末法出家。聖",
    "T51n2099_002:1113a24": "賢伏跡。唯此臺山聖境。大攝生靈。金顏玉毫。",
    "T51n2099_002:1113a25": "有時而現。顧自江左。遠達靈山。無有患難。蓋",
    "T51n2099_002:1113a26": "由加持所致。伏願慈悲廣洽。不擇枯榮。普示",
    "T51n2099_002:1113a27": "真身。則愚誠願之。精心一念。物我俱忘。忽舉",
    "T51n2099_002:1113a28": "目頃。見一老僧。身甚偉大。容色輝映。絲髮皓",
    "T51n2099_002:1113a29": "然。頂骨圖起。身挂雲衲。神彩嚴峻。乘一白",
    "T51n2099_002:1113b01": "象。尋嶺而來。道義見之。不覺避路。投身於",
    "T51n2099_002:1113b02": "地。傾心禮足。象行稍疾。俄頃而至。象以鼻",
    "T51n2099_002:1113b03": "觸義。意令禮拜。大聖僧謂義曰。師遠自江",
    "T51n2099_002:1113b04": "表。來陟靈山。不憚艱危。大收聖神。然此臺",
    "T51n2099_002:1113b05": "山一境。上下五峯。不論道俗。乃至足踐一",
    "T51n2099_002:1113b06": "土一石。非但滅生死之罪。佛記此等。當來",
    "T51n2099_002:1113b07": "必獲紫金之身。師既到來。因諧果就。自須喜",
    "T51n2099_002:1113b08": "幸幸莫大焉。今日天色雖和。然山頂風冷。即",
    "T51n2099_002:1113b09": "時且去。須取綿衣。明旦登臺。得其宜也。義遂",
    "T51n2099_002:1113b10": "禮謝。未及再視。象過如風。杳然莫覩。義歸清",
    "T51n2099_002:1113b11": "涼寺。取所寄衣衾。自宵達旦。方至西臺。果遇",
    "T51n2099_002:1113b12": "風寒。義師心自奇前事。莫敢語人。及上臺頂。",
    "T51n2099_002:1113b13": "果覩光瑞。靈塔八功德水。罔不周覽。明赴中",
    "T51n2099_002:1113b14": "臺。適行半路。復遇昨所見者乘象老僧。杖錫",
    "T51n2099_002:1113b15": "而來。謂義曰。師可急行。及他食次。老僧今日",
    "T51n2099_002:1113b16": "須到太原。一緣赴韋尹家齋。二要論少事。然",
    "T51n2099_002:1113b17": "不久別。午後為期。莫遠東西。自有消息。義",
    "T51n2099_002:1113b18": "禮未畢。俄爾失所。義遂前進。至供養所。果與",
    "T51n2099_002:1113b19": "眾僧食。次義復奇之。慰沃心靈。體忘疲倦。",
    "T51n2099_002:1113b20": "直至日昃。略無音信。道義登嶺翹望。挈缾行",
    "T51n2099_002:1113b21": "脚。向中臺頂上。處處巡禮。一心注想大聖真",
    "T51n2099_002:1113b22": "儀。又憶乘象神僧所教。佇伺消息。靡敢懈倦。",
    "T51n2099_002:1113b23": "因出僧堂南。約數十步。翹首瞻望。忽見一童",
    "T51n2099_002:1113b24": "子。年十三四。衣新黃衫。履新麻屢。自稱覺",
    "T51n2099_002:1113b25": "一。云和尚在金閣寺。遣來屈衢州道義闍梨",
    "T51n2099_002:1113b26": "喫茶。義遽隨覺一。向東北行。二三百步。舉目",
    "T51n2099_002:1113b27": "見一金橋。義即隨登。乃金閣寺。三門樓閣。金",
    "T51n2099_002:1113b28": "色晃曜奪目。大閣三層。上下九間。覩之驚異。",
    "T51n2099_002:1113b29": "虔心設禮。遂入寺庭。堂殿廊廡。皆金寶間飾。",
    "T51n2099_002:1113c01": "獨當門大樓。及所度橋。純以紫磨真金成之。",
    "T51n2099_002:1113c02": "義瞻仰不暇。神志若失。唯竭誠展禮。童子引",
    "T51n2099_002:1113c03": "義入東廂。從南第一院登門。忽見乘象老僧。",
    "T51n2099_002:1113c04": "當門踞大金繩床而坐。云阿師來耶。莫要禮",
    "T51n2099_002:1113c05": "拜。請上階來。義欲敷坐具展拜。老僧制之。義",
    "T51n2099_002:1113c06": "不敢拒命。即昇堂佇立。大聖呼覺一。取一小",
    "T51n2099_002:1113c07": "繩床來。令闍梨坐其繩床。器物迹是純金道",
    "T51n2099_002:1113c08": "義合掌頂禮。悚惕而坐。內懷驚歎。未敢咨詢。",
    "T51n2099_002:1113c09": "少選。大聖謂向義曰。阿師從江東來。彼處佛",
    "T51n2099_002:1113c10": "法如何。義曰。末法住持。少奉戒律。若非目證",
    "T51n2099_002:1113c11": "不可知也。大聖言。善哉。義因此方敢咨問。謂",
    "T51n2099_002:1113c12": "和尚曰。此中佛法如何。大聖曰。此中佛法。凡",
    "T51n2099_002:1113c13": "聖同居。不在名相。但隨緣利物。即是大乘。義",
    "T51n2099_002:1113c14": "曰。和尚寺舍尤廣。觸目皆是黃金所成。愚情",
    "T51n2099_002:1113c15": "莫能測度。可謂不思議者也。大聖曰。然。遂令",
    "T51n2099_002:1113c16": "覺一。將茶及藥食來。既至。命義啜食。香味芬",
    "T51n2099_002:1113c17": "馥。迴殊常味。食已。大聖復召覺一。送阿師遊",
    "T51n2099_002:1113c18": "十二院。義與覺一。遍歷諸院修謁。至大食堂",
    "T51n2099_002:1113c19": "前。多有僧侶。或禪或律。若坐若行。數約盈",
    "T51n2099_002:1113c20": "萬。或復受禮。或相承接者。十二院題額各",
    "T51n2099_002:1113c21": "異。",
    "T51n2099_002:1113c22": "東廊六院",
    "T51n2099_002:1113c23": "大聖菩薩院觀音菩薩院藥王菩薩",
    "T51n2099_002:1113c24": "院虛空藏菩薩院大慧菩薩院龍",
    "T51n2099_002:1113c25": "蘽菩薩院",
    "T51n2099_002:1113c26": "西廊六院",
    "T51n2099_002:1113c27": "普賢菩薩院大勢至菩薩院藥上菩",
    "T51n2099_002:1113c28": "薩院地藏菩薩院金剛慧菩薩院",
    "T51n2099_002:1113c29": "馬鳴菩薩院",
    "T51n2099_002:1114a01": "義巡謁畢。老僧遣義早歸。寒山難住。道義遂",
    "T51n2099_002:1114a02": "辭老僧。出寺百步。迴顧已失所在。但空山喬",
    "T51n2099_002:1114a03": "木而已。方知化寺。遂迴長安。大曆元年。列其",
    "T51n2099_002:1114a04": "上事。聞奏太宗皇帝。帝下勅建置。詔十節度",
    "T51n2099_002:1114a05": "使照修創焉。",
    "T51n2099_002:1114a06": "16 法照和尚入化竹林寺法照和尚入化竹林寺十六",
    "T51n2099_002:1114a07": "釋法照者。本南梁人也。未詳姓氏。唐大曆二",
    "T51n2099_002:1114a08": "年二月十三日。南嶽雲峯寺食堂內食粥。照",
    "T51n2099_002:1114a09": "向鉢中。見五臺山。佛光寺東北一里餘。有山。",
    "T51n2099_002:1114a10": "山下有㵎。㵎北有一石門。自覺身入石門。行",
    "T51n2099_002:1114a11": "五里許。見一寺。題云。大聖竹林之寺。久之方",
    "T51n2099_002:1114a12": "隱。心極駭異。二十七日辰時。還向鉢中。盡見",
    "T51n2099_002:1114a13": "五臺山華嚴寺。諸寺了然可觀。地皆金色。殊",
    "T51n2099_002:1114a14": "無山林。內外明澈。池臺樓觀。眾寶莊嚴。文殊",
    "T51n2099_002:1114a15": "大聖。及萬菩薩。咸處其中。又現諸佛淨國。食",
    "T51n2099_002:1114a16": "畢方滅。心疑益甚。因歸院語諸僧。眾且問有",
    "T51n2099_002:1114a17": "人嘗至五臺山否。時有嘉延曇暉二闍梨。應",
    "T51n2099_002:1114a18": "曰。某甲曾到五臺山佛光寺安泊。與師鉢內",
    "T51n2099_002:1114a19": "所見。頗同。雖然問知。亦未發心遊禮。至四年",
    "T51n2099_002:1114a20": "夏。在衡州湘東寺高樓之上。九旬入念佛道",
    "T51n2099_002:1114a21": "場。及六月初二日未時。五色祥雲。遍覆諸寺。",
    "T51n2099_002:1114a22": "雲中現諸樓閣。閣中有數十梵僧。各長一丈。",
    "T51n2099_002:1114a23": "執錫行道。衡州奉郭。咸見阿彌陀佛。及文殊",
    "T51n2099_002:1114a24": "普賢一萬菩薩。俱在此會。其身高大。眾覩聖",
    "T51n2099_002:1114a25": "現。涕泣致禮。酉時方滅。法照向晚行道場外。",
    "T51n2099_002:1114a26": "遇一老人。年約七十。告法照曰。阿師。嘗發願",
    "T51n2099_002:1114a27": "向五臺山。今何不去。法照曰。時難路險。若為",
    "T51n2099_002:1114a28": "去得。老人曰。師可急去。法照却入道場。再",
    "T51n2099_002:1114a29": "發誠願。夏滿即往臺山。禮拜大聖。是秋八月",
    "T51n2099_002:1114b01": "十三日。自南嶽。與同志十人。來遊臺山。果無",
    "T51n2099_002:1114b02": "留難。至明年四月初五日。方達五臺縣。南遙",
    "T51n2099_002:1114b03": "望。對佛光寺。南有數十道白光。舉眾咸覩。六",
    "T51n2099_002:1114b04": "日詣佛光寺棲止。果如鉢中所見之寺。是夜",
    "T51n2099_002:1114b05": "後分。因出房戶。忽見一道白光。從北山下來。",
    "T51n2099_002:1114b06": "至法照前。師遽入堂內。乃問眾僧曰。是何光",
    "T51n2099_002:1114b07": "相。僧答言。此處常有大聖不思議之光相。照",
    "T51n2099_002:1114b08": "聞已。即具威儀。步尋其光。遂至寺東北。約",
    "T51n2099_002:1114b09": "一里許有山。山下有㵎。㵎北有一石門。及見",
    "T51n2099_002:1114b10": "二青衣童子。似八九歲。顏貌端正。倚門而立。",
    "T51n2099_002:1114b11": "一稱善財。一名難陀。相見歡喜。問訊禮拜法",
    "T51n2099_002:1114b12": "照云。何故多時流浪生死。始來相見。遂引入",
    "T51n2099_002:1114b13": "門。向北而行。將至五里。忽見一金門樓。可高",
    "T51n2099_002:1114b14": "百尺。兼有掖樓。漸至門所。方見一寺。寺前有",
    "T51n2099_002:1114b15": "大金橋。金榜題號曰。大聖竹林之寺。一如鉢",
    "T51n2099_002:1114b16": "中所見。周圓可二十里。中有一百二十院。院",
    "T51n2099_002:1114b17": "中皆有寶塔莊嚴。其地純是黃金。渠流花果。",
    "T51n2099_002:1114b18": "充滿其中。法照入寺。至講堂內。見大聖文殊",
    "T51n2099_002:1114b19": "在西。普賢在東。各處師子之座說法。次其身",
    "T51n2099_002:1114b20": "及座。高可百尺。文殊左右。菩薩萬餘。普賢亦",
    "T51n2099_002:1114b21": "有無數菩薩。前後圍遶。法照。至二聖前師子",
    "T51n2099_002:1114b22": "座下。稽首禮已。問二聖言。末代凡夫。去聖時",
    "T51n2099_002:1114b23": "遠。智識轉劣。垢障尤深。煩惱蓋纏。佛性無由",
    "T51n2099_002:1114b24": "顯現。佛法浩瀚。未審。修行於何法門。最為其",
    "T51n2099_002:1114b25": "要。易得成佛。利樂群生。唯願大聖為斷疑網。",
    "T51n2099_002:1114b26": "時文殊師利告言。汝以念佛。今正是時。諸修",
    "T51n2099_002:1114b27": "行門。無過念佛。供養三寶。福慧雙修。此之二",
    "T51n2099_002:1114b28": "門。最為其要。所以者何。我於過去久遠劫",
    "T51n2099_002:1114b29": "中。因觀佛故。因念佛故。因供養故。今得一切",
    "T51n2099_002:1114c01": "種智。是故。一切諸法般若波羅蜜多。現深禪",
    "T51n2099_002:1114c02": "定乃至。諸佛成無上覺。皆從念佛而生。故知",
    "T51n2099_002:1114c03": "念佛是諸法之王。汝等應當常念無上法王。",
    "T51n2099_002:1114c04": "令無休息。法照又問。當云何念。文殊告言。此",
    "T51n2099_002:1114c05": "世界西。有極樂國。彼當有佛。號阿彌陀。彼佛",
    "T51n2099_002:1114c06": "願力不可思議。當須繫念諦觀彼國。令無間",
    "T51n2099_002:1114c07": "斷。命終之後。決定往生彼佛國中。永不退轉。",
    "T51n2099_002:1114c08": "速出三界。疾得成佛。說是語已。時二大聖。各",
    "T51n2099_002:1114c09": "舒金色手。摩法照頂。而為授記。汝已念佛故。",
    "T51n2099_002:1114c10": "不久證于無上正等菩提。若善男子善女人。",
    "T51n2099_002:1114c11": "願疾成佛者。無過念佛。則能速證無上菩提。",
    "T51n2099_002:1114c12": "盡此一報之身。定□苦海。到於彼岸。時文殊",
    "T51n2099_002:1114c13": "大聖而說偈言。",
    "T51n2099_002:1114c14": "汝等欲求解脫者　　應當先除我慢心",
    "T51n2099_002:1114c15": "嫉妬名利及慳貪　　去却如斯不善意",
    "T51n2099_002:1114c16": "應專念彼彌陀號　　即能安住佛境界",
    "T51n2099_002:1114c17": "若能安住佛境界　　是人常見一切佛",
    "T51n2099_002:1114c18": "若得常見一切佛　　即能了達真如性",
    "T51n2099_002:1114c19": "若能速斷諸煩惱　　即能了達真如性",
    "T51n2099_002:1114c20": "在苦海中而常樂　　譬如蓮華不著水",
    "T51n2099_002:1114c21": "而心清淨出愛河　　即能速證菩提果",
    "T51n2099_002:1114c22": "於是。文殊師利菩薩。又說偈言。",
    "T51n2099_002:1114c23": "諸法唯心造　　了心不可得",
    "T51n2099_002:1114c24": "常依此修行　　是名真實相",
    "T51n2099_002:1114c25": "普賢菩薩。亦說偈言。",
    "T51n2099_002:1114c26": "普誡汝及一切眾　　常應謙下諸比丘",
    "T51n2099_002:1114c27": "忍辱即是菩提因　　無瞋必招端正報",
    "T51n2099_002:1114c28": "一切眾見皆歡喜　　即發無上菩提心",
    "T51n2099_002:1114c29": "若依此語而修行　　微塵佛剎從心現",
    "T51n2099_002:1115a01": "悉能廣修諸行願　　運接一切諸有情",
    "T51n2099_002:1115a02": "速離愛河登彼岸　　□□□□□□□",
    "T51n2099_002:1115a03": "法照聞已。歡喜踊躍。疑網悉除。法照禮謝",
    "T51n2099_002:1115a04": "已。合掌而立。文殊師利告法照言。汝可往詣",
    "T51n2099_002:1115a05": "諸菩薩院。次第巡禮。即受教已。次第巡禮。",
    "T51n2099_002:1115a06": "遂至七寶果園。其果纔熟。可大如盌。即取食",
    "T51n2099_002:1115a07": "之。味甚香美。法照食已。身意泰然。迴至大",
    "T51n2099_002:1115a08": "聖前。作禮辭退。遣二童子。送至門外。禮已舉",
    "T51n2099_002:1115a09": "頭。遂隱不見。師乃愴然。倍增悲感。遂立石題",
    "T51n2099_002:1115a10": "記。今猶在焉。四月八日。至華嚴寺般若院。西",
    "T51n2099_002:1115a11": "樓下安止。十三日日中後。與五十餘僧。同往",
    "T51n2099_002:1115a12": "金剛窟巡禮。到無著見大聖處。虔心敬禮。三",
    "T51n2099_002:1115a13": "十五佛名。凡禮十餘遍。忽見其處。盡是瑠璃",
    "T51n2099_002:1115a14": "七寶宮殿。文殊普賢。一萬菩薩。及佛陀波利。",
    "T51n2099_002:1115a15": "俱在一會。法照見已。惟自慶喜。隨眾歸寺。",
    "T51n2099_002:1115a16": "是夜中時。向華嚴寺。西樓上忽見寺。東山",
    "T51n2099_002:1115a17": "半。有五盞聖燈。其大如盌。法照祝曰。請分百",
    "T51n2099_002:1115a18": "盞。燈遂分百。再祝曰。請分為千。尋即便分。",
    "T51n2099_002:1115a19": "復變為三。行行相對。遍於山半。因此忘身。獨",
    "T51n2099_002:1115a20": "詣金剛窟所觀見大聖。於夜後分。至金剛窟",
    "T51n2099_002:1115a21": "重禮三十五佛名。十遍五會。念阿彌陀佛二",
    "T51n2099_002:1115a22": "千口。悲淚啟告。自惟無始惡業。漂流生死。種",
    "T51n2099_002:1115a23": "種剋責躄身。三十餘次自撲。未已。忽見一梵",
    "T51n2099_002:1115a24": "僧。身長七尺。稱是佛陀波利。至法照前。語",
    "T51n2099_002:1115a25": "曰。師今悲泣。有何意耶。答。法照遠來。願見",
    "T51n2099_002:1115a26": "大聖。佛陀波利言。師實願見否。答。願見。師",
    "T51n2099_002:1115a27": "即脫履立於板上。曰師但閉目。隨我而行。遂",
    "T51n2099_002:1115a28": "引法照入金剛窟。忽見一院。黃金題榜云。金",
    "T51n2099_002:1115a29": "剛般若之寺。皆七寶莊嚴。房廊樓閣。都一百",
    "T51n2099_002:1115b01": "七十五間。金剛般若一切經藏。在寶閣中。遂",
    "T51n2099_002:1115b02": "向大聖。投身作禮。合掌啟告文殊師利言。惟",
    "T51n2099_002:1115b03": "念。何時速證無上正等菩提。廣度眾生。令入",
    "T51n2099_002:1115b04": "無餘。何時果我無上願海。發是願已。爾時文",
    "T51n2099_002:1115b05": "殊師利菩薩告言。善哉善哉。再為摩頂。授記",
    "T51n2099_002:1115b06": "言。汝心真正。志為菩薩。能于惡世。發斯勝",
    "T51n2099_002:1115b07": "願。利樂群生。如汝所說。必當速證無上菩",
    "T51n2099_002:1115b08": "提。必能速具普賢無量行願。圓滿具足。為天",
    "T51n2099_002:1115b09": "人師。度無量眾。法照蒙授記已。稽首作禮。又",
    "T51n2099_002:1115b10": "問。未審。今時及未來世。一切同志念佛四眾。",
    "T51n2099_002:1115b11": "不求名利。勇猛精進。臨終定感佛來迎。接上",
    "T51n2099_002:1115b12": "品往生。速離愛河否。文殊告言。決定無疑。除",
    "T51n2099_002:1115b13": "為名利及不志心者。言訖。遂遣童子難陀。將",
    "T51n2099_002:1115b14": "茶湯來。并及藥食。法照言。不須藥食。大聖",
    "T51n2099_002:1115b15": "言。但食無畏。遂進兩盌湯。一盌味。甚極甘",
    "T51n2099_002:1115b16": "美。大聖亦進三盌湯。并及藥食。其器皆是瑠",
    "T51n2099_002:1115b17": "璃寶成。既而令波利送出。照意不欲出。大聖",
    "T51n2099_002:1115b18": "告言。不可。汝今此身。元是凡質。不淨之體。",
    "T51n2099_002:1115b19": "不可住此。但為汝。今與我緣熟。此一報盡。得",
    "T51n2099_002:1115b20": "生淨土。方得却來。言訖不見。還在窟前板上",
    "T51n2099_002:1115b21": "佇立。天明。獨見一梵僧。告法照曰。好去。好",
    "T51n2099_002:1115b22": "去。努力努力。勇猛精進。作是語已。忽然不",
    "T51n2099_002:1115b23": "見。良久遲迴。悲喜不已。始知大聖悲願。難可",
    "T51n2099_002:1115b24": "思議。法照雖覩聖異。不敢妄傳。恐生疑謗。",
    "T51n2099_002:1115b25": "至冬十二月初。遂於華嚴寺。入念佛道場。絕",
    "T51n2099_002:1115b26": "粒要期。祈生淨土。得無生忍。速超苦海。救度",
    "T51n2099_002:1115b27": "群品。如是七日。至初夜分。正念佛時。忽見一",
    "T51n2099_002:1115b28": "梵僧。至道場內。告法照曰。汝所見者。臺山境",
    "T51n2099_002:1115b29": "界。何故不說。言訖而隱。法照心疑此僧。亦未",
    "T51n2099_002:1115c01": "宣露。翌日申時。正念誦次。復見梵僧。年約八",
    "T51n2099_002:1115c02": "十。神色嚴峻。告法照。向時所見者。臺山境",
    "T51n2099_002:1115c03": "界。何不依事實記錄之。普示眾生。令所見者。",
    "T51n2099_002:1115c04": "發菩提心。斷惡修善。獲大利益。師何祕密。不",
    "T51n2099_002:1115c05": "向他說。照答曰。寔無有心祕密斯事。恐人疑",
    "T51n2099_002:1115c06": "謗墮於地獄。所以不說。梵僧告言。大聖文殊。",
    "T51n2099_002:1115c07": "見在此土。尚有人謗。豈況汝今所見境界。但",
    "T51n2099_002:1115c08": "令多人見聞之者。發菩提心。來到此土。滅除",
    "T51n2099_002:1115c09": "無量無邊生死之罪。斷惡修善。稱佛名號。得",
    "T51n2099_002:1115c10": "生淨土。即是利益無量無邊眾生。豈不大哉。",
    "T51n2099_002:1115c11": "何慮疑謗。祕而不說。法照聞已。答云。謹奉所",
    "T51n2099_002:1115c12": "教。不敢祕密。梵僧微笑。即隱不現。法照方依",
    "T51n2099_002:1115c13": "所教。具前逢遇。寔錄一一示眾。江東釋惠從。",
    "T51n2099_002:1115c14": "以大曆六年正月初九日。與華嚴寺僧崇暉",
    "T51n2099_002:1115c15": "明謙等。三十餘人。隨法照。至金剛窟所親遇",
    "T51n2099_002:1115c16": "般若院所。立石標誌。同行徒眾。虔誠瞻仰。悲",
    "T51n2099_002:1115c17": "喜交集。倏聞其處鍠然鐘聲。清音雅亮。眾咸",
    "T51n2099_002:1115c18": "驚歎靈異。果特謂照師曰。所見不虛。俱念宿",
    "T51n2099_002:1115c19": "緣多幸。得與同遊。書之精舍屋壁。普使見聞。",
    "T51n2099_002:1115c20": "同發勝心。共期佛果。後至大曆十二年九月",
    "T51n2099_002:1115c21": "十三日。法照與小師等八人。於東臺同見白",
    "T51n2099_002:1115c22": "光十餘現。次有黑雲靉靆。少頃雲開。見五色",
    "T51n2099_002:1115c23": "通身光。光內紅色圓光。大聖文殊。乘青毛師",
    "T51n2099_002:1115c24": "子。眾皆明覩。又降微雪。及五色圓光。遍現山",
    "T51n2099_002:1115c25": "谷。不可知數。其同行人小師。純一惟秀歸政",
    "T51n2099_002:1115c26": "智遠。沙彌惟英。行者張希。童子如靜等。無不",
    "T51n2099_002:1115c27": "咸見。其後法照大師。乃度華嚴寺南一十五",
    "T51n2099_002:1115c28": "里。當中臺中麓下。依所逢大聖化寺式。特建",
    "T51n2099_002:1115c29": "一寺。仍以竹林題號焉。",
    "T51n2099_002:1116a01": "德宗皇帝貞元年中有護軍中尉邠賓國公扶",
    "T51n2099_002:1116a02": "風竇公。施勅賜三原縣莊租賦之利。每皇帝",
    "T51n2099_002:1116a03": "誕聖之日。於五臺山十寺普通蘭若。設萬僧",
    "T51n2099_002:1116a04": "供。命司兵參軍王士詹。撰述刻石記紀頌。其",
    "T51n2099_002:1116a05": "詞略曰。彌陀居西國。照師宗焉。帝堯在位。邠",
    "T51n2099_002:1116a06": "公輔焉。是知佛寶國寶。殊躅而同體也。竹林",
    "T51n2099_002:1116a07": "精剎。應現施工。已立西方教主。大師法照。自",
    "T51n2099_002:1116a08": "南嶽悟達真要。振金錫之清涼。根瑞相以徘",
    "T51n2099_002:1116a09": "徊。躡雲衢而直進。躋靈山入化寺。周歷而□",
    "T51n2099_002:1116a10": "□□百二十院。所覩異光奇迹。具紀於大師",
    "T51n2099_002:1116a11": "實錄。□□□播。故略而不書。茲乃淨土教主",
    "T51n2099_002:1116a12": "東流也。故治地□□寺焉。文多不能具載。中",
    "T51n2099_002:1116a13": "臺慈恩和尚。先化黑白五百人。彫造玉石功",
    "T51n2099_002:1116a14": "德一十二尊并大殿一座。於大宋元祐五年",
    "T51n2099_002:1116a15": "春月。三人故放火燒燬。殿上釘自濟玉石功",
    "T51n2099_002:1116a16": "德盞。化為灰粉。僧省瑞。再化十方四眾。同力",
    "T51n2099_002:1116a17": "修營。於定州黃山彫造。到玉石釋迦文殊普",
    "T51n2099_002:1116a18": "賢等一十二尊。將至中臺并殿。紹聖五年六",
    "T51n2099_002:1116a19": "月日。終畢。告示後人。燒功德人。不出一年。",
    "T51n2099_002:1116a20": "盡皆惡死。殃隨無間。故知毀之者。惡報無量。",
    "T51n2099_002:1116a21": "苦輪不息。同力修崇者。獲福無邊。果證菩提",
    "T51n2099_002:1116a22": "矣。",
    "T51n2099_002:1116a23": "17 亡身徇道俗亡身徇道俗十七",
    "T51n2099_002:1116a24": "釋無染者。未詳姓氏。受業中條山。講四分律",
    "T51n2099_002:1116a25": "涅槃經因明百法論。每誦華嚴經。至諸菩薩",
    "T51n2099_002:1116a26": "住處品。說東北方有處。名清涼山。從昔以來。",
    "T51n2099_002:1116a27": "諸菩薩眾。於中止住。現有菩薩。名文殊師利。",
    "T51n2099_002:1116a28": "與其眷屬諸菩薩眾一萬人俱。常在其中。而",
    "T51n2099_002:1116a29": "演說法。仍聞佛陀波利自西國而來。追求聖",
    "T51n2099_002:1116b01": "跡。遇化老人。再令西域取經。入金剛窟。於今",
    "T51n2099_002:1116b02": "不迴。古德既然。吾豈獨無緣乎。師乃自誓發",
    "T51n2099_002:1116b03": "跡遊方之禮。遍訪名公。或遇禪宗。參決理性。",
    "T51n2099_002:1116b04": "或逢講授。探討經義。以唐貞元七年。至五臺",
    "T51n2099_002:1116b05": "山。止善住閣院。時院僧智頵。為五臺山十寺",
    "T51n2099_002:1116b06": "都檢校。主釐僧務。師乃依頵。挂錫棲心。為終",
    "T51n2099_002:1116b07": "焉計。常念。文殊化境。非凡庶可登。吾幸居",
    "T51n2099_002:1116b08": "此。豈宜懈怠哉。冬即採薪荷眾。夏即跣足遊",
    "T51n2099_002:1116b09": "堂。立志不移。歷二十餘載。凡七十餘次禮諸",
    "T51n2099_002:1116b10": "臺。所遇震跡。化相金橋。寶塔聖磬。金鐘圓",
    "T51n2099_002:1116b11": "光之類。莫窮其數。最後中臺之東。忽覩一寺。",
    "T51n2099_002:1116b12": "額號福生。內有梵僧。數約盈萬。師乃從頭作",
    "T51n2099_002:1116b13": "禮。遍行慰勞。既而面見文殊。亦為僧相。語師",
    "T51n2099_002:1116b14": "曰。汝於此山。宿有因緣。當須供眾。勿得空",
    "T51n2099_002:1116b15": "過。言訖不見。化寺亦隱。梵僧俱失。師乃歎",
    "T51n2099_002:1116b16": "曰。吾覯茲靈異。豈可徒然。念此危脆之樂。有",
    "T51n2099_002:1116b17": "何久固。乃發誓願。告示四方遊臺僧尼。并及",
    "T51n2099_002:1116b18": "信士。每供養一百萬僧。乃然一指以誌之。漸",
    "T51n2099_002:1116b19": "及五百萬數。遐邇悉知。王侯不化而自來。金",
    "T51n2099_002:1116b20": "寶不求而自至。千萬供畢。十指皆然。至開成",
    "T51n2099_002:1116b21": "中夏四月。乃白大眾曰。吾於此山。薄有因緣。",
    "T51n2099_002:1116b22": "七十二次。遊諸聖跡。酬千萬僧供。不出此山。",
    "T51n2099_002:1116b23": "吾今耄矣。春秋七十四。夏臘五十五。此身難",
    "T51n2099_002:1116b24": "保。危同朝露。欲於中臺頂上。焚一炷香。答辭",
    "T51n2099_002:1116b25": "十方諸佛一萬菩薩。息心而住。諸徒眾等。各",
    "T51n2099_002:1116b26": "不相代。並是菩薩弟子。龍王眷屬。夙興善業。",
    "T51n2099_002:1116b27": "得住此山。夙夜精勤。省策三業。龍花三會。共",
    "T51n2099_002:1116b28": "結要期。比候下山。恐有留難。珍重而去。徒眾",
    "T51n2099_002:1116b29": "不曉師意。則共白言。三五日間。早來歸院。師",
    "T51n2099_002:1116c01": "乃但携瓶錫准焚香。獨與清信士趙華。持蠟",
    "T51n2099_002:1116c02": "布二段。麁麻一秤。香油一斗。於中臺頂。從旦",
    "T51n2099_002:1116c03": "至暮。禮拜焚香。無時暫息。都捐飲食。亦不睡",
    "T51n2099_002:1116c04": "眠。念佛虔誠。聲無間斷。至夜將半。華訝其",
    "T51n2099_002:1116c05": "歸。曉復至臺頂見師。執志確然不移轉。益精",
    "T51n2099_002:1116c06": "專倍於常日。師乃告華曰。吾有密願。已見功",
    "T51n2099_002:1116c07": "成。汝與吾照緣。不得障道。為吾取蠟布麁麻",
    "T51n2099_002:1116c08": "香油。將來纏裹吾身。要於夜半子時。然身供",
    "T51n2099_002:1116c09": "養諸佛。吾若道果得成。首度於汝。華勸論不",
    "T51n2099_002:1116c10": "止。遂持蠟布。以纏師身。次被以麻。香油溉",
    "T51n2099_002:1116c11": "灌。將從頂煉。師戒曰。吾若有餘骸。照以薪",
    "T51n2099_002:1116c12": "光。火盡天滅。當須揚散。無使顯異。惑亂眾",
    "T51n2099_002:1116c13": "人。華即如教。自頭而然。至足方倒。華勉曰。",
    "T51n2099_002:1116c14": "昔聞喜見願力然身。今見上人繼乎先躅。奇",
    "T51n2099_002:1116c15": "哉。乃宣告門人。取眾靈骨。就梵仙山南起塔。",
    "T51n2099_002:1116c16": "於今現在。",
    "T51n2099_002:1116c17": "代州總因寺沙門福運。清苦節行僧也。慈悲",
    "T51n2099_002:1116c18": "濟物。每慨虛生。常謂人曰。鷹隼逐鳥。何不相",
    "T51n2099_002:1116c19": "逢。猛虎搏人。幾時遭值。自恨年耄身肉枯乾。",
    "T51n2099_002:1116c20": "不能與眾生一頓飽食。苦哉苦哉。唐開元二",
    "T51n2099_002:1116c21": "十一年二月十五日。徑入南山。歲谷大石寺。",
    "T51n2099_002:1116c22": "北有一盤石。跏坐於上。執刀自割。分其身肉。",
    "T51n2099_002:1116c23": "為三十段。投置石上。因誓願曰。施諸飛走眾",
    "T51n2099_002:1116c24": "生一餐之食。願食此肉者。捨惡趣身。受人天",
    "T51n2099_002:1116c25": "報。言訖而卒。門人士俗。奔走其所。見委骸於",
    "T51n2099_002:1116c26": "地。緇素悲哀。積薪闍維。既而祥雲滿谷。俄頃",
    "T51n2099_002:1116c27": "暴風四起。身之骨灰。蕩然無餘。神異如此。若",
    "T51n2099_002:1116c28": "非忘我相了色空。孰能若是哉。",
    "T51n2099_002:1116c29": "清信士宋元慶者。洛陽縣北鄉人也。唐聖曆",
    "T51n2099_002:1117a01": "元年二月十四日。來遊五臺。禮文殊大聖。元",
    "T51n2099_002:1117a02": "慶善根夙植。久厭塵勞。行潔氷霜。曾無瑕玷。",
    "T51n2099_002:1117a03": "屆茲真境。深契素心。願啟一時。功踰多劫。因",
    "T51n2099_002:1117a04": "遊西臺祕󱇆嵒寺。乃潛於佛廟之側。後積薪",
    "T51n2099_002:1117a05": "油焚身。供養文殊菩薩洎諸聖眾。當此之時。",
    "T51n2099_002:1117a06": "聞東南隅山震數聲。西北有光。爛然五色。蓋",
    "T51n2099_002:1117a07": "表斯人內財供養之感應也。異哉。",
    "T51n2099_002:1117a08": "繁峙縣門明雅者。智達空有。物我齊忘。厭有",
    "T51n2099_002:1117a09": "漏身。賀三堅果。於元慶焚身之年四月三日。",
    "T51n2099_002:1117a10": "祕󱇆師廟之側。屠身供養。手自持刀。支解身",
    "T51n2099_002:1117a11": "體。略無變色。始從兩足。次及於心。皮肉紛",
    "T51n2099_002:1117a12": "然。唯有胸臆。猶合掌發願。願早成佛。濟度眾",
    "T51n2099_002:1117a13": "生。後乃剖心。命由斯殞。惜哉。",
    "T51n2099_002:1117a14": "18 州牧宰官歸信州牧宰官歸信十八",
    "T51n2099_002:1117a15": "開元十八年。代州都督薛徽。以歲屬亢陽。久",
    "T51n2099_002:1117a16": "愆時雨。草木焦枯。種植俱廢。都督謂眾曰。吾",
    "T51n2099_002:1117a17": "聞。臺山文殊菩薩。極多靈異。有無緣慈。必哀",
    "T51n2099_002:1117a18": "祈請。遂登臺頂。竭誠禱雨。倏見華嚴寺上。有",
    "T51n2099_002:1117a19": "群飛白鶴。凡二十二隻。徘徊翱翔。集於臺上。",
    "T51n2099_002:1117a20": "須臾即散。俄頃黑雲靉靆。駛雨洪澍。五縣霑",
    "T51n2099_002:1117a21": "足古有唐林縣也民至二十六日。方興耒耜。是秋大",
    "T51n2099_002:1117a22": "豐。耒耜小穀皆熟。粟斗三錢。百姓饒樂。若非",
    "T51n2099_002:1117a23": "至誠感神。曷能致此。",
    "T51n2099_002:1117a24": "開元二十三年。代州都督王嗣。嘗巡禮清涼",
    "T51n2099_002:1117a25": "山五臺諸寺院。忽遇一伽藍。廣大莊嚴。內有",
    "T51n2099_002:1117a26": "文殊師利像。因入中禮拜。復從院出。乃逢隱",
    "T51n2099_002:1117a27": "者三五人。草衣麻屨。容狀甚陋。都督謂。是貧",
    "T51n2099_002:1117a28": "士行丐至此。乃問。自何而來。隱者曰。來遊山",
    "T51n2099_002:1117a29": "林。因而縱賞。吾能以六合入於一塵。三千納",
    "T51n2099_002:1117b01": "於毫芥。又為都督。談十二空之正理。演十二",
    "T51n2099_002:1117b02": "見之邪宗。辭論縱橫。辯才無礙。都督聞之愕",
    "T51n2099_002:1117b03": "駭。隱者仍有告誡。都督俛首未對。忽然而失。",
    "T51n2099_002:1117b04": "嗣於是頓發願心。欲飯千僧。以祈勝福。問寺",
    "T51n2099_002:1117b05": "僧曰。此中有千僧否。僧云。今七八月遊山者",
    "T51n2099_002:1117b06": "皆去。僧難可及。嗣乃志心虔求冥助。至設齋",
    "T51n2099_002:1117b07": "日。感千僧普會。嗣盡誠齋施。既畢。僧散並不",
    "T51n2099_002:1117b08": "知所止。嗣覩此感應。信心益固。後遙禮五臺。",
    "T51n2099_002:1117b09": "沒身歸嚮矣。",
    "T51n2099_002:1117b10": "聖曆二年。長史崔義猷。遊禮五臺北臺。忽雲",
    "T51n2099_002:1117b11": "霧晦暝。跬步無覩。猷即投身自撲。遍體血",
    "T51n2099_002:1117b12": "流。死而復蘇。仰見雲間。一道光明。接華嚴",
    "T51n2099_002:1117b13": "寺。猷乃尋光而行。過處隨滅。直至華嚴寺。",
    "T51n2099_002:1117b14": "經宿南去。向佛光寺。一百餘里。先此瑞應。",
    "T51n2099_002:1117b15": "至寺覩見解脫禪師如生。共猷談對。既而語",
    "T51n2099_002:1117b16": "諸寺僧。寺僧靡不驚駭。皆云。解脫已亡多年。",
    "T51n2099_002:1117b17": "何故復見。此不可思議事也。猷益異云耳。",
    "T51n2099_002:1117b18": "聖曆二年。長史齊政。携家遊臺。至清涼寺北。",
    "T51n2099_002:1117b19": "遇數僧。持錫杖跣足而行。政詢之。答云。訪文",
    "T51n2099_002:1117b20": "殊師利。因勉政發心。共登臺頂。及登遽失僧",
    "T51n2099_002:1117b21": "所在。政嗟異而下。還及清涼寺。又聞聖鐘鏗",
    "T51n2099_002:1117b22": "然。嚮喨山谷。政竭誠齋設。供施而歸。感其靈",
    "T51n2099_002:1117b23": "應。因為記云。",
    "T51n2099_002:1117b24": "中臺西南百餘里。有一小山。名曰峯山。當臺",
    "T51n2099_002:1117b25": "邑之北。山半有生風穴。仙人掌。道人庵。說法",
    "T51n2099_002:1117b26": "臺。昔名九泉山。上有金華寺。下有澡浴池。世",
    "T51n2099_002:1117b27": "傳萬菩薩過夏之所。有時現像。猶若片雲。飛",
    "T51n2099_002:1117b28": "騰峯頂。或如白鶴。群翔山後。久而方歇。土俗",
    "T51n2099_002:1117b29": "備覩。咸云。萬聖出現。歲豐之兆。其言頗驗。",
    "T51n2099_002:1117c01": "聖宋慶曆二年七月五日。有薄霧數片。從寺",
    "T51n2099_002:1117c02": "古殿後出。漸遍山頂。其中現菩薩形相。或三",
    "T51n2099_002:1117c03": "或五。各成行列。離山而南。右遶縣邑。僧俗告",
    "T51n2099_002:1117c04": "語。無不仰觀。前縣令路坦。留詩以記其異。",
    "T51n2099_002:1117c05": "19 高德僧事跡高德僧事跡十九",
    "T51n2099_002:1117c06": "釋智頵者。亡其姓氏。中山人也。齠齔之年。",
    "T51n2099_002:1117c07": "傑出流輩。爾以弱冠。厭俗遺榮。遠詣臺山。依",
    "T51n2099_002:1117c08": "善住閣院賢林為師。策勵無怠。夙夜忘勞。落",
    "T51n2099_002:1117c09": "綵登壇。戒珠圓潔。天性節儉。室無長衣。遇有",
    "T51n2099_002:1117c10": "餘資。隨施貧病。既而辭師訪道。不數年間。大",
    "T51n2099_002:1117c11": "通佛教。講法華妙典。窮佛知見。闡維摩勝旨。",
    "T51n2099_002:1117c12": "了不二法門。常念法性幽微。筌蹄權假。乃收",
    "T51n2099_002:1117c13": "跡靈境。挂錫舊居。其如高德服人。囊錐脫而",
    "T51n2099_002:1117c14": "露穎。嘉譽流遠。宮鐘擊以飛聲。唐元和年中。",
    "T51n2099_002:1117c15": "眾議請充山門僧首。固讓不獲。俛仰從命。遭",
    "T51n2099_002:1117c16": "時歲艱儉。供施稀曠。院宇蕭疎。鐘磬息韻。眾",
    "T51n2099_002:1117c17": "復叩請。為華嚴寺都供養主知大常住。即四",
    "T51n2099_002:1117c18": "方聚供之所也。宜其德必有隣。善則獲應。故",
    "T51n2099_002:1117c19": "值法照無著華嚴疏主。並釋門龍象。寶地芝",
    "T51n2099_002:1117c20": "蘭。緇素爭依。神靈密祐。時澄觀新製疏畢。眾",
    "T51n2099_002:1117c21": "請頵講華嚴大經。繇是。日有千僧。齋供豐腆。",
    "T51n2099_002:1117c22": "帑藏充溢。不知其由。時人咸謂。感聖來遊。",
    "T51n2099_002:1117c23": "師自主寺務。凡十餘載。有隣院僧義圓。亦諸",
    "T51n2099_002:1117c24": "僧之翹俊者。以頵久典常住。意其利於資供。",
    "T51n2099_002:1117c25": "既生疑謗。乃搆流言。謂。頵心非平等。志務貪",
    "T51n2099_002:1117c26": "婪。修德競時。豈當若是。頵聆斯謗。遽求自",
    "T51n2099_002:1117c27": "退。眾遂許之。師乃即日拱手而出。是夜有護",
    "T51n2099_002:1117c28": "法天神。報義圓曰。智頵和尚。乃千佛一數。師",
    "T51n2099_002:1117c29": "敢輕言耶。可速求謝咎。若其不然。必沈惡趣",
    "T51n2099_002:1118a01": "矣。義圓駭懼。詰旦詣頵。禮足悔謝。頵之德",
    "T51n2099_002:1118a02": "行感如此。及武宗在位。毀滅釋氏。頵藏匿嵒",
    "T51n2099_002:1118a03": "藪。餘眾解散。宣宗踐阼。重興寺宇。勅五臺",
    "T51n2099_002:1118a04": "諸寺。度五千僧。再請頵為十寺僧首。并都修",
    "T51n2099_002:1118a05": "造供養主。至大中七年夏四月。普供天下巡",
    "T51n2099_002:1118a06": "禮四眾齋粥。一月既罷。一日誌大眾曰。人命",
    "T51n2099_002:1118a07": "如箭。焉能久保。心徇浮華。不求息慮。誰之",
    "T51n2099_002:1118a08": "過歟。遂退居靜室。不出二日。端坐而終。春秋",
    "T51n2099_002:1118a09": "七十七。夏臘五十八。",
    "T51n2099_002:1118a10": "釋法珍。不知何許人也。亦忘受具之年。自捨",
    "T51n2099_002:1118a11": "塵俗。戒行精苦。誓除人我。志求解脫。講華嚴",
    "T51n2099_002:1118a12": "楞伽唯識瑜伽。每升座宣揚。如師子吼。化導",
    "T51n2099_002:1118a13": "無間。遐邇歸心。在華嚴寺。三十餘載。親見文",
    "T51n2099_002:1118a14": "殊師利。雲中出沒。現種種形。數盈千萬。法師",
    "T51n2099_002:1118a15": "因發誓願。設無遮大會。巡山之人。歲有萬數。",
    "T51n2099_002:1118a16": "詣五臺頂。然長明燈。幡花不絕。至隋開皇十",
    "T51n2099_002:1118a17": "三年七月而終。後五年。隋帝夢五臺山華嚴",
    "T51n2099_002:1118a18": "寺。法珍大師院。有摩尼寶珠二十顆。勅遣黃",
    "T51n2099_002:1118a19": "門侍郎郭。馳驊求取珠。法珍院供養庫中。果",
    "T51n2099_002:1118a20": "得寶珠。盡符聖夢。乃造七寶函。盛之進獻。自",
    "T51n2099_002:1118a21": "餘珠寶。有百千種。凡五斗餘。有詔復送臺山。",
    "T51n2099_002:1118a22": "仍以珊瑚樹一株並歸山。供養文殊大聖。師",
    "T51n2099_002:1118a23": "之德行。概見於此云耳。",
    "T51n2099_002:1118a24": "釋孫哲。不知姓氏。及何所人。住天盆寺。三十",
    "T51n2099_002:1118a25": "餘年服餌松柏以中食。常坐不臥。寡於言說。",
    "T51n2099_002:1118a26": "志節高邈。逈踰塵表。寒暑行道。曾無懈息。",
    "T51n2099_002:1118a27": "身衣弊衲。都無餘服。菩薩行願。人所罕測。居",
    "T51n2099_002:1118a28": "常一日。親覩文殊師利。持一銀𣞙金面鼓。來",
    "T51n2099_002:1118a29": "入伽藍。哲驚異悲感。因自躄身。口鼻血流。起",
    "T51n2099_002:1118b01": "而言曰。往聞聖鼓他化天樂。佛在世時。大聖",
    "T51n2099_002:1118b02": "持來。供養於佛。如來滅後。還歸天上。弟子業",
    "T51n2099_002:1118b03": "穢之質。大聖示跡。降此伽藍。俾無限塵勞。於",
    "T51n2099_002:1118b04": "斯盡矣。乃勤懇致禮。禮已不見。自此謂門人",
    "T51n2099_002:1118b05": "曰。吾命將盡。恐身不淨。污穢伽藍。欲去橫水",
    "T51n2099_002:1118b06": "鎮趣滅。爾等各念無常。勉修勝業。囑已下山。",
    "T51n2099_002:1118b07": "果至彼鎮。儼然示化。",
    "T51n2099_002:1118b08": "釋神贊。俗姓盧氏。不知何許人也。戒行孤潔。",
    "T51n2099_002:1118b09": "好求訪聖跡。不惑之年。來詣臺山。禮謁菩薩。",
    "T51n2099_002:1118b10": "住華嚴寺清涼嵒間。禪誦為業。眾推高德。未",
    "T51n2099_002:1118b11": "詳終沒之所。",
    "T51n2099_002:1118b12": "釋惠龍。幽州人也。丱歲出家。弱冠受具。性圓",
    "T51n2099_002:1118b13": "秋月。節勁霜松。戒等護鵝。慈深救蟻。了四分",
    "T51n2099_002:1118b14": "毘尼。略無凝滯。遠近請益。教誘盡材。專詣臺",
    "T51n2099_002:1118b15": "山。禮文殊師利。六時懺誦。徇法亡軀。自刺身",
    "T51n2099_002:1118b16": "血。寫菩薩戒。普施願早成佛。師氣貌嚴峻。言",
    "T51n2099_002:1118b17": "聲響亮。演法導迷無剛不伏。亦僧中之能士",
    "T51n2099_002:1118b18": "也。後不知其所終。",
    "T51n2099_002:1118b19": "釋令休。河南人也。樂尋聖跡。遍歷名山。勵",
    "T51n2099_002:1118b20": "節懃苦。眾咸推伏。遠詣臺山。禮文殊師利。忽",
    "T51n2099_002:1118b21": "聞空中有聲。告曰。南閻浮提人。多不定聚。剛",
    "T51n2099_002:1118b22": "強難化。汝宜度之。勿憚劬勞。斯為上士。僧",
    "T51n2099_002:1118b23": "曰。欲求解脫。若為可得。空曰。汝可除心。僧",
    "T51n2099_002:1118b24": "曰。云何除心。作何方便。空中告曰。無心之草",
    "T51n2099_002:1118b25": "名瞢𧄼。汝就觀之。自當悟解。師即求之。後果",
    "T51n2099_002:1118b26": "見其草。乃自惟曰。我問除心有何方便。却令",
    "T51n2099_002:1118b27": "觀此無心之草。有何意旨。如是審思。豁然了",
    "T51n2099_002:1118b28": "悟曰。草譬煩惱。無心喻空。草既無心。煩惱亦",
    "T51n2099_002:1118b29": "爾。煩惱既空。當何所斷。乃大悟無生。法空觀",
    "T51n2099_002:1118c01": "門。於斯了矣。師不勝悲喜。即就此草。結庵而",
    "T51n2099_002:1118c02": "止。人或問其故。師指草謂曰。人多心病。此草",
    "T51n2099_002:1118c03": "能攻。所欲來求。與宣良驗耳。厥後獲愈者多",
    "T51n2099_002:1118c04": "矣。至開皇二十一年癸酉正月上旬。無疾而",
    "T51n2099_002:1118c05": "卒。春秋七十有三。"
}