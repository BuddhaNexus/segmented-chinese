{
    "T19n0999_001:0578b02": "No. 999",
    "T19n0999_001:0578b03": "佛說守護大千國土經卷上",
    "T19n0999_001:0578b05": "西天北印度烏填曩國帝釋",
    "T19n0999_001:0578b06": "宮寺傳法大師三藏沙門賜",
    "T19n0999_001:0578b07": "紫臣施護奉　詔譯",
    "T19n0999_001:0578b08": "如是我聞。一時世尊。住王舍城鷲峯山南面",
    "T19n0999_001:0578b09": "佛境界大樹林中。與大苾芻眾千二百五十",
    "T19n0999_001:0578b10": "人俱。其名曰尊者舍利弗尊者摩訶目乾連。",
    "T19n0999_001:0578b11": "尊者摩訶迦葉尊者伽耶迦葉。尊者那提迦",
    "T19n0999_001:0578b12": "葉尊者摩訶那提迦葉。尊者阿若憍陳如尊",
    "T19n0999_001:0578b13": "者優樓頻螺迦葉。尊者摩訶迦旃延尊者跋",
    "T19n0999_001:0578b14": "俱羅尊者婆藪槃豆尊者俱絺羅。尊者嚩倪",
    "T19n0999_001:0578b15": "舍尊者阿濕嚩爾多。尊者須菩提尊者蘇婆",
    "T19n0999_001:0578b16": "呼。尊者阿寧嚕馱尊者難提枳曩。尊者離跋",
    "T19n0999_001:0578b17": "多尊者准提曩。如是等千二百五十大苾芻",
    "T19n0999_001:0578b18": "眾俱。是時摩竭提國韋提希子阿闍世王。供",
    "T19n0999_001:0578b19": "養恭敬尊重讚歎。以衣服臥具飲食湯藥珍",
    "T19n0999_001:0578b20": "玩寶物。而供養佛及比丘僧。是時大地欻然",
    "T19n0999_001:0578b21": "震動。大雲普覆起大惡風。雷聲震吼掣電霹",
    "T19n0999_001:0578b22": "靂。降大雨雹周遍而霔。十方黑暗星宿隱蔽。",
    "T19n0999_001:0578b23": "日月不現不能照曜。日無暖氣亦無光明。人",
    "T19n0999_001:0578b24": "民惶怖。是時世尊以淨天眼。見毘耶離大城",
    "T19n0999_001:0578b25": "王及臣民。有如是等災難競起。復次毘耶離",
    "T19n0999_001:0578b26": "別有離車子等。或有內宮嬪妃婇女。為彼鬼",
    "T19n0999_001:0578b27": "神之所惱害。諸王王子及諸老幼。奴婢僕從",
    "T19n0999_001:0578b28": "并諸眷屬。皆為鬼神惱害惑亂。彼毘耶離大",
    "T19n0999_001:0578b29": "城一切人民。若苾芻苾芻尼優婆塞優婆夷。",
    "T19n0999_001:0578c01": "皆悉怕怖悶絕慞惶。身毛皆竪仰面號哭。而",
    "T19n0999_001:0578c02": "作是言。",
    "T19n0999_001:0578c03": "曩謨沒馱野。曩謨達摩野。曩謨僧伽野。一心",
    "T19n0999_001:0578c04": "歸依乞求加護。或有婆羅門及諸長者。不信",
    "T19n0999_001:0578c05": "三寶歸向梵天王者。或歸向天帝釋者。歸向",
    "T19n0999_001:0578c06": "護世四王者。歸向摩醯首羅者。或寶賢藥",
    "T19n0999_001:0578c07": "叉大將滿賢藥叉大將訶利帝母。日月星辰",
    "T19n0999_001:0578c08": "山林藥草。江河陂池園苑塔廟。隨所樂著悉",
    "T19n0999_001:0578c09": "皆歸敬。作如是言。我此災禍怖畏患難。誰為",
    "T19n0999_001:0578c10": "救濟云何令我速得免離。爾時世尊愍諸眾",
    "T19n0999_001:0578c11": "生。別現瑞相起變化行。以是行故令此三千",
    "T19n0999_001:0578c12": "大千世界天人阿修羅。聞其音聲生恭敬心",
    "T19n0999_001:0578c13": "皆來集會。是時索訶世界主梵天王。與梵天",
    "T19n0999_001:0578c14": "天子眾俱。天帝釋與忉利天眾俱。四大天王",
    "T19n0999_001:0578c15": "與四天王天眾俱。二十八大藥叉將與三十",
    "T19n0999_001:0578c16": "二大力藥叉俱。訶利帝母并其子及眷屬俱。",
    "T19n0999_001:0578c17": "於夜分時來詣佛所。訶利帝母以自威光。輝",
    "T19n0999_001:0578c18": "赫晃耀照鷲峯山皆為一色。到世尊所頂禮",
    "T19n0999_001:0578c19": "佛足。却住一面異口同音。讚歎如來說伽他",
    "T19n0999_001:0578c20": "曰。",
    "T19n0999_001:0578c21": "端嚴金色相　　由如淨滿月",
    "T19n0999_001:0578c22": "富如毘沙門　　吉祥之寶藏",
    "T19n0999_001:0578c23": "遊行如師子　　威德若大龍",
    "T19n0999_001:0578c24": "巍巍真金聚　　閻浮檀之色",
    "T19n0999_001:0578c25": "暗夜清淨月　　安住眾星中",
    "T19n0999_001:0578c26": "於諸聲聞眾　　顯煥莊嚴相",
    "T19n0999_001:0578c27": "歸命薄伽梵　　諸天人中尊",
    "T19n0999_001:0578c28": "利益於人天　　住世垂救護",
    "T19n0999_001:0578c29": "守護大千經　　過去佛已說",
    "T19n0999_001:0579a01": "盡此輪圍山　　而結金剛界",
    "T19n0999_001:0579a02": "稽首人中尊　　歸命無所畏",
    "T19n0999_001:0579a03": "合掌恭敬禮　　牟尼大法王",
    "T19n0999_001:0579a04": "是時世尊於一念頃默然而住。告四天大王",
    "T19n0999_001:0579a05": "言。大王汝等現是色相形類差別。云何惱亂",
    "T19n0999_001:0579a06": "我諸弟子。大王若復有人聞佛法僧。出現於",
    "T19n0999_001:0579a07": "世心生歡喜。如是人等於佛法中。植菩提種",
    "T19n0999_001:0579a08": "生值佛世。遇辟支佛及阿羅漢諸聲聞眾。於",
    "T19n0999_001:0579a09": "佛法中植眾德本十善具足。命終之後當得",
    "T19n0999_001:0579a10": "往生三十二天。一一天上為天王身受天快",
    "T19n0999_001:0579a11": "樂。復生人中作轉輪王。統領四兵王四天下。",
    "T19n0999_001:0579a12": "乃至大海皆為一境。得七寶具足得千子圍",
    "T19n0999_001:0579a13": "遶。其王千子智慧明達。勇猛精進無諸怖畏。",
    "T19n0999_001:0579a14": "妙色端正有大神力。迅疾如風威德自在能",
    "T19n0999_001:0579a15": "伏怨敵。以是因緣獲得如是福德果報。貪著",
    "T19n0999_001:0579a16": "愛欲娛樂自恣。汝等今者於如來前。起憍慢",
    "T19n0999_001:0579a17": "心現如是相作如是事。於我弟子心生輕毀",
    "T19n0999_001:0579a18": "恐怖惱害。",
    "T19n0999_001:0579a19": "是時北方藥叉主毘沙門天王。即從座起偏",
    "T19n0999_001:0579a20": "袒右肩。右膝著地合掌恭敬。而白佛言世尊。",
    "T19n0999_001:0579a21": "我今住處有一大城及以聚落。園林花菓宮殿",
    "T19n0999_001:0579a22": "樓閣。周匝欄楯金銀堦道。種種寶物而嚴飾",
    "T19n0999_001:0579a23": "之。安以表剎四面懸鈴。妙真珠網羅覆其上。",
    "T19n0999_001:0579a24": "燒眾名香晝夜氛馥。散諸雜花遍布其地。清",
    "T19n0999_001:0579a25": "淨皎潔甚可愛樂。百千天女周匝圍遶。我處",
    "T19n0999_001:0579a26": "於彼受五欲樂無有厭足。如迷醉人不能惺",
    "T19n0999_001:0579a27": "悟。犯所行行違本所願。以是義故諸藥叉眾",
    "T19n0999_001:0579a28": "周遍世界。十方馳走飲血啖肉。若男若女童",
    "T19n0999_001:0579a29": "男童女。於如是人作諸執魅。及諸惡食食血",
    "T19n0999_001:0579b01": "者。食肉者食胎者。食生者。食命者。或作畜生",
    "T19n0999_001:0579b02": "及諸異類。或作師子常食有情。彼恒殺生食",
    "T19n0999_001:0579b03": "啖其命。大德世尊我今於佛及四眾前。說彼",
    "T19n0999_001:0579b04": "藥叉所現色相。種種形貌一一不同。此藥叉",
    "T19n0999_001:0579b05": "眾皆有執魅。是故我常手持寶塔內安聖像。",
    "T19n0999_001:0579b06": "彼執魅者藥叉眾中我名大王。是諸藥叉燒種",
    "T19n0999_001:0579b07": "種香。燃種種燈散諸雜花。供養塔像及供養",
    "T19n0999_001:0579b08": "我。世尊若藥叉眾作執魅者。令其眾生現如",
    "T19n0999_001:0579b09": "是相。若常笑喜若常驚怖。若常啼泣若多語",
    "T19n0999_001:0579b10": "言無有其度。若常狂亂若不睡眠。若身常疼",
    "T19n0999_001:0579b11": "痛若仰視虛空。若樂觀星宿若常馳走。若晝",
    "T19n0999_001:0579b12": "即不樂夜即歡喜。若常健羨此諸樂叉。有如",
    "T19n0999_001:0579b13": "是等執魅之事。於諸世間無能制者。我有神",
    "T19n0999_001:0579b14": "呪悉能調伏。惟願世尊聽我說之。即說呪曰。",
    "T19n0999_001:0579b15": "唵引阿哩引阿囉抳引昝仁敢切陛引惹胝嚟引",
    "T19n0999_001:0579b16": "阿佉𩕳引麼佉𩕳引佉佉𩕳引佉𠻴囉江切疑疑罽切",
    "T19n0999_001:0579b17": "賀引哩并并孕切誐嚟引底銘名孕切擬攞儞悉鈿",
    "T19n0999_001:0579b18": "覩滿怛囉二合跛那娑嚩二合引賀引娑嚩二合",
    "T19n0999_001:0579b19": "薩底也二合薩覩二合吠無每切引室囉二合摩拏寫麼",
    "T19n0999_001:0579b20": "賀引囉惹寫曩麼引麼末音嚟引𩕳引濕嚩二合哩",
    "T19n0999_001:0579b21": "也二合引地跛底曳二合曩娑嚩二合引賀引",
    "T19n0999_001:0579b22": "是時東方彥達嚩主持國天王。從座而起偏袒",
    "T19n0999_001:0579b23": "右肩。右膝著地合掌向佛。恭敬作禮而白佛",
    "T19n0999_001:0579b24": "言。世尊我彥達嚩眾執魅之者。其人現如是",
    "T19n0999_001:0579b25": "等種種色相。若常歌舞若愛莊嚴。若無貪愛",
    "T19n0999_001:0579b26": "若語言誠信。若乍瞋乍喜若復燋渴。若眼赤",
    "T19n0999_001:0579b27": "如朱若復瘧病。若如中毒若閉目不開常在",
    "T19n0999_001:0579b28": "睡眠。若常背視面不向入。如是人等為彥達",
    "T19n0999_001:0579c01": "嚩之所執魅。於諸世間無能制者。我有神呪",
    "T19n0999_001:0579c02": "悉令調伏。惟願世尊聽我說之。即說呪曰。",
    "T19n0999_001:0579c03": "唵引阿契引麼契引尾曩契引滿弟引嚩㘓引禰",
    "T19n0999_001:0579c04": "引左跛嚟引嚩契引嚩佉儞引阿契上嚟引嚩賀",
    "T19n0999_001:0579c05": "嚟引婆彥那黎嚩勢引嚩無鉢切哩底二合娑嚩二合引",
    "T19n0999_001:0579c06": "賀引母煎覩彥達哩嚩二合仡囉呬引毘喻二合引",
    "T19n0999_001:0579c07": "地哩二合多囉引瑟吒囉三合寫麼賀引囉引惹",
    "T19n0999_001:0579c08": "寫曩引麼引嚩黎乃引濕嚩二合哩也二合引地跛",
    "T19n0999_001:0579c09": "底曳二合引曩娑嚩二合引賀",
    "T19n0999_001:0579c10": "是時南方矩畔拏主增長天王。從座而起偏",
    "T19n0999_001:0579c11": "袒右肩。右膝著地合掌向佛。恭敬作禮而白",
    "T19n0999_001:0579c12": "佛言。世尊若我矩畔拏眾執魅之者。現如是",
    "T19n0999_001:0579c13": "等種種色相。若多語若燋渴。若心迷亂目睛",
    "T19n0999_001:0579c14": "瞢瞪若面赤色。若常臥於地若身常拘急。若",
    "T19n0999_001:0579c15": "容貌醜惡若身體羸瘦。若長爪甲若長頭髮。",
    "T19n0999_001:0579c16": "若身體腥臭若身坌垢穢。若常妄語若語言",
    "T19n0999_001:0579c17": "狂亂。如是人等為矩畔拏之所執魅。於諸世",
    "T19n0999_001:0579c18": "間無能制者。我有神呪悉令調伏。惟願世尊",
    "T19n0999_001:0579c19": "聽我說之。即說呪曰。",
    "T19n0999_001:0579c20": "唵引佉佉佉銘引佉攞銘引佉攞引銘佉囉黎",
    "T19n0999_001:0579c21": "佉囉契迦囉黎引迦尸儞引迦嚕銘引迦囉智引",
    "T19n0999_001:0579c22": "迦引黎迦引彌儞尾馱黎引閉上至引曳細引野",
    "T19n0999_001:0580a01": "舍嚩底三母引三彌儞舍緬覩銘引滿怛囉二合",
    "T19n0999_001:0580a02": "跛那引娑嚩二合引賀引薩嚩薩怛嚩二合引南引仡",
    "T19n0999_001:0580a03": "囉二合虎婆喻引波捺囉二合嚩引尾嚕茶迦寫",
    "T19n0999_001:0580a04": "麼賀引囉惹寫曩麼引嚩黎引乃引濕嚩二合哩",
    "T19n0999_001:0580a05": "也二合引地鉢底曳二合引娑嚩二合引賀引",
    "T19n0999_001:0580a06": "是時西方龍主廣目天王。從座而起偏袒右",
    "T19n0999_001:0580a07": "肩。右膝著地合掌向佛。恭敬作禮而白佛言。",
    "T19n0999_001:0580a08": "世尊我諸龍等執魅之者。現如是等種種色",
    "T19n0999_001:0580a09": "相。若常󰹜噦若喘息長噓。若身常氷冷若口",
    "T19n0999_001:0580a10": "吐涎沫。若多睡眠若身體如蛇光滑堅硬。若",
    "T19n0999_001:0580a11": "心勇猛不懼生死若能馳走無困乏時。若爪甲",
    "T19n0999_001:0580a12": "長利若手爮其地令如窟穴。如是人等為諸龍",
    "T19n0999_001:0580a13": "等之所執魅。於諸世間無能制者。我有神呪",
    "T19n0999_001:0580a14": "悉令調伏。唯願世尊聽我說之。即說呪曰。",
    "T19n0999_001:0580a15": "唵引訖囉二合野細引訖囉二合迦曬引訖囉",
    "T19n0999_001:0580a16": "二合迦曬引加沙曳骨嚕二合計計骨𭋙二合佉",
    "T19n0999_001:0580a17": "銘骨嚕二合嚕引阿佉黎引娑麼娑佉黎引迦",
    "T19n0999_001:0580a18": "護銘引阿魯計引迦魯計引伊哩引尸尾哩引伊",
    "T19n0999_001:0580a19": "哩彌哩引地引哩引虞嚕嚩底娑嚩二合悉底也",
    "T19n0999_001:0580a20": "三合窣覩二合尾嚕引膞引乞叉二合寫麼賀引囉",
    "T19n0999_001:0580a21": "惹寫曩引麼引嚩攞乃引濕嚩二合哩也二合引地",
    "T19n0999_001:0580a22": "鉢底曳二合引曩娑嚩二合引賀引",
    "T19n0999_001:0580a23": "爾時世尊於一切諸天龍神藥叉眾中大師子",
    "T19n0999_001:0580a24": "吼而作是言。我為一切世間調御丈夫天人",
    "T19n0999_001:0580a25": "師。具足十力四無所畏。難調伏者使令調順。",
    "T19n0999_001:0580a26": "我今轉大法輪。我獨一身降伏汝等大藥叉",
    "T19n0999_001:0580a27": "將。一切軍眾悉令降伏。我今以大智力。為欲",
    "T19n0999_001:0580a28": "擁護利益安樂一切眾生。如來於一切悉地",
    "T19n0999_001:0580a29": "皆得成就。我有神呪名一切明。汝應聽受即",
    "T19n0999_001:0580b01": "說呪曰。",
    "T19n0999_001:0580b02": "唵引阿僧擬引康誐嚩帝引末攞儞哩驅二合引",
    "T19n0999_001:0580b03": "曬引戍引哩引戍引囉嚩哩引嚩日囉二合三銘引",
    "T19n0999_001:0580b04": "嚩日囉二合馱哩引薩擔二合鼻捺哩二合姹娑",
    "T19n0999_001:0580b05": "哩引尾惹曳引尾伽細引嚩囉引仡囉鉢囉二合引",
    "T19n0999_001:0580b06": "鉢帝二合引阿囉抳引達麼欲訖帝二合引禰尸尾驅",
    "T19n0999_001:0580b07": "瑟致二合引娑嚩二合引薩底也三合薩覩二合阿呬",
    "T19n0999_001:0580b08": "半引薩嚩薩怛嚩二合引南引左怛他引誐多末黎",
    "T19n0999_001:0580b09": "引曩乃引濕嚩二合哩也二合引地鉢底曳二合引曩",
    "T19n0999_001:0580b10": "娑嚩二合引賀引",
    "T19n0999_001:0580b11": "是時四方諸大藥叉矩畔拏等。聞佛世尊說",
    "T19n0999_001:0580b12": "是神呪。一時合掌恐懼失色。怖畏戰慄身體",
    "T19n0999_001:0580b13": "四肢。不能自勝出大怖聲。其聲遠震十方聞",
    "T19n0999_001:0580b14": "知。四大天王作是思惟如來三密守護大千",
    "T19n0999_001:0580b15": "大明王神呪威德之力。廣大甚深不可思議。",
    "T19n0999_001:0580b16": "彼諸藥叉矩畔拏眾諸鬼神等。聞佛所說皆",
    "T19n0999_001:0580b17": "悉降伏。猶如大風吹散火焰無有遺餘。佛所",
    "T19n0999_001:0580b18": "說法亦如利刀。諸毒害心悉令斷滅。佛言如",
    "T19n0999_001:0580b19": "梵王呪。破彼俱尾囉長子。令彼長子不起異",
    "T19n0999_001:0580b20": "心。若復有人為彼天龍及諸藥叉矩畔拏眾",
    "T19n0999_001:0580b21": "諸鬼神等。惱害惑亂執魅之者。當用醍醐及",
    "T19n0999_001:0580b22": "以芥子。以是神呪而加持之。擲入火中令火",
    "T19n0999_001:0580b23": "出焰。又擲四方及以上下。或擲入水。是諸人",
    "T19n0999_001:0580b24": "等速得安樂。若有不順此呪者。以酥芥子相",
    "T19n0999_001:0580b25": "和燒之。皆令出焰亦得安樂。彼等藥叉為棒",
    "T19n0999_001:0580b26": "所打。身體生瘡及有棒痕。彼藥叉等疼痛苦",
    "T19n0999_001:0580b27": "惱。往阿拏迦嚩底王城。到已其俱尾囉威德",
    "T19n0999_001:0580b28": "神力。勅諸藥叉或不令入。不得飲食及其本",
    "T19n0999_001:0580b29": "坐。種種怖畏眾會一處。出大音聲。離藥叉國",
    "T19n0999_001:0580c01": "此守護大千甚深經典。若有藥叉及矩畔拏",
    "T19n0999_001:0580c02": "諸鬼神等不隨順者。彼諸藥叉及鬼神等為",
    "T19n0999_001:0580c03": "大忿怒。金剛明王手執金剛而破其頭。復以",
    "T19n0999_001:0580c04": "利刀而截其舌。復以利刀劓其耳鼻。或復斬",
    "T19n0999_001:0580c05": "截令身粉碎。或以刀輪而斷其首。或以鐵棒",
    "T19n0999_001:0580c06": "恒常鞭撻。或以鐵橛而釘其心。或於口中常",
    "T19n0999_001:0580c07": "出膿血。毀謗斯經獲如是報。常處輪迴出已",
    "T19n0999_001:0580c08": "復入無有休息。諸有吉祥國土城邑不復共",
    "T19n0999_001:0580c09": "會。時四方天王。東力持國南方增長西方廣",
    "T19n0999_001:0580c10": "目北方毘沙門天王。被忍辱鎧各坐賢座住",
    "T19n0999_001:0580c11": "於佛會。大梵天王以神通力化作寶殿。種種",
    "T19n0999_001:0580c12": "妙寶以為莊嚴。其中復現金剛寶座佛坐其",
    "T19n0999_001:0580c13": "上。彼大梵天王及諸梵王。合掌作禮住立佛",
    "T19n0999_001:0580c14": "前。讚歎世尊作如是言。如真金幢金色晃耀。",
    "T19n0999_001:0580c15": "目若蓮華清淨無垢。如娑羅王樹花開敷。如",
    "T19n0999_001:0580c16": "淨滿月眾星圍遶。相好巍巍功德莊嚴。牟尼",
    "T19n0999_001:0580c17": "法王為世間燈。天人稱讚能令安樂一切眾",
    "T19n0999_001:0580c18": "生。皆到究竟涅槃彼岸。出生於佛及辟支佛",
    "T19n0999_001:0580c19": "諸聲聞眾。天人神仙婆羅門等悉皆增長。是",
    "T19n0999_001:0580c20": "時世尊告大梵天王及諸梵眾護世四王等。",
    "T19n0999_001:0580c21": "而作是言如來為欲利益安樂一切有情故。",
    "T19n0999_001:0580c22": "汝等聽受。若復有人聞此經典輕毀之者。譬",
    "T19n0999_001:0580c23": "如有人動須彌山及四大海。乃至大地皆令",
    "T19n0999_001:0580c24": "翻覆。其人又言日月星辰水火風等。我能繫",
    "T19n0999_001:0580c25": "縛致於他方令彼處現。如是人等為自欺誑",
    "T19n0999_001:0580c26": "無有是處。乃至起於種種異心輕毀之者。如",
    "T19n0999_001:0580c27": "是人等皆為嫉妬。不為利益一切人天。即為",
    "T19n0999_001:0580c28": "愛樂增長步多鬼神等眾。彼諸鬼神周遍遊",
    "T19n0999_001:0580c29": "行。伺求人便食啖其肉。如是人等即為一切",
    "T19n0999_001:0581a01": "魔王徒黨。步多鬼神而為眷屬。如是人等於",
    "T19n0999_001:0581a02": "此神呪不生信敬。以是神呪威德力故。令彼",
    "T19n0999_001:0581a03": "人等知其過惡。即於佛前志心受持此守護",
    "T19n0999_001:0581a04": "大千陀羅尼經懺悔之者。是諸人等即得遠",
    "T19n0999_001:0581a05": "離種種謫罰。時會大眾頂禮佛足。各各瞻仰",
    "T19n0999_001:0581a06": "金色之身。是時復有毘首劫摩天子。為四天",
    "T19n0999_001:0581a07": "王造四大寶車。一一皆以七寶所成。謂金銀",
    "T19n0999_001:0581a08": "瑠璃真珠瑪瑙。及玻胝迦珊瑚等寶。種種間",
    "T19n0999_001:0581a09": "錯而嚴飾之。護世四王坐其寶車。以天威力",
    "T19n0999_001:0581a10": "悉變金色。乘空而行至步多國。香花寶物遍",
    "T19n0999_001:0581a11": "覆其地而為供養。",
    "T19n0999_001:0581a12": "是時護世四天王。勅六十大藥叉將言。汝",
    "T19n0999_001:0581a13": "等今者持是神呪。以呪威力往詣四方。所",
    "T19n0999_001:0581a14": "有一切藥叉羅剎步多鬼神。汝以羂索當繫",
    "T19n0999_001:0581a15": "其頸將來至此。乃至十方一切國土。有此最",
    "T19n0999_001:0581a16": "上甚深經典所在之處悉當守護。時梵天眾",
    "T19n0999_001:0581a17": "及餘諸天。皆悉以此甚深經典神呪威力。降",
    "T19n0999_001:0581a18": "伏一切藥叉羅剎步多鬼神。而為守護大千",
    "T19n0999_001:0581a19": "國土。是時毘沙門天王大藥叉。即往四方巡",
    "T19n0999_001:0581a20": "遊世界。勅諸大藥叉將。所有藥叉羅剎步多",
    "T19n0999_001:0581a21": "鬼神。或住十方國土城邑或居巖窟。東方彥",
    "T19n0999_001:0581a22": "達嚩魅與二十八步多鬼神眾俱。南方矩畔",
    "T19n0999_001:0581a23": "拏魅與二十八步多鬼神眾俱。西方龍魅與",
    "T19n0999_001:0581a24": "二十八步多鬼神眾俱。北方藥叉魅與二十",
    "T19n0999_001:0581a25": "八步多鬼神眾俱。如是等種種執魅。恒於世",
    "T19n0999_001:0581a26": "間惱害眾生作諸魅事。汝等諸大藥叉將。以",
    "T19n0999_001:0581a27": "此神呪威德力故而降伏之。以五羂索繫縛",
    "T19n0999_001:0581a28": "其身牽來至此。時矩尾囉說是語已。復有矩",
    "T19n0999_001:0581a29": "尾囉長子名散惹野大藥叉。常乘於人。統",
    "T19n0999_001:0581b01": "領六十俱胝藥叉及步多鬼神眾俱。其第二",
    "T19n0999_001:0581b02": "子名惹儞迦大藥叉將。統領六十俱胝藥叉",
    "T19n0999_001:0581b03": "及步多鬼神眾俱。其第三子名曰大魅大藥",
    "T19n0999_001:0581b04": "叉將。統領六十俱胝藥叉及步多鬼神眾俱。",
    "T19n0999_001:0581b05": "其第四子名曰瓮腹大藥叉將。統領六十俱",
    "T19n0999_001:0581b06": "胝藥叉及步多鬼神眾俱。魔醯首羅其天四",
    "T19n0999_001:0581b07": "臂具大威力。亦復統領六十俱胝藥叉及步",
    "T19n0999_001:0581b08": "多鬼神眾俱。如是矩尾囉長子散惹野大藥",
    "T19n0999_001:0581b09": "叉將等。及魔醯首羅彥達嚩眾。皆以此神呪",
    "T19n0999_001:0581b10": "悉令調伏。十方所有藥叉羅剎步多鬼神亦",
    "T19n0999_001:0581b11": "令降伏。以五羂索繫縛其身。牽來至此我令",
    "T19n0999_001:0581b12": "破壞。佛言若復有人。於此神呪如法受持。當",
    "T19n0999_001:0581b13": "想此大明王志心念誦如是神呪能攝一切",
    "T19n0999_001:0581b14": "諸大神呪等無有異。作忿怒聲起勇猛意誦",
    "T19n0999_001:0581b15": "此神呪。彼藥叉眾步多鬼神。以是神呪威德",
    "T19n0999_001:0581b16": "力故。皆為毘沙門天王鐵棒之所鞭撻。自縛",
    "T19n0999_001:0581b17": "而來歸命懺悔。若諸魔王及諸魔眾藥叉羅",
    "T19n0999_001:0581b18": "剎步多鬼神。於佛法中常作魔事起諸障難。",
    "T19n0999_001:0581b19": "以是神呪威德力故。於一念頃皆悉自來歸",
    "T19n0999_001:0581b20": "命懺悔。彼諸藥叉及羅剎娑步多鬼神。或居",
    "T19n0999_001:0581b21": "大海或住諸河。或居舍宅或依門戶。或處空",
    "T19n0999_001:0581b22": "室湫濼江湖。川澤陂池園苑林樹。或居曠野",
    "T19n0999_001:0581b23": "或住村坊國邑聚落村巷四衢。或居天祀或",
    "T19n0999_001:0581b24": "住王宮。或依乾枯娑羅之樹。或居道路或住",
    "T19n0999_001:0581b25": "城隍。或居道界或處一方。或住四隅或不依",
    "T19n0999_001:0581b26": "方所。有千萬億藥叉羅剎及諸步多鬼神等",
    "T19n0999_001:0581b27": "眾。以是神呪威德力故皆悉調伏。復有諸大",
    "T19n0999_001:0581b28": "彥達嚩眾。或為歌舞或作唱妓。奏諸雅樂",
    "T19n0999_001:0581b29": "琴瑟鼓吹出妙音聲。如是等大彥達嚩眾。具",
    "T19n0999_001:0581c01": "大威德有大光明色相圓滿。以是神呪威德",
    "T19n0999_001:0581c02": "力故。皆悉調伏。天帝釋日月天子。地天水天",
    "T19n0999_001:0581c03": "火天風天。頗羅墮天子護世四天。摩多里",
    "T19n0999_001:0581c04": "天子眼赤天子。雪山天子旃檀天子。商",
    "T19n0999_001:0581c05": "主天子麼抳建姹天子。世間敬天子麼怛",
    "T19n0999_001:0581c06": "隷唧怛囉二合枲曩天子。彥達嚩王𡁠曩",
    "T19n0999_001:0581c07": "哩沙二合天子。五髻天子。覩母嚕天子。山",
    "T19n0999_001:0581c08": "王天子麼枲天子。尾濕嚩二合彌怛嚕二合",
    "T19n0999_001:0581c09": "天子耶殊陀羅天子。針耳天子大口天子。",
    "T19n0999_001:0581c10": "妙口天子。如是等一切大威德天大力軍眾。",
    "T19n0999_001:0581c11": "及天龍彥達嚩阿蘇囉藥叉羅剎娑。或復瘧",
    "T19n0999_001:0581c12": "病一日二日三日四日。若常熱病。恒常惱害",
    "T19n0999_001:0581c13": "一切眾生。起毒害心行不饒益者。諸藥叉羅",
    "T19n0999_001:0581c14": "剎。皆為神呪羂索之所繫縛牽之而來。一時",
    "T19n0999_001:0581c15": "合掌住立佛前。讚歎世尊而作是言。",
    "T19n0999_001:0581c16": "稽首丈夫無所畏　　稽首調御天人師",
    "T19n0999_001:0581c17": "不可思議大法王　　是故我今歸命禮",
    "T19n0999_001:0581c18": "佛說守護大千國土經卷上"
}