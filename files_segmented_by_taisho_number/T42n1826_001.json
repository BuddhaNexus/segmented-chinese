{
    "T42n1826_001:0212b13": "No. 1826 [cf. Nos. 1568, 1825]",
    "T42n1826_001:0212b14": "十二門論宗致義記卷上",
    "T42n1826_001:0212b16": "京西大原寺沙門釋法藏述",
    "T42n1826_001:0212b17": "夫以玄綱絕待。真俗所以俱融。素範超情。空",
    "T42n1826_001:0212b18": "有以茲雙泯。但以性空未嘗不有。即有以辨",
    "T42n1826_001:0212b19": "於空。幻有未始不空。即空以明於有。有空",
    "T42n1826_001:0212b20": "有故不有。空有空故不空。邊執既亡。聞見隨",
    "T42n1826_001:0212b21": "喪。竭邪源之有寄。則四執雲銷。挺正法之",
    "T42n1826_001:0212b22": "無虧。則二諦斯在。是故如來在世。曜般若於",
    "T42n1826_001:0212b23": "昏衢。上品之流。契玄津於累外。大師沒後。",
    "T42n1826_001:0212b24": "異執紛綸。或趣邪途或犇小徑。於是九十五",
    "T42n1826_001:0212b25": "種競扇邪風。一十八部爭揮爝火。遂使真",
    "T42n1826_001:0212b26": "空慧日。匿耀昏雲。般若玄珠。惑茲魚目。爰",
    "T42n1826_001:0212b27": "有大士。厥稱龍猛。位登極喜。應兆金言。慨此",
    "T42n1826_001:0212b28": "頹綱。悼斯淪溺。將欲然正法炬。覆邪見幢。",
    "T42n1826_001:0212b29": "故使製作繁多。溢於天竺。然則要妙之述。此",
    "T42n1826_001:0212c01": "論為先。標十二之宏綱。坦幽途而顯實。令即",
    "T42n1826_001:0212c02": "相還源。融神妙寂。開情煥理。故號為門。往",
    "T42n1826_001:0212c03": "復折徵。復稱為論。門有十二。因以為名。餘",
    "T42n1826_001:0212c04": "義下當別釋。",
    "T42n1826_001:0212c05": "1 十門分別(上)將釋此論。略作十門。一明教起所因。二藏部",
    "T42n1826_001:0212c06": "所攝。三顯教分齊。四教所被機。五能詮教體。",
    "T42n1826_001:0212c07": "六所詮宗趣。七造論時代。八傳譯緣起。九釋",
    "T42n1826_001:0212c08": "論題目。十隨文解釋。",
    "T42n1826_001:0212c09": "1 教起所因第一教起所因者。略有十因。造此等論。一為",
    "T42n1826_001:0212c10": "是論主本願力故。以此龍樹住於初地。理應",
    "T42n1826_001:0212c11": "以誓願力。於佛滅後。弘法攝生。是其所作。況",
    "T42n1826_001:0212c12": "論主見楞伽等經。佛既記我當來。然正法",
    "T42n1826_001:0212c13": "炬。滅邪見幢。是故理應廣造諸論。以扶嘉唱。",
    "T42n1826_001:0212c14": "二為佛滅後。外道競興。邪說紛綸。訕謗佛法。",
    "T42n1826_001:0212c15": "為破彼等。令歸正故。三為諸二乘不信於大。",
    "T42n1826_001:0212c16": "破彼異執。令向大故。四為於大乘。謬解真空。",
    "T42n1826_001:0212c17": "滯於情執。令彼破情。見正理故。五為顯示大",
    "T42n1826_001:0212c18": "乘真實究竟。令彼信受。不疑惑故。六為欲略",
    "T42n1826_001:0212c19": "顯大乘般若真空最為要妙。依之方得成萬",
    "T42n1826_001:0212c20": "行故。七為欲解釋大乘經中深妙之義。令顯",
    "T42n1826_001:0212c21": "現故。八為令一類依論解釋得開悟者。因此",
    "T42n1826_001:0212c22": "而得入正法故。九為欲於佛滅後。助佛揚化。",
    "T42n1826_001:0212c23": "護大乘法令久住故。十為以美辭妙頌。廣宣",
    "T42n1826_001:0212c24": "流布此大乘法。成法供養。報佛恩故。",
    "T42n1826_001:0212c25": "2 藏部所攝第二藏部攝者。聲聞菩薩二藏之中。菩薩藏",
    "T42n1826_001:0212c26": "攝。脩多羅等三藏之內。對法藏收。十二部",
    "T42n1826_001:0212c27": "中。論議經攝。問。既非佛說。何得然耶。答。由",
    "T42n1826_001:0212c28": "二義故。一由是彼類。是故彼攝。二但諸佛",
    "T42n1826_001:0212c29": "說法。有其三種。一佛自說。二加他說。三懸許",
    "T42n1826_001:0213a01": "說。此論則當懸許之類。以入楞伽經。及摩",
    "T42n1826_001:0213a02": "耶經中。佛記龍樹然正法炬。故知懸記許可",
    "T42n1826_001:0213a03": "說也。是故亦入至教量收。達磨藏攝。",
    "T42n1826_001:0213a04": "3 顯教分齊第三定教分齊者。此方南北諸師。異說紛紜。",
    "T42n1826_001:0213a05": "無勞敘記。且辨西國諸德所傳。親問大原寺",
    "T42n1826_001:0213a06": "翻經。中天竺三藏法師。地婆訶羅。唐言日",
    "T42n1826_001:0213a07": "照。說云。近代中天竺那爛陀寺。同時有二",
    "T42n1826_001:0213a08": "大德論師。一名戒賢。一名智光。並神解超倫。",
    "T42n1826_001:0213a09": "聲高五印。六師稽顙。異部歸依。大乘學人。仰",
    "T42n1826_001:0213a10": "之日月如。天竺獨步。軌範成規。遂各守一宗",
    "T42n1826_001:0213a11": "互為矛盾。謂戒賢。則遠承彌勒無著。近踵護",
    "T42n1826_001:0213a12": "法難陀。依深密等經。瑜伽等論。明法相大",
    "T42n1826_001:0213a13": "乘。廣分名數。用三教開宗。顯自所依為真了",
    "T42n1826_001:0213a14": "義。謂佛初鹿園轉於四諦小乘法輪。雖說人",
    "T42n1826_001:0213a15": "空。翻諸外道。然於緣生定說實有。第二時中。",
    "T42n1826_001:0213a16": "雖依遍計所執。而說諸法自性皆空。翻彼小",
    "T42n1826_001:0213a17": "乘然於依他圓成猶未說有。第三時中。就大",
    "T42n1826_001:0213a18": "乘正理。具說三性三無性等。方為盡理。是故",
    "T42n1826_001:0213a19": "於因緣生法。初時唯說有。則墮有邊。次說於",
    "T42n1826_001:0213a20": "空。則墮空邊。既各墮邊。俱非了義。後時具說",
    "T42n1826_001:0213a21": "所執性空。餘二為有。契會中道。方為了義。是",
    "T42n1826_001:0213a22": "故依此所說。判般若等。經多說空宗。是第二",
    "T42n1826_001:0213a23": "教攝。非為了義。此依解深密經判也。二智光",
    "T42n1826_001:0213a24": "論師。遠承文殊龍樹。近稟青目清辨。依般若",
    "T42n1826_001:0213a25": "等經。中觀等論。顯無相大乘。廣辨真空。亦",
    "T42n1826_001:0213a26": "以三教開宗。顯自所依真為了義。謂佛初鹿",
    "T42n1826_001:0213a27": "園。為諸小根轉於四諦小乘法輪。說心境俱",
    "T42n1826_001:0213a28": "有。次於第二時。為中根說法相大乘。境空心",
    "T42n1826_001:0213a29": "有。則唯識義等。以根猶劣。故未能全入平等",
    "T42n1826_001:0213b01": "真空。故作是說。於第三時。方為上根。說此無",
    "T42n1826_001:0213b02": "相大乘。顯心境俱空。平等一味。為真了義。又",
    "T42n1826_001:0213b03": "初則為破外道自性等。故說因緣生法決定",
    "T42n1826_001:0213b04": "是有。次則為破小乘實有。說此緣生但是假",
    "T42n1826_001:0213b05": "有。以恐彼怖畏此真空。故猶存有而接引之。",
    "T42n1826_001:0213b06": "第三方就究竟大乘。說此緣生即是性空。平",
    "T42n1826_001:0213b07": "等一相。此亦是入法之漸次也。則依此說。判",
    "T42n1826_001:0213b08": "法相大乘有所得等。為第二教。非了義也。此",
    "T42n1826_001:0213b09": "三教次第。智光法師般若燈論釋中。引大乘",
    "T42n1826_001:0213b10": "妙智經所說。是故依此教理。般若等經。是",
    "T42n1826_001:0213b11": "真了義。餘法相名數。是方便說耳。問。如前二",
    "T42n1826_001:0213b12": "師所說。何得何失。答。若以機會教。二說俱",
    "T42n1826_001:0213b13": "得。以各依聖教為定量故。何者。謂此二說三",
    "T42n1826_001:0213b14": "教次第。俱不可以三時前後定限而取。何以",
    "T42n1826_001:0213b15": "知之。如密迹力士經說。佛初鹿園。轉四諦法",
    "T42n1826_001:0213b16": "輪。無量眾生得初果二果。乃至阿羅漢果。無",
    "T42n1826_001:0213b17": "量眾生發菩提心。無量菩薩得無生法忍。住",
    "T42n1826_001:0213b18": "初地二地等。乃至廣說。大品經中亦同此說。",
    "T42n1826_001:0213b19": "是故不可定說前後。但知如來施設教則了",
    "T42n1826_001:0213b20": "不了義。有其二門。一約攝機寬狹。言教具闕。",
    "T42n1826_001:0213b21": "以明了不了。二約攝機入法。顯理增微。以",
    "T42n1826_001:0213b22": "明了不了。初是戒賢所得。何者。謂如解深密",
    "T42n1826_001:0213b23": "經中。初施鹿園。唯為發趣聲聞乘者。以四諦",
    "T42n1826_001:0213b24": "相轉正法輪等。第二時唯為發趣修大乘者。",
    "T42n1826_001:0213b25": "依一切法皆無自性。乃至以隱密相轉正法",
    "T42n1826_001:0213b26": "輪。第三時普為發趣一切乘者。依一切法皆",
    "T42n1826_001:0213b27": "無自性。乃至無自性性。以顯了相轉正法輪。",
    "T42n1826_001:0213b28": "解云。準此經文。初則唯攝聲聞。次則唯攝菩",
    "T42n1826_001:0213b29": "薩。攝機狹故。名非了義。後具攝小大。故云普",
    "T42n1826_001:0213c01": "為發趣一切乘者說也。又初唯說小教。次唯",
    "T42n1826_001:0213c02": "大乘。此二言教各互闕。故名非了。後具說二",
    "T42n1826_001:0213c03": "教。用攝二機。此則教具。故名了義。非是理有",
    "T42n1826_001:0213c04": "淺深。又準此文。亦不可定判般若等為第二",
    "T42n1826_001:0213c05": "時教。以大品經云。若人欲得須陀洹果者。當",
    "T42n1826_001:0213c06": "學般若波羅密。乃至欲得阿羅漢果。及無上",
    "T42n1826_001:0213c07": "菩提等。皆云當學般若波羅密。故知般若經",
    "T42n1826_001:0213c08": "等。亦具攝大小。亦是普為發趣一切乘者說。",
    "T42n1826_001:0213c09": "智論亦云。此摩訶衍中。具攝菩薩聲聞二眾",
    "T42n1826_001:0213c10": "故也。解云。既具二諦。俱攝兩機。豈得定判為",
    "T42n1826_001:0213c11": "第二教。是故若定判般若。則違此所引。若定",
    "T42n1826_001:0213c12": "執前後。則違力士經文。是故但約攝機有寬",
    "T42n1826_001:0213c13": "狹。言教有具闕。判此三教有了不了者。理教",
    "T42n1826_001:0213c14": "無也。二約攝機入法。顯理增微門者。智光所",
    "T42n1826_001:0213c15": "承立也。謂初說心境俱有。不達性空。次顯境",
    "T42n1826_001:0213c16": "空心有。已顯一分性空。後心境俱空。平等具",
    "T42n1826_001:0213c17": "顯。方為了義。又於緣生。初說實有。次說似",
    "T42n1826_001:0213c18": "有。後方說空。此文並是入法有漸次。顯理有",
    "T42n1826_001:0213c19": "增微。以明三教了不了義。若定執前後。定判",
    "T42n1826_001:0213c20": "經文。亦有違害。準可知耳。又戒賢約教判。以",
    "T42n1826_001:0213c21": "教具為了義。智光約理判。以理玄為了義。是",
    "T42n1826_001:0213c22": "故二說。所據各異。分齊顯然。優劣淺深。於斯",
    "T42n1826_001:0213c23": "可見。",
    "T42n1826_001:0213c24": "4 教所被機第四教所被機者。於大乘中。自分兩教。若依",
    "T42n1826_001:0213c25": "大乘始教。一切眾生五性差別。於中但是菩",
    "T42n1826_001:0213c26": "薩種性。及不定性。是此所為。餘非正為。兼為",
    "T42n1826_001:0213c27": "無違。以此論宗同諸般若。兼益二乘及人天",
    "T42n1826_001:0213c28": "故。若依大乘終教。則一切眾生皆此所為。以",
    "T42n1826_001:0213c29": "近說五性雖有差別。遠論皆當得菩提故。以",
    "T42n1826_001:0214a01": "悉有心皆有佛性。佛性論中。約謗大乘人。於",
    "T42n1826_001:0214a02": "無量時不能發心等故。說名無佛性。非謂究",
    "T42n1826_001:0214a03": "竟無清淨性。以皆得無上菩提故。依寶性論",
    "T42n1826_001:0214a04": "無上依經等。設令二乘入寂已後。受變易身。",
    "T42n1826_001:0214a05": "受佛教化。向大菩提。是故依前始教。約五",
    "T42n1826_001:0214a06": "性不同。說三乘差別。依此終教。約並有佛性。",
    "T42n1826_001:0214a07": "悉當得佛。是故依此說唯一乘。此論宗意。通",
    "T42n1826_001:0214a08": "前二說。準可知耳。",
    "T42n1826_001:0214a09": "5 能詮教體第五辨能詮教體者。以名句文。及所依聲。而",
    "T42n1826_001:0214a10": "為自性。或說五法為性。一名。二句。三唱。四",
    "T42n1826_001:0214a11": "字。五聲。然通論此體。總有四重。一約事。具",
    "T42n1826_001:0214a12": "假實二法如上辨。二約實。以假歸實。唯以聲",
    "T42n1826_001:0214a13": "為性。三約似。謂唯識所現似聲等為性。四約",
    "T42n1826_001:0214a14": "性。謂此聲等即空無性。無名無聲。無無名無",
    "T42n1826_001:0214a15": "無聲。為自性。謂離性之性也。",
    "T42n1826_001:0214a16": "6 所詮宗趣第六所詮宗趣者。謂語之所表曰宗。宗之所",
    "T42n1826_001:0214a17": "歸曰趣。則以十二種門破執為宗。顯理成行",
    "T42n1826_001:0214a18": "入法為趣。謂迴二乘等令入大乘。是其意也。",
    "T42n1826_001:0214a19": "總說雖然。於中分別。略作四門。一汎明立破",
    "T42n1826_001:0214a20": "儀軌。二別揀此中所破。三總申三論義意。四",
    "T42n1826_001:0214a21": "會諸異說。初汎明經論立破儀軌者。佛法大",
    "T42n1826_001:0214a22": "綱。有其二種。一為上品純機。直示教義。不立",
    "T42n1826_001:0214a23": "不破。二為中下雜機。方便顯示。有立有破。佛",
    "T42n1826_001:0214a24": "在世時。多明初義。兼明後義。如諸經中所辨。",
    "T42n1826_001:0214a25": "佛滅度後。多明後義。兼明初義。如諸論中",
    "T42n1826_001:0214a26": "所辨。就此有立破中。略以三句顯其分齊。一",
    "T42n1826_001:0214a27": "明破。二明立。三雙辨無礙。初者。聖以大悲。",
    "T42n1826_001:0214a28": "假諸言論。破除見執。務祛其病。言無定準。今",
    "T42n1826_001:0214a29": "約相有五。一譏徵破。謂如佛破長爪梵志云。",
    "T42n1826_001:0214b01": "汝若一切不受。亦受此不受不。如此等是已",
    "T42n1826_001:0214b02": "熟之根。故生愧得果也。二隨宜破。謂如佛見",
    "T42n1826_001:0214b03": "彼眾生根宜。若以此勢而得入法。則當以彼",
    "T42n1826_001:0214b04": "而破其計。令其悟道。未必要具諸量理例。",
    "T42n1826_001:0214b05": "此為上根少生於前。待佛多言方為信伏。如",
    "T42n1826_001:0214b06": "破先尼外道等。此上二種約破外道。若約破",
    "T42n1826_001:0214b07": "二乘。如法華等中。汝等所得涅槃非真滅度",
    "T42n1826_001:0214b08": "等。則為破也。如破三歸一等亦是準之。三隨",
    "T42n1826_001:0214b09": "執破。謂如龍樹聖天等所造三論。對彼外道",
    "T42n1826_001:0214b10": "及小乘等。隨其所執。以種種理例。徵破其計。",
    "T42n1826_001:0214b11": "務令執心無寄。順入真空。則為成益。何必",
    "T42n1826_001:0214b12": "要具三支五分比量道理。以根猶勝。易受入",
    "T42n1826_001:0214b13": "故。不假勢也。四標量破。謂如龍樹所造方便",
    "T42n1826_001:0214b14": "心論及迴諍論。世親所造如實論等。並各略",
    "T42n1826_001:0214b15": "標世間因明。三支五分比量道理。校量破計。",
    "T42n1826_001:0214b16": "要顯正法。而亦不存此比量法。是故論中後",
    "T42n1826_001:0214b17": "自破之。此所為根。稍劣於前。故用功多也。五",
    "T42n1826_001:0214b18": "定量破。謂如陳那所造因明等論。清辯所造",
    "T42n1826_001:0214b19": "般若燈論及掌珍論等。並依決擇宗因喻等",
    "T42n1826_001:0214b20": "定量道理。出他宗過無違失者。方可得為是",
    "T42n1826_001:0214b21": "真能破。若於宗等不善出過。名似能破。不成",
    "T42n1826_001:0214b22": "破也。此所對根。最下劣故。執見深重。難受",
    "T42n1826_001:0214b23": "入故。廣以世間五明之中因明理例。校量是",
    "T42n1826_001:0214b24": "非。方始信伏。若至此位猶不信伏。彼愚之甚",
    "T42n1826_001:0214b25": "不可言故。更不至第六門也。第二立義者。法",
    "T42n1826_001:0214b26": "本離言。機緣罕悟。聖悲巧引。務令被益。致",
    "T42n1826_001:0214b27": "使隨緣立義。勢變多端。大略而言。亦有其五。",
    "T42n1826_001:0214b28": "一應機立。如涅槃中。外道見佛金色身等。而",
    "T42n1826_001:0214b29": "言。瞿曇雖是好人。枉理說空。而是斷見。佛",
    "T42n1826_001:0214c01": "則告言。我不言空。一切眾生有佛性故。有常",
    "T42n1826_001:0214c02": "樂我淨等。聞已入法。後悟道迹。而實文中佛",
    "T42n1826_001:0214c03": "性名第一義空。如是等。楞伽中。為恐怖空",
    "T42n1826_001:0214c04": "者。說如來藏有三十二相等。文意亦同。具如",
    "T42n1826_001:0214c05": "經說。二斥破立。謂此龍樹於三論等中。隨破",
    "T42n1826_001:0214c06": "彼執盡滅之處。心無寄故。真空便顯。則為是",
    "T42n1826_001:0214c07": "立。謂無立立也。三隨時立。謂如聖天菩薩。於",
    "T42n1826_001:0214c08": "一時中。有外道論議。便立二蘊。以對擔人為",
    "T42n1826_001:0214c09": "證義故。如人兩肩有荷擔故。義已極成。後於",
    "T42n1826_001:0214c10": "大眾之中。便立五蘊。其本外道則問。若爾。何",
    "T42n1826_001:0214c11": "故先立二耶。答。前為對擔人。更無智者。今對",
    "T42n1826_001:0214c12": "智眾。方具足說。如是等。四翻邪立。謂如聖天",
    "T42n1826_001:0214c13": "菩薩。對八方外道。立三寶義。若有見屈。當",
    "T42n1826_001:0214c14": "斬首謝。眾敵雖攻。而義理無墮。遂令外道歸",
    "T42n1826_001:0214c15": "信入法。此等所立。未必有三支五分比量道",
    "T42n1826_001:0214c16": "理。但以勝辯隨時顯說。令義堅固。使其信伏。",
    "T42n1826_001:0214c17": "亦言無所在故也。五定量立。謂要依彼世間",
    "T42n1826_001:0214c18": "因明。於宗因喻無諸過類。義理極成。名真能",
    "T42n1826_001:0214c19": "立。若於宗等有過墮者。名似能立。不成立也。",
    "T42n1826_001:0214c20": "又如以八種比量道理。證大乘經真是佛語",
    "T42n1826_001:0214c21": "等。是故當知如上所說立破等義。並悉方便。",
    "T42n1826_001:0214c22": "務令前機歸伏生信。未必得具佛法深旨。且",
    "T42n1826_001:0214c23": "如真如無同法喻。故不得立者。豈可真如為",
    "T42n1826_001:0214c24": "非法也。是故要當離此立破之諍論等。方為",
    "T42n1826_001:0214c25": "順實究竟義也。第三立破無礙者。以情執非",
    "T42n1826_001:0214c26": "理。當體即空。致使無破之破。破即無破。若執",
    "T42n1826_001:0214c27": "有破。還同所破。是故非破。今既非所破。是故",
    "T42n1826_001:0214c28": "以無破為破。則能所俱絕。心無所寄。為究竟",
    "T42n1826_001:0214c29": "破。取意思之。勿著於言。又以法既超情。何",
    "T42n1826_001:0215a01": "容得立。約情假立。立即無立。若能了此立即",
    "T42n1826_001:0215a02": "無立。無立之立。為究竟立。若如言取立。則",
    "T42n1826_001:0215a03": "是情計。非所立故。則無立也。是故情中亦",
    "T42n1826_001:0215a04": "無立。以非是法故。情外亦無立。以無緣對故。",
    "T42n1826_001:0215a05": "但可會情入法。立即無立。無立即立。取意",
    "T42n1826_001:0215a06": "思之。其致可見。是謂立破紛然。未曾有說。伏",
    "T42n1826_001:0215a07": "機入法。何嘗對敵。又以遣情無不契理。故破",
    "T42n1826_001:0215a08": "無不立。立法無不銷情。故立無不破。是以",
    "T42n1826_001:0215a09": "破即立。故無破。立即破。故無立。無立無破。",
    "T42n1826_001:0215a10": "不礙立破。是故立破。一而恒二。二而常一。有",
    "T42n1826_001:0215a11": "不礙空。空不礙有。是謂立破無礙大意也。第",
    "T42n1826_001:0215a12": "二定其所破者。有師說云。此三論宗。但破",
    "T42n1826_001:0215a13": "小乘及外道等。遍計所執實我實法。不破大",
    "T42n1826_001:0215a14": "乘依他起性。以是幻有。非過失故。若此亦破。",
    "T42n1826_001:0215a15": "則是斷滅惡取空攝。非正法故。有說三論一",
    "T42n1826_001:0215a16": "切皆破。設使大乘瑜伽等論所立依他。此中",
    "T42n1826_001:0215a17": "亦破。以諸緣生無不空故。若此不破。見不亡",
    "T42n1826_001:0215a18": "故。理非盡故。問。如此二說有和會不。答。有",
    "T42n1826_001:0215a19": "師說不可和會。亦不須強會。以此則是大乘",
    "T42n1826_001:0215a20": "之中。諸部不同。致有違諍。如小乘中諸羅漢",
    "T42n1826_001:0215a21": "等。異部不通。菩薩異部。當知亦爾。故不可",
    "T42n1826_001:0215a22": "怪。良以佛法極甚深故。通其異諍。各有教",
    "T42n1826_001:0215a23": "理。義自極成。故不可會。今更重釋無不可會。",
    "T42n1826_001:0215a24": "以理自通故。何者。謂若不破依他幻有令至",
    "T42n1826_001:0215a25": "不有。彼遍計執不永盡故。以此幻有是不有",
    "T42n1826_001:0215a26": "有故。若不受不有。即是所執。是故破執欲",
    "T42n1826_001:0215a27": "令蕩盡。必至幻有不有之際。要破幻有令其",
    "T42n1826_001:0215a28": "永盡。方至所執不有之際。是故二說義不相",
    "T42n1826_001:0215a29": "違。又彼小乘是半字教。理義不盡。容有異",
    "T42n1826_001:0215b01": "諍。大乘滿教。義理周備。豈亦同彼而有分部。",
    "T42n1826_001:0215b02": "又諸羅漢。不得諸法一味法界。法執相應。起",
    "T42n1826_001:0215b03": "見造論。故有相違。如入地菩薩。通達諸法中",
    "T42n1826_001:0215b04": "道實相。豈亦同彼執見相違。是故龍猛及無",
    "T42n1826_001:0215b05": "著等。諸大論主不相違者。是良證也。第三總",
    "T42n1826_001:0215b06": "申宗意者。通辨三論。總以二諦中道為宗趣。",
    "T42n1826_001:0215b07": "今釋此義。略作三門。一示義理。二約成觀。",
    "T42n1826_001:0215b08": "三顯德用。初門內復作三義。一約依他起性。",
    "T42n1826_001:0215b09": "明二諦中道。二約餘二性。三通約三性。初",
    "T42n1826_001:0215b10": "義者。謂諸法起。無不從緣。從緣有故。必無",
    "T42n1826_001:0215b11": "自性。由無自性。所以從緣。緣有性無。更無",
    "T42n1826_001:0215b12": "二法。但約緣有萬差。名為俗諦。約無性一味。",
    "T42n1826_001:0215b13": "名為真諦。是故於一緣起。二理不雜。名為二",
    "T42n1826_001:0215b14": "諦。緣起無二。雙離兩邊。名為中道。總說如",
    "T42n1826_001:0215b15": "是。若更別釋。略作三門。一約開合。二約一",
    "T42n1826_001:0215b16": "異。三約有無。初中先開後合。開者。於一緣",
    "T42n1826_001:0215b17": "起。開為二義。一緣起幻有義。二無性真空",
    "T42n1826_001:0215b18": "義。初義中亦二義。一非有義。謂舉體全空。無",
    "T42n1826_001:0215b19": "所有故。二非不有義。謂不待壞彼差別相故。",
    "T42n1826_001:0215b20": "大品云。諸法無所有。如是有。是故非有非不",
    "T42n1826_001:0215b21": "有。名為幻有。二真空中亦二義。一非空義。謂",
    "T42n1826_001:0215b22": "以空無空相故。二非不空義。謂餘一切相無",
    "T42n1826_001:0215b23": "不盡故。是故非空非不空。名為真空。經云。空",
    "T42n1826_001:0215b24": "不空不可得。名為真空。中論云。無性法亦無。",
    "T42n1826_001:0215b25": "一切法空故。合者。此有五重。一謂彼非有。則",
    "T42n1826_001:0215b26": "是非不有。以此無二。為幻有故。是故莊嚴論",
    "T42n1826_001:0215b27": "云。無體非無體。非無體即體。無體體無二。是",
    "T42n1826_001:0215b28": "故說是幻。此文意以無體為幻體。故說無二",
    "T42n1826_001:0215b29": "也。由此無二不墮一邊。故名中道。此是俗",
    "T42n1826_001:0215c01": "諦中道。二真中非空。則是非不空。以此無",
    "T42n1826_001:0215c02": "二為真空。雙離二邊。名為中道。此是真諦中",
    "T42n1826_001:0215c03": "道。三幻中非有。則真中非不空義。幻中非不",
    "T42n1826_001:0215c04": "有。則是真中非空義。以並無二故。由此無二。",
    "T42n1826_001:0215c05": "與前無二復無二故。是故二諦俱融。不墮一",
    "T42n1826_001:0215c06": "邊。名為中道。此是二諦中道。四幻中非有。",
    "T42n1826_001:0215c07": "與真中非空。融無二故。名為中道。此是非有",
    "T42n1826_001:0215c08": "非空之中道。經云。非有非無。名為中道。五幻",
    "T42n1826_001:0215c09": "中非不有。則是真中非不空。此非非有非非",
    "T42n1826_001:0215c10": "無之中道。謂絕中之中也。是故二諦鎔融。妙",
    "T42n1826_001:0215c11": "絕中邊。是其意也。二約一異門者。有四句。",
    "T42n1826_001:0215c12": "一不異義者。以若不緣生。不無性故。謂緣有",
    "T42n1826_001:0215c13": "者。顯不自有。不自有者。則是無性。又無自性",
    "T42n1826_001:0215c14": "者。顯非自有。非自有者。則是緣有。是故經",
    "T42n1826_001:0215c15": "云。色即是空。空即是色。論云。智障極盲闇。",
    "T42n1826_001:0215c16": "謂真俗別執。此之謂也。亦不得以性空故。而",
    "T42n1826_001:0215c17": "不許緣生。以無緣生。空不立故。論云。有為法",
    "T42n1826_001:0215c18": "空。以從緣生故。又此是真空。非斷空故。若待",
    "T42n1826_001:0215c19": "滅緣生方為空者。是則情中惡取空也。又亦",
    "T42n1826_001:0215c20": "不得許緣有故。違害真空。以若不空。非是緣",
    "T42n1826_001:0215c21": "有。自若有者。非緣生故。又不異有之空。方",
    "T42n1826_001:0215c22": "為真空。不異空之有。方是幻有。是故此二",
    "T42n1826_001:0215c23": "不二。故無異也。經云。色色空為二。色即是",
    "T42n1826_001:0215c24": "空。非色滅空。色性自空。於其中而通達者。是",
    "T42n1826_001:0215c25": "為入不二法門。又大品云。非以空色。故名色",
    "T42n1826_001:0215c26": "空。但以色即是空。空即是色。又大般若經三",
    "T42n1826_001:0215c27": "百八十九云。善現。以因緣不異本性空。本性",
    "T42n1826_001:0215c28": "空不異因緣。因緣即本性空。本性空即因緣。",
    "T42n1826_001:0215c29": "又云。善現。以從緣所生諸法不異本性空。本",
    "T42n1826_001:0216a01": "性空不異從緣所生諸法。從緣所生諸法即",
    "T42n1826_001:0216a02": "本性空。本性空即從緣所生諸法。如是等文。",
    "T42n1826_001:0216a03": "明此不異門也。問。若爾。應壞二諦。以因果即",
    "T42n1826_001:0216a04": "空故。失幻有。壞俗諦。空即因果故。失真空。",
    "T42n1826_001:0216a05": "壞真諦。答。正由不異。二諦得存。若不爾者。",
    "T42n1826_001:0216a06": "則失二諦。何者。謂異空之因果。非幻法故。失",
    "T42n1826_001:0216a07": "於俗諦。異因果之空。非真空故。失於真諦。是",
    "T42n1826_001:0216a08": "故二諦得存。由於不異。不異則是中道平等。",
    "T42n1826_001:0216a09": "是則由中道而有二諦。則是中道二諦也。二",
    "T42n1826_001:0216a10": "不一門者。此緣起法由性空故。令彼幻有亦",
    "T42n1826_001:0216a11": "不得有。是故一切唯是真空。經云。諸法畢",
    "T42n1826_001:0216a12": "竟空。無有毫末相。空無有分別。同若如虛空。",
    "T42n1826_001:0216a13": "又經云。一切法空。如劫盡燒等。大般若云。色",
    "T42n1826_001:0216a14": "等空故。空中無色。如是等。依彼幻有非有之",
    "T42n1826_001:0216a15": "門。及依真空非不空門。說彼真空永害幻有。",
    "T42n1826_001:0216a16": "是故遂令俗相永盡而為真諦。又此緣起法",
    "T42n1826_001:0216a17": "由幻有相故。令彼真空亦成不空。唯是緣起",
    "T42n1826_001:0216a18": "幻有差別。是故楞伽云。非遮滅復生。相續",
    "T42n1826_001:0216a19": "因緣起等。又攝論瑜伽等中。明依他起法。永",
    "T42n1826_001:0216a20": "不是無等。如是並依真空非空門。及依幻有",
    "T42n1826_001:0216a21": "非不有門。說彼緣有永非是空。永非空故。方",
    "T42n1826_001:0216a22": "為俗諦。如是二諦極相形奪。方成本性。如",
    "T42n1826_001:0216a23": "瓔珞云。世諦有故不空。真諦空故不有。此等",
    "T42n1826_001:0216a24": "皆依非一門辨。問。若據前門。以真空滅幻有",
    "T42n1826_001:0216a25": "令不有者。此則斷滅俗諦。壞業果故。是惡取",
    "T42n1826_001:0216a26": "空。又此性空既由幻有。若令幻有亦不有者。",
    "T42n1826_001:0216a27": "幻有無故。依何得立彼性空宗。是則亦失自",
    "T42n1826_001:0216a28": "真空義。又前非異門中明不壞幻有。此門復",
    "T42n1826_001:0216a29": "壞。豈不二說自相違耶。又若據後義。以有奪",
    "T42n1826_001:0216b01": "空令空不空者。此則實有非是幻有。乖真空",
    "T42n1826_001:0216b02": "故。是情執有。又此緣有既由性空。若此亦無。",
    "T42n1826_001:0216b03": "緣有亦壞。則失緣有義。又前非異門中明不",
    "T42n1826_001:0216b04": "損真空。此門復壞。豈不相違。答。釋此諸難。",
    "T42n1826_001:0216b05": "明真俗空有與奪存壞。有二門四句。一唯真",
    "T42n1826_001:0216b06": "空有四義。一由此空故不壞緣有。以性若有",
    "T42n1826_001:0216b07": "者。非從緣有故。二由是空故壞盡緣有。以空",
    "T42n1826_001:0216b08": "必害緣有故。有若不盡。非真空故。三由空故",
    "T42n1826_001:0216b09": "亦壞真空。以此性空既由緣有。緣有存故。則",
    "T42n1826_001:0216b10": "無真空。無真空者。由真空也。四由空故不壞",
    "T42n1826_001:0216b11": "真空。以壞於緣有。盡彼空相。方是真空故。",
    "T42n1826_001:0216b12": "二唯幻有亦有四義。一由緣有故不害性空。",
    "T42n1826_001:0216b13": "以從緣之有。必是性空。定無性故。二由緣有",
    "T42n1826_001:0216b14": "故必乖性空。以緣有不無故。三由緣有故則",
    "T42n1826_001:0216b15": "壞緣有。以從緣之有必是性空。性空現故。必",
    "T42n1826_001:0216b16": "害緣有。害緣有者。由緣有也。四由緣有故",
    "T42n1826_001:0216b17": "不壞緣有。以從緣之有。必害空盡。有方為緣",
    "T42n1826_001:0216b18": "有也。非是無故。如是緣有性空。或相奪全盡。",
    "T42n1826_001:0216b19": "或相與全存。或自壞自存。無有障礙。是故若",
    "T42n1826_001:0216b20": "就相與門。則不壞有之空。與彼不壞空之有。",
    "T42n1826_001:0216b21": "理不雜故。是非一門也。二若就相奪門。則此",
    "T42n1826_001:0216b22": "壞有之空。與盡空之有。全奪。故非一也。三",
    "T42n1826_001:0216b23": "若就各自存門。則不相是。故非一也。四若就",
    "T42n1826_001:0216b24": "各自壞門。則無一可一。故非一也。以存壞無",
    "T42n1826_001:0216b25": "礙。二理不雜。不墮邊故。不失中道。是謂二諦",
    "T42n1826_001:0216b26": "中道也。三者。此非一與前非異。復無有異。",
    "T42n1826_001:0216b27": "以緣起無二故。謂壞有之空。即是盡空之有。",
    "T42n1826_001:0216b28": "如是空有無障礙故。極相違反。還極相順。是",
    "T42n1826_001:0216b29": "故相奪相與。復無有二。緣起鎔融。義理無礙",
    "T42n1826_001:0216c01": "故也。由非一即非異。故即二諦為中道。由非",
    "T42n1826_001:0216c02": "異即非一。故即中道為二諦。四者。此非一與",
    "T42n1826_001:0216c03": "非異。亦非一。是故即非一之非異。與即非異",
    "T42n1826_001:0216c04": "之非一。義不雜故。而非一也。謂不異中之",
    "T42n1826_001:0216c05": "二。不異二之中。雖義融通。理不雜故。非中非",
    "T42n1826_001:0216c06": "二。具足中二。是謂中邊無障無礙。思之可見。",
    "T42n1826_001:0216c07": "第三約有無者有二門。先約表。後約遮。前中",
    "T42n1826_001:0216c08": "二。初總。後別。總者。於一緣起。融成四句。各",
    "T42n1826_001:0216c09": "不墮邊。謂不礙空之有。雖盡空單有。而不墮",
    "T42n1826_001:0216c10": "有邊。二不礙有之空。雖盡有唯空。而不墮空",
    "T42n1826_001:0216c11": "邊。三無異之空有。雖極相違。而俱辨不墮於",
    "T42n1826_001:0216c12": "二邊。四極反之空有。雖無二雙泯。而俱非不",
    "T42n1826_001:0216c13": "墮於邊。是故四句歷然。而不墮四邊。又亦可",
    "T42n1826_001:0216c14": "得依上義門。四句俱得說邊。是故或非中非",
    "T42n1826_001:0216c15": "邊。具足中邊。可知。二別者。或以幻有為有。",
    "T42n1826_001:0216c16": "無性為空。或無性為有。以理實故。幻有為空。",
    "T42n1826_001:0216c17": "以不實故。皆俱融雙泯。各不墮邊。是名有無",
    "T42n1826_001:0216c18": "中道。故涅槃云。亦有亦無。名為中道。並準上",
    "T42n1826_001:0216c19": "思之。二約遮者。亦先總後別。總中。問。依他",
    "T42n1826_001:0216c20": "是有耶。答。不也。以無自性故。是空耶。不也。",
    "T42n1826_001:0216c21": "不壞緣相故。是亦有亦無耶。不也。無二法故。",
    "T42n1826_001:0216c22": "不相違故。是非有非無耶。不也以有無既離。",
    "T42n1826_001:0216c23": "無所待故。不礙二義故。是故由前三句。離有",
    "T42n1826_001:0216c24": "離無。故不著邊。由第四句。離非有非無。亦不",
    "T42n1826_001:0216c25": "著中。如此不著中。不著邊。方為無寄中道。二",
    "T42n1826_001:0216c26": "別者。先約幻有。問。幻有是有耶。答。不也。是",
    "T42n1826_001:0216c27": "幻有必不有故。是無耶。不也。以有既不有。無",
    "T42n1826_001:0216c28": "可無故。又不礙幻事。非斷滅故。是亦有亦無",
    "T42n1826_001:0216c29": "耶。不也。以二義形奪。俱不存故。非有非無",
    "T42n1826_001:0217a01": "耶不也。以無有無。無所待故。具此二義。是",
    "T42n1826_001:0217a02": "幻有故。是故單就幻有。四句皆絕。亦無寄中",
    "T42n1826_001:0217a03": "道也。二約真空者。問。真空是空耶。答。不也。",
    "T42n1826_001:0217a04": "以是真空。非斷空故。是有耶。不也。相無不盡",
    "T42n1826_001:0217a05": "故。是俱耶。不也。無二法故。不相違故。是俱",
    "T42n1826_001:0217a06": "非耶。不也。以絕待故。具實義故。是故真空。",
    "T42n1826_001:0217a07": "亦絕四句。具顯中道故也。上來總約依他起",
    "T42n1826_001:0217a08": "性。明二諦中道竟。第二約餘二性者。先別。後",
    "T42n1826_001:0217a09": "總。別中先約遍計所執。此有二義。故瑜伽",
    "T42n1826_001:0217a10": "云。遍計所執。情有理無。此中約妄情謂有。如",
    "T42n1826_001:0217a11": "空華於病眼。是凡愚所取以為俗。約理中實",
    "T42n1826_001:0217a12": "無。如空華於淨眼。是聖智所知為真。此無彼",
    "T42n1826_001:0217a13": "有。交徹無礙。融為一性。故百論中。猶如一",
    "T42n1826_001:0217a14": "柰。於瓜為小。於棗為大。大小無礙。名為一",
    "T42n1826_001:0217a15": "柰。當知此中有無亦爾。如是無二。名為中",
    "T42n1826_001:0217a16": "道。故論云。無二有此無。是二名中道。論自",
    "T42n1826_001:0217a17": "釋云。無二者。無能取所取有也。有此無者。有",
    "T42n1826_001:0217a18": "此能取所取無也。此有彼無。無二為中道。此",
    "T42n1826_001:0217a19": "中有此無者。只是無彼有故也。此是情理相",
    "T42n1826_001:0217a20": "望說。若單就情。一切皆是情謂虛妄。若唯約",
    "T42n1826_001:0217a21": "理。一切有無等虛無所有。無所有亦無所",
    "T42n1826_001:0217a22": "有。一切皆絕。亦無中無邊。二約圓成實者。此",
    "T42n1826_001:0217a23": "有三重。一約言就詮。亦得為俗。離言捨詮。非",
    "T42n1826_001:0217a24": "安立故。方乃為真。俱融無礙。以為中道。二約",
    "T42n1826_001:0217a25": "絕諸相故。是空義。約真德實故。是不空義。此",
    "T42n1826_001:0217a26": "空不空無二為中。如經中空不空如來藏等",
    "T42n1826_001:0217a27": "是也。三約此真如當體無礙。則無所有。為空。",
    "T42n1826_001:0217a28": "則此真體不可壞故。名不空。此空不空不二",
    "T42n1826_001:0217a29": "為中。第二總辨者亦二重。一約迷真起妄為",
    "T42n1826_001:0217b01": "俗。會妄歸實為真。真妄俱融。交徹無礙。以",
    "T42n1826_001:0217b02": "為中道。是真該妄末。妄徹真源。真俗混融。以",
    "T42n1826_001:0217b03": "為中道也。二攝真從妄。則俗有真無。攝妄",
    "T42n1826_001:0217b04": "從真。則俗無真有。如是真俗有無無礙。以為",
    "T42n1826_001:0217b05": "中道。第三通約三性辨者。先開。後合。開者。",
    "T42n1826_001:0217b06": "所執有二義。謂情有理無。依他亦二義。謂幻",
    "T42n1826_001:0217b07": "有性空。圓成亦二義。謂體有相無。合者。以所",
    "T42n1826_001:0217b08": "執情有。依他幻有。圓成種無。如是有無無",
    "T42n1826_001:0217b09": "二。為俗諦中道。所執理無。依他性空。圓成體",
    "T42n1826_001:0217b10": "有。如是有無無二。名真諦中道。如是真俗。合",
    "T42n1826_001:0217b11": "而恒離。離而恒合。離合無礙。是二諦中道。",
    "T42n1826_001:0217b12": "此上二門。亦有一異遮表等。各有句數。並準",
    "T42n1826_001:0217b13": "初門應知。上來示義理竟。第二約成觀者。此",
    "T42n1826_001:0217b14": "真空法平等二諦。三世諸佛之所同依。一切",
    "T42n1826_001:0217b15": "菩薩離此無路。是故若欲於真大乘求出要",
    "T42n1826_001:0217b16": "者。於此深空。偏攻作意。觀察既久。遂能照理",
    "T42n1826_001:0217b17": "伏惑。今略明此真空之觀。以作三門。一識病。",
    "T42n1826_001:0217b18": "此有二。一麁。謂有修行。為求名聞求利養等。",
    "T42n1826_001:0217b19": "巧偽不真。為令他知。及不護戒行。如是等類。",
    "T42n1826_001:0217b20": "不能得入此真空觀。二細。謂縱有質直趣理",
    "T42n1826_001:0217b21": "之心。不識自心執見過患。是故無心翻情入",
    "T42n1826_001:0217b22": "理。故亦不能入此觀也。是故行者欲入此觀。",
    "T42n1826_001:0217b23": "於上麁細之患。極須善識。求遠離之。二揀境",
    "T42n1826_001:0217b24": "者。亦二。一倒境。謂聞空謂斷無。聞有謂實有",
    "T42n1826_001:0217b25": "等。並如情所取。非是法境。二真境。如上說",
    "T42n1826_001:0217b26": "空有俱融無礙之法難名目者是也。極須揀",
    "T42n1826_001:0217b27": "之。若不爾者。則入魔網故也。三定智者。亦",
    "T42n1826_001:0217b28": "二。一解。謂於前真空。善分析揀擇。不與三種",
    "T42n1826_001:0217b29": "空亂意相應。又亦解知此解。與行不同。若不",
    "T42n1826_001:0217c01": "爾者。於此法上墮不生解。則謂此解便是行",
    "T42n1826_001:0217c02": "心。非正理故。不名解也。二行。謂以行心觀正",
    "T42n1826_001:0217c03": "理時。決定不如前之所解。以解不能至故。行",
    "T42n1826_001:0217c04": "心順法。亡情念故。謂於真境。不作空解。不作",
    "T42n1826_001:0217c05": "有解。不作俱解。亦不作俱非解。於一念間。一",
    "T42n1826_001:0217c06": "切解心動念總絕。亦無不動之解。所解亦",
    "T42n1826_001:0217c07": "絕。此絕亦絕。境智俱融。於一念間。此謂情",
    "T42n1826_001:0217c08": "開理現難可宣說。至者當知。龍樹說空。意在",
    "T42n1826_001:0217c09": "於此。第三顯德用者。中論云。以有空義故。一",
    "T42n1826_001:0217c10": "切法得成。又云。以一切法空故。得有三寶四",
    "T42n1826_001:0217c11": "諦等。大品云。若一切法不空。則無道無果。又",
    "T42n1826_001:0217c12": "云。若諸法如毫釐許有者。則諸佛不出世。",
    "T42n1826_001:0217c13": "如是等文。皆明以有真空故。方有諸法也。又",
    "T42n1826_001:0217c14": "由觀真空。方成諸行。是故十度等行。皆由空",
    "T42n1826_001:0217c15": "成。菩提等果。皆由空立。是故從此真空無住。",
    "T42n1826_001:0217c16": "建立諸法。又令諸法得相即相入無障無礙",
    "T42n1826_001:0217c17": "等。並是此門之大用也。第四會異說者。於中",
    "T42n1826_001:0217c18": "有二。先敘異說。後會無違。前中。此大乘內。",
    "T42n1826_001:0217c19": "於緣生法二宗盛諍。一執為有。二說為空。且",
    "T42n1826_001:0217c20": "執有者。說此緣生決定不空。以有因緣之所",
    "T42n1826_001:0217c21": "生故。猶如幻事。不可言無。若言空者。應非緣",
    "T42n1826_001:0217c22": "生。如兔角等。若爾。則便斷滅因果。破壞二",
    "T42n1826_001:0217c23": "諦。以若無心心法。何斷何證。何修何益。故唯",
    "T42n1826_001:0217c24": "識論云。若一切空。何有智者為除幻敵。求",
    "T42n1826_001:0217c25": "石女兒以為軍旅。如是等。設有處說緣生空",
    "T42n1826_001:0217c26": "者。應知此就遍計所執。說緣生法無二我故。",
    "T42n1826_001:0217c27": "密意言空。非謂彼法舉體全無。若此無者。則",
    "T42n1826_001:0217c28": "是斷無惡取空見。甚為可畏經云。寧起有見",
    "T42n1826_001:0217c29": "如須彌山。不起空見如芥子許。中論云。若復",
    "T42n1826_001:0218a01": "見於空。諸佛所不化。如是空見既是深過。明",
    "T42n1826_001:0218a02": "知緣生必定不無。攝論瑜伽深密經等決定",
    "T42n1826_001:0218a03": "說有。不可違故。二執空者。言此緣生法。決定",
    "T42n1826_001:0218a04": "是空。以從緣生。必無自性故。猶如幻事。不",
    "T42n1826_001:0218a05": "可言有。若言有者。則不從緣。不從緣故。則非",
    "T42n1826_001:0218a06": "緣起之法也。設有處說緣生法體是有者。應",
    "T42n1826_001:0218a07": "知但是隨俗假說。非謂彼體實是不空。以若",
    "T42n1826_001:0218a08": "有體則不從緣。不從緣故。則無知斷證修。亦",
    "T42n1826_001:0218a09": "壞於二諦。大品云。若諸法不空。則無道無果。",
    "T42n1826_001:0218a10": "中論云。若一切不空。則無三寶四諦。成大邪",
    "T42n1826_001:0218a11": "見。智論云。觀一切法從因緣生。從因緣生。",
    "T42n1826_001:0218a12": "則無自性。無自性故。畢竟皆空。又若言此",
    "T42n1826_001:0218a13": "幻事不空者。今且問如幻巾為兔。此兔為在",
    "T42n1826_001:0218a14": "巾內。為在巾外。為即是巾。為離巾有。為有皮",
    "T42n1826_001:0218a15": "毛。為有骨肉。既並絕無。依何執有。當知此",
    "T42n1826_001:0218a16": "兔。不待滅而自亡。本不生而虛現。是故要由",
    "T42n1826_001:0218a17": "性空。得有二諦。又汝以我宗為空見者。此過",
    "T42n1826_001:0218a18": "屬汝。何者。若汝執有。則不藉緣。不藉緣故。",
    "T42n1826_001:0218a19": "則斷因果。豈非空見。橫執有法。豈非有見。有",
    "T42n1826_001:0218a20": "無二見。雙負汝宗。何不生畏。又汝不了我所",
    "T42n1826_001:0218a21": "說空離有無見。執為空見而生怖者。此是汝",
    "T42n1826_001:0218a22": "自空見。非關我宗又汝橫怖自見而執情有。",
    "T42n1826_001:0218a23": "復成有見。俱失佛法。於顛倒情而恒流轉。雖",
    "T42n1826_001:0218a24": "染法衣。常在法外。是汝之失。又汝云何有",
    "T42n1826_001:0218a25": "智者為除幻敵等者。諸大乘經。何處不說諸",
    "T42n1826_001:0218a26": "法如化。菩薩修幻智。斷幻惑。成幻行。得幻果",
    "T42n1826_001:0218a27": "等。如是聖教。豈不違害。何不生怖。又汝意謂",
    "T42n1826_001:0218a28": "有斷證故非如幻者。非如幻故。非從緣生。非",
    "T42n1826_001:0218a29": "緣生故。何有斷證。是故反是大邪見也。又",
    "T42n1826_001:0218b01": "汝無著菩薩。順中論內。尊承龍樹。稱阿闍",
    "T42n1826_001:0218b02": "黎。師其所說。釋彼餘論。況護法等而輒毀",
    "T42n1826_001:0218b03": "謗。入楞伽中。佛記龍樹。住初歡喜地。能破有",
    "T42n1826_001:0218b04": "無見。住生安樂國。既是破有無見。何曾是",
    "T42n1826_001:0218b05": "空。若言龍樹是空見者。深成誹謗。此既佛",
    "T42n1826_001:0218b06": "所讚歎。餘人毀謗。與佛違諍。非釋種矣。第",
    "T42n1826_001:0218b07": "二會無違者。諸緣起法。未嘗有體。未曾損壞。",
    "T42n1826_001:0218b08": "無體無壞。無二無礙。為緣起法。是故龍樹等。",
    "T42n1826_001:0218b09": "雖說盡有之空。而不待滅有。既不損有。即是",
    "T42n1826_001:0218b10": "不違有之空也。故龍樹說空。離有離無。為",
    "T42n1826_001:0218b11": "真空也。無著等。雖說盡空之有。而不損真空。",
    "T42n1826_001:0218b12": "既不損空。即是不違空之有也。故亦離有無",
    "T42n1826_001:0218b13": "之幻有。何相違耶。當知二說。全體相與。際",
    "T42n1826_001:0218b14": "限無遺。雖各述一義。而舉體圓具。故無違",
    "T42n1826_001:0218b15": "也。如其不爾。恐墮空無。勵意立有。不達此有",
    "T42n1826_001:0218b16": "是不異空之有故。是故不受彼空。反失自有。",
    "T42n1826_001:0218b17": "失自有者。良由取有。又若恐墮有所得故。猛",
    "T42n1826_001:0218b18": "勵立空。不達此空是不異有之空故。是故不",
    "T42n1826_001:0218b19": "受緣有。反失真空。失真空者。良由取空。是故",
    "T42n1826_001:0218b20": "舉體全空之有。無著等說。舉體全有之空。龍",
    "T42n1826_001:0218b21": "樹等說。非直二說互不相違。亦乃二義相由",
    "T42n1826_001:0218b22": "全攝。故無二也。問。若爾。何故清辯護法。後",
    "T42n1826_001:0218b23": "代論師。互相破耶。答。此乃相成。非是相破。",
    "T42n1826_001:0218b24": "何者。為末代有情。根器漸鈍。聞說幻有。謂為",
    "T42n1826_001:0218b25": "定有。故清辯等破有令盡。至畢竟空。方乃得",
    "T42n1826_001:0218b26": "彼緣起幻有。若不至此畢竟性空。則不成彼",
    "T42n1826_001:0218b27": "緣起幻有。是故為成有故破於有也。又彼聞",
    "T42n1826_001:0218b28": "說緣生性空。謂為斷無。故護法等破空存有。",
    "T42n1826_001:0218b29": "幻有存故。方乃得彼不異有之空。以若不",
    "T42n1826_001:0218c01": "全體至此幻有。則不是彼真性之空。是故為",
    "T42n1826_001:0218c02": "成空故。破於空也。若無如此後代論師。以二",
    "T42n1826_001:0218c03": "理交徹全體相奪。無由得顯緣起甚深。是故",
    "T42n1826_001:0218c04": "相破反是相成。由緣起法幻有真空有二義",
    "T42n1826_001:0218c05": "故。一極相順。謂冥合一相。舉體全攝。二極",
    "T42n1826_001:0218c06": "相違。謂各互相害。全奪永盡。若不相奪永",
    "T42n1826_001:0218c07": "盡。無以舉體全收。是故極違即極順也。龍樹",
    "T42n1826_001:0218c08": "無著。就極順門。故無相破。清辯護法。據極",
    "T42n1826_001:0218c09": "違門。故須相破。違順無礙故。方是緣起。是",
    "T42n1826_001:0218c10": "故前後不相違也。餘義準上思之。諸諍無不",
    "T42n1826_001:0218c11": "和會耳。",
    "T42n1826_001:0218c12": "7 造論時代第七造論時代者。有說龍樹。佛滅度後八百",
    "T42n1826_001:0218c13": "年出。依摩訶摩耶經。佛滅後七百年出近問",
    "T42n1826_001:0218c14": "三藏云。西國有傳龍樹。從佛滅後。三百年",
    "T42n1826_001:0218c15": "出南天竺。共一國王。以藥自持。擬待彌勒。",
    "T42n1826_001:0218c16": "至八百年。彼王諸子。並皆老死。無嗣位者。後",
    "T42n1826_001:0218c17": "一太子恨無得位。母氏教云。汝父不死。是",
    "T42n1826_001:0218c18": "龍樹所持。汝乞彼首。父則隨喪。子便依言往",
    "T42n1826_001:0218c19": "乞。菩薩剔頸與之。於是而卒。既五百年在",
    "T42n1826_001:0218c20": "世。是故諸說皆會。然其所造雖復廣多。唯於",
    "T42n1826_001:0218c21": "此論。自造本頌。還自造釋。既不雜餘言。亦將",
    "T42n1826_001:0218c22": "為甚妙也。",
    "T42n1826_001:0218c23": "8 傳譯緣起第八傳譯緣起者。三藏法師鳩摩羅什。此云",
    "T42n1826_001:0218c24": "童壽。齎梵本至此。以大秦弘始年。於逍遙園",
    "T42n1826_001:0218c25": "中。與生肇融叡等諸德。共譯茲論。叡公筆受。",
    "T42n1826_001:0218c26": "與中百及智論等同譯。故肇公披閱四論。若",
    "T42n1826_001:0218c27": "日月之入懷。彼評云。百論廣破外道。門論廣",
    "T42n1826_001:0218c28": "破小乘。中論具破內外。智論解釋大乘。文勢",
    "T42n1826_001:0218c29": "如此也。是故三論玄旨。派流於九壞。龍樹宗",
    "T42n1826_001:0219a01": "傳。實什公之方也。雖復譯在關河。然盛傳",
    "T42n1826_001:0219a02": "於江表。則興皇朗之功也。",
    "T42n1826_001:0219a03": "9 釋論題目第九釋論題目者。然此三論。得名不同。或就",
    "T42n1826_001:0219a04": "所顯為名。如中觀論。以中道是所顯故。或約",
    "T42n1826_001:0219a05": "所遣及所託為目。如此論。以十二門法為所",
    "T42n1826_001:0219a06": "遣託故。或約數為名。如百論。以論有百偈故。",
    "T42n1826_001:0219a07": "此中十二者。有人解云。此是隨語中一大數",
    "T42n1826_001:0219a08": "也。如一日十二時。一年十二月。又表十二。入",
    "T42n1826_001:0219a09": "十二緣等。此恐不然。今釋十二有三義。一",
    "T42n1826_001:0219a10": "約所遣。謂所執萬端。別祛難盡。故今總攝。",
    "T42n1826_001:0219a11": "十二統收。無別表也。二約所託。謂津悟多方。",
    "T42n1826_001:0219a12": "數窮八萬。要略所仗。十二為號。如下文云。",
    "T42n1826_001:0219a13": "當以十二門入於空義。此是入真空之勝方",
    "T42n1826_001:0219a14": "便也。三合此二義。謂非遣執無以入空。遣即",
    "T42n1826_001:0219a15": "託也。非入空無以遣執。託即遣也。門者。亦有",
    "T42n1826_001:0219a16": "三義。一是收攝義。謂此十二。以一一統收",
    "T42n1826_001:0219a17": "諸餘所遣無量諸法。故以為門。如章門等。二",
    "T42n1826_001:0219a18": "是開示義。謂於此十二。開示顯現真空理故。",
    "T42n1826_001:0219a19": "以此為門。如開方便門示真實相等。三是通",
    "T42n1826_001:0219a20": "入義。謂令依此游履。通入彼真空故。此中十",
    "T42n1826_001:0219a21": "二即門。帶數釋也。亦有本。作觀十二門。觀者",
    "T42n1826_001:0219a22": "鑒照義。且鑒照有二。一照俗。謂觀照此十二",
    "T42n1826_001:0219a23": "類法。二觀真。謂即於此十二法上。破相開",
    "T42n1826_001:0219a24": "示。照達真空。令心無寄。故云觀也。此中據後",
    "T42n1826_001:0219a25": "義說。觀則是智。十二門是境。境智合目。如",
    "T42n1826_001:0219a26": "此境智。是所詮義。論者。是能詮教。謂以理窮",
    "T42n1826_001:0219a27": "覈。使諸相永盡。故云論也。又以巧辯徵責。令",
    "T42n1826_001:0219a28": "執心無寄。亦云論也。觀因緣門者。當別目。",
    "T42n1826_001:0219a29": "謂親辨法體為因。疏而助發為緣。推求無性",
    "T42n1826_001:0219b01": "為觀。開悟真空曰門。十二之初。故云第一。",
    "T42n1826_001:0219b02": "觀因緣門第一六字古本連在論題之下故於此處釋之龍樹菩薩造者。梵語",
    "T42n1826_001:0219b03": "名作那伽阿順那。那伽。此云龍。阿順那者。羅",
    "T42n1826_001:0219b04": "什翻為樹。慈恩三藏翻為猛。並非敵對正翻。",
    "T42n1826_001:0219b05": "所以知者。近問大原三藏云。西國俗盡說。前",
    "T42n1826_001:0219b06": "代有猛壯之人。名阿順那。翻為猛者。但指彼",
    "T42n1826_001:0219b07": "人。非正譯其名。又西國有一色樹。亦名阿",
    "T42n1826_001:0219b08": "順那。此菩薩在樹下生。因名阿順那。是故翻",
    "T42n1826_001:0219b09": "為樹者。亦指彼樹。非正翻名。阿順那雖俱無",
    "T42n1826_001:0219b10": "正翻。就義指事。樹得人失。以於樹下而生。龍",
    "T42n1826_001:0219b11": "宮悟道。故云龍樹。菩薩者。若具應云菩提薩",
    "T42n1826_001:0219b12": "埵。諸論通釋。總有三義。一菩提。此云覺。則",
    "T42n1826_001:0219b13": "所求也。薩埵。此云生。則所度也。此二俱是所",
    "T42n1826_001:0219b14": "緣境。則從境為名。如白骨觀等。二菩提同前。",
    "T42n1826_001:0219b15": "是所求境。薩埵。是能求行者。則能所合目。境",
    "T42n1826_001:0219b16": "智為名。三薩埵。此云勇猛。謂於大菩提。勇猛",
    "T42n1826_001:0219b17": "求故。以菩下略提。薩下略埵。故云菩薩也。造",
    "T42n1826_001:0219b18": "者。是製作也。",
    "T42n1826_001:0219b19": "10 隨文解釋第十隨文解釋者。諸論之首。皆有歸敬等頌。",
    "T42n1826_001:0219b20": "此論無者。為存略也。以此論是略論故。亦是",
    "T42n1826_001:0219b21": "作者隨意。有無無在。就此論中。文別有二。",
    "T42n1826_001:0219b22": "初標宗辨意。二從釋空者下。開宗解釋。前",
    "T42n1826_001:0219b23": "中三。先標宗。二問曰下。辨意。三大分下。會",
    "T42n1826_001:0219b24": "意歸宗。前中說曰者。問答稱論。直言曰說。又",
    "T42n1826_001:0219b25": "成教傳通曰論。曲授門人曰說。曰者。語辭也。",
    "T42n1826_001:0219b26": "略解者。略有四義。一約人。謂對佛果圓音大",
    "T42n1826_001:0219b27": "無礙辯。廣說般若二十萬頌。今此龍樹。位居",
    "T42n1826_001:0219b28": "不足。證法未圓。所說非廣。故云略也。二約",
    "T42n1826_001:0219b29": "教。謂龍樹所造大無畏論十萬頌。對彼說此",
    "T42n1826_001:0219c01": "以為略也。三約義。謂空為法本。有為末相。若",
    "T42n1826_001:0219c02": "演本從末。隨俗萬差。以為廣說。若攝末歸本。",
    "T42n1826_001:0219c03": "就理要妙。以為略說。則要略之略也。故文云",
    "T42n1826_001:0219c04": "但解空義。此之謂也。四約機。謂佛在世。為利",
    "T42n1826_001:0219c05": "根大士所說為廣。佛滅度後。菩薩為彼末世",
    "T42n1826_001:0219c06": "鈍根所說為略。今此文中。具斯四釋。故云略",
    "T42n1826_001:0219c07": "也。言解者。辨釋也。但佛經所說。義理多門。",
    "T42n1826_001:0219c08": "未知今者解釋何義。為揀彼小乘非此所釋。",
    "T42n1826_001:0219c09": "故云摩訶衍義。摩訶。此云大。衍者。此云乘。",
    "T42n1826_001:0219c10": "此大乘名。後論自釋。義者。是所以也。則是所",
    "T42n1826_001:0219c11": "詮義理。謂真空也。第二辨意中。有三番問",
    "T42n1826_001:0219c12": "答。以辨其意。初一明法義利。次一彰略非",
    "T42n1826_001:0219c13": "廣。後一顯法名義。初中先問後答。答中二。先",
    "T42n1826_001:0219c14": "歎本法甚深。後明作論之意。前中有二種甚",
    "T42n1826_001:0219c15": "深。初歎證甚深。謂諸佛所有故。二歎阿含甚",
    "T42n1826_001:0219c16": "深。為大功德利根者說故。又初則主勝故法",
    "T42n1826_001:0219c17": "深。後則機勝故法深。以若非諸佛大人無以",
    "T42n1826_001:0219c18": "能說。若非菩薩大士無以堪受。是故此法。玄",
    "T42n1826_001:0219c19": "軌妙則。無不甚深。故名為法。則法含攝蘊積。",
    "T42n1826_001:0219c20": "包容諸勝德故。名之為藏。大功德是福勝。利",
    "T42n1826_001:0219c21": "根是智深。者是人。謂具勝福深智之者。方堪",
    "T42n1826_001:0219c22": "為器。顯法深也。後明作論意。於中二。先答",
    "T42n1826_001:0219c23": "利。後光闡下。答義。何故此中先利後義者。謂",
    "T42n1826_001:0219c24": "表菩薩大士宜以接物為先故也。又釋。初是",
    "T42n1826_001:0219c25": "饒益有情。後是成就佛法。依瑜伽等論。然",
    "T42n1826_001:0219c26": "諸菩薩從初發心。常修如此二種正行。亦是",
    "T42n1826_001:0219c27": "二利行也。前中二。先明所被劣根。後明論主",
    "T42n1826_001:0219c28": "設教。前中末世者。時劣也。此有二義。一從佛",
    "T42n1826_001:0219c29": "滅後。總名末世。二謂正法五百年已後。總名",
    "T42n1826_001:0220a01": "末世。眾生薄福等者。人劣也。謂六大五蘊積",
    "T42n1826_001:0220a02": "成眾生。故云眾生。薄福。翻上大功德。鈍根顯",
    "T42n1826_001:0220a03": "智劣。翻上利根也。尋經不達者。謂雖尋文。",
    "T42n1826_001:0220a04": "而不達其義。聞說有無。皆隨言定解。故是迷",
    "T42n1826_001:0220a05": "謬失也。我愍此下。明論主起悲設教。論興由",
    "T42n1826_001:0220a06": "致。答利益也。第二答義中。謂此菩薩光揚開",
    "T42n1826_001:0220a07": "闡無上大法。令久住世報佛恩故。是瑜伽論",
    "T42n1826_001:0220a08": "菩薩造論六意之中。為令失沒種種義門重",
    "T42n1826_001:0220a09": "開顯故。此之謂也。第二問答顯略說中。先問",
    "T42n1826_001:0220a10": "後答可知。第三顯名義中。先問後答中。大",
    "T42n1826_001:0220a11": "有七義。一對小超過故。二能至大處故。三大",
    "T42n1826_001:0220a12": "人所乘故。亦是曾運大。四利用廣大故。五多",
    "T42n1826_001:0220a13": "所乘故。亦是現運大。六廣大甚深故。謂廣盡",
    "T42n1826_001:0220a14": "其邊。則是無邊之邊。量智境也。深窮其底。則",
    "T42n1826_001:0220a15": "是無底之底。理智境也。七攝功德大故佛經",
    "T42n1826_001:0220a16": "自說。又如集論。乘有七義。起信論中三義。皆",
    "T42n1826_001:0220a17": "有運轉義。是乘以無分別智為性等。廣如別",
    "T42n1826_001:0220a18": "說。第三會意歸宗中亦三。先標舉法體。大分",
    "T42n1826_001:0220a19": "者。是大都之言耳。謂諸法萬差。大都總相。無",
    "T42n1826_001:0220a20": "非是空故。不礙諸法。未甞不空。故說真空。名",
    "T42n1826_001:0220a21": "為深義。二明其勝用者。若通達如此真空。",
    "T42n1826_001:0220a22": "則萬行皆悉圓備。略舉六度以為行本。無障",
    "T42n1826_001:0220a23": "礙者。此有三義。一約境。謂真空不礙萬行。萬",
    "T42n1826_001:0220a24": "行不礙真空。故云無礙。亦乃即真空為萬行。",
    "T42n1826_001:0220a25": "萬行未曾不空。即萬行為真空。真空未甞不",
    "T42n1826_001:0220a26": "行。故云無礙也。二約智。謂照空之智。則具",
    "T42n1826_001:0220a27": "萬行。萬行即智。無有障礙。故云若通達。通達",
    "T42n1826_001:0220a28": "則是智也。三約俱融。謂智有二義。一從緣虛",
    "T42n1826_001:0220a29": "故。虛無不盡。智同境也。二虛盡唯空。未甞失",
    "T42n1826_001:0220b01": "照。境即智也。以即空之妙智。還照即智之真",
    "T42n1826_001:0220b02": "空。是故終日照而無照。終日境而無境。無境",
    "T42n1826_001:0220b03": "無智。而境智宛然。故名通達。亦云無障礙也。",
    "T42n1826_001:0220b04": "是故下。第三結意歸宗可知。",
    "T42n1826_001:0220b05": "2 開宗解釋第二大段開宗解釋。於中二。先標數開門。後",
    "T42n1826_001:0220b06": "初是下。隨門別釋中。十二門則為十二段。",
    "T42n1826_001:0220b07": "1 觀因緣門(上)觀因緣門第一",
    "T42n1826_001:0220b08": "初門中三。初標起章門。二立頌略示。後釋頌",
    "T42n1826_001:0220b09": "廣顯。頌中上半舉法。下半徵情。又上半明緣",
    "T42n1826_001:0220b10": "生故無性。下半顯無性故即空。若具言此中",
    "T42n1826_001:0220b11": "有兩重比量。以初成後。何者。上半明一切有",
    "T42n1826_001:0220b12": "為法皆無自性。宗。以從緣生故。因。喻可知。",
    "T42n1826_001:0220b13": "下半明有為法定空。宗。以無自性故。因。喻亦",
    "T42n1826_001:0220b14": "可知。三釋頌廣顯中二。初明有為空。後類顯",
    "T42n1826_001:0220b15": "我及無為一切皆空。前中三。一牒舉果。二如",
    "T42n1826_001:0220b16": "是下。破顯無性。三是故下。結有為空。初中",
    "T42n1826_001:0220b17": "三。先開果有內外。二開緣亦內外。三釋顯",
    "T42n1826_001:0220b18": "內外緣果此中先辨外事。有五事。各有因緣",
    "T42n1826_001:0220b19": "及所生法。並可知。後顯內報。謂十二因緣。依",
    "T42n1826_001:0220b20": "小乘宗。皆前支為因生後支故。具有因緣及",
    "T42n1826_001:0220b21": "所生法。亦可知。亦是釋頌中初句竟。二破顯",
    "T42n1826_001:0220b22": "無性中二。先總顯。謂內外法既各如是攬緣",
    "T42n1826_001:0220b23": "而成。豈非即是無自性耶。若有自體。豈更緣",
    "T42n1826_001:0220b24": "故。涅槃經云。譬如青黃合成綠色。當知是二。",
    "T42n1826_001:0220b25": "本無綠性。若本有者。何須合成。二若法自性",
    "T42n1826_001:0220b26": "無下。別顯無性。於中先外後內。外中二。先正",
    "T42n1826_001:0220b27": "破。後類結。前中初標。列自他共。三章俱無。",
    "T42n1826_001:0220b28": "二何以故下。徵釋。於中先徵後釋。釋中先釋",
    "T42n1826_001:0220b29": "自性無。後釋他性無。不釋第三共生。以自他",
    "T42n1826_001:0220c01": "若破。無別共故。就釋初中。謂自性若有。則",
    "T42n1826_001:0220c02": "不因他。以因他故。自性無也。二若謂下。釋他",
    "T42n1826_001:0220c03": "性無中有三。初他成別體故非因。二若謂下。",
    "T42n1826_001:0220c04": "因同果體故非他。三又蒲下。因復無性失自",
    "T42n1826_001:0220c05": "他。又釋此三。初約疏。二約親。三俱非。初中",
    "T42n1826_001:0220c06": "二。先約情縱破。謂若他生者。牛應生馬。種梨",
    "T42n1826_001:0220c07": "生柰等也。後而實不然者。就理奪破也。二",
    "T42n1826_001:0220c08": "若謂下。就親破。亦是明因同果體故非他。於",
    "T42n1826_001:0220c09": "中三。初牒救總非。謂外計云。他有二種。一非",
    "T42n1826_001:0220c10": "因之他。如牛於馬可不相生。二是因之他。如",
    "T42n1826_001:0220c11": "蒲於席何得不生。前文但云他不言因。此中",
    "T42n1826_001:0220c12": "說因而不言他故也。此救非理。故云不然。二",
    "T42n1826_001:0220c13": "徵不然所以。三正釋破。於中初存因失他。故",
    "T42n1826_001:0220c14": "非因是奪破也。若謂是因而非他者。因既於",
    "T42n1826_001:0220c15": "果而非他。則蒲席一體體既是一。則失於因。",
    "T42n1826_001:0220c16": "因既失矣。他生之義安在。二存他失因。是",
    "T42n1826_001:0220c17": "緣破也。謂若是他。因非因故。前則以因為",
    "T42n1826_001:0220c18": "他不成。後則以他為因。又前由一故不成生。",
    "T42n1826_001:0220c19": "後由異故亦不生。是故他不生也。亦可前中",
    "T42n1826_001:0220c20": "量云。因定不生果。以與果法不別故。猶如果",
    "T42n1826_001:0220c21": "法。後義量云。因定不生果。以與果異故。猶",
    "T42n1826_001:0220c22": "如非因法。三推因無性失他。於中遮外救云。",
    "T42n1826_001:0220c23": "上來或異同非因。或一同果法。俱不得生。而",
    "T42n1826_001:0220c24": "實生理非一非異。故得相生。今破意云。若有",
    "T42n1826_001:0220c25": "此因。可與果非一異。而能生於果。今推求",
    "T42n1826_001:0220c26": "此因亦無自性。以從眾緣成故。猶如果法。是",
    "T42n1826_001:0220c27": "故無體可能生也。文中有四。初標。二徵。三",
    "T42n1826_001:0220c28": "釋。四結。釋中先釋蒲無自體。後辨無力成席。",
    "T42n1826_001:0220c29": "謂自體尚無。何有力用。是故下結可知。二餘",
    "T42n1826_001:0221a01": "缾下。類餘一切外因緣法皆不可得。第二釋",
    "T42n1826_001:0221a02": "破內法緣果之中有二。初略指同前破。亦是",
    "T42n1826_001:0221a03": "懸標後文破。二引頌廣顯破。此中二。初引頌。",
    "T42n1826_001:0221a04": "相傳此七十論。亦是龍樹所造。有七十頌。故",
    "T42n1826_001:0221a05": "名也。頌中初句顯正理。次句牒執。下二句徵",
    "T42n1826_001:0221a06": "破。又可初句奪破。後三句縱破。又可初句",
    "T42n1826_001:0221a07": "標無生。後三句釋無生。二釋頌中。先釋文顯",
    "T42n1826_001:0221a08": "宗。後結因果俱空。釋中先立正義。亦是釋",
    "T42n1826_001:0221a09": "頌初句。就理奪破。二若謂下。破外情計。亦",
    "T42n1826_001:0221a10": "釋下三句縱破。此中三。先開兩關定。二次第",
    "T42n1826_001:0221a11": "別破。三雙結俱非。第二別破中二。先約一心",
    "T42n1826_001:0221a12": "破俱。縱其所立。謂正無明上心時。行等亦應",
    "T42n1826_001:0221a13": "同時。又因果下。奪其因果。文中。先標舉。後",
    "T42n1826_001:0221a14": "釋成。二約多心破有三。初因果別異破。以",
    "T42n1826_001:0221a15": "不相搆及。故非緣生法也。二後果無因破。",
    "T42n1826_001:0221a16": "謂先分無明。與前心俱謝。後分行等。誰為其",
    "T42n1826_001:0221a17": "因。三遮救重破。謂外救云。我前念無明雖滅。",
    "T42n1826_001:0221a18": "能引後行支故為因。如等無間緣。本識中種",
    "T42n1826_001:0221a19": "子。前滅後生等。今破云。汝前心。為已滅。為",
    "T42n1826_001:0221a20": "未滅。若已滅。滅是無物。以何為因。若未滅。",
    "T42n1826_001:0221a21": "則果不得生。以前心破故。三十二因緣下。雙",
    "T42n1826_001:0221a22": "結可知。第三是故下。結緣果皆空可知。二類",
    "T42n1826_001:0221a23": "破中四。初結有為法空可知。二有為尚空下。",
    "T42n1826_001:0221a24": "以法空故。顯我無依。故亦空也。論說法執為",
    "T42n1826_001:0221a25": "因。人執為果。本因既亡。末果隨喪也。以此論",
    "T42n1826_001:0221a26": "明人法二空故。先辨法空者。以正破二乘。兼",
    "T42n1826_001:0221a27": "破外道故。此中三。一標況破。二釋法破。三引",
    "T42n1826_001:0221a28": "證破。釋中二。先順釋。謂因三科有為法積聚",
    "T42n1826_001:0221a29": "故。假說為我。有為既空。假我安在。可然是",
    "T42n1826_001:0221b01": "薪。然是火。反釋可知。引證中。如經說。因我",
    "T42n1826_001:0221b02": "故有我所。如因法有我相似。又釋前法空故",
    "T42n1826_001:0221b03": "我空。此明我空故所空。以所是我之用故。此",
    "T42n1826_001:0221b04": "乃從本向末以說空也。三類顯無為空中。先",
    "T42n1826_001:0221b05": "標類。謂涅槃名寂滅也。二何以故下。釋成。釋",
    "T42n1826_001:0221b06": "成中三。初無法可滅故無滅。二無能得滅故",
    "T42n1826_001:0221b07": "無滅。三復次下。明闕生待對故無滅。四是故",
    "T42n1826_001:0221b08": "下。結三空可知。",
    "T42n1826_001:0221b09": "十二門論宗致義記卷上"
}