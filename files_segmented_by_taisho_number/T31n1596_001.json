{
    "T31n1596_001:0271a04": "攝大乘論釋論卷第一",
    "T31n1596_001:0271a06": "世親菩薩造",
    "T31n1596_001:0271a07": "隋天竺三藏笈多共行矩等譯",
    "T31n1596_001:0271a08": "應知依止勝相勝語第一",
    "T31n1596_001:0271a09": "無等聖教章第一",
    "T31n1596_001:0271a10": "論曰。阿毘達磨大乘修多羅中。婆伽婆前善",
    "T31n1596_001:0271a11": "入大乘菩薩。為顯揚大乘大體故說。所謂為",
    "T31n1596_001:0271a12": "大乘故。諸佛世尊有十種勝相勝語。",
    "T31n1596_001:0271a13": "釋曰。問何為造論。答為敷演。應知甚深寬",
    "T31n1596_001:0271a14": "大法性故。若除不承佛菩薩力。何人有能於",
    "T31n1596_001:0271a15": "此解釋。復以何義故。此論作如此相說。若",
    "T31n1596_001:0271a16": "離阿毘達磨言。則不知是聖說。為此義故。又",
    "T31n1596_001:0271a17": "是出經名。如言十地經。今當釋彼經名。為",
    "T31n1596_001:0271a18": "令不知者令知故。言阿毘達磨修多羅者。彼",
    "T31n1596_001:0271a19": "修多羅中。明此阿毘達磨法門故。亦為顯修",
    "T31n1596_001:0271a20": "多羅名故。言大乘者。簡異聲聞阿毘達磨故。",
    "T31n1596_001:0271a21": "亦有非聖說阿毘達磨。有人自以分別慧。謂",
    "T31n1596_001:0271a22": "是佛說阿毘達磨。或言。聲聞所說。或言。世智",
    "T31n1596_001:0271a23": "者所作。為此故言大乘修多羅。即顯示異於",
    "T31n1596_001:0271a24": "聲聞等故。復次言阿毘達磨者。顯示菩薩藏",
    "T31n1596_001:0271a25": "攝故復次藏攝者。顯示調伏自煩惱故。於",
    "T31n1596_001:0271a26": "大乘中。是菩薩煩惱。菩薩以分別為煩惱",
    "T31n1596_001:0271a27": "故。阿毘達磨者。甚深寬大為相。此藏有三",
    "T31n1596_001:0271a28": "種。謂修多羅。阿毘達磨。毘那耶。即此三上下",
    "T31n1596_001:0271a29": "乘別故為二。謂聲聞藏。菩薩藏。復次此三",
    "T31n1596_001:0271b01": "及二。何故名藏。答由攝故。謂攝一切所應",
    "T31n1596_001:0271b02": "知義。云何成三。有九因緣故。對治諸疑者",
    "T31n1596_001:0271b03": "修多羅。若人於義有疑。為令彼人於彼義得",
    "T31n1596_001:0271b04": "決定故說。對治著二邊者毘那耶。遮有罪過",
    "T31n1596_001:0271b05": "受用故。謂著欲樂邊。聽無罪過受用故。遮",
    "T31n1596_001:0271b06": "自疲苦邊。對治自見著者。阿毘達磨。由顯無",
    "T31n1596_001:0271b07": "倒相故。復次說三學者修多羅。具足增上戒",
    "T31n1596_001:0271b08": "增上心者毘那耶。由持戒故。得不悔等次第",
    "T31n1596_001:0271b09": "得三磨提。具足增上慧者阿毘達磨。簡擇無",
    "T31n1596_001:0271b10": "倒義故。復次說法及義者修多羅。成就法義",
    "T31n1596_001:0271b11": "者毘那耶。若修行人調伏煩惱。於中得通達",
    "T31n1596_001:0271b12": "故。於法義決定善巧者阿毘達磨。由此等九",
    "T31n1596_001:0271b13": "因緣故立三藏。此等皆為解脫生死故。復次",
    "T31n1596_001:0271b14": "云何得解脫。熏知寂通故得解脫。由聞故熏",
    "T31n1596_001:0271b15": "於心。由思故知於修。中奢摩他故寂靜。毘",
    "T31n1596_001:0271b16": "鉢舍那故通達。此修多羅毘那耶阿毘達磨。",
    "T31n1596_001:0271b17": "略說各有四義。菩薩解此則得一切智。聲聞",
    "T31n1596_001:0271b18": "隨解一偈義。則得流盡。云何各有四義。一",
    "T31n1596_001:0271b19": "依二相三法四義。貫穿此者修多羅。於中依",
    "T31n1596_001:0271b20": "者。依處依人依所為故說。相者。世諦相第",
    "T31n1596_001:0271b21": "一義諦相。法者。陰界入緣生諦念定無量無",
    "T31n1596_001:0271b22": "色。解脫勝處一切處菩提分辯才無諍等。義",
    "T31n1596_001:0271b23": "者隨順相續故。一向二數一伏四普集。應",
    "T31n1596_001:0271b24": "知此是阿毘達磨。向者。阿毘達磨是向無住",
    "T31n1596_001:0271b25": "處涅槃法。說諦菩提分解脫等門故。數者。阿",
    "T31n1596_001:0271b26": "毘達磨是數法。於一一法中決了其自相通",
    "T31n1596_001:0271b27": "相等差別。有無量說故。伏者。阿毘達磨是",
    "T31n1596_001:0271b28": "伏他法。能伏他論由具立宗等故。普集者。由",
    "T31n1596_001:0271b29": "阿毘達磨。普集修多羅義故。復次毘那耶四",
    "T31n1596_001:0271c01": "者。一罪過二緣起三還淨四出離應知。於中",
    "T31n1596_001:0271c02": "罪過者。謂五篇罪緣起者。起罪有四。一無知",
    "T31n1596_001:0271c03": "二放逸三煩惱熾盛四不尊重。還淨者。由淨",
    "T31n1596_001:0271c04": "心非治罰法。如禁戒攝持故。出離者。有七",
    "T31n1596_001:0271c05": "種。一自說發露。二與學等治罰。三一向禁斷",
    "T31n1596_001:0271c06": "立學句。復以別道理故聽。四已解。謂眾僧",
    "T31n1596_001:0271c07": "同意共解故。五轉身。謂比丘比丘尼轉男女",
    "T31n1596_001:0271c08": "根若不共罪。六真實觀。由作法欝陀那勝觀",
    "T31n1596_001:0271c09": "故。七法爾得。謂得見諦已。小罪及隨小罪。法",
    "T31n1596_001:0271c10": "爾無有故。復次毘那耶有四義應知。一人。謂",
    "T31n1596_001:0271c11": "依此立學處。二立制。謂如所白彼人罪過。大",
    "T31n1596_001:0271c12": "師集眾制學處。三分別。謂制學句已隨更解",
    "T31n1596_001:0271c13": "釋。令分分差別。四決判。謂於彼分中云何",
    "T31n1596_001:0271c14": "得罪。云何無罪。令決定知故。今當釋本文婆",
    "T31n1596_001:0271c15": "伽婆前者。為顯恭敬無異言故。善入大乘者。",
    "T31n1596_001:0271c16": "謂得陀羅尼等功德。顯示得彼功德已。於文",
    "T31n1596_001:0271c17": "於義能正持正說故。此菩薩名善入大乘。何",
    "T31n1596_001:0271c18": "為而說。為顯發大乘大體故。顯發者。廣說",
    "T31n1596_001:0271c19": "彼大體故。所謂為大乘故者。依於大乘故。十",
    "T31n1596_001:0271c20": "種勝相勝語者。十相勝故。所以語勝。由此",
    "T31n1596_001:0271c21": "故彼有十種勝相勝語。復次勝言者。兩相形",
    "T31n1596_001:0271c22": "故如此物。勝過於彼。最上義是勝義。復次",
    "T31n1596_001:0271c23": "由因體勝故。彼果語勝。今當說彼十種。",
    "T31n1596_001:0271c24": "論曰。諸佛世尊有應知依止勝相勝語。應知",
    "T31n1596_001:0271c25": "勝相勝語。入應知勝相勝語。彼入因果勝相",
    "T31n1596_001:0271c26": "勝語。彼因果修勝相勝語。於彼修差別中。增",
    "T31n1596_001:0271c27": "上戒勝相勝語。增上心勝相勝語。增上慧勝",
    "T31n1596_001:0271c28": "相勝語。滅勝相勝語。智勝相勝語。如是等",
    "T31n1596_001:0271c29": "所說修多羅句顯於大乘是佛語。釋曰。應",
    "T31n1596_001:0272a01": "知依止勝相勝語者。所可知法名應知。謂彼",
    "T31n1596_001:0272a02": "染淨等法即是三性。依止者是因義。應知依",
    "T31n1596_001:0272a03": "止即是勝相。故言應知依止勝相。由彼勝相",
    "T31n1596_001:0272a04": "故語勝。即是阿梨耶識。如是等略釋義。乃",
    "T31n1596_001:0272a05": "至智勝相亦爾。智即勝相。故言智勝相。應知",
    "T31n1596_001:0272a06": "相者。謂應知自性。應知即是相故言應知相。",
    "T31n1596_001:0272a07": "即是三性。入應知勝相者。此應知相中。若所",
    "T31n1596_001:0272a08": "入及能入。俱名入。即是唯識。即此入名彼",
    "T31n1596_001:0272a09": "入。言彼入因果者。唯識名入。因者。謂世間施",
    "T31n1596_001:0272a10": "等諸波羅蜜。即是加行時。果體者。即此通",
    "T31n1596_001:0272a11": "達時為出世間體故。彼因果修差別者。即是",
    "T31n1596_001:0272a12": "前因果於此因果中。修之差別。修者。謂數",
    "T31n1596_001:0272a13": "習故。此數習於諸地轉勝。故名差別。即是十",
    "T31n1596_001:0272a14": "地。於此修差別中。增上戒學者。為戒修學",
    "T31n1596_001:0272a15": "名增上戒。即是十地中。所有菩薩禁戒。於",
    "T31n1596_001:0272a16": "諸不善無復作心故。增上心學者。內觀心。此",
    "T31n1596_001:0272a17": "心即是增上學。謂三摩提故。增上慧學者。勝",
    "T31n1596_001:0272a18": "得慧名增上慧。此慧即是增上學。增上慧學",
    "T31n1596_001:0272a19": "即是無分別智故。滅勝相者。謂最勝種類自",
    "T31n1596_001:0272a20": "體滅。於煩惱障智障故。即是無住處涅槃故。",
    "T31n1596_001:0272a21": "智勝相勝語者。無障礙智名智勝相。彼無",
    "T31n1596_001:0272a22": "分別智有對治。佛智者。離一切隨眠障。即是",
    "T31n1596_001:0272a23": "無分別智之殊勝。",
    "T31n1596_001:0272a24": "論曰。復次云何顯發。此等所說十處。聲聞",
    "T31n1596_001:0272a25": "乘中不說。唯大乘中說故。所謂阿黎耶識。說",
    "T31n1596_001:0272a26": "為應知依止體。三種自性。分別依止他成",
    "T31n1596_001:0272a27": "就。說為應知相體。唯識說為入應知相體。六",
    "T31n1596_001:0272a28": "波羅蜜說為入因果體。菩薩十地說為入因",
    "T31n1596_001:0272a29": "果修差別體。菩薩禁戒說為增上戒體。健行",
    "T31n1596_001:0272b01": "及虛空器等三摩提。說為增上心體。無分別",
    "T31n1596_001:0272b02": "智說為增上慧體。無住涅槃說為彼果滅體。",
    "T31n1596_001:0272b03": "諸佛三身自性身共用身化身。說為彼果智",
    "T31n1596_001:0272b04": "體。由此等十處故。與聲聞乘殊異。殊異者最",
    "T31n1596_001:0272b05": "上故。由世尊為菩薩說。是故言諸佛世尊為",
    "T31n1596_001:0272b06": "大乘故。有十種勝相勝語應知。釋曰。云何",
    "T31n1596_001:0272b07": "顯發者。謂有何相貌故。六波羅蜜為入彼因",
    "T31n1596_001:0272b08": "果體者。謂唯識觀得入三性。即是清淨波羅",
    "T31n1596_001:0272b09": "蜜因。雖是世間能引出世間故。入地已去即",
    "T31n1596_001:0272b10": "是清淨。為出世果體故。菩薩十地為彼因果",
    "T31n1596_001:0272b11": "修差別體者。即是諸地中修習三學。果者。即",
    "T31n1596_001:0272b12": "此三學果名果。此果中滅是滅果體。謂滅煩",
    "T31n1596_001:0272b13": "惱障智障故。無分別智是增上慧學體者。謂",
    "T31n1596_001:0272b14": "聲聞無四倒分別故。名無分別。諸菩薩於一",
    "T31n1596_001:0272b15": "切法無分別。此是二無分別差別故。三種佛",
    "T31n1596_001:0272b16": "身為果智體者。彼三學果名彼果。彼果即是",
    "T31n1596_001:0272b17": "智故。言彼果智。此體即是彼果智體。此中若",
    "T31n1596_001:0272b18": "離自性身即無法身。如眼若離此則無報身。",
    "T31n1596_001:0272b19": "如眼識此能依所依二法平等應知。若離報",
    "T31n1596_001:0272b20": "身。已入大地諸菩薩受用法不成。若無受用",
    "T31n1596_001:0272b21": "法。菩提資糧滿足亦不成。如見色化身亦爾。",
    "T31n1596_001:0272b22": "若離此解行中諸菩薩。及諸聲聞麁淺解。初",
    "T31n1596_001:0272b23": "發修行亦不成。是故決定應有三身。故大乘",
    "T31n1596_001:0272b24": "與聲聞乘殊異者。聲聞乘中不說故。最上者。",
    "T31n1596_001:0272b25": "顯示於大乘中亦殊勝故。",
    "T31n1596_001:0272b26": "論曰。復次云何以此十種如來勝相勝語。得",
    "T31n1596_001:0272b27": "顯大乘是佛語。亦得遮聲聞乘異於大乘。由",
    "T31n1596_001:0272b28": "此十處於聲聞乘中不見說故。唯於大乘中",
    "T31n1596_001:0272b29": "說故。引生大菩提。此十處成就隨順不相違。",
    "T31n1596_001:0272c01": "得一切智智故。此中有偈。",
    "T31n1596_001:0272c02": "　應知依相入　　因果修差別",
    "T31n1596_001:0272c03": "　三學果滅智　　上乘中殊勝",
    "T31n1596_001:0272c04": "　此說餘處無　　見此勝覺因",
    "T31n1596_001:0272c05": "　故大乘佛語　　由說十處勝",
    "T31n1596_001:0272c06": "釋曰。此義云何。能引大菩提故。顯示此義。",
    "T31n1596_001:0272c07": "此十處成就隨順不相違者。能引生大菩提",
    "T31n1596_001:0272c08": "故。引生大菩提者。為因故。成就者。於三學",
    "T31n1596_001:0272c09": "量中思量觀察。如導師顯示道相故。隨順者。",
    "T31n1596_001:0272c10": "於勝得中起修行時。隨順相應住故。如導師",
    "T31n1596_001:0272c11": "所說。於中隨順而住。不相違者。於諸地中障",
    "T31n1596_001:0272c12": "礙事不有故。如所說道中無有賊等障礙。謂",
    "T31n1596_001:0272c13": "生死涅槃不相障礙故。",
    "T31n1596_001:0272c14": "十義次第章第二",
    "T31n1596_001:0272c15": "論曰。復次此十處。何故作如此次第說。諸菩",
    "T31n1596_001:0272c16": "薩最初由於如是等諸法。因中得善巧。即於",
    "T31n1596_001:0272c17": "緣生中得善巧故。彼等次於緣所生法中。得",
    "T31n1596_001:0272c18": "善知其相。善知離增益損減二邊過故。菩",
    "T31n1596_001:0272c19": "薩於如是等相善相應已。次於彼善攝持相",
    "T31n1596_001:0272c20": "中應須通達。即於障礙中心得解脫故。通達",
    "T31n1596_001:0272c21": "彼應知相已。昔加行中六波羅蜜之勝。得應",
    "T31n1596_001:0272c22": "須成就。依內心清淨故。此內心清淨所攝。六",
    "T31n1596_001:0272c23": "波羅蜜於十地中。應須三阿僧祇劫。分分令",
    "T31n1596_001:0272c24": "淨故。次菩薩三學應須圓滿。既圓滿已彼果",
    "T31n1596_001:0272c25": "涅槃。及阿耨多羅三藐三菩提應須正覺故。",
    "T31n1596_001:0272c26": "十處作如是次第說。於此說中。一切大乘皆",
    "T31n1596_001:0272c27": "得究竟。釋曰。何故作如此次第說者。謂始",
    "T31n1596_001:0272c28": "從諸菩薩。由於如是等諸法因中。乃至彼果",
    "T31n1596_001:0272c29": "涅槃正覺阿耨多羅三藐三菩提等。此說由",
    "T31n1596_001:0273a01": "知諸法因故。得於緣生善巧。由有因故果生。",
    "T31n1596_001:0273a02": "非自在天等。是故得因果二智。次於因所生",
    "T31n1596_001:0273a03": "法應知其相。其相云何。分別性無。執以為",
    "T31n1596_001:0273a04": "有。名為增益。增益於無即是損減。實有成就",
    "T31n1596_001:0273a05": "性離此二邊過失。故名善巧。次於所取應以",
    "T31n1596_001:0273a06": "唯識觀知其相。由此觀故得無障礙。次於隨",
    "T31n1596_001:0273a07": "順入唯識。世間六波羅蜜。依世俗得已第一",
    "T31n1596_001:0273a08": "義者應須得。謂應修淨心所攝波羅蜜。次於",
    "T31n1596_001:0273a09": "十地中。經三阿僧祇劫。分分應修。非如聲",
    "T31n1596_001:0273a10": "聞勝得於三生中。起對治便得解脫。次即於",
    "T31n1596_001:0273a11": "彼修中。戒等三學應令圓滿。次學果涅槃煩",
    "T31n1596_001:0273a12": "惱障滅。阿耨多羅三藐三菩提三身應得。若",
    "T31n1596_001:0273a13": "大乘次第應知齊此。何以故。若欲說緣生。即",
    "T31n1596_001:0273a14": "入阿梨耶識中。若說相即入三性中。若說勝",
    "T31n1596_001:0273a15": "得即是唯識。若說波羅蜜即入諸波羅蜜中。",
    "T31n1596_001:0273a16": "若說地即入地中。若說學即入學處。若說滅",
    "T31n1596_001:0273a17": "及智即攝在無住處涅槃。及三身。佛語如此。",
    "T31n1596_001:0273a18": "故作如是次第說。復有別義引生大菩提等",
    "T31n1596_001:0273a19": "者。謂能生無戲論無分別智故。成就者相應",
    "T31n1596_001:0273a20": "故。隨順者不違三量故。不相違者非先隨順",
    "T31n1596_001:0273a21": "後相違故。如偈說。",
    "T31n1596_001:0273a22": "　攝持求及悲　　亦隨順諸善",
    "T31n1596_001:0273a23": "　非黑白我見　　有益亦有損",
    "T31n1596_001:0273a24": "得一切智智者。謂於一切法中。無間一切種",
    "T31n1596_001:0273a25": "智生故。此成就等復有別義。成就隨順不相",
    "T31n1596_001:0273a26": "違等。前句為本。後句為釋。云何成就。謂隨順",
    "T31n1596_001:0273a27": "故。云何隨順。謂不相違故。如是展轉。",
    "T31n1596_001:0273a28": "眾名章第三",
    "T31n1596_001:0273a29": "論曰。於中即此最初。應知依止。說名阿梨耶",
    "T31n1596_001:0273b01": "識。世尊於何處說此阿梨耶識。名阿梨耶識。",
    "T31n1596_001:0273b02": "世尊於阿毘達磨經偈中說。",
    "T31n1596_001:0273b03": "　界體無始時　　諸法共依止",
    "T31n1596_001:0273b04": "　由此有諸趣　　及涅槃勝得",
    "T31n1596_001:0273b05": "釋曰。世尊於阿毘達磨阿含中說阿梨耶",
    "T31n1596_001:0273b06": "識名。阿梨耶識者。即是此論初所說阿毘",
    "T31n1596_001:0273b07": "達磨修多羅。此中界者是因義。諸法共依止",
    "T31n1596_001:0273b08": "者。由是因故一切法同共依止。謂依止此以",
    "T31n1596_001:0273b09": "為因體。有此一切法依止故。諸趣果報由此",
    "T31n1596_001:0273b10": "得生。於無量生中有力。於善說惡說法中能",
    "T31n1596_001:0273b11": "解其義。若復越次得於勝得。又為煩惱依止",
    "T31n1596_001:0273b12": "體。由此得有極重煩惱及牢固煩惱。此等四",
    "T31n1596_001:0273b13": "種果報中。勝者身有堪能。翻此者無堪能。應",
    "T31n1596_001:0273b14": "知一切者於生死中隨何趣。非唯諸趣。亦有",
    "T31n1596_001:0273b15": "涅槃勝得。以有煩惱即有涅槃故。此阿含顯",
    "T31n1596_001:0273b16": "應知依止是阿梨耶識。彼阿含復說。",
    "T31n1596_001:0273b17": "論曰。即彼經復說偈。",
    "T31n1596_001:0273b18": "　諸法所依住　　一切種子識",
    "T31n1596_001:0273b19": "　故名梨耶識　　我為勝人說",
    "T31n1596_001:0273b20": "釋曰。此偈第二句釋第一句。勝人者謂諸菩",
    "T31n1596_001:0273b21": "薩故。",
    "T31n1596_001:0273b22": "論曰。有此等阿含為證。然此識何因緣故。說",
    "T31n1596_001:0273b23": "名阿梨耶。一切有生染法依住為果。此識亦",
    "T31n1596_001:0273b24": "依彼法為因故。名阿梨耶識。又眾生依住以",
    "T31n1596_001:0273b25": "為自我故。名阿梨耶識。釋曰。此識名阿梨",
    "T31n1596_001:0273b26": "耶者。謂諸法依住故。依住者共轉故。有生者",
    "T31n1596_001:0273b27": "謂有生起類。皆名有生故。染法者謂異於淨",
    "T31n1596_001:0273b28": "法故。眾生依住為自我者執取故。",
    "T31n1596_001:0273b29": "論曰。此阿梨耶識復說名阿陀那識。於中有",
    "T31n1596_001:0273c01": "阿含。如世尊解節經中說。",
    "T31n1596_001:0273c02": "　阿陀那識甚深細　　一切種子轉如流",
    "T31n1596_001:0273c03": "　嬰兒凡夫我不說　　不令分別謂為我",
    "T31n1596_001:0273c04": "釋曰。復於解節阿含中。佛告廣慧。六趣生",
    "T31n1596_001:0273c05": "死中。彼彼眾生中。隨彼彼眾生類。若卵生若",
    "T31n1596_001:0273c06": "胎生若濕生若化生中。自身轉生於出生時。",
    "T31n1596_001:0273c07": "彼時一切種子心。最初成熟。便得和合。麁大",
    "T31n1596_001:0273c08": "增長圓滿。有二種取。所謂有依色根取故。相",
    "T31n1596_001:0273c09": "名分別世俗戲論等熏習取故。於色界中有",
    "T31n1596_001:0273c10": "二種取。無色界中無二種取。廣慧。此識或",
    "T31n1596_001:0273c11": "說。名阿陀那。於身普遍持故。或說名阿梨",
    "T31n1596_001:0273c12": "耶於身隱藏普遍同衰利安否故。或說名心。",
    "T31n1596_001:0273c13": "以積聚增長色聲香味觸法故。廣慧。依阿陀",
    "T31n1596_001:0273c14": "那識為住處轉生六識身。所謂眼識耳識鼻",
    "T31n1596_001:0273c15": "識舌識身識意識於中有識。眼根及色為緣",
    "T31n1596_001:0273c16": "生眼識。即彼眼識共行。同時共境界。有分別",
    "T31n1596_001:0273c17": "意識生。若一一眼識生。隨一一有分別意",
    "T31n1596_001:0273c18": "識。與眼識共行。同時共境界生隨一時。一時",
    "T31n1596_001:0273c19": "若二若三若四若五識身轉生。即彼一時。一",
    "T31n1596_001:0273c20": "時一分別意識。與五識身共行。同時共境界",
    "T31n1596_001:0273c21": "生。如大川流。若有一起浪緣至。則一浪生。若",
    "T31n1596_001:0273c22": "二若多起浪緣至。則多浪生。彼川自流無斷",
    "T31n1596_001:0273c23": "無盡。復次如淨鏡面。若有一起像緣至。則一",
    "T31n1596_001:0273c24": "像生。若二若多起像緣至。則多像生。然此鏡",
    "T31n1596_001:0273c25": "面不轉成像。亦無損減。應知如是。如是阿陀",
    "T31n1596_001:0273c26": "那識。猶如大川。依此而住。若有隨一起眼識",
    "T31n1596_001:0273c27": "緣至。則隨有一眼識生。若乃至隨有起五識",
    "T31n1596_001:0273c28": "身緣至。則隨有五識身生如是廣慧。菩薩住",
    "T31n1596_001:0273c29": "法住智。得心意識祕密善巧。如來一切種一",
    "T31n1596_001:0274a01": "切智。不說菩薩齊此名心意識祕密善巧。廣",
    "T31n1596_001:0274a02": "慧。若菩薩於內於外。如實不見阿陀那阿陀",
    "T31n1596_001:0274a03": "那識。不見阿梨耶阿梨耶識。不見滋長。不",
    "T31n1596_001:0274a04": "見種種(此二謂心)。不見眼色眼識。不見耳聲耳識。",
    "T31n1596_001:0274a05": "不見鼻香鼻識。不見舌味舌識。不見身觸身",
    "T31n1596_001:0274a06": "識。廣慧。若菩薩依法住智。住法住智。得心意",
    "T31n1596_001:0274a07": "識善巧。又復如此義者偈中顯示。阿陀那識",
    "T31n1596_001:0274a08": "甚深細者難知故。一切種子轉如流者。謂一",
    "T31n1596_001:0274a09": "切種子次第轉生。猶如水流。念念相續轉故。",
    "T31n1596_001:0274a10": "阿陀那者顯別名故。不令分別謂為我者。一",
    "T31n1596_001:0274a11": "相轉故。分別謂為我。",
    "T31n1596_001:0274a12": "論曰。何因緣故。說此識名阿陀那。攝持一切",
    "T31n1596_001:0274a13": "有色諸根故。及一切自身取依處故。於彼色",
    "T31n1596_001:0274a14": "根攝持不失。乃至命在故。又於相續受生時。",
    "T31n1596_001:0274a15": "取生令得自身故。是故名阿陀那。釋曰。攝",
    "T31n1596_001:0274a16": "持一切有色諸根故者。謂此諸色根為彼識",
    "T31n1596_001:0274a17": "攝持故。乃至命在者。即以此句為釋。何以",
    "T31n1596_001:0274a18": "故。以眼等諸色根阿梨耶識攝持故。不如死",
    "T31n1596_001:0274a19": "身住青瘀等相。若至死時彼識捨離故。即有",
    "T31n1596_001:0274a20": "此諸青瘀等相。是故定知。由彼攝持乃至壽",
    "T31n1596_001:0274a21": "限不壞故。一切身取依處故者。即以相續受",
    "T31n1596_001:0274a22": "生時。取生令得自身故等。解釋以相續受生。",
    "T31n1596_001:0274a23": "識於彼相續生處攝取故。何以故。能攝持自",
    "T31n1596_001:0274a24": "身具足故。由阿梨耶識中具足自身熏習住",
    "T31n1596_001:0274a25": "故。即彼生時。名為轉生。即彼生時。取名為轉",
    "T31n1596_001:0274a26": "生取。由此取故取得自身。以是義故阿梨耶",
    "T31n1596_001:0274a27": "識說名阿陀那識。",
    "T31n1596_001:0274a28": "論曰。亦說名心。如世尊說心意識。於中意有",
    "T31n1596_001:0274a29": "二種。一次第緣與作依處者。由識次第滅。意",
    "T31n1596_001:0274b01": "識依此生故。第二染污意。與四煩惱常相應。",
    "T31n1596_001:0274b02": "謂身見我慢我愛無明。此意即是餘識染污",
    "T31n1596_001:0274b03": "依止。餘識由第一依止生。由第二染污。由了",
    "T31n1596_001:0274b04": "境義故。次第義故。念義故。意有二種。釋曰。",
    "T31n1596_001:0274b05": "復說名心者。阿黎耶識即名為心。意及識二",
    "T31n1596_001:0274b06": "種有別義可見。當知此心亦有別義。為顯示",
    "T31n1596_001:0274b07": "此故。於中次第緣與作依處故者。謂識若",
    "T31n1596_001:0274b08": "次第滅已。得為意識因。此是第一意。復有第",
    "T31n1596_001:0274b09": "二染污意。四種煩惱故。於中身見者即是我",
    "T31n1596_001:0274b10": "執。由此執故則有我慢。以取我自高。由此等",
    "T31n1596_001:0274b11": "於實無我中。起我渴名我愛。此等三種皆以",
    "T31n1596_001:0274b12": "無明為因。無明者無智故。餘識由第一依止",
    "T31n1596_001:0274b13": "生。由第二染污者。若識次第滅已名為意。與",
    "T31n1596_001:0274b14": "當生識處所。為彼生依止故。第二染污意。為",
    "T31n1596_001:0274b15": "染污依止。何以故。由善心中亦有我故。由了",
    "T31n1596_001:0274b16": "境義故。次第義故。念義故。意有二種者。於中",
    "T31n1596_001:0274b17": "取境義故名為識。與處所義故名第一意。我",
    "T31n1596_001:0274b18": "相等染污義故名第二意。",
    "T31n1596_001:0274b19": "論曰。復次云何得知有染污意。此若不有獨",
    "T31n1596_001:0274b20": "行無明。亦不有此為過失。五識相似亦不有",
    "T31n1596_001:0274b21": "此為過失。如五識身有同時依止故。得眼等",
    "T31n1596_001:0274b22": "名。不有此為過失。無想定滅盡定無有差別。",
    "T31n1596_001:0274b23": "此為過失。無想定染污意得名。滅盡定不爾。",
    "T31n1596_001:0274b24": "故有差別。又即此無想一生無有煩惱。此為",
    "T31n1596_001:0274b25": "過失。若彼天中無有我及慢等者。又一切時",
    "T31n1596_001:0274b26": "我執得行。謂善惡無記心若不如是。唯不善",
    "T31n1596_001:0274b27": "心中得相應。我執是煩惱故。不應與善無記",
    "T31n1596_001:0274b28": "心共行。是故若俱有而共行。則無此過。若相",
    "T31n1596_001:0274b29": "應現行。則有此過故。此中有偈。",
    "T31n1596_001:0274c01": "　若獨行無明　　及相似五法",
    "T31n1596_001:0274c02": "　二種定差別　　得名無是過",
    "T31n1596_001:0274c03": "　無想天中生　　無我則有過",
    "T31n1596_001:0274c04": "　我執隨順轉　　一切處不有",
    "T31n1596_001:0274c05": "　離染意不有　　二三即相違",
    "T31n1596_001:0274c06": "　無此即亦無　　一切處我執",
    "T31n1596_001:0274c07": "　心行實義時　　常與為障礙",
    "T31n1596_001:0274c08": "　一切時共行　　名獨行無明",
    "T31n1596_001:0274c09": "釋曰。此第二染污意以何道理得成立。此意",
    "T31n1596_001:0274c10": "若不有。則獨行無明不成。何者是獨行無明。",
    "T31n1596_001:0274c11": "未起對治時障真如智。癡此與五識不相應。",
    "T31n1596_001:0274c12": "於此處不為障礙故。若起對治處。則於彼為",
    "T31n1596_001:0274c13": "障。亦不在染污意識。若即是染污意識。則",
    "T31n1596_001:0274c14": "有過失。非染污意識者。以與餘煩惱共行。獨",
    "T31n1596_001:0274c15": "行名則不成。又若欲令即是煩惱染污意識",
    "T31n1596_001:0274c16": "者。則有常染污過失。云何施等心得成善。",
    "T31n1596_001:0274c17": "以常與彼相應故。若言有意與善相應生。即",
    "T31n1596_001:0274c18": "建立此為引生對治。能治染污意識此不成。",
    "T31n1596_001:0274c19": "若言有善心與染污意共生。此善心能引生",
    "T31n1596_001:0274c20": "對治。治滅餘識。此滅則無過。復次與五識",
    "T31n1596_001:0274c21": "相似故。如眼識等五識。則有眼等五根。同時",
    "T31n1596_001:0274c22": "為依止。此意識亦應有同時依止。二定無差",
    "T31n1596_001:0274c23": "別者。若言有染污意。彼無想定中則有。滅心",
    "T31n1596_001:0274c24": "定中則無。可得差別。此二定中意識不行無",
    "T31n1596_001:0274c25": "差別故。得名者。由念自身故名為意。若無體",
    "T31n1596_001:0274c26": "此名何所依。若六識次第過已。此識名意不",
    "T31n1596_001:0274c27": "應道理。以其滅故。又無想天中生。一期應",
    "T31n1596_001:0274c28": "無我故。若言彼處無染污意者。於彼生中則",
    "T31n1596_001:0274c29": "應無我。諸聖人不應厭惡。既厭惡故。是故",
    "T31n1596_001:0275a01": "應知彼中生者。應定有我。我執隨順轉者。",
    "T31n1596_001:0275a02": "以施等諸善皆與我相應故。此我執若離無",
    "T31n1596_001:0275a03": "明則不成。無明不離依止。此依止離染污意",
    "T31n1596_001:0275a04": "不可得故。",
    "T31n1596_001:0275a05": "論曰。此意染污故。是障礙無記。恒與四煩",
    "T31n1596_001:0275a06": "惱相應。如色無色界煩惱。是障礙無記。為色",
    "T31n1596_001:0275a07": "無色界奢摩他所藏。此意一切時染著。故心",
    "T31n1596_001:0275a08": "體第三離阿梨耶識不可得。是故成就阿梨",
    "T31n1596_001:0275a09": "耶識為心。由此為種子故。意及意識等轉生。",
    "T31n1596_001:0275a10": "何緣故說名為心。種種諸法熏習種子聚集",
    "T31n1596_001:0275a11": "故。釋曰。以見意及轉識。以阿梨耶識為因",
    "T31n1596_001:0275a12": "生故。心體餘處不可得。佛說識者。即是次第",
    "T31n1596_001:0275a13": "滅意所攝。由彼識滅已說為意故。復次由種",
    "T31n1596_001:0275a14": "種法熏習種子聚集故。得名心。於中種種者。",
    "T31n1596_001:0275a15": "諸法各各相故。熏習種子者。謂有功能為彼",
    "T31n1596_001:0275a16": "差別因故。聚集者。密合積聚一摶相故。",
    "T31n1596_001:0275a17": "論曰。復次何故聲聞乘中。不說此心名阿梨",
    "T31n1596_001:0275a18": "耶識阿陀那識。微細爾焰所攝故。諸聲聞人",
    "T31n1596_001:0275a19": "不為知一切爾焰故。於彼雖離此說。然得成",
    "T31n1596_001:0275a20": "就彼智令得解脫。是故不說。諸菩薩等為",
    "T31n1596_001:0275a21": "欲知一切爾焰。是故為說。由離此智不可得",
    "T31n1596_001:0275a22": "一切智智故。釋曰。微細爾焰所攝故者。此",
    "T31n1596_001:0275a23": "亦微細。亦爾焰故。名微細爾焰。又入在微",
    "T31n1596_001:0275a24": "細爾焰中以難得知故。又諸聲聞不為知一",
    "T31n1596_001:0275a25": "切爾焰故。修行唯作自利故。彼等麁煩惱障。",
    "T31n1596_001:0275a26": "唯以苦等智得滅故。菩薩為除自他煩惱障",
    "T31n1596_001:0275a27": "智障故修行。是故為說。",
    "T31n1596_001:0275a28": "論曰。然於聲聞乘中。亦以別道理說阿梨",
    "T31n1596_001:0275a29": "耶識。如增一阿含中說。眾生憙阿梨耶。樂阿",
    "T31n1596_001:0275b01": "梨耶。集阿梨耶。求阿梨耶。為滅阿梨耶說正",
    "T31n1596_001:0275b02": "法時。為聽聞故應攝耳。為欲知故應作意。願",
    "T31n1596_001:0275b03": "滅阿梨耶故受法順法。如來出世故。此希有",
    "T31n1596_001:0275b04": "難得法世間顯現。如來出生四種可讚。經中",
    "T31n1596_001:0275b05": "以如是別名阿梨耶識聲聞乘中已顯現。",
    "T31n1596_001:0275b06": "釋曰。眾生樂阿梨耶者。此句為本。後以現在",
    "T31n1596_001:0275b07": "過去未來三時為釋。餘三句如文次第。復有",
    "T31n1596_001:0275b08": "別義憙阿梨耶者謂現在世。樂阿梨耶者謂",
    "T31n1596_001:0275b09": "過去世。由前世樂阿梨耶。是故復集阿梨耶。",
    "T31n1596_001:0275b10": "由憙阿梨耶集阿梨耶故。復希求未來世阿",
    "T31n1596_001:0275b11": "梨耶。順法者如說行故。",
    "T31n1596_001:0275b12": "論曰。摩訶僧祇阿含中。亦以別道理說此識。",
    "T31n1596_001:0275b13": "名為根本識。譬如樹依根。釋曰。根本識如",
    "T31n1596_001:0275b14": "樹依根者。彼根本識為一切識因體故。譬如",
    "T31n1596_001:0275b15": "樹根為枝莖等眾物因。若無根枝莖等不可",
    "T31n1596_001:0275b16": "得故。若有阿梨耶識。為諸識根本亦爾。",
    "T31n1596_001:0275b17": "論曰。彌沙塞中亦以別道理說此識。名為窮",
    "T31n1596_001:0275b18": "生死聚。有處有時見色心斷絕。阿梨耶識中",
    "T31n1596_001:0275b19": "種子無有斷絕。釋曰。亦以別道理。說為窮",
    "T31n1596_001:0275b20": "生死聚者。此識是窮生死聚體。何以故。有",
    "T31n1596_001:0275b21": "因緣故。有處者界也。謂無色界中色斷故。有",
    "T31n1596_001:0275b22": "時者有住定時。如無想定等。阿梨耶識中種",
    "T31n1596_001:0275b23": "子不斷者。色心熏習為因。後時色心還從此",
    "T31n1596_001:0275b24": "生。",
    "T31n1596_001:0275b25": "論曰。由此應知依止阿陀那識。心阿梨耶識",
    "T31n1596_001:0275b26": "根本識窮生死聚等名。此阿梨耶識已成大",
    "T31n1596_001:0275b27": "王之路。釋曰。成大王路者寬大故。",
    "T31n1596_001:0275b28": "論曰。復有餘師。執心意識義一名異。是義不",
    "T31n1596_001:0275b29": "然。由見意及識義故。彼心義亦須有異。復",
    "T31n1596_001:0275c01": "有餘師執。世尊所說眾生憙阿梨耶等諸句",
    "T31n1596_001:0275c02": "者。此中五取聚是阿梨耶。復有餘師執與欲",
    "T31n1596_001:0275c03": "俱諸受是阿梨耶。復有餘師執。身見是阿梨",
    "T31n1596_001:0275c04": "耶。此等諸師迷阿含及修得故。於阿梨耶識",
    "T31n1596_001:0275c05": "起如是等執。此聲聞乘中成立道理。彼等",
    "T31n1596_001:0275c06": "所成立道理不相應。若人不迷阿梨耶體相。",
    "T31n1596_001:0275c07": "以彼所成立名阿梨耶識即為最勝。云何最",
    "T31n1596_001:0275c08": "勝若言五取聚是阿梨耶。於惡趣一向苦受",
    "T31n1596_001:0275c09": "處生。即起厭惡。彼眾生一向不愛。言是著處。",
    "T31n1596_001:0275c10": "不當道理。以其常求捨離故。若言諸樂受與",
    "T31n1596_001:0275c11": "欲俱是阿梨耶者。第四禪已上無有此受。已",
    "T31n1596_001:0275c12": "得厭惡故。是諸眾生以彼為著處。不當道理。",
    "T31n1596_001:0275c13": "若言身見是阿梨耶者。佛法內人信解無我。",
    "T31n1596_001:0275c14": "於彼即生厭惡。以彼為著處。不當道理。然",
    "T31n1596_001:0275c15": "阿梨耶識中內我猶在故。若於一向苦受處",
    "T31n1596_001:0275c16": "生。唯求離苦聚。阿梨耶識中。我愛所縛故",
    "T31n1596_001:0275c17": "未曾求離。又四禪已上生者。雖厭惡欲俱樂",
    "T31n1596_001:0275c18": "受。於阿梨耶識中。我愛繫縛猶在。又佛法內",
    "T31n1596_001:0275c19": "人雖信解無我厭惡我見。然阿梨耶識中我",
    "T31n1596_001:0275c20": "愛繫縛亦在。是故以彼所成立阿梨耶。成就",
    "T31n1596_001:0275c21": "阿梨耶識體。則為最勝。是為安立阿梨耶識",
    "T31n1596_001:0275c22": "別道理。釋曰。於中不迷者。謂諸菩薩。惡",
    "T31n1596_001:0275c23": "趣者。謂餓鬼畜生地獄等惡趣。一向苦者。彼",
    "T31n1596_001:0275c24": "趣報體一向非愛故。彼處若有樂受生。即是",
    "T31n1596_001:0275c25": "津液果。彼處生者其報唯苦。諸樂受與欲俱",
    "T31n1596_001:0275c26": "是阿梨耶者。第四禪已上。無有此受。已得",
    "T31n1596_001:0275c27": "厭惡故。彼處眾生者。謂四禪已上及即第四",
    "T31n1596_001:0275c28": "禪中故。彼處者。謂於彼得生故。內我猶在者。",
    "T31n1596_001:0275c29": "決定取此識以為內我故。求離苦聚者。願捨",
    "T31n1596_001:0276a01": "苦受故。阿梨耶識中我愛繫縛者。以阿梨耶",
    "T31n1596_001:0276a02": "識為自我。由此渴愛故成繫縛。",
    "T31n1596_001:0276a03": "攝大乘論釋論卷第一"
}