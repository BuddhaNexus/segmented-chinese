{
    "T31n1611_003:0828a16": "究竟一乘寶性論卷第三",
    "T31n1611_003:0828a18": "後魏中印度三藏勒那摩提譯",
    "T31n1611_003:0828a19": "一切眾生有如來藏品第五",
    "T31n1611_003:0828a20": "論曰。自此已後餘殘論偈。次第依彼四句廣",
    "T31n1611_003:0828a21": "差別說應知。此以何義。向前偈言。",
    "T31n1611_003:0828a22": "　真如有雜垢　　及遠離諸垢",
    "T31n1611_003:0828a23": "　佛無量功德　　及佛所作業",
    "T31n1611_003:0828a24": "　如是妙境界　　是諸佛所知",
    "T31n1611_003:0828a25": "　依此妙法身　　出生於三寶",
    "T31n1611_003:0828a26": "此偈示現何義。如向所說。一切眾生有如來",
    "T31n1611_003:0828a27": "藏。彼依何義故。如是說偈言。",
    "T31n1611_003:0828a28": "　佛法身遍滿　　真如無差別",
    "T31n1611_003:0828a29": "　皆實有佛性　　是故說常有",
    "T31n1611_003:0828b01": "此偈明何義。有三種義。是故如來說一切時",
    "T31n1611_003:0828b02": "一切眾生有如來藏。何等為三。一者如來法",
    "T31n1611_003:0828b03": "身遍在一切諸眾生身。偈言佛法身遍滿",
    "T31n1611_003:0828b04": "故。二者如來真如無差別。偈言真如無差",
    "T31n1611_003:0828b05": "別故。三者一切眾生皆悉實有真如佛性。偈",
    "T31n1611_003:0828b06": "言皆實有佛性故。此三句義。自此下論依如",
    "T31n1611_003:0828b07": "來藏修多羅。我後時說應知。如偈本言。",
    "T31n1611_003:0828b08": "　一切眾生界　　不離諸佛智",
    "T31n1611_003:0828b09": "　以彼淨無垢　　性體不二故",
    "T31n1611_003:0828b10": "　依一切諸佛　　平等法性身",
    "T31n1611_003:0828b11": "　知一切眾生　　皆有如來藏",
    "T31n1611_003:0828b12": "　體及因果業　　相應及以行",
    "T31n1611_003:0828b13": "　時差別遍處　　不變無差別",
    "T31n1611_003:0828b14": "　彼妙義次第　　第一真法性",
    "T31n1611_003:0828b15": "　我如是略說　　汝今應善知",
    "T31n1611_003:0828b16": "此偈示現何義。略說此偈有十種義。依此十",
    "T31n1611_003:0828b17": "種說第一義實智境界佛性差別應知。何等",
    "T31n1611_003:0828b18": "為十。一者體。二者因。三者果。四者業。五者",
    "T31n1611_003:0828b19": "相應。六者行。七者時差別。八者遍一切處。",
    "T31n1611_003:0828b20": "九者不變。十者無差別。初依體因故。說一偈。",
    "T31n1611_003:0828b21": "　自性常不染　　如寶空淨水",
    "T31n1611_003:0828b22": "　信法及般若　　三昧大悲等",
    "T31n1611_003:0828b23": "此初半偈示現何義。偈言。",
    "T31n1611_003:0828b24": "　自在力不變　　思實體柔軟",
    "T31n1611_003:0828b25": "　寶空水功德　　相似相對法",
    "T31n1611_003:0828b26": "此偈明何義。向說三種義。彼三種義。次第依",
    "T31n1611_003:0828b27": "於自相同相。如來法身三種清淨功德。如如",
    "T31n1611_003:0828b28": "意寶珠虛空淨水。相似相對法應知。此明何",
    "T31n1611_003:0828b29": "義。思者依如來法身。所思所修皆悉成就故。",
    "T31n1611_003:0828c01": "後半偈者示現何義。偈言。",
    "T31n1611_003:0828c02": "　有四種障礙　　謗法及著我",
    "T31n1611_003:0828c03": "　怖畏世間苦　　捨離諸眾生",
    "T31n1611_003:0828c04": "此偈明何義。偈言。",
    "T31n1611_003:0828c05": "　闡提及外道　　聲聞及自覺",
    "T31n1611_003:0828c06": "　信等四種法　　清淨因應知",
    "T31n1611_003:0828c07": "此偈明何義。略說一切眾生界中有三種眾",
    "T31n1611_003:0828c08": "生。何等為三。一者求有。二者遠離求有。三者",
    "T31n1611_003:0828c09": "不求彼二。求有有二種何等為二。一者謗解",
    "T31n1611_003:0828c10": "脫道無涅槃性。常求住世間不求證涅槃。二",
    "T31n1611_003:0828c11": "者於佛法中闡提同位。以謗大乘故。是故不",
    "T31n1611_003:0828c12": "增不減經言。舍利弗。若有比丘比丘尼優婆",
    "T31n1611_003:0828c13": "塞優婆夷。若起一見若起二見。諸佛如來非",
    "T31n1611_003:0828c14": "彼世尊。如是等人非我弟子。舍利弗。是人以",
    "T31n1611_003:0828c15": "起二見因緣。從闇入闇從冥入冥。我說是等",
    "T31n1611_003:0828c16": "名一闡提故。偈言謗法故。闡提故。遠離求有",
    "T31n1611_003:0828c17": "者。亦有二種。何等為二。一者無求道方便。二",
    "T31n1611_003:0828c18": "者有求道方便。無求道方便者。亦有二種。何",
    "T31n1611_003:0828c19": "等為二。一者多種外道種種邪計。謂僧佉衛",
    "T31n1611_003:0828c20": "世師尼揵陀若提子等。無求道方便。二者於",
    "T31n1611_003:0828c21": "佛法中同外道行。雖信佛法而顛倒取。彼何",
    "T31n1611_003:0828c22": "者是。謂犢子等。見身中有我等。不信第一義",
    "T31n1611_003:0828c23": "諦。不信真如法空。佛說彼人無異外道。復有",
    "T31n1611_003:0828c24": "計空為有。以我相憍慢故。何以故。以如來為",
    "T31n1611_003:0828c25": "說空解脫門令得覺知。而彼人計唯空無實。",
    "T31n1611_003:0828c26": "為彼人故。寶積經中佛告迦葉。寧見計我如",
    "T31n1611_003:0828c27": "須彌山。而不用見憍慢眾生計空為有。迦葉",
    "T31n1611_003:0828c28": "一切邪見解空得離。若見空為有。彼不可化",
    "T31n1611_003:0828c29": "令離世間故。偈言及著我故。及外道故。有方",
    "T31n1611_003:0829a01": "便求道者。亦有二種。何等為二。一者聲聞。偈",
    "T31n1611_003:0829a02": "言怖畏世間苦故。聲聞故。二者辟支佛。偈",
    "T31n1611_003:0829a03": "言捨離諸眾生故。及自覺故。不求彼二者。所",
    "T31n1611_003:0829a04": "謂第一利根眾生諸菩薩摩訶薩。何以故。以",
    "T31n1611_003:0829a05": "諸菩薩不求彼有如一闡提故。又亦不同無方",
    "T31n1611_003:0829a06": "便求道種種外道等故。又亦不同有方便求",
    "T31n1611_003:0829a07": "道聲聞辟支佛等故。何以故。以諸菩薩見世",
    "T31n1611_003:0829a08": "間涅槃道平等故。以不住涅槃心故。以世間",
    "T31n1611_003:0829a09": "法不能染故。而修行世間行堅固慈悲涅槃",
    "T31n1611_003:0829a10": "心故。以善住根本清淨法中故。又彼求有眾",
    "T31n1611_003:0829a11": "生一闡提人。及佛法中同闡提位。名為邪定",
    "T31n1611_003:0829a12": "聚眾生。又遠離求有眾生中。墮無方便求道",
    "T31n1611_003:0829a13": "眾生。名為不定聚眾生。又遠離求有眾生中。",
    "T31n1611_003:0829a14": "求離世間方便求道聲聞辟支佛。及不求彼",
    "T31n1611_003:0829a15": "二。平等道智菩薩摩訶薩。名為正定聚眾生。",
    "T31n1611_003:0829a16": "又除求於無障礙道大乘眾生。餘有四種眾",
    "T31n1611_003:0829a17": "生。何等為四。一者闡提。二者外道。三者聲",
    "T31n1611_003:0829a18": "聞。四者辟支佛。彼四眾生有四種障故。不能",
    "T31n1611_003:0829a19": "證故。不能會故。不能見如來之性。何等為四。",
    "T31n1611_003:0829a20": "一者謗大乘法一闡提障。此障對治。謂諸菩",
    "T31n1611_003:0829a21": "薩摩訶薩信大乘故。偈言信法故。二者橫計",
    "T31n1611_003:0829a22": "身中有我諸外道障。此障對治。謂諸菩薩摩",
    "T31n1611_003:0829a23": "訶薩修行般若波羅蜜故。偈言及般若故。三",
    "T31n1611_003:0829a24": "者怖畏世間諸苦聲聞人障。此障對治。謂諸",
    "T31n1611_003:0829a25": "菩薩摩訶薩修行虛空藏首楞嚴等諸三昧",
    "T31n1611_003:0829a26": "故。偈言三昧故。四者背捨利益一切眾生捨",
    "T31n1611_003:0829a27": "大悲心辟支佛障。此障對治。謂諸菩薩摩訶",
    "T31n1611_003:0829a28": "薩修行大悲。為利益眾生故。偈言大悲故。是",
    "T31n1611_003:0829a29": "名四種障。障四種眾生。為對治彼四種障故。",
    "T31n1611_003:0829b01": "諸菩薩摩訶薩信修行大乘等四種對治法。",
    "T31n1611_003:0829b02": "得無上清淨法身。到第一彼岸。何以故。依",
    "T31n1611_003:0829b03": "此四種清淨法界修習善法。此是諸佛隨順",
    "T31n1611_003:0829b04": "法子於佛家生。是故偈言。",
    "T31n1611_003:0829b05": "　大乘信為子　　般若以為母",
    "T31n1611_003:0829b06": "　禪胎大悲乳　　諸佛如實子",
    "T31n1611_003:0829b07": "偈言信等四種法清淨因應知故。又依果業",
    "T31n1611_003:0829b08": "故。說一偈。",
    "T31n1611_003:0829b09": "　淨我樂常等　　彼岸功德果",
    "T31n1611_003:0829b10": "　厭苦求涅槃　　欲願等諸業",
    "T31n1611_003:0829b11": "此初半偈示現何義。偈言。",
    "T31n1611_003:0829b12": "　略說四句義　　四種顛倒法",
    "T31n1611_003:0829b13": "　於法身中倒　　修行對治法",
    "T31n1611_003:0829b14": "此偈明何義。彼信等四法。如來法身因此能",
    "T31n1611_003:0829b15": "清淨。彼向說四種法。彼次第略說對治四顛",
    "T31n1611_003:0829b16": "倒。如來法身四種功德波羅蜜果應知。偈言",
    "T31n1611_003:0829b17": "略說四句義故。此明何義。謂於色等無常事",
    "T31n1611_003:0829b18": "中起於常想。於苦法中起於樂想。於無我中",
    "T31n1611_003:0829b19": "起於我想。於不淨中起於淨想。是等名為四",
    "T31n1611_003:0829b20": "種顛倒應知。偈言四種顛倒法故。為對治此",
    "T31n1611_003:0829b21": "四種顛倒故。有四種非顛倒法應知。何等為",
    "T31n1611_003:0829b22": "四。謂於色等無常事中生無常想苦想無我",
    "T31n1611_003:0829b23": "想不淨想等。是名四種不顛倒對治應知。偈",
    "T31n1611_003:0829b24": "言修行對治法故。如是四種顛倒對治。依如",
    "T31n1611_003:0829b25": "來法身。復是顛倒應知。偈言於法身中倒故。",
    "T31n1611_003:0829b26": "對治此倒說有四種如來法身功德波羅蜜",
    "T31n1611_003:0829b27": "果。何等為四。所謂常波羅蜜樂波羅蜜我波",
    "T31n1611_003:0829b28": "羅蜜淨波羅蜜應知。偈言修行對治法故。是",
    "T31n1611_003:0829b29": "故聖者勝鬘經言。世尊。凡夫眾生於五陰法",
    "T31n1611_003:0829c01": "起顛倒想。謂無常常想。苦有樂想。無我我想。",
    "T31n1611_003:0829c02": "不淨淨想。世尊。一切阿羅漢辟支佛空智者。",
    "T31n1611_003:0829c03": "於一切智境界及如來法身本所不見。若有",
    "T31n1611_003:0829c04": "眾生。信佛語故。於如來法身起常想樂想我",
    "T31n1611_003:0829c05": "想淨想。世尊。彼諸眾生非顛倒見。是名正見。",
    "T31n1611_003:0829c06": "何以故。唯如來法身。是常波羅蜜樂波羅蜜",
    "T31n1611_003:0829c07": "我波羅蜜淨波羅蜜。世尊。若有眾生於佛法",
    "T31n1611_003:0829c08": "身作是見者。是名正見。世尊。正見者是佛真",
    "T31n1611_003:0829c09": "子。從佛口生從正法生。從法化生得法餘財。",
    "T31n1611_003:0829c10": "如是等故。又此四種如來法身功德波羅蜜",
    "T31n1611_003:0829c11": "從因向果。次第而說淨我樂常應知。云何次",
    "T31n1611_003:0829c12": "第從因向果。謂誹謗大乘一闡提障。實無有",
    "T31n1611_003:0829c13": "淨而心樂著取世間淨。此障對治。謂諸菩薩",
    "T31n1611_003:0829c14": "摩訶薩信大乘修行證得第一淨波羅蜜果應",
    "T31n1611_003:0829c15": "知。於五陰中見有神我諸外道障。實無神我",
    "T31n1611_003:0829c16": "而樂著取我。此障對治。謂諸菩薩摩訶薩修",
    "T31n1611_003:0829c17": "行般若波羅蜜。證得第一我波羅蜜果應知。",
    "T31n1611_003:0829c18": "此明何義。一切外道執著色等非真實事。以",
    "T31n1611_003:0829c19": "為有我。而彼外道取著我相。無如是我相虛",
    "T31n1611_003:0829c20": "妄顛倒。一切時無我。以是義故。說言如來如",
    "T31n1611_003:0829c21": "實智知一切法無我到第一彼岸。而如來無",
    "T31n1611_003:0829c22": "彼我無我相。何以故。以一切時如實見知不",
    "T31n1611_003:0829c23": "虛妄故。非顛倒故。此以何義。以即無我名為",
    "T31n1611_003:0829c24": "有我。即無我者。無彼外道虛妄神我。名有我",
    "T31n1611_003:0829c25": "者。如來有彼得自在我。是故偈言。",
    "T31n1611_003:0829c26": "　如清淨真空　　得第一無我",
    "T31n1611_003:0829c27": "　諸佛得淨體　　是名得大身",
    "T31n1611_003:0829c28": "此偈明何義。得大身者。謂如來得第一清淨",
    "T31n1611_003:0829c29": "真如法身。彼是諸佛如來實我。以得自在體。",
    "T31n1611_003:0830a01": "以得第一清淨身。偈言諸佛得淨體故。以是",
    "T31n1611_003:0830a02": "義故。諸佛名得清淨自在。偈言是名得大身",
    "T31n1611_003:0830a03": "故。以是義故。依於此義諸佛如來於無漏界",
    "T31n1611_003:0830a04": "中得為第一最自在我。又復即依如是義故。",
    "T31n1611_003:0830a05": "如來法身不名為有。以無我相無法相故。以",
    "T31n1611_003:0830a06": "是義故。不得言有。以如彼相如是無故。又復",
    "T31n1611_003:0830a07": "即依如是義故。如來法身不名為無。以唯有",
    "T31n1611_003:0830a08": "彼真如我體。是故不得言無法身。以如彼相",
    "T31n1611_003:0830a09": "如是有故。依此義故。諸外道問。如來死後為",
    "T31n1611_003:0830a10": "有身耶。為無身耶。有如是等。是故如來不記",
    "T31n1611_003:0830a11": "不答。諸聲聞人畏世間苦。為對治彼畏世間",
    "T31n1611_003:0830a12": "苦。諸菩薩摩訶薩修行一切世間出世間諸",
    "T31n1611_003:0830a13": "三昧故。證得第一樂波羅蜜果應知。辟支佛",
    "T31n1611_003:0830a14": "人棄捨利益一切眾生樂住寂靜。為對治彼",
    "T31n1611_003:0830a15": "棄捨眾生。諸菩薩摩訶薩修行大悲。住無限",
    "T31n1611_003:0830a16": "齊世間。常利益眾生。證得第一常波羅蜜果",
    "T31n1611_003:0830a17": "應知。是名諸菩薩摩訶薩信及般若三昧大",
    "T31n1611_003:0830a18": "悲四種修行。如是次第得如來身淨我樂常",
    "T31n1611_003:0830a19": "四種功德波羅蜜果應知。又復有義。依此四",
    "T31n1611_003:0830a20": "種如來法身名為廣大。如法界究竟。如虛空",
    "T31n1611_003:0830a21": "盡未來際。此明何義。信修行大乘。是故諸佛",
    "T31n1611_003:0830a22": "如來常得清淨法界到第一彼岸。是故說言",
    "T31n1611_003:0830a23": "廣大如法界修行般若波羅蜜。是故諸佛如",
    "T31n1611_003:0830a24": "來成就虛空法身。以器世間究竟無我。以修",
    "T31n1611_003:0830a25": "行虛空藏等無量三昧。以是義故。於一切處",
    "T31n1611_003:0830a26": "一切法中皆得自在。是故說言。究竟如虛空。",
    "T31n1611_003:0830a27": "以修行大悲。於一切眾生無限齊時。得慈悲",
    "T31n1611_003:0830a28": "心平等。是故說言盡未來際。又此四種波羅",
    "T31n1611_003:0830a29": "蜜等住無漏界中。聲聞辟支佛得大力自在。",
    "T31n1611_003:0830b01": "菩薩為證如來功德法身第一彼岸有四種",
    "T31n1611_003:0830b02": "障。何等為四。一者緣相。二者因相。三者生",
    "T31n1611_003:0830b03": "相。四者壞相。緣相者。謂無明住地。即此無",
    "T31n1611_003:0830b04": "明住地與行作緣。如無明緣行。無明住地緣",
    "T31n1611_003:0830b05": "亦如是故。因相者。謂無明住地緣行。即此",
    "T31n1611_003:0830b06": "無明住地緣行為因。如行緣識。無漏業緣亦",
    "T31n1611_003:0830b07": "如是故。生相者。謂無明住地緣依無漏業因",
    "T31n1611_003:0830b08": "生三種意生身。如四種取。緣依有漏業因而",
    "T31n1611_003:0830b09": "生三界。三種意生身生亦如是故。壞相者謂",
    "T31n1611_003:0830b10": "三種意生身緣不可思議變易死如依生緣故",
    "T31n1611_003:0830b11": "有老死。三種意生身緣不可思議變易死亦",
    "T31n1611_003:0830b12": "如是故。又一切煩惱染皆依無明住地根本。",
    "T31n1611_003:0830b13": "以不離無明住地。聲聞辟支佛大力菩薩。未",
    "T31n1611_003:0830b14": "得遠離無明住地垢。是故未得究竟無為淨",
    "T31n1611_003:0830b15": "波羅蜜。又即依彼無明住地緣。以細相戲論",
    "T31n1611_003:0830b16": "習未得永滅。是故未得究竟無為我波羅蜜。",
    "T31n1611_003:0830b17": "又即緣彼無明住地。有細相戲論集。因無漏",
    "T31n1611_003:0830b18": "業生於意陰未得永滅。是故未得究竟無為",
    "T31n1611_003:0830b19": "樂波羅蜜。以諸煩惱染業染生染未得永滅。",
    "T31n1611_003:0830b20": "是故未證究竟甘露如來法身。以未遠離不",
    "T31n1611_003:0830b21": "可思議變易生死常未究竟。是故未得不變",
    "T31n1611_003:0830b22": "異體。是故未得究竟無為常波羅蜜。又如煩",
    "T31n1611_003:0830b23": "惱染。無明住地亦如是。如業染。無漏業行亦",
    "T31n1611_003:0830b24": "如是。如生染。三種意生身及不可思議變易",
    "T31n1611_003:0830b25": "死亦如是。如聖者勝鬘經言。世尊。譬如取",
    "T31n1611_003:0830b26": "緣有漏業因而生三有。如是世尊。依無明住",
    "T31n1611_003:0830b27": "地緣無漏業因。生阿羅漢辟支佛大力菩薩",
    "T31n1611_003:0830b28": "三種意生身。世尊。此三乘地三種意生身",
    "T31n1611_003:0830b29": "生。及無漏業生。依無明住地有緣非無緣。",
    "T31n1611_003:0830c01": "如是等勝鬘經中廣說應知。",
    "T31n1611_003:0830c02": "復次以聲聞辟支佛大力菩薩三種意生身",
    "T31n1611_003:0830c03": "中無淨我樂常波羅蜜彼岸功德身。是故聖",
    "T31n1611_003:0830c04": "者勝鬘經言。唯如來法身是常波羅蜜樂波",
    "T31n1611_003:0830c05": "羅蜜我波羅蜜淨波羅蜜。如是等故。此明何",
    "T31n1611_003:0830c06": "義。以如來法身自性清淨離一切煩惱障智",
    "T31n1611_003:0830c07": "障習氣故名為淨。是故說言。唯如來法身是",
    "T31n1611_003:0830c08": "淨波羅蜜。以得寂靜第一自在我故。離無我",
    "T31n1611_003:0830c09": "戲論究竟寂靜故名為我。是故說言。唯如來",
    "T31n1611_003:0830c10": "法身是我波羅蜜。以得遠離意生陰身因故名",
    "T31n1611_003:0830c11": "為樂。是故說言。唯如來法身是樂波羅蜜。以",
    "T31n1611_003:0830c12": "世間涅槃平等證故。故名為常。是故說言。唯",
    "T31n1611_003:0830c13": "如來法身是常波羅蜜。又復略說有二種法。",
    "T31n1611_003:0830c14": "依此二法如來法身有淨波羅蜜應知。何等",
    "T31n1611_003:0830c15": "為二。一者本來自性清淨。以因相故。二者",
    "T31n1611_003:0830c16": "離垢清淨。以勝相故。有二種法。依此二法如",
    "T31n1611_003:0830c17": "來法身有我波羅蜜應知。何等為二。一者遠",
    "T31n1611_003:0830c18": "離諸外道邊。以離虛妄我戲論故。二者遠離",
    "T31n1611_003:0830c19": "諸聲聞邊。以離無我戲論故。有二種法。依此",
    "T31n1611_003:0830c20": "二法如來法身有樂波羅蜜應知。何等為二。",
    "T31n1611_003:0830c21": "一者遠離一切苦。二者遠離一切煩惱習氣。",
    "T31n1611_003:0830c22": "此以何義。云何遠離一切苦。以滅一切種苦",
    "T31n1611_003:0830c23": "故。以滅一切意生身故。云何遠離煩惱習氣。",
    "T31n1611_003:0830c24": "以證一切法故。有二種法。依此二法如來法",
    "T31n1611_003:0830c25": "身有常波羅蜜應知。何等為二。一者不滅一",
    "T31n1611_003:0830c26": "切諸有為行。以離斷見邊故。二者不取無為",
    "T31n1611_003:0830c27": "涅槃。以離常見邊故。以是義故。聖者勝鬘經",
    "T31n1611_003:0830c28": "中說言。世尊。見諸行無常。是斷見非正見見",
    "T31n1611_003:0830c29": "涅槃常。是常見非正見。妄想見故。作如是見",
    "T31n1611_003:0831a01": "故。以是義故。依如是向說法界法門第一義",
    "T31n1611_003:0831a02": "諦。說即世間法名為涅槃。以此二法不分別",
    "T31n1611_003:0831a03": "故。以證不住世間涅槃故。是故偈言。",
    "T31n1611_003:0831a04": "　無分別之人　　不分別世間",
    "T31n1611_003:0831a05": "　不分別涅槃　　涅槃有平等",
    "T31n1611_003:0831a06": "後半偈者示現何義偈言。",
    "T31n1611_003:0831a07": "　若無佛性者　　不得厭諸苦",
    "T31n1611_003:0831a08": "　不求涅槃樂　　亦不欲不願",
    "T31n1611_003:0831a09": "以是義故。聖者勝鬘經言。世尊。若無如來藏",
    "T31n1611_003:0831a10": "者。不得厭苦樂求涅槃。亦無欲涅槃亦不願",
    "T31n1611_003:0831a11": "求。如是等此明何義。略說佛性清淨正因於",
    "T31n1611_003:0831a12": "不定聚眾生能作二種業。何等為二。一者依",
    "T31n1611_003:0831a13": "見世間種種苦惱。厭諸苦故。生心欲離諸世",
    "T31n1611_003:0831a14": "間中一切苦惱。偈言若無佛性者不得厭諸",
    "T31n1611_003:0831a15": "苦故。二者依見涅槃樂悕寂樂故。生求心欲",
    "T31n1611_003:0831a16": "心願心。偈言若無佛性者不求涅槃樂亦不",
    "T31n1611_003:0831a17": "欲不願故。又欲者。求涅槃故。求者。悕涅槃",
    "T31n1611_003:0831a18": "故。悕者。於悕求法中不怯弱故。欲得者。於",
    "T31n1611_003:0831a19": "所求法中方便追求故。及諮問故願者。所期",
    "T31n1611_003:0831a20": "法中。所期法者。心心相行。是故偈言。",
    "T31n1611_003:0831a21": "　見苦果樂果　　此依性而有",
    "T31n1611_003:0831a22": "　若無佛性者　　不起如是心",
    "T31n1611_003:0831a23": "此偈明何義。凡所有見世間苦果者。凡所有",
    "T31n1611_003:0831a24": "見涅槃樂果者。此二種法。善根眾生。有一切",
    "T31n1611_003:0831a25": "依因真如佛性。非離佛性無因緣故起如是",
    "T31n1611_003:0831a26": "心。偈言見苦果樂果。此依性而有故。若無因",
    "T31n1611_003:0831a27": "緣生如是心者。一闡提等無涅槃性。應發菩",
    "T31n1611_003:0831a28": "提心。偈言若無佛性者不起如是心故。以",
    "T31n1611_003:0831a29": "性未離一切客塵煩惱諸垢。於三乘中未曾",
    "T31n1611_003:0831b01": "修習一乘信心。又未親近善知識等。亦未修",
    "T31n1611_003:0831b02": "習親近善知識因緣。是故華嚴性起中言。",
    "T31n1611_003:0831b03": "次有乃至邪見聚等。眾生身中皆有如來日",
    "T31n1611_003:0831b04": "輪光照。作彼眾生利益。作未來因善根。增長",
    "T31n1611_003:0831b05": "諸白法故。向說一闡提常不入涅槃。無涅槃",
    "T31n1611_003:0831b06": "性者。此義云何。為欲示現謗大乘因故。此明",
    "T31n1611_003:0831b07": "何義。為欲迴轉誹謗大乘心不求大乘心故。",
    "T31n1611_003:0831b08": "依無量時故。如是說。以彼實有清淨性故。不",
    "T31n1611_003:0831b09": "得說言彼常畢竟無清淨性。又依相應義故。",
    "T31n1611_003:0831b10": "說一偈。",
    "T31n1611_003:0831b11": "　大海器寶水　　無量不可盡",
    "T31n1611_003:0831b12": "　如燈明觸色　　性功德如是",
    "T31n1611_003:0831b13": "此初半偈示現何義。偈言。",
    "T31n1611_003:0831b14": "　佛法身慧定　　悲攝眾生性",
    "T31n1611_003:0831b15": "　海珍寶水等　　相似相對法",
    "T31n1611_003:0831b16": "此偈明何義。以有三處故。次第有三種大海",
    "T31n1611_003:0831b17": "相似相對法。於如來性中依因畢竟成就相",
    "T31n1611_003:0831b18": "應義應知。何等三處。一者法身清淨因。二者",
    "T31n1611_003:0831b19": "集佛智因。三者得如來大悲因。法身清淨因",
    "T31n1611_003:0831b20": "者。信修行大乘器相似相對法。以彼無量不",
    "T31n1611_003:0831b21": "可盡故。偈言佛法身故。海相似相對法故。集",
    "T31n1611_003:0831b22": "佛智因者。般若三昧珍寶相似相對法。偈言",
    "T31n1611_003:0831b23": "慧定故。珍寶相似相對法故。得如來大悲因",
    "T31n1611_003:0831b24": "者。大慈悲心水相似相對法。偈言悲攝眾生",
    "T31n1611_003:0831b25": "性故。水相似相對法故。又修行智慧三昧門",
    "T31n1611_003:0831b26": "寶相似相對法。以彼無分別不可思議有大",
    "T31n1611_003:0831b27": "勢力功德相應故。又修行菩薩大悲水相似",
    "T31n1611_003:0831b28": "相對法。以於一切眾生柔軟大悲得一味等",
    "T31n1611_003:0831b29": "味相行故。如是彼三種法。此三種因和合。畢",
    "T31n1611_003:0831c01": "竟不相捨離。故名相應。後半偈者。示現何義。",
    "T31n1611_003:0831c02": "偈言。",
    "T31n1611_003:0831c03": "　通智及無垢　　不離於真如",
    "T31n1611_003:0831c04": "　如燈明煖色　　無垢界相似",
    "T31n1611_003:0831c05": "此偈明何義。有三處次第三種燈相似相對",
    "T31n1611_003:0831c06": "法。於如來法界中依果相應義應知。何等三",
    "T31n1611_003:0831c07": "處。一者通。二者知漏盡智。三者漏盡。此以",
    "T31n1611_003:0831c08": "何義。通者。有五通光明相似相對法。以受用",
    "T31n1611_003:0831c09": "事能散滅。彼與智相違。所治闇法能治相似",
    "T31n1611_003:0831c10": "相對法故。偈言通故。明故。知漏盡智者。無漏",
    "T31n1611_003:0831c11": "智煖相似相對法。以能燒業煩惱無有餘",
    "T31n1611_003:0831c12": "殘。能燒相似相對法故。偈言智故煖故。漏盡",
    "T31n1611_003:0831c13": "者。轉身漏盡色相似相對法。以常無垢清淨",
    "T31n1611_003:0831c14": "光明具足相無垢相似相對法故。偈言無垢",
    "T31n1611_003:0831c15": "故色故。又無垢者。以離煩惱障故。清淨者。",
    "T31n1611_003:0831c16": "以離智障故。光明者。如自性清淨體。彼二",
    "T31n1611_003:0831c17": "是客塵煩惱。如是略說六種無漏智。離煩惱",
    "T31n1611_003:0831c18": "無學身所攝法。於無漏法界中彼此迭共不",
    "T31n1611_003:0831c19": "相捨離。不差別法界平等畢竟。名相應義應",
    "T31n1611_003:0831c20": "知。又依行義故。說一偈。",
    "T31n1611_003:0831c21": "　見實者說言　　凡夫聖人佛",
    "T31n1611_003:0831c22": "　眾生如來藏　　真如無差別",
    "T31n1611_003:0831c23": "此偈示現何義。偈言。",
    "T31n1611_003:0831c24": "　凡夫心顛倒　　見實異於彼",
    "T31n1611_003:0831c25": "　如實不顛倒　　諸佛離戲論",
    "T31n1611_003:0831c26": "此偈明何義。向明如來法界中一切法。真如",
    "T31n1611_003:0831c27": "清淨明同相。依般若波羅蜜無分別智法門",
    "T31n1611_003:0831c28": "等。為諸菩薩摩訶薩說。此以何義。略明依三",
    "T31n1611_003:0831c29": "種人。何等為三。一者不實見凡夫。二者實見",
    "T31n1611_003:0832a01": "聖人。三者畢竟成就如來法身。是名三種行",
    "T31n1611_003:0832a02": "應知。應云何知。謂取顛倒。離顛倒。離戲論。",
    "T31n1611_003:0832a03": "如是次第。此以何義。取顛倒者。謂諸凡夫三",
    "T31n1611_003:0832a04": "種虛妄想心見故。偈言凡夫心顛倒故。離顛",
    "T31n1611_003:0832a05": "倒者。以聖人遠離虛妄想心見故。偈言見實",
    "T31n1611_003:0832a06": "異於彼故。離戲論者。正離顛倒及諸戲論。以",
    "T31n1611_003:0832a07": "煩惱障智障及煩惱習氣諸佛如來根本永盡",
    "T31n1611_003:0832a08": "故。偈言如實不顛倒諸佛離戲論故。自此以",
    "T31n1611_003:0832a09": "下即依此行。餘四種義廣差別說應知。又復",
    "T31n1611_003:0832a10": "即依彼三種人依時差別故。說一偈。",
    "T31n1611_003:0832a11": "　有不淨有淨　　及以善淨等",
    "T31n1611_003:0832a12": "　如是次第說　　眾生菩薩佛",
    "T31n1611_003:0832a13": "此偈示現何義。偈言。",
    "T31n1611_003:0832a14": "　體等六句義　　略明法性體",
    "T31n1611_003:0832a15": "　次第三時中　　說三種名字",
    "T31n1611_003:0832a16": "此偈明何義。謂向所明無漏法性。如來廣說",
    "T31n1611_003:0832a17": "種種法門。彼諸法門略說依於六種句義。所",
    "T31n1611_003:0832a18": "謂攝聚體因果業相應及行偈言體等六句",
    "T31n1611_003:0832a19": "義略明法性體故。於三時中次第依彼三種",
    "T31n1611_003:0832a20": "名字畢竟應知。偈言次第三時中說三種名",
    "T31n1611_003:0832a21": "字故。此以何義。謂不淨時名為眾生。偈言",
    "T31n1611_003:0832a22": "有不淨故。不淨淨時名為菩薩。偈言有淨",
    "T31n1611_003:0832a23": "故。於善淨時名為如來。偈言及以善淨故以",
    "T31n1611_003:0832a24": "是義故。不增不減經言。舍利弗。即此法身過",
    "T31n1611_003:0832a25": "於恒沙。無量煩惱所纏。從無始來隨順世間",
    "T31n1611_003:0832a26": "生死濤波去來生退名為眾生。舍利弗。即此",
    "T31n1611_003:0832a27": "法身厭離世間生死苦惱。捨一切欲。行十波",
    "T31n1611_003:0832a28": "羅蜜攝八萬四千法門。修菩提行。名為菩薩。",
    "T31n1611_003:0832a29": "舍利弗。即此法身得離一切煩惱使纏。過一",
    "T31n1611_003:0832b01": "切苦。離一切煩惱垢得淨得清淨。得住彼岸",
    "T31n1611_003:0832b02": "清淨法中。到一切眾生所觀之地。於一切境",
    "T31n1611_003:0832b03": "界中更無勝者。離一切障離一切礙。於一切",
    "T31n1611_003:0832b04": "法中得自在力。名為如來應正遍知故。偈言",
    "T31n1611_003:0832b05": "如是次第說眾生菩薩佛故。自此以下即依",
    "T31n1611_003:0832b06": "彼三時。明如來法性遍一切處故。說一偈。",
    "T31n1611_003:0832b07": "　如空遍一切　　而空無分別",
    "T31n1611_003:0832b08": "　自性無垢心　　亦遍無分別",
    "T31n1611_003:0832b09": "此偈示現何義。偈言。",
    "T31n1611_003:0832b10": "　過功德畢竟　　遍至及同相",
    "T31n1611_003:0832b11": "　下中勝眾生　　如虛空中色",
    "T31n1611_003:0832b12": "此偈明何義。所有凡夫聖人諸佛如來。自性",
    "T31n1611_003:0832b13": "清淨心平等無分別。彼清淨心於三時中次",
    "T31n1611_003:0832b14": "第於過失時。於功德時。於功德清淨畢竟時。",
    "T31n1611_003:0832b15": "同相無差別。猶如虛空在瓦銀金三種器中平",
    "T31n1611_003:0832b16": "等無異無差別一切時有。以是義故。經中說",
    "T31n1611_003:0832b17": "有三時次第。如不增不減經言。舍利弗。不離",
    "T31n1611_003:0832b18": "眾生界有法身。不離法身有眾生界。眾生界",
    "T31n1611_003:0832b19": "即法身。法身即眾生界。舍利弗。此二法者",
    "T31n1611_003:0832b20": "義一名異故。自此已下。即依此三時。明如",
    "T31n1611_003:0832b21": "來法性遍至一切處。依染淨時不變不異。有",
    "T31n1611_003:0832b22": "十五偈。此等諸偈略說要義應知偈言。",
    "T31n1611_003:0832b23": "　諸過客塵來　　性功德相應",
    "T31n1611_003:0832b24": "　真法體不變　　如本後亦爾",
    "T31n1611_003:0832b25": "此偈明何義。偈言。",
    "T31n1611_003:0832b26": "　十一偈及二　　次第不淨時",
    "T31n1611_003:0832b27": "　煩惱客塵過　　第十四十五",
    "T31n1611_003:0832b28": "　於善淨時中　　過恒沙佛法",
    "T31n1611_003:0832b29": "　不離脫思議　　佛自性功德",
    "T31n1611_003:0832c01": "　本際中間際　　及以後際等",
    "T31n1611_003:0832c02": "　如來真如性　　體不變不異",
    "T31n1611_003:0832c03": "初依不淨時不變不異。十一偈者。",
    "T31n1611_003:0832c04": "　如虛空遍至　　體細塵不染",
    "T31n1611_003:0832c05": "　佛性遍眾生　　諸煩惱不染",
    "T31n1611_003:0832c06": "　如一切世間　　依虛空生滅",
    "T31n1611_003:0832c07": "　依於無漏界　　有諸根生滅",
    "T31n1611_003:0832c08": "　火不燒虛空　　若燒無是處",
    "T31n1611_003:0832c09": "　如是老病死　　不能燒佛性",
    "T31n1611_003:0832c10": "　地依於水住　　水復依於風",
    "T31n1611_003:0832c11": "　風依於虛空　　空不依地等",
    "T31n1611_003:0832c12": "　如是陰界根　　住煩惱業中",
    "T31n1611_003:0832c13": "　諸煩惱業等　　住不善思惟",
    "T31n1611_003:0832c14": "　不善思惟行　　住清淨心中",
    "T31n1611_003:0832c15": "　自性清淨心　　不住彼諸法",
    "T31n1611_003:0832c16": "　陰入界如地　　煩惱業如水",
    "T31n1611_003:0832c17": "　不正念如風　　淨心界如空",
    "T31n1611_003:0832c18": "　依性起邪念　　念起煩惱業",
    "T31n1611_003:0832c19": "　依因煩惱業　　能起陰入界",
    "T31n1611_003:0832c20": "　依止於五陰　　界入等諸法",
    "T31n1611_003:0832c21": "　有諸根生滅　　如世界成壞",
    "T31n1611_003:0832c22": "　淨心如虛空　　無因復無緣",
    "T31n1611_003:0832c23": "　及無和合義　　亦無生住滅",
    "T31n1611_003:0832c24": "　如虛空淨心　　常明元轉變",
    "T31n1611_003:0832c25": "　為虛妄分別　　客塵煩惱染",
    "T31n1611_003:0832c26": "此虛空譬喻偈示現何義。明如來性。依不淨",
    "T31n1611_003:0832c27": "時法體不變。偈言。",
    "T31n1611_003:0832c28": "　不正思惟風　　諸業煩惱水",
    "T31n1611_003:0832c29": "　自性心虛空　　不為彼二生",
    "T31n1611_003:0833a01": "　自性清淨心　　其相如虛空",
    "T31n1611_003:0833a02": "　邪念思惟風　　所不能散壞",
    "T31n1611_003:0833a03": "　諸業煩惱水　　所不能濕爛",
    "T31n1611_003:0833a04": "　老病死熾火　　所不能燒燃",
    "T31n1611_003:0833a05": "此偈明何義。如依邪念風輪起業煩惱水聚。",
    "T31n1611_003:0833a06": "依業煩惱水聚。生陰界入世間。而自性心虛",
    "T31n1611_003:0833a07": "空不生不起。偈言不正思惟風諸業煩惱水",
    "T31n1611_003:0833a08": "自性心虛空不為彼二生故。如是依邪念風",
    "T31n1611_003:0833a09": "災。業行煩惱水災。老病死等火災。吹浸燒壞",
    "T31n1611_003:0833a10": "陰入界世間。而自性清淨心虛空常住不",
    "T31n1611_003:0833a11": "壞。如是於不淨時中器世間相似相對法。諸",
    "T31n1611_003:0833a12": "煩惱染業染生染有集有滅。諸佛如來無為",
    "T31n1611_003:0833a13": "之性。猶如虛空不生不滅。常不變易示現法",
    "T31n1611_003:0833a14": "體。此自性清淨法門虛空譬喻。如陀羅尼自",
    "T31n1611_003:0833a15": "在王菩薩修多羅中廣說。應知彼經中言。諸",
    "T31n1611_003:0833a16": "善男子。煩惱本無體。真性本明淨。一切煩惱",
    "T31n1611_003:0833a17": "羸薄。毘婆舍那有大勢力。一切煩惱客塵。自",
    "T31n1611_003:0833a18": "性清淨心根本。一切諸煩惱虛妄分別。自性",
    "T31n1611_003:0833a19": "清淨心如實不分別。諸佛子。譬如大地依水",
    "T31n1611_003:0833a20": "而住。水依風住風依空住。而彼虛空無依住",
    "T31n1611_003:0833a21": "處。諸善男子。如是四大地大水大風大空大。",
    "T31n1611_003:0833a22": "此四大中唯虛空大以為最勝。以為大力。以",
    "T31n1611_003:0833a23": "為堅固。以為不動。以為不作。以為不散。不生",
    "T31n1611_003:0833a24": "不滅自然而住。諸善男子。彼三種大生滅相",
    "T31n1611_003:0833a25": "應。無實體性剎那不住。諸佛子。此三種大變",
    "T31n1611_003:0833a26": "異無常。諸佛子。而虛空界常不變異。諸佛子。",
    "T31n1611_003:0833a27": "如是陰界入依業煩惱住。諸煩惱業依不正",
    "T31n1611_003:0833a28": "思惟住。不正思惟依於佛性自性清淨心住。",
    "T31n1611_003:0833a29": "以是義故。經中說言。自性清淨心客塵煩惱",
    "T31n1611_003:0833b01": "染。諸善男子。所有邪念。所有煩惱業。所有陰",
    "T31n1611_003:0833b02": "界入。如是諸法從於因緣和合而生。以諸因",
    "T31n1611_003:0833b03": "緣壞散而滅。諸善男子。彼自性清淨心無因",
    "T31n1611_003:0833b04": "無緣故。無和合不生不滅。諸善男子。如虛",
    "T31n1611_003:0833b05": "空界。自性清淨心亦復如是。如風大界。不正",
    "T31n1611_003:0833b06": "思惟亦復如是。如水大海。諸業煩惱亦復",
    "T31n1611_003:0833b07": "如是。如地大界。陰界入等亦復如是。是故說",
    "T31n1611_003:0833b08": "言。一切諸法皆無根本。皆無堅實。無住無住",
    "T31n1611_003:0833b09": "本。根本清淨。無根本故。已說不淨時中依無",
    "T31n1611_003:0833b10": "分別相。自性清淨心虛空界相似相對法。已",
    "T31n1611_003:0833b11": "說依彼起不正念風界相似相對法。已說依",
    "T31n1611_003:0833b12": "不正念諸業煩惱因相水界相似相對法。已",
    "T31n1611_003:0833b13": "說依彼生陰界入果相轉變地相似相對法。",
    "T31n1611_003:0833b14": "未說彼焚燒死病老等諸過患相火相似相對",
    "T31n1611_003:0833b15": "法。是故次說偈言。",
    "T31n1611_003:0833b16": "　有三火次第　　劫燒人地獄",
    "T31n1611_003:0833b17": "　能作種種苦　　能熟諸行根",
    "T31n1611_003:0833b18": "此偈明何義明此三法。老病死火。於不淨時",
    "T31n1611_003:0833b19": "中不能變異彼如來藏。是故聖者勝鬘經言。",
    "T31n1611_003:0833b20": "世尊。生死者。依世諦故說有生死。世尊。死者",
    "T31n1611_003:0833b21": "諸根壞。世尊。生者新諸根起。世尊而如來",
    "T31n1611_003:0833b22": "藏不生不死不老不變。何以故。世尊。如來藏",
    "T31n1611_003:0833b23": "者。離有為相境界。世尊如來藏者。常恒清涼",
    "T31n1611_003:0833b24": "不變故。已說依不淨時不變不異。◎",
    "T31n1611_003:0833b25": "◎次說依淨不淨時不變不異故。說二偈。",
    "T31n1611_003:0833b26": "　菩薩摩訶薩　　如實知佛性",
    "T31n1611_003:0833b27": "　不生亦不滅　　復無老病等",
    "T31n1611_003:0833b28": "　菩薩如是知　　得離於生死",
    "T31n1611_003:0833b29": "　憐愍眾生故　　示現有生滅",
    "T31n1611_003:0833c01": "此偈示現何義。偈言。",
    "T31n1611_003:0833c02": "　老病死諸苦　　聖人永滅盡",
    "T31n1611_003:0833c03": "　依業煩惱生　　諸菩薩無彼",
    "T31n1611_003:0833c04": "此偈明何義。明此老病死等苦火於不淨時",
    "T31n1611_003:0833c05": "依業煩惱本生。如世間火依薪本生。以諸菩",
    "T31n1611_003:0833c06": "薩得生意生身。於淨不淨時畢竟永滅盡。以",
    "T31n1611_003:0833c07": "是義故。諸業煩惱等常不能燒燃。而依慈悲",
    "T31n1611_003:0833c08": "力故。示現生老病死。而遠離生等。以見如",
    "T31n1611_003:0833c09": "實故。以是義故。諸菩薩摩訶薩依善根結使",
    "T31n1611_003:0833c10": "生。非依業煩惱結使生。以依心自在力生。依",
    "T31n1611_003:0833c11": "大悲力現於三界。示現生示現老示現病示",
    "T31n1611_003:0833c12": "現死。而彼無有生老病死諸苦等法。以如實",
    "T31n1611_003:0833c13": "見真如佛性不生不滅。是名不淨淨時。如",
    "T31n1611_003:0833c14": "修多羅中依愛無漏業根本煩惱廣說應知。",
    "T31n1611_003:0833c15": "如如來於大海慧菩薩經中說言。大海慧。",
    "T31n1611_003:0833c16": "何者能住世間善根相應煩惱。所謂集諸善",
    "T31n1611_003:0833c17": "根無有厭足故。以心願生攝取諸有故。求見",
    "T31n1611_003:0833c18": "一切諸佛如來故。教化一切眾生心不疲惓",
    "T31n1611_003:0833c19": "故。攝取一切諸佛妙法故。於諸眾生常作利",
    "T31n1611_003:0833c20": "益故。常不捨離樂貪諸法結使故。常不捨離",
    "T31n1611_003:0833c21": "諸波羅蜜結使故。大海慧。是名諸菩薩摩訶",
    "T31n1611_003:0833c22": "薩世間善根相應煩惱。依此煩惱諸菩薩摩",
    "T31n1611_003:0833c23": "訶薩生於三界受種種苦。不為三界煩惱過",
    "T31n1611_003:0833c24": "患之所染污。大海慧菩薩白佛言。世尊。此諸",
    "T31n1611_003:0833c25": "善根以何義故說名煩惱。佛告大海慧菩薩",
    "T31n1611_003:0833c26": "言。大海慧。如是煩惱。諸菩薩摩訶薩能生三",
    "T31n1611_003:0833c27": "界受種種苦。依此煩惱故。有三界。非染煩惱",
    "T31n1611_003:0833c28": "三界中生。大海慧。菩薩以方便智力。依善根",
    "T31n1611_003:0833c29": "力故。心生三界。是故名為善根相應煩惱而",
    "T31n1611_003:0834a01": "生三界非染心生。大海慧。譬如長者若居士",
    "T31n1611_003:0834a02": "等唯有一子。甚愛甚念見者歡喜。而彼一子",
    "T31n1611_003:0834a03": "依愚癡心因戲樂故。墮在極深糞廁井中。時",
    "T31n1611_003:0834a04": "彼父母及諸親屬。見彼一子墮在大廁深坑",
    "T31n1611_003:0834a05": "糞中。見已歔欷悲泣啼哭。而不能入彼極深",
    "T31n1611_003:0834a06": "廁糞屎器中而出其子。",
    "T31n1611_003:0834a07": "爾時彼處眾中更有一長者子。或一居士子。",
    "T31n1611_003:0834a08": "見彼小兒墮在深廁糞屎井中。見已疾疾生",
    "T31n1611_003:0834a09": "一子想。生愛念心不起惡心。即入深廁糞屎",
    "T31n1611_003:0834a10": "井中出彼一子。大海慧。為顯彼義說此譬喻。",
    "T31n1611_003:0834a11": "大海慧。何者彼義。大海慧。言極深井糞屎坑",
    "T31n1611_003:0834a12": "者。名為三界。大海慧。言一子者。一切眾生。",
    "T31n1611_003:0834a13": "諸菩薩等於一切眾生生一子想。大海慧。爾",
    "T31n1611_003:0834a14": "時父母及諸親者。名為聲聞辟支佛人。以二",
    "T31n1611_003:0834a15": "乘人見諸眾生墮在世間極大深坑糞屎井",
    "T31n1611_003:0834a16": "中。既見彼已悲泣啼哭。而不能拔彼諸眾生。",
    "T31n1611_003:0834a17": "大海慧。彼時更有一長者子一居士子者。名",
    "T31n1611_003:0834a18": "為菩薩摩訶薩。離諸煩惱清淨無垢。以離垢",
    "T31n1611_003:0834a19": "心現見無為真如法界。以自在心現生三界。",
    "T31n1611_003:0834a20": "為教化彼諸眾生故。大海慧。是名菩薩摩訶",
    "T31n1611_003:0834a21": "薩大悲。畢竟遠離諸有。畢竟遠離諸縛。而迴",
    "T31n1611_003:0834a22": "生於三界有中。以依方便般若力故。諸煩惱",
    "T31n1611_003:0834a23": "火不能焚燒。欲令一切諸眾生等遠離諸縛。",
    "T31n1611_003:0834a24": "而為說法。大海慧。我今說此修多羅句。依諸",
    "T31n1611_003:0834a25": "菩薩心。為利益一切眾生。得自在力而生三",
    "T31n1611_003:0834a26": "有。依諸善根慈悲心力。依於方便般若力故。",
    "T31n1611_003:0834a27": "是名示現淨不淨時。又菩薩摩訶薩以如實智",
    "T31n1611_003:0834a28": "知如來法身不生不滅故。得如是菩薩摩訶",
    "T31n1611_003:0834a29": "薩功德法體。此修多羅句向前已說。自下次",
    "T31n1611_003:0834b01": "說大毘琉璃摩尼寶喻。佛言。大海慧。譬如無",
    "T31n1611_003:0834b02": "價大毘琉璃摩尼寶珠。善治善淨善光明。墮",
    "T31n1611_003:0834b03": "在泥中住一千年。彼摩尼寶經千年後乃出",
    "T31n1611_003:0834b04": "彼泥。出已水洗。洗已極淨。極淨洗已。然後極",
    "T31n1611_003:0834b05": "明。即不失本清淨無垢摩尼寶體。大海慧。菩",
    "T31n1611_003:0834b06": "薩摩訶薩亦復如是。如實知見一切眾生自",
    "T31n1611_003:0834b07": "性清淨光明淨心而為客塵煩惱所染。大海",
    "T31n1611_003:0834b08": "慧。諸菩薩等生如是心。彼諸煩惱不染眾生",
    "T31n1611_003:0834b09": "自性淨心。是諸煩惱客塵虛妄分別心起而",
    "T31n1611_003:0834b10": "彼諸菩薩復生是心。我今畢竟令諸眾生遠",
    "T31n1611_003:0834b11": "離客塵諸煩惱垢。為之說法。如是菩薩不生",
    "T31n1611_003:0834b12": "怯弱心。轉於一切眾生生增上力。我要畢竟",
    "T31n1611_003:0834b13": "令得解脫。菩薩爾時復生是心。此諸煩惱無",
    "T31n1611_003:0834b14": "有少體。菩薩爾時復生是心。諸煩惱無體。諸",
    "T31n1611_003:0834b15": "煩惱羸薄。是諸煩惱無有住處。如是菩薩如",
    "T31n1611_003:0834b16": "實知諸煩惱虛妄分別而有。依邪見念而有。",
    "T31n1611_003:0834b17": "以正見者。諸煩惱垢不能得起。菩薩爾時復",
    "T31n1611_003:0834b18": "生是心。我應如實觀諸煩惱更不復生。以不",
    "T31n1611_003:0834b19": "生煩惱故。生諸善法。菩薩爾時復生是心。我",
    "T31n1611_003:0834b20": "若自起諸煩惱者。云何而得為諸煩惱所縛",
    "T31n1611_003:0834b21": "眾生說法令離諸煩惱縛。菩薩爾時復生是",
    "T31n1611_003:0834b22": "心。以我不著諸煩惱故。是故得為諸煩惱縛",
    "T31n1611_003:0834b23": "眾生說法。我應修行諸波羅蜜。結使煩惱相",
    "T31n1611_003:0834b24": "應善根。為欲教化諸眾生故。又復云何名為",
    "T31n1611_003:0834b25": "世間。以三界相似鏡像法故。此明何義。依無",
    "T31n1611_003:0834b26": "漏法界中有三種意生身應知。彼因無漏善",
    "T31n1611_003:0834b27": "根所作名為世間。以離有漏諸業煩惱所作",
    "T31n1611_003:0834b28": "世間法故。亦名涅槃。依此義故。聖者勝鬘經",
    "T31n1611_003:0834b29": "言。世尊。有有為世間。有無為世間。世尊。有",
    "T31n1611_003:0834c01": "有為涅槃。有無為涅槃故。又有為無為心心",
    "T31n1611_003:0834c02": "數法相應法故。故說名為淨不淨時。此義於",
    "T31n1611_003:0834c03": "第六菩薩現前地說。彼諸漏盡無障礙般若",
    "T31n1611_003:0834c04": "波羅蜜解脫現前修行大悲。以為救護一切",
    "T31n1611_003:0834c05": "眾生故。不取證。如寶鬘經中依漏盡故說入",
    "T31n1611_003:0834c06": "城喻。彼經中言。善男子。譬如有城。縱廣正等",
    "T31n1611_003:0834c07": "各一由旬。多有諸門路嶮黑闇甚可怖畏。有",
    "T31n1611_003:0834c08": "人入者多受安樂。復有一人。唯有一子愛念",
    "T31n1611_003:0834c09": "甚重。遙聞彼城如是快樂。即便捨子欲往入",
    "T31n1611_003:0834c10": "城。是人方便得過嶮道到彼城門。一足已入",
    "T31n1611_003:0834c11": "一足未舉。即念其子尋作是念。我唯一子。來",
    "T31n1611_003:0834c12": "時云何竟不與俱。誰能養護令離眾苦。即捨",
    "T31n1611_003:0834c13": "樂城還至子所。善男子。菩薩摩訶薩亦復如",
    "T31n1611_003:0834c14": "是。為憐愍故修集五通。既修集已垂得盡",
    "T31n1611_003:0834c15": "漏而不取證。何以故。愍眾生故捨漏盡通。乃",
    "T31n1611_003:0834c16": "至行於凡夫地中。善男子。城者喻於大般涅",
    "T31n1611_003:0834c17": "槃。多諸門者。喻於八萬諸三昧門。路嶮難",
    "T31n1611_003:0834c18": "者。喻諸魔業。到城門者。喻於五通。一足入",
    "T31n1611_003:0834c19": "者。喻於智慧。一足未入者。喻諸菩薩未證",
    "T31n1611_003:0834c20": "解脫。言一子者。喻於五道一切眾生。顧念子",
    "T31n1611_003:0834c21": "者。喻大悲心。還子所者。喻調眾生。能得解脫",
    "T31n1611_003:0834c22": "而不證者。即是方便。善男子。菩薩摩訶薩大",
    "T31n1611_003:0834c23": "慈大悲不可思議。如是善男子。菩薩摩訶薩。",
    "T31n1611_003:0834c24": "大方便力。發大精進起堅固心。修行禪定得",
    "T31n1611_003:0834c25": "證五通。如是菩薩依禪通業善修心淨無漏",
    "T31n1611_003:0834c26": "滅盡定現前。如是菩薩即得生於大悲之心。",
    "T31n1611_003:0834c27": "為救一切諸眾生故。現前無漏智通。而迴轉",
    "T31n1611_003:0834c28": "不取寂滅涅槃。以為教化諸眾生故。迴取世",
    "T31n1611_003:0834c29": "間。乃至示現凡夫人地。於第四菩薩焰地中。",
    "T31n1611_003:0835a01": "為自利益善起精進。為利益他。善起堅固心",
    "T31n1611_003:0835a02": "漏盡現前。於第五菩薩難勝地中。依止五通",
    "T31n1611_003:0835a03": "自利利他。善熟心行無漏滅盡定現前。是故",
    "T31n1611_003:0835a04": "於第六菩薩地中。無障礙般若波羅蜜起漏",
    "T31n1611_003:0835a05": "盡現前。是故於第六菩薩現前地中。得漏盡",
    "T31n1611_003:0835a06": "自在。說名清淨。是菩薩如是自身正修行。教",
    "T31n1611_003:0835a07": "化眾生令置彼處。得大慈悲心。於顛倒眾生",
    "T31n1611_003:0835a08": "生救護心。不著寂滅涅槃。善作彼方便現前",
    "T31n1611_003:0835a09": "世間門。為眾生故現前涅槃門。為菩提分滿",
    "T31n1611_003:0835a10": "足故。修行四禪迴生欲界。以為利益地獄畜",
    "T31n1611_003:0835a11": "生餓鬼凡夫種種眾生。示現諸身。以得自在",
    "T31n1611_003:0835a12": "故。已說依不淨淨時不變不異。次說依善",
    "T31n1611_003:0835a13": "淨時不變不異故。說二偈。",
    "T31n1611_003:0835a14": "　佛身不變異　　以得無盡法",
    "T31n1611_003:0835a15": "　眾生所歸依　　以無邊際故",
    "T31n1611_003:0835a16": "　常住不二法　　以離妄分別",
    "T31n1611_003:0835a17": "　恒不熱不作　　清淨心力故",
    "T31n1611_003:0835a18": "此偈示現何義。偈言。",
    "T31n1611_003:0835a19": "　不生及不死　　不病亦不老",
    "T31n1611_003:0835a20": "　以常恒清涼　　及不變等故",
    "T31n1611_003:0835a21": "此偈明何義。偈言。",
    "T31n1611_003:0835a22": "　以常故不生　　離意生身故",
    "T31n1611_003:0835a23": "　以恒故不死　　離不思議退",
    "T31n1611_003:0835a24": "　清涼故不病　　無煩惱習故",
    "T31n1611_003:0835a25": "　不變故不老　　無無漏行故",
    "T31n1611_003:0835a26": "此偈明何義。明如來性於佛地時無垢清淨",
    "T31n1611_003:0835a27": "光明常住自性清淨。以本際來常故不生。以",
    "T31n1611_003:0835a28": "離意生身故。以未來際恒故不死。以離不可",
    "T31n1611_003:0835a29": "思議變易死故。以本後際來清涼故不病。以",
    "T31n1611_003:0835b01": "離無明住地所攝故。若如是者。不墮三世。彼",
    "T31n1611_003:0835b02": "則不變。是故不老。以離無漏業迴轉故。又",
    "T31n1611_003:0835b03": "復偈言。",
    "T31n1611_003:0835b04": "　有二復有二　　復有二二句",
    "T31n1611_003:0835b05": "　次第如常等　　無漏境界中",
    "T31n1611_003:0835b06": "此偈明何義。常恒清涼及不變等。此四種",
    "T31n1611_003:0835b07": "句。於無漏法界中次第一一句二二本二二",
    "T31n1611_003:0835b08": "釋義差別。如不增不減修多羅中說言。舍利",
    "T31n1611_003:0835b09": "弗。如來法身常。以不異法故。以不盡法故。舍",
    "T31n1611_003:0835b10": "利弗。如來法身恒。以常可歸依故。以未來際",
    "T31n1611_003:0835b11": "平等故。舍利弗。如來法身清涼。以不二法故。",
    "T31n1611_003:0835b12": "以無分別法故。舍利弗。如來法身不變。以非",
    "T31n1611_003:0835b13": "滅法故。以非作法故。",
    "T31n1611_003:0835b14": "已說不變異。次說無差別。無差別者。即依此",
    "T31n1611_003:0835b15": "善淨時本際以來畢竟究竟自體相善淨如",
    "T31n1611_003:0835b16": "來藏無差別故。說一偈。",
    "T31n1611_003:0835b17": "　法身及如來　　聖諦與涅槃",
    "T31n1611_003:0835b18": "　功德不相離　　如光不離日",
    "T31n1611_003:0835b19": "此初半偈示現何義。偈言。",
    "T31n1611_003:0835b20": "　略明法身等　　義一而名異",
    "T31n1611_003:0835b21": "　依無漏界中　　四種義差別",
    "T31n1611_003:0835b22": "此偈明何義。略說於無漏法界中依如來藏",
    "T31n1611_003:0835b23": "有四種義。依四種義有四種名應知。何等四",
    "T31n1611_003:0835b24": "義。偈言。",
    "T31n1611_003:0835b25": "　佛法不相離　　及彼真如性",
    "T31n1611_003:0835b26": "　法體不虛妄　　自性本來淨",
    "T31n1611_003:0835b27": "此偈明何義。佛法不相離者。依此義故。聖者",
    "T31n1611_003:0835b28": "勝鬘經言。世尊。不空如來藏。過於恒沙不離",
    "T31n1611_003:0835b29": "不脫。不思議佛法故。及彼真如性者。依此",
    "T31n1611_003:0835c01": "義故。六根聚經言。世尊。六根如是。從無始來",
    "T31n1611_003:0835c02": "畢竟究竟諸法體故。法體不虛妄者。依此義",
    "T31n1611_003:0835c03": "故。經中說言。世尊。又第一義諦者。謂不虛妄",
    "T31n1611_003:0835c04": "涅槃是也。何以故。世尊。彼性本際來常以法",
    "T31n1611_003:0835c05": "體不變故。自性本來淨者。依此義故。經中佛",
    "T31n1611_003:0835c06": "告文殊師利。如來應正遍知本際以來入涅",
    "T31n1611_003:0835c07": "槃故。又復依此四義。次第有四種名。何等為",
    "T31n1611_003:0835c08": "四。一者法身。二者如來。三者第一義諦。四",
    "T31n1611_003:0835c09": "者涅槃。以是義故。不增不減經言。舍利弗言。",
    "T31n1611_003:0835c10": "如來藏者。即是法身故。又復聖者勝鬘經言。",
    "T31n1611_003:0835c11": "世尊。不離法身有如來藏。世尊。不離如來藏",
    "T31n1611_003:0835c12": "有法身。世尊。依一苦滅諦說名如來藏。世尊。",
    "T31n1611_003:0835c13": "如是說如來法身無量無邊功德。世尊言。涅",
    "T31n1611_003:0835c14": "槃者。即是如來法身故。後半偈者。示現何",
    "T31n1611_003:0835c15": "義。偈言。",
    "T31n1611_003:0835c16": "　覺一切種智　　離一切習氣",
    "T31n1611_003:0835c17": "　佛及涅槃體　　不離第一義",
    "T31n1611_003:0835c18": "此四種名。於如來法身無漏界中一味一義",
    "T31n1611_003:0835c19": "不相捨離。是故雖復有四種名。而彼四義不",
    "T31n1611_003:0835c20": "離一法門。不離一法體。此以何義所證一切",
    "T31n1611_003:0835c21": "法。覺一切智。及離一切智障煩惱障習氣。此",
    "T31n1611_003:0835c22": "二種法於無漏法界中不異不差別不斷不相",
    "T31n1611_003:0835c23": "離。以是義故。大般涅槃經中偈言。",
    "T31n1611_003:0835c24": "　無量種功德　　一切不思議",
    "T31n1611_003:0835c25": "　不差別解脫　　解脫即如來",
    "T31n1611_003:0835c26": "以是義故。聖者勝鬘經言。世尊。言聲聞辟支",
    "T31n1611_003:0835c27": "佛得涅槃者。是佛方便故。此明何義。言聲聞",
    "T31n1611_003:0835c28": "辟支佛有涅槃者。此是諸佛如來方便。見諸",
    "T31n1611_003:0835c29": "眾生於長道曠野遠行疲惓。恐有退轉。為",
    "T31n1611_003:0836a01": "止息故造作化城。如來如是於一切法中得",
    "T31n1611_003:0836a02": "大自在大方便故。故明如是義。世尊如來應",
    "T31n1611_003:0836a03": "正遍知證平等涅槃。一切功德無量無邊不",
    "T31n1611_003:0836a04": "可思議清淨畢竟究竟。此明何義。依四種義。",
    "T31n1611_003:0836a05": "畢竟功德諸佛如來無差別。涅槃相無上果",
    "T31n1611_003:0836a06": "中佛及涅槃。一切功德不相捨離。若離佛地",
    "T31n1611_003:0836a07": "果中證智。更無餘人有涅槃法。示現如是義。",
    "T31n1611_003:0836a08": "依一切種智。於諸佛如來無漏法界中譬喻",
    "T31n1611_003:0836a09": "示現。此明何義。寶鬘經中畫師譬喻。示現",
    "T31n1611_003:0836a10": "具足一切功德應知偈言。",
    "T31n1611_003:0836a11": "　如種種畫師　　所知各差別",
    "T31n1611_003:0836a12": "　彼一人知分　　第二人不知",
    "T31n1611_003:0836a13": "　有自在國王　　勅諸畫師言",
    "T31n1611_003:0836a14": "　於彼摽畫處　　具足作我身",
    "T31n1611_003:0836a15": "　國中諸畫師　　一切皆下手",
    "T31n1611_003:0836a16": "　若不闕一人　　乃成國王像",
    "T31n1611_003:0836a17": "　畫師受勅已　　畫作國王像",
    "T31n1611_003:0836a18": "　彼諸畫師中　　一人行不在",
    "T31n1611_003:0836a19": "　由無彼一人　　國王像不成",
    "T31n1611_003:0836a20": "　以其不滿足　　一切身分故",
    "T31n1611_003:0836a21": "　所言畫師者　　喻檀戒等行",
    "T31n1611_003:0836a22": "　言國王像者　　示一切種智",
    "T31n1611_003:0836a23": "　一人不在者　　示現少一行",
    "T31n1611_003:0836a24": "　王像不成者　　空智不具足",
    "T31n1611_003:0836a25": "此偈明何義。以是義故。寶鬘經言。善男子。",
    "T31n1611_003:0836a26": "諦聽諦聽。我今為汝說此譬喻。善男子。譬如",
    "T31n1611_003:0836a27": "三千大千世界所有眾生悉善知畫。其中或",
    "T31n1611_003:0836a28": "有善能泥塗。或能磨彩。或曉畫身不曉",
    "T31n1611_003:0836a29": "手足。或曉手足不曉面目。時有國王。以一",
    "T31n1611_003:0836b01": "張疊與是諸人而告之言。凡能畫者皆悉聚",
    "T31n1611_003:0836b02": "集。於此疊上畫吾身像。爾時諸人悉來集聚。",
    "T31n1611_003:0836b03": "隨其所能而共作之。有一畫師。以緣事故竟",
    "T31n1611_003:0836b04": "不得來。諸人畫已持共上王。善男子。可言諸",
    "T31n1611_003:0836b05": "人悉集作不。不也。世尊。善男子。我說此喻其",
    "T31n1611_003:0836b06": "義未顯。善男子。一人不來。故不得言一切集",
    "T31n1611_003:0836b07": "作。亦不得言像已成就。佛法行者亦復如是。",
    "T31n1611_003:0836b08": "若有一行不成就者。則不名具足如來正法。",
    "T31n1611_003:0836b09": "是故要當具足諸行名為成就無上菩提故。",
    "T31n1611_003:0836b10": "又此檀等諸波羅蜜一一差別。唯是如來所",
    "T31n1611_003:0836b11": "知境界。如來知彼種種差別無量無邊應知。",
    "T31n1611_003:0836b12": "以彼算數自在力等不能思議故。以對治彼",
    "T31n1611_003:0836b13": "慳等諸垢。是故得成清淨檀等諸波羅蜜。又",
    "T31n1611_003:0836b14": "以修行一切種一切空智及種種三昧門。於",
    "T31n1611_003:0836b15": "第八菩薩不動地中不分別一切菩薩地。無",
    "T31n1611_003:0836b16": "間無隔自然依止道智。修行得無生法忍。成",
    "T31n1611_003:0836b17": "就具足如來無漏戒。成就一切功德。於第九",
    "T31n1611_003:0836b18": "菩薩善慧地中依阿僧祇三昧陀羅尼海門。",
    "T31n1611_003:0836b19": "攝取無量無邊諸佛之法依止。解一切眾生",
    "T31n1611_003:0836b20": "根智。成就無量無邊功德空智。得無生法忍。",
    "T31n1611_003:0836b21": "於第十菩薩法雲地中依止一切如來現前",
    "T31n1611_003:0836b22": "蜜智智。成就無量無邊功德聚。得無生空法",
    "T31n1611_003:0836b23": "忍。次後得諸三昧。斷一切煩惱障智障。依止",
    "T31n1611_003:0836b24": "諸解脫門智。成就清淨彼岸功德。具足得一",
    "T31n1611_003:0836b25": "切種一切空智。以如是等四種地智中非聲",
    "T31n1611_003:0836b26": "聞辟支佛地。以彼聲聞辟支佛等去之甚遠。",
    "T31n1611_003:0836b27": "以是義故。說彼四種成就不差別涅槃界。是",
    "T31n1611_003:0836b28": "故偈言。",
    "T31n1611_003:0836b29": "　慧智及解脫　　不離法界體",
    "T31n1611_003:0836c01": "　無差涅槃界　　日相似相對",
    "T31n1611_003:0836c02": "此偈明何義。以何等慧以何等智。以何等解",
    "T31n1611_003:0836c03": "脫。彼三不離法界實體。明彼四種功德成就",
    "T31n1611_003:0836c04": "無差別涅槃界。偈言無差別涅槃界故。為彼",
    "T31n1611_003:0836c05": "四種義次第故。有四種相似相對法應知。何",
    "T31n1611_003:0836c06": "等為四。一者佛法身中依出世間無分別慧。",
    "T31n1611_003:0836c07": "能破第一無明黑闇。彼光明照相似相對法",
    "T31n1611_003:0836c08": "應知。偈言慧故。日相似相對故。二者依智",
    "T31n1611_003:0836c09": "故。得一切智智知一切種。照一切事放光明",
    "T31n1611_003:0836c10": "羅網。相似相對法應知。偈言智故。日相似",
    "T31n1611_003:0836c11": "相對故。三者依止彼二自性清淨心解脫。無",
    "T31n1611_003:0836c12": "垢離垢光明輪清淨。相似相對法應知。偈言",
    "T31n1611_003:0836c13": "解脫故。日相似相對法故。四者即此三種",
    "T31n1611_003:0836c14": "不離法界。不離實體。不相捨離。相似相對法",
    "T31n1611_003:0836c15": "應知。偈言不離法界體故。日相似相對",
    "T31n1611_003:0836c16": "故。是故偈言。",
    "T31n1611_003:0836c17": "　不證諸佛身　　涅槃不可得",
    "T31n1611_003:0836c18": "　如棄捨光明　　日不可得見",
    "T31n1611_003:0836c19": "此偈明何義。以如向說無漏法界中無始世",
    "T31n1611_003:0836c20": "界來諸佛法身中無漏諸法一切功德不相捨",
    "T31n1611_003:0836c21": "離。以是義故。遠離如來無障無礙。法身智慧",
    "T31n1611_003:0836c22": "離一切障。涅槃體相不可得見。不可得證。如",
    "T31n1611_003:0836c23": "離日光明無日輪可見。以是義故。聖者勝鬘",
    "T31n1611_003:0836c24": "經言。法無優劣故得涅槃。知諸法平等智故",
    "T31n1611_003:0836c25": "得涅槃。平等智故得涅槃。平等解脫故得",
    "T31n1611_003:0836c26": "涅槃。平等解脫知見故得涅槃。是故世尊說。",
    "T31n1611_003:0836c27": "涅槃界一味等味。謂明解脫一味故。◎",
    "T31n1611_003:0836c28": "究竟一乘寶性論卷第三"
}