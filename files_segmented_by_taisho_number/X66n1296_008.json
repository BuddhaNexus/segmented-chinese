{
    "X66n1296_008:0045c10": "宗門拈古彚集卷第八",
    "X66n1296_008:0045c12": "古杭白巖嗣祖沙門　淨符　彚集",
    "X66n1296_008:0045c13": "△南一",
    "X66n1296_008:0045c14": "江西馬祖道一禪師(南一南嶽讓嗣)始匡徒日。南嶽遣一僧",
    "X66n1296_008:0045c15": "來探。伺上堂時乃出問曰作麼生。祖曰。自從胡亂後。",
    "X66n1296_008:0045c16": "三十年不曾少鹽醬。僧回舉似南嶽。嶽然之。",
    "X66n1296_008:0045c17": "徑山杲云。雲門即不然。夜夢不祥。書門大吉。",
    "X66n1296_008:0045c18": "天寧琦云。馬大師道三十年不曾少鹽醬。蚤是費",
    "X66n1296_008:0045c19": "却多少鹽醬了也。我若作大師。纔見這僧出來。便",
    "X66n1296_008:0045c20": "下禪牀擒住痛與一頓。教他歸去舉似南嶽。且顯",
    "X66n1296_008:0045c21": "師承有據。自家眼目分明。管取坐斷天下人舌頭。",
    "X66n1296_008:0045c22": "又舉妙喜語畢云。且道徑山與馬祖是同是別。如",
    "X66n1296_008:0045c23": "何黑漆屏風上。更寫盧同月蝕詩。",
    "X66n1296_008:0045c24": "伏龍長云。破驢脊上足蒼蠅。",
    "X66n1296_008:0046a01": "壽昌經云。馬祖恁麼道。在老僧則不然。自從胡亂",
    "X66n1296_008:0046a02": "後。三十年不曾有鹽醬。大眾。且道與馬祖相去幾",
    "X66n1296_008:0046a03": "何。",
    "X66n1296_008:0046a04": "大覺昇云。義出豐年還他馬祖。然未免帶累南嶽",
    "X66n1296_008:0046a05": "懸掛心頭。",
    "X66n1296_008:0046a06": "馬祖因僧問。離四句絕百非。請師直指西來意。祖曰。",
    "X66n1296_008:0046a07": "我今日勞倦。不能為汝說。問取智藏去。僧問藏。藏曰",
    "X66n1296_008:0046a08": "何不問和尚。僧曰和尚教來問。藏曰。我今日頭痛。不",
    "X66n1296_008:0046a09": "能為汝說。問取海兄去。僧問海。海曰我到這裏却不",
    "X66n1296_008:0046a10": "會。僧乃舉似祖。祖曰。藏頭白。海頭黑。",
    "X66n1296_008:0046a11": "溈山喆云。這僧與麼問。馬師與麼答。離四句絕百",
    "X66n1296_008:0046a12": "非。智藏海兄都不知。會麼。不見道馬駒蹋殺天下",
    "X66n1296_008:0046a13": "人。",
    "X66n1296_008:0046a14": "五祖演云。馬大師無着慙惶處。只道得箇藏頭白",
    "X66n1296_008:0046a15": "海頭黑。也是風后先生。只知其一不知其二。這僧",
    "X66n1296_008:0046a16": "擔一擔懵懂。換得箇不安樂。若也眼似流星。多少",
    "X66n1296_008:0046a17": "人失錢遭罪。",
    "X66n1296_008:0046a18": "高峯妙云。馬師父子一門。非特佛口蛇心。亦善六",
    "X66n1296_008:0046a19": "韜三略。這僧若無諸葛孔明之作。管取喪身失命。",
    "X66n1296_008:0046a20": "報恩秀云。三箇老漢頭腦相似。你若作離四句絕",
    "X66n1296_008:0046a21": "百非會。好與這僧一坑埋却。",
    "X66n1296_008:0046a22": "龍池傳云。三大老被箇挑脚漢弄得家反宅亂。至",
    "X66n1296_008:0046a23": "今父子不和。還有解交者麼。擲拄杖入方丈。",
    "X66n1296_008:0046a24": "寶善真云。慣作白拈獨羨馬師父子。見賊捉賊可",
    "X66n1296_008:0046b01": "惜不遇作家。雖然。還有能識這僧者麼。",
    "X66n1296_008:0046b02": "崆峒慈云。大小馬祖一家性命總落在這僧手裏。",
    "X66n1296_008:0046b03": "還有知這僧落處者麼。",
    "X66n1296_008:0046b04": "焦山椉云。今古白拈須讓這僧始得。何也。馬師一",
    "X66n1296_008:0046b05": "門有銅墻銕壁之固。却被他一朝劫盡。",
    "X66n1296_008:0046b06": "金粟元云。這僧致箇問頭。機關太殺嶮峻。自非馬",
    "X66n1296_008:0046b07": "師父子未免無出身之路。雖然。還覺髑髏着着中",
    "X66n1296_008:0046b08": "箭麼。",
    "X66n1296_008:0046b09": "資福廣云。咄。這撞露柱瞎漢。好與三十棒。雖然。馬",
    "X66n1296_008:0046b10": "師父子不得無過。何故。不見道發箭不中的信非",
    "X66n1296_008:0046b11": "好手。",
    "X66n1296_008:0046b12": "靈巖儲云。當大冶而不驚。臨大亂而不怖。非經天",
    "X66n1296_008:0046b13": "下之大經。握乾坤之化育。尚不能坐籌帷幄決勝",
    "X66n1296_008:0046b14": "千里。又何敢望篤恭而天下平。馬家父子如排百",
    "X66n1296_008:0046b15": "萬雄師大陣。咳唾之下全軍就縛。何術而致之哉。",
    "X66n1296_008:0046b16": "伶俐衲僧試請定當。",
    "X66n1296_008:0046b17": "白巖符云。入水不動波。入林不動草。還他馬師父",
    "X66n1296_008:0046b18": "子技出一門。然總未免被這僧在背地裏冷笑。",
    "X66n1296_008:0046b19": "馬祖因僧於面前作四畫。上一畫長下三畫短。曰不",
    "X66n1296_008:0046b20": "得道一畫長三畫短。離此四畫外請和尚答。祖乃於",
    "X66n1296_008:0046b21": "地畫一畫曰。不得道長短。答汝了也。",
    "X66n1296_008:0046b22": "南陽忠別云。何不問取老僧。",
    "X66n1296_008:0046b23": "溈山果云。借婆衫子拜婆年。",
    "X66n1296_008:0046b24": "高峰妙云。字經三寫烏焉成馬。西峰忍俊不禁。特",
    "X66n1296_008:0046c01": "為諸人改正去也。良久召侍者云。分明記取。",
    "X66n1296_008:0046c02": "鼓山賢云。這僧立箇問頭也甚奇怪。若是今時師",
    "X66n1296_008:0046c03": "家。早是一棒打將去。馬祖却不然。就地一畫可謂",
    "X66n1296_008:0046c04": "投之木桃報以瓊瑤。這僧小出大遇去也。但祖云",
    "X66n1296_008:0046c05": "不得道長短答汝了也。却似嚼飯餧嬰兒。",
    "X66n1296_008:0046c06": "馬祖因龐公問不與萬法為侶者是什麼人。祖曰待",
    "X66n1296_008:0046c07": "汝一口吸盡西江水即向汝道。",
    "X66n1296_008:0046c08": "育王觀云。馬大師只知開口易。不覺舌頭長。當時",
    "X66n1296_008:0046c09": "若問育王。但向道直待虗空落地。自然出他一頭。",
    "X66n1296_008:0046c10": "何故。車不橫推。理無曲斷。",
    "X66n1296_008:0046c11": "能仁鑑云。馬大師與麼答話。大似不知問頭來處。",
    "X66n1296_008:0046c12": "致令龐公向死水裏浸殺。大巖恁麼道。且道意在",
    "X66n1296_008:0046c13": "於何。不圖打草。只要驚蛇。",
    "X66n1296_008:0046c14": "石塔忍云。龐家箇漢大似赤貧之士。偶於十字街",
    "X66n1296_008:0046c15": "頭拾得一文金錢。逢人便自誇富。可見俗氣未除。",
    "X66n1296_008:0046c16": "馬大師又如歷代簪纓孟浪公子。揮金如土。齒不",
    "X66n1296_008:0046c17": "關風。隨口答將來。總之老不戒性。設有人問興國。",
    "X66n1296_008:0046c18": "不與萬法為侶者是什麼人。但向他道今日設齋",
    "X66n1296_008:0046c19": "檀越皆是山陰道上客。只教他應接不暇。為甚如",
    "X66n1296_008:0046c20": "此。卓拄杖云。傷心江上客。不是故鄉人。",
    "X66n1296_008:0046c21": "馬祖因百丈南泉西堂三人隨侍翫月次。祖問正當",
    "X66n1296_008:0046c22": "與麼時如何。堂曰正好供養。丈曰正好脩行。泉拂袖",
    "X66n1296_008:0046c23": "便去。祖曰經入藏。禪歸海。惟有普願獨超物外。",
    "X66n1296_008:0046c24": "泐潭清云。是則全是。非則全非。神鼎道。只為老婆",
    "X66n1296_008:0047a01": "心切。與麼說話大似金沙混雜玉石難分。祇如馬",
    "X66n1296_008:0047a02": "師道經入藏禪歸海惟有普願獨超物外。甚麼處",
    "X66n1296_008:0047a03": "是老婆心切處。還辨得麼。不省這箇意。脩行徒苦",
    "X66n1296_008:0047a04": "辛。",
    "X66n1296_008:0047a05": "開福寧云。馬大師等閒舒卷妙手天然。也是貪觀",
    "X66n1296_008:0047a06": "雲裏鴈。失却渡頭船。若人撿點得出。披毛遊火聚。",
    "X66n1296_008:0047a07": "戴角混塵泥。其或見處朦朧。為你下箇註脚。經入",
    "X66n1296_008:0047a08": "藏。禪歸海。未是衲僧親到底。拂袖前行歸去來。擊",
    "X66n1296_008:0047a09": "碎重關門大啟。還有見馬師者麼。良久云。休休。長",
    "X66n1296_008:0047a10": "安夜夜家家月。幾處笙歌幾處愁。",
    "X66n1296_008:0047a11": "虎丘隆云。馬駒蹋殺天下人。一摑直須一掌血。無",
    "X66n1296_008:0047a12": "端為三大士各展家風。不覺翻成老婆心切。叢林",
    "X66n1296_008:0047a13": "浩浩商量。總道翫月話奇特。撿點將來。克由尀耐。",
    "X66n1296_008:0047a14": "何故。三人證龜成鼈。",
    "X66n1296_008:0047a15": "靈隱嶽於正好供養處云。望梅林止渴。正好脩行",
    "X66n1296_008:0047a16": "處云。金不博金。拂袖便行處云。只得一橛。獨超物",
    "X66n1296_008:0047a17": "外處云。唵摩尼達里吽[口*發]吒。復云。這一夥落鼻孔",
    "X66n1296_008:0047a18": "漢。總被穿却了也。你諸人向什麼處出氣。擊拂子",
    "X66n1296_008:0047a19": "下座。",
    "X66n1296_008:0047a20": "烏石道云。百丈西堂說到行不到。南泉行到說不",
    "X66n1296_008:0047a21": "到。總須喫棒有分。雖然。祇如馬祖道經入藏禪歸",
    "X66n1296_008:0047a22": "海惟有南泉獨超物外。還有優劣也無。以拂子打",
    "X66n1296_008:0047a23": "圓相云。幸然明似鏡。何用曲如鈎。擊拂子下座。",
    "X66n1296_008:0047a24": "黃檗琦云。二三子嘲風弄月。自減聲價實多。馬老",
    "X66n1296_008:0047b01": "師亂搭印子。塗污良人不少。這裏有八十棒要打",
    "X66n1296_008:0047b02": "這四箇漢。聊與明月清風增些光彩。不致成羣作",
    "X66n1296_008:0047b03": "隊各說異端。有箇漢出來道黃檗棒合誰喫。也許",
    "X66n1296_008:0047b04": "他是箇具眼。",
    "X66n1296_008:0047b05": "理安洸云。供養脩行。欵出囚口。拂袖便去。乞兒伎",
    "X66n1296_008:0047b06": "倆。還知馬師落處麼。人莫知其子之惡。莫知其苗",
    "X66n1296_008:0047b07": "之碩。",
    "X66n1296_008:0047b08": "棲霞成云。古者道一片月生海。幾家人上樓。馬師",
    "X66n1296_008:0047b09": "父子有之矣。乃末上與麼道。憐兒不覺醜。何哉。可",
    "X66n1296_008:0047b10": "惜者三個良家子弟活遭汙陷。",
    "X66n1296_008:0047b11": "白巖符云。這一隊漢幸是陶公後裔。清白傳家。無",
    "X66n1296_008:0047b12": "端為聖天子求賢。貪他升合之祿。喪名失節。山僧",
    "X66n1296_008:0047b13": "要與馬祖二十拄杖。為什麼聻。太平無事不合塗",
    "X66n1296_008:0047b14": "污人家男女。",
    "X66n1296_008:0047b15": "馬祖偕百丈行次。見一羣野鴨飛過。乃問是甚麼。丈",
    "X66n1296_008:0047b16": "曰野鴨子。祖曰甚處去也。丈曰飛過去也。祖遂把丈",
    "X66n1296_008:0047b17": "鼻扭。丈負痛失聲。祖曰又道飛過去也。丈於言下有",
    "X66n1296_008:0047b18": "省。",
    "X66n1296_008:0047b19": "中峰本云。設錦穽以陷獸。埀香餌以釣魚。惟善作",
    "X66n1296_008:0047b20": "者能之。馬師擬獲一禽。深入荒艸費盡腕力。打破",
    "X66n1296_008:0047b21": "半邊銕網。豈善作者哉。",
    "X66n1296_008:0047b22": "寶壽方云。大小馬師可謂功不浪施。然所獲亦莫",
    "X66n1296_008:0047b23": "過只是箇野鴨子。若是箇衝天俊鶻。馬師自己還",
    "X66n1296_008:0047b24": "得無事也未。",
    "X66n1296_008:0047c01": "馬祖因僧問如何是佛。祖曰即心是佛。",
    "X66n1296_008:0047c02": "高峰妙云。眾中商量皆謂心本是佛。佛外無心。故",
    "X66n1296_008:0047c03": "云即心是佛。苦哉苦哉。若作這般見解。明朝後日",
    "X66n1296_008:0047c04": "喫銕棒有分在。既然如是。合作麼生。石壓笋斜出。",
    "X66n1296_008:0047c05": "巖懸花倒生。",
    "X66n1296_008:0047c06": "馬祖因僧問和尚為什麼說即心即佛。祖曰為止小",
    "X66n1296_008:0047c07": "兒啼。曰啼止後如何。祖曰非心非佛。曰除此二種人",
    "X66n1296_008:0047c08": "來如何指示。祖曰向伊道不是物。曰忽遇其中人來",
    "X66n1296_008:0047c09": "時如何。祖曰且教伊體會大道。",
    "X66n1296_008:0047c10": "黃檗琦云。即心即佛。頭上安頭。非心非佛。無繩自",
    "X66n1296_008:0047c11": "縛。不是心不是佛不是物。泥裏洗土塊。山僧恁麼",
    "X66n1296_008:0047c12": "道。意旨如何。良久云。土嚝人稀。相逢者少。",
    "X66n1296_008:0047c13": "馬祖因鄧隱峰辭。祖問甚處去。峰曰石頭去。祖曰石",
    "X66n1296_008:0047c14": "頭路滑。峰曰竿木隨身逢場作戲。便去。到石頭遶禪",
    "X66n1296_008:0047c15": "牀三匝振錫一聲問是何宗旨。頭曰蒼天蒼天。峰無",
    "X66n1296_008:0047c16": "語。却回舉似馬祖。祖曰汝更去。待他有答。汝便噓兩",
    "X66n1296_008:0047c17": "聲。峰又去。一依前問。頭乃噓兩聲。峰又無語。歸舉似",
    "X66n1296_008:0047c18": "馬祖。祖曰向汝道石頭路滑。",
    "X66n1296_008:0047c19": "清化嶾云。馬祖有決勝千里之謀。隱峰有萬夫不",
    "X66n1296_008:0047c20": "當之勇。惟石頭老漢坐觀成敗。因甚如此。曹溪波",
    "X66n1296_008:0047c21": "浪如相似。無限平人被陸沉。",
    "X66n1296_008:0047c22": "白巖符云。污他清白門風。教壞人家男女。馬大師",
    "X66n1296_008:0047c23": "固已不能逃其責。若夫石頭老漢斗筲器量。一箇",
    "X66n1296_008:0047c24": "蠟鎗頭。兩費旗皷。是又豈大人之識度歟。",
    "X66n1296_008:0048a01": "馬祖因僧參。乃畵一圓相曰。入也打。不入也打。僧纔",
    "X66n1296_008:0048a02": "入。祖便打。曰和尚打某甲不得。祖靠却杖便休。",
    "X66n1296_008:0048a03": "雪竇顯云。二俱不了。靠却拄杖。擬議不來。劈脊便",
    "X66n1296_008:0048a04": "棒。",
    "X66n1296_008:0048a05": "雲居莊云。大師令雖行。爭奈無風起浪。這僧棒既",
    "X66n1296_008:0048a06": "喫了。要且有理難伸。復云。作麼生會他休去底道",
    "X66n1296_008:0048a07": "理。",
    "X66n1296_008:0048a08": "寶壽新云。放則兵隨將轉。收則馬聽鑼聲。既論立",
    "X66n1296_008:0048a09": "敵兩攻不無各有一能。其運籌帷幄决勝千里。獨",
    "X66n1296_008:0048a10": "許神駒。何則。祇圖邦國靖。終不貴封侯。",
    "X66n1296_008:0048a11": "馬祖因僧問如何是祖師西來意。祖曰近前來向你",
    "X66n1296_008:0048a12": "道。僧近前祖。劈面便掌曰。六耳不同謀。",
    "X66n1296_008:0048a13": "黃龍南云。在古人尚六耳不同謀。那堪今日三二",
    "X66n1296_008:0048a14": "百眾浩浩地商量。禍事禍事。",
    "X66n1296_008:0048a15": "昭覺勤云。南禪不妨因風吹火。也未免隨語生解。",
    "X66n1296_008:0048a16": "若有問道林如何是祖師西來意。只對他道。水長",
    "X66n1296_008:0048a17": "船高。泥多佛大。",
    "X66n1296_008:0048a18": "馬祖一日問百丈甚處來。曰山後來。祖曰逢着一人",
    "X66n1296_008:0048a19": "麼。曰不逢着。祖曰為甚麼不逢着。曰若逢着即舉似",
    "X66n1296_008:0048a20": "和尚。祖曰甚麼處得這消息來。曰懷海罪過。祖曰却",
    "X66n1296_008:0048a21": "是老僧罪過。",
    "X66n1296_008:0048a22": "國清英云。人既不見。因甚各各擔一擔罪過。",
    "X66n1296_008:0048a23": "獅峰遜云。逢着不逢着則且置。未審是什麼人。若",
    "X66n1296_008:0048a24": "識得此人。馬祖百丈與他挈草鞵有分。",
    "X66n1296_008:0048b01": "馬祖不安。院主問和尚近日尊候如何。祖曰。日面佛。",
    "X66n1296_008:0048b02": "月面佛。",
    "X66n1296_008:0048b03": "昭覺勤云。此個公案若知落處。便能獨步丹霄。如",
    "X66n1296_008:0048b04": "或不知。往往枯木巖前蹉路去也。是他本分作家。",
    "X66n1296_008:0048b05": "到者裏須有驅耕夫牛奪饑人食底手脚。方始得",
    "X66n1296_008:0048b06": "見他馬大師為人處。不然總沒交涉。諸人到者裏",
    "X66n1296_008:0048b07": "且作麼生得平穩去。",
    "X66n1296_008:0048b08": "祟慶古云。當時院主可惜放過。若不放過。好與云",
    "X66n1296_008:0048b09": "情知和尚病在膏肓。",
    "X66n1296_008:0048b10": "白巖符云。天外游絲空中鳥跡尚不可以摹擬。況",
    "X66n1296_008:0048b11": "在茲以上者乎。馬大師在枕蓆邊為院主一拶揭",
    "X66n1296_008:0048b12": "露些子。直得夜光卞璧亦此擬不來。怎奈院主徒",
    "X66n1296_008:0048b13": "有先鋒致成辜負。若是個漢。待云日面佛月面佛。",
    "X66n1296_008:0048b14": "便好向道恠得醫人說和尚不解忌口。當時院主",
    "X66n1296_008:0048b15": "下得者一語。看馬祖者漢死即是活即是。",
    "X66n1296_008:0048b16": "馬祖見南泉行食過。乃問桶裏是什麼。泉曰合取口。",
    "X66n1296_008:0048b17": "天井新云。馬祖問處南泉不知。南泉答處馬祖不",
    "X66n1296_008:0048b18": "會。若也會。江西兒孫不致掃土。",
    "X66n1296_008:0048b19": "△南二",
    "X66n1296_008:0048b20": "洪州百丈懷海禪師(南二馬祖一嗣)因馬祖陞座。大眾纔集。",
    "X66n1296_008:0048b21": "丈遽出卷却席。祖便下座。丈隨至方丈。祖曰我適來",
    "X66n1296_008:0048b22": "未曾說法。汝因甚便卷却席。丈曰昨日被和尚扭得",
    "X66n1296_008:0048b23": "鼻頭痛。祖曰汝昨日向甚處留心。丈曰鼻頭今日又",
    "X66n1296_008:0048b24": "不痛也。祖曰汝深明昨日事。",
    "X66n1296_008:0048c01": "雪竇顯云。諸方皆謂奇特。漝麼舉還當麼。若當。譬",
    "X66n1296_008:0048c02": "如水母以蝦為目。若不當。又空讚歎圖箇甚麼。眾",
    "X66n1296_008:0048c03": "中有般漢亂蹋向前。問古人意旨如何。更有老底",
    "X66n1296_008:0048c04": "不識好惡。對道將謂仙陀客。又道來日更到座前。",
    "X66n1296_008:0048c05": "苦哉苦哉。如此自稱宗師。欲開人天眼目。驢年去。",
    "X66n1296_008:0048c06": "諸上座。雪竇當時若見伊出來捲蓆。劈胸一蹋。令",
    "X66n1296_008:0048c07": "坐者倒者俱起不得。且要使後人別有生涯。免見",
    "X66n1296_008:0048c08": "反相鈍置。豈不是箇英靈底漢。會也無。歸堂。",
    "X66n1296_008:0048c09": "白雲端出馬祖語云。我鈍置猶可。你鈍置太煞。",
    "X66n1296_008:0048c10": "黃龍心云。馬祖陞座。百丈卷席。後人不善來風。盡",
    "X66n1296_008:0048c11": "道不留朕迹。殊不知桃花浪裏正好張帆。七里灘",
    "X66n1296_008:0048c12": "頭更堪垂釣。如今必有辨浮沉識深淺底漢。試出",
    "X66n1296_008:0048c13": "來定當水脉看。有麼有麼。如無。且將漁父笛。閒向",
    "X66n1296_008:0048c14": "海邊吹。",
    "X66n1296_008:0048c15": "大溈智云。曙色未分人盡望。及乎天曉也尋常。",
    "X66n1296_008:0048c16": "百丈上堂。眾方集。以拄杖一時打散。復召曰大眾。眾",
    "X66n1296_008:0048c17": "回首。丈曰是什麼。",
    "X66n1296_008:0048c18": "黃檗運上堂。眾方集。以拄杖一時打散。復召云大",
    "X66n1296_008:0048c19": "眾。眾回首。檗云。月似彎弓。少雨多風。",
    "X66n1296_008:0048c20": "雪竇顯云。若是雪竇上堂。眾方集。以拄杖一時打",
    "X66n1296_008:0048c21": "散便休。",
    "X66n1296_008:0048c22": "天童覺云。下媒求鴿。直鈎釣魚。各有接物利生的",
    "X66n1296_008:0048c23": "手段。若是牢籠不住呼喚不回底漢。又作麼生。以",
    "X66n1296_008:0048c24": "拄杖擊香臺一下。",
    "X66n1296_008:0049a01": "龍泉濌云。垂任公釣架由基箭。也不過要見箇頭",
    "X66n1296_008:0049a02": "角。又誰知林靜水寒杳無消息。何似龍泉這裏廣",
    "X66n1296_008:0049a03": "大門庭。一任他饑來喫飯倦來打眠。何故。白玉本",
    "X66n1296_008:0049a04": "無瑕。雕文恐喪德。",
    "X66n1296_008:0049a05": "百丈再參馬祖。祖竪起拂子。丈曰。即此用。離此用。祖",
    "X66n1296_008:0049a06": "掛拂子舊處。侍立少頃。祖曰你已後開兩片皮。將何",
    "X66n1296_008:0049a07": "為人。丈却取拂子竪起。祖曰。即此用。離此用。丈亦掛",
    "X66n1296_008:0049a08": "拂子舊處。祖震威一喝。丈異日舉謂黃檗曰。佛法不",
    "X66n1296_008:0049a09": "是小事。我當時被馬大師一喝。直得三日耳聾。檗聞",
    "X66n1296_008:0049a10": "舉不覺吐舌。",
    "X66n1296_008:0049a11": "汾陽昭云。悟去便了。說什麼三日耳聾。",
    "X66n1296_008:0049a12": "石門聰云。若不是三日耳聾。爭承當得這一喝。",
    "X66n1296_008:0049a13": "雪竇顯云。奇怪。諸禪德。如今列其派者多。究其源",
    "X66n1296_008:0049a14": "者少。總道百丈於喝下大悟。還端的也無。然刁刀",
    "X66n1296_008:0049a15": "相似魚魯參差。若是明眼漢瞞他一點不得。只如",
    "X66n1296_008:0049a16": "馬師道汝已後開兩片皮將何為人。百丈竪拂為",
    "X66n1296_008:0049a17": "復如蟲禦木。為復啐啄同時。諸人要會三日耳聾",
    "X66n1296_008:0049a18": "麼。大冶精金應無變色。",
    "X66n1296_008:0049a19": "東林總云。當言不避截舌。當爐不避火迸。佛法豈",
    "X66n1296_008:0049a20": "可曲順人情。東林今日向驪龍窟內爭珠去也。百",
    "X66n1296_008:0049a21": "丈大智不無他三日耳聾。汾州石門爭免箇二俱",
    "X66n1296_008:0049a22": "瞎漢。只這三箇老漢還曾悟去也無。良久云。祖禰",
    "X66n1296_008:0049a23": "不了。殃及兒孫。",
    "X66n1296_008:0049a24": "雲葢智云。馬祖發大機顯大用。獨百丈得其旨。為",
    "X66n1296_008:0049b01": "什麼被馬祖一喝直得三日耳聾。要會麼。不入驚",
    "X66n1296_008:0049b02": "人浪。難逢稱意魚。",
    "X66n1296_008:0049b03": "黃龍新云。黃龍路見不平要問雪竇。既是大冶精",
    "X66n1296_008:0049b04": "金應無變色。為甚麼三日耳聾。要會麼。從前汗馬",
    "X66n1296_008:0049b05": "無人識。只要重論葢代功。",
    "X66n1296_008:0049b06": "昭覺勤云。然則作家共相提唱。不妨各有為人眼。",
    "X66n1296_008:0049b07": "要且只明得馬祖百丈大機。未明得他大用。山僧",
    "X66n1296_008:0049b08": "不惜眉毛露箇消息。也要諸方撿責。還知這一喝",
    "X66n1296_008:0049b09": "麼。直似奮雷霹靂。聽者喪膽亡魂。要會三日耳聾。",
    "X66n1296_008:0049b10": "正如擊塗毒皷。聞者喪身失命。竪拂子云。或有箇",
    "X66n1296_008:0049b11": "問即此用離此用。和聲便打。隨後與一喝。復云。還",
    "X66n1296_008:0049b12": "見馬祖百丈麼。",
    "X66n1296_008:0049b13": "徑山杲云。百丈被喝直得三日耳聾。黃檗聞舉不",
    "X66n1296_008:0049b14": "覺吐舌。百丈疑其承嗣馬祖。後因臨濟三度問佛",
    "X66n1296_008:0049b15": "法大意。三度打六十棒。便與三日耳聾出氣。臨濟",
    "X66n1296_008:0049b16": "始覺如蒿枝拂相似。敢問大眾。既是師承有據。因",
    "X66n1296_008:0049b17": "甚用處不同。曹溪波浪如相似。無限平人被陸沉。",
    "X66n1296_008:0049b18": "浮山口云。龍驤電卷。虎嘯風生。師資會遇不妨奇",
    "X66n1296_008:0049b19": "特。雪竇云。只如馬祖道你已後開兩片皮將何為",
    "X66n1296_008:0049b20": "人。百丈竪起拂子為復如蟲禦木。為復啐啄同時。",
    "X66n1296_008:0049b21": "胡餅裏討甚麼汁。大冶精金應無變色。走作多少",
    "X66n1296_008:0049b22": "人。還會麼。劍斬甑人頭。波斯腰不屈。",
    "X66n1296_008:0049b23": "瑞巖慍云。無辨龍蛇眼目難以荷負正宗。無超佛",
    "X66n1296_008:0049b24": "祖機謀難以定論今古。馬祖一喝何止百丈三日",
    "X66n1296_008:0049c01": "耳聾。直得盡浮幢王剎海若聖若凡被他轟破耳",
    "X66n1296_008:0049c02": "門。聽事不真喚鐘作甕。與麼舉揚。諸人還知落處",
    "X66n1296_008:0049c03": "麼。良久云。雲收雨霽長空濶。一對鴛鴦畵不成。",
    "X66n1296_008:0049c04": "古南門云。若是明眼漢。掛拂竪拂一喝耳聾總不",
    "X66n1296_008:0049c05": "必論。祇這大冶精金也不消得。何故。曹溪波浪如",
    "X66n1296_008:0049c06": "相似。無限平人被陸沉。復云。還見馬祖百丈麼。",
    "X66n1296_008:0049c07": "愚菴盂云。馬大師融冶乾坤指揮神策。百丈握閫",
    "X66n1296_008:0049c08": "外威權。黃檗便攙旗奪皷所向無敵。故知機用為",
    "X66n1296_008:0049c09": "列祖之神髓。萬類之鉗錘。汾州謂悟去便休說甚",
    "X66n1296_008:0049c10": "麼三日耳聾。石門云若不三日耳聾爭得悟去。恁",
    "X66n1296_008:0049c11": "麼批判古人還甘麼。老僧不避腥羶試為斷看。烽",
    "X66n1296_008:0049c12": "火漁陽樓上月。曲中都是斷腸聲。",
    "X66n1296_008:0049c13": "開先金云。觀其所以。師資契合如水投水。因甚又",
    "X66n1296_008:0049c14": "於一喝之下始稱大悟。開先不妨逐一指出。百丈",
    "X66n1296_008:0049c15": "耳聾。黃檗吐舌。究竟將來。二俱未瞥。汾陽以譌傳",
    "X66n1296_008:0049c16": "譌。石門將楔出楔。惟有雪竇老師慣會證龜成鼈。",
    "X66n1296_008:0049c17": "別別。正法眼藏從此滅。",
    "X66n1296_008:0049c18": "寶掌白云。奔流度刃。疾燄過風。直下顯大機發大",
    "X66n1296_008:0049c19": "用。還他馬師父子。因甚一喝百丈直得三日耳聾。",
    "X66n1296_008:0049c20": "要會麼。金剛腦後抽生銕。華嶽三山倒卓空。",
    "X66n1296_008:0049c21": "白巖符云。黃金入火愈見其精神。鋾鎔手段還他",
    "X66n1296_008:0049c22": "馬駒宜其蹋殺天下。若夫聾耳吐舌。雖不媿為脚",
    "X66n1296_008:0049c23": "下兒孫。然亦祇知順水撐篙。不解逆風把柂。",
    "X66n1296_008:0049c24": "百丈因雲巖問每日區區為阿誰。丈曰有一人要。巖",
    "X66n1296_008:0050a01": "曰因甚麼不教伊自作。丈曰他無家活。",
    "X66n1296_008:0050a02": "雲居莊云。明眼人瞞他一點不得。還會麼。解弄不",
    "X66n1296_008:0050a03": "須霜刃劍。延齡何必九還丹。",
    "X66n1296_008:0050a04": "徑山琇云。或謂百丈老人口吞佛祖眼葢乾坤。未",
    "X66n1296_008:0050a05": "免拖泥帶水。殊不知曾為浪子偏憐客。自愛貪杯",
    "X66n1296_008:0050a06": "惜醉人。",
    "X66n1296_008:0050a07": "百丈因溈山五峰雲巖侍立次。乃問溈併却咽喉脣",
    "X66n1296_008:0050a08": "吻作麼生道。溈曰却請和尚道。丈曰不辭與汝道。恐",
    "X66n1296_008:0050a09": "已後喪我兒孫。又問五峰。峰曰和尚也須併却。丈曰",
    "X66n1296_008:0050a10": "無人處斫額望汝。又問雲巖。巖曰和尚有也未。丈曰",
    "X66n1296_008:0050a11": "喪我兒孫。",
    "X66n1296_008:0050a12": "高峰妙云。大小溈山推惡離己。今日忽有人問西",
    "X66n1296_008:0050a13": "峰併却咽喉脣吻道將一句來。即向道柴荒米貴。",
    "X66n1296_008:0050a14": "忍饑無暇祇對。",
    "X66n1296_008:0050a15": "愚菴盂云。象王迴顧掛角羚羊還他三老。怎奈臨",
    "X66n1296_008:0050a16": "場試卷却忘了題目。明明道併却咽喉脣吻。亂開",
    "X66n1296_008:0050a17": "臭口作麼。僧問和尚試道看。余時以他事所移。不",
    "X66n1296_008:0050a18": "及與對半辭。乃一揖而別。",
    "X66n1296_008:0050a19": "洞山瑩云。三箇老漢恁麼酧對。且道還有優劣也",
    "X66n1296_008:0050a20": "無。若道有。春色無高下。若道無。花枝有短長。洞山",
    "X66n1296_008:0050a21": "亦道一句。只是不許作道理會。若作道理會。喪我",
    "X66n1296_008:0050a22": "兒孫。拈拄杖便歸方丈。",
    "X66n1296_008:0050a23": "大慈言云。當時百丈與麼問。大似揚聲止響。好與",
    "X66n1296_008:0050a24": "二十笤箒。這三箇漢忒煞不唧[口*留]。且放過一邊。傍",
    "X66n1296_008:0050b01": "有僧乃曰和尚也欠唧[口*留]在。山僧道我不如你。",
    "X66n1296_008:0050b02": "白巖符云。這一隊漢巍巍堂堂。因甚却都來自語",
    "X66n1296_008:0050b03": "相違。山僧見處也要諸人共知。或有問併却咽喉",
    "X66n1296_008:0050b04": "脣吻作麼生道。擲拄杖下座。",
    "X66n1296_008:0050b05": "百丈因僧問如何是奇特事。丈曰獨坐大雄峰。僧禮",
    "X66n1296_008:0050b06": "拜。丈便打。",
    "X66n1296_008:0050b07": "天童華云。大小百丈答話不了。",
    "X66n1296_008:0050b08": "徑山及云。百丈只好無佛處稱尊。今日或有問新",
    "X66n1296_008:0050b09": "隆教如何是奇特事。但對他道汝等皆當作佛。他",
    "X66n1296_008:0050b10": "若禮拜。更向道但辦肯心必不相賺。",
    "X66n1296_008:0050b11": "百丈因黃檗問。從上相承底事。如何指示於人。丈踞",
    "X66n1296_008:0050b12": "坐。檗曰後代兒孫將何傳授。丈曰將謂你是箇人。便",
    "X66n1296_008:0050b13": "歸方丈。",
    "X66n1296_008:0050b14": "雲峰悅云。百丈老人大似憐兒不覺醜。雖然如是。",
    "X66n1296_008:0050b15": "盡法無民。",
    "X66n1296_008:0050b16": "天童覺云。言滿天下無口過。行滿天下無怨惡。還",
    "X66n1296_008:0050b17": "他百丈老漢。黃檗不是不知有。且要此話大行。還",
    "X66n1296_008:0050b18": "會百丈歸方丈麼。林間風葉落。化外水天秋。",
    "X66n1296_008:0050b19": "寶壽新云。縱饒有收有放。未免夷嶽盈壑。由你一",
    "X66n1296_008:0050b20": "擡一捺。難逃續鳧截鶴。畢竟作麼生即得聻。也是",
    "X66n1296_008:0050b21": "掉棒打月。",
    "X66n1296_008:0050b22": "百丈每上堂時有一老人隨眾聽法。一日眾退惟老",
    "X66n1296_008:0050b23": "人不去。丈問汝是何人。老人曰。某甲非人也。於過去",
    "X66n1296_008:0050b24": "迦葉佛時曾住此山。因學人問大脩行人還落因果",
    "X66n1296_008:0050c01": "也無。某對曰不落因果。遂五百生墮野狐身。今請和",
    "X66n1296_008:0050c02": "尚代一轉語。貴脫野狐身。丈曰汝問。老人曰大脩行",
    "X66n1296_008:0050c03": "人還落因果也無。丈曰不昧因果。老人於言下大悟。",
    "X66n1296_008:0050c04": "作禮曰。某已脫野狐身。住在山後。乞依亡僧津送。丈",
    "X66n1296_008:0050c05": "乃領眾至後山巖下。挑出死狐依法火葬。",
    "X66n1296_008:0050c06": "百丈至晚上堂。舉前因緣。黃檗問。古人錯對一語。",
    "X66n1296_008:0050c07": "五百生墮野狐身。轉轉不錯。合作箇甚麼。丈云近",
    "X66n1296_008:0050c08": "前來向汝道。檗近前與丈一掌。丈拍手笑云。將謂",
    "X66n1296_008:0050c09": "鬍鬚赤。更有赤鬚鬍。",
    "X66n1296_008:0050c10": "法昌遇云。敢問諸人。不落因果為甚麼墮野狐。不",
    "X66n1296_008:0050c11": "昧因果為甚麼脫野狐。直饒道得落處分明。也未",
    "X66n1296_008:0050c12": "出他野狐窠窟法。昌當時若見。但與他拈出雪峰",
    "X66n1296_008:0050c13": "古鏡。教伊動轉不得。然後放出紫胡狗子。盡却性",
    "X66n1296_008:0050c14": "命。免見兒孫今日成羣作隊。雖然法昌與麼舉論。",
    "X66n1296_008:0050c15": "大似持蠡酌海。明眼人前一場笑具。何故。曾經大",
    "X66n1296_008:0050c16": "海難為水。慣聽無弦不易琴。",
    "X66n1296_008:0050c17": "黃龍新問元首座云。百丈野狐話。意作麼生。元云。",
    "X66n1296_008:0050c18": "甜瓜徹蒂甜。苦瓠連根苦。",
    "X66n1296_008:0050c19": "徑山杲云。不落與不昧。半明還半晦。不昧與不落。",
    "X66n1296_008:0050c20": "兩頭空索索。五百生前箇野狐。而今冷地謾追呼。",
    "X66n1296_008:0050c21": "喝一喝云。座中若有江南客。何必樽前唱鷓鴣。",
    "X66n1296_008:0050c22": "高峰妙云。前不落。後不昧。還有得失也無。若無。因",
    "X66n1296_008:0050c23": "甚有墮有脫。若有。試出來分明道看。有麼有麼。總",
    "X66n1296_008:0050c24": "是一隊野狐精。莫恠山僧壓良為賤。",
    "X66n1296_008:0051a01": "獅林則云。前不落。後不昧。引得野狐成羣作隊。遂",
    "X66n1296_008:0051a02": "喝一喝云。當時下得這一喝。前後五百生一時粉",
    "X66n1296_008:0051a03": "碎。",
    "X66n1296_008:0051a04": "天寧琦云。古今盡向不落不昧上妄生卜度。未有",
    "X66n1296_008:0051a05": "一箇出格。帶累百丈老人也在野狐隊裏。天寧不",
    "X66n1296_008:0051a06": "是釘樁搖櫓膠柱調絃。海枯終見底。人死脚皮穿。",
    "X66n1296_008:0051a07": "愚菴盂云。宗師家拈提向上。著著先有出身之路。",
    "X66n1296_008:0051a08": "則不被目前所礙。若儱侗將去。何止不堪。圓禪師",
    "X66n1296_008:0051a09": "問二僧舉此話。一云不昧因果也未脫得野狐。一",
    "X66n1296_008:0051a10": "云便是不落因果又何甞墮野狐。圓因有省。圓公",
    "X66n1296_008:0051a11": "悟去則不無之。二僧者披毛戴角有日在。或曰謝",
    "X66n1296_008:0051a12": "師授記。咄。這野狐精。又云。不落因果。兔子窠邊遭",
    "X66n1296_008:0051a13": "野火。不昧因果。粉蝶飛上梨花朵。參。",
    "X66n1296_008:0051a14": "洞山瑩云。叢林盡道不落墮因果。不昧脫因果。山",
    "X66n1296_008:0051a15": "僧敢道饒你總不恁麼道。亦未甞脫得他野狐身",
    "X66n1296_008:0051a16": "在。且道利害在什麼處。貪觀天上月。失却手中橈。",
    "X66n1296_008:0051a17": "義山訥云。義山更不學百丈就窠打劫。待問大脩",
    "X66n1296_008:0051a18": "行人還落因果也無。便與震聲一喝。當時若下得",
    "X66n1296_008:0051a19": "這一喝。管免後代兒孫不作野狐見解。",
    "X66n1296_008:0051a20": "資福廣云。前百丈恁麼道。咬人師子。後百丈恁麼",
    "X66n1296_008:0051a21": "道。獅子咬人。弁山恁麼道。諸人切忌鑽龜打瓦。",
    "X66n1296_008:0051a23": "宗門拈古彚集卷第八"
}