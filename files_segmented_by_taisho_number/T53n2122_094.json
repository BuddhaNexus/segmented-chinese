{
    "T53n2122_094:0977c02": "法苑珠林卷第九十四",
    "T53n2122_094:0977c04": "西明寺沙門釋道世撰",
    "T53n2122_094:0977c05": "酒肉篇第九十三",
    "T53n2122_094:0977c06": "穢濁篇第九十四",
    "T53n2122_094:0977c07": "感應緣酒肉篇感應緣略引一十四驗",
    "T53n2122_094:0977c08": "漢洛子淵晉沙門法遇晉庾紹之宋",
    "T53n2122_094:0977c09": "蔣小德宋沙門竺慧熾吳諸葛恪周",
    "T53n2122_094:0977c10": "武帝隋趙文若唐孫迴璞唐李氏",
    "T53n2122_094:0977c11": "唐鄭師辯唐韋知十唐謝適氏唐",
    "T53n2122_094:0977c12": "任五娘",
    "T53n2122_094:0977c13": "漢洛子淵漢孝昌時。有虎賁洛子淵者。自云雒陽人。",
    "T53n2122_094:0977c14": "孝昌中戍於彭城。其同管人樊元寶。得假",
    "T53n2122_094:0977c15": "還京師。子淵附書一封令至云。某宅在靈",
    "T53n2122_094:0977c16": "臺南近雒水。卿但至彼。家人自出相看。元",
    "T53n2122_094:0977c17": "寶如其言。至臺南見無人家。徙倚欲去。忽",
    "T53n2122_094:0977c18": "見一老翁問云。從何而來。彷徨於此。元寶",
    "T53n2122_094:0977c19": "具向導之。老翁云。吾兒也。取書引元寶入。",
    "T53n2122_094:0977c20": "遂見舘閤崇寬屋宇佳麗。既坐令婢取酒。須",
    "T53n2122_094:0977c21": "臾婢抱一死小兒而過。元寶遇甚怪之。俄而",
    "T53n2122_094:0977c22": "酒至。酒色甚紅。香美異常。兼設珍羞。海陸",
    "T53n2122_094:0977c23": "備有。飲訖告退。老翁送元寶出云。後會",
    "T53n2122_094:0977c24": "難期。以為悽恨。別甚慇勤。老翁還入。元寶",
    "T53n2122_094:0977c25": "不復見其門衖。但見高崖對水淥波。頃時",
    "T53n2122_094:0977c26": "唯見一童子可年十五。新溺死鼻中血出。方",
    "T53n2122_094:0977c27": "知所飲酒乃是血也。及還彭城。子淵已失矣。",
    "T53n2122_094:0977c28": "元寶與子淵同戍三年。不知是雒水之神也",
    "T53n2122_094:0977c29": "出雒陽寺記錄。",
    "T53n2122_094:0978a01": "晉沙門法遇晉有荊州長沙寺僧釋法遇。不知何許人。弱",
    "T53n2122_094:0978a02": "年好學篤志墳素。事道安為師。解寤非常。",
    "T53n2122_094:0978a03": "乃避地東下止江陵長沙寺講說眾經。受業",
    "T53n2122_094:0978a04": "者四百餘人。時有一僧。飲酒廢夕燒香。遇",
    "T53n2122_094:0978a05": "但止罰而不遣。安公遙聞之。以竹筒盛一荊",
    "T53n2122_094:0978a06": "杖。手自緘封。題以寄遇。遇開封見杖即曰。",
    "T53n2122_094:0978a07": "此由飲酒也。我訓領不勤遠貽憂賜。即命維",
    "T53n2122_094:0978a08": "那鳴椎集眾。以杖筒置香凳上。行香畢。遇",
    "T53n2122_094:0978a09": "乃起出眾前。向筒致敬。於是伏地。令維那行",
    "T53n2122_094:0978a10": "杖三下。內杖筒中。垂淚自責。時境內道俗莫",
    "T53n2122_094:0978a11": "不歎息。因之學徒勵業甚眾。既而與慧遠書",
    "T53n2122_094:0978a12": "曰。吾人微暗短不能率眾。和尚雖隔在異",
    "T53n2122_094:0978a13": "域。猶遠垂憂念。吾罪深矣。後卒於江陵。春秋",
    "T53n2122_094:0978a14": "六十矣右此一驗出梁高僧傳也。",
    "T53n2122_094:0978a15": "晉庾紹之晉新野庾紹之。小字道覆。晉湘東太守與",
    "T53n2122_094:0978a16": "南陽宋協中表昆弟情好綢繆。紹元興末病",
    "T53n2122_094:0978a17": "亡。義熙中忽見形詣協。形貌衣服具如平",
    "T53n2122_094:0978a18": "生。而兩脚著械。既至脫械。置地而坐。協問",
    "T53n2122_094:0978a19": "何由得顧。答云。暫蒙假歸。與卿親好故相過",
    "T53n2122_094:0978a20": "也。協問鬼神之事。紹輒漫略不甚諧對。唯云。",
    "T53n2122_094:0978a21": "宜勤精進不可殺生。若不能都斷可勿宰牛。",
    "T53n2122_094:0978a22": "食肉之時無噉物心。協云。五藏與肉乃復異",
    "T53n2122_094:0978a23": "耶。答曰。心者善神之宅也。其罪尤重。具問",
    "T53n2122_094:0978a24": "親戚。因談世事。末復求酒。協時時餌茱萸",
    "T53n2122_094:0978a25": "酒因為設之。酒至對杯不飲云。有茱萸氣。協",
    "T53n2122_094:0978a26": "曰。為惡之耶。答云。下官皆畏之。非獨我也。",
    "T53n2122_094:0978a27": "紹為人語聲高壯。此言論時不異常日。有",
    "T53n2122_094:0978a28": "頃協兒邃之來。紹聞屐聲極有懼色。謂協曰。",
    "T53n2122_094:0978a29": "生氣見陵不復得住。與卿三年別耳。因貫械",
    "T53n2122_094:0978b01": "而起。出戶便滅。協後為正員郎。果三年而",
    "T53n2122_094:0978b02": "卒。",
    "T53n2122_094:0978b03": "宋蔣小德宋蔣小德。江陵人也。為岳州刺史。朱循時",
    "T53n2122_094:0978b04": "為聽事監師。少而信向。勤謹過人。循喜",
    "T53n2122_094:0978b05": "之每有法事輒令典知其務。大明末年得病",
    "T53n2122_094:0978b06": "而死。夜三更將殮。便蘇活言。有使者稱。王",
    "T53n2122_094:0978b07": "命召之。小德隨去。既至。王曰。君精勤小心",
    "T53n2122_094:0978b08": "虔奉大法。帝勅精旨。以君專至。宜速生善",
    "T53n2122_094:0978b09": "地。而君算猶長。故令吾特相召也。君今日",
    "T53n2122_094:0978b10": "將受天中快樂欣然。小德嘉諾。王曰。君可",
    "T53n2122_094:0978b11": "且還家所欲屬寄。及作功德可速之。七日",
    "T53n2122_094:0978b12": "復來也。小德受言而歸。路由一處。有小屋",
    "T53n2122_094:0978b13": "殊陋弊。逢新寺難公於此屋。前既素識。具",
    "T53n2122_094:0978b14": "相問訊。難云。貧道自出家來未甞飲酒。早",
    "T53n2122_094:0978b15": "就蘭公。蘭公苦見勸逼飲一升許。被王召用",
    "T53n2122_094:0978b16": "此故也。貧道若不坐此當得生天。今乃居此",
    "T53n2122_094:0978b17": "弊宇。三年之後方得上耳。小德至家欲驗其",
    "T53n2122_094:0978b18": "言。即夕遽遣人參訊。難公果以此日。於蘭",
    "T53n2122_094:0978b19": "公處睡臥。至夕而亡。小德既愈。七日內大",
    "T53n2122_094:0978b20": "設福供。至期奄然而卒。朱循即免家丘戶",
    "T53n2122_094:0978b21": "蘭難二僧。並居新寺。難道行尤精。不同餘",
    "T53n2122_094:0978b22": "僧。",
    "T53n2122_094:0978b23": "宋沙門竺慧熾宋沙門竺慧熾。新野人。住在江陵四層寺。永",
    "T53n2122_094:0978b24": "初二年卒。弟子為設七日會。其日將夕燒香",
    "T53n2122_094:0978b25": "竟。道賢沙門因往視熾。弟子至房前忽曖曖",
    "T53n2122_094:0978b26": "若人形。詳視乃慧熾也。容貌衣服不異生時。",
    "T53n2122_094:0978b27": "謂賢曰。君旦食肉美不。賢曰。美。熾曰。我坐",
    "T53n2122_094:0978b28": "食肉。今生餓狗地獄。道賢懼讋未及得答。熾",
    "T53n2122_094:0978b29": "復言。汝若不信試看我背後。乃迴背示賢見",
    "T53n2122_094:0978c01": "三黃狗。形半似驢。眼甚赤光照戶內。狀欲",
    "T53n2122_094:0978c02": "齧熾而復止。賢駭悑悶絕。良久乃蘇。具說",
    "T53n2122_094:0978c03": "其事右此二驗出冥祥記。",
    "T53n2122_094:0978c04": "吳諸葛恪吳幼帝即位。諸葛恪輔政。孫峻為侍中大將",
    "T53n2122_094:0978c05": "軍。恪強愎傲物。峻嶮側而好權。鳳皇三年",
    "T53n2122_094:0978c06": "恪攻新城無功而還。峻將以幼帝響恪而殺",
    "T53n2122_094:0978c07": "之。其日恪精神擾動。通夕不寐。張約騰裔",
    "T53n2122_094:0978c08": "以峻謀告恪。恪曰。豎子其何能為。不過因",
    "T53n2122_094:0978c09": "酒食行酖毒耳。將親信人以藥酒自隨。恪將",
    "T53n2122_094:0978c10": "入畜犬追銜其衣裾。不得去者三。恪顧拊犬",
    "T53n2122_094:0978c11": "頭曰。悑那無苦也。既入峻伏兵殺之。峻後",
    "T53n2122_094:0978c12": "病夢。為恪所擊狂言常稱見恪。遂死出冤魂志。",
    "T53n2122_094:0978c13": "周武帝周武帝好食雞卵。一食數枚。有監膳儀同名",
    "T53n2122_094:0978c14": "拔虎。常進御食有寵。隋文帝即位。猶後監",
    "T53n2122_094:0978c15": "膳進食。開皇中暴死。而心尚暖。家人不忍",
    "T53n2122_094:0978c16": "殯之。三日乃蘇。能語先云。輿我見至尊。為",
    "T53n2122_094:0978c17": "武帝傳說。既現而請。文帝引問言曰。始忽",
    "T53n2122_094:0978c18": "見人來喚。隨至一處。有大地穴所行之道徑",
    "T53n2122_094:0978c19": "入。纔到穴口。遙見西方有百騎來。儀衛如王",
    "T53n2122_094:0978c20": "者。俄至穴口。乃周武帝也。儀同拜之。帝曰。",
    "T53n2122_094:0978c21": "王喚汝證我事耳。汝身無罪。言訖即入宮中。",
    "T53n2122_094:0978c22": "使者亦引儀同令見宮門。引入庭前。見武帝",
    "T53n2122_094:0978c23": "與王同坐。而有加敬之容。使者令儀同拜王。",
    "T53n2122_094:0978c24": "王問曰。汝為帝作食。前後進白團幾枚。儀",
    "T53n2122_094:0978c25": "同不識白團顧左右。左右教曰。名雞卵為",
    "T53n2122_094:0978c26": "白團也。儀同即答。帝食白團實不記數。王",
    "T53n2122_094:0978c27": "謂帝曰。此人不記。當須出之。帝慘然不樂",
    "T53n2122_094:0978c28": "而起。忽見庭前有鐵床并獄卒數十人。皆牛",
    "T53n2122_094:0978c29": "頭人身帝已臥床上。獄卒用鐵梁壓之。帝兩",
    "T53n2122_094:0979a01": "脇剖裂處。雞子全出。俄與床齊。可十餘斛。",
    "T53n2122_094:0979a02": "乃盡王命數之訖。床及獄卒忽然不見。帝又",
    "T53n2122_094:0979a03": "已在王坐。帝謂儀同云。為我相聞大隋天",
    "T53n2122_094:0979a04": "子。昔與我共食。倉庫玉帛亦我儲之。我今身",
    "T53n2122_094:0979a05": "為滅佛法極受大苦。可為吾作功德也。於是",
    "T53n2122_094:0979a06": "文帝勅天下人。出一錢為追福焉。臨外祖齊",
    "T53n2122_094:0979a07": "公親見問時節。歸家具說。",
    "T53n2122_094:0979a08": "隋趙文若後隋大業中雍州長安縣有人。姓趙名文若。",
    "T53n2122_094:0979a09": "死經七日。家人大斂將欲入棺。乃縮一脚。家",
    "T53n2122_094:0979a10": "人懼怕不敢入棺。文若得活。眷屬喜問所由。",
    "T53n2122_094:0979a11": "文若報云。當死之時。見人引向閻羅王所問",
    "T53n2122_094:0979a12": "文若。汝生存之時作何福業。文若答王。受",
    "T53n2122_094:0979a13": "持金剛般若經。王歎云。善哉。此福第一。汝雖",
    "T53n2122_094:0979a14": "福善。且將汝示其受罪之處。令一人引文",
    "T53n2122_094:0979a15": "若。北行十步至一牆孔。令文若入孔。隔壁有",
    "T53n2122_094:0979a16": "人。引手從孔中捉文若頭引出。極大辛苦。得",
    "T53n2122_094:0979a17": "度牆外見大地獄。鑊湯苦具罪人受苦。不",
    "T53n2122_094:0979a18": "可具述。乃有眾多猪羊雞魚鵝鴨之屬。競來",
    "T53n2122_094:0979a19": "從文若債命。文若云。吾不食汝身。何故見逼。",
    "T53n2122_094:0979a20": "諸畜生等各報云。汝往日時某年某月某處",
    "T53n2122_094:0979a21": "食我頭脚四支。節節分張。人各飲噉。何故諱",
    "T53n2122_094:0979a22": "之。文若見畜引實不敢拒逆。唯知一心念",
    "T53n2122_094:0979a23": "佛。深悔諸罪。不出餘言。求與諸畜得活之",
    "T53n2122_094:0979a24": "時具修福善報謝諸畜。見為修福一時放却。",
    "T53n2122_094:0979a25": "其引使人過將文若至王所。說見受罪處訖。",
    "T53n2122_094:0979a26": "王付一盌釘令文若食之。并用五釘。釘文",
    "T53n2122_094:0979a27": "若頭。項及以手足。然後放過。文若得蘇。具",
    "T53n2122_094:0979a28": "說此事。然患頭痛及以手足。久後修福痛",
    "T53n2122_094:0979a29": "漸得差。從爾已來精勤誦持金剛般若。不敢",
    "T53n2122_094:0979b01": "遺漏寸陰。但見道俗親疏。並勸受持般若。",
    "T53n2122_094:0979b02": "後因使至一驛廳上。暫時偃息。似如欲睡。",
    "T53n2122_094:0979b03": "于時夢見一青衣婦女急速而來。請救乞命。",
    "T53n2122_094:0979b04": "文若驚寤。即喚驛長問云。汝不為吾欲殺",
    "T53n2122_094:0979b05": "生不。驛長答云。實為公欲殺一小羊。文若",
    "T53n2122_094:0979b06": "問云。其羊作何色。答云。是青羖牸羊。文若",
    "T53n2122_094:0979b07": "報云。汝急放却。吾與價直贖取放之。良由般",
    "T53n2122_094:0979b08": "若威力冥資感應也。",
    "T53n2122_094:0979b09": "唐孫迴璞唐殿中侍醫孫迴璞。濟陰人也。至貞觀十",
    "T53n2122_094:0979b10": "三年。從車駕幸九成宮三善谷。與魏太師",
    "T53n2122_094:0979b11": "隣家。甞夜二更聞外有人喚孫侍醫聲。璞起",
    "T53n2122_094:0979b12": "出看。謂是太師之命。既出見兩人謂璞曰。",
    "T53n2122_094:0979b13": "官喚璞。曰我不能步行。即取璞馬乘之。隨",
    "T53n2122_094:0979b14": "二人行。乃覺天地如晝日光明。璞怪訝而不",
    "T53n2122_094:0979b15": "敢言。二人引璞出谷。歷朝堂東。又東北行",
    "T53n2122_094:0979b16": "六七里。至苜蓿谷遙見有兩人持韓鳳方行。",
    "T53n2122_094:0979b17": "語所引璞二人曰。汝等錯追。我所得者是。汝",
    "T53n2122_094:0979b18": "宜放彼人。即放璞。璞循路而還。了了不異",
    "T53n2122_094:0979b19": "平生行處既至家繫馬。見婢當戶眠。喚之不",
    "T53n2122_094:0979b20": "應。越度入戶。見其身。與婦並眠。欲就之而",
    "T53n2122_094:0979b21": "不得。但著南壁立大聲喚婦終不應。屋內極",
    "T53n2122_094:0979b22": "明。見壁角中有蜘蛛網中二蠅。一大一小。并",
    "T53n2122_094:0979b23": "見梁上所著藥物。無不分明。唯不得就床。",
    "T53n2122_094:0979b24": "自知是死。甚憂悶恨。不得共妻別。倚立南",
    "T53n2122_094:0979b25": "壁久之。微睡忽驚覺。覺身已臥床上。而屋",
    "T53n2122_094:0979b26": "中闇黑無所見。喚婦令起然火。而璞方大污",
    "T53n2122_094:0979b27": "流。起視蜘蛛網歷然不殊。見馬亦大污。鳳",
    "T53n2122_094:0979b28": "方是夜暴死。後至十七年。璞奉勅馳驛。往",
    "T53n2122_094:0979b29": "齊州療齊王祐疾。還至雒州東孝義驛。忽",
    "T53n2122_094:0979c01": "見一人。來問曰。君是孫迴璞不。璞曰是。君",
    "T53n2122_094:0979c02": "何問為。答曰。我是鬼耳。魏太師有文書追君",
    "T53n2122_094:0979c03": "為記室。因出文書示璞。璞視之則鄭國公魏",
    "T53n2122_094:0979c04": "徵署也。璞驚曰。鄭公不死。何為遣君送書。",
    "T53n2122_094:0979c05": "鬼曰。已死矣。今為太陽都錄大監。故令我召",
    "T53n2122_094:0979c06": "君迴璞引坐共食。鬼甚喜謝璞。璞請曰。我",
    "T53n2122_094:0979c07": "奉　勅使未還。鄭公不宜追我。還京奏事畢。",
    "T53n2122_094:0979c08": "然後聽命可乎。鬼許之。於是晝則同行。夜",
    "T53n2122_094:0979c09": "便同宿。遂至閿鄉。鬼辭曰。吾取過所度關",
    "T53n2122_094:0979c10": "待君。璞度關出西門見鬼已在門外。復同行",
    "T53n2122_094:0979c11": "至滋水。鬼又與璞別曰。待君奏事訖相見也。",
    "T53n2122_094:0979c12": "君可勿食葷辛。璞許諾。既奏事畢而訪鄭公",
    "T53n2122_094:0979c13": "已薨。校其薨日則孝義驛之前日也。璞自以",
    "T53n2122_094:0979c14": "必死。與家人訣別。而請僧行道。造像寫經。可",
    "T53n2122_094:0979c15": "六七日。夜夢前鬼來召。引璞上高山。山巔有",
    "T53n2122_094:0979c16": "大宮殿。既入見眾。君子迎謂曰。此人修福",
    "T53n2122_094:0979c17": "不得留之。可放去。即推璞墮山。於是驚寤。",
    "T53n2122_094:0979c18": "遂至今無恙矣迴。璞自為臨說。",
    "T53n2122_094:0979c19": "唐李氏唐冀州頓丘縣有老母。姓李。年可七十。無子",
    "T53n2122_094:0979c20": "孤老。唯有奴婢兩人。家鎮酤酒。添灰少量",
    "T53n2122_094:0979c21": "分毫經紀。貞觀年中因病氣斷。死經兩日。凶",
    "T53n2122_094:0979c22": "器已具。但以心上少溫。然始蘇活。口云。初",
    "T53n2122_094:0979c23": "有兩人並著赤衣。門前召出之。有上苻遣追。",
    "T53n2122_094:0979c24": "便即隨去。行至一城。有若州郭。引到側院。",
    "T53n2122_094:0979c25": "見一官人。衣冠大袖憑案而坐。左右甚多。",
    "T53n2122_094:0979c26": "階下大有著枷鎖人。防援如生。官府者遣問",
    "T53n2122_094:0979c27": "老母。何因行濫酤酒多取他物。擬作法華經",
    "T53n2122_094:0979c28": "己向十年。何為不造。老母具言。酒使婢作。",
    "T53n2122_094:0979c29": "量亦是婢。經己付錢一千文與隱師。即遣追",
    "T53n2122_094:0980a01": "婢。須臾即至。勘當元由婢即笞四十放還。",
    "T53n2122_094:0980a02": "遣問隱師。報云。是實。乃語老母云。放汝七日",
    "T53n2122_094:0980a03": "去。經了當來得生善處。遂爾得活。復有人",
    "T53n2122_094:0980a04": "問。勘校老母。初死之時。婢得惺悟久而",
    "T53n2122_094:0980a05": "始蘇。腹背青腫。蓋是四十杖迹。隱禪師者。",
    "T53n2122_094:0980a06": "本是客僧。配寺頓丘。年向六七十。自從出",
    "T53n2122_094:0980a07": "家即頭陀乞食。常一食齋。未甞暫輟。遠近大",
    "T53n2122_094:0980a08": "德並皆敬慕。老母病死之後。隱師夢有赤",
    "T53n2122_094:0980a09": "衣人來問。夢中答云。造經是實。老母乃屈鄉",
    "T53n2122_094:0980a10": "閭眷屬及隱禪師行道。雇諸經生眾手寫經。",
    "T53n2122_094:0980a11": "經了正當七日。還見往者二人來前。母云。",
    "T53n2122_094:0980a12": "使人已來。並皆好住。聲絕即死。隱師見存。道",
    "T53n2122_094:0980a13": "俗欽敬。",
    "T53n2122_094:0980a14": "唐鄭師辯唐東宮右監門兵曹參軍鄭師辯。年未弱冠",
    "T53n2122_094:0980a15": "時暴死。三日而蘇。自言。初有數人見收。",
    "T53n2122_094:0980a16": "將行入官府大門。見有囚百餘人。皆重行北",
    "T53n2122_094:0980a17": "面立。凡為六行。其前行者。形狀肥白好衣",
    "T53n2122_094:0980a18": "服。如貴人。後行漸瘦惡。或著枷鎖。或但去",
    "T53n2122_094:0980a19": "巾帶。皆行連袂。嚴兵守之。師辯至配入第三",
    "T53n2122_094:0980a20": "行東頭第三立。亦去巾帶連袂。辯憂懼專心",
    "T53n2122_094:0980a21": "念佛。忽見生平相識僧來入兵圍內。兵莫之",
    "T53n2122_094:0980a22": "止。因至辯所謂曰。平生不修福。今忽如何。辯",
    "T53n2122_094:0980a23": "求哀請救。僧曰。吾今救汝。得出可持戒耶。",
    "T53n2122_094:0980a24": "辯許諾。須臾吏引入諸囚至官前。以次訊問。",
    "T53n2122_094:0980a25": "至門外為授五戒。用瓶水灌其額。謂曰。日",
    "T53n2122_094:0980a26": "西當活。又以黃帔一枚與辯曰。披此至家。",
    "T53n2122_094:0980a27": "家置淨處也。仍示歸路。辯披之而歸至家。",
    "T53n2122_094:0980a28": "褺帔置床角上。既而目開身動。家人驚散謂",
    "T53n2122_094:0980a29": "欲起屍。唯母不去。問曰。汝活耶。辯曰。日西",
    "T53n2122_094:0980b01": "當活。辯意時疑日午問母。母曰。夜半。方知死",
    "T53n2122_094:0980b02": "生相違晝夜相反。既至日西能食而愈。猶見",
    "T53n2122_094:0980b03": "帔在床頭。及辯能起帔形漸滅。而尚有光。七",
    "T53n2122_094:0980b04": "日乃盡。辯遂持五戒。後數年有友人勸食猪",
    "T53n2122_094:0980b05": "肉辯不得已食一臠。是夜夢已化為羅剎。爪",
    "T53n2122_094:0980b06": "齒各長數尺捉生猪食之。既曉覺口𦛠唾出",
    "T53n2122_094:0980b07": "血。使人視滿口盡是凝血。辯驚不敢復食肉。",
    "T53n2122_094:0980b08": "又數年娶妻。妻家逼食。後乃無驗。然而辯自",
    "T53n2122_094:0980b09": "五六年來身臭。常有大瘡洪爛。然身不能",
    "T53n2122_094:0980b10": "愈。或恐以破戒之故也。臨昔與辯同直東宮。",
    "T53n2122_094:0980b11": "見其自說云耳右此五驗出冥報記。",
    "T53n2122_094:0980b12": "唐韋知十唐右金吾兵曹京兆韋知十。至永徽中煮一",
    "T53n2122_094:0980b13": "羊脚。半日猶生。知十怒家人曰。用柴十倍於",
    "T53n2122_094:0980b14": "常。不知何意。如此更命重煮。還復如故。乃",
    "T53n2122_094:0980b15": "命剖之。其中遂得一銅像。長徑寸焉。光明照",
    "T53n2122_094:0980b16": "灼相好成就。其家一生不敢食酒肉。中山郎",
    "T53n2122_094:0980b17": "餘令親聞說之。",
    "T53n2122_094:0980b18": "唐謝適氏唐癰州萬年縣閻村。即㶚渭之間也。有婦",
    "T53n2122_094:0980b19": "女謝氏。適同縣元氏有女。適迴龍村人來",
    "T53n2122_094:0980b20": "阿照。謝氏永徽末亡。龍朔元年八月。託夢",
    "T53n2122_094:0980b21": "於來氏。女曰。我為生時酤酒。小作升方取",
    "T53n2122_094:0980b22": "價太多。量酒復少。今坐此罪。於北山下人",
    "T53n2122_094:0980b23": "家為牛。近被賣與法界寺夏侯師家。今將我",
    "T53n2122_094:0980b24": "向城南耕稻田。非常辛苦。及寤其女洟泣為",
    "T53n2122_094:0980b25": "阿照言之。至二年正月。有法界寺尼至阿照",
    "T53n2122_094:0980b26": "村。女問尼。尼報云。有夏侯師。是實女。即就",
    "T53n2122_094:0980b27": "寺訪之。云近於北山下買得一牛。見在城南",
    "T53n2122_094:0980b28": "耕地。其女洟泣求請寺尼。乃遣人送其女",
    "T53n2122_094:0980b29": "就之。此牛平常唯一人禁制。若遇餘人必陸",
    "T53n2122_094:0980c01": "梁觝觸。見其女至乃舐其遍體。又流淚焉。女",
    "T53n2122_094:0980c02": "即憑夏侯師贖之。乃隨其女去。今現在阿照",
    "T53n2122_094:0980c03": "家養飼。女常呼為阿孃。承奉不闕。京師王",
    "T53n2122_094:0980c04": "侯妃媵。多令召視。競施錢帛。",
    "T53n2122_094:0980c05": "唐任五娘唐龍朔元年雒州景福寺比丘尼。修行房中。",
    "T53n2122_094:0980c06": "有侍童任五娘。死後修行為五娘立靈。經月",
    "T53n2122_094:0980c07": "餘日。其姊及弟於夜中忽聞靈座上呻吟。其",
    "T53n2122_094:0980c08": "弟初甚恐懼。後乃問之。答曰。我生時於寺上",
    "T53n2122_094:0980c09": "食肉。坐此大苦痛。我體上有瘡。恐污床席。",
    "T53n2122_094:0980c10": "汝可多將灰置床上也。弟依其言置灰。後看",
    "T53n2122_094:0980c11": "床上大有膿血。又語弟曰。姊患不能縫衣。汝",
    "T53n2122_094:0980c12": "大󰡖縷。宜將布來。我為汝作衫及𮧬。弟置",
    "T53n2122_094:0980c13": "布於靈床上經宿即成。又語其妹曰。兒小",
    "T53n2122_094:0980c14": "時患漆。遂殺一螃蟹取汁塗瘡得差。今入",
    "T53n2122_094:0980c15": "刀林地獄。肉中現有折刀七枚。願姊慈念",
    "T53n2122_094:0980c16": "為作功德救助。知姊煎迫交不濟辨。但隨",
    "T53n2122_094:0980c17": "身衣服無益死者。今並未壞。請以用之。姊",
    "T53n2122_094:0980c18": "未報間。乃曰。兒自取去。良久又曰。衣服已",
    "T53n2122_094:0980c19": "來。見在床上。其姊試往觀之。乃所斂之服",
    "T53n2122_094:0980c20": "也。遂送淨土寺寶獻師處。憑寫金剛般若經。",
    "T53n2122_094:0980c21": "每寫一卷了。即報云。已出一刀。凡寫七卷",
    "T53n2122_094:0980c22": "了。乃云。七刀並得出訖。今蒙福助即往託",
    "T53n2122_094:0980c23": "生。與姊及弟哭別而去。吳興沈玄法說。淨",
    "T53n2122_094:0980c24": "土寺僧智整所說亦同右此三驗出冥報拾遺。",
    "T53n2122_094:0980c25": "依宣律師感應記云。四天王等告宣師曰。佛",
    "T53n2122_094:0980c26": "在世時放大光明。佛告天人龍鬼神等。我之",
    "T53n2122_094:0980c27": "正法滅後。多有諸比丘執我小乘教迹。不解",
    "T53n2122_094:0980c28": "毘尼意。噵我聽諸比丘食肉。於是諸比丘",
    "T53n2122_094:0980c29": "等。在僧伽藍內。殺害眾生。猶如獵師屠肆",
    "T53n2122_094:0981a01": "之處。復有比丘。純著繒帛游行婬女酒肆",
    "T53n2122_094:0981a02": "之舍。不習三藏不持禁戒。痛哉苦哉。諸惡比",
    "T53n2122_094:0981a03": "丘。謗黷我教。舌何不落。告諸比丘。我於無",
    "T53n2122_094:0981a04": "量劫來。捨頭目髓腦。或於飢饉世作大肉身",
    "T53n2122_094:0981a05": "施彼餓者。或內外財施未曾悋惜。從初發心",
    "T53n2122_094:0981a06": "乃至成佛。豈教弟子噉眾生肉耶。我既涅槃。",
    "T53n2122_094:0981a07": "諸惡比丘。次補我處。為天人師。開導眾生。",
    "T53n2122_094:0981a08": "令得道果。豈有天人之師口噉眾生肉耶。我",
    "T53n2122_094:0981a09": "初成道時。雖開毘尼中聽食三種淨肉。亦非",
    "T53n2122_094:0981a10": "四生之類。是諸禪定之肉。是不思議肉。非汝",
    "T53n2122_094:0981a11": "所知。何故謗黷我教。我於涅槃楞伽經中。",
    "T53n2122_094:0981a12": "一切生命雜肉皆已斷訖。不聽持戒之人食",
    "T53n2122_094:0981a13": "諸眾生身肉。若有惡比丘噵毘尼教中聽食",
    "T53n2122_094:0981a14": "魚肉聽著蠶衣者。此是魔說。我成道已來至",
    "T53n2122_094:0981a15": "於涅槃。唯服麤布白㲲三衣。未著繒帛。何",
    "T53n2122_094:0981a16": "為謗我耶。",
    "T53n2122_094:0981a17": "94 穢濁篇(九四)穢濁篇第九十四此有四部",
    "T53n2122_094:0981a18": "述意部五辛部啑氣部便利部",
    "T53n2122_094:0981a19": "1 述意部述意部第一",
    "T53n2122_094:0981a20": "夫五陰虛假四大浮危受斯偽質事等畫瓶。",
    "T53n2122_094:0981a21": "感此穢形又同杯器。內外無實觸塗皆染。加",
    "T53n2122_094:0981a22": "復閻浮穢質不淨充軀。常餐酒肉常食葷辛。",
    "T53n2122_094:0981a23": "臭氣上衝諸天衣裂。善神捨衛惡鬼交侵。凡",
    "T53n2122_094:0981a24": "夫僧尼尚不樂近。何況聖賢而不遠離。兼復",
    "T53n2122_094:0981a25": "八苦煎逼九橫摧年。念念遷流心心起滅。徒",
    "T53n2122_094:0981a26": "染六情終墜三惡。願各修身淨其心口也。",
    "T53n2122_094:0981a27": "2 五辛部五辛部第二",
    "T53n2122_094:0981a28": "如楞伽經云。佛言。大慧。如是一切葱韮蒜",
    "T53n2122_094:0981a29": "薤臭穢不淨。能障聖道。亦障世間人天淨",
    "T53n2122_094:0981b01": "處。何況諸佛淨土果報。酒亦如是。",
    "T53n2122_094:0981b02": "又涅槃經云。乃至食葱韮蒜薤亦皆如是。當",
    "T53n2122_094:0981b03": "生苦處穢污不淨。能障聖道。亦障世間人天",
    "T53n2122_094:0981b04": "淨處。何況諸佛淨土果報。酒亦如是。能障",
    "T53n2122_094:0981b05": "聖道。能損善業。能生諸過。",
    "T53n2122_094:0981b06": "又雜阿含經云。不應食五辛。何等為五。一者",
    "T53n2122_094:0981b07": "木葱。二者革葱。三者蒜。四者興渠。五者",
    "T53n2122_094:0981b08": "蘭葱。又梵網經云。若佛子。不得食五辛。大",
    "T53n2122_094:0981b09": "蒜革葱慈葱蘭葱興渠。是五種不得食。",
    "T53n2122_094:0981b10": "又五辛報應經云。七眾等不得食肉葷辛讀",
    "T53n2122_094:0981b11": "誦經論得罪。有病開。在伽藍外白衣家服。已",
    "T53n2122_094:0981b12": "滿四十九日。香湯澡浴竟。然後許讀誦經論",
    "T53n2122_094:0981b13": "不犯。",
    "T53n2122_094:0981b14": "又僧祇十誦五分律等。更無餘治開病比丘",
    "T53n2122_094:0981b15": "服蒜聽七日。在一邊小房內。不得臥僧床褥。",
    "T53n2122_094:0981b16": "眾大小便處講堂處皆不得到。又不得受請",
    "T53n2122_094:0981b17": "及僧中食。不得就佛禮拜。得在下風處遙禮。",
    "T53n2122_094:0981b18": "七日滿已澡浴熏衣。方得入眾。若有患瘡醫",
    "T53n2122_094:0981b19": "教須香治者。佛令先供養佛已。然後許塗身。",
    "T53n2122_094:0981b20": "還在屏處。一同前法出家性潔尚令作法如是況穢俗凡人輙開食耶。",
    "T53n2122_094:0981b21": "3 啑氣部啑氣部第三",
    "T53n2122_094:0981b22": "如僧祇律云。若在禪坊中啑者。不得放恣大",
    "T53n2122_094:0981b23": "啑。若啑來時。當忍以手掩鼻。若不可忍者。",
    "T53n2122_094:0981b24": "應手遮鼻而啑。勿洟唾污比座。若上座啑",
    "T53n2122_094:0981b25": "者。應言和南。下座啑默然。",
    "T53n2122_094:0981b26": "又四分律云。時世尊啑。諸比丘呪願言。長",
    "T53n2122_094:0981b27": "壽。時有居士啑。及禮拜比丘。佛令比丘呪",
    "T53n2122_094:0981b28": "願言長壽。",
    "T53n2122_094:0981b29": "又僧祇律云。佛言。若急下風來者當制。若",
    "T53n2122_094:0981c01": "不可忍者當向下坐。不得在前縱氣。若氣",
    "T53n2122_094:0981c02": "來不可忍者。當下道在。下風放之。",
    "T53n2122_094:0981c03": "又毘尼母經云。氣有二種。一者上氣。二者",
    "T53n2122_094:0981c04": "下氣。上氣欲出時。莫當人張口令出。要迴",
    "T53n2122_094:0981c05": "面向無人處張口令出。若下氣欲出時。不聽",
    "T53n2122_094:0981c06": "眾中出。要作方便出外至無人處令出。然後",
    "T53n2122_094:0981c07": "來入眾。莫使眾譏嫌污賤。入塔時不應放下",
    "T53n2122_094:0981c08": "氣。安塔樹下大眾中皆不得令出氣。師前大",
    "T53n2122_094:0981c09": "德上座前亦不得放下氣出聲。若腹中有病。",
    "T53n2122_094:0981c10": "急者應出外。莫令人生惡賤心。",
    "T53n2122_094:0981c11": "4 便利部便利部第四",
    "T53n2122_094:0981c12": "如優鉢祇王經云。伽藍法界地漫大小行者。",
    "T53n2122_094:0981c13": "五百身墮拔波地獄。後經二十小劫常遣肘",
    "T53n2122_094:0981c14": "手。抱此大小便處臭穢之地。乃至黃泉。",
    "T53n2122_094:0981c15": "又毘尼母經云。諸比丘住處房前。閑處小",
    "T53n2122_094:0981c16": "便污地。臭氣皆不可行。佛聞之告諸比丘。從",
    "T53n2122_094:0981c17": "今已去不聽諸比丘僧伽藍處處小行。當聚",
    "T53n2122_094:0981c18": "一屏猥處。若瓦瓶若木筩。埋地中就中小",
    "T53n2122_094:0981c19": "便已。以物蓋頭。莫令至臭氣。",
    "T53n2122_094:0981c20": "又毘尼母經云。若上廁去時應先取籌草至",
    "T53n2122_094:0981c21": "戶前三彈指作聲。若人非人令得覺知。若無",
    "T53n2122_094:0981c22": "籌不得。壁上拭不得。廁版梁棧上拭不得。",
    "T53n2122_094:0981c23": "用石不得。用青草土塊軟木皮軟葉奇木皆",
    "T53n2122_094:0981c24": "不得用。所應用者。木竹𥯤作籌度量。法極",
    "T53n2122_094:0981c25": "長者。一磔手。短者四指。已用者不得振令",
    "T53n2122_094:0981c26": "污淨者。不得著淨籌中。是名上廁法籌法。上",
    "T53n2122_094:0981c27": "廁有二處。一者起止處。二者用水處。坐起",
    "T53n2122_094:0981c28": "褰衣。一切如起止處無異。廁戶前著淨瓶水。",
    "T53n2122_094:0981c29": "復應著一小瓶。若自有瓶者。當自用。若無",
    "T53n2122_094:0982a01": "瓶者。用廁邊小瓶。不得直用僧大瓶水令污。",
    "T53n2122_094:0982a02": "是名上廁用水法。",
    "T53n2122_094:0982a03": "塔前眾僧前和尚阿闍梨前。不得張口大洟",
    "T53n2122_094:0982a04": "唾著地。若欲洟唾當屏猥處。莫令人惡賤。是",
    "T53n2122_094:0982a05": "名唾法。",
    "T53n2122_094:0982a06": "又三千威儀云。若不洗大小便。比丘得突吉",
    "T53n2122_094:0982a07": "羅罪。亦不得淨僧座具上坐及禮三寶。設禮",
    "T53n2122_094:0982a08": "無福德。又至舍後上廁有二十五事。一欲大",
    "T53n2122_094:0982a09": "小便當行時。不得道上為上座作禮。二亦莫",
    "T53n2122_094:0982a10": "受人禮。三往時當直低頭視地。四往當三",
    "T53n2122_094:0982a11": "彈指。五已有人彈指不得逼。六已上正住彈",
    "T53n2122_094:0982a12": "指乃踞。七正踞中。八不得一足前一足却。九",
    "T53n2122_094:0982a13": "不得令身倚。十斂衣不得使垂圊中。十一",
    "T53n2122_094:0982a14": "不得大咽使面赤。十二當直視前不得顧聽。",
    "T53n2122_094:0982a15": "十三不得污壁。十四不得低頭視圊中。十五",
    "T53n2122_094:0982a16": "不得視陰。十六不得以手持陰。十七不得草",
    "T53n2122_094:0982a17": "蓋地。十八不得持草畫壁作字。十九用水不",
    "T53n2122_094:0982a18": "得大費。二十不得污湔。二十一用水不得使",
    "T53n2122_094:0982a19": "前手著後手。二十二用土當三過。二十三當",
    "T53n2122_094:0982a20": "用澡豆。二十四三過用水。二十五設見水草",
    "T53n2122_094:0982a21": "土。盡當語直日主者。若自手取為善。",
    "T53n2122_094:0982a22": "又僧祇律云。大小行已不用水洗。而受用僧",
    "T53n2122_094:0982a23": "座具床褥得罪。",
    "T53n2122_094:0982a24": "又十誦律云。不洗大行處。不得坐臥僧臥具",
    "T53n2122_094:0982a25": "上得罪。",
    "T53n2122_094:0982a26": "又摩德勒伽論云。不洗大小行處不得禮拜。",
    "T53n2122_094:0982a27": "餘無水處。若為非人所瞋。水神所瞋。或為",
    "T53n2122_094:0982a28": "服藥等開不犯。",
    "T53n2122_094:0982a29": "又三千威儀經云。不洗淨禮佛者。設禮無功",
    "T53n2122_094:0982b01": "德。又雜譬喻經云。有一比丘不彈指來大小",
    "T53n2122_094:0982b02": "便。潛污中鬼面上。魔鬼大恚欲殺沙門。沙",
    "T53n2122_094:0982b03": "門持戒。魔鬼隨逐伺覓其短不能得便既知此事上廁",
    "T53n2122_094:0982b04": "必須謦欬作聲。",
    "T53n2122_094:0982b05": "又賢愚經云。昔佛在世時。舍衛城中。有一",
    "T53n2122_094:0982b06": "貧人。名曰尼提。極貧下賤。常客除糞。佛知",
    "T53n2122_094:0982b07": "應度。即將阿難往到其所。正值尼提擔糞出",
    "T53n2122_094:0982b08": "城。而欲棄之。瓶破污身。遙見世尊深生慚",
    "T53n2122_094:0982b09": "愧。不忍見佛。佛到其所廣為說法。即生信",
    "T53n2122_094:0982b10": "心欲得出家。佛使阿難將至河中與水洗訖。",
    "T53n2122_094:0982b11": "將詣祇桓。佛為說法得須陀洹。尋即出",
    "T53n2122_094:0982b12": "家得阿羅漢果。國人及王聞其出家皆生怨",
    "T53n2122_094:0982b13": "恨。云何佛聽此人出家。波斯匿王即往佛所",
    "T53n2122_094:0982b14": "欲破此事。正值尼提在祇桓門大石上坐縫",
    "T53n2122_094:0982b15": "補故衣。七百諸天香華供養。王見歡喜。請",
    "T53n2122_094:0982b16": "通白佛。尼提比丘身沒石中。出入自在。通",
    "T53n2122_094:0982b17": "白已竟。王到佛所先問此事。向者比丘姓字",
    "T53n2122_094:0982b18": "何等。佛告王曰。是王國中下賤之人。除糞",
    "T53n2122_094:0982b19": "尼提。王聞佛語謗心即除。到尼提所執足作",
    "T53n2122_094:0982b20": "禮。懺悔辭謝。王白佛言。尼提比丘。宿作何",
    "T53n2122_094:0982b21": "業。受此賤身。佛告王曰。昔迦葉佛入涅槃",
    "T53n2122_094:0982b22": "後。有一比丘。出家自在。秉捉僧事。身暫有患。",
    "T53n2122_094:0982b23": "懶起出入便利器中。使一弟子擔往棄之。然",
    "T53n2122_094:0982b24": "其弟子是須陀洹。以是因緣。流浪生死常",
    "T53n2122_094:0982b25": "為下賤。五百世中為人除糞。由昔出家持戒",
    "T53n2122_094:0982b26": "功德。今得值佛出家得道以是義故。不得房內便利。具招前罪。數見俗",
    "T53n2122_094:0982b27": "人懈怠不能自運置穢器。在房便利令他日別將棄。未來定墮地獄。縱得出獄猶。作猪狗蜣蜋廁蟲也。",
    "T53n2122_094:0982b28": "又佛說除災患經云。佛告阿難。乃前過世",
    "T53n2122_094:0982b29": "迦葉佛時。人壽二萬歲。佛事終竟復捨壽",
    "T53n2122_094:0982c01": "命。",
    "T53n2122_094:0982c02": "爾時有王。名曰善頸。供養舍利起七寶",
    "T53n2122_094:0982c03": "塔。高一由延。一切眾生然燈燒香。香華繒綵",
    "T53n2122_094:0982c04": "供養禮事。時有眾女欲供養塔。便共相率掃",
    "T53n2122_094:0982c05": "除塔地。時有狗糞污穢塔地。有一女人。手撮",
    "T53n2122_094:0982c06": "除棄。復有一人。見其以手除地狗糞便唾笑",
    "T53n2122_094:0982c07": "之曰。汝手已污不可復近。彼女逆罵。汝弊",
    "T53n2122_094:0982c08": "婬物。水洗我手便可復淨。佛天人師敬意無",
    "T53n2122_094:0982c09": "已。手除不淨已。便澡手繞塔求願。今掃塔",
    "T53n2122_094:0982c10": "地污穢得除。令我世世勞垢消滅清淨無穢。",
    "T53n2122_094:0982c11": "時諸女人掃塔地者。今此會中諸女人是。爾",
    "T53n2122_094:0982c12": "時掃地願滅塵勞服甘露味。爾時以手除狗",
    "T53n2122_094:0982c13": "糞女者。今柰女是。爾時發願不與污穢會所",
    "T53n2122_094:0982c14": "生清淨。以是福報。不因胞胎臭穢之處。每",
    "T53n2122_094:0982c15": "因華生。以其爾時發一惡聲罵言婬女。故今",
    "T53n2122_094:0982c16": "受是婬女之名。以值佛聞法得須陀洹。",
    "T53n2122_094:0982c17": "又雜寶藏經云。南天竺法家有一童女。必使",
    "T53n2122_094:0982c18": "早起淨掃庭中門戶左右。有長者女。早起掃",
    "T53n2122_094:0982c19": "地。會值如來於門前過。見生歡喜。注意看",
    "T53n2122_094:0982c20": "佛。壽命旋促即終生天。夫生天者法有三念。",
    "T53n2122_094:0982c21": "自思惟言。本是何身。自知人身。今生何處。定",
    "T53n2122_094:0982c22": "知是天。昔作何業來生於此。知由見佛歡",
    "T53n2122_094:0982c23": "喜善業得此果報。感佛重恩來供養佛。佛為",
    "T53n2122_094:0982c24": "說法得須陀洹。",
    "T53n2122_094:0982c25": "又新婆沙論云。昔德叉尸羅國有一女人。至",
    "T53n2122_094:0982c26": "月光王捨千頭處禮。無憂王所起靈廟見有",
    "T53n2122_094:0982c27": "狗糞。在佛座前尋作是思。此處清淨。如何",
    "T53n2122_094:0982c28": "狗糞穢污其中。以手掃除香泥塗飾。善業",
    "T53n2122_094:0982c29": "力故。令此女人遍體生香。如旋檀樹。口中",
    "T53n2122_094:0983a01": "常出青蓮華香。若諸眾生由不護淨故。因內",
    "T53n2122_094:0983a02": "煩惱感諸外穢。故論頌言。",
    "T53n2122_094:0983a03": "世間諸穢草　　能穢污良田",
    "T53n2122_094:0983a04": "如是諸貪穢　　穢污諸含識",
    "T53n2122_094:0983a05": "世間諸穢草　　能穢污良田",
    "T53n2122_094:0983a06": "如是諸瞋穢　　穢污諸含識",
    "T53n2122_094:0983a07": "又賢愚經云。佛在世時。羅閱城邊有一汪水。",
    "T53n2122_094:0983a08": "污泥不淨。多諸糞穢。國中人民以屎尿投中。",
    "T53n2122_094:0983a09": "有一大蟲其形像蛇。加有四足。於其汪水東",
    "T53n2122_094:0983a10": "西馳走。或沒或出。經歷年載。常處其中。受",
    "T53n2122_094:0983a11": "苦無量。爾時世尊將諸比丘。至彼坑所問諸",
    "T53n2122_094:0983a12": "比丘。汝識此蟲宿緣行不。諸比丘咸言。不",
    "T53n2122_094:0983a13": "知。佛言。毘婆尸佛時。有眾賈客入海取寶。大",
    "T53n2122_094:0983a14": "獲珍寶平安還到。選寶上者用施眾僧。規俟",
    "T53n2122_094:0983a15": "僧食。僧受其寶付授摩摩帝。於後僧食向",
    "T53n2122_094:0983a16": "盡。從其求索不與。眾僧苦索。摩摩帝瞋恚",
    "T53n2122_094:0983a17": "而語之言。汝曹噉𡱁。此寶屬我。何緣乃索。",
    "T53n2122_094:0983a18": "由其欺僧惡口罵故。身壞命終墮阿鼻地獄。",
    "T53n2122_094:0983a19": "身常宛轉沸𡱁之中。九十一劫乃從獄出。今",
    "T53n2122_094:0983a20": "墮此中。自從七佛已來皆作其蟲。至賢劫",
    "T53n2122_094:0983a21": "千佛各各皆爾。",
    "T53n2122_094:0983a22": "又百緣經云。佛在王舍城迦蘭陀竹林時。尊",
    "T53n2122_094:0983a23": "者舍利弗大目揵連。設欲食時。先觀地獄",
    "T53n2122_094:0983a24": "畜生餓鬼。然後方食。目連一餓鬼。身如燋",
    "T53n2122_094:0983a25": "柱。腹如太山。咽如細針。髮如錐刀。纏刺其",
    "T53n2122_094:0983a26": "身。諸支節間皆悉火出。呻吟大喚四向馳走。",
    "T53n2122_094:0983a27": "求索𡱁尿以為飲食。疲苦終日而不能得。即",
    "T53n2122_094:0983a28": "問鬼言。汝造何業受如是苦。餓鬼答言。有",
    "T53n2122_094:0983a29": "日之處不煩燈燭。如來世尊今現在世。汝可",
    "T53n2122_094:0983b01": "自問。我今飢渴不能答汝。爾時目連尋往佛",
    "T53n2122_094:0983b02": "所。具問如來。所造業行受如是苦。具以上",
    "T53n2122_094:0983b03": "問。爾時世尊告目連曰。汝今善聽。吾為汝",
    "T53n2122_094:0983b04": "說。此賢劫中。舍衛城中。有一長者。財寶無",
    "T53n2122_094:0983b05": "量。不可稱計。常令僕使壓苷蔗汁。以輸大",
    "T53n2122_094:0983b06": "家。有辟支佛甚患渴病。良醫處藥。教服苷",
    "T53n2122_094:0983b07": "蔗汁病乃可差。時辟支佛往長者家乞苷蔗",
    "T53n2122_094:0983b08": "汁。時彼長者見來歡喜。尋勅其婦富那寄。",
    "T53n2122_094:0983b09": "我有急緣定欲出去。汝今在後取苷蔗汁施",
    "T53n2122_094:0983b10": "辟支佛。時婦答言。汝但出去。我後自與。時",
    "T53n2122_094:0983b11": "夫出已取辟支佛鉢。於其屏處。小便鉢中。以",
    "T53n2122_094:0983b12": "苷蔗汁。蓋覆鉢上。與辟支佛。辟支受已尋知",
    "T53n2122_094:0983b13": "非是投棄於地。空鉢還歸。其後命終墮餓鬼",
    "T53n2122_094:0983b14": "中。常為飢渴所見逼切。以是業緣受如是苦。",
    "T53n2122_094:0983b15": "佛告目連。欲知爾時彼長者婦。今富那寄餓",
    "T53n2122_094:0983b16": "鬼是。佛說是時。諸比丘等捨慳貪緣。厭惡",
    "T53n2122_094:0983b17": "生死。有得四沙門果者。有發辟支佛心者。有",
    "T53n2122_094:0983b18": "發無上菩提心者。爾時諸比丘聞佛所說歡",
    "T53n2122_094:0983b19": "喜奉行。",
    "T53n2122_094:0983b20": "頌曰。",
    "T53n2122_094:0983b21": "噉他身血肉　　貪毒無慈矜",
    "T53n2122_094:0983b22": "養茲身穢質　　蟲寓內銷融",
    "T53n2122_094:0983b23": "不護僧淨器　　受此廁中蟲",
    "T53n2122_094:0983b24": "後報入地獄　　苦痛未知窮",
    "T53n2122_094:0983b25": "感應緣感應緣略引三驗",
    "T53n2122_094:0983b26": "宋釋慧果齊釋弘明唐謝弘敝妻許氏",
    "T53n2122_094:0983b27": "宋釋慧果宋京師瓦官寺有釋慧果。婺州人。少以蔬",
    "T53n2122_094:0983b28": "食苦行自業。宋初游京師止瓦官寺誦法華",
    "T53n2122_094:0983b29": "十地。嘗於廁前見一鬼。致敬於果云。昔為",
    "T53n2122_094:0983c01": "眾僧作維那。小不如法墮在噉糞鬼中。法師",
    "T53n2122_094:0983c02": "德素高明。又慈悲為意。願助以拔濟之方也。",
    "T53n2122_094:0983c03": "又云。昔有錢三千文。霾在柿樹根下。願取",
    "T53n2122_094:0983c04": "以為福。果即告眾掘取。果得錢三千文。為造",
    "T53n2122_094:0983c05": "法華一部。并設齋。後夢見此鬼云。已得改",
    "T53n2122_094:0983c06": "生大勝昔日。果以宋太始六年卒。春秋七十",
    "T53n2122_094:0983c07": "有六。",
    "T53n2122_094:0983c08": "齊釋弘明齊永明中。會稽釋弘明者。止雲門寺誦法華。",
    "T53n2122_094:0983c09": "禮懺為業。每旦水瓶自滿。實諸天童子為給",
    "T53n2122_094:0983c10": "使也。又感虎來入室伏床前久之乃去。又見",
    "T53n2122_094:0983c11": "小兒來聽經云。昔是此寺沙彌。為盜僧厨食",
    "T53n2122_094:0983c12": "今墮廁中。聞上人讀經故力來聽。願助方",
    "T53n2122_094:0983c13": "便。冀免斯累。明為說法。領解方隱。後山精",
    "T53n2122_094:0983c14": "來惱。明乃捉取以腰繩繫之。鬼謝遂放。因",
    "T53n2122_094:0983c15": "之永絕右二驗出梁高僧傳。",
    "T53n2122_094:0983c16": "唐謝弘敝妻許氏唐吳王文學陳郡謝弘敝妻。高陽許氏。武",
    "T53n2122_094:0983c17": "德初年遇患死。經四日而蘇。說云。被二三",
    "T53n2122_094:0983c18": "十人拘至地獄。未見官府即聞喚。雖不識面",
    "T53n2122_094:0983c19": "似是姑丈沈吉光語音。許問云。語聲似是沈",
    "T53n2122_094:0983c20": "丈。何因無頭。南間人呼姑姨夫。皆為某姓丈",
    "T53n2122_094:0983c21": "也。吉光即以手提其頭。置於膊上而誡許曰",
    "T53n2122_094:0983c22": "汝且在此間。勿向西院。待吾為汝造請。即",
    "T53n2122_094:0983c23": "應得出。遂於語處而住。更不東西看。其吉",
    "T53n2122_094:0983c24": "光拪遑似有經紀。凡經再宿。吉光始來語",
    "T53n2122_094:0983c25": "許云。汝今此來。王欲令汝作其女伎。儻引",
    "T53n2122_094:0983c26": "見不須道解絃管。如其不為所悉可引吾為",
    "T53n2122_094:0983c27": "證也。少間有吏抱案引入。王果問之。解絃",
    "T53n2122_094:0983c28": "管不。許云不解。復云。沈吉光具知。王問吉",
    "T53n2122_094:0983c29": "光。答云。不解。王曰。宜早放還不須留也。于",
    "T53n2122_094:0984a01": "時光欲發遣。即共執案人籌度。不解其語。",
    "T53n2122_094:0984a02": "執案人云。娘子功德力雖強。然為先有少罪。",
    "T53n2122_094:0984a03": "隨便受却身業俱淨。豈不快哉。更別引入一",
    "T53n2122_094:0984a04": "大院。其門極小。亦大見有人受罪。許甚驚懼。",
    "T53n2122_094:0984a05": "乃求於主者曰。生平修福何罪而至斯耶。答",
    "T53n2122_094:0984a06": "曰。娘子曾以不淨盌盛食與親。須受此罪。方",
    "T53n2122_094:0984a07": "可得去。遂以銅汁灌口。非常苦毒。比蘇時口",
    "T53n2122_094:0984a08": "內皆爛。光即云。可於此人處受一本經記取。",
    "T53n2122_094:0984a09": "將歸受持勿怠。自今已去保年八十有餘。許",
    "T53n2122_094:0984a10": "生曾未誦經。蘇後遂誦得經一卷。詢訪人間",
    "T53n2122_094:0984a11": "所未曾有。今見受持讀誦不闕。其經見在。",
    "T53n2122_094:0984a12": "文多不載。蘇活之後吉光尚存。以後二年方",
    "T53n2122_094:0984a13": "始遇害。凡諸親屬有欲死者。三年以前並於",
    "T53n2122_094:0984a14": "地下預見。許之從父弟仁則說之云耳右一驗出",
    "T53n2122_094:0984a15": "冥報記。",
    "T53n2122_094:0984a16": "法苑珠林卷第九十四"
}