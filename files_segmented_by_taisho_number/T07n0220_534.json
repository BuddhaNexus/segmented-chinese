{
    "T07n0220_534:0740b22": "大般若波羅蜜多經卷第五百三",
    "T07n0220_534:0740b23": "十四",
    "T07n0220_534:0740b25": "三藏法師玄奘奉　詔譯",
    "T07n0220_534:0740b26": "第三分施等品第二十九之三",
    "T07n0220_534:0740b27": "爾時，善現便白佛言：「若一切法皆本性空，本",
    "T07n0220_534:0740b28": "性空中都無差別，諸菩薩摩訶薩為何所住",
    "T07n0220_534:0740b29": "發趣無上正等菩提，作是願言：『我當趣證廣",
    "T07n0220_534:0740c01": "大無上正等菩提，轉妙法輪度有情眾？』世尊！",
    "T07n0220_534:0740c02": "無上正等菩提廣大甚深，無二行相、非二行",
    "T07n0220_534:0740c03": "相而能證得，諸菩薩摩訶薩云何能證所求",
    "T07n0220_534:0740c04": "無上正等菩提？唯願如來哀愍為說！」佛告",
    "T07n0220_534:0740c05": "善現：「如是！如是！如汝所說。諸佛無上正等",
    "T07n0220_534:0740c06": "菩提廣大甚深，無二行相、非二行相而能證",
    "T07n0220_534:0740c07": "得。所以者何？菩提無二亦無分別，若於菩",
    "T07n0220_534:0740c08": "提行於二相、有分別者，必不能證廣大無上",
    "T07n0220_534:0740c09": "正等菩提。「善現當知！諸菩薩摩訶薩不於菩",
    "T07n0220_534:0740c10": "提行於二相，亦不分別，都無所住，發趣無",
    "T07n0220_534:0740c11": "上正等菩提。諸菩薩摩訶薩於諸法中不行",
    "T07n0220_534:0740c12": "二相，亦不分別，都無所行，便能趣證廣大無",
    "T07n0220_534:0740c13": "上正等菩提。「善現當知！諸菩薩摩訶薩所求",
    "T07n0220_534:0740c14": "無上正等菩提，非行二相而能證得。諸菩薩",
    "T07n0220_534:0740c15": "摩訶薩所有菩提都無行處，謂不行色、受、想、行、",
    "T07n0220_534:0740c16": "識，不行眼處乃至意處，不行色處乃至法處，",
    "T07n0220_534:0740c17": "不行眼界乃至意界，不行色界乃至法界，不",
    "T07n0220_534:0740c18": "行眼識界乃至意識界，不行眼觸乃至意觸，",
    "T07n0220_534:0740c19": "不行眼觸為緣所生諸受乃至意觸為緣所生",
    "T07n0220_534:0740c20": "諸受，不行地界乃至識界，不行因緣乃至增",
    "T07n0220_534:0740c21": "上緣，不行從緣所生諸法，不行無明乃至老",
    "T07n0220_534:0740c22": "死，不行布施乃至般若波羅蜜多，不行內空",
    "T07n0220_534:0740c23": "乃至無性自性空，不行真如乃至不思議界，",
    "T07n0220_534:0740c24": "不行苦、集、滅、道聖諦，不行四念住乃至八聖",
    "T07n0220_534:0740c25": "道支，不行四靜慮、四無量、四無色定，不行空、",
    "T07n0220_534:0740c26": "無相、無願解脫門，不行八解脫乃至十遍處，",
    "T07n0220_534:0740c27": "不行淨觀地乃至如來地，不行極喜地乃至",
    "T07n0220_534:0740c28": "法雲地，不行陀羅尼門、三摩地門，不行五眼、",
    "T07n0220_534:0740c29": "六神通，不行如來十力乃至十八佛不共法，",
    "T07n0220_534:0741a01": "不行大慈、大悲、大喜、大捨，不行三十二大士",
    "T07n0220_534:0741a02": "相、八十隨好，不行無忘失法、恒住捨性，不行",
    "T07n0220_534:0741a03": "一切智、道相智、一切相智，不行預流果乃至",
    "T07n0220_534:0741a04": "獨覺菩提，不行菩薩摩訶薩行，不行無上正",
    "T07n0220_534:0741a05": "等菩提。所以者何？諸菩薩摩訶薩所有菩提，",
    "T07n0220_534:0741a06": "不緣名聲執我、我所。謂彼菩提不作是念：『我",
    "T07n0220_534:0741a07": "行於色、受、想、行、識乃至無上正等菩提。』「復次，",
    "T07n0220_534:0741a08": "善現！諸菩薩摩訶薩所有菩提，非取故行、非",
    "T07n0220_534:0741a09": "捨故行，於一切法無所分別。」具壽善現便白",
    "T07n0220_534:0741a10": "佛言：「若菩薩摩訶薩所有菩提，非取故行、非",
    "T07n0220_534:0741a11": "捨故行，於一切法無所分別，諸菩薩摩訶薩",
    "T07n0220_534:0741a12": "所有菩提當行何處？」佛告善現：「於意云何？諸",
    "T07n0220_534:0741a13": "佛化身所有菩提當行何處？為取故行？為捨",
    "T07n0220_534:0741a14": "故行？」善現對曰：「不也！世尊！諸佛化身實無",
    "T07n0220_534:0741a15": "所有，云何可說所有菩提於是處行若取、若",
    "T07n0220_534:0741a16": "捨？」佛告善現：「於意云何？諸阿羅漢夢中菩",
    "T07n0220_534:0741a17": "提當行何處？為取故行？為捨故行？」善現對曰：",
    "T07n0220_534:0741a18": "「不也！世尊！諸阿羅漢煩惱永盡，惛沈、睡眠、蓋",
    "T07n0220_534:0741a19": "纏俱滅，畢竟無夢，云何當有夢中菩提於是",
    "T07n0220_534:0741a20": "處行若取、若捨？」佛告善現：「如是！如是！如汝所",
    "T07n0220_534:0741a21": "說。諸菩薩摩訶薩行深般若波羅蜜多，所有",
    "T07n0220_534:0741a22": "菩提亦復如是，非取故行，非捨故行，都無行",
    "T07n0220_534:0741a23": "處，達一切法本性空故。」具壽善現復白佛言：",
    "T07n0220_534:0741a24": "「若菩薩摩訶薩行深般若波羅蜜多，所有菩",
    "T07n0220_534:0741a25": "提非取故行，非捨故行，都無行處，謂不行色、",
    "T07n0220_534:0741a26": "受、想、行、識，廣說乃至不行無上正等菩提，亦",
    "T07n0220_534:0741a27": "復不行一切智智。將無菩薩摩訶薩眾，不行",
    "T07n0220_534:0741a28": "十地，不行布施乃至般若波羅蜜多，不行四",
    "T07n0220_534:0741a29": "念住乃至八聖道支，不行十六空，不行靜慮、",
    "T07n0220_534:0741b01": "等持、等至，乃至不行如來十力、四無所畏、四",
    "T07n0220_534:0741b02": "無礙解、十八佛不共法，不行大慈、大悲、大喜、",
    "T07n0220_534:0741b03": "大捨，廣說乃至八十隨好及餘無量無邊佛",
    "T07n0220_534:0741b04": "法，不住菩薩殊勝神通成熟有情、嚴淨佛土，",
    "T07n0220_534:0741b05": "而能證得一切智智？」佛告善現：「諸菩薩摩訶",
    "T07n0220_534:0741b06": "薩所有菩提雖無行處，而諸菩薩摩訶薩眾",
    "T07n0220_534:0741b07": "為欲饒益諸有情故，要行十地及行布施波",
    "T07n0220_534:0741b08": "羅蜜多，廣說乃至要住菩薩殊勝神通成熟",
    "T07n0220_534:0741b09": "有情、嚴淨佛土，乃能證得一切智智。」具壽善",
    "T07n0220_534:0741b10": "現復白佛言：「諸菩薩摩訶薩所有菩提若無",
    "T07n0220_534:0741b11": "行處，將無菩薩摩訶薩眾為欲饒益諸有情",
    "T07n0220_534:0741b12": "故，不住十地久修令滿，不住布施乃至般若",
    "T07n0220_534:0741b13": "波羅蜜多久修令滿，廣說乃至不住菩薩殊",
    "T07n0220_534:0741b14": "勝神通成熟有情、嚴淨佛土久修令滿，而能",
    "T07n0220_534:0741b15": "證得一切智智？」佛告善現：「諸菩薩摩訶薩所",
    "T07n0220_534:0741b16": "有菩提雖無行處，而諸菩薩摩訶薩眾為欲",
    "T07n0220_534:0741b17": "饒益諸有情故，要住十地久修令滿，要住布",
    "T07n0220_534:0741b18": "施乃至般若波羅蜜多久修令滿，廣說乃至",
    "T07n0220_534:0741b19": "要住菩薩殊勝神通成熟有情、嚴淨佛土久修",
    "T07n0220_534:0741b20": "令滿，乃能證得一切智智。善現當知！若菩",
    "T07n0220_534:0741b21": "薩摩訶薩修諸善根未總圓滿，終不能得一",
    "T07n0220_534:0741b22": "切智智。「復次，善現！若菩薩摩訶薩欲得無上",
    "T07n0220_534:0741b23": "正等菩提，應住色本性空，應住受、想、行、識本",
    "T07n0220_534:0741b24": "性空，廣說乃至應住菩薩摩訶薩行本性空，",
    "T07n0220_534:0741b25": "應住無上正等菩提本性空，應住一切法本",
    "T07n0220_534:0741b26": "性空，應住一切有情本性空，修行十地令得",
    "T07n0220_534:0741b27": "圓滿，修行布施乃至般若波羅蜜多令得圓",
    "T07n0220_534:0741b28": "滿，廣說乃至修行菩薩殊勝神通成熟有情、",
    "T07n0220_534:0741b29": "嚴淨佛土令圓滿已，便得無上正等菩提。「善",
    "T07n0220_534:0741c01": "現當知！是一切法本性空理及諸有情本性",
    "T07n0220_534:0741c02": "空理，最極寂靜，無有少法能增能減、能生能",
    "T07n0220_534:0741c03": "滅、能斷能常、能染能淨、能得果能現觀。「善現",
    "T07n0220_534:0741c04": "當知！諸菩薩摩訶薩依世俗故，說修般若波",
    "T07n0220_534:0741c05": "羅蜜多，如實了知本性空已，證得無上正等",
    "T07n0220_534:0741c06": "菩提，不依勝義。所以者何？勝義諦中無色",
    "T07n0220_534:0741c07": "可得，亦無受、想、行、識可得，廣說乃至無諸菩",
    "T07n0220_534:0741c08": "薩摩訶薩行可得，亦無無上正等菩提可得，",
    "T07n0220_534:0741c09": "無行菩薩摩訶薩行者可得，亦無證得諸佛",
    "T07n0220_534:0741c10": "無上正等菩提者可得。善現當知！如是諸法",
    "T07n0220_534:0741c11": "及諸有情，皆依世俗言說施設，不依勝義。「善",
    "T07n0220_534:0741c12": "現當知！諸菩薩摩訶薩行深般若波羅蜜多，",
    "T07n0220_534:0741c13": "從初發心雖極猛利為諸有情行菩提行，而",
    "T07n0220_534:0741c14": "於此心都無所得，於諸有情亦無所得，於大",
    "T07n0220_534:0741c15": "菩提亦無所得，於佛、菩薩亦無所得，以一切",
    "T07n0220_534:0741c16": "法、一切有情皆本性空、不可得故。」爾時，善現",
    "T07n0220_534:0741c17": "便白佛言：「若一切法都無所有，皆本性空、無",
    "T07n0220_534:0741c18": "所得者，云何菩薩摩訶薩行菩提行？云何能",
    "T07n0220_534:0741c19": "得無上菩提？」佛告善現：「於意云何？汝於先",
    "T07n0220_534:0741c20": "時，依止斷界，斷身見等諸煩惱結得無漏根，",
    "T07n0220_534:0741c21": "住無間定，證預流果，次一來果、次不還果、",
    "T07n0220_534:0741c22": "後阿羅漢果。汝於彼時，頗見有夢若心、若道、",
    "T07n0220_534:0741c23": "若諸道果有可得不？」善現對曰：「不也！世尊！」佛",
    "T07n0220_534:0741c24": "告善現：「若汝彼時都無所得，云何言得阿羅",
    "T07n0220_534:0741c25": "漢果？」善現答言：「依世俗說，不依勝義。」佛告",
    "T07n0220_534:0741c26": "善現：「如是！如是！如汝所說。諸菩薩摩訶薩",
    "T07n0220_534:0741c27": "亦復如是，依世俗說行菩提行得大菩提，不",
    "T07n0220_534:0741c28": "依勝義。「善現當知！依世俗故，施設有色、受、",
    "T07n0220_534:0741c29": "想、行、識，廣說乃至依世俗故施設菩薩摩訶",
    "T07n0220_534:0742a01": "薩行，施設無上正等菩提，依世俗故，施設有",
    "T07n0220_534:0742a02": "情、菩薩、諸佛，不依勝義。「善現當知！諸菩薩",
    "T07n0220_534:0742a03": "摩訶薩不見有法能於無上正等菩提有增有",
    "T07n0220_534:0742a04": "減、有益有損，以一切法本性空故。「善現當知！",
    "T07n0220_534:0742a05": "諸菩薩摩訶薩於一切法，觀本性空尚不可",
    "T07n0220_534:0742a06": "得，況初發心而有可得！最初發心尚不可得，",
    "T07n0220_534:0742a07": "況修初地乃至十地布施等六波羅蜜多、三",
    "T07n0220_534:0742a08": "十七種菩提分法、三解脫門乃至無量無邊",
    "T07n0220_534:0742a09": "佛法而有可得！若有可得，定無是處。如是，善",
    "T07n0220_534:0742a10": "現！諸菩薩摩訶薩行深般若波羅蜜多方便",
    "T07n0220_534:0742a11": "善巧，行菩提行證大菩提，度有情眾常無間",
    "T07n0220_534:0742a12": "斷。」爾時，善現復白佛言：「若菩薩摩訶薩雖勤",
    "T07n0220_534:0742a13": "精進修行布施乃至般若波羅蜜多，安住內空",
    "T07n0220_534:0742a14": "乃至無性自性空，安住真如乃至不思議界，",
    "T07n0220_534:0742a15": "安住苦、集、滅、道聖諦，修行四念住乃至八聖",
    "T07n0220_534:0742a16": "道支，修行四靜慮、四無量、四無色定，修行空、",
    "T07n0220_534:0742a17": "無相、無願解脫門，修行八解脫乃至十遍處，",
    "T07n0220_534:0742a18": "修行極喜地乃至法雲地，修行一切陀羅尼",
    "T07n0220_534:0742a19": "門、三摩地門，修行五眼、六神通，修行如來十",
    "T07n0220_534:0742a20": "力乃至十八佛不共法，修行大慈、大悲、大喜、",
    "T07n0220_534:0742a21": "大捨，修行三十二大士相、八十隨好，修行無",
    "T07n0220_534:0742a22": "忘失法、恒住捨性，修行一切智、道相智、一切",
    "T07n0220_534:0742a23": "相智，修行菩薩摩訶薩行，修行無上正等菩",
    "T07n0220_534:0742a24": "提。若菩提道修未圓滿，不能證得無上菩提，",
    "T07n0220_534:0742a25": "云何菩薩摩訶薩修菩提道令得圓滿，能證",
    "T07n0220_534:0742a26": "無上正等菩提？」佛告善現：「若菩薩摩訶薩行",
    "T07n0220_534:0742a27": "深般若波羅蜜多方便善巧，由此方便善巧",
    "T07n0220_534:0742a28": "力故，修行布施波羅蜜多時，不得布施，不得",
    "T07n0220_534:0742a29": "施者，不得受者，不得所為，亦不遠離如是諸",
    "T07n0220_534:0742b01": "法而行布施波羅蜜多。是菩薩摩訶薩如是",
    "T07n0220_534:0742b02": "施時，則能圓滿修菩提道速得成就。如是，善",
    "T07n0220_534:0742b03": "現！諸菩薩摩訶薩行深般若波羅蜜多方便",
    "T07n0220_534:0742b04": "善巧，修菩提道令得圓滿，能證無上正等菩",
    "T07n0220_534:0742b05": "提。於淨戒等波羅蜜多，乃至菩薩摩訶薩行，",
    "T07n0220_534:0742b06": "及佛無上正等菩提，隨其所應廣說亦爾。」",
    "T07n0220_534:0742b07": "爾時，舍利子白佛言：「世尊！云何菩薩摩訶薩",
    "T07n0220_534:0742b08": "行深般若波羅蜜多時，勇猛正勤修菩提道？」",
    "T07n0220_534:0742b09": "佛告舍利子：「若菩薩摩訶薩行深般若波羅",
    "T07n0220_534:0742b10": "蜜多時方便善巧，不和合色乃至識，不離散",
    "T07n0220_534:0742b11": "色乃至識；不和合眼處乃至意處，不離散眼",
    "T07n0220_534:0742b12": "處乃至意處；不和合色處乃至法處，不離散",
    "T07n0220_534:0742b13": "色處乃至法處；不和合眼界乃至意界，不離",
    "T07n0220_534:0742b14": "散眼界乃至意界；不和合色界乃至法界，不",
    "T07n0220_534:0742b15": "離散色界乃至法界；不和合眼識界乃至意",
    "T07n0220_534:0742b16": "識界，不離散眼識界乃至意識界；不和合眼",
    "T07n0220_534:0742b17": "觸乃至意觸，不離散眼觸乃至意觸；不和合",
    "T07n0220_534:0742b18": "眼觸為緣所生諸受乃至意觸為緣所生諸",
    "T07n0220_534:0742b19": "受，不離散眼觸為緣所生諸受乃至意觸為",
    "T07n0220_534:0742b20": "緣所生諸受；不和合地界乃至識界，不離散",
    "T07n0220_534:0742b21": "地界乃至識界；不和合因緣乃至增上緣，不",
    "T07n0220_534:0742b22": "離散因緣乃至增上緣；不和合從緣所生諸",
    "T07n0220_534:0742b23": "法，不離散從緣所生諸法；不和合無明乃至",
    "T07n0220_534:0742b24": "老死，不離散無明乃至老死；不和合布施乃",
    "T07n0220_534:0742b25": "至般若波羅蜜多，不離散布施乃至般若波",
    "T07n0220_534:0742b26": "羅蜜多；不和合內空乃至無性自性空，不離",
    "T07n0220_534:0742b27": "散內空乃至無性自性空；不和合真如乃至",
    "T07n0220_534:0742b28": "不思議界，不離散真如乃至不思議界；不和",
    "T07n0220_534:0742b29": "合苦、集、滅、道聖諦，不離散苦、集、滅、道聖諦；不",
    "T07n0220_534:0742c01": "和合四念住乃至八聖道支，不離散四念住",
    "T07n0220_534:0742c02": "乃至八聖道支；不和合四靜慮、四無量、四無",
    "T07n0220_534:0742c03": "色定，不離散四靜慮、四無量、四無色定；不和",
    "T07n0220_534:0742c04": "合空、無相、無願解脫門，不離散空、無相、無願",
    "T07n0220_534:0742c05": "解脫門；不和合八解脫乃至十遍處，不離散",
    "T07n0220_534:0742c06": "八解脫乃至十遍處；不和合淨觀地乃至如",
    "T07n0220_534:0742c07": "來地，不離散淨觀地乃至如來地；不和合極",
    "T07n0220_534:0742c08": "喜地乃至法雲地，不離散極喜地乃至法雲",
    "T07n0220_534:0742c09": "地；不和合陀羅尼門、三摩地門，不離散陀羅",
    "T07n0220_534:0742c10": "尼門、三摩地門；不和合五眼、六神通，不離散",
    "T07n0220_534:0742c11": "五眼、六神通；不和合如來十力乃至十八佛",
    "T07n0220_534:0742c12": "不共法，不離散如來十力乃至十八佛不共",
    "T07n0220_534:0742c13": "法；不和合大慈、大悲、大喜、大捨，不離散大慈、",
    "T07n0220_534:0742c14": "大悲、大喜、大捨；不和合三十二大士相、八十",
    "T07n0220_534:0742c15": "隨好，不離散三十二大士相、八十隨好；不和",
    "T07n0220_534:0742c16": "合無忘失法、恒住捨性，不離散無忘失法、恒",
    "T07n0220_534:0742c17": "住捨性；不和合一切智、道相智、一切相智，不",
    "T07n0220_534:0742c18": "離散一切智、道相智、一切相智；不和合預流",
    "T07n0220_534:0742c19": "果乃至獨覺菩提，不離散預流果乃至獨覺",
    "T07n0220_534:0742c20": "菩提；不和合一切菩薩摩訶薩行、諸佛無上正",
    "T07n0220_534:0742c21": "等菩提，不離散一切菩薩摩訶薩行、諸佛無",
    "T07n0220_534:0742c22": "上正等菩提。何以故？如是諸法皆無自性，可",
    "T07n0220_534:0742c23": "令和合及離散故。「如是，舍利子！諸菩薩摩訶",
    "T07n0220_534:0742c24": "薩行深般若波羅蜜多時，勇猛正勤修菩提",
    "T07n0220_534:0742c25": "道。」時，舍利子復白佛言：「若一切法都無自性",
    "T07n0220_534:0742c26": "可令和合及離散者，云何菩薩摩訶薩引發",
    "T07n0220_534:0742c27": "般若波羅蜜多於中修學？若菩薩摩訶薩不",
    "T07n0220_534:0742c28": "學般若波羅蜜多，終不能得所求無上正等",
    "T07n0220_534:0742c29": "菩提。」佛告舍利子：「如是！如是！如汝所說。若",
    "T07n0220_534:0743a01": "菩薩摩訶薩不學般若波羅蜜多，終不能得",
    "T07n0220_534:0743a02": "所求無上正等菩提。舍利子！若菩薩摩訶薩",
    "T07n0220_534:0743a03": "求證無上正等菩提，要學般若波羅蜜多乃",
    "T07n0220_534:0743a04": "能證得。舍利子！諸菩薩摩訶薩所求無上正",
    "T07n0220_534:0743a05": "等菩提，要有方便善巧乃能證得，非無方便",
    "T07n0220_534:0743a06": "善巧而能證得。「舍利子！諸菩薩摩訶薩行",
    "T07n0220_534:0743a07": "深般若波羅蜜多時，若見有法自性可得則",
    "T07n0220_534:0743a08": "應可取，不見有法自性可得當何所取？所謂",
    "T07n0220_534:0743a09": "不取此是般若波羅蜜多，此是靜慮、精進、安",
    "T07n0220_534:0743a10": "忍、淨戒、布施波羅蜜多，此是色蘊乃至識蘊，",
    "T07n0220_534:0743a11": "此是眼處乃至意處，此是色處乃至法處，此",
    "T07n0220_534:0743a12": "是眼界乃至意界，此是色界乃至法界，此是",
    "T07n0220_534:0743a13": "眼識界乃至意識界，此是眼觸乃至意觸，此",
    "T07n0220_534:0743a14": "是眼觸為緣所生諸受乃至意觸為緣所生",
    "T07n0220_534:0743a15": "諸受，此是地界乃至識界，此是因緣乃至增",
    "T07n0220_534:0743a16": "上緣，此是從緣所生諸法，此是無明乃至老",
    "T07n0220_534:0743a17": "死，此是內空乃至無性自性空，此是真如乃",
    "T07n0220_534:0743a18": "至不思議界，此是苦、集、滅、道聖諦，此是四念",
    "T07n0220_534:0743a19": "住乃至八聖道支，此是四靜慮、四無量、四無",
    "T07n0220_534:0743a20": "色定，此是空、無相、無願解脫門，此是八解脫",
    "T07n0220_534:0743a21": "乃至十遍處，此是淨觀地乃至如來地，此是",
    "T07n0220_534:0743a22": "極喜地乃至法雲地，此是陀羅尼門、三摩地",
    "T07n0220_534:0743a23": "門，此是五眼、六神通，此是如來十力乃至十",
    "T07n0220_534:0743a24": "八佛不共法，此是大慈、大悲、大喜、大捨，此是",
    "T07n0220_534:0743a25": "三十二大士相、八十隨好，此是無忘失法、恒",
    "T07n0220_534:0743a26": "住捨性，此是一切智、道相智、一切相智，此是",
    "T07n0220_534:0743a27": "預流果乃至獨覺菩提，此是一切菩薩摩訶薩",
    "T07n0220_534:0743a28": "行，此是諸佛無上正等菩提，此是異生，此",
    "T07n0220_534:0743a29": "是聲聞，此是獨覺，此是菩薩摩訶薩，此是如",
    "T07n0220_534:0743b01": "來、應、正等覺。「舍利子！諸菩薩摩訶薩行深般",
    "T07n0220_534:0743b02": "若波羅蜜多，如實了知一切法性皆不可取，所",
    "T07n0220_534:0743b03": "謂般若乃至布施波羅蜜多皆不可取，色蘊",
    "T07n0220_534:0743b04": "乃至識蘊皆不可取，眼處乃至意處皆不可",
    "T07n0220_534:0743b05": "取，色處乃至法處皆不可取，眼界乃至意界",
    "T07n0220_534:0743b06": "皆不可取，色界乃至法界皆不可取，眼識界",
    "T07n0220_534:0743b07": "乃至意識界皆不可取，眼觸乃至意觸皆不",
    "T07n0220_534:0743b08": "可取，眼觸為緣所生諸受乃至意觸為緣所",
    "T07n0220_534:0743b09": "生諸受皆不可取，地界乃至識界皆不可取，",
    "T07n0220_534:0743b10": "因緣乃至增上緣皆不可取，從緣所生諸法",
    "T07n0220_534:0743b11": "皆不可取，無明乃至老死皆不可取，四念住",
    "T07n0220_534:0743b12": "乃至八聖道支皆不可取，內空乃至無性自",
    "T07n0220_534:0743b13": "性空皆不可取，真如乃至不思議界皆不可",
    "T07n0220_534:0743b14": "取，苦、集、滅、道聖諦皆不可取，四靜慮、四無量、",
    "T07n0220_534:0743b15": "四無色定皆不可取，空、無相、無願解脫門皆",
    "T07n0220_534:0743b16": "不可取，八解脫乃至十遍處皆不可取，淨觀",
    "T07n0220_534:0743b17": "地乃至如來地皆不可取，極喜地乃至法雲",
    "T07n0220_534:0743b18": "地皆不可取，陀羅尼門、三摩地門皆不可取，",
    "T07n0220_534:0743b19": "五眼、六神通皆不可取，如來十力乃至十八",
    "T07n0220_534:0743b20": "佛不共法皆不可取，大慈、大悲、大喜、大捨皆",
    "T07n0220_534:0743b21": "不可取，三十二大士相、八十隨好皆不可取，",
    "T07n0220_534:0743b22": "無忘失法、恒住捨性皆不可取，一切智、道相",
    "T07n0220_534:0743b23": "智、一切相智皆不可取，預流果乃至獨覺菩",
    "T07n0220_534:0743b24": "提皆不可取，一切菩薩摩訶薩行、諸佛無上",
    "T07n0220_534:0743b25": "正等菩提皆不可取，一切異生、聲聞、獨覺、菩",
    "T07n0220_534:0743b26": "薩、如來皆不可取。「舍利子！諸菩薩摩訶薩行",
    "T07n0220_534:0743b27": "深般若波羅蜜多，如實了知一切法性不可",
    "T07n0220_534:0743b28": "取故，於一切法得無障礙。舍利子！此不可取",
    "T07n0220_534:0743b29": "波羅蜜多即是無障波羅蜜多，如是無障波",
    "T07n0220_534:0743c01": "羅蜜多即是般若波羅蜜多，諸菩薩摩訶薩",
    "T07n0220_534:0743c02": "應於中學。舍利子！若菩薩摩訶薩能於中學，",
    "T07n0220_534:0743c03": "於一切法都無所得，尚不得學，況得無上正",
    "T07n0220_534:0743c04": "等菩提！況得般若波羅蜜多！況得異生、聲聞、",
    "T07n0220_534:0743c05": "獨覺、菩薩、佛法！何以故？舍利子！無有少法實",
    "T07n0220_534:0743c06": "有自性。於無自性一切法中，何等是異生法？",
    "T07n0220_534:0743c07": "何等是預流乃至諸佛法？舍利子！如是諸",
    "T07n0220_534:0743c08": "法既不可得，依何等法可施設有補特伽羅？",
    "T07n0220_534:0743c09": "補特伽羅既不可得，云何可說此是異生、此",
    "T07n0220_534:0743c10": "是預流乃至如來、應、正等覺？」時，舍利子便白",
    "T07n0220_534:0743c11": "佛言：「若一切法都無自性、皆非實有，依何等",
    "T07n0220_534:0743c12": "事而可了知此是異生，此是異生法？廣說乃",
    "T07n0220_534:0743c13": "至此是如來、應、正等覺，此是如來、應、正等覺",
    "T07n0220_534:0743c14": "法？」佛告舍利子：「於汝意云何？為實有色，或",
    "T07n0220_534:0743c15": "曾、或當如諸愚夫異生執不？為實有受、想、行、",
    "T07n0220_534:0743c16": "識，或曾、或當如諸愚夫異生執不？廣說乃至",
    "T07n0220_534:0743c17": "為實有諸佛無上正等菩提，或曾、或當如諸愚",
    "T07n0220_534:0743c18": "夫異生執不？為實有異生乃至如來、應、正等",
    "T07n0220_534:0743c19": "覺，或曾、或當如諸愚夫異生執不？」舍利子曰：",
    "T07n0220_534:0743c20": "「不也！世尊！但由顛倒愚夫異生有如是執。」佛",
    "T07n0220_534:0743c21": "告舍利子：「諸菩薩摩訶薩行深般若波羅蜜",
    "T07n0220_534:0743c22": "多方便善巧，雖觀諸法都無自性、皆非實有，",
    "T07n0220_534:0743c23": "而依世俗發趣無上正等菩提，為諸有情方",
    "T07n0220_534:0743c24": "便宣說，令得正解離諸顛倒。」時，舍利子復白",
    "T07n0220_534:0743c25": "佛言：「云何菩薩摩訶薩行深般若波羅蜜多",
    "T07n0220_534:0743c26": "時方便善巧，由此方便善巧力故，雖觀諸",
    "T07n0220_534:0743c27": "法都無自性、皆非實有，而依世俗發趣無上",
    "T07n0220_534:0743c28": "正等菩提，為諸有情方便宣說，令得正解離",
    "T07n0220_534:0743c29": "諸顛倒？」佛告舍利子：「諸菩薩摩訶薩行深般",
    "T07n0220_534:0744a01": "若波羅蜜多時，成就如是方便善巧，謂都不",
    "T07n0220_534:0744a02": "見少有實法可於中住，由於中住而有罣礙，",
    "T07n0220_534:0744a03": "由罣礙故而有退沒，由退沒故心便羸劣，心",
    "T07n0220_534:0744a04": "羸劣故便生懈怠。「舍利子！以一切法都無實",
    "T07n0220_534:0744a05": "事，無我、我所，皆用無性而為自性，本性空寂，",
    "T07n0220_534:0744a06": "自相空寂。唯有一切愚夫異生迷謬顛倒，執",
    "T07n0220_534:0744a07": "著色蘊乃至識蘊，執著眼處乃至意處，執著",
    "T07n0220_534:0744a08": "色處乃至法處，執著眼界乃至意界，執著色",
    "T07n0220_534:0744a09": "界乃至法界，執著眼識界乃至意識界，執著",
    "T07n0220_534:0744a10": "眼觸乃至意觸，執著眼觸為緣所生諸受乃至",
    "T07n0220_534:0744a11": "意觸為緣所生諸受，執著地界乃至識界，執",
    "T07n0220_534:0744a12": "著因緣乃至增上緣，執著從緣所生諸法，執",
    "T07n0220_534:0744a13": "著無明乃至老死，執著布施乃至般若波羅蜜",
    "T07n0220_534:0744a14": "多，執著內空乃至無性自性空，執著真如乃",
    "T07n0220_534:0744a15": "至不思議界，執著苦、集、滅、道聖諦，執著四念",
    "T07n0220_534:0744a16": "住乃至八聖道支，執著四靜慮、四無量、四無",
    "T07n0220_534:0744a17": "色定，執著空、無相、無願解脫門，執著八解脫",
    "T07n0220_534:0744a18": "乃至十遍處，執著淨觀地乃至如來地，執著",
    "T07n0220_534:0744a19": "極喜地乃至法雲地，執著陀羅尼門、三摩地",
    "T07n0220_534:0744a20": "門，執著五眼、六神通，執著如來十力乃至十",
    "T07n0220_534:0744a21": "八佛不共法，執著大慈、大悲、大喜、大捨，執著",
    "T07n0220_534:0744a22": "三十二大士相、八十隨好，執著無忘失法、恒",
    "T07n0220_534:0744a23": "住捨性，執著一切智、道相智、一切相智，執著",
    "T07n0220_534:0744a24": "預流果乃至獨覺菩提，執著菩薩摩訶薩行，",
    "T07n0220_534:0744a25": "執著無上正等菩提，執著異生乃至如來、應、",
    "T07n0220_534:0744a26": "正等覺。「由此因緣，諸菩薩摩訶薩觀一切法",
    "T07n0220_534:0744a27": "都無實事，無我、我所，皆用無性而為自性，本",
    "T07n0220_534:0744a28": "性空寂，自相空寂。行深般若波羅蜜多，自立",
    "T07n0220_534:0744a29": "如幻師為有情說法，諸慳貪者為說布施，諸",
    "T07n0220_534:0744b01": "犯戒者為說淨戒，諸瞋忿者為說安忍，諸懈",
    "T07n0220_534:0744b02": "怠者為說精進，諸散亂者為說靜慮，諸惡慧",
    "T07n0220_534:0744b03": "者為說般若。是菩薩摩訶薩安立有情令住",
    "T07n0220_534:0744b04": "布施乃至般若波羅蜜多已，復為宣說能出",
    "T07n0220_534:0744b05": "生死殊勝聖法，令諸有情依之修學，或得預",
    "T07n0220_534:0744b06": "流果，或得一來果，或得不還果，或得阿羅",
    "T07n0220_534:0744b07": "漢果，或得獨覺菩提，或入菩薩摩訶薩位，或",
    "T07n0220_534:0744b08": "住無上正等菩提。」時，舍利子復白佛言：「諸菩",
    "T07n0220_534:0744b09": "薩摩訶薩行深般若波羅蜜多時，云何不名",
    "T07n0220_534:0744b10": "有所得者？謂諸有情實無所有，而令安住布",
    "T07n0220_534:0744b11": "施、淨戒、安忍、精進、靜慮、般若波羅蜜多，復為",
    "T07n0220_534:0744b12": "宣說能出生死殊勝聖法，或令得預流果，乃",
    "T07n0220_534:0744b13": "至或令證得無上正等菩提。」佛告舍利子：「諸",
    "T07n0220_534:0744b14": "菩薩摩訶薩行深般若波羅蜜多時，於諸有情",
    "T07n0220_534:0744b15": "非有所得。所以者何？是菩薩摩訶薩行深般",
    "T07n0220_534:0744b16": "若波羅蜜多時，不見有情少實可得，唯有世",
    "T07n0220_534:0744b17": "俗假說有情。舍利子！諸菩薩摩訶薩行深般",
    "T07n0220_534:0744b18": "若波羅蜜多時，安住二諦，為諸有情宣說正",
    "T07n0220_534:0744b19": "法。何等為二？一者、世俗。二者、勝義。舍利子！",
    "T07n0220_534:0744b20": "雖二諦中有情施設俱不可得，而諸菩薩摩",
    "T07n0220_534:0744b21": "訶薩行深般若波羅蜜多時方便善巧，為諸",
    "T07n0220_534:0744b22": "有情宣說法要，令諸有情聞正法已，於現法",
    "T07n0220_534:0744b23": "中尚不得我，何況當得所求聖果！如是，舍利",
    "T07n0220_534:0744b24": "子！菩薩摩訶薩行深般若波羅蜜多方便善",
    "T07n0220_534:0744b25": "巧，雖為有情宣說法要，令修正行得所證果，",
    "T07n0220_534:0744b26": "而心於彼都無所得，了知諸法不可得故。」時，",
    "T07n0220_534:0744b27": "舍利子便白佛言：「此諸菩薩摩訶薩是真菩",
    "T07n0220_534:0744b28": "薩摩訶薩，雖於諸法不得一性，不得異性，不得",
    "T07n0220_534:0744b29": "總性，不得別性，而著如是大功德鎧。由著如",
    "T07n0220_534:0744c01": "是大功德鎧，不生欲界，不生色界，不生無色",
    "T07n0220_534:0744c02": "界，不見有為界，不見無為界。雖化有情令出",
    "T07n0220_534:0744c03": "三界，而於有情都無所得，亦復不得有情施",
    "T07n0220_534:0744c04": "設。有情施設不可得故無縛無解，無縛解故",
    "T07n0220_534:0744c05": "無染無淨，無染淨故諸趣差別不可了知，諸",
    "T07n0220_534:0744c06": "趣差別不可了知故無業無煩惱，無業煩惱",
    "T07n0220_534:0744c07": "故亦無異熟果。既無異熟果如何得有我及",
    "T07n0220_534:0744c08": "有情流轉諸趣生三界等種種差別？」佛告舍",
    "T07n0220_534:0744c09": "利子：「如是！如是！如汝所說。舍利子！若有情類",
    "T07n0220_534:0744c10": "先有後無，菩薩、如來應有過失，先無後有理",
    "T07n0220_534:0744c11": "亦不然，諸趣輪迴有無亦爾。是故，舍利子！若",
    "T07n0220_534:0744c12": "如來出世、若不出世，法性常住真如、法界、不",
    "T07n0220_534:0744c13": "虛妄性終無改易。以一切法法性、法界、法住、",
    "T07n0220_534:0744c14": "法定、真如、實際猶如虛空，此中尚無我等可",
    "T07n0220_534:0744c15": "得，況有色等諸法可得！既無色等諸法可得，",
    "T07n0220_534:0744c16": "如何當有諸趣輪迴？諸趣輪迴既不可得，如",
    "T07n0220_534:0744c17": "何當有成熟有情令其解脫？但依世俗假說",
    "T07n0220_534:0744c18": "為有。「舍利子！以如是法自性皆空。諸菩薩摩",
    "T07n0220_534:0744c19": "訶薩從過去佛如實聞已，為脫有情顛倒執",
    "T07n0220_534:0744c20": "著，求趣無上正等菩提，於求趣時不作是念：",
    "T07n0220_534:0744c21": "『我於此法已得當得，令彼有情已度當度所",
    "T07n0220_534:0744c22": "執著處生死眾苦。』「舍利子！是菩薩摩訶薩為",
    "T07n0220_534:0744c23": "脫有情顛倒執著，被功德鎧大誓莊嚴，勇猛",
    "T07n0220_534:0744c24": "正勤無所戀著，不退無上正等菩提，恒於菩",
    "T07n0220_534:0744c25": "提不生疑惑，謂：『我當得、不當得耶？』但正念言：",
    "T07n0220_534:0744c26": "『我定當得所求無上正等菩提，作諸有情真",
    "T07n0220_534:0744c27": "實饒益，謂令解脫迷謬顛倒諸趣輪迴受生",
    "T07n0220_534:0744c28": "死苦。』舍利子！是菩薩摩訶薩雖脫有情迷謬",
    "T07n0220_534:0744c29": "顛倒諸趣生死而無所得，唯依世俗說有是",
    "T07n0220_534:0745a01": "事。「舍利子！如巧幻師或彼弟子，依帝網術",
    "T07n0220_534:0745a02": "化作無量百千俱胝那庾多眾，復化種種上",
    "T07n0220_534:0745a03": "妙飲食施幻有情皆令飽滿，作此事已歡喜",
    "T07n0220_534:0745a04": "唱言：『我已獲得廣大福聚。』於意云何？此巧",
    "T07n0220_534:0745a05": "幻師或彼弟子，實使有情得飽滿不？」舍利子",
    "T07n0220_534:0745a06": "曰：「不也！世尊！」佛告舍利子：「菩薩摩訶薩亦",
    "T07n0220_534:0745a07": "復如是，從初發心，為欲度脫諸有情故，修行",
    "T07n0220_534:0745a08": "布施乃至般若波羅蜜多，安住內空乃至無",
    "T07n0220_534:0745a09": "性自性空，安住真如乃至不思議界，安住苦、",
    "T07n0220_534:0745a10": "集、滅、道聖諦，修行四念住乃至八聖道支，修",
    "T07n0220_534:0745a11": "行四靜慮、四無量、四無色定，修行空、無相、無",
    "T07n0220_534:0745a12": "願解脫門，修行八解脫乃至十遍處，修行極",
    "T07n0220_534:0745a13": "喜地乃至法雲地，修行陀羅尼門、三摩地門，",
    "T07n0220_534:0745a14": "修行五眼、六神通，修行如來十力乃至十八",
    "T07n0220_534:0745a15": "佛不共法，修行大慈、大悲、大喜、大捨，修行三",
    "T07n0220_534:0745a16": "十二大士相、八十隨好，修行無忘失法、恒住",
    "T07n0220_534:0745a17": "捨性，修行一切智、道相智、一切相智，圓滿菩",
    "T07n0220_534:0745a18": "薩大菩提道，成熟有情、嚴淨佛土。「舍利子！諸",
    "T07n0220_534:0745a19": "菩薩摩訶薩雖作此事，而於有情及一切法",
    "T07n0220_534:0745a20": "都無所得，不作是念：『我以此法調伏如是諸",
    "T07n0220_534:0745a21": "有情類，令其遠離顛倒執著，不復往來受生",
    "T07n0220_534:0745a22": "死苦。』」",
    "T07n0220_534:0745a23": "爾時，具壽善現便白佛言：「世尊！何謂菩薩大",
    "T07n0220_534:0745a24": "菩提道？諸菩薩摩訶薩修行此道方便善巧，",
    "T07n0220_534:0745a25": "成熟有情、嚴淨佛土，速證無上正等菩提。」佛",
    "T07n0220_534:0745a26": "告善現：「諸菩薩摩訶薩從初發心，所行布施",
    "T07n0220_534:0745a27": "乃至般若波羅蜜多，廣說乃至所行一切智、道",
    "T07n0220_534:0745a28": "相智、一切相智及餘無量無邊佛法，皆是菩",
    "T07n0220_534:0745a29": "薩大菩提道。諸菩薩摩訶薩修行此道，方便",
    "T07n0220_534:0745b01": "善巧成熟有情、嚴淨佛土，速證無上正等菩",
    "T07n0220_534:0745b02": "提，而無有情、佛土等想。」具壽善現復白佛言：",
    "T07n0220_534:0745b03": "「云何菩薩摩訶薩修行布施波羅蜜多時，方",
    "T07n0220_534:0745b04": "便善巧成熟有情？」佛告善現：「有菩薩摩訶薩",
    "T07n0220_534:0745b05": "修行布施波羅蜜多時方便善巧，自行布施",
    "T07n0220_534:0745b06": "亦勸他行布施，慇懃教誡教授彼言：『諸善男",
    "T07n0220_534:0745b07": "子！莫著布施，若著布施當更受身，若更受",
    "T07n0220_534:0745b08": "身，由斯展轉當受無量無邊大苦。諸善男子！",
    "T07n0220_534:0745b09": "勝義諦中都無布施，亦無施者、受者、施物及",
    "T07n0220_534:0745b10": "諸施果，如是諸法本性皆空，本性空中無法",
    "T07n0220_534:0745b11": "可取，諸法空性亦不可取。』如是，善現！諸菩",
    "T07n0220_534:0745b12": "薩摩訶薩修行布施波羅蜜多時，雖於有情",
    "T07n0220_534:0745b13": "自能行施亦勸他施，而於布施、施者、受者、施",
    "T07n0220_534:0745b14": "物、施果都無所得，如是布施波羅蜜多名無",
    "T07n0220_534:0745b15": "所得波羅蜜多。善現當知！是菩薩摩訶薩於",
    "T07n0220_534:0745b16": "此諸法無所得時，方便善巧能化有情住預",
    "T07n0220_534:0745b17": "流果，廣說乃至或趣無上正等菩提。如是，善",
    "T07n0220_534:0745b18": "現！諸菩薩摩訶薩修行布施波羅蜜多時，成",
    "T07n0220_534:0745b19": "熟有情令得利樂。「善現當知！是菩薩摩訶薩",
    "T07n0220_534:0745b20": "自行布施，亦勸他行布施，恒正稱揚行布施",
    "T07n0220_534:0745b21": "法，歡喜讚歎行布施者。是菩薩摩訶薩修行",
    "T07n0220_534:0745b22": "如是大布施已，或生剎帝利大族，或生婆羅",
    "T07n0220_534:0745b23": "門大族，或生長者大族，或生居士大族豐饒",
    "T07n0220_534:0745b24": "財寶，或作小王於小國土富貴自在，或作大",
    "T07n0220_534:0745b25": "王於大國土富貴自在，或作輪王於四洲界",
    "T07n0220_534:0745b26": "富貴自在。「是菩薩摩訶薩生如是等諸尊貴",
    "T07n0220_534:0745b27": "處，以四攝事攝諸有情，先教有情安住布施，",
    "T07n0220_534:0745b28": "由此漸次令住淨戒、安忍、精進、靜慮、般若，復",
    "T07n0220_534:0745b29": "令安住四靜慮、四無量、四無色定，復令安住",
    "T07n0220_534:0745c01": "三十七種菩提分法，復令安住三解脫門。是",
    "T07n0220_534:0745c02": "菩薩摩訶薩令諸有情住如是等諸善法已，",
    "T07n0220_534:0745c03": "或令趣入正性離生，得預流果乃至令得阿",
    "T07n0220_534:0745c04": "羅漢果，或令趣入正性離生，漸次證得獨覺",
    "T07n0220_534:0745c05": "菩提，或令趣入正性離生，漸次修學諸菩薩",
    "T07n0220_534:0745c06": "地，速趣無上正等菩提。復告彼言：『諸善男",
    "T07n0220_534:0745c07": "子！當發大願速趣無上正等菩提，作諸有情",
    "T07n0220_534:0745c08": "勝饒益事。諸有情類虛妄分別所執諸法皆",
    "T07n0220_534:0745c09": "無自性，但由顛倒妄執為有，是故汝等當勤",
    "T07n0220_534:0745c10": "精進，自斷顛倒亦勸他斷，自脫生死亦令他",
    "T07n0220_534:0745c11": "脫，自得大利亦令他得。』",
    "T07n0220_534:0745c12": "大般若波羅蜜多經卷第五百三十四"
}