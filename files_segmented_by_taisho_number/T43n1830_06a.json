{
    "T43n1830_06a:0427b25": "folio_6a 成唯識論述記卷第六本",
    "T43n1830_06a:0427b27": "沙門基撰",
    "T43n1830_06a:0427b28": "論。前所略標至彼差別相。述曰。自下重解",
    "T43n1830_06a:0427b29": "六位心所。於中有二。初標所說總勸教興。",
    "T43n1830_06a:0427c01": "次隨解釋。此即初也　就解釋中大文有二。",
    "T43n1830_06a:0427c02": "初以五頌別顯心所。後總料簡心所與心",
    "T43n1830_06a:0427c03": "為一為異。就此初中分為五段。初一頌辨",
    "T43n1830_06a:0427c04": "二位。次一頌辨善位。次半頌辨煩惱位。次",
    "T43n1830_06a:0427c05": "二頌辨隨煩惱位。後半頌辨不定位　以",
    "T43n1830_06a:0427c06": "一頌辨二位中。有二。初問起論端。後隨",
    "T43n1830_06a:0427c07": "問答。",
    "T43n1830_06a:0427c08": "論。且初二位其相云何。述曰。即初問也。",
    "T43n1830_06a:0427c09": "論。頌曰至所緣事不同。述曰。下第二段別",
    "T43n1830_06a:0427c10": "答所問。初一句頌顯明初位。前本識中已",
    "T43n1830_06a:0427c11": "辨其相。今略標之。下三句頌。釋第二位。於",
    "T43n1830_06a:0427c12": "中有二。上二句顯第二位名。下一句釋別",
    "T43n1830_06a:0427c13": "境義。下長行中。准頌所明分為二段。解",
    "T43n1830_06a:0427c14": "遍行中有二。初總解頌初句。後釋遍行之",
    "T43n1830_06a:0427c15": "義。",
    "T43n1830_06a:0427c16": "論。曰六位中初至如前廣說。述曰。此即總",
    "T43n1830_06a:0427c17": "釋頌中初句。今解初字及觸等字。此五遍行",
    "T43n1830_06a:0427c18": "自性．作業。前第三卷第八識中已廣解訖。彼",
    "T43n1830_06a:0427c19": "卷所言遍行之義後當說者。今此說之。",
    "T43n1830_06a:0427c20": "論。此遍行相云何應知。述曰。下有三。初",
    "T43n1830_06a:0427c21": "問。次答。後結。釋頌所言遍行之義。初薩婆",
    "T43n1830_06a:0427c22": "多等問但五遍。經部師等問有實五以為",
    "T43n1830_06a:0427c23": "遍行。",
    "T43n1830_06a:0427c24": "論。聖教正理為定量故。述曰。下答有二。初",
    "T43n1830_06a:0427c25": "總。次別。此即總答。由教及理二門知故。",
    "T43n1830_06a:0427c26": "論。此中教者至四是遍行。述曰。即是別答。",
    "T43n1830_06a:0427c27": "初教答。後理答。瑜伽五十六卷亦引此經",
    "T43n1830_06a:0427c28": "破經部等。大小共許。即阿含經。前者亦言",
    "T43n1830_06a:0427c29": "起盡經也。此是初經。何故此中但說四者",
    "T43n1830_06a:0428a01": "舉觸為依。如前第三云。瑜伽何故唯說觸",
    "T43n1830_06a:0428a02": "與受．想．思三法為依。舉蘊勝故。即是觸",
    "T43n1830_06a:0428a03": "生三蘊。且隱作意不說。即行蘊攝故。",
    "T43n1830_06a:0428a04": "若爾何義故知作意必有。",
    "T43n1830_06a:0428a05": "論。又契經說至方能生識。述曰。即象跡喻",
    "T43n1830_06a:0428a06": "經。",
    "T43n1830_06a:0428a07": "論。餘經復說至亦是遍行。述曰。經復說故。",
    "T43n1830_06a:0428a08": "起盡經也。如前第三卷第八遍行中引。合",
    "T43n1830_06a:0428a09": "顯揚引經云恒共和合等。及五十五亦云",
    "T43n1830_06a:0428a10": "四無色蘊恒和合等。即諸經論不相乖返。不",
    "T43n1830_06a:0428a11": "相離相應故名和合。故知作意亦是遍行。",
    "T43n1830_06a:0428a12": "亦前四也。",
    "T43n1830_06a:0428a13": "論。此等聖教誠證非一。述曰。大論第三解。",
    "T43n1830_06a:0428a14": "根不壞境現前等。五十五亦言。五遍行心所。",
    "T43n1830_06a:0428a15": "遍一切心生。第三亦爾。五蘊．百法皆是說",
    "T43n1830_06a:0428a16": "故。即是誠證非一。五十五所引是經。餘是論",
    "T43n1830_06a:0428a17": "故。此即教證。",
    "T43n1830_06a:0428a18": "論。理謂識起至觸一境故。述曰。下引理證。",
    "T43n1830_06a:0428a19": "諸識起時必緣境依根名有三和。三和定",
    "T43n1830_06a:0428a20": "生觸。亦由觸故方有三和。又若無觸時。心．",
    "T43n1830_06a:0428a21": "心所應離散不能和合同觸一境故。今既",
    "T43n1830_06a:0428a22": "三合及心．心所和合同觸於境。故必有觸。",
    "T43n1830_06a:0428a23": "定是遍行。",
    "T43n1830_06a:0428a24": "論。作意引心至心應無故。述曰。作意之性",
    "T43n1830_06a:0428a25": "能警心．心所令趣自境。此若無者心則不",
    "T43n1830_06a:0428a26": "起。不起故心現行無。非無種子。",
    "T43n1830_06a:0428a27": "論。受能領納至無隨一故。述曰。歡等三相",
    "T43n1830_06a:0428a28": "如次配順．違．中三境。即是三受。餘文可知。",
    "T43n1830_06a:0428a29": "論。想能安立至境分齊相。述曰。謂如取是",
    "T43n1830_06a:0428b01": "青非非青所緣。及處以來分齊隨多隨少",
    "T43n1830_06a:0428b02": "或大或小等。安立義者。施設等也。若無想",
    "T43n1830_06a:0428b03": "不能取境此分齊相多少所緣。故想定有。",
    "T43n1830_06a:0428b04": "論。思令心取至故必有思。述曰。能取正",
    "T43n1830_06a:0428b05": "因等。等者等取邪．俱相違相。如第三卷說。",
    "T43n1830_06a:0428b06": "故是遍行。",
    "T43n1830_06a:0428b07": "論。由此證知至義至當說。述曰。結上所明。",
    "T43n1830_06a:0428b08": "第三文也。然破經部等無別有心所。故顯",
    "T43n1830_06a:0428b09": "此五心起皆生。如顯揚第一引證說有。餘",
    "T43n1830_06a:0428b10": "欲等五經不說有。理不遍生故別境攝。觸",
    "T43n1830_06a:0428b11": "等五法性．業。指前第三卷說。其餘非遍行",
    "T43n1830_06a:0428b12": "之義如下當知。此結前生後也。即是解第",
    "T43n1830_06a:0428b13": "一句頌訖。",
    "T43n1830_06a:0428b14": "次解下三。合有二文。初以五門分別。後例",
    "T43n1830_06a:0428b15": "餘門。",
    "T43n1830_06a:0428b16": "論。次別境者謂欲至惠。述曰。第一列名釋",
    "T43n1830_06a:0428b17": "別境義。解第二句上三字。以下二字及第三",
    "T43n1830_06a:0428b18": "句全。如文別解。",
    "T43n1830_06a:0428b19": "論。所緣事境至次初說故。述曰。釋第四句",
    "T43n1830_06a:0428b20": "及解次言。釋別境名也。然別四境一一可",
    "T43n1830_06a:0428b21": "知。五十五云。所樂．決定．串習．觀察四境別",
    "T43n1830_06a:0428b22": "也。",
    "T43n1830_06a:0428b23": "次別解五。第二出體。體中有二。初別出。後",
    "T43n1830_06a:0428b24": "總非遍行。",
    "T43n1830_06a:0428b25": "論。云何為欲。述曰。自下各有二。初問。次",
    "T43n1830_06a:0428b26": "答。此問也。答中有三。初解體．業。次廣前",
    "T43n1830_06a:0428b27": "文。後破異執。此即問也。",
    "T43n1830_06a:0428b28": "論。於所樂境至勤依為業。述曰。然勤依者",
    "T43n1830_06a:0428b29": "如此下說。及對法第十等皆云。信為欲依。",
    "T43n1830_06a:0428c01": "欲為精進依。即入佛法次第依也。然欲既",
    "T43n1830_06a:0428c02": "通三性。即唯善欲為依。今又解。勤者勤劬。",
    "T43n1830_06a:0428c03": "染法懈怠勤作諸惡亦是勤故。無記事勤即",
    "T43n1830_06a:0428c04": "欲．勝解。若言精進。精進唯善。勤通三性。皆",
    "T43n1830_06a:0428c05": "欲為依。非唯善勤。下文說欲能起正勤。前",
    "T43n1830_06a:0428c06": "解為勝。下三師解。此中所說第一總意。",
    "T43n1830_06a:0428c07": "論。有義所樂至有希望故。述曰。其可欣境。",
    "T43n1830_06a:0428c08": "謂漏．無漏可欣之事方生於欲。此據情可",
    "T43n1830_06a:0428c09": "欣故通三性。非唯無漏實可欣法。於可欣",
    "T43n1830_06a:0428c10": "事欲見．欲聞．欲覺．欲知故有希望。即是",
    "T43n1830_06a:0428c11": "四境之中所樂境也。",
    "T43n1830_06a:0428c12": "論。於可厭事至豈非有欲。述曰。此外人問。",
    "T43n1830_06a:0428c13": "謂苦穢事等。未得之者希彼不合。已得之",
    "T43n1830_06a:0428c14": "者望彼別離。豈非有欲。緣可厭事欲既得",
    "T43n1830_06a:0428c15": "生。如何唯言可欣生欲。",
    "T43n1830_06a:0428c16": "論。此但緣彼至非可厭事。述曰。論主答",
    "T43n1830_06a:0428c17": "云。此不緣可厭事。謂此欲但求彼可厭之",
    "T43n1830_06a:0428c18": "事未合不合。已合得離之位。可欣自體。若",
    "T43n1830_06a:0428c19": "自內身可欣不合。及後離位。若欲外境此",
    "T43n1830_06a:0428c20": "位。即是緣可欣事生。非可厭事。",
    "T43n1830_06a:0428c21": "論。故於可厭至亦無欲起。述曰。可厭之處",
    "T43n1830_06a:0428c22": "即通六識。或唯第六。其中容境八識俱通。全",
    "T43n1830_06a:0428c23": "不起欲。不欣彼故。非可欣故。境雖可欣。",
    "T43n1830_06a:0428c24": "若不希望亦無欲起。唯前六識。如邪見撥",
    "T43n1830_06a:0428c25": "滅．道等時亦無有欲。",
    "T43n1830_06a:0428c26": "論。有義所樂至亦無欲起。述曰。第二師。所",
    "T43n1830_06a:0428c27": "樂者。謂所求之境。隨境體性可欣可厭。但",
    "T43n1830_06a:0428c28": "求於彼可欣事上。未得望合。已得願不",
    "T43n1830_06a:0428c29": "離。可厭之事。未得願不得合。已得願別",
    "T43n1830_06a:0429a01": "離中。皆得起欲。故論但言求合離等。等取",
    "T43n1830_06a:0429a02": "彼也。即緣此二皆得生欲。餘文可解。故",
    "T43n1830_06a:0429a03": "體寬於第一。唯前七識。或唯第六。有此欲",
    "T43n1830_06a:0429a04": "故。於中容境全不起欲。即通八識。或唯前",
    "T43n1830_06a:0429a05": "六．及八。以第七識常希求故。",
    "T43n1830_06a:0429a06": "論。有義所樂至即全無欲。述曰。第三師。所",
    "T43n1830_06a:0429a07": "樂者謂欲觀境。不但求彼若合若離。但欲作",
    "T43n1830_06a:0429a08": "意隨何識欲觀等者。皆有欲生。唯前六識。",
    "T43n1830_06a:0429a09": "或唯第六．七．八因中無作意欲觀。任運起",
    "T43n1830_06a:0429a10": "故。七．八二識全。及六識異熟心等一分。但",
    "T43n1830_06a:0429a11": "隨因．境勢力任運緣者全無欲起。餘皆欲",
    "T43n1830_06a:0429a12": "生。",
    "T43n1830_06a:0429a13": "論。由此理趣欲非遍行。述曰。結也。於此三",
    "T43n1830_06a:0429a14": "中。第三最勝。境稍寬故。即七．八識無欲理",
    "T43n1830_06a:0429a15": "生。正合前七識中第四師義。",
    "T43n1830_06a:0429a16": "論。有說要由至為諸法本。述曰。自下破執。",
    "T43n1830_06a:0429a17": "薩婆多說。要由有欲希望境力。諸心．心所",
    "T43n1830_06a:0429a18": "方取所緣。若不希望如何取境。即欲遍諸",
    "T43n1830_06a:0429a19": "心欲為諸法本。證欲遍義。",
    "T43n1830_06a:0429a20": "論。彼說不然至心心所故。述曰。今破不然。",
    "T43n1830_06a:0429a21": "心等取境作意功力。警心．心所令取所緣。",
    "T43n1830_06a:0429a22": "如前已說。聖教但言作意能生識。不言欲",
    "T43n1830_06a:0429a23": "能生心。故知作意令心等取境。何待於欲。",
    "T43n1830_06a:0429a24": "論。如說諸法至皆由愛生。述曰。此即難言。",
    "T43n1830_06a:0429a25": "經亦說愛為諸法本。豈一切心皆由愛有。",
    "T43n1830_06a:0429a26": "若言如愛非遍生心。如何說欲為諸法本",
    "T43n1830_06a:0429a27": "順正理第十廣引此經。乃至未云解脫堅固",
    "T43n1830_06a:0429a28": "究竟涅槃。",
    "T43n1830_06a:0429a29": "論。故說欲為至勤依為業。述曰。經中所說。",
    "T43n1830_06a:0429b01": "說欲所起一切事業。由欲為彼本。通三性",
    "T43n1830_06a:0429b02": "法皆有勤故。由此文知。入法初首。由善",
    "T43n1830_06a:0429b03": "法欲能發精進。由精進故。助成於欲一切",
    "T43n1830_06a:0429b04": "善事。此即說欲為諸善法本。如說信為法",
    "T43n1830_06a:0429b05": "本但是善因。欲為法本理應如是。對法十",
    "T43n1830_06a:0429b06": "五。謂一切法欲為根本。乃至出離為後邊",
    "T43n1830_06a:0429b07": "等。故對法．顯揚皆說勤依為業。欲通緣三",
    "T43n1830_06a:0429b08": "世。欲作意觀故非唯未來。以前三師一一",
    "T43n1830_06a:0429b09": "三世辨對可知。",
    "T43n1830_06a:0429b10": "論。云何勝解至引轉為業。述曰。此判文等",
    "T43n1830_06a:0429b11": "一如於欲。",
    "T43n1830_06a:0429b12": "論。謂邪正等至不能引轉。述曰。謂此勝解。",
    "T43n1830_06a:0429b13": "由邪教．邪理．邪證等力。或正教等力。或非",
    "T43n1830_06a:0429b14": "邪正教．理．證力。即汎所緣。於所取境審決",
    "T43n1830_06a:0429b15": "印持此事如是非不如是。以生勝解。或教",
    "T43n1830_06a:0429b16": "者教示。或是言說。但由轉習。理者有此道",
    "T43n1830_06a:0429b17": "理。非謂四諦真實理也。即攝一切事及真",
    "T43n1830_06a:0429b18": "理。謂此木是木之理等。乃至一切法亦然。證",
    "T43n1830_06a:0429b19": "者即修禪定。或諸識現量等心能審決者皆",
    "T43n1830_06a:0429b20": "有勝解。由此道理生印可故。更有異緣",
    "T43n1830_06a:0429b21": "不能引轉令此心中更生疑惑。",
    "T43n1830_06a:0429b22": "論。故猶預境至非遍行攝。述曰。即疑心中",
    "T43n1830_06a:0429b23": "全無解起。即染心中少分無也。非審決心",
    "T43n1830_06a:0429b24": "亦無勝解。便通三性。",
    "T43n1830_06a:0429b25": "論。有說心等至皆有勝解。述曰。順正理云。",
    "T43n1830_06a:0429b26": "有餘師言。今此中解。即薩婆多異師。諸對法",
    "T43n1830_06a:0429b27": "異計說。心取境時無拘礙故皆有勝解。謂",
    "T43n1830_06a:0429b28": "不同大乘印境決定名為勝解。即疑心中",
    "T43n1830_06a:0429b29": "全無彼故。我宗但言無物拘礙心。令心於",
    "T43n1830_06a:0429c01": "境能緣者即是勝解。故遍行攝。",
    "T43n1830_06a:0429c02": "論。彼說非理至即心等故。述曰。汝言不拘",
    "T43n1830_06a:0429c03": "礙者。若是能不礙名勝解。除心．心所以外",
    "T43n1830_06a:0429c04": "法。皆是能不礙。與心．心所為增上緣皆不",
    "T43n1830_06a:0429c05": "礙故。若是所不礙。即心．心所皆是所不礙。",
    "T43n1830_06a:0429c06": "故言心等等取心所。何但一法。",
    "T43n1830_06a:0429c07": "若彼救言但由勝解增勝力故。發起心等。",
    "T43n1830_06a:0429c08": "不為所礙。",
    "T43n1830_06a:0429c09": "論。勝發起者根作意故。述曰。勝發起因根",
    "T43n1830_06a:0429c10": "及作意二法之力。何關勝解。",
    "T43n1830_06a:0429c11": "若彼救言。根．作意二自力。不能為勝發起",
    "T43n1830_06a:0429c12": "諸心．心所。亦由此勝解力故。彼根作意方",
    "T43n1830_06a:0429c13": "能發起。",
    "T43n1830_06a:0429c14": "論。若由此故至便有無窮失。述曰。亦應勝",
    "T43n1830_06a:0429c15": "解應自無力為勝發起。應復待餘法方能",
    "T43n1830_06a:0429c16": "勝發。是心所故。如汝作意。若許勝解復待",
    "T43n1830_06a:0429c17": "餘者。便有無窮失。若勝解不待餘。作意等",
    "T43n1830_06a:0429c18": "亦應爾故。但以印可為勝解相。故疑心中",
    "T43n1830_06a:0429c19": "不得起也。若言心起決定有之。但相微隱",
    "T43n1830_06a:0429c20": "何以知也。若以餘位有比此亦有。即餘位",
    "T43n1830_06a:0429c21": "有尋．伺。上地亦應有。但相隱故不可知者。",
    "T43n1830_06a:0429c22": "如是大失。即唯決定境起勝解也。",
    "T43n1830_06a:0429c23": "論。云何為念至定依為業。述曰。故四法迹",
    "T43n1830_06a:0429c24": "念是定因。",
    "T43n1830_06a:0429c25": "論。謂數憶持至能引定故。述曰。重釋業用。",
    "T43n1830_06a:0429c26": "曾所受境。念中或有已受彼體。或未得體",
    "T43n1830_06a:0429c27": "但受彼類。如無漏緣染污心等。即近親取名",
    "T43n1830_06a:0429c28": "緣彼體。若遠取不著總名彼類。他界緣使",
    "T43n1830_06a:0429c29": "等並彼中攝。後得智緣有為無漏等。名念",
    "T43n1830_06a:0430a01": "彼體。緣真如等。名緣彼類名等。無分別智",
    "T43n1830_06a:0430a02": "緣真如時。名緣彼體。初起一念名緣彼",
    "T43n1830_06a:0430a03": "類。雖非曾受曾受名故。加行道中作彼觀",
    "T43n1830_06a:0430a04": "故。名為曾體。亦名彼類。令心明記此生定",
    "T43n1830_06a:0430a05": "者。由多增故。定專注故。即唯善念生正定",
    "T43n1830_06a:0430a06": "故。若散心念非必生定。",
    "T43n1830_06a:0430a07": "論。於曾未受至全不起念。述曰。釋曾未受",
    "T43n1830_06a:0430a08": "若體若類。如涅槃等全不起念。即通三世",
    "T43n1830_06a:0430a09": "緣之起念。多於過去亦念未來。與前所",
    "T43n1830_06a:0430a10": "受諸境合故。若曾聞說涅槃等名而起念",
    "T43n1830_06a:0430a11": "者。亦名曾受彼境之類而起於念。若總不",
    "T43n1830_06a:0430a12": "聞心散慢緣。便無念起。",
    "T43n1830_06a:0430a13": "論。設曾所受至遍行所攝。述曰。此類非一。",
    "T43n1830_06a:0430a14": "雖聞涅槃等。及七．八識境。不明記故亦不",
    "T43n1830_06a:0430a15": "生念。",
    "T43n1830_06a:0430a16": "論。有說心起至憶念因故。述曰。然經部師",
    "T43n1830_06a:0430a17": "不說遍有。但薩婆多師。正理論第十文。謂",
    "T43n1830_06a:0430a18": "有說言失念亂心。即無念故非遍行者。彼",
    "T43n1830_06a:0430a19": "復說言。以於後時有憶念故。明今有念",
    "T43n1830_06a:0430a20": "為後念因。",
    "T43n1830_06a:0430a21": "論。彼說非理至前亦有故。述曰。今破彼",
    "T43n1830_06a:0430a22": "計。勿於後時有染癡等．善信等故。今恒",
    "T43n1830_06a:0430a23": "有彼類亦為後因故。若言後生癡等。亦前",
    "T43n1830_06a:0430a24": "癡等為因。即念非遍心有。如癡等故。若爾",
    "T43n1830_06a:0430a25": "如自證分為後憶念因知前亦有。念亦應",
    "T43n1830_06a:0430a26": "爾者不然。心許前有體之上更立用。今已",
    "T43n1830_06a:0430a27": "不許前有念體後念等生。何得以念例",
    "T43n1830_06a:0430a28": "於心也。",
    "T43n1830_06a:0430a29": "論。前心心所至憶念因故。述曰。心等取境",
    "T43n1830_06a:0430b01": "已熏功能在本識中。足為後時有憶念",
    "T43n1830_06a:0430b02": "因。何須今念順生後念。或想取像勝故。為",
    "T43n1830_06a:0430b03": "因生後時念足得。何待今念後念方生。",
    "T43n1830_06a:0430b04": "論。云何為定至智依為業。述曰。能生智者",
    "T43n1830_06a:0430b05": "此多分言。或淨分說。非謂一切。即如定後",
    "T43n1830_06a:0430b06": "起癡心故。",
    "T43n1830_06a:0430b07": "論。謂觀德失至決擇智生。述曰。心專一境",
    "T43n1830_06a:0430b08": "依教而緣。證解所緣心便明淨。由斯遂有",
    "T43n1830_06a:0430b09": "無漏智生。能知所緣德失等相。約四法迹",
    "T43n1830_06a:0430b10": "定能生智。非定須然。",
    "T43n1830_06a:0430b11": "論。心專注言至非唯一境。述曰。此專注言。",
    "T43n1830_06a:0430b12": "非是定心唯緣一物。即隨所注心多少境。",
    "T43n1830_06a:0430b13": "或一剎那別欲注心處。深取所緣定即得",
    "T43n1830_06a:0430b14": "生。非要前後唯緣一境。",
    "T43n1830_06a:0430b15": "論。不爾見道至應無等持。述曰。其相見道",
    "T43n1830_06a:0430b16": "為十六心。觀境應無等持。以要前後唯緣",
    "T43n1830_06a:0430b17": "一境故。彼一一念皆住其心。於一境轉深",
    "T43n1830_06a:0430b18": "取所緣故有定也。",
    "T43n1830_06a:0430b19": "論。若不繫心至故非遍行。述曰。即散亂心",
    "T43n1830_06a:0430b20": "不專注者便無定起。其第七識雖亦別緣。",
    "T43n1830_06a:0430b21": "不專注心於境轉故。不深取故。故非定",
    "T43n1830_06a:0430b22": "俱。如前第五卷說。故彼與此非是相違。此",
    "T43n1830_06a:0430b23": "許易境亦名定故。能深取故。",
    "T43n1830_06a:0430b24": "論。有說爾時至應說誠言。述曰。正理師等。",
    "T43n1830_06a:0430b25": "亂心等時亦有定起。但相微隱相難知者。今",
    "T43n1830_06a:0430b26": "詰彼曰應說誠言。誠謂誠諦。虛言說有理",
    "T43n1830_06a:0430b27": "未可通。應緣實言令我知有。",
    "T43n1830_06a:0430b28": "論。若定能令至是觸用故。述曰。若彼救言",
    "T43n1830_06a:0430b29": "定能令心等和合同趣一境。心起皆有故是",
    "T43n1830_06a:0430c01": "遍者。理亦不然。此觸用故。觸能和合心．心",
    "T43n1830_06a:0430c02": "所法不令離別。同一緣故。",
    "T43n1830_06a:0430c03": "論。若謂此定至無易義故。述曰。又汝若言",
    "T43n1830_06a:0430c04": "令剎那頃能住一境。心不易緣故遍行攝",
    "T43n1830_06a:0430c05": "者。理亦不然。一剎那心等。自然於一境無",
    "T43n1830_06a:0430c06": "改易義。何須定爾。非一念心緣此復可更",
    "T43n1830_06a:0430c07": "緣彼故。彼謂不然。心等性不定。非唯一念",
    "T43n1830_06a:0430c08": "能住一境。由此經言心如猨猴難禁制",
    "T43n1830_06a:0430c09": "故。故若一念住一境者。此由定數故有爾",
    "T43n1830_06a:0430c10": "也。問彼設無定者。一念之心亦易緣不。彼",
    "T43n1830_06a:0430c11": "言若無於定心住一境。則貪等無心自成",
    "T43n1830_06a:0430c12": "染。此例不然。專注所緣必由定有。心住",
    "T43n1830_06a:0430c13": "於境豈假定爾。不可以貪等無而不成",
    "T43n1830_06a:0430c14": "染。便言定等無時心不緣慮。緣慮之事心",
    "T43n1830_06a:0430c15": "先自成。豈假餘法。其心剎那住境亦爾。若",
    "T43n1830_06a:0430c16": "緣慮時必住境故。但深取境假定方能。由",
    "T43n1830_06a:0430c17": "此心等不假於定。一念之中能住於境。",
    "T43n1830_06a:0430c18": "論。若言由定至取所緣故。述曰。彼復救言",
    "T43n1830_06a:0430c19": "令心取境名之為定。復難彼言。令心取",
    "T43n1830_06a:0430c20": "境作意之功。非由定力。如前已說。如須正",
    "T43n1830_06a:0430c21": "理第十一救言大廣。",
    "T43n1830_06a:0430c22": "論。有說此定至心一境性。述曰。此經部師。",
    "T43n1830_06a:0430c23": "以經三學中說為心學。靜慮支中說為心一",
    "T43n1830_06a:0430c24": "境性。故離心無。",
    "T43n1830_06a:0430c25": "論。彼非誠證至說彼言故。述曰。今破不然。",
    "T43n1830_06a:0430c26": "心學者依攝心故。心一境者。令心住一境",
    "T43n1830_06a:0430c27": "故說為心。非體即心。",
    "T43n1830_06a:0430c28": "論。根力學支至非即心故。述曰。五根．五力．",
    "T43n1830_06a:0430c29": "七覺．八道支中別說故。定非即心。如念．惠",
    "T43n1830_06a:0431a01": "等。念．惠等法彼體是思。然非即心故以為",
    "T43n1830_06a:0431a02": "喻。此中比量如文可解。亦如正理論第十",
    "T43n1830_06a:0431a03": "一廣闡。",
    "T43n1830_06a:0431a04": "論。云何為惠至斷疑為業。述曰。此說勝惠",
    "T43n1830_06a:0431a05": "故言斷疑。疑心俱時亦有惠故。至下當知。",
    "T43n1830_06a:0431a06": "論。觀謂德失至非遍行攝。述曰。釋業義。",
    "T43n1830_06a:0431a07": "顯非遍行。然於愚昧心中無者。非一切愚",
    "T43n1830_06a:0431a08": "皆無。以邪見者癡增上故。今但愚而亦昧心",
    "T43n1830_06a:0431a09": "即無也。愚不昧者或可有故。第八識昧而",
    "T43n1830_06a:0431a10": "不愚亦無惠也。",
    "T43n1830_06a:0431a11": "正理師云。",
    "T43n1830_06a:0431a12": "論。有說爾時至天愛寧知。述曰。但相微隱。",
    "T43n1830_06a:0431a13": "彼時亦有。今應問彼。天愛寧知。",
    "T43n1830_06a:0431a14": "論。對法說為大地法故。述曰。天愛救言。發",
    "T43n1830_06a:0431a15": "智．六足俱我所宗。總名對法。對法說為大",
    "T43n1830_06a:0431a16": "地法故。",
    "T43n1830_06a:0431a17": "論。諸部對法至執為定量。述曰。今應難曰。",
    "T43n1830_06a:0431a18": "諸部對法展轉相違。非是根本佛所說故。汝",
    "T43n1830_06a:0431a19": "等如何執彼對法以為定量。總非諸部。",
    "T43n1830_06a:0431a20": "大段第二遮是遍行。",
    "T43n1830_06a:0431a21": "論。唯觸等五至不應固執。述曰。唯五是遍",
    "T43n1830_06a:0431a22": "行。如前引經。說十非經。不應固執。須依",
    "T43n1830_06a:0431a23": "本經。非末論故。",
    "T43n1830_06a:0431a24": "既別說已。次總結之。",
    "T43n1830_06a:0431a25": "論。然欲等五至如信貪等。述曰。此中比量。",
    "T43n1830_06a:0431a26": "欲等五法。定非遍行。非觸等五故。如信．貪",
    "T43n1830_06a:0431a27": "等。",
    "T43n1830_06a:0431a28": "大段第三明欲等五獨或並生。",
    "T43n1830_06a:0431a29": "論。有義此五至必有餘四。述曰。此師意說。",
    "T43n1830_06a:0431b01": "此欲等五。若一起時必有餘四。相資之時方",
    "T43n1830_06a:0431b02": "作用轉。五必俱生。若一不起時。餘四皆不",
    "T43n1830_06a:0431b03": "起。此安惠義。西方共責。論說四境能生欲",
    "T43n1830_06a:0431b04": "等。如何此五定可俱生。又若有境非曾所",
    "T43n1830_06a:0431b05": "受。但聞此勝名即生希欲。如何有念。不",
    "T43n1830_06a:0431b06": "專注故如何有定。不印是非亦無勝解。故",
    "T43n1830_06a:0431b07": "必不俱。彼言四境能生欲等。約欲等五行",
    "T43n1830_06a:0431b08": "相增說。謂欲但於所樂境增。故偏說之。",
    "T43n1830_06a:0431b09": "非實於中無細餘四。故必相資。",
    "T43n1830_06a:0431b10": "論。有義不定至無後二故。述曰。起欲等五",
    "T43n1830_06a:0431b11": "或俱不俱。所以知者。瑜伽第三說四一切。",
    "T43n1830_06a:0431b12": "說此五種無後二故。第三是時。第四是俱。",
    "T43n1830_06a:0431b13": "未必俱故。若言欲等行相不俱增故彼不",
    "T43n1830_06a:0431b14": "說俱。五體既俱有。彼處應說。",
    "T43n1830_06a:0431b15": "論。又說此五至非定俱故。述曰。五十五說",
    "T43n1830_06a:0431b16": "此欲等五緣四境生。所樂．決定．曾習．所觀。",
    "T43n1830_06a:0431b17": "所緣四境能緣欲等。非是俱故。論說此五",
    "T43n1830_06a:0431b18": "依四境生。若境不必俱。欲等未必並。所緣．",
    "T43n1830_06a:0431b19": "能緣各各非定俱故。非必相資。",
    "T43n1830_06a:0431b20": "此義如何等。",
    "T43n1830_06a:0431b21": "論。應說此五至唯起憶念。述曰。此欲等五",
    "T43n1830_06a:0431b22": "緣四境時。或時起一於所樂境唯起於欲。",
    "T43n1830_06a:0431b23": "境非串習故無念起。境不決定故無勝解。",
    "T43n1830_06a:0431b24": "非所觀境故無定．惠。此所樂境既如是簡。",
    "T43n1830_06a:0431b25": "次餘三境准此可知。",
    "T43n1830_06a:0431b26": "論。或於所觀至有定無惠。述曰。於第四境",
    "T43n1830_06a:0431b27": "唯起專注　問定．惠境同二必俱有。何得",
    "T43n1830_06a:0431b28": "別生　答謂愚昧類極愚癡者。為欲攝斂",
    "T43n1830_06a:0431b29": "麁動心故。專注繫念。非有簡擇諸法道理。",
    "T43n1830_06a:0431c01": "但學緣眉間等。住心。於此時中都無有",
    "T43n1830_06a:0431c02": "惠。世間之人皆共知彼有定無惠。",
    "T43n1830_06a:0431c03": "若爾此境何名所觀。所觀之言惠之境故。以",
    "T43n1830_06a:0431c04": "本論言定緣所觀必惠境故。",
    "T43n1830_06a:0431c05": "論。彼加行位至緣所觀境。述曰。此愚昧者。",
    "T43n1830_06a:0431c06": "於攝斂心加行位中有少聞思。或依師傳",
    "T43n1830_06a:0431c07": "聞說斂心眉間之言。或獨尋經論見斂",
    "T43n1830_06a:0431c08": "心之語少有簡擇。然斂心時但住所緣。繫",
    "T43n1830_06a:0431c09": "心眉間不能簡擇。此定所緣之境。從前加",
    "T43n1830_06a:0431c10": "行位。說名所觀境。",
    "T43n1830_06a:0431c11": "論。或依多分至其類寔繁。述曰。此第二解。",
    "T43n1830_06a:0431c12": "或所觀境多定．惠俱。此愚昧者雖無惠數。",
    "T43n1830_06a:0431c13": "從餘多分故說定境名為所觀。如欲界中",
    "T43n1830_06a:0431c14": "戲忘念天。以多耽染故專注一境。意憤恚",
    "T43n1830_06a:0431c15": "天角眼相視專心致死。又或起貪。或瞋他",
    "T43n1830_06a:0431c16": "等。唯有專注而無簡擇。亦癡多故。其類非",
    "T43n1830_06a:0431c17": "一。如此愚癡闇昧多者。唯有定故於所觀",
    "T43n1830_06a:0431c18": "起一定也。",
    "T43n1830_06a:0431c19": "論。或於所觀至馳散推求。述曰。或唯起惠。",
    "T43n1830_06a:0431c20": "謂掉舉多者不專一境。馳散其心推求法",
    "T43n1830_06a:0431c21": "相或復事理。唯有惠無定亦世所共成。即",
    "T43n1830_06a:0431c22": "四境中一一別起。境互所無合有五種。",
    "T43n1830_06a:0431c23": "論。或時起二至合有十二。述曰。此說於境",
    "T43n1830_06a:0431c24": "但具二義。故說起二。今說或於二境起二。",
    "T43n1830_06a:0431c25": "即以所樂為初合餘有四。今論但舉欲之",
    "T43n1830_06a:0431c26": "所樂合。謂所樂．決定為初合起欲．解。以所",
    "T43n1830_06a:0431c27": "樂．曾習境合起欲．念。以所樂．所觀合起",
    "T43n1830_06a:0431c28": "欲．定。以所樂．所觀合起欲．惠　次以決",
    "T43n1830_06a:0431c29": "定為初合餘有三。謂以決定．曾習境合",
    "T43n1830_06a:0432a01": "起解．念。以決定．所觀合起解．定。以決定．",
    "T43n1830_06a:0432a02": "所觀合起解．惠　次以曾習為初有二。",
    "T43n1830_06a:0432a03": "謂以曾習．所觀合起念．定。以曾習．所觀",
    "T43n1830_06a:0432a04": "合起念．惠　次以所觀同起定．惠為一。",
    "T43n1830_06a:0432a05": "今論有三。舉初之二。及此後一。總合以前",
    "T43n1830_06a:0432a06": "有十个二數也。",
    "T43n1830_06a:0432a07": "論。或時起三至合有十三。述曰。此說於四",
    "T43n1830_06a:0432a08": "境起三數。初以所樂為首合餘有六。論",
    "T43n1830_06a:0432a09": "但舉一。謂於所樂．決定．曾習合起欲．解．",
    "T43n1830_06a:0432a10": "念三。復以所樂．決定．所觀合起欲．解．定",
    "T43n1830_06a:0432a11": "三。復以所樂．決定．所觀合起欲．解．惠三。",
    "T43n1830_06a:0432a12": "復以所樂．曾習．所觀合起欲．念．定三。復",
    "T43n1830_06a:0432a13": "以所樂．曾習．所觀起欲．念．惠三。復以所",
    "T43n1830_06a:0432a14": "樂．所觀起欲．定．惠三。如是以決定為首",
    "T43n1830_06a:0432a15": "有三。謂於決定．曾習．所觀起解．念．定三。",
    "T43n1830_06a:0432a16": "復於決定．曾習．所觀起解．念．惠三。復以",
    "T43n1830_06a:0432a17": "決定．所觀起解．定．惠三。如是於曾習．所",
    "T43n1830_06a:0432a18": "觀起念．定．惠三。合總四境起欲等有十个",
    "T43n1830_06a:0432a19": "三也。此中但舉初一後一。",
    "T43n1830_06a:0432a20": "論。或時起四至合為五四。述曰。謂於四境",
    "T43n1830_06a:0432a21": "更互除一。謂初於所樂．決定．曾習．所觀起",
    "T43n1830_06a:0432a22": "初四除惠。如是於前四境除定取惠。如",
    "T43n1830_06a:0432a23": "是於前四境中除曾習。即於三境起四。",
    "T43n1830_06a:0432a24": "除念取定。如是四境中除決定。於三境中",
    "T43n1830_06a:0432a25": "起四。除解取念。如是四境除所樂於三",
    "T43n1830_06a:0432a26": "境起四。除欲取勝解。即互除一。合四境起",
    "T43n1830_06a:0432a27": "亦有五个四也。此中但舉後一初一。一一",
    "T43n1830_06a:0432a28": "料簡如前可知。",
    "T43n1830_06a:0432a29": "論。或時起五至具起五種。述曰。文易知故。",
    "T43n1830_06a:0432b01": "論。如是於四至三十一句。述曰。合前一一",
    "T43n1830_06a:0432b02": "別起乃至起五。總有三十一句。此中所說皆",
    "T43n1830_06a:0432b03": "據因位。",
    "T43n1830_06a:0432b04": "論。或有心位至此類非一。述曰。六識一時",
    "T43n1830_06a:0432b05": "中五皆不起。如非四境現前。於散疑境等",
    "T43n1830_06a:0432b06": "率爾心起六識。皆無此欲等五。此舉麁顯。",
    "T43n1830_06a:0432b07": "乃至等流亦有此事。准義應知。或第八識",
    "T43n1830_06a:0432b08": "俱此五亦無。第七識如前有諍。故知欲等",
    "T43n1830_06a:0432b09": "非必定俱。",
    "T43n1830_06a:0432b10": "自下第四八識分別。",
    "T43n1830_06a:0432b11": "論。第七八識至如前已說。述曰。此七．八識",
    "T43n1830_06a:0432b12": "若因若果位或有或無。如前已說。",
    "T43n1830_06a:0432b13": "論。第六意識至皆不遮故。述曰。若在因中。",
    "T43n1830_06a:0432b14": "或五俱起。或一一別生。若在果時一向定有。",
    "T43n1830_06a:0432b15": "此中即是諸位容有。若轉依．未轉依皆不遮",
    "T43n1830_06a:0432b16": "故。",
    "T43n1830_06a:0432b17": "論。有義五識至無簡擇故。述曰。此五皆無。",
    "T43n1830_06a:0432b18": "五識緣現在已得法起。任運緣故無欲。欲",
    "T43n1830_06a:0432b19": "緣未得境作意希望生。故五識無也。五識任",
    "T43n1830_06a:0432b20": "運緣境。勝解審決印持。故五無勝解。五識",
    "T43n1830_06a:0432b21": "剎那恒取新境。不緣過去故境而生。無有",
    "T43n1830_06a:0432b22": "追憶。故無念也。五識如對法第一末說。自",
    "T43n1830_06a:0432b23": "性散動無有專注。故無定也。五識不能推",
    "T43n1830_06a:0432b24": "度無有簡擇。故無惠也。此師以天眼．耳通",
    "T43n1830_06a:0432b25": "是意識相應惠。瑜伽論依眼．耳俱時意識相",
    "T43n1830_06a:0432b26": "應智說為通性也。後師即彼二識為所依。",
    "T43n1830_06a:0432b27": "智為能依故有惠也。",
    "T43n1830_06a:0432b28": "論。有義五識至念境類故。述曰。第二師云。",
    "T43n1830_06a:0432b29": "五識亦非決定有此。然或有時容皆具有。",
    "T43n1830_06a:0432c01": "若上意識增上希望未來境等。即五識無。緣",
    "T43n1830_06a:0432c02": "現在境由意引生。微劣希望亦樂現境。故",
    "T43n1830_06a:0432c03": "有欲也。八非意引任運而生。於境不樂故",
    "T43n1830_06a:0432c04": "無欲也。五識雖無增上審境如第六識。由",
    "T43n1830_06a:0432c05": "意引故亦有微劣印境義也。五識雖無如",
    "T43n1830_06a:0432c06": "第六識念曾所受境體之念亦有意引微劣",
    "T43n1830_06a:0432c07": "於現境上念也。現在之境是過去之類。念",
    "T43n1830_06a:0432c08": "現在故亦有念也。若第六識亦念過去曾受",
    "T43n1830_06a:0432c09": "境體。亦念現在曾受境類故是增上。皆意引",
    "T43n1830_06a:0432c10": "生。",
    "T43n1830_06a:0432c11": "論。雖不作意至故容有定。述曰。五識雖無",
    "T43n1830_06a:0432c12": "如第六識作加行意繫念恒於一境之定。",
    "T43n1830_06a:0432c13": "亦有六引微劣專注現境義。故有定俱也。",
    "T43n1830_06a:0432c14": "雜集論中遮有漏五識能入三摩呬多等引",
    "T43n1830_06a:0432c15": "之定。不遮三摩地等持定也。謂等持通定",
    "T43n1830_06a:0432c16": "散。但專注境義。等引唯定心作意專注故。",
    "T43n1830_06a:0432c17": "言等引者。一引等故名等引謂身心中所",
    "T43n1830_06a:0432c18": "有分位安和之性。平等之時名之為等。此",
    "T43n1830_06a:0432c19": "由定力故此位生。引生等故名為等引。二",
    "T43n1830_06a:0432c20": "等所引故名等引。謂在定位身心平等。由",
    "T43n1830_06a:0432c21": "前加行入定之時定勢力制伏沈．掉。名之",
    "T43n1830_06a:0432c22": "為等。此等引生在定分位。此在定位定數。",
    "T43n1830_06a:0432c23": "從前加行得名。名為等引。等能引故　其",
    "T43n1830_06a:0432c24": "等持者。平等持心等但於境轉。名為等持。",
    "T43n1830_06a:0432c25": "故通定散　其等至者。亦有二義。一云至",
    "T43n1830_06a:0432c26": "等。謂在定定數勢力令身心等有安和相。",
    "T43n1830_06a:0432c27": "至此等位名為等至。二言等至由前加行",
    "T43n1830_06a:0432c28": "伏沈．掉等能力。至此安和分位名為等至。",
    "T43n1830_06a:0432c29": "此與等引大義少同。梵云三摩呬多此云",
    "T43n1830_06a:0433a01": "等引。三摩地此云等持。三摩鉢底此云等",
    "T43n1830_06a:0433a02": "至。",
    "T43n1830_06a:0433a03": "論。雖於所緣至有惠無失。述曰。五識雖無",
    "T43n1830_06a:0433a04": "推度深取。亦有微劣簡擇之義。故有惠俱。",
    "T43n1830_06a:0433a05": "由此大論六十六說眼．耳二通是二識相應",
    "T43n1830_06a:0433a06": "智。前師解此如前已說。既二識有惠故。",
    "T43n1830_06a:0433a07": "例餘三識亦然。或是無記。或生得惠。或",
    "T43n1830_06a:0433a08": "加行惠。聞．思修所成即彼類故。佛地論說",
    "T43n1830_06a:0433a09": "除漏盡．神通。餘通妙觀察智者。以眼．耳",
    "T43n1830_06a:0433a10": "俱意。亦是二通故。多時相續不間斷故。五",
    "T43n1830_06a:0433a11": "識數間斷故。但說意俱之者。多分妙觀察智",
    "T43n1830_06a:0433a12": "攝。",
    "T43n1830_06a:0433a13": "論。未自在位至此五定有。述曰。因中五識",
    "T43n1830_06a:0433a14": "或有．或無。無此時多。有此時少。第六意識",
    "T43n1830_06a:0433a15": "有此時多。無此時少。",
    "T43n1830_06a:0433a16": "論。樂觀諸境至作事智故。述曰。此釋佛地",
    "T43n1830_06a:0433a17": "有欲無減等。其文可知。然佛五識不同凡",
    "T43n1830_06a:0433a18": "夫許佛亦緣三世起。故知有念緣曾受境",
    "T43n1830_06a:0433a19": "體。非如因中唯念境類。佛地五識有作事",
    "T43n1830_06a:0433a20": "智。故知有惠。莊嚴論等說故。",
    "T43n1830_06a:0433a21": "論。此別境五何受相應。述曰。此下第五問",
    "T43n1830_06a:0433a22": "也。",
    "T43n1830_06a:0433a23": "論。有義欲三至非所樂故。述曰。欲通三受",
    "T43n1830_06a:0433a24": "俱。除憂．苦二。以此二境是逼迫法方生憂．",
    "T43n1830_06a:0433a25": "苦。欲緣所樂故非二受俱。又五識中無此",
    "T43n1830_06a:0433a26": "等五。欲非苦俱。受如前說。",
    "T43n1830_06a:0433a27": "論。餘四通四至五識無故。述曰。餘四通四",
    "T43n1830_06a:0433a28": "受除苦。勝解等四五識無故。亦非意地有",
    "T43n1830_06a:0433a29": "苦根也。前第一師意中無苦。五無欲等之",
    "T43n1830_06a:0433b01": "師義也。",
    "T43n1830_06a:0433b02": "論。有義一切至求欲證故。述曰。第二師說。",
    "T43n1830_06a:0433b03": "一切五受皆五相應。何以憂根與欲俱也。瑜",
    "T43n1830_06a:0433b04": "伽五十七。對法第十說憂根於無上法思",
    "T43n1830_06a:0433b05": "慕。欲證愁慼所攝。即善法欲與憂俱也。證",
    "T43n1830_06a:0433b06": "憂餘時亦得俱也。",
    "T43n1830_06a:0433b07": "論。純受苦處至前已說故。述曰。此證苦俱。",
    "T43n1830_06a:0433b08": "又地獄全。鬼畜少分純受苦處。如前已說意",
    "T43n1830_06a:0433b09": "有苦受。亦希求解脫。解脫者解脫彼苦。故",
    "T43n1830_06a:0433b10": "欲苦俱。",
    "T43n1830_06a:0433b11": "論。論說貪愛至必有欲故。述曰。對法第七．",
    "T43n1830_06a:0433b12": "瑜伽五十九。說貪與憂．苦相應。貪必欲前",
    "T43n1830_06a:0433b13": "境故必欲俱。亦知欲數苦．憂俱也。即答前",
    "T43n1830_06a:0433b14": "師。欲憂．苦並。",
    "T43n1830_06a:0433b15": "論。苦根既有至苦俱何咎。述曰。如前已說",
    "T43n1830_06a:0433b16": "苦根在意。故後餘四亦得相應。此就他宗",
    "T43n1830_06a:0433b17": "設說五識無欲等。故說自意識有苦根義。",
    "T43n1830_06a:0433b18": "論。又五識俱至義如前說。述曰。此說正義。",
    "T43n1830_06a:0433b19": "五識並有。已說欲與憂．苦相應。故但說四",
    "T43n1830_06a:0433b20": "與苦等俱。並如前說。有微細解等。五受相",
    "T43n1830_06a:0433b21": "應。",
    "T43n1830_06a:0433b22": "論。由斯欲等五受相應。述曰。結政義也。",
    "T43n1830_06a:0433b23": "此論上文逐難分別。",
    "T43n1830_06a:0433b24": "自下第六三性。第七三界。第八三學。第九三",
    "T43n1830_06a:0433b25": "斷。第十漏．無漏。第十一報．非報等諸門分",
    "T43n1830_06a:0433b26": "別。",
    "T43n1830_06a:0433b27": "論。此五復依至如理應思。述曰。任自思取。",
    "T43n1830_06a:0433b28": "然五數與煩惱．隨煩惱相應。有漏善心或",
    "T43n1830_06a:0433b29": "俱．不俱等。下自當知。非以煩惱等中欣．慼",
    "T43n1830_06a:0433c01": "行別故。善中加行．生得緣世．無為別故不",
    "T43n1830_06a:0433c02": "與相應。前遍行五有心必有。明通一切皆",
    "T43n1830_06a:0433c03": "無遮故。但於欲等諸門分別。",
    "T43n1830_06a:0433c04": "論第六",
    "T43n1830_06a:0433c05": "論。已說遍行至其相云何。述曰。明心所",
    "T43n1830_06a:0433c06": "中。下第二段。初結前問後也。",
    "T43n1830_06a:0433c07": "論。頌曰至行捨及不害。述曰。自下依問別",
    "T43n1830_06a:0433c08": "答。初頌。後釋。即為二也。然百法等信後說",
    "T43n1830_06a:0433c09": "勤。此中根後方說勤者。彼依因依以辨次",
    "T43n1830_06a:0433c10": "第。信為欲依。欲為勤依故。此約立依以",
    "T43n1830_06a:0433c11": "辨次第。依根．精進立捨等三。理須相合。",
    "T43n1830_06a:0433c12": "故不同也　言行捨者。此行蘊捨。別受捨",
    "T43n1830_06a:0433c13": "故。及言有二。至下當知。",
    "T43n1830_06a:0433c14": "下長行中文別有三。初釋善得名破異宗",
    "T43n1830_06a:0433c15": "執。次依頌列別出善體。下諸門辨。",
    "T43n1830_06a:0433c16": "論曰。唯善心俱至定有十一。述曰。解善得",
    "T43n1830_06a:0433c17": "名破異執也。解頌善字。定十一故者。遮",
    "T43n1830_06a:0433c18": "異執故。且薩婆多法救．俱舍．雜心等說善",
    "T43n1830_06a:0433c19": "有十種。除此無癡。乃減此一。正理論師說",
    "T43n1830_06a:0433c20": "有十二更加欣．厭。婆沙雖說別有厭等。",
    "T43n1830_06a:0433c21": "法救等不說。故此中非之但言唯善十一。",
    "T43n1830_06a:0433c22": "不言遍善　故遮彼也　正量部說十三唯",
    "T43n1830_06a:0433c23": "善。此十一外更加欣．厭。故此定言遮增減",
    "T43n1830_06a:0433c24": "執。又遮薩婆多等輕安遍善。今言唯善非",
    "T43n1830_06a:0433c25": "必遍善。下雖更說有多善法。其勝用者唯",
    "T43n1830_06a:0433c26": "十一故。",
    "T43n1830_06a:0433c27": "論。云何為信至心淨為性。述曰。次下第二",
    "T43n1830_06a:0433c28": "出諸善體分為八段。合慚．愧為一。三善",
    "T43n1830_06a:0433c29": "根為一故。別解信中初申正義。下破外執",
    "T43n1830_06a:0434a01": "　申正義中。初略。後廣。略中體．業。此即性",
    "T43n1830_06a:0434a02": "也。顯揚．對法．五蘊論等雖文同此。然有實",
    "T43n1830_06a:0434a03": "等不別分別。唯此說之　實．德．能三是信",
    "T43n1830_06a:0434a04": "依處。是境第七　深忍．樂欲是信因果　心",
    "T43n1830_06a:0434a05": "淨為性。正顯自體。",
    "T43n1830_06a:0434a06": "論。對治不信樂善為業。述曰。此明業用。顯",
    "T43n1830_06a:0434a07": "揚說有五業。然治不信。初與此同。此言樂",
    "T43n1830_06a:0434a08": "善。即彼四種。能得菩提資糧滿故。利益自",
    "T43n1830_06a:0434a09": "他故。趣善道。增長信。即是論中堅固信也。",
    "T43n1830_06a:0434a10": "對法論說。樂欲所依為業。即是彼第九云。",
    "T43n1830_06a:0434a11": "信為欲依。約入佛法初首為論。若言通",
    "T43n1830_06a:0434a12": "論一切信業。顯揚五業中。除第二菩提因。",
    "T43n1830_06a:0434a13": "論。然信差別略有三種。述曰。下廣前難有",
    "T43n1830_06a:0434a14": "三。初解依處。次解業用。後解自性。初中又",
    "T43n1830_06a:0434a15": "二。先標。後釋。此初也。",
    "T43n1830_06a:0434a16": "論。一信實有至深信忍故。述曰。謂於一切",
    "T43n1830_06a:0434a17": "法若事若理信忍皆是。對法云。於實有體",
    "T43n1830_06a:0434a18": "起忍可信。古師依此謂此四諦體實有也。",
    "T43n1830_06a:0434a19": "今此中言。若信虛空此是何等。體非實故。",
    "T43n1830_06a:0434a20": "亦非諦故。為信虛空即此攝故。但可總言",
    "T43n1830_06a:0434a21": "若理若事。空雖體無。有空理故。",
    "T43n1830_06a:0434a22": "論。二信有德至深信樂故。述曰。同體別體．",
    "T43n1830_06a:0434a23": "有漏無漏．住持真行所有三寶。皆是彼攝。",
    "T43n1830_06a:0434a24": "如真淨故。所餘是此真淨方便亦名真淨。",
    "T43n1830_06a:0434a25": "論。三信有能至起希望故。述曰。謂於有漏",
    "T43n1830_06a:0434a26": "無漏善法。信己及他。今能得後能成。無為得",
    "T43n1830_06a:0434a27": "有為成。世善得出世成。起希望故。希望欲",
    "T43n1830_06a:0434a28": "也。忍．樂．欲三如次配上。對法但言謂我有",
    "T43n1830_06a:0434a29": "力能得能成。且據自成。此亦通他總致能",
    "T43n1830_06a:0434b01": "得等言。",
    "T43n1830_06a:0434b02": "上來已解信所依訖。隨文便故未解心淨。",
    "T43n1830_06a:0434b03": "次釋彼業。",
    "T43n1830_06a:0434b04": "論。由斯對治至世出世善。述曰。正治不",
    "T43n1830_06a:0434b05": "信彼實事等。能起愛樂於無為證。有為善",
    "T43n1830_06a:0434b06": "修。故是信業。",
    "T43n1830_06a:0434b07": "自下欲顯忍．樂．欲三是信因果。及欲顯彼",
    "T43n1830_06a:0434b08": "心淨之言是信自相寄問徵起。於中有四。",
    "T43n1830_06a:0434b09": "一問。二答。三難。四通。",
    "T43n1830_06a:0434b10": "論。忍謂勝解至自相是何。述曰。此外問也。",
    "T43n1830_06a:0434b11": "前言忍者即謂勝解。忍可境故。即是此信",
    "T43n1830_06a:0434b12": "同時之因。下言樂．欲並是欲數。樂希境故。",
    "T43n1830_06a:0434b13": "即是同時信所生果。此中何者是信自相。確",
    "T43n1830_06a:0434b14": "實論其自相是何。確者實也。或忍．樂．欲。異",
    "T43n1830_06a:0434b15": "時因果。理無遮也。",
    "T43n1830_06a:0434b16": "下論主答彼。因解心淨。",
    "T43n1830_06a:0434b17": "論。豈不適言心淨為性。述曰。適者向也．纔",
    "T43n1830_06a:0434b18": "也。",
    "T43n1830_06a:0434b19": "論。此猶未了至為難亦然。述曰。三外難言。",
    "T43n1830_06a:0434b20": "此由未了彼心淨言。若淨體即是心持業釋",
    "T43n1830_06a:0434b21": "者。信應非心所。淨即心故　若淨體非即",
    "T43n1830_06a:0434b22": "心令心淨者。心之淨故依依士釋第三轉",
    "T43n1830_06a:0434b23": "聲。慚等何別。亦令心淨故。若心俱淨法。隣",
    "T43n1830_06a:0434b24": "近釋者。淨與心俱故。為難同令淨。亦慚等",
    "T43n1830_06a:0434b25": "無別。",
    "T43n1830_06a:0434b26": "論。此性澄清至立心淨名。述曰。論主通曰。",
    "T43n1830_06a:0434b27": "此信體澄清能淨心等。餘心．心所法但相應",
    "T43n1830_06a:0434b28": "善。此等十一是自性善。彼相應故。體非善。",
    "T43n1830_06a:0434b29": "非不善。由此信等俱故心等方善。故此淨",
    "T43n1830_06a:0434c01": "信能淨心等。依依士釋。又慚等十法體性雖",
    "T43n1830_06a:0434c02": "善。體非淨相。此淨為相。故名為信。唯信是",
    "T43n1830_06a:0434c03": "能淨。餘皆所淨故。以心王是主。但言心淨。",
    "T43n1830_06a:0434c04": "不言淨心所。文言略也。",
    "T43n1830_06a:0434c05": "論。如水精珠能清濁水。述曰。喻如水精珠",
    "T43n1830_06a:0434c06": "能清濁水。濁水喻心等。清珠喻信體。以投",
    "T43n1830_06a:0434c07": "珠故濁水便清。以有信故其心遂淨。",
    "T43n1830_06a:0434c08": "若爾慚等例亦應然。體性淨故。斯有何別。",
    "T43n1830_06a:0434c09": "論。慚等雖善至無濫彼失。述曰。其餘慚等",
    "T43n1830_06a:0434c10": "體性。雖善令心等善。不以淨為相。但以",
    "T43n1830_06a:0434c11": "修善．羞恥等為相。此信以淨為相。無濫",
    "T43n1830_06a:0434c12": "慚等之失。非慚慚故。信是無慚。非信信故。",
    "T43n1830_06a:0434c13": "慚是不信。今此淨者。信體之能。",
    "T43n1830_06a:0434c14": "論。又諸染法至故淨為相。述曰。此第二義。",
    "T43n1830_06a:0434c15": "所餘一切染法等中。各別有相。如貪．愛等。",
    "T43n1830_06a:0434c16": "染心所內唯有不信。自相渾濁。渾濁餘心",
    "T43n1830_06a:0434c17": "等令成染污。如極穢物自穢穢他。亦如泥",
    "T43n1830_06a:0434c18": "鰌動泥濁水。不信亦爾。唯一別相渾穢染",
    "T43n1830_06a:0434c19": "污。得總染也。信正翻彼不信渾濁。故以淨",
    "T43n1830_06a:0434c20": "為信之相也。下破有二。如文可知也。",
    "T43n1830_06a:0434c21": "論。有說信者愛樂為相。述曰。上座部義。或",
    "T43n1830_06a:0434c22": "大乘異師。謂愛樂彼法故。",
    "T43n1830_06a:0434c23": "論。應通三性至非信所緣。述曰。論主難云。",
    "T43n1830_06a:0434c24": "應通三性。愛三境故。若許三性體應即",
    "T43n1830_06a:0434c25": "欲。欲緣所樂故。若汝之信有其善．惡。惡不",
    "T43n1830_06a:0434c26": "信可是有。於無記中其信是無。復非是欲。",
    "T43n1830_06a:0434c27": "又信於三。信非三性。何妨愛三而唯性善。",
    "T43n1830_06a:0434c28": "及為遮此妨作是言。又於四諦皆有信",
    "T43n1830_06a:0434c29": "生。若愛樂是信。應於苦．集二諦信不緣",
    "T43n1830_06a:0435a01": "之。誰有聖者愛樂苦．集故。苦．集諦應非",
    "T43n1830_06a:0435a02": "信所緣。",
    "T43n1830_06a:0435a03": "論。有執信者隨順為相。述曰。或大乘異師。",
    "T43n1830_06a:0435a04": "或是大眾部。以隨順彼法是信相故。",
    "T43n1830_06a:0435a05": "論。應通三性即勝解欲。述曰。境有三性故",
    "T43n1830_06a:0435a06": "隨通三。若許爾者應勝解．欲。",
    "T43n1830_06a:0435a07": "彼若救言雖言隨順體非解欲者。",
    "T43n1830_06a:0435a08": "論。若印順者至即是欲故。述曰。論主難云。",
    "T43n1830_06a:0435a09": "隨順有二種。一者印順即是勝解。印而順彼",
    "T43n1830_06a:0435a10": "故。二者樂順即是欲數。樂於彼法即是欲",
    "T43n1830_06a:0435a11": "故。",
    "T43n1830_06a:0435a12": "若彼救言二俱之順體是信。非即欲．解。",
    "T43n1830_06a:0435a13": "論。離彼二體至心淨是信。述曰。論主難云。",
    "T43n1830_06a:0435a14": "若離欲．解決非順相。非彼二故。如受．想",
    "T43n1830_06a:0435a15": "等。故論但言離彼二體無順相故。由此應",
    "T43n1830_06a:0435a16": "知心淨為信。忍可及欲是信之具。正理論師",
    "T43n1830_06a:0435a17": "以忍可為信。即當此勝解也。",
    "T43n1830_06a:0435a18": "論。云何為慚至止息惡行為業。述曰。下第",
    "T43n1830_06a:0435a19": "二段慚．愧合解。於中有二。初別解。後總解",
    "T43n1830_06a:0435a20": "　依自法力者。顯揚云。依自增上及法增上",
    "T43n1830_06a:0435a21": "羞恥過惡。即是二緣。今此乃顯慚之別相。",
    "T43n1830_06a:0435a22": "即是崇重賢．善二法。謂於有賢德者若凡",
    "T43n1830_06a:0435a23": "若聖。而生崇敬。於一切有漏．無漏善法。而",
    "T43n1830_06a:0435a24": "生崇重。此是慚之別相。至下當知。對治無",
    "T43n1830_06a:0435a25": "慚其義可知。與止息惡行為所依。由此故",
    "T43n1830_06a:0435a26": "惡不轉。顯揚皆例於信起五業。初皆所治",
    "T43n1830_06a:0435a27": "別業。即皆同此。",
    "T43n1830_06a:0435a28": "論。謂依自法至息諸惡行。述曰。謂於自身",
    "T43n1830_06a:0435a29": "生自尊愛。增上於法生貴重。增上二種力",
    "T43n1830_06a:0435b01": "故。崇賢重善。羞恥過惡。謂作是意言。我",
    "T43n1830_06a:0435b02": "如是身乃作諸惡。彼法甚好次依用之。",
    "T43n1830_06a:0435b03": "即雖依周．孔之書皆名貴法。世禮儀故。然",
    "T43n1830_06a:0435b04": "以刑防惡如國法律。即是後文世間愧攝。",
    "T43n1830_06a:0435b05": "論。云何為愧至止息惡行為業。述曰。依世",
    "T43n1830_06a:0435b06": "間力輕拒暴惡。別者謂若他人譏毀。及羞",
    "T43n1830_06a:0435b07": "諸惡法。而不作皆名依世間。惡法名他。故",
    "T43n1830_06a:0435b08": "對法但言羞他為體。顯揚即言於世增上。",
    "T43n1830_06a:0435b09": "即是緣也。有惡者名暴。染法體名惡。於彼",
    "T43n1830_06a:0435b10": "二法。輕有惡者而不親。拒惡法業而不",
    "T43n1830_06a:0435b11": "作。或總輕拒。或總暴惡。此皆是愧別相。餘",
    "T43n1830_06a:0435b12": "業如前。",
    "T43n1830_06a:0435b13": "論。謂依世間至息諸惡業。述曰。謂為世人",
    "T43n1830_06a:0435b14": "所訶。自厭於惡染己二增上力。所以乃止",
    "T43n1830_06a:0435b15": "息諸惡業。",
    "T43n1830_06a:0435b16": "論。羞恥過惡至假說為體。述曰。下總解",
    "T43n1830_06a:0435b17": "有四。一會舊文。二難古說。三釋外問。四",
    "T43n1830_06a:0435b18": "解自他。此初也。羞恥等是慚．愧二法之通",
    "T43n1830_06a:0435b19": "相。故諸對法．顯揚等。依此通相假說為二",
    "T43n1830_06a:0435b20": "別體。彼雖言他．自增上等。然是起緣非是",
    "T43n1830_06a:0435b21": "別相。",
    "T43n1830_06a:0435b22": "今難彼言。",
    "T43n1830_06a:0435b23": "論。若執羞恥至有此義故。述曰。下難古說",
    "T43n1830_06a:0435b24": "有四。一體無別難。二不相應難。三非實",
    "T43n1830_06a:0435b25": "有難。四不遍善難。此初二難也。執彼羞恥",
    "T43n1830_06a:0435b26": "為此二別相。應此二體無有差別。相無異",
    "T43n1830_06a:0435b27": "故。既爾二體定不相應。無二受二想等體",
    "T43n1830_06a:0435b28": "有此俱起義故。二量可知。",
    "T43n1830_06a:0435b29": "論。若待自他至便違聖教。述曰。此非實有",
    "T43n1830_06a:0435c01": "難。謂彼若言由待自．他境差別故二體有",
    "T43n1830_06a:0435c02": "別可俱起者。應此二種。皆非實有。有所",
    "T43n1830_06a:0435c03": "待故。如長短等。無別自體待自．他故方",
    "T43n1830_06a:0435c04": "成二別。豈非是假。若許是假便違聖教。五",
    "T43n1830_06a:0435c05": "十五等說十一善中八是實有。",
    "T43n1830_06a:0435c06": "論。若許慚愧至十遍善心。述曰。不遍善",
    "T43n1830_06a:0435c07": "難。又彼若言此二體定實有。然前後生。不",
    "T43n1830_06a:0435c08": "可俱起。待自．他故。若爾復違論說十遍",
    "T43n1830_06a:0435c09": "善心。此大論中六十九說。至下當知。故知",
    "T43n1830_06a:0435c10": "二法非前後起。",
    "T43n1830_06a:0435c11": "論。崇重輕拒至何乃偏責。述曰。下解釋外",
    "T43n1830_06a:0435c12": "問有六。一問。二答。三難。四通。五徵。六釋。",
    "T43n1830_06a:0435c13": "此問也。若崇重善為慚。唯緣善故。輕拒",
    "T43n1830_06a:0435c14": "惡為愧。唯緣惡故。是二之別相者。此二所",
    "T43n1830_06a:0435c15": "緣既有異故。應不俱生。彼此二失既同。何",
    "T43n1830_06a:0435c16": "乃偏能嘖我。我亦境別。緣自他故。不同",
    "T43n1830_06a:0435c17": "時故。",
    "T43n1830_06a:0435c18": "論。誰言二法所緣有異。述曰。此論主答。即",
    "T43n1830_06a:0435c19": "是慚．愧同一境也。",
    "T43n1830_06a:0435c20": "論。不爾如何。述曰。此外人難。",
    "T43n1830_06a:0435c21": "論。善心起時至所緣無別。述曰。此論主通。",
    "T43n1830_06a:0435c22": "善心起時隨緣何境。不簡諸諦．實等。皆是",
    "T43n1830_06a:0435c23": "隨一善心。此一聚心等中。皆有崇重善及",
    "T43n1830_06a:0435c24": "拒憚惡義。此二種義是二別相。非二所緣。",
    "T43n1830_06a:0435c25": "所緣同故。即是二法各別功能。是二別相。一",
    "T43n1830_06a:0435c26": "性能崇善。一性能拒惡。善心起時必有此",
    "T43n1830_06a:0435c27": "二故得俱起。此中非是二所緣故二必同",
    "T43n1830_06a:0435c28": "緣。故此二法遍善心也。",
    "T43n1830_06a:0435c29": "論。豈不我說亦有此義。述曰。外人復徵。我",
    "T43n1830_06a:0436a01": "前所言亦有不緣自他境別。但是二法待",
    "T43n1830_06a:0436a02": "自及他。功能異故。許俱時生。體非假有。",
    "T43n1830_06a:0436a03": "論。汝執慚愧至前所設難。述曰。此論主釋。",
    "T43n1830_06a:0436a04": "慚．愧俱以羞恥為相。即是此二自相既同。",
    "T43n1830_06a:0436a05": "何理能遮我前所設難。一體無別難。二不",
    "T43n1830_06a:0436a06": "相應難。三應假有難。四非遍善難。故我可",
    "T43n1830_06a:0436a07": "然。有二別相所緣不別故。",
    "T43n1830_06a:0436a08": "論。然諸聖教至名自他故。述曰。下解自．",
    "T43n1830_06a:0436a09": "他。其中二釋。一自身及法名自。世間王法等",
    "T43n1830_06a:0436a10": "名他。內外異故。又涅槃經．對法等。說此二",
    "T43n1830_06a:0436a11": "別顧自他者。崇善是顧自義。拒惡名顧",
    "T43n1830_06a:0436a12": "他義。所以者何。下通二義。於己益名自。於",
    "T43n1830_06a:0436a13": "己損名他。故即會自他是二別相。正理論",
    "T43n1830_06a:0436a14": "師云。羞現罪因名自。現屬身故。羞罪果",
    "T43n1830_06a:0436a15": "名他。非現屬己故。今顯別彼也。",
    "T43n1830_06a:0436a16": "論。無貪等者至近對治故。述曰。下文有二。",
    "T43n1830_06a:0436a17": "初總。後別。總中又二。初牒頌顯。後釋善根。",
    "T43n1830_06a:0436a18": "頌中所云無貪等三根。等者等取無瞋．無",
    "T43n1830_06a:0436a19": "癡。釋根名者。生善勝故。有何勝也。三不",
    "T43n1830_06a:0436a20": "善根正相翻對。近別對治故。此遠總對治。即",
    "T43n1830_06a:0436a21": "正見也。非別治故。然准此下文。三不善根。",
    "T43n1830_06a:0436a22": "由三義故。一六識相應。二正煩惱攝。此二",
    "T43n1830_06a:0436a23": "簡諸一切心所非不善根。三起惡勝故。正",
    "T43n1830_06a:0436a24": "釋根義。其此三法正對翻彼名為善根。今",
    "T43n1830_06a:0436a25": "准此文。善根由二義。一三不善根近對治",
    "T43n1830_06a:0436a26": "故。簡餘一切善心所等不名善根。非不善",
    "T43n1830_06a:0436a27": "根近對治故。二生善勝故。正釋根義。餘論",
    "T43n1830_06a:0436a28": "無此。如文可解。",
    "T43n1830_06a:0436a29": "論。云何無貪至作善為業。述曰。下別釋有",
    "T43n1830_06a:0436b01": "二。初解無貪瞋。後解無癡。初中又二。初別",
    "T43n1830_06a:0436b02": "解二。後總解之。有謂三有之果。有具即能",
    "T43n1830_06a:0436b03": "生三有之因。相順之因唯是有漏。為緣之因",
    "T43n1830_06a:0436b04": "亦取涅槃。能發貪等故亦是具。中有．業．惑",
    "T43n1830_06a:0436b05": "皆是業具。無著為性。惡行不起故善能作。",
    "T43n1830_06a:0436b06": "論。云何無瞋至作善為業。述曰。苦謂三苦。",
    "T43n1830_06a:0436b07": "苦具即彼能生苦者一切皆是。准無貪中。滅",
    "T43n1830_06a:0436b08": "諦涅槃亦是苦具。違理生故。",
    "T43n1830_06a:0436b09": "論。善心起時至俱遍善心。述曰。此總解二。",
    "T43n1830_06a:0436b10": "其諸善心隨緣何境。一一心中皆無著無",
    "T43n1830_06a:0436b11": "恚。此是功能。貪對有．有具。瞋對苦．苦具。",
    "T43n1830_06a:0436b12": "立二別相。觀謂觀待。如慚與愧觀待自．他。",
    "T43n1830_06a:0436b13": "非要無貪緣有．有具。無瞋緣苦．苦具。故",
    "T43n1830_06a:0436b14": "遍善心。如慚．愧說。貪通三界發業。潤生。",
    "T43n1830_06a:0436b15": "總說有．有具。瞋唯欲界發業力勝。故云於",
    "T43n1830_06a:0436b16": "苦．苦具。然對法與此同。顯揚瞋但約有情",
    "T43n1830_06a:0436b17": "重處為論。今能除法並通三界。",
    "T43n1830_06a:0436b18": "下解無癡有二。初略。後廣。",
    "T43n1830_06a:0436b19": "論。云何無癡至作善為業。述曰。此略也。無",
    "T43n1830_06a:0436b20": "癡於理及一切事明解不迷。作善止惡是",
    "T43n1830_06a:0436b21": "此體．業。",
    "T43n1830_06a:0436b22": "論。有義無癡至決擇性故。述曰。廣有二說。",
    "T43n1830_06a:0436b23": "體即別境惠。對法第一說。報．教．證．智決擇",
    "T43n1830_06a:0436b24": "為體。彼是本論。彼釋云。謂報．教．證．智。是生",
    "T43n1830_06a:0436b25": "得．聞．思．修。如次配之。以報為生得。生便",
    "T43n1830_06a:0436b26": "即得故。從所依名報。聞緣教生。從境為",
    "T43n1830_06a:0436b27": "名故。思能引證故。說思為證。證是修惠。是",
    "T43n1830_06a:0436b28": "思所生。思惠從果以彰號。智謂修惠。是所",
    "T43n1830_06a:0436b29": "生故。當體得名。若名修惠。從因定為名。",
    "T43n1830_06a:0436c01": "問若體即是別境惠者。何須善中唯說於惠。",
    "T43n1830_06a:0436c02": "餘四別境善中不說也。",
    "T43n1830_06a:0436c03": "論。此雖即惠至故復別說。述曰。為顯善品",
    "T43n1830_06a:0436c04": "有勝功能。增長善故。斷不善根故。如煩",
    "T43n1830_06a:0436c05": "惱中見用增勝故別說之。",
    "T43n1830_06a:0436c06": "論。有義無癡至善根攝故。述曰。下文有四。",
    "T43n1830_06a:0436c07": "一標宗。二引證。三會違。四立理。此初也。",
    "T43n1830_06a:0436c08": "此以量破。無癡。非惠別有自性。正對不善",
    "T43n1830_06a:0436c09": "之中無明善根攝故。如無貪等　量云。無",
    "T43n1830_06a:0436c10": "癡。定別有體。所正對治是不善根故。如無",
    "T43n1830_06a:0436c11": "貪瞋　又此離惠實有自性無貪等三善根",
    "T43n1830_06a:0436c12": "攝故。如無貪瞋　不言是善十一善根攝。",
    "T43n1830_06a:0436c13": "捨等為過故。",
    "T43n1830_06a:0436c14": "論。論說大悲至應惠等根攝。述曰。下引證。",
    "T43n1830_06a:0436c15": "有二文證。此以教理齊難。何以知實。亦有",
    "T43n1830_06a:0436c16": "文證。瑜伽五十七卷說大悲以彼無嗔．無癡",
    "T43n1830_06a:0436c17": "二法為體。非二十二根攝。若無癡以惠為",
    "T43n1830_06a:0436c18": "性。此大悲如十力。應二十二根中惠根。三",
    "T43n1830_06a:0436c19": "無漏等根所攝。彼說十力．四無畏等惠根等",
    "T43n1830_06a:0436c20": "攝。不攝悲故。此為一違。然彼前師何以解",
    "T43n1830_06a:0436c21": "此文。彼云以有無嗔為體故非根攝。至下",
    "T43n1830_06a:0436c22": "當知。",
    "T43n1830_06a:0436c23": "論。又若無癡至餘皆是實。述曰。又引論難。",
    "T43n1830_06a:0436c24": "若此無癡以惠為性。如不害等應非實物。",
    "T43n1830_06a:0436c25": "不害以無嗔為性。此以惠為體故。若許無",
    "T43n1830_06a:0436c26": "癡是假。便違大論五十五說十一善中不放",
    "T43n1830_06a:0436c27": "逸．捨．及不害三是世俗有。餘皆實有。由前",
    "T43n1830_06a:0436c28": "一理二教故別有體。",
    "T43n1830_06a:0436c29": "若爾對法文如何通。",
    "T43n1830_06a:0437a01": "論。然集論說至理必應爾。述曰。此會違也。",
    "T43n1830_06a:0437a02": "惠為體者。舉無癡之因果以顯無癡。無癡",
    "T43n1830_06a:0437a03": "之因及果皆通四惠。或是俱時。或是別念。此",
    "T43n1830_06a:0437a04": "是等流．增上．士用果故。如彼論解信中。亦",
    "T43n1830_06a:0437a05": "以忍樂即勝解欲。舉信因果以解信故。無",
    "T43n1830_06a:0437a06": "癡亦然。以為同喻理必應然。以四惠為因",
    "T43n1830_06a:0437a07": "果而表無癡。",
    "T43n1830_06a:0437a08": "所以者何。",
    "T43n1830_06a:0437a09": "論。以貪嗔癡至立不善根。述曰。下立理也。",
    "T43n1830_06a:0437a10": "由此三種能具二義。一六識相應。即簡疑",
    "T43n1830_06a:0437a11": "等。二正煩惱攝。簡不信等。餘非此位。小乘",
    "T43n1830_06a:0437a12": "三義簡。此中二義簡。及起惡勝故。解於根",
    "T43n1830_06a:0437a13": "義。二簡餘法。由一義故立不善根。",
    "T43n1830_06a:0437a14": "舉此所治方辨能治。",
    "T43n1830_06a:0437a15": "論。斷彼必由至必應別有。述曰。斷彼三時",
    "T43n1830_06a:0437a16": "必由二對治。一通對治。即唯善惠。能總斷",
    "T43n1830_06a:0437a17": "故。二別對治。即無貪嗔癡。如貪．嗔二有通．",
    "T43n1830_06a:0437a18": "別對治。不善根攝故癡亦爾。不善根攝亦",
    "T43n1830_06a:0437a19": "有二對治。如貪．嗔二故。必別有無癡。以",
    "T43n1830_06a:0437a20": "不善根起惡勝故須二對治。餘惑不然。由",
    "T43n1830_06a:0437a21": "此因緣無癡離惠定別有體　前師解大悲",
    "T43n1830_06a:0437a22": "非根攝云。以用無嗔．無癡二法為體。論",
    "T43n1830_06a:0437a23": "從無嗔說為非根。實是根攝　若爾即三",
    "T43n1830_06a:0437a24": "念住等亦爾　不爾大悲似四無量中悲唯",
    "T43n1830_06a:0437a25": "以無嗔為性。今從無嗔說根所不攝。念",
    "T43n1830_06a:0437a26": "住依惠故根所攝。且約影顯非實理文",
    "T43n1830_06a:0437a27": "　若爾即三世俗有文如何通　答實有者體即",
    "T43n1830_06a:0437a28": "惠故　問不害體即無嗔。應非假有　答世",
    "T43n1830_06a:0437a29": "俗有言通假實故。如種子世俗有言。即是",
    "T43n1830_06a:0437b01": "實故。三是世俗皆是假有。此亦不然。如五",
    "T43n1830_06a:0437b02": "見惠分說為世俗有故非是假有。此無癡亦",
    "T43n1830_06a:0437b03": "爾　若爾不害無嗔分。如何通　故後師為",
    "T43n1830_06a:0437b04": "正。",
    "T43n1830_06a:0437b05": "頌所言勤安等者。",
    "T43n1830_06a:0437b06": "論。勤謂精進至滿善為業。述曰。下文有二。",
    "T43n1830_06a:0437b07": "初略後廣。勤苦名通三性。此即精進故體唯",
    "T43n1830_06a:0437b08": "善。於善品修。於惡品斷。事中勇健。悍且勇",
    "T43n1830_06a:0437b09": "而無惰。自策發也。悍而無懼耐勞惓也。",
    "T43n1830_06a:0437b10": "勇者升進義。悍者堅牢義　滿善為業者。對",
    "T43n1830_06a:0437b11": "法云成滿一切善品為業。彼釋云。滿善品",
    "T43n1830_06a:0437b12": "者。謂能圓滿隨初所入根本靜慮。成善品",
    "T43n1830_06a:0437b13": "者。謂即於此極善修治。此中但言滿善。彼",
    "T43n1830_06a:0437b14": "據因中一分隨所入定更復修治。此據行",
    "T43n1830_06a:0437b15": "因成佛果滿。更不修治故唯言滿。即通三",
    "T43n1830_06a:0437b16": "乘究竟果位。或作善事圓了名滿。能滿善",
    "T43n1830_06a:0437b17": "故。非要聖果。",
    "T43n1830_06a:0437b18": "若唯言勤。三性之法俱可勤苦。然此中言何",
    "T43n1830_06a:0437b19": "性所攝。",
    "T43n1830_06a:0437b20": "論。勇表勝進至唯善性攝。述曰。下廣解有",
    "T43n1830_06a:0437b21": "二。初釋前難。後辨差別。此初也　勇表念",
    "T43n1830_06a:0437b22": "念高勝。非如染法。設雖增長。望諸善品。皆",
    "T43n1830_06a:0437b23": "名為退。亦不名進。無益進故　進謂進成",
    "T43n1830_06a:0437b24": "聖者身故　悍表精純。簡四無記無覆淨",
    "T43n1830_06a:0437b25": "也。彼雖加行作意修習。而非精純。不應正",
    "T43n1830_06a:0437b26": "理故不名精。復非染故乍可名純。今此精",
    "T43n1830_06a:0437b27": "純即總釋也。",
    "T43n1830_06a:0437b28": "論。此相差別至無退無足。述曰。有五如",
    "T43n1830_06a:0437b29": "文。下辨差別有三。初論家作名。次引經",
    "T43n1830_06a:0437c01": "屬。後顯位異。此初也。",
    "T43n1830_06a:0437c02": "論。即經所說至如次應知。述曰。即以經屬。",
    "T43n1830_06a:0437c03": "顯揚但有經之五名。對法二名皆悉具有。八",
    "T43n1830_06a:0437c04": "十九云。最初發起猛利樂欲名被甲。經名",
    "T43n1830_06a:0437c05": "有勢。如著鉀入陣即無所畏有大威勢。次",
    "T43n1830_06a:0437c06": "起堅固勇悍方便名加行。經名有勤。堅固",
    "T43n1830_06a:0437c07": "其心自策勤也。次為證得不自輕蔑亦無",
    "T43n1830_06a:0437c08": "怯懼名無下。經名有勇。不自卑下更增勇",
    "T43n1830_06a:0437c09": "銳。次能忍受寒．熱等苦。於劣等善不生厭",
    "T43n1830_06a:0437c10": "足。欣求後後勝品功德等名無退。經名堅",
    "T43n1830_06a:0437c11": "猛。遭苦不屈。堅猛其志。次後乃至漸次入",
    "T43n1830_06a:0437c12": "諦觀等後後勝道名無足。經名不捨善軛。",
    "T43n1830_06a:0437c13": "軛謂車軛。以軛牛者令牛不出能有所往。",
    "T43n1830_06a:0437c14": "善法亦爾。軛修行者不越善品。往涅槃宮",
    "T43n1830_06a:0437c15": "修曾不足。從喻為稱。",
    "T43n1830_06a:0437c16": "下顯位異。",
    "T43n1830_06a:0437c17": "論。此五別者至三品別故。述曰。今此第一。",
    "T43n1830_06a:0437c18": "即初發心。餘四修行。修行中有二。自分勝",
    "T43n1830_06a:0437c19": "進。自分行中有上中下三品別故。總為五",
    "T43n1830_06a:0437c20": "也。且如初地行捨有初發心。有下品中品",
    "T43n1830_06a:0437c21": "上品行檀。檀成滿已方入二地。持戒勝進",
    "T43n1830_06a:0437c22": "趣後名勝進行。如是乃至十地之中位位皆",
    "T43n1830_06a:0437c23": "爾。如十地論廣解。",
    "T43n1830_06a:0437c24": "論。或初發心至修差別故。述曰。下第二解。",
    "T43n1830_06a:0437c25": "此五即是四種修中加初發心。謂長時修．無",
    "T43n1830_06a:0437c26": "間修．殷重修．無餘修四。如對法第十二抄．",
    "T43n1830_06a:0437c27": "及攝論第七廣解．下第十卷說。然十八任持",
    "T43n1830_06a:0437c28": "精進有三。攝此四者亦如彼抄。本地菩薩",
    "T43n1830_06a:0437c29": "地．及決擇七十八等並爾。即六度皆有也。",
    "T43n1830_06a:0438a01": "論。或資糧等五道差別。述曰。自下第三解。",
    "T43n1830_06a:0438a02": "資糧．加行．見．修．無學五位。如對法第八末．",
    "T43n1830_06a:0438a03": "第九等解。",
    "T43n1830_06a:0438a04": "問既通三乘。三乘無學云何無足。不捨善軛。",
    "T43n1830_06a:0438a05": "果已滿故。",
    "T43n1830_06a:0438a06": "論。二乘究竟道至樂利樂他故。述曰。二乘",
    "T43n1830_06a:0438a07": "無學。廻心欣大菩提故。佛究竟果。樂盡未",
    "T43n1830_06a:0438a08": "來際利樂有情故。皆得名不捨善軛。趣寂",
    "T43n1830_06a:0438a09": "二乘亦利樂他。即波羅蜜者。略故不說。",
    "T43n1830_06a:0438a10": "論。或二加行至勝進別故。述曰。又加行等",
    "T43n1830_06a:0438a11": "四道為五。然加行中有近有遠。名二加行。",
    "T43n1830_06a:0438a12": "四道如後第十卷解。即此并前合有五解。",
    "T43n1830_06a:0438a13": "論。安謂輕安至轉依為業。述曰。亦牒頌解",
    "T43n1830_06a:0438a14": "謂輕而安隱。離重名輕。調暢名安。此有二",
    "T43n1830_06a:0438a15": "種。一無漏者。除有漏麁重。麁重通三性。二",
    "T43n1830_06a:0438a16": "有漏者。除煩惱麁重。唯是善性。此正對治",
    "T43n1830_06a:0438a17": "惛沈一法。然對法說除一切障。顯揚云除",
    "T43n1830_06a:0438a18": "麁重。然對法第十說亦同之。彼約通障。此",
    "T43n1830_06a:0438a19": "約別障。以惛沈是無堪任性。安是堪任故唯",
    "T43n1830_06a:0438a20": "除彼。",
    "T43n1830_06a:0438a21": "論。謂此伏除至轉安適故。述曰。釋轉依業。",
    "T43n1830_06a:0438a22": "有漏者伏無漏者除一切能障定法。此或煩",
    "T43n1830_06a:0438a23": "惱。或是受數。但能障定即是所除。又今說此",
    "T43n1830_06a:0438a24": "但是惛沈。令所依身轉去麁重得安隱故。",
    "T43n1830_06a:0438a25": "論。不放逸者至善事為業。述曰。下有略廣。",
    "T43n1830_06a:0438a26": "此略也　不放逸以精進及三根。於所斷惡",
    "T43n1830_06a:0438a27": "法防令不起。所修善法修令增長。體是四",
    "T43n1830_06a:0438a28": "法。約別功能假說不逸。所防中通一切有",
    "T43n1830_06a:0438a29": "漏法。",
    "T43n1830_06a:0438b01": "論。謂即四法至無別用故。述曰。下廣有二。",
    "T43n1830_06a:0438b02": "初廢立。後問答辨。此初也。此非別有體。離",
    "T43n1830_06a:0438b03": "彼四法無異相故。體性無別。無別用故。",
    "T43n1830_06a:0438b04": "作用不殊。雙成無別體用也。其文易了。",
    "T43n1830_06a:0438b05": "問信等十法皆有防惡修善之能。何故唯",
    "T43n1830_06a:0438b06": "於四法立也。",
    "T43n1830_06a:0438b07": "論。雖信慚等至故非此依。述曰。其餘六法",
    "T43n1830_06a:0438b08": "而方彼四。勢用微而且劣故。何謂為劣。此",
    "T43n1830_06a:0438b09": "四法中三法為根。精進遍策一切能斷能修",
    "T43n1830_06a:0438b10": "善心。彼餘六法非根及遍策故。非不放逸",
    "T43n1830_06a:0438b11": "之依。即非勝也。",
    "T43n1830_06a:0438b12": "下問答有六。初問。次質。三答。四難。五徵。六",
    "T43n1830_06a:0438b13": "釋。",
    "T43n1830_06a:0438b14": "論。豈不防修是此相用。述曰。順正理等外",
    "T43n1830_06a:0438b15": "人問曰。豈不防惡修善。是此不逸相用。何",
    "T43n1830_06a:0438b16": "用以四為體。此則一切別立有體皆作是",
    "T43n1830_06a:0438b17": "說。別有不逸不逸即是防修。隱不逸之名",
    "T43n1830_06a:0438b18": "出防修為難。",
    "T43n1830_06a:0438b19": "論主次質。",
    "T43n1830_06a:0438b20": "論。防修何異精進三根。述曰。此質也。汝之",
    "T43n1830_06a:0438b21": "防修何異四法。四法能防惡。及修善故。",
    "T43n1830_06a:0438b22": "論。彼要待此方有作用。述曰。外人答曰。彼",
    "T43n1830_06a:0438b23": "四法無力不能防修。要待此中別有不逸。",
    "T43n1830_06a:0438b24": "令其四法方有防修之用。故不以四法為",
    "T43n1830_06a:0438b25": "防修體。故知別有不放逸也。",
    "T43n1830_06a:0438b26": "論。此應復待餘便有無窮失。述曰。論主難",
    "T43n1830_06a:0438b27": "曰。四法能防修。四體無力故待不逸。不逸",
    "T43n1830_06a:0438b28": "能防修。亦應無力復有所待。如彼四法。如",
    "T43n1830_06a:0438b29": "是展轉。有無窮失。若不放逸別有自性。不",
    "T43n1830_06a:0438c01": "待餘法即能防修。彼四亦然。故非離彼別",
    "T43n1830_06a:0438c02": "有不逸。",
    "T43n1830_06a:0438c03": "論。勤唯遍策至有防修用。述曰。外人徵曰。",
    "T43n1830_06a:0438c04": "勤體唯能遍策勵善心。三根但能為善法依。",
    "T43n1830_06a:0438c05": "依是根義。如何說此四法有防修用。",
    "T43n1830_06a:0438c06": "論。汝防修用其相云何。述曰。此論主問。",
    "T43n1830_06a:0438c07": "論。若普依持至即總四法。述曰。若普依",
    "T43n1830_06a:0438c08": "持一切善心名防修義。即是三根。依謂依",
    "T43n1830_06a:0438c09": "處。持令增長。若能遍策發驅錄一切善心",
    "T43n1830_06a:0438c10": "名防修。不異精進等此四別能也。若止惡",
    "T43n1830_06a:0438c11": "不生進善令起名防修者。總此四法故無",
    "T43n1830_06a:0438c12": "別體。",
    "T43n1830_06a:0438c13": "論。令不散亂至即應是念。述曰。若令心等",
    "T43n1830_06a:0438c14": "不散名防修。即應是定。若令心心所法同",
    "T43n1830_06a:0438c15": "取一境。不乖返緣名防修。與觸何別。若所",
    "T43n1830_06a:0438c16": "作善惡憶念不忘名防修。即應是念。",
    "T43n1830_06a:0438c17": "論。如是推尋至定無別體。述曰。由前道理",
    "T43n1830_06a:0438c18": "推不放逸防修之用。離無貪等四法總別之",
    "T43n1830_06a:0438c19": "能。竟不可得。故不放逸定無別體　問何",
    "T43n1830_06a:0438c20": "故此中以無貪為首等餘三法。不以精進",
    "T43n1830_06a:0438c21": "為初　答次前別簡中。以無貪為首故。從",
    "T43n1830_06a:0438c22": "近而結也。即顯不逸不如小乘體是實有。",
    "T43n1830_06a:0438c23": "即是假有之所以也。",
    "T43n1830_06a:0438c24": "論。云何行捨至靜住為業。述曰。行者行蘊。",
    "T43n1830_06a:0438c25": "行蘊中捨。簡受蘊中捨故置行言。非謂行",
    "T43n1830_06a:0438c26": "也。亦以四法為體。別正對治掉舉。體性靜",
    "T43n1830_06a:0438c27": "住為業。",
    "T43n1830_06a:0438c28": "論。謂即四法至寂靜而住。述曰。下文有二。",
    "T43n1830_06a:0438c29": "初正解體業。後解廢立。此初也。若通對治",
    "T43n1830_06a:0439a01": "亦一切法。對法云由捨相應離沈沒等不平",
    "T43n1830_06a:0439a02": "等性故。即舉通障。此舉別障　平等正直",
    "T43n1830_06a:0439a03": "者。對法云。由捨與心俱離沈沒等。初心平",
    "T43n1830_06a:0439a04": "等。遠離加行次心正直。於染無怯後無功",
    "T43n1830_06a:0439a05": "用。廣如彼說。然諸論皆言。由不放逸斷諸",
    "T43n1830_06a:0439a06": "惑已。此捨靜住不容雜染。謂如不逸是無",
    "T43n1830_06a:0439a07": "間道。此捨是解脫道。解脫道中不容受雜",
    "T43n1830_06a:0439a08": "染。此前後時別起勝用。或今所說此雖同",
    "T43n1830_06a:0439a09": "時。同時不逸能除障已。捨令此心寂靜而",
    "T43n1830_06a:0439a10": "住。義說前後。依此二用互增之時說其相",
    "T43n1830_06a:0439a11": "也。此間據別障掉舉等取餘法。不同對法",
    "T43n1830_06a:0439a12": "第十除貪愛。對法第一明通能治一切法",
    "T43n1830_06a:0439a13": "也。",
    "T43n1830_06a:0439a14": "論。此無別體至即心等故。述曰。下廢立。然",
    "T43n1830_06a:0439a15": "今此捨離前四法無別相及作用。何以故。",
    "T43n1830_06a:0439a16": "若能令寂靜名捨。即四法之能。若所令寂",
    "T43n1830_06a:0439a17": "靜名捨。即除四法外餘心等是。然既以能",
    "T43n1830_06a:0439a18": "寂靜為捨。故體即四法。信等淨相等。是非",
    "T43n1830_06a:0439a19": "靜也。如前不逸就勝依立。義如前說。此亦",
    "T43n1830_06a:0439a20": "應爾。就勝而說。餘法不障。對法第十．及顯",
    "T43n1830_06a:0439a21": "揚云。如契經說為除貪憂心依止捨。此",
    "T43n1830_06a:0439a22": "據離欲或無漏捨相語。以憂根俱亦有捨",
    "T43n1830_06a:0439a23": "也。然煩惱俱憂及貪皆是欲界。與善心等性",
    "T43n1830_06a:0439a24": "相違返。說名除也。對法第十八道支中說",
    "T43n1830_06a:0439a25": "故。唯約無漏。",
    "T43n1830_06a:0439a26": "論。云何不害至悲愍為業。述曰。此總舉已。",
    "T43n1830_06a:0439a27": "論。謂即無嗔至假名不害。述曰。於有情",
    "T43n1830_06a:0439a28": "不損惱。非謂不斷命。不斷命是無瞋故。",
    "T43n1830_06a:0439a29": "故此但約不損惱事。餘文可知。",
    "T43n1830_06a:0439b01": "問此既無瞋。何須別立。",
    "T43n1830_06a:0439b02": "論。無瞋翻對至麁相差別。述曰。此有二解。",
    "T43n1830_06a:0439b03": "無瞋返對斷物命之瞋。此不害即違於損",
    "T43n1830_06a:0439b04": "惱物之害。故此二別。明害損物不為斷命。",
    "T43n1830_06a:0439b05": "瞋斷物命不但損物。既爾如訶風等不",
    "T43n1830_06a:0439b06": "斷物命。即非害故。故知此中且約麁相。於",
    "T43n1830_06a:0439b07": "有情所辨此二別　又不約所治。但明此",
    "T43n1830_06a:0439b08": "體別。前無瞋與有情樂。是慈之體。不害拔",
    "T43n1830_06a:0439b09": "眾生之苦。即是悲也。故顯揚第四云。慈以無",
    "T43n1830_06a:0439b10": "瞋為性。悲以不害為性。今此二翻約麁",
    "T43n1830_06a:0439b11": "相別。",
    "T43n1830_06a:0439b12": "論。理實無瞋至彼二勝故。述曰。理實無瞋",
    "T43n1830_06a:0439b13": "體是實有。不害依無瞋一分拔苦之義勝",
    "T43n1830_06a:0439b14": "故。假立不害　問前大悲以無瞋癡二法",
    "T43n1830_06a:0439b15": "為體。今何故獨言不害　彼據實體。此約",
    "T43n1830_06a:0439b16": "假成。又彼是大悲。此但是悲。四無量攝　問",
    "T43n1830_06a:0439b17": "何不於無貪等上建立　答為顯功德中",
    "T43n1830_06a:0439b18": "慈悲二相別。故依無瞋假立。不依無貪等",
    "T43n1830_06a:0439b19": "　問諸功德等。如勝處等亦以無貪為性。",
    "T43n1830_06a:0439b20": "何以善中。不依無貪之上。為顯功德別故。",
    "T43n1830_06a:0439b21": "別立一假法也　答一切功德依聖人勝。",
    "T43n1830_06a:0439b22": "於聖人身佛為最勝。佛身之中利樂有情勝。",
    "T43n1830_06a:0439b23": "利樂之中慈．悲二種最勝。為顯極勝功德",
    "T43n1830_06a:0439b24": "別故。依無瞋立不害。非無貪等　顯揚第",
    "T43n1830_06a:0439b25": "二云喜是不嫉。何故立不為善根　答拔",
    "T43n1830_06a:0439b26": "苦悲勝。別立不害。喜不勝悲。不立不嫉。",
    "T43n1830_06a:0439b27": "論。有說不害至謂賢善性。述曰。薩婆多師",
    "T43n1830_06a:0439b28": "正理論等。說謂賢善性。謂有此者人即賢",
    "T43n1830_06a:0439b29": "善也。",
    "T43n1830_06a:0439c01": "論。此相云何。述曰。此論主問。",
    "T43n1830_06a:0439c02": "論。謂不損惱。述曰。此外人答。",
    "T43n1830_06a:0439c03": "論。無瞋亦爾至是無瞋故。述曰。非離無瞋",
    "T43n1830_06a:0439c04": "別有自性。謂於有情不為損惱。體性賢善",
    "T43n1830_06a:0439c05": "之相即無瞋。故離無瞋無別不害。明不害",
    "T43n1830_06a:0439c06": "是假也。第二出十一善體已。",
    "T43n1830_06a:0439c07": "論。及顯十一至諸心所法。述曰。自下第三",
    "T43n1830_06a:0439c08": "諸門分別。於中有十二。第一義攝所餘。",
    "T43n1830_06a:0439c09": "頌云行捨及不害。此因解及字。謂及顯善",
    "T43n1830_06a:0439c10": "十一之外。更有義別心所。謂欣．厭等。梵云",
    "T43n1830_06a:0439c11": "遮有二義。一及。二等。不能置等言故總",
    "T43n1830_06a:0439c12": "有及字。及字有二義。一顯十一各各體別。",
    "T43n1830_06a:0439c13": "即相違釋。二顯十一外心所。今論但約等",
    "T43n1830_06a:0439c14": "取餘法一義解也。",
    "T43n1830_06a:0439c15": "論。雖義有別至故不別立。述曰。釋不應",
    "T43n1830_06a:0439c16": "為善法所以。此欣．厭等。雖義望前十一",
    "T43n1830_06a:0439c17": "有別。然非實有　雜事經者。是阿含經雜事",
    "T43n1830_06a:0439c18": "品。及今法蘊足並廣解。及大論五十六．六十",
    "T43n1830_06a:0439c19": "九。皆具有染名字解之。翻彼善等。雖依",
    "T43n1830_06a:0439c20": "義別說種種名。而體離此十一法更無異",
    "T43n1830_06a:0439c21": "故。不別立之。",
    "T43n1830_06a:0439c22": "論。欣謂欲俱至不增恚故。述曰。此是無瞋",
    "T43n1830_06a:0439c23": "一分。於境不憎方欣彼故。此性非欲。欲俱",
    "T43n1830_06a:0439c24": "法也。然八十六解三不善根眾名中。不說",
    "T43n1830_06a:0439c25": "瞋名欣。貪亦名欣。今若翻彼名。不欣應無",
    "T43n1830_06a:0439c26": "貪一分。貪是著義。染貪名欣。無貪厭義。無",
    "T43n1830_06a:0439c27": "瞋名欣。各約一義亦不相違。",
    "T43n1830_06a:0439c28": "論。不忿恨惱至瞋一分故。述曰。翻二十隨",
    "T43n1830_06a:0439c29": "惑中四法。不忿．不恨．不惱．不嫉亦然。隨應",
    "T43n1830_06a:0440a01": "正翻無瞋一分。彼所治者瞋之分故。隨應之",
    "T43n1830_06a:0440a02": "言顯不同欣與欲俱故。此忿等不然。各",
    "T43n1830_06a:0440a03": "各別翻。又但是彼無瞋一分。故言隨應。復",
    "T43n1830_06a:0440a04": "言等者。依瑜伽八十九。等取不憤發．不惡",
    "T43n1830_06a:0440a05": "說．非不忍．不觝突．不諀訾．無瞋尋．無害尋",
    "T43n1830_06a:0440a06": "等七法。",
    "T43n1830_06a:0440a07": "論。厭謂惠俱至不染著故。述曰。此即無貪",
    "T43n1830_06a:0440a08": "一分。於所厭不染故。",
    "T43n1830_06a:0440a09": "論。不慳憍等至貪一分故。述曰。翻隨二法",
    "T43n1830_06a:0440a10": "不慳．不憍。此是無貪一分。彼是貪之分故。隨",
    "T43n1830_06a:0440a11": "應之言前厭惠俱。此不爾故。又各各翻。等者",
    "T43n1830_06a:0440a12": "依八十九。等取不研求。乃至不家勢尋等十",
    "T43n1830_06a:0440a13": "八種。",
    "T43n1830_06a:0440a14": "論。不覆誑諂至貪癡一分故。述曰。不覆．不",
    "T43n1830_06a:0440a15": "誑．不諂三法。是二善根一分。隨應正翻貪．",
    "T43n1830_06a:0440a16": "癡一分。無貪即翻貪分等。故言隨應。者義",
    "T43n1830_06a:0440a17": "更等取六十二中不憍．不詐等。此中不覆所",
    "T43n1830_06a:0440a18": "治之覆。有貪著名故覆罪。有癡故覆罪故。",
    "T43n1830_06a:0440a19": "今無貪癡一分。論唯說是癡分。起必有癡",
    "T43n1830_06a:0440a20": "故。以理釋之。",
    "T43n1830_06a:0440a21": "論。有義不覆至亦貪一分故。述曰。此教為",
    "T43n1830_06a:0440a22": "證。此唯無癡一分。此所治覆。瑜伽．對法皆",
    "T43n1830_06a:0440a23": "言癡分。不說為貪分故。貪名故覆。覆體亦",
    "T43n1830_06a:0440a24": "癡。癡故然也。前解為勝。雖無論文理故勝",
    "T43n1830_06a:0440a25": "也。",
    "T43n1830_06a:0440a26": "以前即忿等初九訖。以害有正翻故此中不",
    "T43n1830_06a:0440a27": "出。上根本惑六中三根自有翻。餘三不翻。",
    "T43n1830_06a:0440a28": "且翻不慢。",
    "T43n1830_06a:0440a29": "論。有義不慢至不慢彼故。述曰。三說可知。",
    "T43n1830_06a:0440b01": "然對法解。慢不敬苦生為業。即此中第三慚",
    "T43n1830_06a:0440b02": "一分勝。以慚崇敬師長等故。此論卷下煩",
    "T43n1830_06a:0440b03": "惱之中。但言障不慢。義可通三。然障於",
    "T43n1830_06a:0440b04": "慚。如前理可。",
    "T43n1830_06a:0440b05": "論。有義不疑至無猶豫故。述曰。不疑三解",
    "T43n1830_06a:0440b06": "如文可知。瑜伽第八。疑謂分別異覺為體。",
    "T43n1830_06a:0440b07": "覺即惠也。五十八云簡擇猶豫。故正簡擇即",
    "T43n1830_06a:0440b08": "是正見。不疑說為正見少分。亦有此理。然",
    "T43n1830_06a:0440b09": "隨煩惱有八。相翻入善之中。謂無慚．無愧．",
    "T43n1830_06a:0440b10": "不信．懈怠．惛沈．掉舉．害．放逸。餘十二不翻。",
    "T43n1830_06a:0440b11": "前解九法訖。以是小煩惱攝一段明之。下",
    "T43n1830_06a:0440b12": "有三法。皆通染心起。故在後簡。",
    "T43n1830_06a:0440b13": "論。不散亂體至即是正念。述曰。不亂體即",
    "T43n1830_06a:0440b14": "正定。雖散亂別有體或無體。即定少分。皆",
    "T43n1830_06a:0440b15": "翻彼名正定。性對治故。根本中染見隨中不",
    "T43n1830_06a:0440b16": "正知。今翻皆入善惠所攝。不正知．或別境",
    "T43n1830_06a:0440b17": "惠分。或癡分皆爾。性對治也。不忘失念。是正",
    "T43n1830_06a:0440b18": "念。設別境念分。或是癡分。亦爾。",
    "T43n1830_06a:0440b19": "此三設是翻癡分者。以有別境分故。別境",
    "T43n1830_06a:0440b20": "通三性。不翻為善。欲．勝解亦爾。然此唯說",
    "T43n1830_06a:0440b21": "是癡分者。所以不說。前忿等即翻入善。以",
    "T43n1830_06a:0440b22": "無別體不通三性故。",
    "T43n1830_06a:0440b23": "論。悔眠尋伺至無別翻對。述曰。不定四法。",
    "T43n1830_06a:0440b24": "通染不染三種性故。如遍行觸等。等餘四",
    "T43n1830_06a:0440b25": "法。別境中欲等。亦等四法。無別翻對。唯惡",
    "T43n1830_06a:0440b26": "不通三性法者。方翻之也。此前或有行相",
    "T43n1830_06a:0440b27": "相翻。如捨治掉舉。掉舉相高。捨相靜故。亦",
    "T43n1830_06a:0440b28": "得通治。以掉舉是貪．癡分故。又說性對治",
    "T43n1830_06a:0440b29": "即忘念等三癡分者。是不忘念等正翻是。或",
    "T43n1830_06a:0440c01": "有行相體性皆相翻。不忿等是無瞋一分等。",
    "T43n1830_06a:0440c02": "如理應思。然八十九大有諸煩惱名字。一",
    "T43n1830_06a:0440c03": "一應翻對之數彼多少何分所攝。",
    "T43n1830_06a:0440c04": "第二問答廢立。",
    "T43n1830_06a:0440c05": "論。何緣諸染至有不爾者。述曰。外人問曰。",
    "T43n1830_06a:0440c06": "何緣前說除別境等體外。合根本二十六隨",
    "T43n1830_06a:0440c07": "煩惱中。十一別翻為善。餘者此中及諸論中",
    "T43n1830_06a:0440c08": "不別翻之。有何所以。",
    "T43n1830_06a:0440c09": "論。相用別者至故不應責。述曰。論主答曰。",
    "T43n1830_06a:0440c10": "相用別者別立為善。餘所翻善相用不別。故",
    "T43n1830_06a:0440c11": "不立之。汝何須責。",
    "T43n1830_06a:0440c12": "問若爾此何別。自餘何無用。",
    "T43n1830_06a:0440c13": "論。又諸染法至別立善法。述曰。論主答曰。",
    "T43n1830_06a:0440c14": "此諸染法遍六識者。勝故翻之。以能染體",
    "T43n1830_06a:0440c15": "遍多識故。過失流滿多識中故。",
    "T43n1830_06a:0440c16": "論。慢等忿等唯意識俱。述曰。根本中慢等",
    "T43n1830_06a:0440c17": "七。隨惑之中忿等九法。唯意識起流滿識少。",
    "T43n1830_06a:0440c18": "所以不翻別立善法。不約一一功能增勝。",
    "T43n1830_06a:0440c19": "不嫉即是喜無量故。亦應別翻。但以流滿識",
    "T43n1830_06a:0440c20": "非多故。無此妨也。然不障餘翻為善法。",
    "T43n1830_06a:0440c21": "問若爾者害唯在意。應不翻之。",
    "T43n1830_06a:0440c22": "論。害雖亦然至翻立不害。述曰。論主答曰。",
    "T43n1830_06a:0440c23": "害雖亦爾唯在意地。有三義故所以別翻。",
    "T43n1830_06a:0440c24": "不同忿等。一數現起。即簡餘煩惱。嫉．慳",
    "T43n1830_06a:0440c25": "雖亦然。二此則損自．他。嫉等不然故。三障",
    "T43n1830_06a:0440c26": "無上乘勝因之悲故。無上之乘要須悲救。悲",
    "T43n1830_06a:0440c27": "因既闕。難以濟生。害之功能增障於此。故",
    "T43n1830_06a:0440c28": "雖在意與餘亦同。三義勝餘故須翻善。令",
    "T43n1830_06a:0440c29": "知此失故翻立善。生得善位隨此而說。",
    "T43n1830_06a:0441a01": "若爾癡分忘念等三何故不翻。",
    "T43n1830_06a:0441a02": "論。失念散亂至善中不說。述曰。失念．散亂．",
    "T43n1830_06a:0441a03": "不正知等。雖有癡分及別境分性相相翻。",
    "T43n1830_06a:0441a04": "翻入別境善少分故。善中不說。餘慢等七．",
    "T43n1830_06a:0441a05": "忿等九如前。",
    "T43n1830_06a:0441a06": "論。染淨相翻淨寧少染。述曰。第三徵責多",
    "T43n1830_06a:0441a07": "少。問從染翻淨。從淨翻染。何為染多淨少。",
    "T43n1830_06a:0441a08": "對治不同。",
    "T43n1830_06a:0441a09": "論。淨勝染劣少敵多故。述曰。論主答曰。淨",
    "T43n1830_06a:0441a10": "體勝法。染體劣法。勝少敵劣多。故染多而淨",
    "T43n1830_06a:0441a11": "少。其實體相相翻頭數亦等。而此所違多少",
    "T43n1830_06a:0441a12": "不同故有此答問。",
    "T43n1830_06a:0441a13": "此義雖爾。何故不立善多染少也。",
    "T43n1830_06a:0441a14": "論。又解理通至不應齊責。述曰。此第二解。",
    "T43n1830_06a:0441a15": "淨法是解順於正理。故雖翻染有不慢等",
    "T43n1830_06a:0441a16": "多名。總即與此十一同體。以解理通。相通",
    "T43n1830_06a:0441a17": "融故。可少攝多法同體也。迷情隔於物理",
    "T43n1830_06a:0441a18": "事體既局。隨染增相故分多種。故染望淨",
    "T43n1830_06a:0441a19": "不應令齊。又染順情。令知厭惡故須廣",
    "T43n1830_06a:0441a20": "說。善法多說。恐起難修之心。故略不說。",
    "T43n1830_06a:0441a21": "何故染法六十四．及攝事分八十九中有眾",
    "T43n1830_06a:0441a22": "多法。何故此中但言二十　答以用增勝",
    "T43n1830_06a:0441a23": "遍染故。說但有二十。謂忿等十法。及無慚．",
    "T43n1830_06a:0441a24": "無愧。增勝猛利故說之也。下之八法。或復十",
    "T43n1830_06a:0441a25": "法。遍染心故所以說之。餘法或非增猛。或",
    "T43n1830_06a:0441a26": "不遍染。故此不說。此如下隨煩惱中說",
    "T43n1830_06a:0441a27": "　問何故所治唯在欲。能治通上界。如瞋．忿",
    "T43n1830_06a:0441a28": "等。或所治通三界。能治唯上二。如輕安治",
    "T43n1830_06a:0441a29": "惛沈。何故所治染法唯在意識。能治善法即",
    "T43n1830_06a:0441b01": "通六識。如害翻為不害是。或有所治通六。",
    "T43n1830_06a:0441b02": "能治唯在意。如惛沈翻作輕安　答性相",
    "T43n1830_06a:0441b03": "相當辨能．所治。不以通識及通界故。說",
    "T43n1830_06a:0441b04": "能．所治。",
    "T43n1830_06a:0441b05": "第四假實。",
    "T43n1830_06a:0441b06": "論。此十一法至相用別故。述曰。對法等同。",
    "T43n1830_06a:0441b07": "五十五亦爾。彼言世俗有。世俗有言通假",
    "T43n1830_06a:0441b08": "實故。如前已引。無癡善根無別體家。云",
    "T43n1830_06a:0441b09": "如五見定世俗非體即假。以即別境之中",
    "T43n1830_06a:0441b10": "惠故。無癡亦爾。雖言實有即惠善性。非",
    "T43n1830_06a:0441b11": "如捨等用四法成體非別性　若爾不害",
    "T43n1830_06a:0441b12": "例亦如惠　故今述正曰。與對法等同。三",
    "T43n1830_06a:0441b13": "假八實。所以如文。",
    "T43n1830_06a:0441b14": "第五俱起。",
    "T43n1830_06a:0441b15": "論。有義十一至餘七不定。述曰。此第一師。",
    "T43n1830_06a:0441b16": "有三。一標宗。二立理。三引證。此初也。十",
    "T43n1830_06a:0441b17": "一中四法遍善。定地．不定地。漏．無漏皆遍。",
    "T43n1830_06a:0441b18": "功力遍故。餘七不然。",
    "T43n1830_06a:0441b19": "下立理也。",
    "T43n1830_06a:0441b20": "論。推尋事理至第二無故。述曰。解七不",
    "T43n1830_06a:0441b21": "遍。善心披讀推理未決。無信生故。信緣定",
    "T43n1830_06a:0441b22": "境故信非遍。慚．愧如前依自他力別。俱",
    "T43n1830_06a:0441b23": "以羞恥為其自相。以同類故。如二受等",
    "T43n1830_06a:0441b24": "定不俱生。起一之時無第二故。故亦非遍。",
    "T43n1830_06a:0441b25": "決未決時不障互起一。",
    "T43n1830_06a:0441b26": "論。要世間道至乃有不害故。述曰。世道離",
    "T43n1830_06a:0441b27": "欲方有輕安。除煩惱麁重故。不障有信．",
    "T43n1830_06a:0441b28": "及慚愧一。不放逸．捨無漏道時乃方建立。四",
    "T43n1830_06a:0441b29": "法功能彼方勝故。不障有前法。除緣無相",
    "T43n1830_06a:0441c01": "等悲愍有情時有不害故。以正對治害損",
    "T43n1830_06a:0441c02": "惱故。不障起前法。然散心位．或無漏位都",
    "T43n1830_06a:0441c03": "無輕安。有漏善時無不放逸．捨。無相善心",
    "T43n1830_06a:0441c04": "無不害故。故餘七法非遍善心。然說十遍",
    "T43n1830_06a:0441c05": "者。據容有時有時起故。非謂皆遍一切善",
    "T43n1830_06a:0441c06": "心。以何為證。",
    "T43n1830_06a:0441c07": "論。論說十一至有不害故。述曰。下引證也。",
    "T43n1830_06a:0441c08": "瑜伽論五十五說六位中起十一善。汎起善",
    "T43n1830_06a:0441c09": "心不深心止染。無慚．愧起。不顧自他故。",
    "T43n1830_06a:0441c10": "餘如文可知。然今此師決定如是起時之",
    "T43n1830_06a:0441c11": "語。不遮有時皆得相應。由此決定於其",
    "T43n1830_06a:0441c12": "六位起十一善。雖慚．與愧起則別時。以",
    "T43n1830_06a:0441c13": "俱止惡合一位攝。然又此位說有如是之",
    "T43n1830_06a:0441c14": "時。非必一切不許有時或得俱起。此意總",
    "T43n1830_06a:0441c15": "顯未必俱時。非必不俱。",
    "T43n1830_06a:0441c16": "後別但破說不俱時。許俱之時不是破",
    "T43n1830_06a:0441c17": "限。",
    "T43n1830_06a:0441c18": "論。有義彼說至無淨信故。述曰。下文有五。",
    "T43n1830_06a:0441c19": "一破前。二釋難。三顯正。四引證。五解疑。",
    "T43n1830_06a:0441c20": "此初也。前義不然。汝言推事未決有三性",
    "T43n1830_06a:0441c21": "心。汝言彼善心中無信者。應非是善。無淨",
    "T43n1830_06a:0441c22": "信故。如染無記心。染等者等取無記也。又",
    "T43n1830_06a:0441c23": "云。善心定有信起。善心攝故。如定時善心。",
    "T43n1830_06a:0441c24": "論。慚愧異類至前已說故。述曰。此之二法",
    "T43n1830_06a:0441c25": "各有別相。體是異類。崇善拒惡故。依於自",
    "T43n1830_06a:0441c26": "他增上雖別。而境是同。一時俱起遍善心",
    "T43n1830_06a:0441c27": "有。前自體中已成立訖。",
    "T43n1830_06a:0441c28": "論。若出世道至非無漏故。述曰。無漏之位",
    "T43n1830_06a:0441c29": "若無輕安。應輕安覺支非無漏攝。前師若",
    "T43n1830_06a:0442a01": "言散心無此輕安非遍。誰謂無漏輕安不",
    "T43n1830_06a:0442a02": "俱。深為錯難。然以前師輕安覺支。非在無",
    "T43n1830_06a:0442a03": "漏觀。有無漏觀後有漏觀時生。然亦名覺支。",
    "T43n1830_06a:0442a04": "體非無漏說為無漏者。無漏定遠引故。如",
    "T43n1830_06a:0442a05": "苦根無漏。",
    "T43n1830_06a:0442a06": "若爾佛應無此覺支。",
    "T43n1830_06a:0442a07": "論。若世間道至應有二故。述曰。若捨．不",
    "T43n1830_06a:0442a08": "放逸唯出世道有。世間道心應非寂靜。以",
    "T43n1830_06a:0442a09": "無捨故。如染等心。亦應不能防惡修善。",
    "T43n1830_06a:0442a10": "無不放逸故。亦如染等心。既有寂靜等故。",
    "T43n1830_06a:0442a11": "有捨．不放逸　又世間善心。應不伏掉舉。",
    "T43n1830_06a:0442a12": "及伏放逸。無能治故。如染心等。既知世間",
    "T43n1830_06a:0442a13": "道。准散善亦有。然有比量。散善等中應有",
    "T43n1830_06a:0442a14": "此二。是善心故。具四法故。如出世道。",
    "T43n1830_06a:0442a15": "論。善心起時至有不害故。述曰。不害之數",
    "T43n1830_06a:0442a16": "善心皆有。不損自他違害損故。如大悲",
    "T43n1830_06a:0442a17": "心。但說大悲不害為體。豈餘善位遂亦無",
    "T43n1830_06a:0442a18": "也。理必應俱。精進等四以義同故所以不",
    "T43n1830_06a:0442a19": "說。",
    "T43n1830_06a:0442a20": "若爾六位起十一文如何通。",
    "T43n1830_06a:0442a21": "論。論說六位至定非應理。述曰。此釋難也。",
    "T43n1830_06a:0442a22": "彼五十五依決定時信增。止染時慚．愧增",
    "T43n1830_06a:0442a23": "等。非無餘法。即是依彼彼增。緣有六非一",
    "T43n1830_06a:0442a24": "故。說彼彼增言。作此此說者。依決定時等",
    "T43n1830_06a:0442a25": "信增故。遂言決定時有信等。六類非一。作",
    "T43n1830_06a:0442a26": "此此說也。非無十法恒遍善心。",
    "T43n1830_06a:0442a27": "若爾如何。",
    "T43n1830_06a:0442a28": "論。應說信等至餘位無故。述曰。下顯正也。",
    "T43n1830_06a:0442a29": "此中十法遍一切善。輕安不遍。何以知者。",
    "T43n1830_06a:0442b01": "初以理證。輕安調暢要除麁重。散位麁重體",
    "T43n1830_06a:0442b02": "不無故。無輕安也。",
    "T43n1830_06a:0442b03": "以文證者。",
    "T43n1830_06a:0442b04": "論。決擇分說至增輕安故。述曰。下引證。六",
    "T43n1830_06a:0442b05": "十九末說十善心所定地．不定地皆遍善心。",
    "T43n1830_06a:0442b06": "定地之中增輕安故。十恒遍善。有時增十",
    "T43n1830_06a:0442b07": "一。",
    "T43n1830_06a:0442b08": "問此言定地增輕安。何者是定地。",
    "T43n1830_06a:0442b09": "論。有義定加行至通一切地。述曰。上來是",
    "T43n1830_06a:0442b10": "總。下子段異說解疑。如聞．思位修定之時。",
    "T43n1830_06a:0442b11": "未得上定。定前近加行。亦名定地。此時微",
    "T43n1830_06a:0442b12": "有調暢義故。除遠加行餘散善位。今坐禪",
    "T43n1830_06a:0442b13": "者。雖不得定亦有調暢故。即是欲界亦有",
    "T43n1830_06a:0442b14": "輕安。若欲無者。便違本地分第三卷說信等",
    "T43n1830_06a:0442b15": "十一法通一切地。若言從多地說言通。一",
    "T43n1830_06a:0442b16": "切非實通者。應從多分說彼俱起。十恒俱",
    "T43n1830_06a:0442b17": "故。既不許爾。故知欲界亦有輕安。其五十",
    "T43n1830_06a:0442b18": "六．六十三卷．顯揚第六皆云不定地者。謂",
    "T43n1830_06a:0442b19": "無輕安地。欲界者。謂除輕安俱定等。彼云",
    "T43n1830_06a:0442b20": "謂若根本上界勝妙輕安無故。作如此說。非",
    "T43n1830_06a:0442b21": "說無欲界輕安。如說無色界無色。彼非",
    "T43n1830_06a:0442b22": "無定色故。",
    "T43n1830_06a:0442b23": "論。有義輕安至名不定地。述曰。不然。輕安",
    "T43n1830_06a:0442b24": "唯在上界定地中有。所以者何。由定滋潤",
    "T43n1830_06a:0442b25": "所長養故。有調暢故。欲界斂心決非實定。",
    "T43n1830_06a:0442b26": "故無滋潤名調暢也。何以得知。六十三等",
    "T43n1830_06a:0442b27": "說欲界諸心．心所闕輕安故名不定地。不",
    "T43n1830_06a:0442b28": "爾應言闕上界輕安故。名不定地。",
    "T43n1830_06a:0442b29": "若爾如何說通一切地。",
    "T43n1830_06a:0442c01": "論。說一切地至三地皆有故。述曰。此等皆",
    "T43n1830_06a:0442c02": "通有尋伺等三地。有何失也。初禪．中間．上",
    "T43n1830_06a:0442c03": "地之定有輕安故。但諸心所無不皆然。然",
    "T43n1830_06a:0442c04": "自於有尋伺等有長短也。然返覆文理。不",
    "T43n1830_06a:0442c05": "言欲界有定得有輕安故。後師為勝。此",
    "T43n1830_06a:0442c06": "中餘義同故。更無異說。",
    "T43n1830_06a:0442c07": "論。此十一種至唯闕輕安。述曰。此等可知。",
    "T43n1830_06a:0442c08": "即第六門。皆說正義。",
    "T43n1830_06a:0442c09": "論。有義五識至無輕安故。述曰。五無輕安。",
    "T43n1830_06a:0442c10": "體散動故。此師即說。十五界有漏。佛無無漏",
    "T43n1830_06a:0442c11": "五識若因若果二位皆然。",
    "T43n1830_06a:0442c12": "論。有義五識至必有輕安故。述曰。此有三",
    "T43n1830_06a:0442c13": "解。一云此唯在佛。由意引故五有輕安。又",
    "T43n1830_06a:0442c14": "此五識成事智俱有輕安故。初約他引立",
    "T43n1830_06a:0442c15": "宗。後論自俱引證。總約佛位。此解破前",
    "T43n1830_06a:0442c16": "佛無無漏五識身解。即順三界分別之中。",
    "T43n1830_06a:0442c17": "欲無輕安　第二又解。定所引善有輕安",
    "T43n1830_06a:0442c18": "者。此在因位有漏五識。身在欲界定所引",
    "T43n1830_06a:0442c19": "善五識之中。非無調暢。即如通果天眼．天",
    "T43n1830_06a:0442c20": "耳。善者有輕安。無記者即無。破前所說因",
    "T43n1830_06a:0442c21": "位五無。在果許有。此據因位。若在佛果此",
    "T43n1830_06a:0442c22": "為正義。或初地時。成所作智俱必有輕安",
    "T43n1830_06a:0442c23": "故　若作此解。違前所說欲無輕安中第",
    "T43n1830_06a:0442c24": "二正義。鼻．舌二識欲界所繫。有輕安故。彼",
    "T43n1830_06a:0442c25": "前但據一切異生。及下意識。說之為無。據",
    "T43n1830_06a:0442c26": "理聖者後得智引五有輕安。不相違也。前",
    "T43n1830_06a:0442c27": "文但對彼初師說。非為盡理　第三又解。",
    "T43n1830_06a:0442c28": "此中五識在色者。彼無鼻舌。文中言總。理",
    "T43n1830_06a:0442c29": "實三識。不違前文。",
    "T43n1830_06a:0443a01": "論。此善十一何受相應。述曰。第七五受俱",
    "T43n1830_06a:0443a02": "問也。",
    "T43n1830_06a:0443a03": "論。十五相應至無調暢故。述曰。十一中除",
    "T43n1830_06a:0443a04": "輕安餘得五受俱。遍通三界故。輕安唯除",
    "T43n1830_06a:0443a05": "憂．苦二受。唯下界有。逼迫二受無調暢輕",
    "T43n1830_06a:0443a06": "安故　若爾雖定所引五識。應無輕安",
    "T43n1830_06a:0443a07": "　此理不然。所引善者。捨．樂俱故。然菩薩後",
    "T43n1830_06a:0443a08": "得智。雖起苦根可名無漏。然無輕安。名",
    "T43n1830_06a:0443a09": "迫受故。餘受可有。即通果心　若爾鼻．舌．",
    "T43n1830_06a:0443a10": "身三非通果如何通　苦根雖名無漏。不",
    "T43n1830_06a:0443a11": "言輕安俱。輕安俱時怡悅五識。苦受逼迫",
    "T43n1830_06a:0443a12": "五識不俱。然實菩薩後得智中起五識。有輕",
    "T43n1830_06a:0443a13": "安俱無失。但除苦受。定滋潤故。然上界三",
    "T43n1830_06a:0443a14": "識。下界五識。",
    "T43n1830_06a:0443a15": "論。此與別境至不相違故。述曰。自下第八",
    "T43n1830_06a:0443a16": "與前別境相應。以遍行通所以不說。不定",
    "T43n1830_06a:0443a17": "四者彼中自說。所以不論。故唯言別境。皆",
    "T43n1830_06a:0443a18": "不違彼故。有漏位無漏位皆得相應。然欲",
    "T43n1830_06a:0443a19": "界十俱除輕安。上界具十一。如前理說。此",
    "T43n1830_06a:0443a20": "據別境五俱起時。可得為語。然彼有時一",
    "T43n1830_06a:0443a21": "二等生故。",
    "T43n1830_06a:0443a22": "論。十一唯善至皆學等三。述曰。第九三性。",
    "T43n1830_06a:0443a23": "唯善。第十三界。輕安非欲。餘通三界。如前",
    "T43n1830_06a:0443a24": "可知　問何故所治有唯在欲。如瞋害等。",
    "T43n1830_06a:0443a25": "能治通三界。煩惱隔情多不遍界。善順於",
    "T43n1830_06a:0443a26": "理即通三界　彼無所治豈有能治。欲有",
    "T43n1830_06a:0443a27": "惛沈。輕安豈有。但以性相相治。不以界繫",
    "T43n1830_06a:0443a28": "相望治之　第十一有學．無學．非學非無學。",
    "T43n1830_06a:0443a29": "一切皆通。然學．無學身中皆通有漏．無漏。",
    "T43n1830_06a:0443b01": "順學等故。如對法第三．五十八．九等皆",
    "T43n1830_06a:0443b02": "爾。",
    "T43n1830_06a:0443b03": "論。非見所斷至非所斷故。述曰。十二三斷。",
    "T43n1830_06a:0443b04": "並非見斷。非障見故。非邪生故。以何為",
    "T43n1830_06a:0443b05": "證。五十七二十二根中。說十四法一分見所",
    "T43n1830_06a:0443b06": "斷。一分修所斷。謂七色．命．五受．及意。十二",
    "T43n1830_06a:0443b07": "一分修所斷。一分非所斷。謂即十四中六．及",
    "T43n1830_06a:0443b08": "餘六。謂五受．意．信等五根．未知當知。彼說",
    "T43n1830_06a:0443b09": "二六五受．及意。通見除故。以為前六。其信",
    "T43n1830_06a:0443b10": "等五．未知當知非見除故以為後六二非",
    "T43n1830_06a:0443b11": "所斷。謂後二無漏根。今舉唯善後六為論。",
    "T43n1830_06a:0443b12": "唯是修斷及與不斷　問此論下言無想定",
    "T43n1830_06a:0443b13": "等是見斷故。又對法第四。一切往惡趣業",
    "T43n1830_06a:0443b14": "果皆見斷。何妨善業見斷也　答彼不言善",
    "T43n1830_06a:0443b15": "法斷緣縛名為見斷。若不爾者。下修道煩",
    "T43n1830_06a:0443b16": "惱亦招惡趣等。豈見所斷。故以此為證。善",
    "T43n1830_06a:0443b17": "非見斷。若言見斷。以此證非。略有四門。",
    "T43n1830_06a:0443b18": "如下緣生中說　問分別業報可言見斷。",
    "T43n1830_06a:0443b19": "修道業惑之果見道斷不。不斷違文。斷便",
    "T43n1830_06a:0443b20": "違理。因未斷彼果豈斷也　答如無想天",
    "T43n1830_06a:0443b21": "果．北欝單越果。雖亦斷彼。善豈斷耶。故知",
    "T43n1830_06a:0443b22": "但果先亡因於後斷。何所以者。果麁障聖。",
    "T43n1830_06a:0443b23": "入見斷果。因細不障見。入見不斷因。於",
    "T43n1830_06a:0443b24": "善．染二因。三惡趣等皆名斷也。又無想定果",
    "T43n1830_06a:0443b25": "見惑所引。見惑因亡果亦隨喪。如無想定。",
    "T43n1830_06a:0443b26": "入聖亦不斷。但斷彼果。善法隨順可入聖",
    "T43n1830_06a:0443b27": "故。若成彼果不得入聖。如下緣生中不",
    "T43n1830_06a:0443b28": "生名斷。其因亦斷。斷緣縛斷。唯修所斷等。",
    "T43n1830_06a:0443b29": "既爾惡趣善業亦見所斷。今據斷縛。故不",
    "T43n1830_06a:0443c01": "相違。",
    "T43n1830_06a:0443c02": "論。餘門分別如理應思。述曰。謂有報。無報。",
    "T43n1830_06a:0443c03": "何地緣何地。他皆於此。如理思之。",
    "T43n1830_06a:0443c04": "成唯識論述記卷第六本"
}