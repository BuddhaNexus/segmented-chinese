{
    "T37n1763_064:0575b02": "2大般涅槃經集解卷第六十四",
    "T37n1763_064:0575b04": "　廣說諍論凡二十科",
    "T37n1763_064:0575b05": "　第一釋於一名法說無量名一義無量名",
    "T37n1763_064:0575b06": "無量義說無量名乃至第一義中說世",
    "T37n1763_064:0575b07": "諦等",
    "T37n1763_064:0575b08": "　不為五種人說五種法謂不為慳者讚布",
    "T37n1763_064:0575b09": "施等",
    "T37n1763_064:0575b10": "　廣釋所以語魔王云過三月當涅槃緣起",
    "T37n1763_064:0575b11": "　第二釋我無我諍論",
    "T37n1763_064:0575b12": "　第三釋有中陰無中陰",
    "T37n1763_064:0575b13": "　第四釋有退無退諍論",
    "T37n1763_064:0575b14": "　第五釋如來是有為或是無為",
    "T37n1763_064:0575b15": "迦葉品之第二",
    "T37n1763_064:0575b16": "迦葉菩薩白佛言：世尊至亦知未來眾生諸根。",
    "T37n1763_064:0575b17": "案僧亮曰：第三諍論分也。上云具四德則",
    "T37n1763_064:0575b18": "進，不具則退。而善友不過於佛，正法不過佛",
    "T37n1763_064:0575b19": "說。如使後人於佛所說起諍論者，則不得善",
    "T37n1763_064:0575b20": "思，故不如法行。四德所以不具，皆由佛說不",
    "T37n1763_064:0575b21": "定，如似如來說不應機，故發問也。僧宗曰：第",
    "T37n1763_064:0575b22": "五，廣明諍論也。有三翻：第一出諍論以咎佛，",
    "T37n1763_064:0575b23": "第二如來廣釋以遣著，第三釋諍論也。此下",
    "T37n1763_064:0575b24": "第一，列二十一諍論以咎佛也。寶亮曰：將欲",
    "T37n1763_064:0575b25": "解釋諍論，故逆作難云，佛既知眾生三世諸",
    "T37n1763_064:0575b26": "根利鈍差別，何不定說，乃使物諍耶？智秀曰：",
    "T37n1763_064:0575b27": "辨諍論中唯有問答兩翻，前迦葉以諍論為",
    "T37n1763_064:0575b28": "難，後佛釋也。",
    "T37n1763_064:0575b29": "如是眾生於佛滅後至何故今日不決定說。",
    "T37n1763_064:0575c01": "案寶亮曰：凡列二十對四十家諍，請佛釋",
    "T37n1763_064:0575c02": "也。道慧記曰：迦葉發問凡有四十諍論，兩兩",
    "T37n1763_064:0575c03": "相對合為二十，就章門之中乃有四十二也。",
    "T37n1763_064:0575c04": "合章門中，第十九兩句言：或說佛性，即眾生",
    "T37n1763_064:0575c05": "有、離眾生有。或說四重五逆闡提，皆有佛性、",
    "T37n1763_064:0575c06": "或說言無。合此二句，所以為四十也。",
    "T37n1763_064:0575c07": "佛告迦葉：善男子！如是之義至乃是智慧之所",
    "T37n1763_064:0575c08": "能知。案僧亮曰：佛所說義有權有實，識性",
    "T37n1763_064:0575c09": "是著，不達二義，偏執起諍；智能了達，不執不",
    "T37n1763_064:0575c10": "諍也。",
    "T37n1763_064:0575c11": "若有智者我於是人至亦復謂我作不定說。",
    "T37n1763_064:0575c12": "案僧亮曰：智者見法，法理無二，謂佛說實不",
    "T37n1763_064:0575c13": "說權也。無智不見法故，佛說權道，謂道有權",
    "T37n1763_064:0575c14": "實，說不定也。謂我作不定說者，自不見法，謂",
    "T37n1763_064:0575c15": "佛說有二，所以起諍論也。僧宗曰：第二釋著",
    "T37n1763_064:0575c16": "言之惑也。隨方釋化，豈是凡夫六識所知？是",
    "T37n1763_064:0575c17": "以不解此意，故生此諍論耳。智者理歸一致，",
    "T37n1763_064:0575c18": "及其化物方便故也，說本跡不相違，故言不",
    "T37n1763_064:0575c19": "二也；於愚者不解偏執，謂呼二也。寶亮曰：",
    "T37n1763_064:0575c20": "將欲釋難，且一往總解云如是之義非六識",
    "T37n1763_064:0575c21": "所知，乃是智者所達也。眾生根性不等，須法",
    "T37n1763_064:0575c22": "藥不同，何得定說耶？是故一家恒勸行者，若",
    "T37n1763_064:0575c23": "體解此諸諍論，名通達佛法也。佛所說法，本",
    "T37n1763_064:0575c24": "一時之益，生後解之資。應縱容取旨，豈得偏",
    "T37n1763_064:0575c25": "執？但學者自乖於理，豈是佛之過耶？",
    "T37n1763_064:0575c26": "善男子！如來所有一切善行至悉為療治一切",
    "T37n1763_064:0575c27": "病苦。案僧亮曰：謂愚智不同，應須調伏，所",
    "T37n1763_064:0575c28": "以說不得定也。",
    "T37n1763_064:0575c29": "善男子！如來世尊為國土故至一切法中作二",
    "T37n1763_064:0576a01": "種說。案僧亮曰：說不定之事，證眾生不同。",
    "T37n1763_064:0576a02": "如制皮物，寒國則開，溫土則制也。時節者，如",
    "T37n1763_064:0576a03": "初說無我，後說我也。他語者，佛說少見佛性，",
    "T37n1763_064:0576a04": "為後身菩薩，非自為也。為人故者，說不淨觀",
    "T37n1763_064:0576a05": "是道，為多愛人說，不為多瞋人也。為根故者，",
    "T37n1763_064:0576a06": "如為利根則略說法要，為鈍根人廣說法要",
    "T37n1763_064:0576a07": "也。",
    "T37n1763_064:0576a08": "於一名法說無量名至於無量義說無量名。",
    "T37n1763_064:0576a09": "案僧亮曰：法是事體，名是義因，義是名實。",
    "T37n1763_064:0576a10": "內外之稱，各有總別。僧宗曰：明如來說法不",
    "T37n1763_064:0576a11": "定，豈可承此而生執著耶？就一名一義綺互",
    "T37n1763_064:0576a12": "為言，尋求下釋，各存其旨也。",
    "T37n1763_064:0576a13": "云何一名說無量名至是名一名作無量名。",
    "T37n1763_064:0576a14": "案僧亮曰：般涅此言無，亦言不。槃者言生，",
    "T37n1763_064:0576a15": "亦言出也。胡音多含，皆是出生死之名，亦是",
    "T37n1763_064:0576a16": "出生死之義，一名一義也。僧宗曰：一名者，取",
    "T37n1763_064:0576a17": "其無果之名，而種種不同也。道慧記曰：涅槃",
    "T37n1763_064:0576a18": "是一名，涅槃體是一名之治也。更就涅槃體",
    "T37n1763_064:0576a19": "上作種種名，故言於一名法說無量名也。智",
    "T37n1763_064:0576a20": "秀曰：捉一名以取法，隨此名法有無量義相",
    "T37n1763_064:0576a21": "說無量名，非謂一名作無量名也。",
    "T37n1763_064:0576a22": "云何一義說無量名至是名一義說無量名。",
    "T37n1763_064:0576a23": "案僧亮曰：無生出。雖出生無，而名義皆異，",
    "T37n1763_064:0576a24": "即無量有無量名也。猶如帝釋者，第二天主",
    "T37n1763_064:0576a25": "之義，謂義一也。與涅槃義同，以異事為證耳。",
    "T37n1763_064:0576a26": "僧宗曰：一義說無量名者，此是義名，為存其",
    "T37n1763_064:0576a27": "義名耳。道慧記曰：帝釋，一義也。於一義上復",
    "T37n1763_064:0576a28": "立諸名，故言於一義中說無量名也。",
    "T37n1763_064:0576a29": "云何於無量義說無量名至無量義中說無量",
    "T37n1763_064:0576b01": "名。案僧亮曰：存其異義也。",
    "T37n1763_064:0576b02": "復有一義說無量名至是名一義說無量名。",
    "T37n1763_064:0576b03": "案僧亮曰：陰以聚積為義，雖有多名，而聚積",
    "T37n1763_064:0576b04": "之義一也。僧宗曰：亦名道者，此就緣中說耳，",
    "T37n1763_064:0576b05": "以其陰能生道故。",
    "T37n1763_064:0576b06": "善男子！世尊為眾生故至故名如來知諸根力。",
    "T37n1763_064:0576b07": "案僧亮曰：第一義者，小乘以苦集為第一，",
    "T37n1763_064:0576b08": "非空第一也，謂解脫身也。所謂因果者，分三",
    "T37n1763_064:0576b09": "世為十二，宣是因果為略；下苦義是總別相，",
    "T37n1763_064:0576b10": "為廣也。皆是應根不定之事。僧宗曰：第一義",
    "T37n1763_064:0576b11": "說為世諦者，實是法身而說為丈六，謂有生",
    "T37n1763_064:0576b12": "老病死也。世諦說第一義者，憍陳如實是世",
    "T37n1763_064:0576b13": "諦，以解空故，從解為稱，名阿若憍陳如也。道",
    "T37n1763_064:0576b14": "慧曰：向來所明，一名說無量名，乃至世諦說",
    "T37n1763_064:0576b15": "第一義，悉明不可定執也。",
    "T37n1763_064:0576b16": "善男子！我若當於如是等義至具足成就知諸",
    "T37n1763_064:0576b17": "根力。案僧亮曰：上一名說無量名廣略等",
    "T37n1763_064:0576b18": "義，應根說法，福處未了，況餘人乎。僧宗曰：",
    "T37n1763_064:0576b19": "以如來隨人隨時根不同，說法亦異，謂知根",
    "T37n1763_064:0576b20": "力也。",
    "T37n1763_064:0576b21": "是故我於餘經中說至非諸聲聞緣覺所知。",
    "T37n1763_064:0576b22": "案僧亮曰：生不信心者以讚信，政是對治，",
    "T37n1763_064:0576b23": "須反治者乃得說也。僧宗曰：自有人應復反",
    "T37n1763_064:0576b24": "治為藥者，自非善知根力何能爾耶？",
    "T37n1763_064:0576b25": "善男子！如汝所言佛涅槃後至如來名無上力",
    "T37n1763_064:0576b26": "士。案僧亮曰：答問先總後別也。總中有二",
    "T37n1763_064:0576b27": "翻，初廣、後略，此略分也。上云物有愚智、人根",
    "T37n1763_064:0576b28": "不一，法名義不定，說不得定。此云末俗顛倒，",
    "T37n1763_064:0576b29": "不解說旨，自生諍論，非佛咎也。非唯一性說",
    "T37n1763_064:0576c01": "十二部經，以眾生性行不一，經有十二，引諸",
    "T37n1763_064:0576c02": "佛為證也。僧宗曰：此下第三段，廣釋諍論也。",
    "T37n1763_064:0576c03": "第五解力者，十力中謂性力也。",
    "T37n1763_064:0576c04": "善男子！若言如來畢竟涅槃至如來意故作如",
    "T37n1763_064:0576c05": "是說。案僧亮曰：此下別答也。法身有真有",
    "T37n1763_064:0576c06": "應，真身是常、應身無常。或者見應滅，謂真亦",
    "T37n1763_064:0576c07": "滅。聞真身常，謂應身亦常，所以起諍也。寶亮",
    "T37n1763_064:0576c08": "曰：佛此二說，皆各有為，但執者乖衷，是以成",
    "T37n1763_064:0576c09": "諍。此釋第一諍論。",
    "T37n1763_064:0576c10": "善男子！是香山中有諸仙人至即時獲得阿羅",
    "T37n1763_064:0576c11": "漢果。案僧秀曰：下舉五事，此第二，悟道",
    "T37n1763_064:0576c12": "緣起也。",
    "T37n1763_064:0576c13": "善男子！拘尸那城有諸力士至一切皆發菩提",
    "T37n1763_064:0576c14": "之心。案智秀曰：此第二，發菩提心緣起也。",
    "T37n1763_064:0576c15": "善男子！拘尸城有一工巧至汝可往告純陀令",
    "T37n1763_064:0576c16": "知。案智秀曰：第三，成檀波羅蜜緣起也。",
    "T37n1763_064:0576c17": "善男子，王舍城中有五通仙至其人聞已當得",
    "T37n1763_064:0576c18": "盡漏。案僧亮曰：第四，拔邪見根緣起也。",
    "T37n1763_064:0576c19": "善男子！羅閱祇王頻婆娑羅至如來定說畢竟",
    "T37n1763_064:0576c20": "涅槃。案僧亮曰：第五，滅罪緣起也。",
    "T37n1763_064:0576c21": "善男子！菩薩二種一者實義至終不畢竟入於",
    "T37n1763_064:0576c22": "涅槃。案僧亮曰：始學者未有知見，是假名",
    "T37n1763_064:0576c23": "菩薩，不達權道，謂丈六是真，若聞無常便生",
    "T37n1763_064:0576c24": "退心，為是說丈六無有變易也。僧宗曰：假名",
    "T37n1763_064:0576c25": "菩薩，謂凡夫人假得此名，故生執著，非聖人",
    "T37n1763_064:0576c26": "也。為是假名菩薩，故言如來常住不變。有諸",
    "T37n1763_064:0576c27": "凡夫不解，謂終不變易入於涅槃，傷於應滅，",
    "T37n1763_064:0576c28": "故成諍論也。寶亮曰：佛所以唱入涅槃，為欲",
    "T37n1763_064:0576c29": "使應聞深法者速來，故有此說。不畢竟者，為",
    "T37n1763_064:0577a01": "進學人入信首五根故，所以唱常也。若欲結",
    "T37n1763_064:0577a02": "兩家之過，於聞人涅槃者，事同灰身；於聞",
    "T37n1763_064:0577a03": "不畢竟者，謂言佛常如事像。然中道義求，唱",
    "T37n1763_064:0577a04": "言入者權而不實，言入者湛然無相也。智",
    "T37n1763_064:0577a05": "秀曰：出聞權道得益之人也。",
    "T37n1763_064:0577a06": "善男子！有諸眾生生於斷見至善惡果報實有",
    "T37n1763_064:0577a07": "受者。案僧亮曰：我者有真有俗，俗故說有、",
    "T37n1763_064:0577a08": "真故說無也。說俗為斷、說真為常，而或者聞",
    "T37n1763_064:0577a09": "俗有故謂真亦有，聞真無故謂俗亦無，起諍",
    "T37n1763_064:0577a10": "論也。僧宗曰：第二諍論。如來為除斷見故，說",
    "T37n1763_064:0577a11": "善惡之業實有受者也。以經生受果，意在相",
    "T37n1763_064:0577a12": "續。一行人、一神明，相續說用，假名為我。不",
    "T37n1763_064:0577a13": "達斯旨，謬計有實神我不滅，處處受生。寶亮",
    "T37n1763_064:0577a14": "曰：破彼斷見，說有相續，假名我用，而謬執之",
    "T37n1763_064:0577a15": "徒便言有神也。若聞破無神我教，便謂八自",
    "T37n1763_064:0577a16": "在亦無也。以兩執各異，所以成諍。若中道而",
    "T37n1763_064:0577a17": "言，善見王者即我身是，為斷見人說耳。言無",
    "T37n1763_064:0577a18": "我者，為計神我故說也，非無八自在我也，是",
    "T37n1763_064:0577a19": "故得言有亦無也。",
    "T37n1763_064:0577a20": "云何知有善男子過去之世至定說有我及有",
    "T37n1763_064:0577a21": "我所。案僧亮曰：我者，情靈之總號也。眾生壽",
    "T37n1763_064:0577a22": "者，常用之別名。名有十六，而義言三世，總去",
    "T37n1763_064:0577a23": "來今，假名為一故，即我身是也。而或者謂，佛",
    "T37n1763_064:0577a24": "別說一我，從昔至至今，始終不變，故起諍",
    "T37n1763_064:0577a25": "也。",
    "T37n1763_064:0577a26": "又我一時為諸眾生說言我者即是性也。",
    "T37n1763_064:0577a27": "案僧亮曰：積習所成，故說之為性也。",
    "T37n1763_064:0577a28": "所謂內外因緣十二因緣至唱言如來定說有",
    "T37n1763_064:0577a29": "我。案僧亮曰：列習成事也。",
    "T37n1763_064:0577b01": "善男子！復於異時有一比丘至說言比丘無我",
    "T37n1763_064:0577b02": "我所。案僧亮曰：以比丘執定我為問，故答",
    "T37n1763_064:0577b03": "無定我也。比丘三問，皆是執著，一問名、二問",
    "T37n1763_064:0577b04": "實、三問緣。是以如來遮其實計，故云無我我",
    "T37n1763_064:0577b05": "所也。",
    "T37n1763_064:0577b06": "眼者即是本無今有至無有捨陰及受陰者。",
    "T37n1763_064:0577b07": "案僧亮曰：計我者說有情是我，今即情以辨",
    "T37n1763_064:0577b08": "也。",
    "T37n1763_064:0577b09": "如汝所問云何我者？我即期也。案僧亮曰：",
    "T37n1763_064:0577b10": "因與果會，是名期也。何者？善必福應、惡必禍",
    "T37n1763_064:0577b11": "應，克無差也。此明業果不斷。答問名也。",
    "T37n1763_064:0577b12": "誰是我者？即是業也。案僧亮曰：招果不差，",
    "T37n1763_064:0577b13": "是業之力也。答問實。",
    "T37n1763_064:0577b14": "何緣我者？即是愛也。案僧亮曰：業力受果，",
    "T37n1763_064:0577b15": "緣受故受。答問緣也。",
    "T37n1763_064:0577b16": "比丘！譬如二手相拍至三因緣故名之為我。",
    "T37n1763_064:0577b17": "案僧亮曰：處處生，名為眾生。緣由業愛三事",
    "T37n1763_064:0577b18": "不絕，名之為我。此為計斷眾，說我之所由義。",
    "T37n1763_064:0577b19": "比丘！一切眾生色不是我至唱言如來定說無",
    "T37n1763_064:0577b20": "我。案僧亮曰：已說我義是曰緣所成，乃",
    "T37n1763_064:0577b21": "破定我。不離一果，上句破一，下句破異也。舉",
    "T37n1763_064:0577b22": "外道所見，重破一異之執。先釋不異，後釋不",
    "T37n1763_064:0577b23": "一也。",
    "T37n1763_064:0577b24": "善男子！我於經中復作是言至唱言佛說定無",
    "T37n1763_064:0577b25": "中陰。案僧亮曰：佛說業弱報遲者有中陰，",
    "T37n1763_064:0577b26": "業強報速者無中陰。而惑者聞有，謂一切有；",
    "T37n1763_064:0577b27": "聞無，言一切無，故起諍也。僧宗曰：第三諍論。",
    "T37n1763_064:0577b28": "佛說中陰為生陰，在方便也。若論下至阿毘、",
    "T37n1763_064:0577b29": "上極四空，此一向無中陰也。中間或有或無，",
    "T37n1763_064:0577c01": "此正義也。寶亮曰：言有言無，未必域判。但業",
    "T37n1763_064:0577c02": "有定不定，定者則有、不定者則無。若中道為",
    "T37n1763_064:0577c03": "論，亦有亦無也。",
    "T37n1763_064:0577c04": "善男子！我於經中復說有退至生煩惱故則便",
    "T37n1763_064:0577c05": "退失。案僧亮曰：煩惱有二種，一謂受生、二",
    "T37n1763_064:0577c06": "障禪定也。受生重故，修無漏斷，斷則不起。障",
    "T37n1763_064:0577c07": "定輕故，不修無漏，遇緣還起。是以退定起障，",
    "T37n1763_064:0577c08": "定煩惱也。不退無漏，不起受生煩惱也。雖不",
    "T37n1763_064:0577c09": "起煩惱而退禪定，故無漏不現在前也。譬室",
    "T37n1763_064:0577c10": "有毒蛇，因燈得見；雖燈滅不見，終不入室。諸",
    "T37n1763_064:0577c11": "法性空因定得見，雖退定不見，而不起煩惱",
    "T37n1763_064:0577c12": "也。或者聞定退，言無漏亦退；聞無漏不退，言",
    "T37n1763_064:0577c13": "定亦不退也。僧宗曰：第四諍論也。若四意止",
    "T37n1763_064:0577c14": "以還，未得正信，或時有退。入煖法已，一向不",
    "T37n1763_064:0577c15": "退，乃至羅漢也。若是無漏則不退，若是有",
    "T37n1763_064:0577c16": "漏或有退也。鈍根則退，利則不退也。無漏之",
    "T37n1763_064:0577c17": "性照理而生，一得不喪，但退有漏定，無漏不",
    "T37n1763_064:0577c18": "現前耳。寶亮曰：羅漢根有利鈍也。六住已來",
    "T37n1763_064:0577c19": "悉伏斷障定煩惱也，受生煩惱不復更起，猶",
    "T37n1763_064:0577c20": "如燋炭不復為木，但障定無知。既是伏斷，若",
    "T37n1763_064:0577c21": "利根者出無漏觀，欲還入即時得入。鈍根者",
    "T37n1763_064:0577c22": "出觀後，欲還入則難，更須作意方得入故，名",
    "T37n1763_064:0577c23": "為退也。或者羅漢退來，起欲界思惟，成須陀",
    "T37n1763_064:0577c24": "洹也。言不退者，謂禪定亦不退，所以成諍也。",
    "T37n1763_064:0577c25": "復有比丘名瞿󰐂至唱言如來定說無退。案",
    "T37n1763_064:0577c26": "僧亮曰：瞿提是那含人，六反退定，不得盡漏。",
    "T37n1763_064:0577c27": "第七修得恐失，故自害，未死之間，諸漏得盡。",
    "T37n1763_064:0577c28": "魔王謂是學人命終，乃遶其尸求覓其識。既",
    "T37n1763_064:0577c29": "不能得，白佛言：汝弟子未盡漏而死。佛答：此",
    "T37n1763_064:0578a01": "人永拔受根，已入涅槃也。六種羅漢，引退分",
    "T37n1763_064:0578a02": "為證也。僧宗曰：立退無漏義者，引此為據，謂",
    "T37n1763_064:0578a03": "羅漢果有漏無漏一切退也。",
    "T37n1763_064:0578a04": "善男子！我於經中說如來身至定說佛身是無",
    "T37n1763_064:0578a05": "為法。案僧亮曰：釋同是涅槃，直以念念生",
    "T37n1763_064:0578a06": "滅、不生不滅為異也。非學者，以金剛名學，",
    "T37n1763_064:0578a07": "種智初起名無學。法身不生不滅，無二相也。",
    "T37n1763_064:0578a08": "佛出世及不出世常住不動者，以應為出，不",
    "T37n1763_064:0578a09": "應則不出也。然應常不生滅也。不解我意者，",
    "T37n1763_064:0578a10": "謂定是有為、定是無為，無為則常、有為無常",
    "T37n1763_064:0578a11": "也。僧宗曰：第五諍論。聞說滅者，謂無法身；",
    "T37n1763_064:0578a12": "聞法身不滅，謂應迹亦常。向我無我就隔身",
    "T37n1763_064:0578a13": "為論，此據現在為義也。寶亮曰：聞應身無常，",
    "T37n1763_064:0578a14": "謂無法身；若聞常住，復同外計。兩說天乖，故",
    "T37n1763_064:0578a15": "成諍也。",
    "T37n1763_064:0578a16": "大般涅槃經集解卷第六十四"
}