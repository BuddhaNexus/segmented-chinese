{
    "T48n2016_054:0728c12": "54宗鏡錄卷第五十四",
    "T48n2016_054:0728c14": "慧日永明寺主智覺禪師延壽集",
    "T48n2016_054:0728c15": "夫意言分別。萬有俱空。則名義無性。一切眾",
    "T48n2016_054:0728c16": "生。於見聞中。應不成顛倒。以名中無義。義中",
    "T48n2016_054:0728c17": "無名。俱是客故。答。萬法本空。熏習成有。於",
    "T48n2016_054:0728c18": "本空中。起諸情執顛倒。寶性論云。問。名中無",
    "T48n2016_054:0728c19": "義。義中無名。二俱客者。若人執名異於義。義",
    "T48n2016_054:0728c20": "異於名。此人既無顛倒。則於義中應無僻執。",
    "T48n2016_054:0728c21": "不應聞說好惡。生憂喜心。名義不相關故。當",
    "T48n2016_054:0728c22": "知客義。是汝顛倒。答。由久時數習顛倒故。有",
    "T48n2016_054:0728c23": "此僻執。不關名義相應。由名言熏習心故。必",
    "T48n2016_054:0728c24": "由此法門。生分別心。起虛妄僻執。如密嚴經",
    "T48n2016_054:0728c25": "偈云。是時金剛藏。復告大眾言。賴耶無始來。",
    "T48n2016_054:0728c26": "為戲論熏習。諸業所繫縛。輪轉無有窮。亦如",
    "T48n2016_054:0728c27": "於大海。因風起波浪。恒生亦恒滅。不斷亦不",
    "T48n2016_054:0728c28": "常。由不悟自心。隨識境界現。若了於自心。如",
    "T48n2016_054:0728c29": "火焚薪盡。通達於無漏。則名為聖人。藏識",
    "T48n2016_054:0729a01": "變眾境。彌綸於世間。意執我我所。思量恒流",
    "T48n2016_054:0729a02": "轉。諸識類差別。各各了自境。積集業為心。遍",
    "T48n2016_054:0729a03": "積集名意。了別名為識。五識取現境。如瞖",
    "T48n2016_054:0729a04": "見毛。輪。隨見而迷惑。於似色心中。非色計於",
    "T48n2016_054:0729a05": "色。譬如摩尼珠。日月光所照。隨其所應現。各",
    "T48n2016_054:0729a06": "雨自類物。阿賴耶亦爾。如來清淨藏。和合",
    "T48n2016_054:0729a07": "於習氣。變現周世間。與無漏相應。雨諸功德",
    "T48n2016_054:0729a08": "法。譬如乳變異。成酪至酪漿。藏識亦如是。變",
    "T48n2016_054:0729a09": "似於眾色。如瞖見毛輪。有情亦復爾。以惡習",
    "T48n2016_054:0729a10": "氣瞖。住藏識眼中。於諸非色處。此所見諸色。",
    "T48n2016_054:0729a11": "猶如於陽焰。遠離於有無。皆賴耶所現。仁者",
    "T48n2016_054:0729a12": "依眼色。而生似色識。如幻住眼中。飄動猶熱",
    "T48n2016_054:0729a13": "焰。色皆是藏識。與色習相應。變似體非有。愚",
    "T48n2016_054:0729a14": "夫妄分別。諸惛醉放逸。坐臥及狂走。頓起諸",
    "T48n2016_054:0729a15": "事業。皆是賴耶識。猶如盛赫日。舒光照於地。",
    "T48n2016_054:0729a16": "蒸氣如水流。渴獸望之走。賴耶亦復爾。體",
    "T48n2016_054:0729a17": "性實非色。而似於色現。惡覺妄生著。如磁石",
    "T48n2016_054:0729a18": "吸鐵。迅速而轉移。雖無於情識。似情識而動。",
    "T48n2016_054:0729a19": "如是賴耶識。為生死所攝。往來於諸趣。非我",
    "T48n2016_054:0729a20": "而似我。如海中漂物。無思隨水流。賴耶無分",
    "T48n2016_054:0729a21": "別。後身而運動。譬如二象鬪。被傷者永退。賴",
    "T48n2016_054:0729a22": "耶亦如是。斷染無流轉。譬如淨蓮華。離泥",
    "T48n2016_054:0729a23": "而皎潔。人天皆受用。莫不咸珍敬。如是賴耶",
    "T48n2016_054:0729a24": "識。出於習氣泥。轉依得清淨。佛菩薩所重。譬",
    "T48n2016_054:0729a25": "如殊勝寶。野人所輕賤。若用飾冕旒。則為王",
    "T48n2016_054:0729a26": "頂戴。如是賴耶識。是清淨佛性。凡位恒雜染。",
    "T48n2016_054:0729a27": "佛果常寶持。如美玉在水。苔衣所纏覆。賴耶",
    "T48n2016_054:0729a28": "處生死。習氣縈不現。於此賴耶識。有二取相",
    "T48n2016_054:0729a29": "生。如蛇有二頭。隨樂而同往。賴耶亦如是。與",
    "T48n2016_054:0729b01": "諸色相具。一切諸世間。取之以為色。惡覺者",
    "T48n2016_054:0729b02": "迷惑。計為我我所。若有若非有。自在作世間。",
    "T48n2016_054:0729b03": "賴耶雖變現。體性恒甚深。於諸無智人。悉不",
    "T48n2016_054:0729b04": "能覺了。譬如於幻師。幻作種種獸。或行而或",
    "T48n2016_054:0729b05": "走。似有情非實。賴耶亦如是。幻作於世間。一",
    "T48n2016_054:0729b06": "切諸有情。體性無真實。凡愚不能了。妄生於",
    "T48n2016_054:0729b07": "取著。起微塵勝性。有無異分別。及與於梵天。",
    "T48n2016_054:0729b08": "丈夫等諸見。",
    "T48n2016_054:0729b09": "問。眼見色者。為是眼見。為是識見。答。非眼",
    "T48n2016_054:0729b10": "識境等。各有決定見性。但以三和合故。假名",
    "T48n2016_054:0729b11": "為見。下五根聞嗅嘗觸等例爾。雜集論云。非",
    "T48n2016_054:0729b12": "眼見色。亦非識等。以一切法。無作用故。由有",
    "T48n2016_054:0729b13": "和合。假立為見。故稱眼能見色。又識之於根。",
    "T48n2016_054:0729b14": "乍出乍入。如鹿在網。猶鳥處籠。啄一捨一。周",
    "T48n2016_054:0729b15": "而復始。無暫休息。識在根籠。亦復如是。或",
    "T48n2016_054:0729b16": "在於耳。或在於眼。來去無定。不可執常。雖復",
    "T48n2016_054:0729b17": "無定。相續不斷。何為不斷。以妙用無間故。若",
    "T48n2016_054:0729b18": "凡夫為色塵所縛。不得自在。若見一法。則被",
    "T48n2016_054:0729b19": "一法礙。不能圓通法界。是以金剛經云。若菩",
    "T48n2016_054:0729b20": "薩心住於法而行布施。如人入闇。則無所見。",
    "T48n2016_054:0729b21": "首楞嚴經云。由塵發知。因根有相。相見無性。",
    "T48n2016_054:0729b22": "猶若交蘆。由塵發知者。即見分。因根有相者。",
    "T48n2016_054:0729b23": "即相分。相見無性者。心境互生。各無自體。心",
    "T48n2016_054:0729b24": "不自立。由塵發知。境不自生。因根有相。二虛",
    "T48n2016_054:0729b25": "相倚。猶若交蘆。知見立知。即無明本。知見無",
    "T48n2016_054:0729b26": "見。斯即涅槃。但了了見無可見。即通法界。見",
    "T48n2016_054:0729b27": "即是涅槃。若了了聞無可聞。無可聞。即通法",
    "T48n2016_054:0729b28": "界。聞即是涅槃。一切諸法。本來涅槃。以分別",
    "T48n2016_054:0729b29": "心。妄見所隔。不知自識翻作無明。又首楞嚴",
    "T48n2016_054:0729c01": "經云。緣見因明。暗成無見。不明自發。若不假",
    "T48n2016_054:0729c02": "明暗等見。見色之時。則見餘根。若離念。遍法",
    "T48n2016_054:0729c03": "界見。鐵圍山一切相。皆不能蔽。若六根伏。則",
    "T48n2016_054:0729c04": "不得六根相。如十人患瞖共見空華。一人眼",
    "T48n2016_054:0729c05": "可。則不見。餘九人還見。各各自除妄見。則",
    "T48n2016_054:0729c06": "不得一切相。物物皆真。又十箇空華。一人能",
    "T48n2016_054:0729c07": "見。十人眼可。餘華總亡。但一妄除。皆不見諸",
    "T48n2016_054:0729c08": "相。一相。則一切相。為一切相。皆我心起。是知",
    "T48n2016_054:0729c09": "一瞖在目。千華競飛。一妄動心。諸塵併起。若",
    "T48n2016_054:0729c10": "能離念。則當處坐道場。轉大法輪。俱成佛道。",
    "T48n2016_054:0729c11": "問。耳聞說法聲時。總具幾識。答。具三識。第",
    "T48n2016_054:0729c12": "八先託佛無漏聲名句文。為本質了。耳識緣",
    "T48n2016_054:0729c13": "聲。意識同時緣名句文等。方得名聞。古德問",
    "T48n2016_054:0729c14": "云。且如緣佛聲名句文時。為自耳識意識緣",
    "T48n2016_054:0729c15": "得名句文名聞。為先要自第八託佛本質聲。",
    "T48n2016_054:0729c16": "變起相分了。耳識意識託第八相分為質。變",
    "T48n2016_054:0729c17": "相分緣方得聞耶。答。設爾何失難。二俱有",
    "T48n2016_054:0729c18": "過。若第八不先變佛聲。耳意二識便緣名句",
    "T48n2016_054:0729c19": "文者。即因中前六劣。不能直緣。須先假第八",
    "T48n2016_054:0729c20": "變。若第八不先變。即心外取法。唯識不成。若",
    "T48n2016_054:0729c21": "託自第八相分為質緣者。第六識所變相分。",
    "T48n2016_054:0729c22": "即無名句文。既無名句文。即意不能生解。為",
    "T48n2016_054:0729c23": "第八識。但變得佛本質徑直聲。本質徑直聲",
    "T48n2016_054:0729c24": "上。且無名句文。為第八不緣故。此答云。理實",
    "T48n2016_054:0729c25": "第六識緣自第八相分為境。謂佛本質聲。及",
    "T48n2016_054:0729c26": "自第八變影像聲。合為一聲。世尊本質聲。既",
    "T48n2016_054:0729c27": "有名句文等。第六識。於自耳根。緣第八相",
    "T48n2016_054:0729c28": "分聲。名句文三不無。為佛本質聲上有名句",
    "T48n2016_054:0729c29": "文。例如世間人。共看一紙文書。若不識書人。",
    "T48n2016_054:0730a01": "但見其紙墨黑白色。即不能知其義理差別。",
    "T48n2016_054:0730a02": "若識書人。見紙墨黑白。及能知其間義理差",
    "T48n2016_054:0730a03": "別。今耳識及第八如不識書人。第六如識書",
    "T48n2016_054:0730a04": "人。第六既緣實聲。亦能緣得名句文故。又聲",
    "T48n2016_054:0730a05": "是所依。名句文是能依。名句文依實聲上有。",
    "T48n2016_054:0730a06": "既有實聲。其名句文。自連帶聲上有故。意識",
    "T48n2016_054:0730a07": "為能分別故。自然緣得。又聞即比量。聽聞名",
    "T48n2016_054:0730a08": "句文三等時。向心所上比度生解。唯第六識",
    "T48n2016_054:0730a09": "具比量。若緣名義。便在意中。問。夫聞法者。",
    "T48n2016_054:0730a10": "既託諸佛悲願為本質。作增上緣。眾生但自",
    "T48n2016_054:0730a11": "心識心上。所變得影像相分文義。此即實無",
    "T48n2016_054:0730a12": "心外法。為執見未信者。於世法中事。如何引",
    "T48n2016_054:0730a13": "證。印成後信。入一乘門。答。世法即佛法。佛",
    "T48n2016_054:0730a14": "法即世法。云何更舉事立況。然為未決定信",
    "T48n2016_054:0730a15": "者。寧無方便。若論比知。觸目咸是。且舉一二。",
    "T48n2016_054:0730a16": "略類此宗。如西國婆羅門求聰明。常供養天",
    "T48n2016_054:0730a17": "神等。後於夢中。見有天人授與呪論等法。然",
    "T48n2016_054:0730a18": "夢中實無天人。為說聰明法論呪等。託天人",
    "T48n2016_054:0730a19": "為增上緣。自識心上變作論呪解。今眾生見",
    "T48n2016_054:0730a20": "聞亦爾。然於比況中。夢喻最親。以自夢中。實",
    "T48n2016_054:0730a21": "無外境。皆是夢心變起。可為現證。又此土周",
    "T48n2016_054:0730a22": "暢耕田。母欲得子歸。其母遂齧指。周暢在田",
    "T48n2016_054:0730a23": "下心痛。念云。是母喚我。及歸。果如其言。母雖",
    "T48n2016_054:0730a24": "有喚子之心。而不發言。如來但有說法之心。",
    "T48n2016_054:0730a25": "而不說法。自是眾生心上變起故。若正解者。",
    "T48n2016_054:0730a26": "即諸佛悲願為應。機熟宜聞為感。感應道交。",
    "T48n2016_054:0730a27": "非一非異。唯心方顯。不落斷常。不可各取一",
    "T48n2016_054:0730a28": "邊。違於中道。問。根塵所對。現證分明。如何",
    "T48n2016_054:0730a29": "圓通。得入空理。答。眼對色塵。無而有見。異",
    "T48n2016_054:0730b01": "熟業果。不可思議。唯智所知。非情所測。諸法",
    "T48n2016_054:0730b02": "實性。親證方明。有見有聞。世俗心量。若約真",
    "T48n2016_054:0730b03": "諦。根境俱空。且如世俗門中。見無自性。如眼",
    "T48n2016_054:0730b04": "勝義根。如火。既能發識。又能照境。識如人。能",
    "T48n2016_054:0730b05": "了別。境如物。故知無根不能發識。無識不能",
    "T48n2016_054:0730b06": "了境。無境不能起見。三法和合。方成見性。則",
    "T48n2016_054:0730b07": "見性無從。和合非有。如思益經偈云。悉見",
    "T48n2016_054:0730b08": "十方國。一切眾生類。而於眼色中。終不生二",
    "T48n2016_054:0730b09": "相。諸佛所說法。一切能聽受。而於耳聲中。亦",
    "T48n2016_054:0730b10": "不生二相。能於一心中。知眾生諸心。自心及",
    "T48n2016_054:0730b11": "彼心。此二不分別。廣百門論破根境品云。眼",
    "T48n2016_054:0730b12": "等根塵。若執實有。理必不然。所以者何。違比",
    "T48n2016_054:0730b13": "量故。謂眼非見。如耳等根。耳亦非聞。如眼等",
    "T48n2016_054:0730b14": "根。鼻不能嗅。如舌等根。舌不能嘗。如鼻等",
    "T48n2016_054:0730b15": "根。身不能覺。如上諸根。一切皆由造色性故。",
    "T48n2016_054:0730b16": "或大種故。或業果故。又眼等根。皆有質礙故。",
    "T48n2016_054:0730b17": "可分析。悉令歸空。或無窮過。是故不應執為",
    "T48n2016_054:0730b18": "實有。但是自心隨因緣力。虛假變現。如幻事",
    "T48n2016_054:0730b19": "等。俗有真無。又破情品云。眼為到色見耶。不",
    "T48n2016_054:0730b20": "到色見耶。若眼去到色乃見者。遠色應遲見。",
    "T48n2016_054:0730b21": "近色應速見。何以故。去法爾故。而今近瓶",
    "T48n2016_054:0730b22": "遠月一時見。是故知眼不去。若不去。則無和",
    "T48n2016_054:0730b23": "合。復次若眼力不到色而見者。何故見近不",
    "T48n2016_054:0730b24": "見遠。遠近應一時見。故知見性無從。諸根例",
    "T48n2016_054:0730b25": "爾。如還原集自他觀門云。兩身為自他。彼身",
    "T48n2016_054:0730b26": "為他。己身為自。一身復為自他。色身為他。心",
    "T48n2016_054:0730b27": "即為自。心復為自他。心即為他。智即為自。智",
    "T48n2016_054:0730b28": "復有自他。有所得智為他。無所得智為自。無",
    "T48n2016_054:0730b29": "所得智復有自他。淨智為他。是淨亦淨為自。",
    "T48n2016_054:0730c01": "觀身實相。觀佛亦然。稽首如空無所依。心淨",
    "T48n2016_054:0730c02": "已度諸禪定。無住則無本。覺。此名為佛。假名",
    "T48n2016_054:0730c03": "名為佛。亦無佛可成。無成可成。無出可出。是",
    "T48n2016_054:0730c04": "名佛出。無所見。了了見。了了見。無所見。但有",
    "T48n2016_054:0730c05": "名字。名字性空無所有。鏡像如虛空。虛空如",
    "T48n2016_054:0730c06": "鏡像。色心如虛空。虛空如色心。色心如鏡像。",
    "T48n2016_054:0730c07": "鏡像身無二。亦復非是一。若能如是解。諸佛",
    "T48n2016_054:0730c08": "從中出。諸佛唯有名。如空應響聲。無心究竟",
    "T48n2016_054:0730c09": "道。法法自然平。平處亦無平。無平作平說。此",
    "T48n2016_054:0730c10": "中言語斷。心行處亦滅。眼空保色空。色空保",
    "T48n2016_054:0730c11": "眼空。兩空自相保。則無眼識賊。耳空保聲空。",
    "T48n2016_054:0730c12": "聲空保耳空。兩空自相保。則無耳識賊。鼻空",
    "T48n2016_054:0730c13": "保香空。香空保鼻空。兩空自相保。則無鼻識",
    "T48n2016_054:0730c14": "賊。舌空保味空。味空保舌空。兩空自相保。則",
    "T48n2016_054:0730c15": "無舌識賊。身空保觸空。觸空保身空。兩空自",
    "T48n2016_054:0730c16": "相保。則無身識賊。心空保法空。法空保心空。",
    "T48n2016_054:0730c17": "還是一空能保二空。亦能保一空。是故號空",
    "T48n2016_054:0730c18": "空。假名說見諦。若知六根淨。即無六塵賊。若",
    "T48n2016_054:0730c19": "無六塵賊。心王自清淨。方便持化凡。題名寄",
    "T48n2016_054:0730c20": "佛性。釋曰。是以若眼空色不空。色空眼不空。",
    "T48n2016_054:0730c21": "則不可相保。以根境異故。必為侵害。若同一",
    "T48n2016_054:0730c22": "性。即無疑矣。如世間作保之人。若是忠良人。",
    "T48n2016_054:0730c23": "即可忠良人作保。若惡行人。則不可保。以情",
    "T48n2016_054:0730c24": "性異故。六種根塵。和同既爾。一切萬法。順旨",
    "T48n2016_054:0730c25": "亦然。故首楞嚴經云。佛告阿難。根塵同原。",
    "T48n2016_054:0730c26": "縛脫無二。識性虛妄。猶如空華。阿難。由塵發",
    "T48n2016_054:0730c27": "知。因根有相。相見無性。同於交蘆。是故汝今。",
    "T48n2016_054:0730c28": "知見立知。即無明本。知見無見。斯即涅槃無",
    "T48n2016_054:0730c29": "漏真淨。云何是中更容他物。問。色塵質礙。",
    "T48n2016_054:0731a01": "可分析歸空。聲性虛通。應是實有。答。聲塵",
    "T48n2016_054:0731a02": "生滅。動靜皆空。聲不至於耳根。根不往於聲",
    "T48n2016_054:0731a03": "所。既無一物中間往來。則心境俱虛。聲不可",
    "T48n2016_054:0731a04": "得。如首楞嚴經云。復次阿難。云何十二處。本",
    "T48n2016_054:0731a05": "如來藏。妙真如性。阿難。汝且觀此祇陀樹林。",
    "T48n2016_054:0731a06": "及諸泉池。於意云何。此等為是色生眼見。眼",
    "T48n2016_054:0731a07": "生色相。阿難。若復眼根生色相者。見空非色。",
    "T48n2016_054:0731a08": "色性應消。消則顯發一切都無。色相既無。誰",
    "T48n2016_054:0731a09": "明空質。空亦如是。若復色塵生眼見者。觀空",
    "T48n2016_054:0731a10": "非色。見即消亡。亡則都無。誰明空色。是故當",
    "T48n2016_054:0731a11": "知。見與色空。俱無處所。即色與見。二處虛妄。",
    "T48n2016_054:0731a12": "本非因緣。非自然性。又推聲處文云。阿難。汝",
    "T48n2016_054:0731a13": "更聽此祇陀園中。食辦擊鼓。眾集撞鐘。鐘鼓",
    "T48n2016_054:0731a14": "音聲。前後相續。於意云何。此等為是聲來",
    "T48n2016_054:0731a15": "耳邊。耳往聲處。阿難。若復此聲來於耳邊。如",
    "T48n2016_054:0731a16": "我乞食室羅筏城。在祇陀林。則無有我。此聲",
    "T48n2016_054:0731a17": "必來阿難耳處。目連迦葉。應不俱聞。何況其",
    "T48n2016_054:0731a18": "中一千二百五十沙門。一聞鐘聲。同來食處。",
    "T48n2016_054:0731a19": "若復汝耳往彼聲邊。如我歸住祇陀林中。在",
    "T48n2016_054:0731a20": "室羅城。則無有我。汝聞鼓聲。其耳已往擊鼓",
    "T48n2016_054:0731a21": "之處。鐘聲齊出。應不俱聞。何況其中象馬牛",
    "T48n2016_054:0731a22": "羊。種種音響。若無來往。亦復無聞。是故當知。",
    "T48n2016_054:0731a23": "聽與音聲。俱無處所。即聽與聲。二處虛妄。本",
    "T48n2016_054:0731a24": "非因緣。非自然性。又推香處文云。阿難。汝又",
    "T48n2016_054:0731a25": "嗅此鑪中栴檀。此香若復燃於一銖。室羅筏",
    "T48n2016_054:0731a26": "城。四十里內同時聞氣。於意云何。此香為復",
    "T48n2016_054:0731a27": "生栴檀木。生於汝鼻。為生於空。阿難。若復",
    "T48n2016_054:0731a28": "此香生於汝鼻。稱鼻所生。當從鼻出。鼻非栴",
    "T48n2016_054:0731a29": "檀。云何鼻中有栴檀氣。稱汝聞香。當於鼻入。",
    "T48n2016_054:0731b01": "鼻中出香。說聞非義。若生於空。空性常恒。香",
    "T48n2016_054:0731b02": "應常在。何藉鑪中爇此枯木。若生於木。則",
    "T48n2016_054:0731b03": "此香質因爇成煙。若鼻得聞。合蒙煙氣。其煙",
    "T48n2016_054:0731b04": "騰空未及遙遠。四十里內。云何已聞。是故當",
    "T48n2016_054:0731b05": "知。香鼻與聞。俱無處所。即嗅與香。二處虛妄。",
    "T48n2016_054:0731b06": "本非因緣。非自然性。推味處文云。阿難。汝常",
    "T48n2016_054:0731b07": "二時。眾中持鉢。其間或遇酥酪醍醐。名為上",
    "T48n2016_054:0731b08": "味。於意云何。此味為復生於空中。生於舌中。",
    "T48n2016_054:0731b09": "為生食中。阿難。若復此味。生於汝舌。在汝口",
    "T48n2016_054:0731b10": "中。只有一舌。其舌爾時已成酥味。遇黑石蜜。",
    "T48n2016_054:0731b11": "應不推移。若不變移。不名知味。若變移者。舌",
    "T48n2016_054:0731b12": "非多體。云何多味。一舌之知。若生於食。食非",
    "T48n2016_054:0731b13": "有識。云何自知。又食自知。即同他食。何預於",
    "T48n2016_054:0731b14": "汝。名味之知。若生於空。汝噉虛空。當作何",
    "T48n2016_054:0731b15": "味。必其虛空。若作鹹味。既鹹汝舌。亦鹹汝",
    "T48n2016_054:0731b16": "面。則此界人。同於海魚。既常受鹹。了不知淡。",
    "T48n2016_054:0731b17": "若不識淡亦不覺鹹。必無所知。云何名味。是",
    "T48n2016_054:0731b18": "故當知。味舌與嘗俱無處所。即嘗與味。二俱",
    "T48n2016_054:0731b19": "虛妄。本非因緣。非自然性。推觸處文云。阿難。",
    "T48n2016_054:0731b20": "汝常晨朝。以手摩頭。於意云何。此摩所知。誰",
    "T48n2016_054:0731b21": "為能觸。能為在手。為復在頭。若在於手。頭則",
    "T48n2016_054:0731b22": "無知。云何成觸。若在於頭。手則無用。云何名",
    "T48n2016_054:0731b23": "觸。若各各有。則。汝阿難。應有二身。若頭與手",
    "T48n2016_054:0731b24": "一觸所生。則手與頭。當為一體。若一體者。觸",
    "T48n2016_054:0731b25": "則無成。若二體者。觸誰為在。在能非所。在所",
    "T48n2016_054:0731b26": "非能。不應虛空與汝成觸。是故當知。覺觸與",
    "T48n2016_054:0731b27": "身。俱無處所。即身與觸。二俱虛妄。本非因緣。",
    "T48n2016_054:0731b28": "非自然性。今推十二根塵。處所既無。則前",
    "T48n2016_054:0731b29": "六根門無處而入。後十八界無界而分。可驗",
    "T48n2016_054:0731c01": "眾生界中。即今現行心境俱空。世俗諦中。假",
    "T48n2016_054:0731c02": "施設法悉皆無有。夫宗鏡所錄。皆是現證法",
    "T48n2016_054:0731c03": "門。一入全真。更無前後。如或不信。但靜思看。",
    "T48n2016_054:0731c04": "若見一念無生。自然與經冥合。如菩薩念佛",
    "T48n2016_054:0731c05": "三昧經偈云。此身常無知。如草木瓦礫。菩提",
    "T48n2016_054:0731c06": "無形色。寂滅恒不生。身不觸菩提。菩提不觸",
    "T48n2016_054:0731c07": "身。心不觸菩提。菩提不觸心。而能有相觸。實",
    "T48n2016_054:0731c08": "為不思議。釋曰。故知色不至眼。耳不到聲。而",
    "T48n2016_054:0731c09": "有見聞。是不可思議。以自性離中。而有顯現。",
    "T48n2016_054:0731c10": "故知六根無對。皆是無諍法門。諸境含虛。盡",
    "T48n2016_054:0731c11": "冥不二之道。即今眾生境界。真不可思議矣。",
    "T48n2016_054:0731c12": "曷用遠求諸聖作用。而自鄙劣者哉。此宗鏡。",
    "T48n2016_054:0731c13": "是照眾生之癡闇。同諸佛之光明。使法界含",
    "T48n2016_054:0731c14": "生。一時圓證。如法集經云。須菩提白佛言。世",
    "T48n2016_054:0731c15": "尊。眼色二法無所諍競。以不和合故。以此二",
    "T48n2016_054:0731c16": "法不相到故。夫不合不到法。皆無違諍。世尊。",
    "T48n2016_054:0731c17": "法無有二。是故不諍。廣百門論破根境品云。",
    "T48n2016_054:0731c18": "復次若耳根境合。知者。不應遠近一時俱聞。",
    "T48n2016_054:0731c19": "聲從質來。既有遠近。不應一念同至耳根。耳",
    "T48n2016_054:0731c20": "無光明。不應趣境。又聲離質。來入耳聞。亦不",
    "T48n2016_054:0731c21": "應理。鐘鼓等聲。現不離質。遠可聞故。若耳與",
    "T48n2016_054:0731c22": "聲無聞而取。如香等。不辯方維。若耳與聲不",
    "T48n2016_054:0731c23": "合而取。應無遠近一切皆聞。不合體無。相無",
    "T48n2016_054:0731c24": "別故。或應一切皆不能聞。是故耳根。聲合不",
    "T48n2016_054:0731c25": "合。實取自境。二俱不成。又云。心若趣塵。體則",
    "T48n2016_054:0731c26": "不遍。心常往境。我應無心。然微細心。身中恒",
    "T48n2016_054:0731c27": "有。睡眠悶等。諸位常行。有息等故。夢可得故。",
    "T48n2016_054:0731c28": "勞倦增故。引覺心故。任持身故。觸身覺故。又",
    "T48n2016_054:0731c29": "若內身恒無心者。如死屍等。害應無愆。供",
    "T48n2016_054:0732a01": "應無福。則與空見外道應同。有執。心體不遍",
    "T48n2016_054:0732a02": "不行。但用有行。亦同此過。心用心體。不相離",
    "T48n2016_054:0732a03": "故。又若心體往趣前塵。有觸內身。應無覺受。",
    "T48n2016_054:0732a04": "應動思慮。不損內心。如是諸宗。執實根境。",
    "T48n2016_054:0732a05": "皆不應理。應信非真。又一切世間有情無情。",
    "T48n2016_054:0732a06": "諸法義相。如依陽焰有水想生。誑惑自心。亦",
    "T48n2016_054:0732a07": "為他說。由此妄想。建立根塵。及餘世間諸事",
    "T48n2016_054:0732a08": "差別。如顯此想。依多法成。是假非真。故說想",
    "T48n2016_054:0732a09": "蘊乃至如諸幻事。體實雖無。而能發生種種",
    "T48n2016_054:0732a10": "妄識。眼等亦爾。體相皆虛。如矯誑人。生他妄",
    "T48n2016_054:0732a11": "識。想隨此發。境。豈為真。根境皆虛。猶如幻事。",
    "T48n2016_054:0732a12": "大集經偈云。至心念法思惟法。是故不見色",
    "T48n2016_054:0732a13": "與聲。若得入於深法界。爾時則無色聲等。般",
    "T48n2016_054:0732a14": "若燈論偈云。眼不見色塵。意不知諸法。此名",
    "T48n2016_054:0732a15": "最上實。世人不能度。是以根境唯心。名相俱",
    "T48n2016_054:0732a16": "寂。故知世諦真諦。同趣佛乘。有情無情。咸歸",
    "T48n2016_054:0732a17": "智地。以真無中。絕名絕相。心智路斷。是不可",
    "T48n2016_054:0732a18": "思議。以俗有中。如幻如化。無中顯現。是不可",
    "T48n2016_054:0732a19": "思議。不可以情識知。不可以有無測。所以",
    "T48n2016_054:0732a20": "廣百門論。明世間法有五種難測。頌云。世間",
    "T48n2016_054:0732a21": "諸所有。無不皆難測。根境理同然。智者何驚",
    "T48n2016_054:0732a22": "異。論曰。如一思業。能感當來內外無邊果相",
    "T48n2016_054:0732a23": "差別。極善工匠。所不能為。是名世間第一難",
    "T48n2016_054:0732a24": "測。又如外種。生長芽莖。無量枝條華葉根果。",
    "T48n2016_054:0732a25": "形色間雜。嚴麗宛然。是名世間第二難測。又",
    "T48n2016_054:0732a26": "如華樹。名曰無憂。婬女觸之。眾華競發。枝條",
    "T48n2016_054:0732a27": "垂拂。如有愛心。是名世間第三難測。又如華",
    "T48n2016_054:0732a28": "樹。名如樂音。聞作樂聲。舉身搖動。枝條裏娜。",
    "T48n2016_054:0732a29": "如舞躍人。是名世間第四難測。又如華樹。名",
    "T48n2016_054:0732b01": "好鳥吟。聞鳥吟聲。即便搖動。枝條裏娜。如喜",
    "T48n2016_054:0732b02": "抃人。是名世間第五難測。如是難測。世事無",
    "T48n2016_054:0732b03": "邊。根境有無。方之甚易。世俗故有。勝義故",
    "T48n2016_054:0732b04": "空。諸有智人。不應驚異。如中觀論偈云。以法",
    "T48n2016_054:0732b05": "知有人。以人知有法。離法何有人。離人何有",
    "T48n2016_054:0732b06": "法。法者。眼耳苦樂等。人者。是本住。汝謂以有",
    "T48n2016_054:0732b07": "法故知有人。以有人故知有法。今離眼耳等",
    "T48n2016_054:0732b08": "法何有人。離人何有眼耳等法。復次一切眼",
    "T48n2016_054:0732b09": "等根。實無有本住。眼耳等諸根。異相而分別。",
    "T48n2016_054:0732b10": "眼耳等諸根。苦樂等諸法。實無有本住。因眼",
    "T48n2016_054:0732b11": "緣色。生眼識。以和合因緣。知有眼等諸根。不",
    "T48n2016_054:0732b12": "以本住故。如是。故偈中說。一切眼耳等根。實",
    "T48n2016_054:0732b13": "無有本住。眼耳等諸根。各自能分別。問曰。若",
    "T48n2016_054:0732b14": "眼等諸根無有本住者。眼等一一根。云何能",
    "T48n2016_054:0732b15": "知塵。若一切眼耳等諸根。苦樂等諸法無本",
    "T48n2016_054:0732b16": "住者。今一一根。云何能知塵。眼耳等諸根無",
    "T48n2016_054:0732b17": "思惟。不應有知。而實知塵。當知離眼耳等諸",
    "T48n2016_054:0732b18": "根。更有能知塵者。答曰。若爾者。為一一根。",
    "T48n2016_054:0732b19": "中各有知者。為一知者在諸根中。二俱有過。",
    "T48n2016_054:0732b20": "何者。若諸根各有知者。即成多人。若一知在",
    "T48n2016_054:0732b21": "諸根中者。或眼正緣色時。知已屬眼。聲塵起",
    "T48n2016_054:0732b22": "時。耳應不聞。如無言說經偈云。內外地界無",
    "T48n2016_054:0732b23": "二義。如來智慧能覺了。彼無二相及不二。一",
    "T48n2016_054:0732b24": "相無相如是知。金光女經云。文殊師利語彼",
    "T48n2016_054:0732b25": "童女。應觀諸界。童女答言。文殊師利。譬如劫",
    "T48n2016_054:0732b26": "燒時。三界等亦爾。般若波羅蜜經云。彼一切",
    "T48n2016_054:0732b27": "法。無知者。無見者。彼說法師亦不可得。不可",
    "T48n2016_054:0732b28": "以心分別。不可以意能知。佛母經云。阿姊。眼",
    "T48n2016_054:0732b29": "不見色。乃至意不知法。如是菩提離。故眼色",
    "T48n2016_054:0732c01": "離。乃至菩提離。故意法離等。入楞伽經偈云。",
    "T48n2016_054:0732c02": "如水流枯竭。波浪則不起。如是意識滅。種種",
    "T48n2016_054:0732c03": "識不生。又偈云。此中無心識。如虛空陽焰。如",
    "T48n2016_054:0732c04": "是知諸法。而不知一法。究竟一乘。寶性論偈",
    "T48n2016_054:0732c05": "云。如一切世間。依虛空生滅。依於無漏界。有",
    "T48n2016_054:0732c06": "諸根生滅。火不燒虛空。若燒無是處。如是老",
    "T48n2016_054:0732c07": "病死。不能燒佛性。地依於水住。水復依於風。",
    "T48n2016_054:0732c08": "風依於虛空。空不依地等。如是陰界根。住煩",
    "T48n2016_054:0732c09": "惱業中。諸煩惱業等。住不善思惟。不善思惟",
    "T48n2016_054:0732c10": "行。住清淨心中。自性清淨心。不住彼諸法。陰",
    "T48n2016_054:0732c11": "入界如地。煩惱業如水。不正念如風。淨心界",
    "T48n2016_054:0732c12": "如空。依性起邪念。念起煩惱業。能起陰界入。",
    "T48n2016_054:0732c13": "依止於五陰。界入等諸法。有諸根生滅。如世",
    "T48n2016_054:0732c14": "界成壞。淨心如虛空。無因復無緣。及無和合",
    "T48n2016_054:0732c15": "義。亦無生住滅。如虛空淨心。常明無轉變。為",
    "T48n2016_054:0732c16": "虛妄分別。客塵煩惱染。又五現識不動。唯意",
    "T48n2016_054:0732c17": "識分別。如首楞嚴經云。佛告阿難。識性無源。",
    "T48n2016_054:0732c18": "因於六種根塵妄出。汝今遍觀此會聖眾。用",
    "T48n2016_054:0732c19": "目循歷。其目周視。但如鏡中無別分析。汝識",
    "T48n2016_054:0732c20": "於中。次第標指。此是文殊。此富樓那。此目犍",
    "T48n2016_054:0732c21": "連。此須菩提。此舍利弗等。如五現量。周圓而",
    "T48n2016_054:0732c22": "視。如鏡中鑒像而無分別。若第六意根。即次",
    "T48n2016_054:0732c23": "第分別。非如五現量頓見。又經云。識動見澄",
    "T48n2016_054:0732c24": "者。見澄。即五現量識。分別為動。又經云。本無",
    "T48n2016_054:0732c25": "所從者。此識心本來湛然。不從修得。本來澄",
    "T48n2016_054:0732c26": "寂。五現量識。亦復如是。問。意識緣境多少。",
    "T48n2016_054:0732c27": "三境三量。如何分別。答。古德云。第六意識。",
    "T48n2016_054:0732c28": "即比量。意識能緣三世法。三性法。三界法。一",
    "T48n2016_054:0732c29": "百法等。法爾皆是第六意識緣也。有二。一明",
    "T48n2016_054:0733a01": "了。二獨頭。且明了者。唯於五根門中。取五塵",
    "T48n2016_054:0733a02": "境。是初念與五同緣時。率爾心中。唯是現量。",
    "T48n2016_054:0733a03": "緣其實五塵境。若後念已去。不妨通比量非",
    "T48n2016_054:0733a04": "量。作行解緣其長等假色。即比量。或於五塵",
    "T48n2016_054:0733a05": "上起執時。便是非量。即明了意識。前後許通",
    "T48n2016_054:0733a06": "三量。三境中。若緣五塵實法時。是性境。若後",
    "T48n2016_054:0733a07": "念行解心緣長等假色時。即真獨影。似帶質。",
    "T48n2016_054:0733a08": "二獨頭意識有三。一夢中獨頭。亦緣十八界",
    "T48n2016_054:0733a09": "法。唯是獨影境非實。此夢中境。唯是法處收。",
    "T48n2016_054:0733a10": "亦無本質。二覺寤獨頭。而緣一切法。有漏無",
    "T48n2016_054:0733a11": "漏。有為無為。世出世間。有體無體。空華兔角。三",
    "T48n2016_054:0733a12": "世一切法。皆悉緣得。問。此覺寤意識。一念",
    "T48n2016_054:0733a13": "緣十八界時。有幾相分。幾本質。幾見分。答。",
    "T48n2016_054:0733a14": "本質相分。各有十八箇。見分唯一。問。如何有",
    "T48n2016_054:0733a15": "十八相分。答。十八相分。從十八本質起。即有",
    "T48n2016_054:0733a16": "十八相分。如一面鏡中。觀無量人影。外邊有",
    "T48n2016_054:0733a17": "十八實人。鏡即是一。於鏡上現有十八人影",
    "T48n2016_054:0733a18": "像。見分亦爾。一見分能緣得十八相分。若質",
    "T48n2016_054:0733a19": "影有十八。以是所緣境。則無過。若一念有十",
    "T48n2016_054:0733a20": "八見分。便有多心過。三定中獨頭。亦緣十八",
    "T48n2016_054:0733a21": "界。一百法。過未境。及真如等。若假若實。皆能",
    "T48n2016_054:0733a22": "緣故。三量分別者。若是明了意識。前後念通",
    "T48n2016_054:0733a23": "三量。夢中獨頭。唯非量。以不稱境故。覺寤。通",
    "T48n2016_054:0733a24": "三量。若緣有體法時。緣五境界等。通現量",
    "T48n2016_054:0733a25": "故。若緣五根界。七心界等。是比量。若緣空華",
    "T48n2016_054:0733a26": "過未境等。通比量非量。若定中。唯是現量。雖",
    "T48n2016_054:0733a27": "緣假法。以不妄執。無計度。故唯現量。又獨頭",
    "T48n2016_054:0733a28": "意識。即獨生散意。緣影像門。影像者。諸有極",
    "T48n2016_054:0733a29": "微。是極逈極略二色。皆是假影色也。但於觀",
    "T48n2016_054:0733b01": "心。析麁色。至色邊際。假立極微。唯觀心影像。",
    "T48n2016_054:0733b02": "都無實體。",
    "T48n2016_054:0733b03": "宗鏡錄卷第五十四",
    "T48n2016_054:0733b04": "　　　　　　戊申歲分司大藏都監開板"
}