{
    "T46n1912_05f:0318a10": "folio_5f 止觀輔行傳弘決卷第五之六",
    "T46n1912_05f:0318a12": "唐毘陵沙門湛然述",
    "T46n1912_05f:0318a13": "次明破假觀中文自為兩。謂略廣二破。",
    "T46n1912_05f:0318a14": "初略破者。略秖是總。先序略境次明略觀。",
    "T46n1912_05f:0318a15": "境四觀二合為六略。言境四者。一者見略。",
    "T46n1912_05f:0318a16": "不列有等四句。但云必屬一見。二者假略。",
    "T46n1912_05f:0318a17": "不明三假之相。但云虛妄無實。三者所生",
    "T46n1912_05f:0318a18": "惑略。不列八十八等。但云浩浩如前。四者",
    "T46n1912_05f:0318a19": "所防過略。不出生過之相。但云具如後說。",
    "T46n1912_05f:0318a20": "言觀二者。一止觀略。不云推至性相二空。",
    "T46n1912_05f:0318a21": "但云雙寂不二。二者結略。不云眼智無生。",
    "T46n1912_05f:0318a22": "但云從假入空。此六略意。並通此下四見",
    "T46n1912_05f:0318a23": "首也。後廣此六故名為廣。言如前者。具",
    "T46n1912_05f:0318a24": "如五十校計所明。言如後者。如此卷末得",
    "T46n1912_05f:0318a25": "失中說。前之四略。次第在文可以意得。應",
    "T46n1912_05f:0318a26": "當下明止觀略。初文是止。從又觀去是觀。",
    "T46n1912_05f:0318a27": "此中亦是止觀總用。亦是別而不別。乃至為",
    "T46n1912_05f:0318a28": "成下文六十四番不別而別。故知直用四",
    "T46n1912_05f:0318a29": "性以推三假。具含止觀。初文云颺依焰者。",
    "T46n1912_05f:0318b01": "颺字弋障弋彰二反並通。風飄曰颺即焰之",
    "T46n1912_05f:0318b02": "動轉也。必依於焰方有動故。焰必依空實",
    "T46n1912_05f:0318b03": "處無故。焰颺俱是動轉之法。如見及無明俱",
    "T46n1912_05f:0318b04": "是動法。如動依焰。焰依於空。空無所依。",
    "T46n1912_05f:0318b05": "如見依無明。無明依法性。法性無所依。何",
    "T46n1912_05f:0318b06": "者。法性無體全是無明。故云空無所依。眠",
    "T46n1912_05f:0318b07": "喻同焰。何者。眠心如法性。昏眠如無明。夢",
    "T46n1912_05f:0318b08": "事如諸見。無明為本諸見為末。無明無依",
    "T46n1912_05f:0318b09": "諸見無住。故云雙寂。次釋觀中云無明既",
    "T46n1912_05f:0318b10": "即是法性。不二秖是不異。亦可不二從性不",
    "T46n1912_05f:0318b11": "異從相。法性本來下釋上不二不異。無明既",
    "T46n1912_05f:0318b12": "其即是法性。法性不為無明所染。名本清",
    "T46n1912_05f:0318b13": "淨。在無明時法性不滅。出無明時法性不",
    "T46n1912_05f:0318b14": "起。又在無明時法性不起。無明破時法性",
    "T46n1912_05f:0318b15": "不滅。無明與法性其體一故。故無明體亦",
    "T46n1912_05f:0318b16": "不生滅。故云無明亦復如是。故知無明無始",
    "T46n1912_05f:0318b17": "不起。今即法性亦復無滅。無人計人故並",
    "T46n1912_05f:0318b18": "云誰。若謂此下重釋無明同法性故。法性",
    "T46n1912_05f:0318b19": "無起下重以法性之體。以釋無明。能觀等",
    "T46n1912_05f:0318b20": "者。無明法性並是所觀。即空之觀即是能觀。",
    "T46n1912_05f:0318b21": "非但所觀無明法性。體性不二。能觀觀智即",
    "T46n1912_05f:0318b22": "無明是。無明如空故觀智亦空。如此下略結。",
    "T46n1912_05f:0318b23": "以明通故共立無明法性之名。今依次第。",
    "T46n1912_05f:0318b24": "且約破見之無明真諦之法性。故云從假入",
    "T46n1912_05f:0318b25": "空。次廣釋中先破有見者。雖對四見離總",
    "T46n1912_05f:0318b26": "名別。據未分信法迴轉等別。仍名為總。初",
    "T46n1912_05f:0318b27": "立利根信法兩行。如前略破其文已足。為",
    "T46n1912_05f:0318b28": "未解者更須後廣。其鈍根下欲明廣觀先",
    "T46n1912_05f:0318b29": "述廣意及用廣法。若不用廣則增眾失。故",
    "T46n1912_05f:0318c01": "云今依中論廣觀之法。中論正被末代之",
    "T46n1912_05f:0318c02": "人。世觀心者何為棄之。龍樹不任為師。",
    "T46n1912_05f:0318c03": "知復師於誰乎。故此下文並是龍樹中論觀",
    "T46n1912_05f:0318c04": "法。故云今亦如是。今亦下依論立觀。若一",
    "T46n1912_05f:0318c05": "念下重述前來所明三假。為所破之假。當",
    "T46n1912_05f:0318c06": "觀下正明用觀。初文先以四句破因成假。",
    "T46n1912_05f:0318c07": "於中先列四句。若心下次正推破。初破自",
    "T46n1912_05f:0318c08": "生中。云前念為根後念為識者。根無別",
    "T46n1912_05f:0318c09": "體。還指無間滅意為體。根名能生。由",
    "T46n1912_05f:0318c10": "前意滅生後意識。故俱舍云。由即六識身",
    "T46n1912_05f:0318c11": "無間滅為意。身者體也。無間滅時為意根",
    "T46n1912_05f:0318c12": "體。爾時五識亦依無間滅意。以為親緣。用",
    "T46n1912_05f:0318c13": "五色根以為疎緣。而生五識五識無間",
    "T46n1912_05f:0318c14": "分別生時。即名意識。今此文意不是五識。",
    "T46n1912_05f:0318c15": "是第六識。緣於有見以為法塵。即名為識。",
    "T46n1912_05f:0318c16": "即以此識對根研責。故云根為有識故生",
    "T46n1912_05f:0318c17": "識。根為無識故生識。大論問曰。前念若滅",
    "T46n1912_05f:0318c18": "何能生後。答。有二義。一念念滅。二念",
    "T46n1912_05f:0318c19": "念生。有此二故。故滅得生。恐生斷見",
    "T46n1912_05f:0318c20": "是故須立。今為破故。是故須責。生滅雖",
    "T46n1912_05f:0318c21": "殊根之與識俱是自心。從根從識俱屬自",
    "T46n1912_05f:0318c22": "性。於自性中根識互責求不可得。又心之",
    "T46n1912_05f:0318c23": "與識俱對於塵。以立心名。是故文中兩名",
    "T46n1912_05f:0318c24": "互用。終不得以法相。分別心意識異而",
    "T46n1912_05f:0318c25": "拘此文。故此初立皆云生心。下句難中並",
    "T46n1912_05f:0318c26": "云生識。故此文意兩名無在。為從根生問",
    "T46n1912_05f:0318c27": "滅生也。為從識生問生生也。若根生下",
    "T46n1912_05f:0318c28": "先破上句。小宗雖許根能生識。今破滅生",
    "T46n1912_05f:0318c29": "是故須責。若從識生則前識不滅。復生一",
    "T46n1912_05f:0319a01": "識。為妨最大故不俟責。是故文中但破根",
    "T46n1912_05f:0319a02": "生。從根為下先雙定之。根若有下雙責也。",
    "T46n1912_05f:0319a03": "初責有識。根若有識則有二妨。謂根識並",
    "T46n1912_05f:0319a04": "及能所並。則有生生無窮之過。若無能所",
    "T46n1912_05f:0319a05": "生義不成。云何言生。又無間滅方名生識。",
    "T46n1912_05f:0319a06": "根若有識生滅相違。故並有過。根若無識",
    "T46n1912_05f:0319a07": "下責下句也。即類無識能生識也。根雖下",
    "T46n1912_05f:0319a08": "責有識性。此是縱破。亦先立二句。有已是",
    "T46n1912_05f:0319a09": "下責也。有還同有亦成並生。無還同無同",
    "T46n1912_05f:0319a10": "無情生。又識性下作一異責。若一者先責",
    "T46n1912_05f:0319a11": "一句。凡言性者。後方能生。識與性一故無",
    "T46n1912_05f:0319a12": "能所。若異者責異句。性若異識則同外境。",
    "T46n1912_05f:0319a13": "外境能生識即同他。如何計自。若言下次",
    "T46n1912_05f:0319a14": "破他性。如前責已畢定知心不從自生。故",
    "T46n1912_05f:0319a15": "許不自生云。雖言心不自生。由有外塵",
    "T46n1912_05f:0319a16": "而來發心。塵望於根塵名為他。引經云下",
    "T46n1912_05f:0319a17": "引大品文證他性者。塵是外緣來發內根。",
    "T46n1912_05f:0319a18": "生思即是所生之法。佛赴一機作他性說。",
    "T46n1912_05f:0319a19": "計者不了引經助執。若爾下判屬他生。今",
    "T46n1912_05f:0319a20": "推下用觀也。亦先定兩句。塵若是下責也。",
    "T46n1912_05f:0319a21": "先責是心則有三妨。一塵非心妨則心不",
    "T46n1912_05f:0319a22": "名塵。二塵非意外同自生妨。三並生妨。",
    "T46n1912_05f:0319a23": "塵若非心容計塵生。塵若是心還成心處",
    "T46n1912_05f:0319a24": "生心。即名並生。子若生苗則有能所。子還",
    "T46n1912_05f:0319a25": "生子則二子並生。有何能所。塵若非心下次",
    "T46n1912_05f:0319a26": "責非心句也。與前根中無識義同。責意亦",
    "T46n1912_05f:0319a27": "爾。故云如前破。塵有識性例前可知。若根",
    "T46n1912_05f:0319a28": "下責合生也。單計自他既並推破。故計合",
    "T46n1912_05f:0319a29": "生擬免自他。亦先立兩句。若各各下責也。",
    "T46n1912_05f:0319b01": "若各各有還同前文兩句中有。故云墮自他",
    "T46n1912_05f:0319b02": "性。何名共生。若各各無如二砂無油和合",
    "T46n1912_05f:0319b03": "亦無。亦不名共。譬如下舉譬。亦先立兩句。",
    "T46n1912_05f:0319b04": "若各有下次責兩句。具如法中若鏡面合一",
    "T46n1912_05f:0319b05": "者。各有各無恐計異方不能生像。和合同",
    "T46n1912_05f:0319b06": "處方能生像。故結責云實不合一。若鏡至",
    "T46n1912_05f:0319b07": "面方名合一。今取像法不近不遠。則能見",
    "T46n1912_05f:0319b08": "像。若爾。自是不近不遠而能生像。何關鏡",
    "T46n1912_05f:0319b09": "面。離復不可故知無像。根塵離合下但合若",
    "T46n1912_05f:0319b10": "鏡面合已下文耳。已上文者。法中已具故也。",
    "T46n1912_05f:0319b11": "應一一更將根塵合鏡面合為一已上文",
    "T46n1912_05f:0319b12": "也。又根塵下責性及一異。並如前自生中",
    "T46n1912_05f:0319b13": "說。若根塵下責計離生。前三被推既不得",
    "T46n1912_05f:0319b14": "生。故於三外別計於離。於中先判屬無因",
    "T46n1912_05f:0319b15": "緣無因不生。次亦先定兩句。若有下責。先",
    "T46n1912_05f:0319b16": "責有離。離即是緣即同他生。何謂為離。若",
    "T46n1912_05f:0319b17": "無下責同無心。若言下責性也。亦先定二",
    "T46n1912_05f:0319b18": "句。次難二句。有亦同他無同無心。中論下",
    "T46n1912_05f:0319b19": "次引中論總證四句。總不應生何故各計。",
    "T46n1912_05f:0319b20": "若推下結成性相二空。此中初示二空相。但",
    "T46n1912_05f:0319b21": "無性計名為性空。亦不不住下性既破已。",
    "T46n1912_05f:0319b22": "但有色心內外之相。既不住於無四句中。",
    "T46n1912_05f:0319b23": "故相亦叵得名為相空。言不在內外等者。",
    "T46n1912_05f:0319b24": "內秖是因。外秖是緣。中間是共。常自有者。秖",
    "T46n1912_05f:0319b25": "是無因。無此計故即無四性。此之二空言",
    "T46n1912_05f:0319b26": "雖前後。意不異時。若四句下復以二諦結",
    "T46n1912_05f:0319b27": "成二空。若有性執世而非諦。破性執已乃",
    "T46n1912_05f:0319b28": "名世諦。故云世諦破性。性執破已但有名",
    "T46n1912_05f:0319b29": "字。名之為假。假即是相。為空相故觀於法",
    "T46n1912_05f:0319c01": "性。觀理證真。名真諦破相。空非前後二",
    "T46n1912_05f:0319c02": "諦同時。為辨性相前後說耳。思之思之。不",
    "T46n1912_05f:0319c03": "見此意徒謂即空。故大品中歷一一法。皆",
    "T46n1912_05f:0319c04": "云不在內外中間等。此則三乘通觀二空。",
    "T46n1912_05f:0319c05": "次勸學品中。云菩薩摩訶薩等皆應修學。此",
    "T46n1912_05f:0319c06": "之三假即是空所破假。次集散品一一句中。",
    "T46n1912_05f:0319c07": "皆云但有名字是字不住亦不不住。言集",
    "T46n1912_05f:0319c08": "散者。散所集故名性相二空是則諸菩薩",
    "T46n1912_05f:0319c09": "等皆學此二空。得是二空具十八空。性相俱",
    "T46n1912_05f:0319c10": "空等者。總結示於總別空相也。此中言總",
    "T46n1912_05f:0319c11": "但指二空名之為總以此二空遍空一切。",
    "T46n1912_05f:0319c12": "故名為總。若望初文此總仍別。以於四句",
    "T46n1912_05f:0319c13": "句句破故。若一句得入亦具二空。非必四句",
    "T46n1912_05f:0319c14": "方名二空。文言四者。為轉計者。極至無因。",
    "T46n1912_05f:0319c15": "故云破四名性相空耳此中總者。望下六",
    "T46n1912_05f:0319c16": "十四句復名為總。故中論等者。前引此文",
    "T46n1912_05f:0319c17": "證四俱性。性並須破破已名空。即是性空。",
    "T46n1912_05f:0319c18": "此中引者證無自性乃至無無因性。亦復",
    "T46n1912_05f:0319c19": "無名名為二空。故云用觀與中論同。若根",
    "T46n1912_05f:0319c20": "檢下具二空故。即具十八。此內外等並是",
    "T46n1912_05f:0319c21": "所空。空十八事得十八名。若歷一一空皆",
    "T46n1912_05f:0319c22": "識能所。銷之可見。法界次第中亦略銷釋。",
    "T46n1912_05f:0319c23": "意甚分明。以此望彼言雖小異意亦大同。",
    "T46n1912_05f:0319c24": "問。從有法至無法有法空。既對三句。何故",
    "T46n1912_05f:0319c25": "不空非有非無句耶。答。前畢竟空破不生",
    "T46n1912_05f:0319c26": "不滅。即是破第四句也。故下文無。問。前之",
    "T46n1912_05f:0319c27": "六空已明二空須更說次七空空耶。答。以",
    "T46n1912_05f:0319c28": "向性相重歷諸法。故更明七。問。內至畢竟",
    "T46n1912_05f:0319c29": "破諸法盡。何須後五。答。大論云。十三破盡。",
    "T46n1912_05f:0320a01": "後五重說耳。此十八空大論三十四廣釋相",
    "T46n1912_05f:0320a02": "狀。又九十二云。是十八空性亦自空。即是能",
    "T46n1912_05f:0320a03": "空亦復皆空。大經十一空及二十空。亦何出",
    "T46n1912_05f:0320a04": "此十八空耶。楞伽但列七空。一者相空。分",
    "T46n1912_05f:0320a05": "析自他共不生故。二者自性空。空於諸法自",
    "T46n1912_05f:0320a06": "性不生故。三者無行空。陰本涅槃故。四者行",
    "T46n1912_05f:0320a07": "空。陰入和合離我我所故。五者不可得空。",
    "T46n1912_05f:0320a08": "諸法妄計無可說故。六者第一義空。自證",
    "T46n1912_05f:0320a09": "聖智離過習故。七者彼彼空。空中最下無",
    "T46n1912_05f:0320a10": "復彼此。亦是合十八為七空耳。然彼經意",
    "T46n1912_05f:0320a11": "與大論不無小異。故知楞伽七空多在藏",
    "T46n1912_05f:0320a12": "通。以自證中云離過習故。從容取之稍通",
    "T46n1912_05f:0320a13": "圓別。如大品十八亦通三教。次明相續比",
    "T46n1912_05f:0320a14": "因成說。亦應可見。然須細銷以出相狀。此",
    "T46n1912_05f:0320a15": "中云墮斷常者。即定有定無也。於相待中",
    "T46n1912_05f:0320a16": "先辨相待與二假異。初若不得下明異之由。",
    "T46n1912_05f:0320a17": "由計有心待無心故。因成下正明異相。指",
    "T46n1912_05f:0320a18": "相續中為別滅者。別在有情心所滅故。異",
    "T46n1912_05f:0320a19": "於虛空在生滅故。異於擇滅是有為故。於",
    "T46n1912_05f:0320a20": "非擇中又不與彼闕緣義同。於所緣處心",
    "T46n1912_05f:0320a21": "生滅故。故但與彼生滅義同。唯對此滅後",
    "T46n1912_05f:0320a22": "念心生。名為相續。若相待中言對通者。三",
    "T46n1912_05f:0320a23": "無為法通是無生。無生之名義同於滅。對彼",
    "T46n1912_05f:0320a24": "三滅知我有心。言雖不併是者。謂三無為",
    "T46n1912_05f:0320a25": "雖不併是生滅之滅。而得是無生者。三無",
    "T46n1912_05f:0320a26": "為法同是無生故也。生滅之滅義似無生。彼",
    "T46n1912_05f:0320a27": "三無為是無生故。無生是滅。故對滅知生。",
    "T46n1912_05f:0320a28": "言虛空等者。舉一例二。上既下借於開善",
    "T46n1912_05f:0320a29": "因兼之名。以釋相待。初牒開善舊解者。舊",
    "T46n1912_05f:0320b01": "是開善寺藏法師所立。因上兼此故云因",
    "T46n1912_05f:0320b02": "兼。上但二重今至第三。故曰過之。又因兼",
    "T46n1912_05f:0320b03": "下今解異舊。上因成中及相續中。惑雖未",
    "T46n1912_05f:0320b04": "破緣無生解以此無生對意根生。即相",
    "T46n1912_05f:0320b05": "待中因成相也。因上假心來續相待。即相待",
    "T46n1912_05f:0320b06": "中相續相也。因上至此故名為因。此具上",
    "T46n1912_05f:0320b07": "二故名為兼。是則釋因大意同舊兼與過",
    "T46n1912_05f:0320b08": "之與舊釋殊。開善但以共起名兼。不云",
    "T46n1912_05f:0320b09": "具二。上惑不除復起此惑。是故名兼。不云",
    "T46n1912_05f:0320b10": "通滅名為過之。釋既下結斥。雖用他名義",
    "T46n1912_05f:0320b11": "與彼異。但借舊名顯相待義。即以今義還",
    "T46n1912_05f:0320b12": "破於彼。今檢下正釋如是四下結成二空十",
    "T46n1912_05f:0320b13": "八空等。上文闕於慧眼言者。略也。又亦應",
    "T46n1912_05f:0320b14": "云一切智等。文無者略。非但下例破諸見。",
    "T46n1912_05f:0320b15": "而此見惑由見理故破有見。見理之時單",
    "T46n1912_05f:0320b16": "中餘三。復具絕言一切俱破。是名下結也。止",
    "T46n1912_05f:0320b17": "觀能顯光揚並由見破。故教門光顯。但破於",
    "T46n1912_05f:0320b18": "見尚是光揚。況破諸思塵沙無明。況一心",
    "T46n1912_05f:0320b19": "破具如前說。但前約圓門。此寄破見。得意",
    "T46n1912_05f:0320b20": "何別。妙旨如初。於此有見亦名總修。若不",
    "T46n1912_05f:0320b21": "悟下對於信法六十四番。復名為別。還離",
    "T46n1912_05f:0320b22": "前來初總止觀。以對四悉二行故也。下去例",
    "T46n1912_05f:0320b23": "然。具如前文安心中說。於一一見並作此",
    "T46n1912_05f:0320b24": "結。故知前文離開三諦及以一心。猶名為",
    "T46n1912_05f:0320b25": "總。用此總別有見即伏。望小同於四善根",
    "T46n1912_05f:0320b26": "位。故且結為善有漏陰。以被下見度計轉以",
    "T46n1912_05f:0320b27": "不起故便起無見。有見猶在謂心起無。亦",
    "T46n1912_05f:0320b28": "成見也。夫破見下欲破無見。先明破由即",
    "T46n1912_05f:0320b29": "二行三根。依無起計已成下根。如前總後。",
    "T46n1912_05f:0320c01": "亦判利鈍二行不同。下去亦爾。或但文略。",
    "T46n1912_05f:0320c02": "明三根中。聞觀於生等者生即有見。謂有",
    "T46n1912_05f:0320c03": "為無謂無為實。是故此見應須委破。又當",
    "T46n1912_05f:0320c04": "下正破。先標也。總謂直修觀破別謂三假",
    "T46n1912_05f:0320c05": "四句。故此等總即同初文。前於單見名之",
    "T46n1912_05f:0320c06": "為總。雖對四見名總今文重述。故於一",
    "T46n1912_05f:0320c07": "見對別名總。又亦不同有見因成末文總",
    "T46n1912_05f:0320c08": "別。若對信法六十四番。此之總別復成於",
    "T46n1912_05f:0320c09": "總。總破者下正明破無。先引二經明破之",
    "T46n1912_05f:0320c10": "相。初引大品者。以識了別於生即有見無",
    "T46n1912_05f:0320c11": "生即無見。有無俱破故互相況皆云不可得。",
    "T46n1912_05f:0320c12": "即是舉深況淺。舉淺況深也。思之思之。",
    "T46n1912_05f:0320c13": "次引楞伽者。彼經第四云。若起空見名為",
    "T46n1912_05f:0320c14": "壞者墮於自共。彼前後文破見非一。次然",
    "T46n1912_05f:0320c15": "無生下斥奪也。捨有著無何殊步屈。次別",
    "T46n1912_05f:0320c16": "破者。亦先序見由。由前有見三假惑伏。成",
    "T46n1912_05f:0320c17": "今無見所執之境。總別二破名用止觀。不",
    "T46n1912_05f:0320c18": "見三假似性相空。故云泯然入定。不見",
    "T46n1912_05f:0320c19": "內外似因成破。亦無前後似相續破。無相",
    "T46n1912_05f:0320c20": "形待似相待破。寂然下正明無見所計之",
    "T46n1912_05f:0320c21": "相。而起見著下責見過相。故論偈云。諸佛",
    "T46n1912_05f:0320c22": "說空法。為破諸見故。而復著於空。諸佛所",
    "T46n1912_05f:0320c23": "不化。釋論下比決簡異。大論十八云。外道",
    "T46n1912_05f:0320c24": "愛慢多故。不捨一切法。論問云。外道觀空",
    "T46n1912_05f:0320c25": "則捨一切。云何不捨。答。外道雖觀空而取",
    "T46n1912_05f:0320c26": "空相。雖知諸法空不知我空。愛著觀空",
    "T46n1912_05f:0320c27": "智慧故。若愛著者便成我見。我見即具八",
    "T46n1912_05f:0320c28": "十八使。論又問云。外道既有無想等定。滅",
    "T46n1912_05f:0320c29": "心所法應無取著觀空智慧。答。無想定力",
    "T46n1912_05f:0321a01": "非智慧力。如是下出見過由結成空見。佛",
    "T46n1912_05f:0321a02": "弟子下顯正辨異。明知過由。由謂著心。著",
    "T46n1912_05f:0321a03": "心若生知過故離。離即修觀。豈更謂此為",
    "T46n1912_05f:0321a04": "真無生。云何下示無見中三假具足。良由有",
    "T46n1912_05f:0321a05": "見來入此中。無生法塵下出無見中三假之",
    "T46n1912_05f:0321a06": "相。當推下次正用觀。先破因成。當知下結",
    "T46n1912_05f:0321a07": "成二空十八空等。非但下例破諸見。意如前",
    "T46n1912_05f:0321a08": "說。者未下別約六十四番。如前說。勤修下",
    "T46n1912_05f:0321a09": "見度計轉。次破亦有亦無見。亦先牒前見",
    "T46n1912_05f:0321a10": "為此見體。或進下辨此見相。如長爪下引",
    "T46n1912_05f:0321a11": "例也。一切能破是亦無見。計有此見是亦",
    "T46n1912_05f:0321a12": "有見。又見心謂無破他成有。言得悟者。",
    "T46n1912_05f:0321a13": "示計是見因示得悟。若非見者云何被破。",
    "T46n1912_05f:0321a14": "發見下指同。云何下廣示見心是苦集之相。",
    "T46n1912_05f:0321a15": "言五不受者。第三行相品云。菩薩摩訶薩",
    "T46n1912_05f:0321a16": "行般若波羅蜜時。行亦不受。不行亦不受。",
    "T46n1912_05f:0321a17": "亦行亦不行亦不受。非行非不行亦不受。不",
    "T46n1912_05f:0321a18": "受亦不受。舍利弗問須菩提。何故不受。答。",
    "T46n1912_05f:0321a19": "般若波羅蜜空故。自性不受。不受尚不受。",
    "T46n1912_05f:0321a20": "汝受是亦有亦無。即受第三句也。汝云何",
    "T46n1912_05f:0321a21": "下示見心中苦。即污穢五陰。又我下示見心",
    "T46n1912_05f:0321a22": "中集。又此下點示此亦有亦無見心中三假。",
    "T46n1912_05f:0321a23": "今破下正破也。如是下亦結成二空等。即是",
    "T46n1912_05f:0321a24": "下結成眼智。若不入者下別明六十四番。",
    "T46n1912_05f:0321a25": "此見初文亦應有總。文無者略。亦有下見",
    "T46n1912_05f:0321a26": "度計轉。次破下略示見由。所以者何下",
    "T46n1912_05f:0321a27": "略釋見由。由惑不破故成此見。若不定下",
    "T46n1912_05f:0321a28": "正示見體。何以故下見者引論以證己執。",
    "T46n1912_05f:0321a29": "法正人邪名同義異。堅著下見成起計。即",
    "T46n1912_05f:0321b01": "見相也。亦是責過。略以四德證法責之。",
    "T46n1912_05f:0321b02": "世人誰不自云常等。咸計所得起愛恚癡。",
    "T46n1912_05f:0321b03": "雖非六師定屬見計。若不云證麁免夷",
    "T46n1912_05f:0321b04": "愆。自謂高深真為上慢。我心生故下示",
    "T46n1912_05f:0321b05": "見所生苦集之過。言寧起等者。楞伽第四",
    "T46n1912_05f:0321b06": "無常品云。寧起我見如須彌山。不惡取",
    "T46n1912_05f:0321b07": "見懷增上慢。此乃少分與而言之。乃至應",
    "T46n1912_05f:0321b08": "云寧起我見遍於法界。不惡取空如微塵",
    "T46n1912_05f:0321b09": "許。不識此見毒草藥王者。毒草譬苦集。藥",
    "T46n1912_05f:0321b10": "王譬道滅。世有草木可治病者。於中為",
    "T46n1912_05f:0321b11": "最稱為藥王。如耆婆經云。耆婆童子於貨",
    "T46n1912_05f:0321b12": "柴人所大柴束中。見有一木光明徹照名",
    "T46n1912_05f:0321b13": "為藥王。倚病人身照見身中一切諸病。道",
    "T46n1912_05f:0321b14": "滅亦爾。能照眾生煩惱諸病。略過有十者。",
    "T46n1912_05f:0321b15": "如向所列十使是也。廣不可盡。謂由十使",
    "T46n1912_05f:0321b16": "生一切過。又一一等者。此一切過各具三",
    "T46n1912_05f:0321b17": "假。用觀如文。復次下結示向文不出四諦。",
    "T46n1912_05f:0321b18": "夫一切下明示四諦所以。如來下引證。謂",
    "T46n1912_05f:0321b19": "初轉法輪正在破見。初轉雖未盡具四含。",
    "T46n1912_05f:0321b20": "四含並是生滅四諦。義同初轉。故云阿含四",
    "T46n1912_05f:0321b21": "諦之力。如中含云。舍利子問拘絺羅言。頗",
    "T46n1912_05f:0321b22": "有事因此得見諦耶。拘絺羅言。有。謂知食",
    "T46n1912_05f:0321b23": "知食集知食滅知食滅道迹等。具如釋籤",
    "T46n1912_05f:0321b24": "中引。生滅尚爾。況後三番三種四諦。何所",
    "T46n1912_05f:0321b25": "不破。若非有下例破諸惑。兼結成眼智。故",
    "T46n1912_05f:0321b26": "云發正智慧。名從假下結成空觀。若不下六",
    "T46n1912_05f:0321b27": "十四番別破。此見下見度計轉。所以下結勸。",
    "T46n1912_05f:0321b28": "言不雜者。見見之中俱云三假。所計不同",
    "T46n1912_05f:0321b29": "一一假異皆四句破。破體各別。四句之後並",
    "T46n1912_05f:0321c01": "結二空。所空義殊。復皆各修六十四番。番",
    "T46n1912_05f:0321c02": "番顯異。一往似雜章節自分。能了等者。深",
    "T46n1912_05f:0321c03": "勸深誡。若能了者則可與論觀行之道。不",
    "T46n1912_05f:0321c04": "識一句如何能識真諦之乳。況橫竪不二",
    "T46n1912_05f:0321c05": "一心諸番。次破無言。亦初明見由。由用觀",
    "T46n1912_05f:0321c06": "破上之四句。復起下正明見體。謂出下責",
    "T46n1912_05f:0321c07": "過。略有下復以眾多絕言通責。若謂下別",
    "T46n1912_05f:0321c08": "判。判其不出複具四句。何謂絕言。所言不",
    "T46n1912_05f:0321c09": "出複見第二句者。謂無無句。汝此絕言與",
    "T46n1912_05f:0321c10": "無無不別。所言不出具足見初句者。即初",
    "T46n1912_05f:0321c11": "四句中第四句也。謂有非有非無及第四句",
    "T46n1912_05f:0321c12": "中初句也。謂非有非無有。故知下結其見惑",
    "T46n1912_05f:0321c13": "難出故也。法華云下引證也。此文通譬見",
    "T46n1912_05f:0321c14": "網蒙蔓。經中鳩槃茶下別譬見惑。玉篇云。山",
    "T46n1912_05f:0321c15": "神為魑魅。水神為魍魎。西京賦云。山神虎",
    "T46n1912_05f:0321c16": "形為魑。宅神猪頭人形為魅。通俗文云。木",
    "T46n1912_05f:0321c17": "石變怪為魍魎。以向二例攝鬼神盡。故以",
    "T46n1912_05f:0321c18": "此鬼譬一切見。次複具中亦應複具。各各",
    "T46n1912_05f:0321c19": "先明略境略觀。次廣以四句一一責之。乃",
    "T46n1912_05f:0321c20": "至亦以二空之總。以對四句之別。一一結",
    "T46n1912_05f:0321c21": "成二空十八空等。但例前可知故不煩文。",
    "T46n1912_05f:0321c22": "下絕言見雖無別相可對為總。應但用別。",
    "T46n1912_05f:0321c23": "具如有見。乃至先出見相。次出絕言。今文",
    "T46n1912_05f:0321c24": "存略。亦先略出複具之見。於中略出見由",
    "T46n1912_05f:0321c25": "見體。見相正破。結成轉計等。又復下出複具",
    "T46n1912_05f:0321c26": "下絕言之相。亦略出見由見體。如此下正判",
    "T46n1912_05f:0321c27": "屬見。何以故下釋判也。何故判此而屬見",
    "T46n1912_05f:0321c28": "耶。待對生故。言不絕故。四句本絕。何須避",
    "T46n1912_05f:0321c29": "句別求於絕。空譬可知。又竪下更復竪破",
    "T46n1912_05f:0322a01": "絕言之計。前以諸絕相望故橫。又以不絕",
    "T46n1912_05f:0322a02": "對破於絕。絕還不絕故名為橫。今以因果",
    "T46n1912_05f:0322a03": "前後相望。故名為竪。因不絕故果亦不絕。",
    "T46n1912_05f:0322a04": "上來下重判前來單複等見所破橫竪也。如",
    "T46n1912_05f:0322a05": "一有見中三假四句。相望成橫展轉度入。至",
    "T46n1912_05f:0322a06": "四名竪。於一見中因成內外相望故橫。相",
    "T46n1912_05f:0322a07": "續念念相望故竪。相待待於前滅名竪。待",
    "T46n1912_05f:0322a08": "三無為名橫。一一見初皆有總破。直以空破",
    "T46n1912_05f:0322a09": "未分橫竪。大途秖是橫破者。若曲分委判如",
    "T46n1912_05f:0322a10": "向所說。大概而言但成橫破。何者。諸見體橫。",
    "T46n1912_05f:0322a11": "還以三假四句破之。是故大判能所俱橫。今",
    "T46n1912_05f:0322a12": "當下次明竪破者。以竪法責故云竪破。言",
    "T46n1912_05f:0322a13": "竪法者。有淺深故。始自三藏五停。終訖圓",
    "T46n1912_05f:0322a14": "教妙覺。此等位發名之為生。汝若言生為",
    "T46n1912_05f:0322a15": "何等生。又此竪破不同次第三諦之竪。次第",
    "T46n1912_05f:0322a16": "三諦依諦破惑。前後不同故名為竪。此中",
    "T46n1912_05f:0322a17": "但以竪法往責。責其成見。見故須破。故",
    "T46n1912_05f:0322a18": "云竪破。如前釋假。還約佛法四教明假。",
    "T46n1912_05f:0322a19": "假皆須破。今明破假。還約佛法四教辨位",
    "T46n1912_05f:0322a20": "責其見心。諸教全無非見何謂。定屬有見",
    "T46n1912_05f:0322a21": "終非位生。為是五停下三藏位生。言苦忍",
    "T46n1912_05f:0322a22": "等者。無漏十六心此居其首。乃至道比第",
    "T46n1912_05f:0322a23": "十六也。為是乾慧下通教位生。為是三賢",
    "T46n1912_05f:0322a24": "下別教位生。為是鐵輪下圓教位生。別無",
    "T46n1912_05f:0322a25": "信位圓無五品者。秖是略耳。言重慮者。",
    "T46n1912_05f:0322a26": "慮謂思慮。見道觀真已發無漏。今復重觀",
    "T46n1912_05f:0322a27": "故云重慮。言神通等者。入位菩薩道種",
    "T46n1912_05f:0322a28": "智明。遊戲神通淨佛國土。大論九十三問",
    "T46n1912_05f:0322a29": "云。神通所作何名遊戲。答。猶如幻師種種",
    "T46n1912_05f:0322b01": "變現。菩薩亦爾。故名為戲。復次三三昧中空",
    "T46n1912_05f:0322b02": "名為上。諸餘行法皆名為下。下如兒戲。故",
    "T46n1912_05f:0322b03": "名為戲。論第七又問云。菩薩但當出生三",
    "T46n1912_05f:0322b04": "昧。何須遊戲。答。菩薩心已出生三昧欣樂",
    "T46n1912_05f:0322b05": "出入。亦名遊戲。既不同於結使遊樂。欣樂",
    "T46n1912_05f:0322b06": "出入即是出假。言誓扶習者。大品云。留餘",
    "T46n1912_05f:0322b07": "殘習以誓願力。及扶餘習。而生三界利",
    "T46n1912_05f:0322b08": "樂有情。若計下竪破無生。初文正約無生",
    "T46n1912_05f:0322b09": "以破。次從有人下。難中論師寄非辨異。",
    "T46n1912_05f:0322b10": "初文徵起。為是下正責也。於中初約三障",
    "T46n1912_05f:0322b11": "以明不生。見思等三屬煩惱障。為行下約",
    "T46n1912_05f:0322b12": "事理破。為破三障須約行理。是故次明",
    "T46n1912_05f:0322b13": "行窮理滿。名為不生。世人下約三佛破。於",
    "T46n1912_05f:0322b14": "中先破世人誤釋。言不生者即是法佛。雖",
    "T46n1912_05f:0322b15": "甚會理若唯法佛。未是通方。然此中不生不",
    "T46n1912_05f:0322b16": "生。不得作重語讀之。應須間書。上不生",
    "T46n1912_05f:0322b17": "字為上句末。下不生字為下句頭。今解下",
    "T46n1912_05f:0322b18": "正釋。文存四解。初約事理隱顯釋。法身本",
    "T46n1912_05f:0322b19": "有名之為隱。報應二身破惑方顯。故以三",
    "T46n1912_05f:0322b20": "惑併對二身。破無明盡究竟智滿。故名報",
    "T46n1912_05f:0322b21": "身。塵沙障法門見思障化道。此惑俱為應",
    "T46n1912_05f:0322b22": "身家障。故二惑不生名為應身。二者對治三",
    "T46n1912_05f:0322b23": "惑釋。故將三身以對三惑。無明障中理中",
    "T46n1912_05f:0322b24": "顯法身現。見思障空理空顯報身現。塵沙障",
    "T46n1912_05f:0322b25": "俗理。俗顯能垂化。三約能治所顯釋。業行位",
    "T46n1912_05f:0322b26": "智以為能治。真如實相以為所顯。復由業",
    "T46n1912_05f:0322b27": "行及位智故。三煩惱盡。煩惱盡故報應成就。",
    "T46n1912_05f:0322b28": "報應成故本有理顯。此則法身本有報應修",
    "T46n1912_05f:0322b29": "成。四者別對三因釋。修性皆爾。故用對之。",
    "T46n1912_05f:0322c01": "此之四解義通圓別。意唯在圓。故初三兩解",
    "T46n1912_05f:0322c02": "義扶於別。二四兩解義扶於圓。以別助圓",
    "T46n1912_05f:0322c03": "共成責義。又初之三解皆約諸法不生而三",
    "T46n1912_05f:0322c04": "佛生。第四一釋。約諸法生而三佛生。三佛下",
    "T46n1912_05f:0322c05": "約理結。當知四釋總論諸法不生而三佛",
    "T46n1912_05f:0322c06": "生。故總結云生即無生。無生即生。他解不生",
    "T46n1912_05f:0322c07": "唯在法佛。尚不見法佛不生即生。況見四",
    "T46n1912_05f:0322c08": "重三佛生無生耶。然今文意本責無生。解",
    "T46n1912_05f:0322c09": "三佛義因破他解故論相即故知三佛生",
    "T46n1912_05f:0322c10": "則俱生。若也無生悉皆無生。是故須立相即",
    "T46n1912_05f:0322c11": "義也。若聞阿字下引證也。聞一不生解一",
    "T46n1912_05f:0322c12": "切義。如聞不生即知三佛皆生無生。乃",
    "T46n1912_05f:0322c13": "至四解三佛無生。云何秖作法身一解。若",
    "T46n1912_05f:0322c14": "如今解三佛體遍。不生亦遍。將諸下結責。",
    "T46n1912_05f:0322c15": "責汝執心並不入此諸不生中。非見是何。",
    "T46n1912_05f:0322c16": "有人下約中論師被破之義。而廣辨非。初",
    "T46n1912_05f:0322c17": "述他人破中論師。論師轉釋不生不滅。雖",
    "T46n1912_05f:0322c18": "作多意而不明破深淺分齊。故被他人約",
    "T46n1912_05f:0322c19": "破惑責。但成入空。言秖不者。不者破也。非",
    "T46n1912_05f:0322c20": "也。中論下論師不曉被他破已。便加不字",
    "T46n1912_05f:0322c21": "令使會中。若爾。非向煩惱之生。非向遷滅",
    "T46n1912_05f:0322c22": "之滅。似顯中道何殊見真。此解下正破。初",
    "T46n1912_05f:0322c23": "略斥。今且與其不不生邊。故云此解扶中。",
    "T46n1912_05f:0322c24": "責其不周故云傷文失義。何者下釋也。先",
    "T46n1912_05f:0322c25": "釋失義次釋傷文。初言失義者。謂失兼",
    "T46n1912_05f:0322c26": "通含別之義。論之圓宗有此兼含。如何被",
    "T46n1912_05f:0322c27": "破伏無中道。如汝被破正當論文所兼通",
    "T46n1912_05f:0322c28": "藏。即此初文是也。若生若滅下為出論文含",
    "T46n1912_05f:0322c29": "別之義。若生滅下正顯論文圓宗本意。初",
    "T46n1912_05f:0323a01": "言破二十身見等者。此果破見。經論列數",
    "T46n1912_05f:0323a02": "多少不同。毘曇云。如須陀洹喻經說。斷無",
    "T46n1912_05f:0323a03": "量惑名須陀洹。何故大經但斷三結。或隨",
    "T46n1912_05f:0323a04": "病故或隨根故。為鈍根者說八十八。為利",
    "T46n1912_05f:0323a05": "根者說斷三結。今此即是大論之文。約處",
    "T46n1912_05f:0323a06": "中說言破二十。又或時為鈍但說斷三。婆",
    "T46n1912_05f:0323a07": "沙云。如昔一時有毘黎子佛法出家。時佛",
    "T46n1912_05f:0323a08": "已制二百五十戒。令族姓子隨作樂行。彼",
    "T46n1912_05f:0323a09": "人聞已乃生憂慮。誰能守護如是諸戒。便",
    "T46n1912_05f:0323a10": "詣佛所頭面禮佛。白佛言。我不堪護如",
    "T46n1912_05f:0323a11": "是諸戒。爾時世尊現親善相而不訶責。以",
    "T46n1912_05f:0323a12": "軟美語而慰喻之。善哉善哉。為能善持三",
    "T46n1912_05f:0323a13": "戒不耶。謂戒心慧。彼人聞已即大歡喜。我",
    "T46n1912_05f:0323a14": "能善持如是三戒。斷惑亦爾。若世尊說斷",
    "T46n1912_05f:0323a15": "八十八使及無量苦。名須陀洹。則受化者",
    "T46n1912_05f:0323a16": "心生憂慮。何能拔除八十八樹。度八十八",
    "T46n1912_05f:0323a17": "大河。竭八十八大海。摧八十八大山。修八",
    "T46n1912_05f:0323a18": "十八對治。若佛但說斷三結者。則受化者",
    "T46n1912_05f:0323a19": "生大歡喜。言二十者。五陰各四。謂色大我",
    "T46n1912_05f:0323a20": "小我在色中。我大色小色在我中。即色是",
    "T46n1912_05f:0323a21": "我離色有我。四陰亦爾。故此二十名為身",
    "T46n1912_05f:0323a22": "見。八十八使具如前釋。案文下結也。兼二",
    "T46n1912_05f:0323a23": "謂通藏。龍樹下推功論主。解釋自我論意",
    "T46n1912_05f:0323a24": "本然。如何弘論受他暗破自愜無中。若開",
    "T46n1912_05f:0323a25": "脣下釋傷文也。吃者不利也。寄事以斥論",
    "T46n1912_05f:0323a26": "師如吃。即論語第九有楚狂接輿。見孔子",
    "T46n1912_05f:0323a27": "領徒而行。乃為歌曰。鳳兮鳳兮。何德之衰。",
    "T46n1912_05f:0323a28": "爾雅云。雄曰鳳。雌曰凰。意斥孔子秖如鳳",
    "T46n1912_05f:0323a29": "兮。出不遇時。周道若斯欲行禮教。亦如",
    "T46n1912_05f:0323b01": "鳳兮出非時也。故鄧艾對魏主以此為譏",
    "T46n1912_05f:0323b02": "警。魏主令其破蜀。艾為性吃。對魏主時頻",
    "T46n1912_05f:0323b03": "稱艾艾。魏主戲曰。艾艾為有幾艾。答曰。鳳",
    "T46n1912_05f:0323b04": "兮鳳兮秖是一鳳。今以此意斥彼論師。秖",
    "T46n1912_05f:0323b05": "如鄧艾以鳳兮鳳兮酬於吃譏。當知不下",
    "T46n1912_05f:0323b06": "加不如重吃聲。雖云不不秖是一不。縱欲",
    "T46n1912_05f:0323b07": "顯中失論兼意。此則斥其所說傷文。抽筆",
    "T46n1912_05f:0323b08": "下正斥著述傷文。傷者損也。已損圓文徒",
    "T46n1912_05f:0323b09": "加點淰。既能著述從錔抽筆。染毫於硯不",
    "T46n1912_05f:0323b10": "能開拓演其深致。而於不下加點淰乎。",
    "T46n1912_05f:0323b11": "徒增不不之聲。却失兼含之富。秖得雙非",
    "T46n1912_05f:0323b12": "但中一意。全失通藏及論圓宗。懸疣下重約",
    "T46n1912_05f:0323b13": "喻責。疣者肉之餘也。橫生一肉著體為贅。",
    "T46n1912_05f:0323b14": "贅又生疣不字加點如贅生疣。被破無中",
    "T46n1912_05f:0323b15": "意欲補助還成却失圓及藏通。今解下兼",
    "T46n1912_05f:0323b16": "約彼非以顯今是。為扶含顯存本不生。",
    "T46n1912_05f:0323b17": "依汝加不。亦有多種不生不不生也。故今",
    "T46n1912_05f:0323b18": "責彼見心。為是何等不生不不生耶。故初標",
    "T46n1912_05f:0323b19": "云。且略出其十種。於中分為三意。第一第",
    "T46n1912_05f:0323b20": "二明非但破生不生。不生須破。故更加不",
    "T46n1912_05f:0323b21": "不生。此乃以正而破於邪。第三至第九皆",
    "T46n1912_05f:0323b22": "以兩不破兩惑生。故云不不生。即是以一",
    "T46n1912_05f:0323b23": "生字對上兩不。義而言之開為兩生。故上",
    "T46n1912_05f:0323b24": "不生是一不不見生。次一不生是一不不思",
    "T46n1912_05f:0323b25": "生。及論結句一一但云不不生者。還存略",
    "T46n1912_05f:0323b26": "故。故以下句不字次前不下。故云不不。下",
    "T46n1912_05f:0323b27": "去諸句準此可知。故云正習乃至別圓。第",
    "T46n1912_05f:0323b28": "十約妙覺位。智斷永滿兩生不生。名不不",
    "T46n1912_05f:0323b29": "生。此中三釋同在妙覺。初但標十意在於",
    "T46n1912_05f:0323c01": "此。又從第三至第九一一文中。皆釋前竟",
    "T46n1912_05f:0323c02": "次生後句。前雖不生望後猶生。如釋三藏",
    "T46n1912_05f:0323c03": "二乘。不見不思兩不生竟。即生後云習氣",
    "T46n1912_05f:0323c04": "猶生。若不爾者。後何所破。初文長爪成第",
    "T46n1912_05f:0323c05": "四句及絕言者。一切能破。義似雙非。語皆",
    "T46n1912_05f:0323c06": "可轉義似絕言。是則一計前後四出。謂無",
    "T46n1912_05f:0323c07": "見亦有亦無。非有非無及以絕言。今總判之",
    "T46n1912_05f:0323c08": "似一不生。不生邪見是故須破。名不不生。",
    "T46n1912_05f:0323c09": "如非想下復引須跋非想無生。無生須破名",
    "T46n1912_05f:0323c10": "不不生。犢子例此。言第五不可說藏者。大",
    "T46n1912_05f:0323c11": "論第一云。佛法中亦有犢子道人。說四大和",
    "T46n1912_05f:0323c12": "合故有眼。五眾和合故有人。如犢子阿毘",
    "T46n1912_05f:0323c13": "曇中說。五眾不離人人不離五眾。五眾不",
    "T46n1912_05f:0323c14": "是人人不是五眾。人在第五不可說藏中",
    "T46n1912_05f:0323c15": "所攝。故一切有道人皆言。一切種一切時。",
    "T46n1912_05f:0323c16": "一切法門中求不可得。如龜毛兔角其體常",
    "T46n1912_05f:0323c17": "無。陰界入等無有自性。此是一不生。犢子",
    "T46n1912_05f:0323c18": "所計猶違小宗。故此不生猶更須破。故云",
    "T46n1912_05f:0323c19": "不生亦不生。次意中三藏菩薩未得不生。是",
    "T46n1912_05f:0323c20": "故不論。緣覺侵習習未都盡非不不生。故",
    "T46n1912_05f:0323c21": "亦不論。言體不見思者。巧智所觀故云體",
    "T46n1912_05f:0323c22": "不。通教菩薩空同二乘假同別教。故今文",
    "T46n1912_05f:0323c23": "中亦不說之。別人兩不不通不別。而上地",
    "T46n1912_05f:0323c24": "猶生者。別惑未窮故也。別佛約教且云究",
    "T46n1912_05f:0323c25": "竟。故大論第九云。小小因緣能惑大果。況",
    "T46n1912_05f:0323c26": "聞般若波羅蜜實相。不生不滅。不不生不不",
    "T46n1912_05f:0323c27": "滅。言小小因緣者。謂如少施少戒之流。遠",
    "T46n1912_05f:0323c28": "願導之尚感大果。況聞圓中不不生等。第三",
    "T46n1912_05f:0323c29": "意及結斥如文。竪破第三第四句。如上菩提",
    "T46n1912_05f:0324a01": "心中者。第一卷發大心中。非九縛故非有。",
    "T46n1912_05f:0324a02": "非一脫故非無。若爾。第三句云何。答。雙非",
    "T46n1912_05f:0324a03": "即第四雙照即第三。若歷推理乃至起過聞",
    "T46n1912_05f:0324a04": "法開四。是則五十六重雙非雙照。更加四",
    "T46n1912_05f:0324a05": "弘六即。是則六十六重雙非雙照。況復通教",
    "T46n1912_05f:0324a06": "八地已上。及以別圓地住已上。位位無不",
    "T46n1912_05f:0324a07": "雙非雙照故也。我今將諸第三四句。勘汝",
    "T46n1912_05f:0324a08": "執心。汝是何等第三第四耶。釋名絕待者。先",
    "T46n1912_05f:0324a09": "破橫竪中。各有第三第四句。及絕待與絕",
    "T46n1912_05f:0324a10": "體。體是雙非雙照句也。雖即略指復更歷",
    "T46n1912_05f:0324a11": "教一一委釋。二文各三。初徵起。次正釋。三",
    "T46n1912_05f:0324a12": "結。塵妙不生通用生者。破一一惑即得無",
    "T46n1912_05f:0324a13": "量俗諦三昧。利物自在名通用生。內外業報",
    "T46n1912_05f:0324a14": "者。秖是約界論內外也。析斷常者。二乘亦",
    "T46n1912_05f:0324a15": "得不名雙非。雙非之義具如第三卷中。通",
    "T46n1912_05f:0324a16": "教三乘亦離斷常。意如三藏。通教菩薩八地",
    "T46n1912_05f:0324a17": "已上。道謂化道。觀謂空觀。帶空出假故曰",
    "T46n1912_05f:0324a18": "雙流。入空非有。入假非空故名雙非。別圓",
    "T46n1912_05f:0324a19": "地住妙中雙非。初地去是別。文中應剩得",
    "T46n1912_05f:0324a20": "字。雙遮之言順第四句。理不異時。次竪破",
    "T46n1912_05f:0324a21": "絕者。初列外外等六絕責之。言婆羅門",
    "T46n1912_05f:0324a22": "受瘂法者。彼外道中有計瘂法。不共言說",
    "T46n1912_05f:0324a23": "以為至道。三藏去復以佛法多絕責之。初",
    "T46n1912_05f:0324a24": "正責。四教皆以四門通理。得理方絕。杜者",
    "T46n1912_05f:0324a25": "如前解。不可說眾多下況責。為此下明過",
    "T46n1912_05f:0324a26": "患。更重下復以十種四句外責。初標也。十",
    "T46n1912_05f:0324a27": "種者下列句也。一往者下釋也。直立四句",
    "T46n1912_05f:0324a28": "故云一往。四上復四故曰無窮。如前四見",
    "T46n1912_05f:0324a29": "一一見上。復以三假四句破之。見各十二",
    "T46n1912_05f:0324b01": "成四十八。見復起見乃至複具無言等見。皆",
    "T46n1912_05f:0324b02": "以四句三假破之。故曰無窮。從門得悟門",
    "T46n1912_05f:0324b03": "有四故。名得悟四句。言攝屬者。如諸四",
    "T46n1912_05f:0324b04": "門皆名有等。隨人修習為入何法。若真若",
    "T46n1912_05f:0324b05": "中以法攝門。門屬於法。問。攝屬與襵褻",
    "T46n1912_05f:0324b06": "何別。答。襵褻則攝法入句。攝屬則攝句",
    "T46n1912_05f:0324b07": "入法。權實者。權實各四。為是何等四句外",
    "T46n1912_05f:0324b08": "耶。開顯者。一切皆實。汝為出此實四句耶。",
    "T46n1912_05f:0324b09": "若實若開句外無法。云何言出。一期佛教",
    "T46n1912_05f:0324b10": "畢於法華故云齊此。今依法華亦但齊此。",
    "T46n1912_05f:0324b11": "滅後起諍是故失意。作論通經故云得意。",
    "T46n1912_05f:0324b12": "若不下結責。愜者伏也。前橫破等者判橫竪",
    "T46n1912_05f:0324b13": "文。具如前廣約外外及附佛法。乃至佛法。",
    "T46n1912_05f:0324b14": "一往成十。既從外外至佛滅後故名為竪。",
    "T46n1912_05f:0324b15": "今世多有下斥偽釋疑。初邪人邪教邪正相",
    "T46n1912_05f:0324b16": "濫。初約人釋以正濫邪。言惡魔比丘者。",
    "T46n1912_05f:0324b17": "謂曾出家還家破戒。復作道士破滅佛法",
    "T46n1912_05f:0324b18": "者是。又何但比丘越濟名為惡魔。如大品十",
    "T46n1912_05f:0324b19": "六。天魔波旬亦作比丘。為菩薩說相似道。",
    "T46n1912_05f:0324b20": "所謂骨想乃至亦說阿羅漢法。語菩薩言。",
    "T46n1912_05f:0324b21": "汝用此道盡苦。何用於生死受種種諸苦。",
    "T46n1912_05f:0324b22": "今四大身尚不欲受。況當來身。又大經第九",
    "T46n1912_05f:0324b23": "云。有一闡提作羅漢像住空間處誹謗方",
    "T46n1912_05f:0324b24": "等。凡夫見之謂真羅漢。此等即是作比丘",
    "T46n1912_05f:0324b25": "身破滅佛法。若退戒還家如衛元嵩等。即",
    "T46n1912_05f:0324b26": "以在家身破壞佛法。言越濟者。報恩經第",
    "T46n1912_05f:0324b27": "六云。賊住越濟斷善根人五逆等人。受戒不",
    "T46n1912_05f:0324b28": "得。此即正以破內外道。名為越濟。濟者道",
    "T46n1912_05f:0324b29": "也。越謂違越。即當破義。先破外道來投出",
    "T46n1912_05f:0324c01": "家中途背此却復邪宗。若更重來成難障",
    "T46n1912_05f:0324c02": "戒。今文不論重來成難。且以彼此俱破義",
    "T46n1912_05f:0324c03": "故。名為越濟。此人偷竊正教助添邪典。淮",
    "T46n1912_05f:0324c04": "南子云。偷者天下之大賊。邀者古遼反要也。遮",
    "T46n1912_05f:0324c05": "截也。不可圖勝且求平等。押高等者。平斗",
    "T46n1912_05f:0324c06": "之木曰概。以道士心為二教概。使邪正等",
    "T46n1912_05f:0324c07": "義無是理。曾入佛法偷正助邪。押八萬十",
    "T46n1912_05f:0324c08": "二之高就五千二篇之下。用釋彼典邪鄙之",
    "T46n1912_05f:0324c09": "教。名摧尊入卑。如安法師著二教論。引",
    "T46n1912_05f:0324c10": "班固九流。道教則是九中之一。謂道流也。",
    "T46n1912_05f:0324c11": "若使道流立為一教。則餘之八流法爾分",
    "T46n1912_05f:0324c12": "源。若其九流合為一儒。是則對釋唯存二",
    "T46n1912_05f:0324c13": "教。尚不合獨為教主。況復翻欲混和。自古",
    "T46n1912_05f:0324c14": "先賢久判真偽。近代名德仍困是非。不如",
    "T46n1912_05f:0324c15": "儒俗猶分清濁。如李思慎十異等文。又牟子",
    "T46n1912_05f:0324c16": "曰。堯事尹壽舜事務成。丘學老聃旦師呂",
    "T46n1912_05f:0324c17": "望。四師雖聖比之於佛。猶白鹿之比麒麟。",
    "T46n1912_05f:0324c18": "比其教也猶烏鵲之與鸞鳳。比其形也猶",
    "T46n1912_05f:0324c19": "丘垤徒結反蟻封也。之與華恒。他又問曰。蓋諸道叢殘",
    "T46n1912_05f:0324c20": "凡九十六。澹泊無為莫尚於佛。神仙之術",
    "T46n1912_05f:0324c21": "僕以為尊。殆佛法之不如乎。牟子曰。指南",
    "T46n1912_05f:0324c22": "為北自謂不惑。引東為西自謂不迷。如",
    "T46n1912_05f:0324c23": "汝所言。似以鴟梟而笑鳳凰。執蝘蜓而",
    "T46n1912_05f:0324c24": "嘲龜龍。然世人有背日月而向燈燭。深溝",
    "T46n1912_05f:0324c25": "瀆而淺江河。豈不謬乎。汝背佛法而尊神",
    "T46n1912_05f:0324c26": "仙者。此之謂也。以道可道下斥其以邪濫",
    "T46n1912_05f:0324c27": "正。如新注云。若稱可真常之道。非常人所",
    "T46n1912_05f:0324c28": "行之道。舊注云。可說之道非真常之道。名",
    "T46n1912_05f:0324c29": "可名例之可知。雖有二解望理惑智行位",
    "T46n1912_05f:0325a01": "因果。無可以擬別圓四德常樂之道。故云",
    "T46n1912_05f:0325a02": "不可均齊佛法不可說等。何者下引例結",
    "T46n1912_05f:0325a03": "責。諸法下重廣解釋不齊之相。如道士李",
    "T46n1912_05f:0325a04": "仲卿著十異論。琳法師立十喻論。以喻其",
    "T46n1912_05f:0325a05": "異而異於彼。喻猶曉也。曉彼迷故以今",
    "T46n1912_05f:0325a06": "文望彼。似彼七異。復加威儀及族位不齊。",
    "T46n1912_05f:0325a07": "合為九異。一者理本不齊。亦指向來所濫",
    "T46n1912_05f:0325a08": "之法。道可道等將真如常住之法望之。云",
    "T46n1912_05f:0325a09": "何得齊。然聃雖有無為無欲之語。語下無",
    "T46n1912_05f:0325a10": "旨。雖有常名常道之說。說無所歸。若言",
    "T46n1912_05f:0325a11": "常無欲觀其妙。妙理眾多。欲非一揆。為是",
    "T46n1912_05f:0325a12": "何等欲妙者乎。故不可以常道之名。均於",
    "T46n1912_05f:0325a13": "實相。教相下二明教相不齊。今文但略舉一",
    "T46n1912_05f:0325a14": "不齊之言。然五千之文。但去奢去泰自約自",
    "T46n1912_05f:0325a15": "儉。守雌守弱患智患身。是故聃化以虛無",
    "T46n1912_05f:0325a16": "為本憺怕為先。豈與八萬法藏十二分教。",
    "T46n1912_05f:0325a17": "逗大逗小若偏若圓。四悉赴機五乘接物。冥",
    "T46n1912_05f:0325a18": "益顯益逆化順化。欲校優劣安可同耶。況",
    "T46n1912_05f:0325a19": "以下三以苦集不齊況之。老雖患身去欲",
    "T46n1912_05f:0325a20": "未達患原。弊智勞形不窮弊本。苦集增長",
    "T46n1912_05f:0325a21": "去道彌遙。豈與夫捨三界繫離六趣果同",
    "T46n1912_05f:0325a22": "耶。況三惑二死四智五眼。彼無其名安知",
    "T46n1912_05f:0325a23": "其義苦集彰露具如前說。況將下四以道滅",
    "T46n1912_05f:0325a24": "不齊況之。故三十七品彼典無名。四德涅",
    "T46n1912_05f:0325a25": "槃歸乎釋教。徒施患身之說信無不淨初",
    "T46n1912_05f:0325a26": "門身念既無。道品安在。生滅道品尚已天隔。",
    "T46n1912_05f:0325a27": "況復衍門彼無毫釐。本既下五示迹不齊。滅",
    "T46n1912_05f:0325a28": "理為本應化為迹。俗以三十年為一世。今",
    "T46n1912_05f:0325a29": "但以前王後王而為一世。居五天中故云",
    "T46n1912_05f:0325b01": "正也。天竺身毒印度並是梵音輕重。三世諸",
    "T46n1912_05f:0325b02": "佛皆降迦維是故名正。言金輪者王四天",
    "T46n1912_05f:0325b03": "下。故俱舍頌云。金銀銅鐵輪一二三四洲。律",
    "T46n1912_05f:0325b04": "中從劫初來次第相承。八萬四千二百五十",
    "T46n1912_05f:0325b05": "二帝。有十輪王餘皆粟散。悉王天竺。悉",
    "T46n1912_05f:0325b06": "達生彼淨飯王宮。當此周昭王甲寅之歲。若",
    "T46n1912_05f:0325b07": "不出家當為輪王。不紹王位夜半逾城",
    "T46n1912_05f:0325b08": "志求大道。既成道已現勝劣應說權實法。",
    "T46n1912_05f:0325b09": "乃至入滅利益無疆。老在桓王之年託牧",
    "T46n1912_05f:0325b10": "母之野合居陳州之苦縣厲鄉曲仁之里。",
    "T46n1912_05f:0325b11": "字伯陽諡老聃。吝柱史處小臣。莊任漆園",
    "T46n1912_05f:0325b12": "德位可識。言邊地者。望彼五天此居邊",
    "T46n1912_05f:0325b13": "地也。即如嚴觀法師與何承天論中邊事。",
    "T46n1912_05f:0325b14": "具如釋籤。佛以下六相好不齊。如來聚日融",
    "T46n1912_05f:0325b15": "金之色。既彰希有之徵。卍字千輻之奇。誠",
    "T46n1912_05f:0325b16": "標聖人之相。況分身百億光照十方。化及",
    "T46n1912_05f:0325b17": "泥黎聲振尼吒。李氏之形凡庸醜蔑。手把",
    "T46n1912_05f:0325b18": "十文足蹈二五。語其同年終不可得。佛說",
    "T46n1912_05f:0325b19": "下七化境不齊。先老次莊。老子竊說。說字音",
    "T46n1912_05f:0325b20": "稅。述也。宣意也。非私曰公。灼明也。隱竊",
    "T46n1912_05f:0325b21": "私說尹喜一人。是故非為彰灼公道。列傳",
    "T46n1912_05f:0325b22": "云。喜謂周大夫善星象。因見異氣而東",
    "T46n1912_05f:0325b23": "迎之。果得老子。請著書五千有言。喜亦自",
    "T46n1912_05f:0325b24": "著書九篇。名關令子。準化胡經。老過關西",
    "T46n1912_05f:0325b25": "喜欲從聃求去。聃云。若欲志心求去。當",
    "T46n1912_05f:0325b26": "將父母等七人頭來。乃可得去。喜乃從教",
    "T46n1912_05f:0325b27": "七頭皆變為猪頭。然俗典孝儒尚尊木像。老",
    "T46n1912_05f:0325b28": "聃設化令喜害親。如來教門大慈為本。如",
    "T46n1912_05f:0325b29": "何老氏逆為化原。又漆園下述莊。莊子蒙人",
    "T46n1912_05f:0325c01": "也。名周。梁惠王同學。著書十餘萬言而皆",
    "T46n1912_05f:0325c02": "寓言。今宋州北故蒙城是其處也。現有漆園",
    "T46n1912_05f:0325c03": "鄉於彼著述。改足句治點筆題簡。豈同眾",
    "T46n1912_05f:0325c04": "聖結集。軋軋若抽豈同圓音梵響。自規顯",
    "T46n1912_05f:0325c05": "達豈同無緣大悲。無聞無得豈同塵界獲",
    "T46n1912_05f:0325c06": "記。軋軋車聲。遲貌也。復次下第八威儀不齊。",
    "T46n1912_05f:0325c07": "九族位不齊。顒顒仰也。爾雅云。顒顒昂昂",
    "T46n1912_05f:0325c08": "君德也。詩云。萬人顒顒。盲人下結斥。復次下",
    "T46n1912_05f:0325c09": "單明所濫之法。先辨同異。前既已明多種",
    "T46n1912_05f:0325c10": "絕言。絕言之前應有多種四句。中論不生不",
    "T46n1912_05f:0325c11": "滅。乃是別圓第四句相。即真中道正絕言也。",
    "T46n1912_05f:0325c12": "故正絕言句外無法。如何以外外絕言破",
    "T46n1912_05f:0325c13": "他圓別。外外尚為三藏所破。何客此見輒",
    "T46n1912_05f:0325c14": "破衍門。次問答料簡中初問意者。既不",
    "T46n1912_05f:0325c15": "許以外見而破中論不生不滅。若於中論",
    "T46n1912_05f:0325c16": "不生不滅起見如何。答中更開六句。分別",
    "T46n1912_05f:0325c17": "判釋。釋中意者。本以中論不生不滅而為",
    "T46n1912_05f:0325c18": "難辭。故今還以中論意答。中論兼含既具",
    "T46n1912_05f:0325c19": "四意。亦以四意不生不滅。對彼外人絕言之",
    "T46n1912_05f:0325c20": "見。復以四種不生滅見。對四教下四正絕",
    "T46n1912_05f:0325c21": "言。故有相破相修相即。且如三藏對外簡",
    "T46n1912_05f:0325c22": "者。三藏不生不滅破絕言見。三藏絕言破不",
    "T46n1912_05f:0325c23": "生不滅見。絕言見更修三藏不生不滅。不生",
    "T46n1912_05f:0325c24": "不滅見更修三藏絕言。三藏絕言即三藏不",
    "T46n1912_05f:0325c25": "生不滅。翻到亦爾。次以外外對衍說之。",
    "T46n1912_05f:0325c26": "是則復成三箇六句。又除外外但於教教。",
    "T46n1912_05f:0325c27": "自以絕言破不生不滅等。復成四箇六句。",
    "T46n1912_05f:0325c28": "又以藏對通對別對圓。復成三箇六句。復",
    "T46n1912_05f:0325c29": "以通對別圓。復成兩個六句。復以別對圓。",
    "T46n1912_05f:0326a01": "復成一箇六句。如是都成十四六句。若論",
    "T46n1912_05f:0326a02": "答問一個破邪六句即足。準楞伽文中廣",
    "T46n1912_05f:0326a03": "明破見。及以此文依教起見。是故須此委",
    "T46n1912_05f:0326a04": "悉論之。故楞伽第四。大慧白佛。外道亦說",
    "T46n1912_05f:0326a05": "不生不滅。與佛法何別佛言。不同。如幻而",
    "T46n1912_05f:0326a06": "生如幻而滅。名不生滅。此即通以大乘不",
    "T46n1912_05f:0326a07": "生不滅。破外不生不滅。舉一例諸他皆準",
    "T46n1912_05f:0326a08": "此。又如向所說相破相修。破中皆以大破",
    "T46n1912_05f:0326a09": "於小。若準起見皆以藏破之。復應以藏對",
    "T46n1912_05f:0326a10": "三以藏破三。修中亦以小修於大。助中亦",
    "T46n1912_05f:0326a11": "以大修於小。次約一切凡夫無非見也。魚",
    "T46n1912_05f:0326a12": "王等者。此二行時眾魚眾貝皆悉隨從。爾雅",
    "T46n1912_05f:0326a13": "云。貝居陸者曰𧷼卑遙切在水者曰蜬古含切",
    "T46n1912_05f:0326a14": "大經十一云。如轉輪王主兵大臣。常在前",
    "T46n1912_05f:0326a15": "導王隨後行。亦如魚王蟻王螺王商主牛王。",
    "T46n1912_05f:0326a16": "在前行時諸眾隨逐。蕪蔓者草滋長曰蕪。藤",
    "T46n1912_05f:0326a17": "滋長曰蔓。又曰。木藤草蔓。當知下示見過",
    "T46n1912_05f:0326a18": "患勸勤修觀。且約外外故云避具入絕。",
    "T46n1912_05f:0326a19": "若約佛法亦應云乃至避別入圓。皆以止",
    "T46n1912_05f:0326a20": "觀逐而破之。具足如向一十四番六句。故",
    "T46n1912_05f:0326a21": "云無遠不屆。乃至如金剛刀等。此約破見",
    "T46n1912_05f:0326a22": "以成伏道。若得下明成斷道。以見望思名",
    "T46n1912_05f:0326a23": "之為多。故云從多為言。且約破見竪論名",
    "T46n1912_05f:0326a24": "遍。望橫望後及以一心。不名為遍。下去例",
    "T46n1912_05f:0326a25": "然。言三結者。問。見惑既有八十八使。如何",
    "T46n1912_05f:0326a26": "但說斷三結已即令得果。答。論云。此三種",
    "T46n1912_05f:0326a27": "結是三三昧近對治法。身見是空近對治法。",
    "T46n1912_05f:0326a28": "戒取是無願近對治法。疑是無相近對治法。",
    "T46n1912_05f:0326a29": "復次三結生惑增上。身見生六十二。戒取",
    "T46n1912_05f:0326b01": "生一切苦行。疑於過未一切處生猶豫。是",
    "T46n1912_05f:0326b02": "故經中但說三結。大經三十三云。須陀洹人",
    "T46n1912_05f:0326b03": "所斷煩惱。猶如縱廣四十里水。略言三結",
    "T46n1912_05f:0326b04": "此三重故。譬如大王出遊巡時。雖有四兵",
    "T46n1912_05f:0326b05": "世人但言王去王來。問下釋疑。先釋能破",
    "T46n1912_05f:0326b06": "疑。初問意者。能破止觀既有三種。空觀已",
    "T46n1912_05f:0326b07": "云破無量見。後之二觀更何所破。言無量",
    "T46n1912_05f:0326b08": "見者。如前所列單複乃至圓門絕言。圓絕",
    "T46n1912_05f:0326b09": "尚破況復餘耶。當知後觀無所復破。答中",
    "T46n1912_05f:0326b10": "意者。初觀所破謂見及思。束此二破但成",
    "T46n1912_05f:0326b11": "破有。見雖無量尚未破思。且言見遍耳。",
    "T46n1912_05f:0326b12": "若其通途以見為名。後之二觀破於無見及",
    "T46n1912_05f:0326b13": "以雙非。各有所以何慮無破。故釋論下引",
    "T46n1912_05f:0326b14": "證者。中道雙非方盡二見。故知諸見下結",
    "T46n1912_05f:0326b15": "意也。通以諸惑同作見名。界內諸見雖復",
    "T46n1912_05f:0326b16": "縱橫。但為初觀之所破耳。故云尚不為第",
    "T46n1912_05f:0326b17": "二觀所破。云何而言第三觀無所破耶。云",
    "T46n1912_05f:0326b18": "何下兼責前諸見橫計也。諸見尚在未得",
    "T46n1912_05f:0326b19": "初觀。況第二第三。云何諸計自謂真道。故",
    "T46n1912_05f:0326b20": "大論中若有若無通皆是見。汝尚未出有見",
    "T46n1912_05f:0326b21": "況復無耶。即大論序中歸敬偈文也。又通",
    "T46n1912_05f:0326b22": "以諸見而名有者。為斥二乘為無見故",
    "T46n1912_05f:0326b23": "次問者。有之與無同斥為見。有既無量無",
    "T46n1912_05f:0326b24": "豈不然。答意者。大論頌文。一往斥小且通",
    "T46n1912_05f:0326b25": "名見。妄計已斷故不縱橫。大段第二得失",
    "T46n1912_05f:0326b26": "中。問意者。所破之見是失非得。能破止觀",
    "T46n1912_05f:0326b27": "從單至具。乃至圓門隨逐不捨。為唯是得",
    "T46n1912_05f:0326b28": "有失不耶。答中。分為四句。先列四句。次舉",
    "T46n1912_05f:0326b29": "譬。前二下判。且從末說。所以下釋。初之",
    "T46n1912_05f:0326c01": "兩句外道得失。亦言修止觀者。本是佛弟",
    "T46n1912_05f:0326c02": "子。因觀起見過同於外。於中復辨事感伏",
    "T46n1912_05f:0326c03": "者且名為得。事惑未伏者。唯起諸惡名之",
    "T46n1912_05f:0326c04": "為失。又以外道中有斷常二見。常見之人",
    "T46n1912_05f:0326c05": "斷鈍使者。名之為得。斷見之人撥因果",
    "T46n1912_05f:0326c06": "故。名之為失。此且寄外論得失也。次佛弟",
    "T46n1912_05f:0326c07": "子兩句論得失中。雖復用觀見惑未斷。位",
    "T46n1912_05f:0326c08": "在方便名之為失。惑斷入真方名為得。若",
    "T46n1912_05f:0326c09": "望外道失却成得。何者。外道雖得仍起見",
    "T46n1912_05f:0326c10": "故。是故外道得翻成失。以此四種判前破",
    "T46n1912_05f:0326c11": "假觀者得失異耳。即如前文破一一見三",
    "T46n1912_05f:0326c12": "根不同。上根是佛弟子中得者是也。中根",
    "T46n1912_05f:0326c13": "是佛弟子中失者是也。下根即同外計得失",
    "T46n1912_05f:0326c14": "者是也。若成外得失及佛法得失。並應更",
    "T46n1912_05f:0326c15": "觀云云。三明位者。列位可見。文雖具列",
    "T46n1912_05f:0326c16": "四破見位。今文所用既觀三假四句不生。即",
    "T46n1912_05f:0326c17": "是次第衍門之初。為欲遍知存文旨故。斷",
    "T46n1912_05f:0326c18": "伏下判同異。次料簡中次問意者。若兼示",
    "T46n1912_05f:0326c19": "文旨。須存次第以顯不次。即應直明別",
    "T46n1912_05f:0326c20": "圓之位。以次第意似別位故。故雙為問。",
    "T46n1912_05f:0326c21": "若直論文旨。何不直明圓破見位。何須用",
    "T46n1912_05f:0326c22": "前三教位耶。若單存次第秖應明別何用",
    "T46n1912_05f:0326c23": "三耶。此是止觀正文讀者尚暗。或銷文者",
    "T46n1912_05f:0326c24": "唯云次第。或修觀者別求圓融。但觀答",
    "T46n1912_05f:0326c25": "文義理自顯。前第一卷發心文末。已約四",
    "T46n1912_05f:0326c26": "悉料簡三教菩薩發心。今於此中復申四",
    "T46n1912_05f:0326c27": "意。一從上明下恐修觀時發宿習故。須",
    "T46n1912_05f:0326c28": "識諸教斷見次位。二從又欲下為令行者",
    "T46n1912_05f:0326c29": "識半滿位。如其不識權實互濫。三從又半",
    "T46n1912_05f:0327a01": "下明識前三教。並為圓頓助道法故。若不",
    "T46n1912_05f:0327a02": "識者圓乘傾覆。侍者承事也。衛者護也。四從",
    "T46n1912_05f:0327a03": "又豈下顯同。見為法界無位不實。若畏分",
    "T46n1912_05f:0327a04": "別何異避空。言是菩薩無生忍者。借大品",
    "T46n1912_05f:0327a05": "語。語通意圓善須得意。體假下次以止觀",
    "T46n1912_05f:0327a06": "結之。見息入空名止。達見二空名觀。通",
    "T46n1912_05f:0327a07": "結前來一切諸見悉達即空。此是第一節",
    "T46n1912_05f:0327a08": "示妙旨也。",
    "T46n1912_05f:0327a09": "止觀輔行傳弘決卷第五之六"
}