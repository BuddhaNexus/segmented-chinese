{
    "T49n2035_027:0271b26": "佛祖統紀卷第二十七",
    "T49n2035_027:0271b28": "宋景定四明東湖沙門志磐撰",
    "T49n2035_027:0271b29": "淨土立教志第十二之二",
    "T49n2035_027:0271c01": "往生高僧傳",
    "T49n2035_027:0271c02": "晉嘉祥慧虔法師　宋江陵曇鑑法師　宋",
    "T49n2035_027:0271c03": "江陵道海法師　宋淮南曇泓法師　宋東",
    "T49n2035_027:0271c04": "轅道廣法師　宋弘農道光法師　宋交趾",
    "T49n2035_027:0271c05": "曇和法師　齊高座慧進法師　梁廬山道",
    "T49n2035_027:0271c06": "珍法師　北魏壁谷曇鸞法師　北齊洛陽慧",
    "T49n2035_027:0271c07": "光法師　北齊晉原法琳法師　北齊鄴都僧",
    "T49n2035_027:0271c08": "柔法師　北周長沙慧命法師法音法師附　北周",
    "T49n2035_027:0271c09": "多寶僧崖法師　隋廬山智舜法師　隋河",
    "T49n2035_027:0271c10": "東智通法師　隋麻谷真慧法師　隋南岳",
    "T49n2035_027:0271c11": "慧思禪師　隋天台智顗禪師　隋枝江慧",
    "T49n2035_027:0271c12": "成禪師　隋仙城慧命禪師　隋章安灌頂",
    "T49n2035_027:0271c13": "禪師　隋瓦官法喜禪師　隋天台等觀禪",
    "T49n2035_027:0271c14": "師　隋碧㵎法俊禪師　隋開覺道喻法師",
    "T49n2035_027:0271c15": "　隋汾陽壽洪法師　隋國清法智法師　唐",
    "T49n2035_027:0271c16": "博野善胄法師　唐揚都法祥法師　唐興善",
    "T49n2035_027:0271c17": "明瞻法師　唐壁谷道綽法師道撫法師附　唐魏",
    "T49n2035_027:0271c18": "州道昂法師　唐虎丘智琰法師　唐蒲州",
    "T49n2035_027:0271c19": "神素法師　唐浚儀功逈法師　唐并州惟",
    "T49n2035_027:0271c20": "岸法師僧童附　唐江陵法持禪師　唐慈愍慧",
    "T49n2035_027:0271c21": "日三藏　唐成都雄俊法師　唐并州僧衒",
    "T49n2035_027:0271c22": "法師　唐悟真啟芳法師　唐悟真圓果法",
    "T49n2035_027:0271c23": "師　唐襄陽辯才法師　唐重林自覺法師",
    "T49n2035_027:0271c24": "　唐丹丘懷玉法師　唐虎丘齊翰法師　唐",
    "T49n2035_027:0271c25": "吳都神皓法師　唐西河僧藏法師　唐泰",
    "T49n2035_027:0271c26": "山大行法師　唐荊州惟恭法師　唐臨淄",
    "T49n2035_027:0271c27": "善道法師　唐長安寶相法師　唐鄭州智",
    "T49n2035_027:0271c28": "欽禪師　唐終南法順法師　唐千福懷",
    "T49n2035_027:0271c29": "感法師　唐會昌德美法師　石晉扶風志",
    "T49n2035_027:0272a01": "通法師　宋錢唐紹岩法師　宋永興守真",
    "T49n2035_027:0272a02": "法師　宋慈光晤恩法師　宋寶雲義通法",
    "T49n2035_027:0272a03": "師　宋法智知禮法師　宋慈雲遵式法師",
    "T49n2035_027:0272a04": "　宋興國有基法師　宋神照本如法師　宋",
    "T49n2035_027:0272a05": "廣慈慧才法師　宋淨慧思義法師　宋辯",
    "T49n2035_027:0272a06": "才元淨法師　宋淨住從雅法師　宋仙潭",
    "T49n2035_027:0272a07": "若愚法師則章法師附　宋慈行智深法師　宋神",
    "T49n2035_027:0272a08": "悟處謙法師　宋樝菴有嚴法師　宋明智",
    "T49n2035_027:0272a09": "中立法師　宋桐江擇瑛法師　宋淨住思",
    "T49n2035_027:0272a10": "照法師　宋一行宗利法師　宋慧覺齊玉",
    "T49n2035_027:0272a11": "法師　宋憲章仲閔法師　宋霅川瑩珂法",
    "T49n2035_027:0272a12": "師　宋超果靈照法師　宋四明可久法師",
    "T49n2035_027:0272a13": "開元久法華　宋淨慈宗本禪師　宋大通善本禪",
    "T49n2035_027:0272a14": "師　宋靈芝元照律師　宋會稽道言律師",
    "T49n2035_027:0272a15": "　宋長蘆宗賾禪師　宋化城惟月律師　宋",
    "T49n2035_027:0272a16": "靈芝思敏律師　宋明慶行詵律師　宋化",
    "T49n2035_027:0272a17": "度法持律師　宋延壽慧亨律師　宋七寶",
    "T49n2035_027:0272a18": "用欽律師　宋會稽妙生律師　宋錢唐惟",
    "T49n2035_027:0272a19": "渥法師　宋報恩仲明法師　宋淨光冲益",
    "T49n2035_027:0272a20": "法師　宋雷峯法宗法師　宋阮社睎湛法",
    "T49n2035_027:0272a21": "師　宋淨住曇懿法師　宋法安太微法師",
    "T49n2035_027:0272a22": "　宋法安思聰法師　宋木訥了義首座　宋",
    "T49n2035_027:0272a23": "資聖慧誠法師　宋南岳祖南法師　宋廣",
    "T49n2035_027:0272a24": "壽法因法師　宋智涌了然法師　宋真教",
    "T49n2035_027:0272a25": "智仙法師　宋北關思淨法師喻彌陀　宋假石",
    "T49n2035_027:0272a26": "如湛法師　宋西山思梵法師　宋寂光淨",
    "T49n2035_027:0272a27": "觀法師　宋法慧利先法師　宋普靜師安",
    "T49n2035_027:0272a28": "法師弘華嚴　宋覺華如寶法師　宋永壽顯超",
    "T49n2035_027:0272a29": "法師　宋千步有開法師　宋興福道生法",
    "T49n2035_027:0272b01": "師　宋嘉會若觀法師　宋龍泉覃異法師",
    "T49n2035_027:0272b02": "　宋祇園智印法師　宋湖心元肇律師",
    "T49n2035_027:0272b03": "　宋極樂戒度律師　宋圓辯道琛法師　宋",
    "T49n2035_027:0272b04": "牧菴有明法師　宋慈室妙雲法師　宋雪",
    "T49n2035_027:0272b05": "溪晞顏首座　宋南湖了宣行人　宋南湖",
    "T49n2035_027:0272b06": "善榮行人　宋明心祖輝法師　宋塔山如",
    "T49n2035_027:0272b07": "鑑法師　宋福源祖新法師。",
    "T49n2035_027:0272b08": "往生高尼傳　宋道場法盛法師　宋丹陽",
    "T49n2035_027:0272b09": "道爰法師　宋金陵法藏法師　唐積善淨",
    "T49n2035_027:0272b10": "真法師長安　唐廬山悟性法師　宋錢唐",
    "T49n2035_027:0272b11": "能奉法師　宋四明慧安法師",
    "T49n2035_027:0272b12": "往生雜眾傳　隋汶水二沙彌　宋雍州童行",
    "T49n2035_027:0272b13": "師贊　宋錢唐童行曇遠　宋會稽大善童",
    "T49n2035_027:0272b14": "行　宋仁和倪道者",
    "T49n2035_027:0272b15": "往生公卿傳",
    "T49n2035_027:0272b16": "唐太傅白居易　唐觀察使韋文晉石晉",
    "T49n2035_027:0272b17": "　翰林學士張抗翁兒附　宋少師鍾離瑾母任夫人附",
    "T49n2035_027:0272b18": "　宋朝請鍾離景融瑾之子　宋崇道鍾離松附景傳",
    "T49n2035_027:0272b19": "　宋主客楊傑　宋侍郎馬亮　宋朝奉馬玗",
    "T49n2035_027:0272b20": "亮之子妻王氏附　宋宣義馬永逸玗之子　宋宣義胡",
    "T49n2035_027:0272b21": "闉　宋朝散葛繁　宋侍郎王古　宋司諫",
    "T49n2035_027:0272b22": "江公望　宋朝散王衷　宋助教張迪　宋",
    "T49n2035_027:0272b23": "通判賈純仁　宋縣令梅汝能　宋給事中",
    "T49n2035_027:0272b24": "馮檝　宋侍郎吳秉信　宋丞相錢象祖",
    "T49n2035_027:0272b25": "　宋司士王仲回　宋處士庾詵　宋龍舒王",
    "T49n2035_027:0272b26": "日休　宋居士房翥　宋儒士孫抃　宋居",
    "T49n2035_027:0272b27": "士王闐　宋居士孫忠　宋學論𭨚定國",
    "T49n2035_027:0272b28": "　宋晝錦樓汾",
    "T49n2035_027:0272b29": "往生士庶傳",
    "T49n2035_027:0272c01": "隋恒州宋滿　梁東平高浩象　唐法忍山",
    "T49n2035_027:0272c02": "老人　唐滎陽鄭牧卿　唐長安張元祥",
    "T49n2035_027:0272c03": "　唐長安李知遙　唐京口元子平　宋天台",
    "T49n2035_027:0272c04": "左伸　宋武林范儼　宋錢唐沈銓妻施氏附　宋",
    "T49n2035_027:0272c05": "錢唐孫良　宋仙潭姚約景懿法師附　宋松江梅",
    "T49n2035_027:0272c06": "福　宋霅川胡暠　宋會稽唐世良　宋錢",
    "T49n2035_027:0272c07": "唐陸偉　宋會稽李彥通　宋錢唐陸浚",
    "T49n2035_027:0272c08": "　宋上虞馮珉　宋潭州黃打鐵　宋四明計",
    "T49n2035_027:0272c09": "打鐵　宋嘉興徐六公　宋臨安沈三郎",
    "T49n2035_027:0272c10": "往生女倫傳",
    "T49n2035_027:0272c11": "隋文帝皇后　宋荊王夫人王氏侍妾附　宋馬",
    "T49n2035_027:0272c12": "朝奉妻王氏見馬玗傳　宋呂都官妻吳氏　宋",
    "T49n2035_027:0272c13": "武林縣君蔡氏　宋陳承宣夫人馮氏　宋",
    "T49n2035_027:0272c14": "王朝請妻陸氏　宋欽成后姪朱氏　宋周",
    "T49n2035_027:0272c15": "寺簿妻樓氏　畫錦樓君妻周氏　宋松江",
    "T49n2035_027:0272c16": "秦氏　宋錢唐鄭氏　宋錢唐于佛子　宋",
    "T49n2035_027:0272c17": "四明黃氏　宋錢唐袁氏　宋錢唐陳媼",
    "T49n2035_027:0272c18": "　宋武林王氏　宋四明孫氏　宋上虞胡長",
    "T49n2035_027:0272c19": "婆　宋安吉王氏　宋錢唐盛氏　宋錢唐",
    "T49n2035_027:0272c20": "沈氏　宋長安姚婆　宋汾陽約山婆　宋",
    "T49n2035_027:0272c21": "汾陽裴氏　宋汾陽溫氏妻　宋醴泉孟氏",
    "T49n2035_027:0272c22": "　宋汾陽梁氏　宋念佛道者陳氏賾禪師母　宋吳",
    "T49n2035_027:0272c23": "興陳氏　宋會稽胡氏　宋錢唐孫氏　宋",
    "T49n2035_027:0272c24": "仁和郭氏　宋太平周行婆　宋錢唐龔氏",
    "T49n2035_027:0272c25": "侍妾于氏附　宋嘉禾鍾婆　宋潮山黃婆　宋霅",
    "T49n2035_027:0272c26": "川朱氏　宋四明淨心女　宋嘉禾周氏",
    "T49n2035_027:0272c27": "　宋常熟陶氏　宋四明項氏　宋慈溪沈氏",
    "T49n2035_027:0272c28": "往生惡輩傳　唐長安京姓屠業　唐長安張",
    "T49n2035_027:0272c29": "鍾馗殺雞　唐長安張善和殺牛　宋會稽金",
    "T49n2035_027:0273a01": "奭漁捕　宋仁和吳瓊屠酤",
    "T49n2035_027:0273a02": "往生禽魚傳　唐裴氏鸚鵡　宋長沙鸜鵒",
    "T49n2035_027:0273a03": "　宋觀師鸜鵒　宋劉成魚",
    "T49n2035_027:0273a04": "本朝飛山戒珠。始集往生傳。厥後侍郎王",
    "T49n2035_027:0273a05": "古。加以續傳。南渡以來錢唐陸師壽。又增",
    "T49n2035_027:0273a06": "續之。四明默容海印復為續於後。凡二儒",
    "T49n2035_027:0273a07": "二釋。繼成此書。今並刪削繫文。獨著平",
    "T49n2035_027:0273a08": "時念佛臨終往生之驗。俾修淨業者有所",
    "T49n2035_027:0273a09": "慕焉。",
    "T49n2035_027:0273a10": "往生續遺",
    "T49n2035_027:0273a11": "隋江都慧海法師",
    "T49n2035_027:0273a12": "往生高僧傳往生高僧傳",
    "T49n2035_027:0273a13": "慧虔。晉末居廬山。見遠公德業之盛。歎曰。",
    "T49n2035_027:0273a14": "吾人也彼人也。乃之山陰嘉祥寺。聚徒講",
    "T49n2035_027:0273a15": "經。謂眾曰。願乘講導用奉彌陀。後五年",
    "T49n2035_027:0273a16": "知時已至。乃曰。華開見佛即其時矣。其夕",
    "T49n2035_027:0273a17": "有尼淨嚴。假寐之頃。見觀音勢至與百千",
    "T49n2035_027:0273a18": "眾從空而下。嚴問大士何所之。曰嘉祥迎",
    "T49n2035_027:0273a19": "虔公耳。虔亦預感勝相。以告弟子。奄然長",
    "T49n2035_027:0273a20": "往。異香經旬不歇。",
    "T49n2035_027:0273a21": "曇鑑。宋時居江陵。定中感佛以水灑面。曰",
    "T49n2035_027:0273a22": "滌汝塵垢清汝心念。一夕念佛步廊。及旦",
    "T49n2035_027:0273a23": "趺坐而化。同時江陵道海。淮南曇泓。東轅道",
    "T49n2035_027:0273a24": "廣。弘農道光。臨終皆見金臺來迎之相。",
    "T49n2035_027:0273a25": "曇弘。南適交趾誦觀經不記數。於山崦",
    "T49n2035_027:0273a26": "聚薪焚身。得舍利數百。人見弘身金色乘",
    "T49n2035_027:0273a27": "金鹿向西去。",
    "T49n2035_027:0273a28": "慧進。齊永明初。於揚州高座寺。發願誦法",
    "T49n2035_027:0273a29": "華。用嚴淨土執卷病生。乃復造經百部以",
    "T49n2035_027:0273b01": "悔宿障。部帙既滿病亦隨愈。聞空中聲曰。",
    "T49n2035_027:0273b02": "汝事已辦汝願已遂。欲生淨土非汝而誰。",
    "T49n2035_027:0273b03": "一日無病念佛而化。",
    "T49n2035_027:0273b04": "道珍。梁天監中寓廬山。慕遠法師。標心淨",
    "T49n2035_027:0273b05": "土。異時夢中見十人舟艫浮海。問何往。曰",
    "T49n2035_027:0273b06": "適安養國。珍曰。願得隨往。答曰。一日之修",
    "T49n2035_027:0273b07": "功超永劫。子未誦彌陀經。未曾浴僧。何可",
    "T49n2035_027:0273b08": "求往。珍乃大設沐浴專誦彌陀經。後二年",
    "T49n2035_027:0273b09": "有捧銀臺至者。曰以法師之功當得金",
    "T49n2035_027:0273b10": "臺。柰何始心猶豫。故止此耳。珍曰。苟見佛",
    "T49n2035_027:0273b11": "之基有漸奚必金臺。後亡之夕。所居山崖烈",
    "T49n2035_027:0273b12": "火千炬。鄉民大驚。旦則知珍遷化。",
    "T49n2035_027:0273b13": "曇鸞。初為術學就陶隱居得仙經。還洛",
    "T49n2035_027:0273b14": "下遇菩提流支。問曰。佛道有長生乎。支笑",
    "T49n2035_027:0273b15": "曰。長生不死吾佛道也。即授以觀經曰。能",
    "T49n2035_027:0273b16": "解此則三界無復生。六道無復轉。師承其",
    "T49n2035_027:0273b17": "語遂焚毀仙經。晝夜專誦觀經修三福業。",
    "T49n2035_027:0273b18": "觀想九品。北魏主嘉之號神鸞。勅住汾州",
    "T49n2035_027:0273b19": "玄中寺。一夕正持誦。見梵僧入室。謂曰。吾",
    "T49n2035_027:0273b20": "龍樹也。以汝有淨土之念。故來見汝。鸞曰。",
    "T49n2035_027:0273b21": "何以教我。僧曰。已去不可及。未來未可",
    "T49n2035_027:0273b22": "追。見在今何在。白駒難與回。言訖不見。鸞",
    "T49n2035_027:0273b23": "即令弟子同音唱佛。西向瞑目而化。",
    "T49n2035_027:0273b24": "慧光。北齊時居洛陽著華嚴涅槃十地等",
    "T49n2035_027:0273b25": "疏。妙盡權實之旨。一日有疾見天眾來迎。",
    "T49n2035_027:0273b26": "光曰。我所願歸安養耳。已而淨土化佛充",
    "T49n2035_027:0273b27": "滿虛空。光曰。唯願我佛攝受遂我本願。即彈",
    "T49n2035_027:0273b28": "指謦欬。言氣俱盡。",
    "T49n2035_027:0273b29": "法琳。晉原人。常誦觀經輒見一僧大身在",
    "T49n2035_027:0273c01": "前。北齊建武二年感疾。見寶樹下一佛二大",
    "T49n2035_027:0273c02": "士像坐蓮華上。琳大慰喜。夜半聞鍾聲。眾",
    "T49n2035_027:0273c03": "就視之。即席而化。",
    "T49n2035_027:0273c04": "僧柔。學方等諸經。齊文宣詔至鄴下。柔唯",
    "T49n2035_027:0273c05": "以淨業為懷。亡之日見化佛千數。室內外",
    "T49n2035_027:0273c06": "聞異香。西望敬禮即時遷神。",
    "T49n2035_027:0273c07": "慧命。北周長沙人。十五誦法華。纔七日終",
    "T49n2035_027:0273c08": "一部。與法音為淨土友。一夕携手月下相",
    "T49n2035_027:0273c09": "顧笑曰。時至不行為貪生。西方有期吾其",
    "T49n2035_027:0273c10": "去矣。音曰。寧不俟我十日。命竪兩指曰過",
    "T49n2035_027:0273c11": "此不可也。越二日果終。眾見天人下降奇香",
    "T49n2035_027:0273c12": "異樂或唱善哉。後十日音亦亡。祥瑞悉與命",
    "T49n2035_027:0273c13": "同。",
    "T49n2035_027:0273c14": "僧崖。北周益州多寶寺發心燒五指。萬人擁",
    "T49n2035_027:0273c15": "觀。謂弟子曰。我去後好共養病患醜陋人。",
    "T49n2035_027:0273c16": "此皆佛菩薩權化也。坐亡之時眾見寶華紛",
    "T49n2035_027:0273c17": "紛。師披納執錫口唱佛號與數十僧乘空",
    "T49n2035_027:0273c18": "而去。",
    "T49n2035_027:0273c19": "智舜。入廬山踵遠公淨業。講觀經才終。",
    "T49n2035_027:0273c20": "即示病。見鸚鵡孔雀念佛念法皆微妙聲。",
    "T49n2035_027:0273c21": "告弟子曰。我今日往生矣。既而果遷化。時",
    "T49n2035_027:0273c22": "隋大業初。",
    "T49n2035_027:0273c23": "智通。隋河東人。常誦先賢讚佛偈三十首。每",
    "T49n2035_027:0273c24": "六時對像引聲高唱。季曲凄切聞者悲之。大",
    "T49n2035_027:0273c25": "業七年。與門人頂蓋同聲念佛忽見光明",
    "T49n2035_027:0273c26": "勝異寶幢華幔。謂蓋曰。吾生淨土克在今",
    "T49n2035_027:0273c27": "夕。即坐亡於懺堂。眾見樓閣千重排空而",
    "T49n2035_027:0273c28": "去。猶雲霧然。",
    "T49n2035_027:0273c29": "真慧。隋大業初居蒲坂麻谷。餌黃精絕",
    "T49n2035_027:0274a01": "立。築淨地設四柱寶幢以奉三聖。每依",
    "T49n2035_027:0274a02": "像作觀。挺身整念必肅肅然。一夕謂弟子",
    "T49n2035_027:0274a03": "曰。今見蓮華載開載合將承吾足。頃之聞",
    "T49n2035_027:0274a04": "鍾。天香西來異光驟發。已而慧亡。",
    "T49n2035_027:0274a05": "慧思。陳時來居南岳。專誦法華。嘗夢阿彌",
    "T49n2035_027:0274a06": "陀佛彌勒佛與之說法。夏竟受歲豁然大",
    "T49n2035_027:0274a07": "悟法華三昧所未聞經。不疑自解。後將順",
    "T49n2035_027:0274a08": "世。即集門學連日說法。端坐唱佛來也。",
    "T49n2035_027:0274a09": "即合掌而逝。",
    "T49n2035_027:0274a10": "智顗。居天台。初往大蘇山禮思禪師。思曰。",
    "T49n2035_027:0274a11": "昔日靈山同聽法華。宿緣所追今復來矣。乃",
    "T49n2035_027:0274a12": "授法華三昧三七日法。誦經至是真精進是",
    "T49n2035_027:0274a13": "名真法供養如來。豁然見靈山一席儼然未",
    "T49n2035_027:0274a14": "散。後於石城石像前將示寂。令唱無量壽",
    "T49n2035_027:0274a15": "佛及觀經首題合掌讚曰。四十八願莊嚴淨",
    "T49n2035_027:0274a16": "土。華池寶樹易往無人。火車相現一念改",
    "T49n2035_027:0274a17": "悔。尚得往生。況戒定熏修。行道力故。實不",
    "T49n2035_027:0274a18": "唐捐。又曰。吾諸師友。侍從觀音皆來迎我。",
    "T49n2035_027:0274a19": "言訖加趺。唱三寶名。如入三昧。",
    "T49n2035_027:0274a20": "慧成。居枝江誦阿彌陀經修西方觀。三十",
    "T49n2035_027:0274a21": "年常坐不臥。每入定見淨土蓮臺寶樹。臨",
    "T49n2035_027:0274a22": "終之夕。人有夢成乘蓮華上隱隱西沒。",
    "T49n2035_027:0274a23": "慧命。天台仙城人。臨終誡門人。精進淨行。",
    "T49n2035_027:0274a24": "眾忽見阿彌陀佛領眾來迎師隨佛後向",
    "T49n2035_027:0274a25": "西而去。",
    "T49n2035_027:0274a26": "灌頂。章安人。臨終示疾。室有異香。因誡誨",
    "T49n2035_027:0274a27": "弟子畢。忽起合掌。稱阿彌陀佛二大士名。",
    "T49n2035_027:0274a28": "奄然而化。",
    "T49n2035_027:0274a29": "法喜。常行方等禮懺。有一雉來責命。神人",
    "T49n2035_027:0274b01": "斥之曰。法師當往生淨土。豈償汝命。後於",
    "T49n2035_027:0274b02": "病中發願。以一生所修行業回向淨土。至",
    "T49n2035_027:0274b03": "心念佛。即見佛菩薩眾來迎。端坐而化。",
    "T49n2035_027:0274b04": "等觀。居天台常誦法華。一夕澡浴而西趺",
    "T49n2035_027:0274b05": "坐。念佛菩薩及智者名。復說三觀法門。言",
    "T49n2035_027:0274b06": "畢而終。",
    "T49n2035_027:0274b07": "法俊。住碧㵎寺。行法華三昧。即獲悟入。示",
    "T49n2035_027:0274b08": "滅之日。仙樂盈空天香亘野。眾見凌空西",
    "T49n2035_027:0274b09": "向而去。",
    "T49n2035_027:0274b10": "道喻。居開覺寺念阿彌陀佛。日夜不廢。造",
    "T49n2035_027:0274b11": "其像僅三寸。後於定中見佛。謂曰。汝造我",
    "T49n2035_027:0274b12": "像何小。喻曰。心大即大。心小即小。言訖見",
    "T49n2035_027:0274b13": "像身遍滿虛空。告曰。汝且回本國香湯沐",
    "T49n2035_027:0274b14": "浴。明星出時我來迎汝。至時感化佛來迎。",
    "T49n2035_027:0274b15": "光明滿室。",
    "T49n2035_027:0274b16": "壽洪。汾陽人。常念往西方。將亡見兜率天",
    "T49n2035_027:0274b17": "童子來迎。師曰。我心期西往不生天上。即",
    "T49n2035_027:0274b18": "令眾念佛。遽云佛從西來矣。言訖而化。",
    "T49n2035_027:0274b19": "法智。居國清寺一心念佛。常感觀音勢至",
    "T49n2035_027:0274b20": "來下光映其身。謂所親曰。吾生淨土有",
    "T49n2035_027:0274b21": "日矣。誰能具食餞我。眾為具之。食訖無他",
    "T49n2035_027:0274b22": "異。眾疑其侮。宿房以候之。夜未央忽安坐",
    "T49n2035_027:0274b23": "床上。念佛而化。有金光自西來。江上漁人",
    "T49n2035_027:0274b24": "誤謂天曉已上並隋時。",
    "T49n2035_027:0274b25": "善胄。博野人。勤篤淨業。常見佛大士像放",
    "T49n2035_027:0274b26": "光照身。一夕疾中倏起合掌。祝曰。佛以四",
    "T49n2035_027:0274b27": "十八願攝我有情。必冀此時如佛本願。已",
    "T49n2035_027:0274b28": "而告眾曰。佛光照我所願無失。言訖而亡。",
    "T49n2035_027:0274b29": "法祥。住楊都大興國寺。三十年修安養之",
    "T49n2035_027:0274c01": "業。凡有饒益必用回向。因在疾弟子聞師",
    "T49n2035_027:0274c02": "稱佛聲甚厲。又見房西壁有光若鏡。現淨",
    "T49n2035_027:0274c03": "土境相。頻伽鼓翼。祥倏然而化。",
    "T49n2035_027:0274c04": "明瞻。晚歲克志安養。或譏其遲暮。瞻曰。十",
    "T49n2035_027:0274c05": "念功成猶得見佛。吾何慮焉。後因疾於興",
    "T49n2035_027:0274c06": "善寺具齋別道俗。時僕射房元齡杜如晦。皆",
    "T49n2035_027:0274c07": "會焉。日過午整威儀。遽曰。佛來矣。二大士",
    "T49n2035_027:0274c08": "亦至。竦身合掌而化。",
    "T49n2035_027:0274c09": "道綽。入壁谷玄中寺曇鸞之舊居也。專志念",
    "T49n2035_027:0274c10": "佛。日以七萬遍為度。勸并汾人念佛。或以",
    "T49n2035_027:0274c11": "豆記所度者及萬斛。四月八日集道俗為",
    "T49n2035_027:0274c12": "如來生朝慶會。俄見鸞空中乘七寶船。謂",
    "T49n2035_027:0274c13": "綽曰。汝淨土堂宇以成。眾復見化佛菩薩飄",
    "T49n2035_027:0274c14": "飄在空。皆忻仰歎異。同志道撫者每相見必",
    "T49n2035_027:0274c15": "指淨土為會。綽亡三日。撫聞之曰。吾常",
    "T49n2035_027:0274c16": "期先行。今乃在後。吾加一息之功。見佛可",
    "T49n2035_027:0274c17": "追矣。即於像前叩頭陳露。退就其座而",
    "T49n2035_027:0274c18": "化。",
    "T49n2035_027:0274c19": "道昂。平時修淨土業。一日升高座誡飭徒",
    "T49n2035_027:0274c20": "眾。遽揖曰。彼天眾何雜沓而來。天道由來非",
    "T49n2035_027:0274c21": "吾願。若淨土相迎即聞命矣。因瞑目久之",
    "T49n2035_027:0274c22": "曰。阿彌陀佛光明照我。諸化菩薩又來會",
    "T49n2035_027:0274c23": "此。於是捧爐叩首陳慶。忽爐墜而化。",
    "T49n2035_027:0274c24": "智琰。居武丘。集僧俗修淨業觀想。每月一",
    "T49n2035_027:0274c25": "集五百餘人。後於病中見梵僧手執寶瓶。",
    "T49n2035_027:0274c26": "前謂之曰。吾無邊光也。却後淨土所稱功德",
    "T49n2035_027:0274c27": "寶王乃我爾。琰與寺眾論曰。無邊光勢至大",
    "T49n2035_027:0274c28": "士。功德寶王其成佛之號也。我其西歸乎。其",
    "T49n2035_027:0274c29": "夕竟亡。",
    "T49n2035_027:0275a01": "神素。居蒲州講阿毘曇成實論。願早登安",
    "T49n2035_027:0275a02": "養。後病中令弟子讀觀經。靜坐而聽。既",
    "T49n2035_027:0275a03": "畢唱佛大士號。始終數番。至中夜安坐而",
    "T49n2035_027:0275a04": "化。",
    "T49n2035_027:0275a05": "功逈浚儀人。行普賢懺。身不倚者三十年。",
    "T49n2035_027:0275a06": "一日普賢來乘六牙象。地皆銀色。晚年專講",
    "T49n2035_027:0275a07": "法華。每至藥草喻品天輒降雨。又撰佛地",
    "T49n2035_027:0275a08": "論疏。願回所詮之益得生淨土。疏成五色",
    "T49n2035_027:0275a09": "異光照其室。逈曰。得於此時乘光見佛願",
    "T49n2035_027:0275a10": "足矣。乃繫念西想。不食而化。",
    "T49n2035_027:0275a11": "惟岸。并州人。常修十六觀門。曾因出觀見",
    "T49n2035_027:0275a12": "觀音勢至現於空中。岸頂禮雨淚曰。幸由",
    "T49n2035_027:0275a13": "肉眼得覩聖容。所恨世無傳焉。倏有二",
    "T49n2035_027:0275a14": "人稱善畫。聖相既就人亦俱失。乃謂弟子",
    "T49n2035_027:0275a15": "曰。吾西行其時也。有從我者乎。一小童曰",
    "T49n2035_027:0275a16": "惟師之命。即往白父母。歸寺沐浴。至像前",
    "T49n2035_027:0275a17": "趺坐而化。岸撫其背曰。汝何先吾而行。即",
    "T49n2035_027:0275a18": "令弟子助聲念佛。仰目西顧寂然無聲。",
    "T49n2035_027:0275a19": "法持江寧人。見黃梅忍禪師悟心要。繼牛",
    "T49n2035_027:0275a20": "頭祖位。常繫念淨土俯仰不違。將終戒弟",
    "T49n2035_027:0275a21": "子露骸松下。令禽獸食我血肉起淨土因。",
    "T49n2035_027:0275a22": "弟子如其旨。見神幡數十西來遶山。幡出",
    "T49n2035_027:0275a23": "異光以燭其室。",
    "T49n2035_027:0275a24": "慧日。汎舶南海至天竺諸國。訪善知識。問",
    "T49n2035_027:0275a25": "何國何方有樂無苦。何法何行速得見佛。",
    "T49n2035_027:0275a26": "天竺三藏皆讚淨土。日聞喜躍。至健陀羅國",
    "T49n2035_027:0275a27": "山有觀音像。祈請者或現身。日絕食七日",
    "T49n2035_027:0275a28": "畢命為請。七日之夜觀音於空中現紫金",
    "T49n2035_027:0275a29": "相長丈餘。手摩日頂曰。汝欲傳法利人。",
    "T49n2035_027:0275b01": "又願生極樂國。當如汝志。開元七年東歸",
    "T49n2035_027:0275b02": "達長安。進佛真容梵夾。帝旌其德賜號慈",
    "T49n2035_027:0275b03": "愍三藏著淨土文行於世。天寶七年將終。",
    "T49n2035_027:0275b04": "見蓮華在前狀如日輪。",
    "T49n2035_027:0275b05": "雄俊。成都人善講說。得財幣必非法而用。",
    "T49n2035_027:0275b06": "又罷僧入軍。尋因逃難復入僧中。眾多畏",
    "T49n2035_027:0275b07": "避之。俊聞經云十念佛滅八十億劫重罪。",
    "T49n2035_027:0275b08": "喜曰。賴有此耳。自後當造罪口輒念佛。然",
    "T49n2035_027:0275b09": "若存而亡。猶伶倫之為戲。一夕暴亡。冥王",
    "T49n2035_027:0275b10": "曰。誤追汝也。然汝積惡多矣。宜略經塗炭。",
    "T49n2035_027:0275b11": "即令牛頭驅入地獄。俊大呼曰。十念阿彌陀",
    "T49n2035_027:0275b12": "佛。能滅八十億劫重罪。況我未臻五逆十",
    "T49n2035_027:0275b13": "惡。又多念佛豈當至此。獄卒不敢凌逼。即",
    "T49n2035_027:0275b14": "以其語報王。王召至。謂曰。汝念佛本無深",
    "T49n2035_027:0275b15": "信。可且回世上更厲初心。俊屢以語人。時",
    "T49n2035_027:0275b16": "謂之地獄漏網。俊乃入西山專意念佛。後",
    "T49n2035_027:0275b17": "四年同輩訪之。俊喜曰。汝親見知當言雄",
    "T49n2035_027:0275b18": "俊以念佛力得生淨土。毋以為地獄漏網",
    "T49n2035_027:0275b19": "人也。語頃即坐脫。",
    "T49n2035_027:0275b20": "僧衒。并州人。初念慈氏期生內院。年九十",
    "T49n2035_027:0275b21": "遇綽禪師聞淨土之法。始回心焉。早暮禮",
    "T49n2035_027:0275b22": "佛千拜念佛萬聲。三年有疾。謂弟子曰。阿",
    "T49n2035_027:0275b23": "彌陀佛授我香衣。觀音勢至示我寶手。吾其",
    "T49n2035_027:0275b24": "去矣。既終七日異香不散。時啟芳圓果二師",
    "T49n2035_027:0275b25": "目擊斯事。乃於悟真寺觀音像前。折楊枝",
    "T49n2035_027:0275b26": "置像手。誓曰。芳等若於淨土有緣。當使七",
    "T49n2035_027:0275b27": "日不萎。至期枝益茂。芳果慶抃。晝夜觀念",
    "T49n2035_027:0275b28": "不捨。數月忽覺臨七寶池入大寶帳。見佛",
    "T49n2035_027:0275b29": "及二大士坐寶華臺光明輝映。芳果前作禮。",
    "T49n2035_027:0275c01": "佛告之曰。汝念我名皆生我國。又見寶",
    "T49n2035_027:0275c02": "幡珠網。有梵僧御寶車中。謂曰。吾法藏也。",
    "T49n2035_027:0275c03": "故來迎汝。芳果忽覺乘車前邁。又聞釋迦",
    "T49n2035_027:0275c04": "佛文殊菩薩以梵音聲稱讚淨土。寶殿之中",
    "T49n2035_027:0275c05": "有寶階三道。第一道純是白衣。第二道僧俗",
    "T49n2035_027:0275c06": "相半。第三道唯是僧輩。佛指謂芳曰。此皆閻",
    "T49n2035_027:0275c07": "浮提念佛之人得生此土也。後五日二人",
    "T49n2035_027:0275c08": "無病忽聞鍾聲。芳果曰。鍾聲我輩事也。當",
    "T49n2035_027:0275c09": "時俱即化去。",
    "T49n2035_027:0275c10": "辯才。襄陽人。潛修淨土之業。二十年未嘗",
    "T49n2035_027:0275c11": "說。獨與護戎任公善。謂之曰。才必生淨土。",
    "T49n2035_027:0275c12": "期在十年後。令弟子報任公曰。向所期",
    "T49n2035_027:0275c13": "已及矣。任公及門。才曰。吾其去矣。趺坐而",
    "T49n2035_027:0275c14": "化。眾聞仙樂西來異香散滿。",
    "T49n2035_027:0275c15": "自覺。居平山重林院。為鬼神講說者三年。",
    "T49n2035_027:0275c16": "屢有祥感。嘗發四十八願。因觀音大悲接",
    "T49n2035_027:0275c17": "見阿彌陀佛。乃率眾建剎鑄大悲像四十",
    "T49n2035_027:0275c18": "九尺。俯伏像前陳其願曰。聖相已就梵宇",
    "T49n2035_027:0275c19": "已成。願承聖力早登安養。夜中忽見金色",
    "T49n2035_027:0275c20": "祥光二道。佛及菩薩左右隨之。佛垂手按",
    "T49n2035_027:0275c21": "覺首曰。守願勿易利物為先。寶池生處",
    "T49n2035_027:0275c22": "終當如願。後十一年見大神雲中出半身。",
    "T49n2035_027:0275c23": "謂之曰。安養之期已至。即於像前加趺而",
    "T49n2035_027:0275c24": "化。",
    "T49n2035_027:0275c25": "懷玉。丹丘人。觀想淨土將四十年。日課佛",
    "T49n2035_027:0275c26": "名五萬。誦淨土諸經通三百萬。一日見西",
    "T49n2035_027:0275c27": "方聖眾有擎銀臺而至。師曰。如我本望必",
    "T49n2035_027:0275c28": "得金臺。言發而臺隱。師彌加精苦。三七日",
    "T49n2035_027:0275c29": "後。向人復來曰。法師已得上品生。忽異光照",
    "T49n2035_027:0276a01": "室。越三日書偈曰。清淨皎潔無塵垢。蓮華",
    "T49n2035_027:0276a02": "化生為父母。我經十劫修道來。出示閻浮",
    "T49n2035_027:0276a03": "厭眾苦。一生苦行超十劫。永離娑婆歸淨",
    "T49n2035_027:0276a04": "土。弟子見佛菩薩共御金臺西下迎玉而",
    "T49n2035_027:0276a05": "去。",
    "T49n2035_027:0276a06": "齊翰。居武丘。入流水念佛道場。一念之頃",
    "T49n2035_027:0276a07": "即見淨土境相。忽作歌曰。流水動兮波漣",
    "T49n2035_027:0276a08": "漪芙蕖輝映兮寶光隨。乘光西邁兮偕者誰。",
    "T49n2035_027:0276a09": "初師十年在疾。弟子問曰。和上舍生何乃抱",
    "T49n2035_027:0276a10": "病。師曰。必謝之軀雖聖未免。即回瞻聖像",
    "T49n2035_027:0276a11": "而亡。",
    "T49n2035_027:0276a12": "神皓。於吳郡結道俗為西方社。有不能",
    "T49n2035_027:0276a13": "遺塵累者。引退之。時以為旃檀林中常才",
    "T49n2035_027:0276a14": "自枯。後示疾。謂弟子曰。淨土聖相已現。吾",
    "T49n2035_027:0276a15": "今夕必往生。乃澡身易衣端坐而化。香氣滿",
    "T49n2035_027:0276a16": "室。",
    "T49n2035_027:0276a17": "僧藏。西河人。夏月在草間餧蚊。念阿彌陀",
    "T49n2035_027:0276a18": "佛二十年許。飲食行坐志在安養。忽於病",
    "T49n2035_027:0276a19": "中見化佛光照其身。次日謂侍者曰。吾適",
    "T49n2035_027:0276a20": "瞑目正在淨土。諸上善人散華召我。乃整",
    "T49n2035_027:0276a21": "衣西向而化。",
    "T49n2035_027:0276a22": "大行。入泰山行普賢懺三年。感大士現身。",
    "T49n2035_027:0276a23": "晚歲入藏室陳意隨手取卷得彌陀經。乃",
    "T49n2035_027:0276a24": "日夜誦詠。至三七日覩流離地上佛及二大",
    "T49n2035_027:0276a25": "士現身其前。僖宗聞其事。詔入內賜號常",
    "T49n2035_027:0276a26": "精進菩薩。封開國公。後一年流離地復現。即",
    "T49n2035_027:0276a27": "日右脇而終。異香旬日不散。肉體不壞。",
    "T49n2035_027:0276a28": "惟恭。荊州人。常事酒博。暫暇則誦經祈",
    "T49n2035_027:0276a29": "生安養。同寺靈巋。跡頗類之。荊人嘲之曰。",
    "T49n2035_027:0276b01": "靈巋作盡業。惟恭繼其跡。地獄千萬重。莫",
    "T49n2035_027:0276b02": "厭排頭入。恭聞之曰。我佛閔我造惡。拔我",
    "T49n2035_027:0276b03": "塗炭。豈有地獄之入。一日恭病。巋出寺有",
    "T49n2035_027:0276b04": "所往。逢少年七人。手執樂器。如寺之樂器",
    "T49n2035_027:0276b05": "狀。曰我來自西方。惟恭上人寺何在。巋指",
    "T49n2035_027:0276b06": "之即於懷出金瓶。取蓮華如拳漸開。葉葉",
    "T49n2035_027:0276b07": "出異光。望寺而馳。巋大驚不敢回顧。次日",
    "T49n2035_027:0276b08": "回寺則恭已夕亡。巋因感悟。卒守名節為",
    "T49n2035_027:0276b09": "高德云。",
    "T49n2035_027:0276b10": "善道。臨淄人。入大藏信手探卷。得觀無量",
    "T49n2035_027:0276b11": "壽佛經。乃專修十六妙觀。及往廬山觀遠",
    "T49n2035_027:0276b12": "公遺跡。豁然增思。後遁跡終南。修般舟三",
    "T49n2035_027:0276b13": "昧數載。覩寶閣瑤池宛然在目。復往晉陽。",
    "T49n2035_027:0276b14": "從綽禪師授無量壽經。入定七日。綽請觀",
    "T49n2035_027:0276b15": "所生處。道報曰。師當懺悔三罪。方可往生。",
    "T49n2035_027:0276b16": "師嘗安佛像在簷牖下。自處深房。此一罪",
    "T49n2035_027:0276b17": "也。當於佛前懺。又嘗役使出家人。此二罪",
    "T49n2035_027:0276b18": "也。當於四方僧前懺。又因造屋多損蟲",
    "T49n2035_027:0276b19": "命。此三罪也。當於一切眾生前懺。綽靜思",
    "T49n2035_027:0276b20": "往咎洗心悔謝久之。道因定出。謂綽曰。師",
    "T49n2035_027:0276b21": "罪滅矣。後有白光來照之時。是往生相也。",
    "T49n2035_027:0276b22": "道行化京師。歸者如市。忽微疾。即掩室怡",
    "T49n2035_027:0276b23": "然而逝。異香天樂向西而隱。",
    "T49n2035_027:0276b24": "寶相。居長安六時禮懺者三十年。夜誦彌",
    "T49n2035_027:0276b25": "陀經七過。佛號六萬聲。後忽見佛大士眾自",
    "T49n2035_027:0276b26": "西來迎。囑諸徒曰。念佛為業西方相待。",
    "T49n2035_027:0276b27": "智欽。專習禪業。又禮一萬五千佛名一百",
    "T49n2035_027:0276b28": "遍。後於鄭州阿育王塔所燒一臂。願生淨",
    "T49n2035_027:0276b29": "土。弟子僧護夜半見庭前光照異常。因問。",
    "T49n2035_027:0276c01": "何人秉炬。凡三問。空中聲云。來迎欽禪師",
    "T49n2035_027:0276c02": "耳。護急推窓觀之。即見佛身光明幡華寶",
    "T49n2035_027:0276c03": "蓋騰空飛下。欽應時化去。",
    "T49n2035_027:0276c04": "法順。杜氏。每遊歷郡國勸念阿彌陀佛。著",
    "T49n2035_027:0276c05": "五悔文讚詠淨土。弟子至五臺見老人。謂",
    "T49n2035_027:0276c06": "曰。文殊今住終南山。杜順和上是也。歸則",
    "T49n2035_027:0276c07": "順亡。",
    "T49n2035_027:0276c08": "懷感。居長安千福寺念佛三年。見佛金色",
    "T49n2035_027:0276c09": "玉豪。得入三昧。乃製決疑論七卷。臨終見",
    "T49n2035_027:0276c10": "佛來迎。合掌而化。",
    "T49n2035_027:0276c11": "德美。於會昌寺西院造懺悔堂。年別般舟",
    "T49n2035_027:0276c12": "一夏不坐。或止口過三年不言。或行不輕",
    "T49n2035_027:0276c13": "通禮七眾。或節衣食四分除二。或去世想",
    "T49n2035_027:0276c14": "專念西方。口誦彌陀終於命盡。後於一時",
    "T49n2035_027:0276c15": "入室稱佛。倏然而化已上並唐時。",
    "T49n2035_027:0276c16": "志通遊天台見智者淨土儀。欣然會心。嘗",
    "T49n2035_027:0276c17": "至招手岩因陳大願。念阿彌陀佛四十八",
    "T49n2035_027:0276c18": "願。誦已投身岩下。若有神人捧之於樹。乃",
    "T49n2035_027:0276c19": "復整心登岩曰餘生可厭大願已發惟海眾",
    "T49n2035_027:0276c20": "菩薩同相接引。再投而下。適在蒙茸草上。久",
    "T49n2035_027:0276c21": "之復蘇。寺眾舁歸。身心無損。後遊越之法",
    "T49n2035_027:0276c22": "華山。一夕見白鶴孔雀行列西下蓮華開合",
    "T49n2035_027:0276c23": "光相現前。乃起禮佛趺坐而化石晉。",
    "T49n2035_027:0276c24": "紹岩。居錢唐湖心寺專誦法華。期滿萬部",
    "T49n2035_027:0276c25": "得生淨土。一旦有蓮華生於陸地。岩誓焚",
    "T49n2035_027:0276c26": "身供養西方三聖。吳越王俶力勸止之。又",
    "T49n2035_027:0276c27": "往投身曹娥江中。如有物扶其足。漁者救",
    "T49n2035_027:0276c28": "之得不溺吳越王於寶塔寺建淨土院以",
    "T49n2035_027:0276c29": "居之。一旦見蓮華光照其身。越三日欣然",
    "T49n2035_027:0277a01": "坐化。",
    "T49n2035_027:0277a02": "守真。永興人。講起信論法界觀。常於中夜",
    "T49n2035_027:0277a03": "輪結無量壽佛往生祕密印。至天將曉自",
    "T49n2035_027:0277a04": "覺身登淨土。舉目見佛。自俯伏像前。念",
    "T49n2035_027:0277a05": "曰。四十八願能度我者。乃持香華入殿供",
    "T49n2035_027:0277a06": "養。就座而化。",
    "T49n2035_027:0277a07": "晤恩。姑蘇人。住慈光講法華諸經。後於井",
    "T49n2035_027:0277a08": "中見白光出。乃絕食念佛。越三日見梵僧",
    "T49n2035_027:0277a09": "捧鑪三遶之曰。吾灌頂也。以汝所修同我",
    "T49n2035_027:0277a10": "之志。故從淨土來迎。次日恩升座說止觀",
    "T49n2035_027:0277a11": "指歸。即座面西而化。眾聞空中絲竹之音。依",
    "T49n2035_027:0277a12": "俙西去。",
    "T49n2035_027:0277a13": "義通高麗人。居四明寶雲。敷揚教觀幾二",
    "T49n2035_027:0277a14": "十年。常呼人為鄉人。有問其故。曰吾以淨",
    "T49n2035_027:0277a15": "土為故鄉。諸人皆當往生。皆吾鄉中人也。",
    "T49n2035_027:0277a16": "後右脇念佛而化。",
    "T49n2035_027:0277a17": "知禮。號法智。居南湖述妙宗鈔。釋天台觀",
    "T49n2035_027:0277a18": "經疏。大彰觀心觀佛之旨。曾於每歲二月望",
    "T49n2035_027:0277a19": "日。建念佛施戒會。動逾萬人。又撰融心解。",
    "T49n2035_027:0277a20": "明一心三觀。顯四淨土之義。後於歲旦建",
    "T49n2035_027:0277a21": "光明懺。至五日召大眾說法。驟稱佛號數",
    "T49n2035_027:0277a22": "百聲。奄然坐逝。",
    "T49n2035_027:0277a23": "遵式。初居天台東山。遍行四種三昧。後住",
    "T49n2035_027:0277a24": "四明寶雲。結緇素專修淨業。作誓生西方",
    "T49n2035_027:0277a25": "記。及居天竺靈山。於寺東建日觀菴。為",
    "T49n2035_027:0277a26": "送想西方之法。依無量壽經述往生淨土",
    "T49n2035_027:0277a27": "懺儀。為杭守馬亮述淨土行願法門往生略",
    "T49n2035_027:0277a28": "傳。後居草堂示疾。弟子問所歸。對以寂光",
    "T49n2035_027:0277a29": "淨土。至夜奄然坐逝。",
    "T49n2035_027:0277b01": "有基。學於寶雲。住太平興國寺。一日示疾。",
    "T49n2035_027:0277b02": "為弟子廣談圓旨。眾忽見西方現光空中",
    "T49n2035_027:0277b03": "奏樂。師曰。阿彌陀佛與二大士親至於此。",
    "T49n2035_027:0277b04": "即右脇西向而化。門人夢阿彌陀佛授記為",
    "T49n2035_027:0277b05": "超壯如來。或夢師坐青蓮華執如意對佛",
    "T49n2035_027:0277b06": "說法者。法智歎曰。臥病談玄臨終見佛。是",
    "T49n2035_027:0277b07": "可敬也。",
    "T49n2035_027:0277b08": "本如號神照。住東山承天三十年。講經之",
    "T49n2035_027:0277b09": "餘。集百人修法華懺。一年。與郡守章郇公",
    "T49n2035_027:0277b10": "結白蓮社。一日升座說法。與眾訣別。江上",
    "T49n2035_027:0277b11": "漁人見雲端有僧西去。明年啟塔尊容如",
    "T49n2035_027:0277b12": "生。有蓮華產於塔前。",
    "T49n2035_027:0277b13": "慧才號廣慈。晚居雷峯塔。課佛不輟。忽夢",
    "T49n2035_027:0277b14": "入一處若宮室者。人告之曰。淨土中品是",
    "T49n2035_027:0277b15": "汝所生。復見一殿勝麗殊絕。人曰。上品之",
    "T49n2035_027:0277b16": "生。以待淨慈本禪師也。才臨終果書偈。面",
    "T49n2035_027:0277b17": "西趺坐而化。",
    "T49n2035_027:0277b18": "思義號淨慧住靈山二十三年。退居草堂。",
    "T49n2035_027:0277b19": "一日別眾而逝。眾念誦。久之忽復省曰。適",
    "T49n2035_027:0277b20": "隨觀音大士行見金色沙門長身垂臂。謂",
    "T49n2035_027:0277b21": "我曰。汝報緣未盡。過七日當遣迎。至期",
    "T49n2035_027:0277b22": "趺坐而化。瘞龕之日有赤雲垂布。向西而",
    "T49n2035_027:0277b23": "沒。",
    "T49n2035_027:0277b24": "元淨號辯才。住上竺謝去居南山龍井。焚",
    "T49n2035_027:0277b25": "指供佛。左三右二。專修淨土觀。臨終告其",
    "T49n2035_027:0277b26": "友道潛曰。吾西方業成。後七日去矣。至期",
    "T49n2035_027:0277b27": "右脇吉祥而逝。",
    "T49n2035_027:0277b28": "從雅。學於天竺海月。誦法華經五藏。彌陀",
    "T49n2035_027:0277b29": "經十藏。金剛經四藏。每字三拜禮法華三",
    "T49n2035_027:0277c01": "過。自餘誦經禮拜無虛日。誓生安養。主客",
    "T49n2035_027:0277c02": "楊傑述安樂國讚三十首。以贈之此文並用天台十疑論中",
    "T49n2035_027:0277c03": "之義後於四月八日面西趺坐而化。空中奏樂",
    "T49n2035_027:0277c04": "室內聞香。",
    "T49n2035_027:0277c05": "若愚。居霅川仙潭學於辯才。歸覺海建無",
    "T49n2035_027:0277c06": "量壽閣。勸道俗四季開會念佛。凡三十年。",
    "T49n2035_027:0277c07": "將順世。夢神人告曰。汝同學則章得普賢行",
    "T49n2035_027:0277c08": "願三昧已生淨土。彼正待汝。師乃沐浴更",
    "T49n2035_027:0277c09": "衣命眾諷十六觀經。端坐默聽畢。忽云淨土",
    "T49n2035_027:0277c10": "現前吾當行矣。遽書偈而化。本是無家可",
    "T49n2035_027:0277c11": "得歸。雲邊有路許誰知。溪光搖落西山月。",
    "T49n2035_027:0277c12": "正是仙潭夢斷時。又於半月前書一頌云。",
    "T49n2035_027:0277c13": "空裏千華羅網。夢中七寶蓮池。踏得西歸路",
    "T49n2035_027:0277c14": "穩。更無一點狐疑。",
    "T49n2035_027:0277c15": "智深號慈行。學於海月。歸嘉禾開長堂供。",
    "T49n2035_027:0277c16": "二十年專志念佛。常以淨業化人。得往生",
    "T49n2035_027:0277c17": "顯驗者甚眾。一日示疾。客至問安。談論如",
    "T49n2035_027:0277c18": "常。時客方出門。師即遷化。人見紫雲向西",
    "T49n2035_027:0277c19": "而沒。",
    "T49n2035_027:0277c20": "處謙繼神照住白蓮。一夕會弟子設香華",
    "T49n2035_027:0277c21": "諷普賢觀經阿彌陀經。端坐稱讚淨土功德。",
    "T49n2035_027:0277c22": "復告眾曰。吾得無生。日用有年矣。今以無",
    "T49n2035_027:0277c23": "生而生淨土。如入禪定奄然而化。",
    "T49n2035_027:0277c24": "有嚴。受業天台靈鷲。依神照傳教。晚居",
    "T49n2035_027:0277c25": "樝菴專事淨業。作懷安養故鄉詩四篇。為",
    "T49n2035_027:0277c26": "時所傳。居山十年。夢池中大蓮華天樂四",
    "T49n2035_027:0277c27": "列。乃作餞歸淨土詩。後七日加趺而化。塔上",
    "T49n2035_027:0277c28": "有光如月。三夕乃隱。",
    "T49n2035_027:0277c29": "中立號明智。居南湖常以淨業誘人。其徒",
    "T49n2035_027:0278a01": "介然創十六觀堂。為東州之冠。實師勉之",
    "T49n2035_027:0278a02": "也。一夕謂侍者曰。今聞異香。吾意甚適。即",
    "T49n2035_027:0278a03": "召觀堂行人俱集。含笑言曰。吾往生期至。",
    "T49n2035_027:0278a04": "即面西坐逝。",
    "T49n2035_027:0278a05": "擇瑛。桐江人。依經論辨專雜二修。以示往",
    "T49n2035_027:0278a06": "生之易。又述淨土修證義二卷行於世。今",
    "T49n2035_027:0278a07": "人稱阿彌陀佛真金色一偈。即師所撰也。一",
    "T49n2035_027:0278a08": "夕有疾。面西凭几念佛而化。",
    "T49n2035_027:0278a09": "思照。受業錢唐淨住。刺血書法華經一字",
    "T49n2035_027:0278a10": "一禮。如是十過。誦十六觀經五藏。彌陀經",
    "T49n2035_027:0278a11": "十藏。法華一千部。禮華嚴梵網淨土七經",
    "T49n2035_027:0278a12": "等。凡二百七十卷。每夜四更即起念佛。懈怠",
    "T49n2035_027:0278a13": "之人聞聲悚愧。又於月二十三日。率道俗",
    "T49n2035_027:0278a14": "繫念三聖。常及千眾。終師之世凡三十年。",
    "T49n2035_027:0278a15": "一夕語其徒曰。夜夢佛金身丈六。豈非往",
    "T49n2035_027:0278a16": "生有兆乎。乃日請七僧以助念佛。至七日",
    "T49n2035_027:0278a17": "晚涌身合掌厲聲念佛趺坐結印而化。",
    "T49n2035_027:0278a18": "宗利受業會稽天華。修法華懺三載。夢亡",
    "T49n2035_027:0278a19": "母謝曰。荷汝懺功已生善道。期滿見普賢",
    "T49n2035_027:0278a20": "從空而過。復謁大智律師增受戒法。忽夢",
    "T49n2035_027:0278a21": "律師吐白珠令吞之。嘗神遊淨土。見寶池",
    "T49n2035_027:0278a22": "蓮華行樹之相。尋詣新城碧沼。修念佛三",
    "T49n2035_027:0278a23": "昧者十年。後入道味山築菴名一相。越十",
    "T49n2035_027:0278a24": "五年。謂弟子曰。吾見白蓮華遍滿空中。三",
    "T49n2035_027:0278a25": "日復曰。佛來矣。即書偈曰。吾年九十頭雪",
    "T49n2035_027:0278a26": "白。世上應無百年客。一相道人歸去來。金",
    "T49n2035_027:0278a27": "臺坐斷乾坤窄。奄然而化。",
    "T49n2035_027:0278a28": "齊玉號慧覺。初於霅川寶藏建淨土會。念",
    "T49n2035_027:0278a29": "佛者如蟻之眾。後住上竺夜半頂彌陀像。",
    "T49n2035_027:0278b01": "行道念佛。一日謂首座曰。床前多寶塔現。",
    "T49n2035_027:0278b02": "非吾願也。所欲見則阿彌陀佛也。可為我",
    "T49n2035_027:0278b03": "集僧念佛。座鳴鍾繫念。將百餘人。頃之曰。",
    "T49n2035_027:0278b04": "今已見佛。即瞑目端坐而逝。",
    "T49n2035_027:0278b05": "仲閔。所著教義憲章集。三衢人。受業於祥",
    "T49n2035_027:0278b06": "符。升師子座見銀臺西方而至。師曰。吾一",
    "T49n2035_027:0278b07": "生解第一義。誓取金臺。今乃若此。即座而",
    "T49n2035_027:0278b08": "化。",
    "T49n2035_027:0278b09": "瑩珂。受業霅川瑤山。遍參教席禪門。以疾",
    "T49n2035_027:0278b10": "歸受業。酒炙無所擇。竊念戒業有闕。恐",
    "T49n2035_027:0278b11": "從流轉令同住取戒珠師所編淨土往生",
    "T49n2035_027:0278b12": "傳。對床讀之。凡讀一傳為一首肯。既而擇",
    "T49n2035_027:0278b13": "一室面西設禪椅。不食念佛三日。夢佛大",
    "T49n2035_027:0278b14": "士謂之曰。汝尚有壽十年。且當自勉。珂白",
    "T49n2035_027:0278b15": "佛曰。設有百年閻浮濁惡易失正念。所願",
    "T49n2035_027:0278b16": "早升安養承事眾聖。佛曰。汝志若此。後三",
    "T49n2035_027:0278b17": "日當來迎。至期令眾誦彌陀經。師曰。佛大",
    "T49n2035_027:0278b18": "眾皆至矣。遂寂然而化。",
    "T49n2035_027:0278b19": "靈照。住華亭超果。每歲開淨土會七日。道",
    "T49n2035_027:0278b20": "俗常二萬人。夢中見三聖。跪問之曰。靈照",
    "T49n2035_027:0278b21": "一生期生安養可果願不。觀音指之曰。淨",
    "T49n2035_027:0278b22": "土不遠有願即生。一日臥疾。謂侍者曰。吾",
    "T49n2035_027:0278b23": "往生有期矣。即面西趺坐而化。",
    "T49n2035_027:0278b24": "可久。居四明開化。常誦法華。因坐化。三日",
    "T49n2035_027:0278b25": "復蘇。語淨土事與十六觀境不異。見蓮華",
    "T49n2035_027:0278b26": "臺皆標合生者姓名。一紫金臺標云。大宋",
    "T49n2035_027:0278b27": "成都廣教院熏法華當生此中。次一金臺云。",
    "T49n2035_027:0278b28": "明州久法華生此。又一金臺云。明州孫十二",
    "T49n2035_027:0278b29": "居士合生此中。又銀臺標云。明州徐道姑",
    "T49n2035_027:0278c01": "當生此中。語訖復逝。五年徐道姑亡。異香",
    "T49n2035_027:0278c02": "滿室。二十年孫居士化。天樂盈空。感一郡",
    "T49n2035_027:0278c03": "人皆來送葬。",
    "T49n2035_027:0278c04": "宗本。初參天衣懷禪師有契悟。後住淨慈。",
    "T49n2035_027:0278c05": "奉詔入住東京慧林。召對延和殿。密修淨",
    "T49n2035_027:0278c06": "土之業。臨終安坐而逝。雷峯才法師。神遊淨",
    "T49n2035_027:0278c07": "土見一殿殊麗。人曰。以待淨慈本禪師。又",
    "T49n2035_027:0278c08": "資福羲師。至慧林禮足施金而去。人詰之。",
    "T49n2035_027:0278c09": "答曰。吾定中見金蓮華。人言以俟慧林本禪",
    "T49n2035_027:0278c10": "師。又小蓮華無數。稱是以待受度人。或有",
    "T49n2035_027:0278c11": "萎者。云是退墮之人也。",
    "T49n2035_027:0278c12": "善本。試華嚴經得度。自淨慈詔住法雲。",
    "T49n2035_027:0278c13": "賜號大通。後歸杭州象塢專修淨業。有僧",
    "T49n2035_027:0278c14": "定中見方丈彌陀佛示金色身。一日告門",
    "T49n2035_027:0278c15": "人曰。止有三日在。至期趺坐面西而化。",
    "T49n2035_027:0278c16": "元照。住靈芝弘律學。尤屬意淨業。一日會",
    "T49n2035_027:0278c17": "弟子諷觀經及普賢行願品。加趺而化。西湖",
    "T49n2035_027:0278c18": "漁人皆聞空中樂聲。",
    "T49n2035_027:0278c19": "道言。會稽人。靈芝之高弟。專修淨業。臨終",
    "T49n2035_027:0278c20": "數日前見二神人長丈餘。報言。何不繫念。",
    "T49n2035_027:0278c21": "於是大集道俗念佛三晝夜。將畢自升座說",
    "T49n2035_027:0278c22": "法為眾懺悔。至曉即座而化。",
    "T49n2035_027:0278c23": "宗賾。住長蘆作蓮華勝會錄。勸人預名念",
    "T49n2035_027:0278c24": "佛。忽夢白衣士謂曰。欲入公彌陀會。師秉",
    "T49n2035_027:0278c25": "筆問其名。曰普慧。書已復云。家兄亦告上",
    "T49n2035_027:0278c26": "名。問何名。曰普賢。言訖遂隱。師以聖賢幽",
    "T49n2035_027:0278c27": "贊。乃更以二大士居其首。師述勸修淨土",
    "T49n2035_027:0278c28": "頌。有云。三界炎炎如火聚。道人未是安身",
    "T49n2035_027:0278c29": "處。蓮池勝友待多時收拾身心好歸去。目",
    "T49n2035_027:0279a01": "想心存望聖儀。直須念念勿生疑。它年淨",
    "T49n2035_027:0279a02": "土花開處。記取娑婆念佛時。此頌最在人",
    "T49n2035_027:0279a03": "口蓮花勝會錄文。及淨土頌。十六觀頌。並見所著葦江集住普會時。迎母",
    "T49n2035_027:0279a04": "居方丈東室勸念佛。臨終前一日。師夢母謂",
    "T49n2035_027:0279a05": "曰。我見尼師十餘人來召。師曰。此往生之祥",
    "T49n2035_027:0279a06": "也。",
    "T49n2035_027:0279a07": "惟月。居諸塈化城。明律學修淨業。一日有",
    "T49n2035_027:0279a08": "異僧來迎。後二日微疾。急呼同住道寧曰。",
    "T49n2035_027:0279a09": "今見阿彌陀佛。可高八尺駐立空中。言訖",
    "T49n2035_027:0279a10": "而化。",
    "T49n2035_027:0279a11": "思敏。依靈芝增受戒法。專心淨業。二十年。",
    "T49n2035_027:0279a12": "一日偶疾。請眾諷觀經者半月三日見化",
    "T49n2035_027:0279a13": "佛滿室。臨終念佛聲出眾外。酷暑留龕七",
    "T49n2035_027:0279a14": "日不變。異香郁然。",
    "T49n2035_027:0279a15": "行詵。誦四分戒本三日通徹。學律於大智。",
    "T49n2035_027:0279a16": "住明慶二十年。偶寢疾。即設像命徒繫念",
    "T49n2035_027:0279a17": "數日。忽起索三衣。自唱彌陀經。厲聲念佛。",
    "T49n2035_027:0279a18": "加趺而化。",
    "T49n2035_027:0279a19": "法持。居化度寺修彌陀懺三年。燼二指",
    "T49n2035_027:0279a20": "增受戒法。造西方三聖像。誦觀經彌陀經",
    "T49n2035_027:0279a21": "如意輪呪。願促閻浮之壽蚤生安樂之邦。",
    "T49n2035_027:0279a22": "一日小疾。哭慟懇告願垂接引。念佛之聲聞",
    "T49n2035_027:0279a23": "於百步。忽見佛身丈六立於池上。即自言",
    "T49n2035_027:0279a24": "曰。我已得中品生。端坐面西而化。",
    "T49n2035_027:0279a25": "慧亨。居武林延壽號清照。依靈芝習律。",
    "T49n2035_027:0279a26": "專修淨業殆六十年。每接對賓朋必以念",
    "T49n2035_027:0279a27": "佛為勸。建寶閣立三聖像最稱殊特。貴官",
    "T49n2035_027:0279a28": "江自任每敬師。忽夢寶座從空而下云。是清",
    "T49n2035_027:0279a29": "照律師當升此座。社友孫居士報。師乍違",
    "T49n2035_027:0279b01": "即在家作印而化。師往炷香。回謂其徒曰。",
    "T49n2035_027:0279b02": "孫君已往吾亦當行。即請眾念佛。復云。彌",
    "T49n2035_027:0279b03": "陀口口稱。白豪念念想。持此不退心。決定",
    "T49n2035_027:0279b04": "生安養。即端坐脫去。",
    "T49n2035_027:0279b05": "用欽。居錢唐七寶院。依大智學律。聞其",
    "T49n2035_027:0279b06": "示眾曰。生弘毘尼死歸安養。出家為道能",
    "T49n2035_027:0279b07": "事斯畢。即標心淨土一志不退。日課佛至",
    "T49n2035_027:0279b08": "三萬。嘗神遊淨土。見佛大士種種異相。謂",
    "T49n2035_027:0279b09": "侍者曰。吾明日西行矣。即集眾念佛。黎明",
    "T49n2035_027:0279b10": "合掌西望。加趺而化。",
    "T49n2035_027:0279b11": "妙生。會稽人。習律學日踐淨土之業。與大",
    "T49n2035_027:0279b12": "通本禪師居潮山象塢。共明此道。一夕會",
    "T49n2035_027:0279b13": "門人諷彌陀經。就榻端坐。取臨終香焚之",
    "T49n2035_027:0279b14": "合掌迎顧嗒然而化。",
    "T49n2035_027:0279b15": "惟渥。錢唐人。杜門謝事閱大藏三過。華嚴",
    "T49n2035_027:0279b16": "法華諸經計之總二萬卷。晚年誦彌陀經",
    "T49n2035_027:0279b17": "二十藏。一夕偶疾。西向端坐。作印而化。",
    "T49n2035_027:0279b18": "仲明。居山陰報恩。素無戒檢。偶因感疾。",
    "T49n2035_027:0279b19": "謂同學道寧曰。我今心識散亂何藥可治。",
    "T49n2035_027:0279b20": "寧云。但隨息念佛為上藥。明即依法念之。",
    "T49n2035_027:0279b21": "至七日力已困。寧又令想目前佛像。久之忽",
    "T49n2035_027:0279b22": "見二菩薩。次又見佛迎接。瞑目而化。",
    "T49n2035_027:0279b23": "冲益。居錢唐淨光。刺血書淨土七經。復金",
    "T49n2035_027:0279b24": "書法華。刻西方三聖像。依止觀坐禪法念",
    "T49n2035_027:0279b25": "阿彌陀佛。一日感疾不服藥。拈香對佛懺",
    "T49n2035_027:0279b26": "悔。請大眾助念佛。諷彌陀經。至西方世",
    "T49n2035_027:0279b27": "界。奄然而化。",
    "T49n2035_027:0279b28": "法宗。依雷峯廣慈學教。用止觀行法修大",
    "T49n2035_027:0279b29": "悲懺至九載。然五指供佛。每月率四十八",
    "T49n2035_027:0279c01": "僧。同修淨土懺。久之夢佛菩薩來迎。後三",
    "T49n2035_027:0279c02": "日合掌西望而逝。",
    "T49n2035_027:0279c03": "晞湛。山陰人。少為儒生。忍厭世出家。與瑩",
    "T49n2035_027:0279c04": "行人於阮社同建無量壽佛殿。專修淨業。",
    "T49n2035_027:0279c05": "坐不背西。久之常見三聖相。一夕面西誦",
    "T49n2035_027:0279c06": "經。正坐作印而化。",
    "T49n2035_027:0279c07": "曇懿。居錢唐淨住。以醫為業。晚年禮法華",
    "T49n2035_027:0279c08": "經修念佛三昧。以平時所積供佛齋僧造",
    "T49n2035_027:0279c09": "像設浴。如是二十年。後微疾不服藥。請",
    "T49n2035_027:0279c10": "利行人七僧念佛以助往生。次日見蓮華其",
    "T49n2035_027:0279c11": "大如屋。又一日梵僧到床問訊。夜半眾聞念",
    "T49n2035_027:0279c12": "佛聲低。泊然長往。",
    "T49n2035_027:0279c13": "太微。兒時投錢唐法安法師。初授彌陀經",
    "T49n2035_027:0279c14": "便能背誦。及受具願局門念佛。為不退僧。",
    "T49n2035_027:0279c15": "常縱步後山。忽聞划舡笛。豁然開悟。因蓄",
    "T49n2035_027:0279c16": "一笛以自嬉。有凌監簿者。亦修淨業。稱微",
    "T49n2035_027:0279c17": "為淨土鄉長。一日叩門曰。淨土鄉長弟相見",
    "T49n2035_027:0279c18": "微曰。明旦可相見於淨土。今日誦佛正冗",
    "T49n2035_027:0279c19": "耳。翌朝人怪其不赴粥往視之。見笛鉢禪",
    "T49n2035_027:0279c20": "椅先已焚却。加趺地上而化。",
    "T49n2035_027:0279c21": "思聰。居錢唐法安日。誦蓮經二部。餘刻念",
    "T49n2035_027:0279c22": "佛未甞談及世事。忽謂弟子曰。夜來見佛",
    "T49n2035_027:0279c23": "菩薩同來接引。弟子曰。恐是魔境不可便",
    "T49n2035_027:0279c24": "隨。聰曰。終時胸間有蓮華可驗。越二夕命",
    "T49n2035_027:0279c25": "聲磬念佛喜曰。佛來矣。即奄然而化視胸前",
    "T49n2035_027:0279c26": "一掌許有文。紅潤若開敷蓮華之狀。",
    "T49n2035_027:0279c27": "了義號木訥。鍾離少師之曾孫。十五舉進士。",
    "T49n2035_027:0279c28": "過金陵見保寧璣公聞法開悟。即從剃落",
    "T49n2035_027:0279c29": "隨所至處扁曰昨夢。念念西方未甞間斷。",
    "T49n2035_027:0280a01": "祥公赴黃蘗挽其偕行。一夕祥夢。師來別",
    "T49n2035_027:0280a02": "云。西歸矣復見佛菩薩授以金臺。越三日",
    "T49n2035_027:0280a03": "炷香宴坐含笑而化。甞詣五臺忽覺。隨眾",
    "T49n2035_027:0280a04": "菩薩後行道。有紫綬金章二人從其後。師",
    "T49n2035_027:0280a05": "詰其名。一僧引至殿旁觀玉牌金書王古葛",
    "T49n2035_027:0280a06": "繁二名字。",
    "T49n2035_027:0280a07": "慧誠居錢唐資聖。誦金剛經禮西方佛。甞",
    "T49n2035_027:0280a08": "神遊淨土親覩佛容。潛於山岫積薪為龕",
    "T49n2035_027:0280a09": "入中念佛。縱火自焚。祖南居南岳刺血書",
    "T49n2035_027:0280a10": "阿彌陀經五百卷。金剛經一百卷。法華經十",
    "T49n2035_027:0280a11": "部。終二十七年。皆用血書。常時念佛期生",
    "T49n2035_027:0280a12": "安養。末年血乾骨立。念佛之聲不絕。一日",
    "T49n2035_027:0280a13": "至方丈相對無別語。即坐而化眉間迸出",
    "T49n2035_027:0280a14": "舍利。隨取隨生。",
    "T49n2035_027:0280a15": "法因。住四明廣壽。三十年冥心淨業。偶在",
    "T49n2035_027:0280a16": "疾。集眾諷觀經稱佛號者三夕。謂門人",
    "T49n2035_027:0280a17": "曰。吾將行矣。或請留偈。為之書曰。我與彌",
    "T49n2035_027:0280a18": "陀本無二。二與不二並皆離。我今如此見",
    "T49n2035_027:0280a19": "彌陀。感應道交難思議。挺身端坐結印而",
    "T49n2035_027:0280a20": "逝。",
    "T49n2035_027:0280a21": "了然號智涌。住白蓮二十四年。夢兩龍戲",
    "T49n2035_027:0280a22": "空中一化為神人。袖出書曰。師七日當行。",
    "T49n2035_027:0280a23": "既寤集眾說法。大書曰。因念佛力得生樂",
    "T49n2035_027:0280a24": "國。凡汝諸人可不自勉。即沐浴更衣。集眾",
    "T49n2035_027:0280a25": "誦阿彌陀經。至西方世界。倏然而化。能仁",
    "T49n2035_027:0280a26": "行人。皆聞天樂之音。祥光上屬天表。",
    "T49n2035_027:0280a27": "智仙號真教。住白蓮講道十三年。西向十",
    "T49n2035_027:0280a28": "念歷十二時未嘗廢。一夕微疾。請觀堂行",
    "T49n2035_027:0280b01": "人誦彌陀經。卷未終而坐脫。能仁行人。皆",
    "T49n2035_027:0280b02": "聞眾樂和鳴。黎明始知師亡。",
    "T49n2035_027:0280b03": "思淨。居錢唐北關。姓喻。常誦觀經念佛不",
    "T49n2035_027:0280b04": "輟。善畫佛必先靜室觀想。一日畫丈六彌",
    "T49n2035_027:0280b05": "陀佛。先見佛光。遂悟筆法之妙。人因號喻",
    "T49n2035_027:0280b06": "彌陀。建藍院名妙行。飯雲水終其身三",
    "T49n2035_027:0280b07": "百萬人。忽靜默端坐。心想西方。越七日臨終",
    "T49n2035_027:0280b08": "索香供佛。加趺而化。異香經旬。",
    "T49n2035_027:0280b09": "如湛。試法華得度。遍歷教席。住烏鎮塔",
    "T49n2035_027:0280b10": "院。日誦蓮經二部。佛號二萬聲。一夕念佛",
    "T49n2035_027:0280b11": "端坐而化。所著教義號假名集。",
    "T49n2035_027:0280b12": "思梵。居西山。星者謂之曰。六月望師其終",
    "T49n2035_027:0280b13": "乎。師曰。造物焉能制修道之人。汝言六月",
    "T49n2035_027:0280b14": "亡。我且八月往。至期沐浴。坐龕中。集眾端",
    "T49n2035_027:0280b15": "坐而化。",
    "T49n2035_027:0280b16": "淨觀居嘉禾寂光菴。修淨土懺法十餘年。",
    "T49n2035_027:0280b17": "謂弟子曰。我後月二十七日當去。至兩日",
    "T49n2035_027:0280b18": "前見紅華。次日黃華滿室。皆有化生孩兒。",
    "T49n2035_027:0280b19": "仙帶結束。及期入龕坐。命眾誦經念佛。頃",
    "T49n2035_027:0280b20": "之即脫去。",
    "T49n2035_027:0280b21": "利先。居新城法慧。日誦法華課呪念佛。",
    "T49n2035_027:0280b22": "至中夜其聲哀切。仰訴娑婆極苦。願佛早",
    "T49n2035_027:0280b23": "垂接引得遂往生。如是十年。晚歲屢感祥",
    "T49n2035_027:0280b24": "夢。忽示疾。命眾念佛。西向凝望端坐而",
    "T49n2035_027:0280b25": "逝。",
    "T49n2035_027:0280b26": "師安。受業烏鎮普靜。通華嚴宗旨。修彌陀",
    "T49n2035_027:0280b27": "懺觀想淨土二十年。昕夕不廢。一生多病。",
    "T49n2035_027:0280b28": "臨終忽精爽。謂弟子曰。佛菩薩已降。吾將",
    "T49n2035_027:0280b29": "行矣。即端坐而化。",
    "T49n2035_027:0280c01": "如寶。受業霅川覺華。因聞自昔珍禪師夢設",
    "T49n2035_027:0280c02": "浴往生事。遂發心。開長堂浴二十年。及建",
    "T49n2035_027:0280c03": "立佛像願求往生。年八十一。請眾啜茶言",
    "T49n2035_027:0280c04": "別。遽聞鐘鳴一聲。眾皆驚異。即向西加趺",
    "T49n2035_027:0280c05": "合掌凝望而化。",
    "T49n2035_027:0280c06": "顯超博州人。親授金總持三藏穢迹持呪之",
    "T49n2035_027:0280c07": "法濟病解冤。計所得施利五萬緡。入永壽",
    "T49n2035_027:0280c08": "常住。後病中見佛菩薩前迎蓮花遍滿技樂",
    "T49n2035_027:0280c09": "雜奏。弟子皆告留法師住世救苦。淨土變相",
    "T49n2035_027:0280c10": "漸漸隱沒。乃復住十五年行呪救人。一日天",
    "T49n2035_027:0280c11": "樂異香佛及眾聖如前迎接。即面西加趺而",
    "T49n2035_027:0280c12": "化。",
    "T49n2035_027:0280c13": "有開。居霅川千步寺。專修淨業旦暮不忘。",
    "T49n2035_027:0280c14": "於歲旦請眾念佛諷經。至西方世界。即瞑",
    "T49n2035_027:0280c15": "目長逝。",
    "T49n2035_027:0280c16": "道生。居常熟興福。造丈六彌陀像。得縣令",
    "T49n2035_027:0280c17": "梅汝能。施財籹采。即集眾諷經念佛。陳白",
    "T49n2035_027:0280c18": "慟哭。辭佛歸臥房。書偈坐亡。",
    "T49n2035_027:0280c19": "若觀。居烏鎮嘉會。結十萬人念佛。人各十",
    "T49n2035_027:0280c20": "萬聲期。先得生者次第汲引。師誦法華光明",
    "T49n2035_027:0280c21": "二經日滿百部。二十年中誦滿六十萬部。",
    "T49n2035_027:0280c22": "誓與群生莊嚴淨業。一日空相來訪相陪齋",
    "T49n2035_027:0280c23": "食。忽索筆書偈。趺坐而化。",
    "T49n2035_027:0280c24": "覃異。居餘姚龍泉。誦法華五千部。普賢行",
    "T49n2035_027:0280c25": "法彌陀經各萬卷。靜室禮佛不舍晝夜。忽",
    "T49n2035_027:0280c26": "微疾。集眾告曰。吾安養有期。即面西累足",
    "T49n2035_027:0280c27": "而逝。",
    "T49n2035_027:0280c28": "智印居霅川祇園。常想念淨土旦夜無間。",
    "T49n2035_027:0280c29": "病中集眾諷彌陀經。甫畢加趺合掌而化。",
    "T49n2035_027:0281a01": "元肇。四明陸氏。文章陸佃之族。蚤歲習律",
    "T49n2035_027:0281a02": "閱大藏。誦蓮經萬部。又刺血書蓮經一部",
    "T49n2035_027:0281a03": "律宗諸疏三部。建炎四年金虜破四明。師時",
    "T49n2035_027:0281a04": "住湖心。虜逼之北行至南徐謂左右曰。",
    "T49n2035_027:0281a05": "吾將西歸矣。即聞笙歌之聲一時軍民咸",
    "T49n2035_027:0281a06": "見師西望念佛而化。",
    "T49n2035_027:0281a07": "戒度。習律受業棲心。晚住餘姚極樂。病中",
    "T49n2035_027:0281a08": "作遺書別士夫道舊。命眾誦觀經。至法身",
    "T49n2035_027:0281a09": "觀。厲聲念佛加趺而化。",
    "T49n2035_027:0281a10": "道琛號圓辯。為南湖八世祖。於彌陀懺宴",
    "T49n2035_027:0281a11": "坐中見法智尊者。於法華懺中見普賢放",
    "T49n2035_027:0281a12": "光。每月二十三日建淨業會以為常課。道",
    "T49n2035_027:0281a13": "俗俱至。一日示疾。願平日一豪之善回向",
    "T49n2035_027:0281a14": "淨土。集眾諷觀經不絕七日。謂首座曰。",
    "T49n2035_027:0281a15": "吾已見佛身聞異香。乃沐浴更衣書偈曰。",
    "T49n2035_027:0281a16": "唯心淨土本無迷悟。一念不生即入初住。復",
    "T49n2035_027:0281a17": "令諷安樂行。至深入禪定見十方佛。嗒然",
    "T49n2035_027:0281a18": "而化。",
    "T49n2035_027:0281a19": "有朋號牧菴。住南湖。一日坐青玉軒。請行",
    "T49n2035_027:0281a20": "人諷觀經。至真法身觀。復令大眾唱佛。留",
    "T49n2035_027:0281a21": "偈坐亡。",
    "T49n2035_027:0281a22": "妙雲。四明楊氏。號慈室。自南湖退處溪口",
    "T49n2035_027:0281a23": "吳氏菴。一旦沐浴趺坐。謂侍人曰。吾有瓣",
    "T49n2035_027:0281a24": "香藏之三十年矣。擬臨終焚之用報佛恩。",
    "T49n2035_027:0281a25": "今正其時。及香光正熾起。白佛陳意。就座",
    "T49n2035_027:0281a26": "而化。",
    "T49n2035_027:0281a27": "晞顏字聖徒。四明人。一生不肯住山。晚年",
    "T49n2035_027:0281a28": "居桃源厲氏菴。專心念佛十餘年。嘗扁小",
    "T49n2035_027:0281a29": "軒曰憶佛。作偈有云。隨波逐浪去翩翩。",
    "T49n2035_027:0281b01": "彈指聲中七十年。豈不向來知憶佛。欲從",
    "T49n2035_027:0281b02": "老去更加鞭。自憐憶佛暮年深。除佛無能",
    "T49n2035_027:0281b03": "寫我心。誰道萬金。為客好。終非一飯在家",
    "T49n2035_027:0281b04": "林。臨終沐浴更衣。端坐念佛而化。",
    "T49n2035_027:0281b05": "了宣。四明寶林肄業。入南湖光嚴堂閱大",
    "T49n2035_027:0281b06": "藏。預法華期懺二十七年。與榮行人最相",
    "T49n2035_027:0281b07": "善。一日詣榮室默坐。榮問之。師曰。西歸有",
    "T49n2035_027:0281b08": "期難忘道義。冀公淨土重會耳。榮喜曰。正",
    "T49n2035_027:0281b09": "所幸願。忽示疾。請眾諷彌陀經。念佛之際",
    "T49n2035_027:0281b10": "端坐書偈曰。性相忘情一三無寄。息風不",
    "T49n2035_027:0281b11": "行摩訶息利。合掌而化。炎暑停龕七日。顏",
    "T49n2035_027:0281b12": "色紅潤口角有微涎。觀者以帊裛之。異香",
    "T49n2035_027:0281b13": "噴人。士庶聞之傾城來裛。香涎愈滋闍維",
    "T49n2035_027:0281b14": "之處。舍利無算。",
    "T49n2035_027:0281b15": "善榮。四明小溪周氏。入南湖觀室十六年。",
    "T49n2035_027:0281b16": "閱藏經修期懺。金書法華楞嚴淨名圓覺",
    "T49n2035_027:0281b17": "光明諸經。造彌陀像。遇法會則拈施。自畫",
    "T49n2035_027:0281b18": "水墨觀音。求者便與。宣公亡後。三年忽取經",
    "T49n2035_027:0281b19": "像分施親故。請眾諷普賢行法經彌陀經。",
    "T49n2035_027:0281b20": "念佛聲中加趺而化。時以為赴宣公淨土之",
    "T49n2035_027:0281b21": "約。弟子海印高行似之。",
    "T49n2035_027:0281b22": "祖輝。居四明郡城佛閣。逢人但云。阿彌陀",
    "T49n2035_027:0281b23": "佛說也。說不得。人竟以說不得和上目之。",
    "T49n2035_027:0281b24": "鄞尉王用亨夫婦。事之甚至。一日到其家",
    "T49n2035_027:0281b25": "告別云。我明日行矣。及諸檀俱會。即入龕",
    "T49n2035_027:0281b26": "端坐。求甘瓜啖盡一枚。念佛而化。",
    "T49n2035_027:0281b27": "如鑑。四明塔山兩閱大藏。長誦蓮經。專志",
    "T49n2035_027:0281b28": "念佛。晝夜不懈。晚年菴居。忽示疾。請隣菴",
    "T49n2035_027:0281b29": "諸僧。繫念面西。加趺含笑而化。",
    "T49n2035_027:0281c01": "祖新。受業四明福源布衣糲食為行清苦。",
    "T49n2035_027:0281c02": "去寺不遠有大姓方氏。以菴延之。乃於福",
    "T49n2035_027:0281c03": "源創淨土院造像栽蓮。月三八集道俗繫",
    "T49n2035_027:0281c04": "念。一日往別方丈曰。二月十五日將西歸。",
    "T49n2035_027:0281c05": "特來拜辭。枯腸欲得索麵一椀。主人如其",
    "T49n2035_027:0281c06": "欲。食訖竟往淨土院像前禮云。祖新將行。",
    "T49n2035_027:0281c07": "奉別尊像。即歸菴集眾念佛。遽出眾問訊",
    "T49n2035_027:0281c08": "曰。祖新已拜辭如來尊像。已拜別福源方",
    "T49n2035_027:0281c09": "丈。今別眾道友。十五日畢定歸去。願諸仁",
    "T49n2035_027:0281c10": "者。勤心念佛蚤得相會。即趺坐念佛。遽云佛",
    "T49n2035_027:0281c11": "已至此合掌而化。",
    "T49n2035_027:0281c12": "佛祖統紀卷第二十七終"
}