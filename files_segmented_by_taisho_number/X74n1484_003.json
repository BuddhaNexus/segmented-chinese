{
    "X74n1484_003:0576a18": "消災延壽藥師懺法卷下",
    "X74n1484_003:0576a20": "　佛身充滿於法界　　普現一切眾生前",
    "X74n1484_003:0576a21": "　隨緣赴感靡不周　　而恒處此菩提座",
    "X74n1484_003:0576a22": "三世諸佛。愍念眾生。為說藥師道場懺法。今當歸命。",
    "X74n1484_003:0576a23": "一切諸佛。",
    "X74n1484_003:0576a24": "南無毗盧遮那佛南無本師釋迦牟尼佛",
    "X74n1484_003:0576b01": "南無藥師琉璃光如來南無無量壽佛",
    "X74n1484_003:0576b02": "南無盡十方遍法界過去一切諸佛",
    "X74n1484_003:0576b03": "南無盡十方遍法界現在一切諸佛",
    "X74n1484_003:0576b04": "南無盡十方遍法界未來一切諸佛",
    "X74n1484_003:0576b05": "南無藥師琉璃光如來本願功德經",
    "X74n1484_003:0576b06": "南無日光遍照菩薩南無月光遍照菩薩",
    "X74n1484_003:0576b07": "南無文殊師利菩薩南無觀世音菩薩",
    "X74n1484_003:0576b08": "南無得大勢菩薩南無無盡意菩薩",
    "X74n1484_003:0576b09": "南無寶曇華菩薩南無藥王菩薩",
    "X74n1484_003:0576b10": "南無藥上菩薩南無彌勒菩薩",
    "X74n1484_003:0576b11": "南無消災障菩薩南無增福壽菩薩",
    "X74n1484_003:0576b12": "南無樂音樹下三萬六千菩薩",
    "X74n1484_003:0576b13": "南無阿難尊者八千比丘諸大聖僧",
    "X74n1484_003:0576b14": "南無救脫菩薩",
    "X74n1484_003:0576b15": "禮諸佛已。次復懺悔。弟子(某)等。上來既懺悔已。應生",
    "X74n1484_003:0576b16": "無垢濁心。無怒害心。於一切有情。起利益安樂慈悲",
    "X74n1484_003:0576b17": "喜捨平等之心。於是斂念正觀。不斷結使。不住使海。",
    "X74n1484_003:0576b18": "觀一切法空。如實相。云何名觀一切法空。行者諦觀。",
    "X74n1484_003:0576b19": "現在一心。妄心隨所緣起如此之心。為因心故心。為",
    "X74n1484_003:0576b20": "不因心故。為亦因心。亦不因心故心。為非因心。非不",
    "X74n1484_003:0576b21": "因心故心。為在三世。為在內外中間。有何足跡。在何",
    "X74n1484_003:0576b22": "方所。如是等種種因緣中。求心畢竟不可得。如夢如",
    "X74n1484_003:0576b23": "幻。無名無相。爾時行者。尚不見心是生死。豈見心是",
    "X74n1484_003:0576b24": "涅槃。既不得所觀。亦不得能觀。不取不捨。不依不着。",
    "X74n1484_003:0576c01": "亦不住寂然。言語道斷。不可宣說。觀心無心。則罪福",
    "X74n1484_003:0576c02": "無主。罪福性空。則一切法皆空。心無所心。法不住法。",
    "X74n1484_003:0576c03": "作是懺悔。名大懺悔。名破壞心識懺悔。以是因緣。心",
    "X74n1484_003:0576c04": "心寂滅。念念無住。如太虗空。虗空亦不可得。究竟不",
    "X74n1484_003:0576c05": "可得。亦不可得。自然超諸三昧。光明照耀。萬法顯現。",
    "X74n1484_003:0576c06": "通達無礙。廣大如法性。究竟如虗空。惟願得如所願。",
    "X74n1484_003:0576c07": "滿菩提願。眾等各各運心。歸命頂禮。",
    "X74n1484_003:0576c08": "南無毗盧遮那佛南無本師釋迦牟尼佛",
    "X74n1484_003:0576c09": "南無藥師琉璃光如來南無無量壽佛",
    "X74n1484_003:0576c10": "南無盡十方遍法界過去一切諸佛",
    "X74n1484_003:0576c11": "南無盡十方遍法界現在一切諸佛",
    "X74n1484_003:0576c12": "南無盡十方遍法界未來一切諸佛",
    "X74n1484_003:0576c13": "南無藥師琉璃光如來本願功德經",
    "X74n1484_003:0576c14": "南無日光遍照菩薩南無月光遍照菩薩",
    "X74n1484_003:0576c15": "南無文殊師利菩薩南無觀世音菩薩",
    "X74n1484_003:0576c16": "南無得大勢菩薩南無無盡意菩薩",
    "X74n1484_003:0576c17": "南無寶曇華菩薩南無藥王菩薩",
    "X74n1484_003:0576c18": "南無藥上菩薩南無彌勒菩薩",
    "X74n1484_003:0576c19": "南無消災障菩薩南無增福壽菩薩",
    "X74n1484_003:0576c20": "南無樂音樹下三萬六千菩薩",
    "X74n1484_003:0576c21": "南無阿難尊者八千比丘諸大聖僧",
    "X74n1484_003:0576c22": "南無救脫菩薩",
    "X74n1484_003:0576c23": "禮諸佛已。復次觀心實相。於一一時。行一一法。若行",
    "X74n1484_003:0576c24": "若坐。若出入。大小便利。灑埽洗澣。運為舉動。俯仰視",
    "X74n1484_003:0577a01": "聽。應當一心。存念",
    "X74n1484_003:0577a02": "三寶。觀心性空。不得於剎那頃。憶念五欲世事。生邪",
    "X74n1484_003:0577a03": "念心。及與外人言語議論。放逸戲笑。視色聽聲。著諸",
    "X74n1484_003:0577a04": "塵境。起不善業。無記煩惱雜念。不能如法修行。若果",
    "X74n1484_003:0577a05": "心心相續。不離實相。不惜身命。為一切眾生。行懺悔",
    "X74n1484_003:0577a06": "法。是名真實。一心精進。以法莊嚴。是故眾等。重復至",
    "X74n1484_003:0577a07": "誠。五體投地。歸命頂禮",
    "X74n1484_003:0577a08": "常住三寶。",
    "X74n1484_003:0577a09": "南無毗盧遮那佛南無本師釋迦牟尼佛",
    "X74n1484_003:0577a10": "南無藥師琉璃光如來南無無量壽佛",
    "X74n1484_003:0577a11": "南無盡十方遍法界過去一切諸佛",
    "X74n1484_003:0577a12": "南無盡十方遍法界現在一切諸佛",
    "X74n1484_003:0577a13": "南無盡十方遍法界未來一切諸佛",
    "X74n1484_003:0577a14": "南無藥師琉璃光如來本願功德經",
    "X74n1484_003:0577a15": "南無日光遍照菩薩南無月光遍照菩薩",
    "X74n1484_003:0577a16": "南無文殊師利菩薩南無觀世音菩薩",
    "X74n1484_003:0577a17": "南無得大勢菩薩南無無盡意菩薩",
    "X74n1484_003:0577a18": "南無寶曇華菩薩南無藥王菩薩",
    "X74n1484_003:0577a19": "南無藥上菩薩南無彌勒菩薩",
    "X74n1484_003:0577a20": "南無消災障菩薩南無增福壽菩薩",
    "X74n1484_003:0577a21": "南無樂音樹下三萬六千菩薩",
    "X74n1484_003:0577a22": "南無阿難尊者八千比丘諸大聖僧",
    "X74n1484_003:0577a23": "南無救脫菩薩",
    "X74n1484_003:0577a24": "禮諸佛已。至心懺悔。弟子(某)等。與法界一切眾生。從",
    "X74n1484_003:0577b01": "無始來。三障所纏。覆蔽心故。於諸境緣。妄生貪著。愚",
    "X74n1484_003:0577b02": "癡無智。缺於信根。以身口意。造種種業。乃至嫌謗正",
    "X74n1484_003:0577b03": "法。破犯尸羅。展轉常為不饒益事。或住淨地。聖果未",
    "X74n1484_003:0577b04": "圓。流注細微。三昧難就。今遇",
    "X74n1484_003:0577b05": "藥師琉璃光如來。速除罪障。令成妙覺。故我至心歸",
    "X74n1484_003:0577b06": "向。稽顙投誠。發露眾罪。乞求懺悔。惟願",
    "X74n1484_003:0577b07": "大慈願海。平等攝授。使我與法界一切眾生。宿障自",
    "X74n1484_003:0577b08": "除。眾難解脫。破無明殻。竭煩惱河。正見開悟。妙心明",
    "X74n1484_003:0577b09": "徹。安住菩提。常光現前。無病安樂。如所樂求。一切莊",
    "X74n1484_003:0577b10": "嚴。隨心具足。諸根聰利。多聞解了。精持梵行。入三摩",
    "X74n1484_003:0577b11": "地。以無量無邊智慧方便。令諸有情。得受用物。無所",
    "X74n1484_003:0577b12": "乏少。善修種種諸菩薩行。速證無上正等菩提。至於",
    "X74n1484_003:0577b13": "臨欲命終。分明安豫。決往西方。無量壽佛。極樂世界。",
    "X74n1484_003:0577b14": "八大菩薩。示其道路。於寶華中。自然化生。承佛授記。",
    "X74n1484_003:0577b15": "獲證無量陀羅尼門。一切功德。皆悉成就。然後分身",
    "X74n1484_003:0577b16": "無數。遍十方剎。於一念中。供養法界一切諸佛。於一",
    "X74n1484_003:0577b17": "念中。現種種神力。度脫法界一切眾生。成等正覺。虗",
    "X74n1484_003:0577b18": "空有盡。我願無窮。懺悔發願已。歸命禮常住三寶。",
    "X74n1484_003:0577b19": "南無薄伽伐帝。鞞殺社。窶嚕薜琉璃。鉢囉婆。喝喇闍",
    "X74n1484_003:0577b20": "耶。怛他揭多耶。阿囉訶帝。三藐三勃陀耶。怛姪他。唵。",
    "X74n1484_003:0577b21": "鞞殺逝。鞞殺逝。鞞殺社。三沒揭帝莎訶",
    "X74n1484_003:0577b22": "讚",
    "X74n1484_003:0577b23": "藥師海會。熾盛光王。八大菩薩降吉祥。七佛助宣揚。",
    "X74n1484_003:0577b24": "日月迴光。福壽永安康。",
    "X74n1484_003:0577c01": "藥師佛藥師佛消災延壽藥師佛",
    "X74n1484_003:0577c02": "南無消災延壽藥師佛",
    "X74n1484_003:0577c03": "(如前舉佛偈遶壇念佛畢對佛跪。諷怡山發願文迴向)。",
    "X74n1484_003:0577c04": "　歸命十方調御師　　演揚清淨微妙法",
    "X74n1484_003:0577c05": "　三乘四果解脫僧　　願賜慈悲哀攝受",
    "X74n1484_003:0577c06": "弟子(某甲)。自違真性。枉入迷流。隨生死以飄沈。逐色",
    "X74n1484_003:0577c07": "聲而貪染。十纏十使。積成有漏之因。六根六塵。妄作",
    "X74n1484_003:0577c08": "無邊之罪。迷淪苦海。深溺邪途。著我躭人。舉枉措直。",
    "X74n1484_003:0577c09": "累生業障。一切愆尤。仰三寶以慈悲。瀝一心而懺悔。",
    "X74n1484_003:0577c10": "所願能仁拯拔。善友提攜。出煩惱之深淵。到菩提之",
    "X74n1484_003:0577c11": "彼岸。此世福基命位。各願昌隆。來生智種靈苗。同希",
    "X74n1484_003:0577c12": "增秀。生逢中國。長遇明師。正信出家。童真入道。六根",
    "X74n1484_003:0577c13": "通利。三業純和。不染世緣。常脩梵行。執持禁戒。塵業",
    "X74n1484_003:0577c14": "不侵。嚴護威儀。蜎飛無損。不逢八難。不缺四緣。般若",
    "X74n1484_003:0577c15": "智以現前。菩提心而不退。脩習正法。了悟大乘。開六",
    "X74n1484_003:0577c16": "度之行門。越三祇之劫海。建法幢於處處。破疑網於",
    "X74n1484_003:0577c17": "重重。降伏眾魔。紹隆三寶。承事十方諸佛。無有疲勞。",
    "X74n1484_003:0577c18": "修學一切法門。悉皆通達。廣作福慧。普利塵沙。得六",
    "X74n1484_003:0577c19": "種之神通。圓一生之佛果。然後。不捨法界。遍入塵勞。",
    "X74n1484_003:0577c20": "等觀音之慈心。行普賢之願海。他方此界。逐類隨形。",
    "X74n1484_003:0577c21": "應現色身。演揚妙法。泥犁苦趣。餓鬼道中。或放大光。",
    "X74n1484_003:0577c22": "明。或現諸神變。其有見我相。乃至聞我名。皆發菩提",
    "X74n1484_003:0577c23": "心。永出輪迴苦。火鑊冰河之地。變作香林。飲銅食鐵",
    "X74n1484_003:0577c24": "之徒。化生淨土。披毛戴角。負債含怨。盡罷辛酸。咸霑",
    "X74n1484_003:0578a01": "利樂。疾疫世而現為藥草。救療沈疴。飢饉時而化作",
    "X74n1484_003:0578a02": "稻梁。濟諸貧餒。但有利益。無不興崇。次期累世冤親。",
    "X74n1484_003:0578a03": "現存眷屬。出四生之汩沒。捨萬劫之愛纏。等與含生。",
    "X74n1484_003:0578a04": "齊成佛道。虗空有盡。我願無窮。情與無情。同圓種智。",
    "X74n1484_003:0578a05": "結壇",
    "X74n1484_003:0578a06": "　禮懺功德殊勝行　　無邊勝福皆回向",
    "X74n1484_003:0578a07": "　普願沈溺諸眾生　　速往無量光佛剎",
    "X74n1484_003:0578a08": "　已上因緣三世佛　　文殊普賢觀自在",
    "X74n1484_003:0578a09": "　諸尊菩薩摩訶薩　　摩訶般若波羅蜜",
    "X74n1484_003:0578a10": "　處世界　　若虗空　　似蓮華　　不著水",
    "X74n1484_003:0578a11": "　心清淨　　超於彼　　稽首禮　　無上尊",
    "X74n1484_003:0578a12": "自歸依佛。當願眾生。體解大道。法無上心。",
    "X74n1484_003:0578a13": "自歸依法。當願眾生。深入經藏。智慧如海。",
    "X74n1484_003:0578a14": "自歸依僧。當願眾生。統理大眾。一切無礙。",
    "X74n1484_003:0578a15": "和南聖眾",
    "X74n1484_003:0578a17": "消災延壽藥師懺法卷下(終)"
}