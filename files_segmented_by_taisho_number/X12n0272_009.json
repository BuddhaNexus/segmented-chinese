{
    "X12n0272_009:0077c01": "大佛頂如來密因修證了義諸菩薩萬行首楞嚴經",
    "X12n0272_009:0077c02": "合論卷第九",
    "X12n0272_009:0077c04": "阿難世間一切所修心人不假禪那無有智慧但能",
    "X12n0272_009:0077c05": "執身不行婬慾若行若坐想念俱無愛染不生無留",
    "X12n0272_009:0077c06": "欲界是人應念身為梵侶如是一類名梵眾天欲習",
    "X12n0272_009:0077c07": "既除離欲心現於諸律儀愛樂隨順是人應時能行",
    "X12n0272_009:0077c08": "梵德如是一類名梵輔天身心妙圓威儀不缺清淨",
    "X12n0272_009:0077c09": "禁戒加以明悟是人應時能統梵眾為大梵王如是",
    "X12n0272_009:0077c10": "一類名大梵天。",
    "X12n0272_009:0077c11": "補曰道書曰太乙者元一之氣始生於太虗之上",
    "X12n0272_009:0077c12": "有玉京之天乃玉京山也四方各有八天三十二",
    "X12n0272_009:0077c13": "帝居之玉京之上有玉清上清不清三清之天三",
    "X12n0272_009:0077c14": "清之上有虗皇十天元老元尊與天真九皇居之",
    "X12n0272_009:0077c15": "無盡曰內經所謂玉京三十二帝者豈非佛之須",
    "X12n0272_009:0077c16": "彌山頂忉利天乎虗皇天者豈非佛之大梵天乎",
    "X12n0272_009:0077c17": "內經謂天皇降九氣為混沌西天以大梵天為世",
    "X12n0272_009:0077c18": "界主內經所謂三清天者豈非佛之空居天乎列",
    "X12n0272_009:0077c19": "子所謂無極之外無極無盡之外無盡豈非佛之",
    "X12n0272_009:0077c20": "所謂無量無邊河沙世界乎若夫大梵天王之上",
    "X12n0272_009:0077c21": "陰陽之所不及其天少光無量光光音以至於色",
    "X12n0272_009:0077c22": "究竟天雖大梵王有所不知六合之外孔老亦置",
    "X12n0272_009:0077c23": "而不論此釋迦文佛所以超乎無想之外出乎空",
    "X12n0272_009:0077c24": "識之表而謂之不可思議者也。",
    "X12n0272_009:0078a01": "阿難此三勝流一切苦惱所不能逼雖非正修真三",
    "X12n0272_009:0078a02": "摩地清淨心中諸漏不動名為初禪阿難其次梵天",
    "X12n0272_009:0078a03": "統攝梵人圓滿梵行澄心不動寂湛生光如是一類",
    "X12n0272_009:0078a04": "名少光天光光相然照曜無盡映十方界徧成瑠璃",
    "X12n0272_009:0078a05": "如是一類名無量光天吸持圓光成就教體發化清",
    "X12n0272_009:0078a06": "淨應用無盡如是一類名光音天阿難此三勝流一",
    "X12n0272_009:0078a07": "切憂懸所不能逼雖非正修真三摩地清淨心中麤",
    "X12n0272_009:0078a08": "漏已伏名為二禪阿難如是天人圓光成音披音露",
    "X12n0272_009:0078a09": "妙發成精行通寂滅樂如是一類名少淨天淨空現",
    "X12n0272_009:0078a10": "前引發無際身心輕安成寂滅樂如是一類名無量",
    "X12n0272_009:0078a11": "淨天世界身心一切圓淨淨德成就勝託現前歸寂",
    "X12n0272_009:0078a12": "滅樂如是一類名徧淨天阿難此三勝流具大隨順",
    "X12n0272_009:0078a13": "身心安隱得無量樂雖非正修真三摩地安隱心中",
    "X12n0272_009:0078a14": "歡喜畢具名為三禪阿難復次天人不逼身心苦因",
    "X12n0272_009:0078a15": "已盡樂非常住久必壞生苦樂二心俱時頓捨麤重",
    "X12n0272_009:0078a16": "相滅淨福性生如是一類名福生天捨心圓融勝解",
    "X12n0272_009:0078a17": "清淨福無遮中得妙隨順窮未來際如是一類名福",
    "X12n0272_009:0078a18": "愛天阿難從是天中有二岐路若於先心無量淨光",
    "X12n0272_009:0078a19": "福德圓明修證而住如是一類名廣果天若於先心",
    "X12n0272_009:0078a20": "雙厭苦樂精研捨心相續不斷圓窮捨道身心俱滅",
    "X12n0272_009:0078a21": "心慮灰凝經五百劫是人既以生滅為因不能發明",
    "X12n0272_009:0078a22": "不生滅性初半劫滅後半劫生如是一類名無想天",
    "X12n0272_009:0078a23": "阿難此四勝流一切世間諸苦樂境所不能動雖非",
    "X12n0272_009:0078a24": "無為真不動地有所得心功用純熟名為四禪阿難",
    "X12n0272_009:0078b01": "此中復有五不還天於下界中九品習氣俱時滅盡",
    "X12n0272_009:0078b02": "苦樂雙亡下無卜居故於捨心眾同分中安立居處",
    "X12n0272_009:0078b03": "阿難苦樂兩滅鬪心不交如是一類名無煩天機括",
    "X12n0272_009:0078b04": "獨行研交無地如是一類名無熱天十方世界妙見",
    "X12n0272_009:0078b05": "圓澄更無塵象一切沈垢如是一類名善見天精見",
    "X12n0272_009:0078b06": "現前陶鑄無礙如是一類名善現天究竟羣幾窮色",
    "X12n0272_009:0078b07": "性性入無邊際如是一類名色究竟天阿難此不還",
    "X12n0272_009:0078b08": "天彼諸四禪四位天王獨有欽聞不能知見如今世",
    "X12n0272_009:0078b09": "間曠野深山聖道場地皆阿羅漢所住持故世間麤",
    "X12n0272_009:0078b10": "人所不能見阿難是十八天獨行無交未盡形累自",
    "X12n0272_009:0078b11": "此已還名為色界。",
    "X12n0272_009:0078b12": "論曰四禪者一有漏二無漏三亦有漏亦無漏四",
    "X12n0272_009:0078b13": "非有漏非無漏也俱舍曰三靜慮各有三第四靜",
    "X12n0272_009:0078b14": "慮八者不分廣果之無想天也彌勒曰色界十八",
    "X12n0272_009:0078b15": "處謂梵眾天梵前益天大梵天此三由[而/火]中上品",
    "X12n0272_009:0078b16": "熏修初靜慮故少光無量光極靜光此三由[而/火]中",
    "X12n0272_009:0078b17": "上品熏修第二靜慮故少淨天無量淨天遍淨天",
    "X12n0272_009:0078b18": "此三由[而/火]中上品熏修第三靜慮故無雲天福生",
    "X12n0272_009:0078b19": "天廣果天此三由耎中上品熏修第四靜慮故無",
    "X12n0272_009:0078b20": "想天即廣果天攝無別處所復有諸聖住止不共",
    "X12n0272_009:0078b21": "五淨居地謂無煩無熱善見善現及色究竟由耎",
    "X12n0272_009:0078b22": "中上上極品熏修第四靜慮故彌勒所言梵前益",
    "X12n0272_009:0078b23": "天者此經梵輔天也又言無雲天者此經福愛天",
    "X12n0272_009:0078b24": "也而於福愛中分二岐路者敘無想天也問曰何",
    "X12n0272_009:0078c01": "名有二岐路曰若以直往則至廣果天若以迂往",
    "X12n0272_009:0078c02": "則至無想天又問何名廣果曰以發心已來不帶",
    "X12n0272_009:0078c03": "異計唯修根本四禪而離下諸地位之染歷四位",
    "X12n0272_009:0078c04": "而至福愛天又增勝定廣果前之福生勝處是也",
    "X12n0272_009:0078c05": "又問曰何名無想天曰若帶異計六行伏惑漸厭",
    "X12n0272_009:0078c06": "漸離而至福愛天以得捨力故捨心圓融不復相",
    "X12n0272_009:0078c07": "續反窮所捨之法捨心亦亡不計身心故曰身心",
    "X12n0272_009:0078c08": "俱滅然遂執以為涅槃心是也此妄想相也而以",
    "X12n0272_009:0078c09": "之為真者特以第六識暫不行如水中之魚已捨",
    "X12n0272_009:0078c10": "心相不知微細心生滅未捨耳俱舍曰此天於生",
    "X12n0272_009:0078c11": "死時有異方其初生也凡經半劫乃入無想異熟",
    "X12n0272_009:0078c12": "也故曰初半劫滅及其欲死也則自無想異熟而",
    "X12n0272_009:0078c13": "出又經半劫乃有心相心相現而後乃化故曰後",
    "X12n0272_009:0078c14": "半劫生生死之間四百九十九劫一向無想甚矣",
    "X12n0272_009:0078c15": "末那之難離也以無想定治之而復在也鬪心不",
    "X12n0272_009:0078c16": "交則無諍故名無煩研交無地則無摩故名無熱",
    "X12n0272_009:0078c17": "有妙見故名善見有妙現故名善現機括獨行無",
    "X12n0272_009:0078c18": "待也研交無地無對也陶鑄無礙能發化也陶鑄",
    "X12n0272_009:0078c19": "水火而已精性水也見性火也究竟羣幾者動之",
    "X12n0272_009:0078c20": "微也於此究竟窮色性性者色性空空性覺覺則",
    "X12n0272_009:0078c21": "所謂色性性也若但窮色性非色究竟也色空互",
    "X12n0272_009:0078c22": "為性故楞伽曰住色究竟天離諸過失處於彼成",
    "X12n0272_009:0078c23": "正覺也。",
    "X12n0272_009:0078c24": "復次阿難從是有頂色邊際中其間復有二種岐路",
    "X12n0272_009:0079a01": "若於捨心發明智慧慧光圓通便出塵界成阿羅漢",
    "X12n0272_009:0079a02": "入菩薩乘如是一類名為迴心大阿羅漢若在捨心",
    "X12n0272_009:0079a03": "捨厭成就覺身為礙消礙入空如是一類名為空處",
    "X12n0272_009:0079a04": "諸漏既銷無礙無滅其中唯留阿賴耶識全於末那",
    "X12n0272_009:0079a05": "半分微細如是一類名為識處空色既亡識心都滅",
    "X12n0272_009:0079a06": "十方寂然迥無攸往如是一類名無所有處識性不",
    "X12n0272_009:0079a07": "動以滅窮研於無盡中發宣盡性如存不存若盡非",
    "X12n0272_009:0079a08": "盡如是一類名為非想非非想處此等窮空不盡空",
    "X12n0272_009:0079a09": "理從不還天聖道窮者如是一類名不迴心鈍阿羅",
    "X12n0272_009:0079a10": "漢若從無想諸外道天窮空不歸迷漏無聞便入輪",
    "X12n0272_009:0079a11": "轉阿難是諸天上各各天人則是凡夫業果酬答答",
    "X12n0272_009:0079a12": "盡入輪彼之天王即是菩薩游三摩提漸次增進迴",
    "X12n0272_009:0079a13": "向聖倫所修行路阿難是四空天身心滅盡定性現",
    "X12n0272_009:0079a14": "前無業果色從此逮終名無色界此皆不了妙覺明",
    "X12n0272_009:0079a15": "心積妄發生妄有三界中間妄隨七趣沈溺補特伽",
    "X12n0272_009:0079a16": "羅各從其類。",
    "X12n0272_009:0079a17": "論曰無色界天無四種雖無業果色然有定果色",
    "X12n0272_009:0079a18": "為色所依故俱舍曰無色界無處所何也曰彌勒",
    "X12n0272_009:0079a19": "曰無色界有四處所或無處所有情量建立者謂",
    "X12n0272_009:0079a20": "贍部洲人身量不定或時高大或時卑小然隨自",
    "X12n0272_009:0079a21": "肘三肘半量東毗提訶身量決定亦隨自肘三肘",
    "X12n0272_009:0079a22": "半量身又高大又如東毗提訶如是西瞿耶尼北",
    "X12n0272_009:0079a23": "拘盧洲身量亦爾轉復增高大四天王眾天身量",
    "X12n0272_009:0079a24": "如拘盧舍四分之一三十三天身量復增一分帝",
    "X12n0272_009:0079b01": "釋身量半拘盧舍時分天身量亦半此上一切如",
    "X12n0272_009:0079b02": "欲天身量當知漸漸各增一分梵眾天身量半踰",
    "X12n0272_009:0079b03": "繕那梵前益天身量一踰繕那大梵天身量一踰",
    "X12n0272_009:0079b04": "繕那半少光天身量二踰繕那此上一切餘天身",
    "X12n0272_009:0079b05": "量各漸倍增除無雲天應知彼天減三繕那又大",
    "X12n0272_009:0079b06": "那落迦身量不定若作增長極重惡不善業者彼",
    "X12n0272_009:0079b07": "感身形其量廣大餘則不爾如大那落迦如是寒",
    "X12n0272_009:0079b08": "那落迦獨一那落迦近邊那落迦旁生餓鬼亦爾",
    "X12n0272_009:0079b09": "諸非天身量大小如三十三天當知無色界無有",
    "X12n0272_009:0079b10": "色界故無有身量以彌勒之論知其俱舍可信也",
    "X12n0272_009:0079b11": "問曰何名復有二種岐路曰於色邊際中若能發",
    "X12n0272_009:0079b12": "智慧光則不復登空識無所有非想非非想四天",
    "X12n0272_009:0079b13": "故名迴心大阿羅漢也若但有捨心而已則是樂",
    "X12n0272_009:0079b14": "定那含故名空處也又問曰何名半分微細全分",
    "X12n0272_009:0079b15": "末那耶曰阿賴耶第八識也末那第七識也分別",
    "X12n0272_009:0079b16": "事識第六識也三者相依而有八識之體無同無",
    "X12n0272_009:0079b17": "異六識之相分麤分細麤則外緣色空等一切諸",
    "X12n0272_009:0079b18": "法細則內緣賴耶末那兩種耳獨末那行相難辯",
    "X12n0272_009:0079b19": "雖以執受我相與癡慢愛見相應然推窮之不見",
    "X12n0272_009:0079b20": "歸宿古師以日中設水器為喻曰水器是第八識",
    "X12n0272_009:0079b21": "也日六識也日以器中之水為緣故壁間浮動之",
    "X12n0272_009:0079b22": "影影末那也於此言全分末那者此識但內執弗",
    "X12n0272_009:0079b23": "外緣故半分微細者六識內緣賴耶末那兩種之",
    "X12n0272_009:0079b24": "細相也如人食卵剝殻而爪分之視其黃處賴耶",
    "X12n0272_009:0079c01": "也曰處全分末那也已棄之殻六識外緣色空等",
    "X12n0272_009:0079c02": "一切諸法之麤相也尚有其微膜其白處半分微",
    "X12n0272_009:0079c03": "細相又問曰何名如存不存若盡非盡耶曰雖見",
    "X12n0272_009:0079c04": "識在而不起如存不存也雖見盡而識在若盡非",
    "X12n0272_009:0079c05": "盡也言非想者識性不動第六麤識想不起故非",
    "X12n0272_009:0079c06": "非想者雖麤不起第八流注恒不息故又問曰無",
    "X12n0272_009:0079c07": "身量有壽量乎曰以識所依之報是有法有法必",
    "X12n0272_009:0079c08": "有終盡故雖名無色界亦有壽量彌勒曰贍部洲",
    "X12n0272_009:0079c09": "人壽量不定彼人以三十日夜為一月以十二月",
    "X12n0272_009:0079c10": "為一歲或於一時壽量百歲或於一時壽量八十",
    "X12n0272_009:0079c11": "歲或於一時壽量漸減乃至十歲東毗提訶人壽",
    "X12n0272_009:0079c12": "量決定二百五十歲西瞿耶尼人壽量決定五百",
    "X12n0272_009:0079c13": "歲北拘盧洲人壽量決定千歲又人間五十歲是",
    "X12n0272_009:0079c14": "四天王眾天一日一夜以此日夜三十日夜為一",
    "X12n0272_009:0079c15": "月以十二月為一歲後諸天眾壽量五百歲人間",
    "X12n0272_009:0079c16": "百歲是三十三天一日一夜以此日夜如前說彼",
    "X12n0272_009:0079c17": "諸天眾壽量千歲如是所餘乃至他化自在天日",
    "X12n0272_009:0079c18": "夜及壽量各增前一倍又四天王眾天滿足壽量",
    "X12n0272_009:0079c19": "是等活大那落迦一日一夜即以此三十日夜為",
    "X12n0272_009:0079c20": "一月以十二月為一歲彼大那落迦壽量五百歲",
    "X12n0272_009:0079c21": "以四天王眾天壽量成等活大那落迦壽量如是",
    "X12n0272_009:0079c22": "以三十三天壽量成黑繩大那落迦壽量以時分",
    "X12n0272_009:0079c23": "天壽量成眾合大那落迦壽量以知足天壽量成",
    "X12n0272_009:0079c24": "號叫大那落迦壽量以化樂天壽量成大號叫大",
    "X12n0272_009:0080a01": "那落迦壽量以他化自在天壽量成燒熱大那落",
    "X12n0272_009:0080a02": "迦壽量應知亦爾極燒熱大那落迦有情壽半中",
    "X12n0272_009:0080a03": "劫無間大那落迦有情壽一中劫非天壽量如三",
    "X12n0272_009:0080a04": "十三天旁生餓鬼壽量不定又寒那落迦於大那",
    "X12n0272_009:0080a05": "落迦次第相望壽量近半應知又近邊那落迦獨",
    "X12n0272_009:0080a06": "一那落迦受生有情壽量不定梵眾天壽二十中",
    "X12n0272_009:0080a07": "劫一劫梵前益天壽四十中劫一劫大梵天壽六",
    "X12n0272_009:0080a08": "十劫中一劫小光天壽八十劫中二劫自此已上",
    "X12n0272_009:0080a09": "餘色界天壽量相望各漸倍增唯除無雲天當知",
    "X12n0272_009:0080a10": "彼天壽減三劫空無邊處壽二萬劫識無邊處壽",
    "X12n0272_009:0080a11": "四萬劫無所有處壽六萬劫非想非非想處壽八",
    "X12n0272_009:0080a12": "萬劫除北拘盧洲餘一劫處悉有中夭補特伽羅",
    "X12n0272_009:0080a13": "此云數取趣謂凡夫造善惡業緣或生天趣或墮",
    "X12n0272_009:0080a14": "三塗取七趣不定故也。補曰寂音所論壽量於",
    "X12n0272_009:0080a15": "器界成壞劫數增減猶未之盡彼七趣壽量時數",
    "X12n0272_009:0080a16": "皆以贍部洲為標準且以住劫中一增一減凡二",
    "X12n0272_009:0080a17": "十增減言之曰增劫者如贍部州人壽異時止年",
    "X12n0272_009:0080a18": "十歲者生子便倍增至十五歲漸漸倍增至八萬",
    "X12n0272_009:0080a19": "四千歲故曰增劫曰減劫者如百歲減一歲自八",
    "X12n0272_009:0080a20": "萬四千歲漸漸減至十歲如是一增一減名一中",
    "X12n0272_009:0080a21": "劫也又減劫人壽減至三十歲時饑饉劫起經七",
    "X12n0272_009:0080a22": "年七月七日方滿人於是時起下品厭離心過此",
    "X12n0272_009:0080a23": "饑饉劫已人壽又減至二十歲時疾病劫起經七",
    "X12n0272_009:0080a24": "月七日方止人於是時起中品厭離心過此疾病",
    "X12n0272_009:0080b01": "劫已人壽又減至十歲時刀兵劫起經七日方息",
    "X12n0272_009:0080b02": "人於是時起上品厭離心過此刀兵劫已是名小",
    "X12n0272_009:0080b03": "三灾劫也此小三灾劫但壞有情不壞器世界如",
    "X12n0272_009:0080b04": "是二十中劫成(句)謂成器世界也器世界成時先",
    "X12n0272_009:0080b05": "自上成色界三禪天次第成下至欲界燄摩天此",
    "X12n0272_009:0080b06": "依空居者故自上而成下也其次先自下風輪次",
    "X12n0272_009:0080b07": "第成上至忉利天此依地界者故自下而成上也",
    "X12n0272_009:0080b08": "如是二十中劫成已住(句)謂世界已成能安住有",
    "X12n0272_009:0080b09": "情故也此二十住劫每一增劫增至八萬四千歲",
    "X12n0272_009:0080b10": "時有轉輪王出治于世其減劫於二十減劫中有",
    "X12n0272_009:0080b11": "千佛出化于世如賢劫中至第九劫有四佛出化",
    "X12n0272_009:0080b12": "于世減至六萬歲時拘留孫佛出化于世又減至",
    "X12n0272_009:0080b13": "四萬歲時拘那含牟尼佛出化于世復減至二萬",
    "X12n0272_009:0080b14": "歲時迦葉佛出化于世至百歲時釋迦牟尼佛出",
    "X12n0272_009:0080b15": "化于世前八萬劫中無佛出世至第十劫減至八",
    "X12n0272_009:0080b16": "萬歲時彌勒佛出化于世十一至十四劫亦無佛",
    "X12n0272_009:0080b17": "出世至第十五劫有九百九十四佛次第出化于",
    "X12n0272_009:0080b18": "世十六至十九劫亦無佛出世至第二十劫婁至",
    "X12n0272_009:0080b19": "佛出化于世然此住劫器世界中有千須彌盧千",
    "X12n0272_009:0080b20": "日月輪千四大洲作一輪圍山其頂高至二禪天",
    "X12n0272_009:0080b21": "名一小千界千小千界作一輪圍山其頂高至三",
    "X12n0272_009:0080b22": "禪天名一中千界千中千界作一輪圍山其頂高",
    "X12n0272_009:0080b23": "至四禪天名一大千界是名三千大千世界總名",
    "X12n0272_009:0080b24": "娑婆世界是一佛所化之境同一成壞於一四洲",
    "X12n0272_009:0080c01": "中有一化身故名千百億化身如是二十中劫住",
    "X12n0272_009:0080c02": "已壞(句)謂住劫已滿壞劫時至也一火劫其俱生",
    "X12n0272_009:0080c03": "火起壞至二禪天二水劫其俱生水起壞至三禪",
    "X12n0272_009:0080c04": "天三風劫其俱生風起壞至四禪天而四禪天不",
    "X12n0272_009:0080c05": "壞為捨念清淨故是名大三灾劫也此大三灾劫",
    "X12n0272_009:0080c06": "但壞器世界不壞有情而有情徙於別界或有福",
    "X12n0272_009:0080c07": "願及三摩提力者得生四禪天中也如是二十中",
    "X12n0272_009:0080c08": "劫壞已空(句)謂器世界已壞空劫時至也空二十",
    "X12n0272_009:0080c09": "劫時數已復成器世界如是器世界成壞首尾連",
    "X12n0272_009:0080c10": "環源源不絕故曰成住壞空總八十中劫名一大",
    "X12n0272_009:0080c11": "劫也。",
    "X12n0272_009:0080c12": "復次阿難是三界中復有四種阿修羅類若於鬼道",
    "X12n0272_009:0080c13": "以護法力成通入空此阿修羅從卵而生鬼趣所攝",
    "X12n0272_009:0080c14": "若於天中降德貶墜其所卜居隣於日月此阿修羅",
    "X12n0272_009:0080c15": "從胎而出人趣所攝有修羅王執持世界力洞無畏",
    "X12n0272_009:0080c16": "能與梵王及天帝釋四天爭權此阿修羅因變化有",
    "X12n0272_009:0080c17": "天趣所攝阿難別有一分下劣修羅生大海心沈水",
    "X12n0272_009:0080c18": "穴口旦遊虗空暮歸水宿此阿修羅因濕氣有畜生",
    "X12n0272_009:0080c19": "趣攝。",
    "X12n0272_009:0080c20": "阿難如是地獄餓鬼畜生人及神仙天暨修羅精研",
    "X12n0272_009:0080c21": "七趣皆是昏沈諸有為相妄想受生妄想隨業於妙",
    "X12n0272_009:0080c22": "圓明無作本心皆如空華元無所著但一虗妄更無",
    "X12n0272_009:0080c23": "根緒阿難此等眾生不識本心受此輪迴經無量劫",
    "X12n0272_009:0080c24": "不得真淨皆由隨順殺盜婬故反此三種又則出生",
    "X12n0272_009:0081a01": "無殺盜婬有名鬼倫無名天趣有無相傾起輪迴性",
    "X12n0272_009:0081a02": "若得妙發三摩提者則妙常寂有無二無無二亦滅",
    "X12n0272_009:0081a03": "尚無不殺不偷不婬云何更隨殺盜婬事阿難不斷",
    "X12n0272_009:0081a04": "三業各各有私因各各私眾私同分非無定處自妄",
    "X12n0272_009:0081a05": "發生生妄無因無可尋究汝勗修行欲得菩提要除",
    "X12n0272_009:0081a06": "三惑不盡三惑縱得神通皆是世間有為功用習氣",
    "X12n0272_009:0081a07": "不滅落於魔道雖欲除妄倍加虗偽如來說為可哀",
    "X12n0272_009:0081a08": "憐者汝妄自造非菩提咎作是說者名為正說若他",
    "X12n0272_009:0081a09": "說者即魔王說。",
    "X12n0272_009:0081a10": "補曰諸師所判流通分未見定論者或指第八卷",
    "X12n0272_009:0081a11": "文殊問名後為流通或指第九卷七趣後為二種",
    "X12n0272_009:0081a12": "流通或指第十卷阿難若復有人後為流通夫若",
    "X12n0272_009:0081a13": "以問名後為流通者阿難何得躡前妙明妙心而",
    "X12n0272_009:0081a14": "起七趣之問乎若以七趣後為二種流通者如來",
    "X12n0272_009:0081a15": "何特於此流通行門乎按經始自阿難殷勤啟請",
    "X12n0272_009:0081a16": "妙奢摩他三摩禪那最初方便以至如來謂阿難",
    "X12n0272_009:0081a17": "曰汝雖強記但益多聞於奢摩他微密觀照心猶",
    "X12n0272_009:0081a18": "未了遂於將罷法座之後復告大眾及阿難曰汝",
    "X12n0272_009:0081a19": "猶未識修奢摩他毗婆舍那微細魔事原始要終",
    "X12n0272_009:0081a20": "不出修奢摩陀三摩禪那觀行之旨由是而知問",
    "X12n0272_009:0081a21": "名已後俱為正宗直至若復有人下方屬流通也",
    "X12n0272_009:0081a22": "問曰何謂有名鬼倫無名天趣曰隨順殺盜婬是",
    "X12n0272_009:0081a23": "有(句)故淪墮於四惡趣鬼倫其一也反此三種不",
    "X12n0272_009:0081a24": "隨順殺盜婬是無(句)故出生三善趣天趣其一也",
    "X12n0272_009:0081b01": "蓋舉一例諸以定七趣之所自耳然四惡三善中",
    "X12n0272_009:0081b02": "三業所犯亦有兼不兼之謂善惡雖異輪迴則一",
    "X12n0272_009:0081b03": "故有無相傾流轉七趣無有休息若能妙發三摩",
    "X12n0272_009:0081b04": "提者尚不存無二之心況隨順殺盜婬事哉阿修",
    "X12n0272_009:0081b05": "羅義見第五卷福備眾生下。",
    "X12n0272_009:0081b06": "即時如來將罷法座於師子牀攬七寶几迴紫金山",
    "X12n0272_009:0081b07": "再來凭倚普告大眾及阿難言汝等有學緣覺聲聞",
    "X12n0272_009:0081b08": "今日迴心趣大菩提無上妙覺吾今已說真修行法",
    "X12n0272_009:0081b09": "汝猶未識修奢摩他毗婆舍那微細魔事魔境現前",
    "X12n0272_009:0081b10": "汝不能識洗心非正落於邪見或汝陰魔或復天魔",
    "X12n0272_009:0081b11": "或著鬼神或遭魑魅心中不明認賊為子。",
    "X12n0272_009:0081b12": "補云前文已嘗開顯陰濁之相狀而未詳敘眾魔",
    "X12n0272_009:0081b13": "之次序今重出之俾學者安住禪那不為勝妙之",
    "X12n0272_009:0081b14": "境所移則眾魔不戰而自屈此實成佛之大旨也",
    "X12n0272_009:0081b15": "自古義學之師多以通經大略為能事不以進修",
    "X12n0272_009:0081b16": "三昧為要訣遂判為流通矣吾宗明悟之士多亦",
    "X12n0272_009:0081b17": "醉心於徵辯之文不能怡神於精研之域於三決",
    "X12n0272_009:0081b18": "定義失其嚴奉故觸境遇緣為魔所拆困惜哉陰",
    "X12n0272_009:0081b19": "有五種者能蓋覆真性滋發無明總妄想為其原",
    "X12n0272_009:0081b20": "也故色陰以堅固為妄想受陰以虗明為妄想想",
    "X12n0272_009:0081b21": "陰以融通為妄想行陰以幽隱為妄想識陰以罔",
    "X12n0272_009:0081b22": "象虗無顛倒為妄想於奢摩他中不明諸魔所入",
    "X12n0272_009:0081b23": "如認賊為子故曰洗心非正。",
    "X12n0272_009:0081b24": "又復於中得少為足如第四禪無聞比丘妄言證聖",
    "X12n0272_009:0081c01": "天報已畢衰相現前謗阿羅漢身遭後有墮阿鼻獄",
    "X12n0272_009:0081c02": "汝應諦聽吾今為汝子細分別阿難起立并其會中",
    "X12n0272_009:0081c03": "同有學者歡喜頂禮伏聽慈誨。",
    "X12n0272_009:0081c04": "佛告阿難及諸大眾汝等當知有漏世界十二類生",
    "X12n0272_009:0081c05": "本覺妙明覺圓心體與十方佛無二無別由汝妄想",
    "X12n0272_009:0081c06": "迷理為咎癡愛發生生發徧迷故有空性化迷不息",
    "X12n0272_009:0081c07": "有世界生則此十方微塵國土非無漏者皆是迷頑",
    "X12n0272_009:0081c08": "妄想安立當知虗空生汝心內猶如片雲點太清裏",
    "X12n0272_009:0081c09": "況諸世界在虗空耶汝等一人發真歸元此十方空",
    "X12n0272_009:0081c10": "皆悉消殞云何空中所有國土而不振裂汝輩修禪",
    "X12n0272_009:0081c11": "飾三摩地十方菩薩及諸無漏大阿羅漢心精通[泳-永+曶]",
    "X12n0272_009:0081c12": "當處湛然一切魔王及與鬼神諸凡夫天見其宮殿",
    "X12n0272_009:0081c13": "無故崩裂大地振坼水陸飛騰無不驚慴凡夫昏暗",
    "X12n0272_009:0081c14": "不覺遷訛彼等咸得五種神通唯除漏盡戀此塵勞",
    "X12n0272_009:0081c15": "如何令汝摧裂其處是故鬼神及諸天魔魍魎妖精",
    "X12n0272_009:0081c16": "於三昧時僉來惱汝然彼諸魔雖有大怒彼塵勞內",
    "X12n0272_009:0081c17": "汝妙覺中如風吹光如刀斷水了不相觸汝如沸湯",
    "X12n0272_009:0081c18": "彼如堅氷煖氣漸隣不日銷殞徒恃神力但為其客",
    "X12n0272_009:0081c19": "成就破亂由汝心中五陰主人主人若迷客得其便",
    "X12n0272_009:0081c20": "當處禪那覺悟無惑則彼魔事無奈汝何陰消入明",
    "X12n0272_009:0081c21": "則彼羣邪咸受幽氣明能破暗近自消殞如何敢留",
    "X12n0272_009:0081c22": "擾亂禪定若不明悟被陰所迷則汝阿難必為魔子",
    "X12n0272_009:0081c23": "成就魔人如魔登伽殊為眇劣彼唯呪汝破佛律儀",
    "X12n0272_009:0081c24": "八萬行中只毀一戒心清淨故尚未淪溺此乃隳汝",
    "X12n0272_009:0082a01": "寶覺全身如宰臣家忽逢籍沒宛轉零落無可哀救。",
    "X12n0272_009:0082a02": "論曰無聞比丘以精勤不息自初禪至四禪已離",
    "X12n0272_009:0082a03": "八灾患謂已證阿羅漢果矣更不修進及於化時",
    "X12n0272_009:0082a04": "四禪中陰乃見尚有生故忽然起謗遂成邪見天",
    "X12n0272_009:0082a05": "中陰滅墮於惡趣中故曰得少為足也世尊以此",
    "X12n0272_009:0082a06": "會緣阿難故宣示深奧尚念後世墮少聞障故重",
    "X12n0272_009:0082a07": "說五陰各各自麤至細殞滅之時有十境界譬如",
    "X12n0272_009:0082a08": "慈母扶女登車渠渠勸誡隄防其失而懸憂之問",
    "X12n0272_009:0082a09": "曰一人發真歸元十方虗空皆悉銷殞我自可也",
    "X12n0272_009:0082a10": "而曰一切魔王及與鬼神諸凡夫天見其宮殿無",
    "X12n0272_009:0082a11": "故崩裂何也曰凡曰本無今有者便不可信何以",
    "X12n0272_009:0082a12": "故是假法故假法依情情以計而有如水中之月",
    "X12n0272_009:0082a13": "非眼處收意計為有故若悟三界唯心但一寂滅",
    "X12n0272_009:0082a14": "寂滅之中容有魔王鬼神凡夫天類譬如燄爐之",
    "X12n0272_009:0082a15": "內有一縷線故曰云何空中所有國土而不振裂",
    "X12n0272_009:0082a16": "補曰當知虗空生汝心內猶如片雲點太清裏即",
    "X12n0272_009:0082a17": "空生大覺中如海一漚發也況諸世界在虗空耶",
    "X12n0272_009:0082a18": "即迷妄有虗空依空立世界也汝等一人發真歸",
    "X12n0272_009:0082a19": "元此十方空皆悉銷殞即漚滅空本無況復諸三",
    "X12n0272_009:0082a20": "有也。",
    "X12n0272_009:0082a21": "阿難當知汝坐道場銷落諸念其念若盡則諸離念",
    "X12n0272_009:0082a22": "一切精明動靜不移憶忘如一當住此處入三摩提",
    "X12n0272_009:0082a23": "如明目人處大幽暗精性妙淨心未發光此則名為",
    "X12n0272_009:0082a24": "色陰區宇若目明朗十方洞開無復幽黯名色陰盡",
    "X12n0272_009:0082b01": "是人則能超越劫濁觀其所由堅固妄想以為其本",
    "X12n0272_009:0082b02": "阿難當在此中精研妙明四大不織少選之間身能",
    "X12n0272_009:0082b03": "出礙此名精明流溢前境斯但功用暫得如是非為",
    "X12n0272_009:0082b04": "聖證不作聖心名善境界若作聖解即受羣邪。",
    "X12n0272_009:0082b05": "阿難復以此心精研妙明其身內徹是人忽然於其",
    "X12n0272_009:0082b06": "身內拾出蟯蛔身相宛然亦無傷毀此名精明流溢",
    "X12n0272_009:0082b07": "形體斯但精行暫得如是非為聖證不作聖心名善",
    "X12n0272_009:0082b08": "境界若作聖解即受羣邪。",
    "X12n0272_009:0082b09": "又以此心內外精研其時魂魄意志精神除執受身",
    "X12n0272_009:0082b10": "餘皆涉入互為賓主忽於空中聞說法聲或聞十方",
    "X12n0272_009:0082b11": "同敷密義此名精魄遞相離合成就善種暫得如是",
    "X12n0272_009:0082b12": "非為聖證不作聖心名善境界若作聖解即受羣邪",
    "X12n0272_009:0082b13": "又以此心澄露皎徹內外發明十方徧作閻浮檀色",
    "X12n0272_009:0082b14": "一切種類化為如來于時忽見毗盧遮那踞天光臺",
    "X12n0272_009:0082b15": "千佛圍繞百億國土及與蓮華俱時出現此名心魂",
    "X12n0272_009:0082b16": "靈悟所染心光研明照諸世界蹔得如是非為聖證",
    "X12n0272_009:0082b17": "不作聖心名善境界若作聖解即受羣邪。",
    "X12n0272_009:0082b18": "又以此心精研妙明觀察不停抑按降伏制止超越",
    "X12n0272_009:0082b19": "於時忽然十方虗空成七寶色或百寶色同時徧滿",
    "X12n0272_009:0082b20": "不相留礙青黃赤白各各純現此名抑按功力逾分",
    "X12n0272_009:0082b21": "暫得如是非為聖證不作聖心名善境界若作聖解",
    "X12n0272_009:0082b22": "即受羣邪。",
    "X12n0272_009:0082b23": "又以此心研究澄徹精光不亂忽於夜半在暗室內",
    "X12n0272_009:0082b24": "見種種物不殊白晝而暗室物亦不除滅此名心細",
    "X12n0272_009:0082c01": "密澄其見所視洞幽暫得如是非為聖證不作聖心",
    "X12n0272_009:0082c02": "名善境界若作聖解即受羣邪。",
    "X12n0272_009:0082c03": "又以此心圓入虗融四肢忽然同於草木火燒刀斫",
    "X12n0272_009:0082c04": "曾無所覺又則火光不能燒熱縱割其肉猶如削木",
    "X12n0272_009:0082c05": "此名塵併排四大性一向入純暫得如是非為聖證",
    "X12n0272_009:0082c06": "不作聖心名善境界若作聖解即受羣邪。",
    "X12n0272_009:0082c07": "又以此心成就清淨淨心功極忽見大地十方山河",
    "X12n0272_009:0082c08": "皆成佛國具足七寶光明徧滿又見恒沙諸佛如來",
    "X12n0272_009:0082c09": "徧滿空界樓殿華麗下見地獄上觀天宮得無障礙",
    "X12n0272_009:0082c10": "此名欣厭凝想日深想久化成非為聖證不作聖心",
    "X12n0272_009:0082c11": "名善境界若作聖解即受羣邪。",
    "X12n0272_009:0082c12": "又以此心研究深遠忽於中夜遙見遠方市井街巷",
    "X12n0272_009:0082c13": "親族眷屬或聞其語此名迫心逼極飛出故多隔見",
    "X12n0272_009:0082c14": "非為聖證不作聖心名善境界若作聖解即受羣邪",
    "X12n0272_009:0082c15": "又以此心研究精極見善知識形體變移少選無端",
    "X12n0272_009:0082c16": "種種遷改此名邪心含受魑魅或遭天魔入其心腹",
    "X12n0272_009:0082c17": "無端說法通達妙義非為聖證不作聖心魔事銷歇",
    "X12n0272_009:0082c18": "若作聖解即受羣邪。",
    "X12n0272_009:0082c19": "阿難如是十種禪那現境皆是色陰用心交互故現",
    "X12n0272_009:0082c20": "斯事眾生頑迷不自忖量逢此因緣迷不自識謂言",
    "X12n0272_009:0082c21": "登聖大妄語成墮無間獄汝等當依如來滅後於末",
    "X12n0272_009:0082c22": "法中宣示斯義無令天魔得其方便保持覆護成無",
    "X12n0272_009:0082c23": "上道。",
    "X12n0272_009:0082c24": "補曰諸魔依妄想而住陰屬想也想滅陰消魔自",
    "X12n0272_009:0083a01": "潛伏陰存想在魔得伺其隙矣入三摩提者要在",
    "X12n0272_009:0083a02": "不迷五陰主人而親識主人面目知主人住處若",
    "X12n0272_009:0083a03": "識其面目知其住處魔將何所施力豈待煖氣漸",
    "X12n0272_009:0083a04": "憐始能消殞耶世尊謂慶喜曰若不識知心目所",
    "X12n0272_009:0083a05": "在則不能得降伏塵勞是已故古之宗師常自召",
    "X12n0272_009:0083a06": "曰主人翁復自應之曰諾又曰惺惺著他時後日",
    "X12n0272_009:0083a07": "莫受人瞞嗚呼此其可謂真知真識者也倘未能",
    "X12n0272_009:0083a08": "真知真識遇禪那現境當遵如來警誨不作聖證",
    "X12n0272_009:0083a09": "則庶幾矣入此色陰則銷落諸念動靜不移如明",
    "X12n0272_009:0083a10": "目人處大幽暗以心未發光也於四大不織則身",
    "X12n0272_009:0083a11": "能出礙故流溢前境其身內徹則身相宛然故流",
    "X12n0272_009:0083a12": "溢形體內外精研則互為賓主故遞相離合澄露",
    "X12n0272_009:0083a13": "皎徹則照諸世界故靈悟所染觀察不停則功力",
    "X12n0272_009:0083a14": "逾分故不相留礙精光不亂則密澄其見故所視",
    "X12n0272_009:0083a15": "洞幽圓入虗融則排四大性故曾無所覺靜心功",
    "X12n0272_009:0083a16": "極則得無障礙故凝想日深研究深遠則逼極飛",
    "X12n0272_009:0083a17": "出故多隔見研究精極則含受魑魅故無端說法",
    "X12n0272_009:0083a18": "也劫濁依色陰而有此陰若盡則十方洞開非空",
    "X12n0272_009:0083a19": "見不分故能超之四肢集解作四體。",
    "X12n0272_009:0083a20": "阿難彼善男子修三摩提奢摩陀中色陰盡者見諸",
    "X12n0272_009:0083a21": "佛心如明鏡中顯現其像若有所得而未能用猶如",
    "X12n0272_009:0083a22": "魘人手足宛然見聞不惑心觸客邪而不能動此則",
    "X12n0272_009:0083a23": "名為受陰區宇若魘咎歇其心離身返觀其面去住",
    "X12n0272_009:0083a24": "自由無復留礙名受陰盡是人則能超越見濁觀其",
    "X12n0272_009:0083b01": "所由虗明妄想以為其本。",
    "X12n0272_009:0083b02": "阿難彼善男子當在此中得大光曜其心發明內抑",
    "X12n0272_009:0083b03": "過分忽於其處發無窮悲如是乃至觀見蚊虻猶如",
    "X12n0272_009:0083b04": "赤子心生憐愍不覺流淚此名功用抑摧過越悟則",
    "X12n0272_009:0083b05": "無咎非為聖證覺了不迷久自銷歇若作聖解則有",
    "X12n0272_009:0083b06": "悲魔入其心腑見人則悲啼泣無限失於正受當從",
    "X12n0272_009:0083b07": "淪墜。",
    "X12n0272_009:0083b08": "阿難又彼定中諸善男子見色陰消受陰明白勝相",
    "X12n0272_009:0083b09": "現前感激過分忽於其中生無限勇其心猛利志齊",
    "X12n0272_009:0083b10": "諸佛謂三僧祇一念能越此名功用陵率過越悟則",
    "X12n0272_009:0083b11": "無咎非為聖證覺了不迷久自銷歇若作聖解則有",
    "X12n0272_009:0083b12": "狂魔入其心腑見人則誇我慢無比其心乃至上不",
    "X12n0272_009:0083b13": "見佛下不見人失於正受當從淪墜。",
    "X12n0272_009:0083b14": "又彼定中諸善男子見色陰銷受陰明白前無新證",
    "X12n0272_009:0083b15": "歸失故居智力衰微入中隳地逈無所見心中忽然",
    "X12n0272_009:0083b16": "生大枯渴於一切時沈憶不散將此以為勤精進相",
    "X12n0272_009:0083b17": "此名修心無慧自失悟則無咎非為聖證若作聖解",
    "X12n0272_009:0083b18": "則有憶魔入其心腑旦夕撮心懸在一處失於正受",
    "X12n0272_009:0083b19": "當從淪墜。",
    "X12n0272_009:0083b20": "又彼定中諸善男子見色陰銷受陰明白慧力過定",
    "X12n0272_009:0083b21": "失於猛利以諸勝性懷於心中自心已疑是盧舍那",
    "X12n0272_009:0083b22": "得少為足此名用心亡失恒審溺於知見悟則無咎",
    "X12n0272_009:0083b23": "非為聖證若作聖解則有下劣易知足魔入其心腑",
    "X12n0272_009:0083b24": "見人自言我得無上第一義諦失於正受當從淪墜",
    "X12n0272_009:0083c01": "又彼定中諸善男子見色陰消受陰明白新證未獲",
    "X12n0272_009:0083c02": "故心已亡歷覽二際自生艱險於心忽然生無盡憂",
    "X12n0272_009:0083c03": "如坐鐵床如飲毒藥心不欲活常求於人令害其命",
    "X12n0272_009:0083c04": "早取解脫此名修行失於方便悟則無咎非為聖證",
    "X12n0272_009:0083c05": "若作聖解則有一分常憂愁魔入其心腑手執刀劒",
    "X12n0272_009:0083c06": "自割其肉欣其捨壽或常憂愁走入山林不耐見人",
    "X12n0272_009:0083c07": "失於正受當從淪墜。",
    "X12n0272_009:0083c08": "又彼定中諸善男子見色陰銷受陰明白處清淨中",
    "X12n0272_009:0083c09": "以安隱後忽然自有無限喜生心中歡悅不能自止",
    "X12n0272_009:0083c10": "此名輕安無慧自禁悟則無咎非為聖證若作聖解",
    "X12n0272_009:0083c11": "則有一分好喜悅魔入其心腑見人則笑於衢路傍",
    "X12n0272_009:0083c12": "自歌自舞自謂已得無礙解脫失於正受當從淪墜",
    "X12n0272_009:0083c13": "又彼定中諸善男子見色陰銷受陰明白自謂已足",
    "X12n0272_009:0083c14": "忽有無端大我慢起如是乃至慢與過慢及慢過慢",
    "X12n0272_009:0083c15": "或增上慢或卑劣慢一時俱發心中尚輕十方如來",
    "X12n0272_009:0083c16": "何況下位聲聞緣覺此名見勝無慧自救悟則無咎",
    "X12n0272_009:0083c17": "非為聖證若作聖解則有一分大我慢魔入其心腑",
    "X12n0272_009:0083c18": "不禮塔廟摧毀經像謂檀越言此是金銅或是土木",
    "X12n0272_009:0083c19": "經是樹葉或是疊華肉身真常不自恭敬却崇土木",
    "X12n0272_009:0083c20": "實為顛倒其深信者從其毀碎埋棄地中疑誤眾生",
    "X12n0272_009:0083c21": "入無間獄失於正受當從淪墜。",
    "X12n0272_009:0083c22": "又彼定中諸善男子見色陰銷受陰明白於精明中",
    "X12n0272_009:0083c23": "圓悟精理得大隨順其心忽生無量輕安已言成聖",
    "X12n0272_009:0083c24": "得大自在此名因慧獲諸輕清悟則無咎非為聖證",
    "X12n0272_009:0084a01": "若作聖解則有一分好輕清魔入其心腑自謂滿足",
    "X12n0272_009:0084a02": "更不求進此等多作無聞比丘疑誤眾生墮阿鼻獄",
    "X12n0272_009:0084a03": "失於正受當從淪墜。",
    "X12n0272_009:0084a04": "又彼定中諸善男子見色陰消受陰明白於明悟中",
    "X12n0272_009:0084a05": "得虗明性其中忽然歸向永滅撥無因果一向入空",
    "X12n0272_009:0084a06": "空心現前乃至心生長斷滅解悟則無咎非為聖證",
    "X12n0272_009:0084a07": "若作聖解則有空魔入其心腑乃謗持戒名為小乘",
    "X12n0272_009:0084a08": "菩薩悟空有何持犯其人常於信心檀越飲酒噉肉",
    "X12n0272_009:0084a09": "廣行婬穢因魔力故攝其前人不生疑謗鬼心久入",
    "X12n0272_009:0084a10": "或食屎尿與酒肉等一種俱空破佛律儀誤人入罪",
    "X12n0272_009:0084a11": "失於正受當從淪墜。",
    "X12n0272_009:0084a12": "又彼定中諸善男子見色陰銷受陰明白味其虗明",
    "X12n0272_009:0084a13": "深入骨髓其心忽有無限愛生愛極發狂便為貪欲",
    "X12n0272_009:0084a14": "此名定境安順入心無慧自持誤入諸欲悟則無咎",
    "X12n0272_009:0084a15": "非為聖證若作聖解則有欲魔入其心腑一向說欲",
    "X12n0272_009:0084a16": "為菩提道化諸白衣平等行欲其行婬者名持法子",
    "X12n0272_009:0084a17": "神鬼力故於末世中攝其凡愚其數至百如是乃至",
    "X12n0272_009:0084a18": "一百二百或五六百多滿千萬魔心生厭離其身體",
    "X12n0272_009:0084a19": "威德既無陷於王難疑誤眾生入無間獄失於正受",
    "X12n0272_009:0084a20": "當從淪墜。",
    "X12n0272_009:0084a21": "阿難如是十種禪那現境皆是受陰用心交互故現",
    "X12n0272_009:0084a22": "斯事眾生頑迷不自忖量逢此因緣迷不自識謂言",
    "X12n0272_009:0084a23": "登聖大妄語成墮無間獄汝等亦當將如來語於我",
    "X12n0272_009:0084a24": "滅後傳示末法徧令眾生開悟斯義無令天魔得其",
    "X12n0272_009:0084b01": "方便保持覆護成無上道。",
    "X12n0272_009:0084b02": "補曰入此受陰見諸佛心如明鏡中像若有所得",
    "X12n0272_009:0084b03": "而未能用故同魘人也得大光曜則無復留礙故",
    "X12n0272_009:0084b04": "發無窮悲勝相現前則生無限喜故陵率過越智",
    "X12n0272_009:0084b05": "力衰微則生大枯渴故無慧自失慧力過定則得",
    "X12n0272_009:0084b06": "少為足故汩於知見歷覽二際則生無盡憂故失",
    "X12n0272_009:0084b07": "於方便心安隱後則無限喜生故無慧自禁自謂",
    "X12n0272_009:0084b08": "已足則大我慢起故無慧自救圓悟精理則獲諸",
    "X12n0272_009:0084b09": "輕清故更不求進得虗明性則一向入空故長斷",
    "X12n0272_009:0084b10": "滅解味其虗明則無限愛生故誤入諸欲矣此受",
    "X12n0272_009:0084b11": "除盡能離身及觀無復留礙故超見濁永明垂戒",
    "X12n0272_009:0084b12": "曰若見端正男女如死屍相似乃可行婬若割心",
    "X12n0272_009:0084b13": "肝如木石相似乃可食肉若飲酒如屎尿相似乃",
    "X12n0272_009:0084b14": "可飲酒此亦方便語也以如來之言觀之正為空",
    "X12n0272_009:0084b15": "魔所入噫嘻其可哉大般若經曰魔能入一切眾",
    "X12n0272_009:0084b16": "生心令歸依魔黨如膠如漆斷手截臂不以為難",
    "X12n0272_009:0084b17": "魔力之故人皆信伏法華經曰深著虗妄法堅受",
    "X12n0272_009:0084b18": "不可捨乃謗持戒等也。",
    "X12n0272_009:0084b19": "阿難彼善男子修三摩提受陰盡者雖未漏盡心離",
    "X12n0272_009:0084b20": "其形如鳥出籠已能成就從是凡身上歷菩薩六十",
    "X12n0272_009:0084b21": "聖位得意生身隨往無礙。",
    "X12n0272_009:0084b22": "補曰結位文有三節於十迴向後則曰盡是四十",
    "X12n0272_009:0084b23": "一心次成四種妙圓加行於十地後則曰如是皆",
    "X12n0272_009:0084b24": "以三增進故善能成就五十五位真菩提路於受",
    "X12n0272_009:0084c01": "陰盡處則曰從是凡身上歷菩薩六十聖位得意",
    "X12n0272_009:0084c02": "生身隨往無礙愚始人眾讀是經至此竊自謂曰",
    "X12n0272_009:0084c03": "前之結文以乾慧十信十住十行十迴向為四十",
    "X12n0272_009:0084c04": "有一次增四加行十地為五十有五此必以三增",
    "X12n0272_009:0084c05": "進等妙二覺為六十也後讀集解見孤山所箋之",
    "X12n0272_009:0084c06": "語與愚所見若合符契知愚於過去世中亦甞精",
    "X12n0272_009:0084c07": "研之爾及讀無盡海眼且曰此一節是譯人之誤",
    "X12n0272_009:0084c08": "況無六十聖位之文而注釋者又從而率合愈障",
    "X12n0272_009:0084c09": "真理即刪去已能成就隨往無礙二十四字不知",
    "X12n0272_009:0084c10": "此三增進在四種名誨之外冠初乾慧地之前別",
    "X12n0272_009:0084c11": "攝一類大根器凡夫故曰反流旋一六用不行又",
    "X12n0272_009:0084c12": "曰是人即獲無生法忍於後復曰如是皆以三增",
    "X12n0272_009:0084c13": "進故善能成就五十五位真菩提路豈徒然哉既",
    "X12n0272_009:0084c14": "曰從是凡身上歷菩薩六十聖位得非以三增進",
    "X12n0272_009:0084c15": "與夫等妙二覺合而結之乎若止立五十五位則",
    "X12n0272_009:0084c16": "等妙二覺其何所歸雖地前皆屬賢位然此位非",
    "X12n0272_009:0084c17": "諸天外道所升之階乃三世如來所遊之徑故通",
    "X12n0272_009:0084c18": "稱為聖葢四十一心五十五位皆未至極果故不",
    "X12n0272_009:0084c19": "該及今受陰盡如熟寐寱言將極聖位所以併結",
    "X12n0272_009:0084c20": "之也。",
    "X12n0272_009:0084c21": "譬如有人熟寐寱言是人雖則無別所知其言已成",
    "X12n0272_009:0084c22": "音韻倫次令不寐者咸悟其語此則名為想陰區宇",
    "X12n0272_009:0084c23": "若動念盡浮想消除於覺明心如去塵垢一倫生死",
    "X12n0272_009:0084c24": "首尾圓照名想陰盡是人則能超煩惱濁觀其所由",
    "X12n0272_009:0085a01": "融通妄想以為其本。",
    "X12n0272_009:0085a02": "阿難彼善男子受陰虗妙不遭邪慮圓定發明三摩",
    "X12n0272_009:0085a03": "地中心愛圓明銳其精思貪求善巧爾時天魔候得",
    "X12n0272_009:0085a04": "其便飛精附人口說經法其人不覺是其魔著自言",
    "X12n0272_009:0085a05": "謂得無上涅槃來彼求巧善男子處敷座說法其形",
    "X12n0272_009:0085a06": "斯須或作比丘令彼人見或為帝釋或為婦女或比",
    "X12n0272_009:0085a07": "丘尼或寢暗室身有光明是人愚迷惑為菩薩信其",
    "X12n0272_009:0085a08": "教化搖蕩其心破佛律儀潛行貪欲口中好言災祥",
    "X12n0272_009:0085a09": "變異或言如來某處出世或言劫火或說刀兵恐怖",
    "X12n0272_009:0085a10": "於人令其家資無故耗散此名恠鬼年老成魔惱亂",
    "X12n0272_009:0085a11": "是人厭足心生去彼人體弟子與師俱陷王難汝當",
    "X12n0272_009:0085a12": "先覺不入輪迴迷惑不知墮無間獄。",
    "X12n0272_009:0085a13": "阿難又善男子受陰虗妙不遭邪慮圓定發明三摩",
    "X12n0272_009:0085a14": "地中心愛遊蕩飛其精思貪求經歷爾時天魔候得",
    "X12n0272_009:0085a15": "其便飛精附人口說經法其人亦不覺知魔著亦言",
    "X12n0272_009:0085a16": "自得無上涅槃來彼求遊善男子處敷座說法自形",
    "X12n0272_009:0085a17": "無變其聽法者忽自見身坐寶蓮華全體化成紫金",
    "X12n0272_009:0085a18": "光聚一眾聽人各各如是得未曾有是人愚迷惑為",
    "X12n0272_009:0085a19": "菩薩婬逸其心破佛律儀潛行貪欲口中好言諸佛",
    "X12n0272_009:0085a20": "應世某處某人當是某佛化身來此某人即是某菩",
    "X12n0272_009:0085a21": "薩等來化人間其人見故心生傾渴邪見密興種智",
    "X12n0272_009:0085a22": "銷滅此名魃鬼年老成魔惱亂是人厭足心生去彼",
    "X12n0272_009:0085a23": "人體弟子與師俱陷王難汝當先覺不入輪迴迷惑",
    "X12n0272_009:0085a24": "不知墮無間獄。",
    "X12n0272_009:0085b01": "又善男子受陰虗妙不遭邪慮圓定發明三摩地中",
    "X12n0272_009:0085b02": "心愛綿[泳-永+曶]澄其精思貪求契合爾時天魔候得其便",
    "X12n0272_009:0085b03": "飛精附人口說經法其人實不覺知魔著亦言自得",
    "X12n0272_009:0085b04": "無上涅槃來彼求合善男子處敷座說法其形及彼",
    "X12n0272_009:0085b05": "聽法之人外無遷變令其聽者未聞法前心自開悟",
    "X12n0272_009:0085b06": "念念移易或得宿命或有他心或見地獄或知人間",
    "X12n0272_009:0085b07": "好惡諸事或口說偈或自誦經各各歡娛得未曾有",
    "X12n0272_009:0085b08": "是人愚迷或為菩薩綿愛其心破佛律儀潛行貪欲",
    "X12n0272_009:0085b09": "口中好言佛有大小某佛先佛某佛後佛其中亦有",
    "X12n0272_009:0085b10": "真佛假佛男佛女佛菩薩亦然其人見故洗滌本心",
    "X12n0272_009:0085b11": "易入邪悟此名魅鬼年老成魔惱亂是人厭足心生",
    "X12n0272_009:0085b12": "去彼人體弟子與師俱陷王難汝當先覺不入輪迴",
    "X12n0272_009:0085b13": "迷惑不知墮無間獄。",
    "X12n0272_009:0085b14": "又善男子受陰虗妙不遭邪慮圓定發明三摩地中",
    "X12n0272_009:0085b15": "心愛根本窮覽物化性之終始精爽其心貪求辨析",
    "X12n0272_009:0085b16": "爾時天魔候得其便飛精附人口說經法其人先不",
    "X12n0272_009:0085b17": "覺知魔著亦言自得無上涅槃來彼求元善男子處",
    "X12n0272_009:0085b18": "敷座說法身有威神摧伏求者令其座下雖未聞法",
    "X12n0272_009:0085b19": "自然心伏是諸人等將佛涅槃菩提法身即是現前",
    "X12n0272_009:0085b20": "我肉身上父父子子遞代相生即是法身常住不絕",
    "X12n0272_009:0085b21": "都指現在即為佛國無別淨居及金色相其人信受",
    "X12n0272_009:0085b22": "亡失先心身命歸依得未曾有是等愚迷惑為菩薩",
    "X12n0272_009:0085b23": "推究其心破佛律儀潛行貪欲口中好言眼耳鼻舌",
    "X12n0272_009:0085b24": "皆為淨土男女二根即是菩提涅槃真處彼無知者",
    "X12n0272_009:0085c01": "信是穢言此名蠱毒魘勝惡鬼年老成魔惱亂是人",
    "X12n0272_009:0085c02": "厭足心生去彼人體弟子與師俱陷王難汝當先覺",
    "X12n0272_009:0085c03": "不入輪迴迷惑不知墮無間獄。",
    "X12n0272_009:0085c04": "又善男子受陰虗妙不遭邪慮圓定發明三摩地中",
    "X12n0272_009:0085c05": "心愛懸應周流精研貪求冥感爾時天魔候得其便",
    "X12n0272_009:0085c06": "飛精附人口說經法其人元不覺知魔著亦言自得",
    "X12n0272_009:0085c07": "無上涅槃來彼求應善男子處敷座說法能令聽眾",
    "X12n0272_009:0085c08": "暫見其身如百千歲心生愛染不能捨離身為奴僕",
    "X12n0272_009:0085c09": "四事供養不覺疲勞各各令其座下人心知是先師",
    "X12n0272_009:0085c10": "本善知識別生法愛黏如膠漆得未曾有是人愚迷",
    "X12n0272_009:0085c11": "惑為菩薩親近其心破佛律儀潛行貪欲口中好言",
    "X12n0272_009:0085c12": "我於前世於某生中先度某人當時是我妻妾兄弟",
    "X12n0272_009:0085c13": "今來相度與汝相隨歸某世界供養某佛或言別有",
    "X12n0272_009:0085c14": "大光明天佛於中住一切如來所休居地彼無知者",
    "X12n0272_009:0085c15": "信是虗誑遺失本心此名癘鬼年老成魔惱亂是人",
    "X12n0272_009:0085c16": "厭足心生去彼人體弟子與師俱陷王難汝當先覺",
    "X12n0272_009:0085c17": "不入輪迴迷惑不知墮無間獄。",
    "X12n0272_009:0085c18": "又善男子受陰虗妙不遭邪慮圓定發明三摩地中",
    "X12n0272_009:0085c19": "心愛深入克己辛勤樂處陰寂貪求靜謐爾時天魔",
    "X12n0272_009:0085c20": "候得其便飛精附人口說經法其人本不覺知魔著",
    "X12n0272_009:0085c21": "亦言自得無上涅槃來彼求陰善男子處敷座說法",
    "X12n0272_009:0085c22": "令其聽人各知本業或於其處語一人言汝今未死",
    "X12n0272_009:0085c23": "已作畜生敕使一人於後踏尾頓令其人起不能得",
    "X12n0272_009:0085c24": "於是一眾傾心欽服有人起心已知其肇佛律儀外",
    "X12n0272_009:0086a01": "重加精苦誹謗比丘罵詈徒眾訐露人事不避譏嫌",
    "X12n0272_009:0086a02": "口中好言未然禍福及至其時毫髮無失此大力鬼",
    "X12n0272_009:0086a03": "年老成魔惱亂是人厭足心生去彼人體弟子與師",
    "X12n0272_009:0086a04": "俱陷王難汝當先覺不入輪迴迷惑不知墮無間獄",
    "X12n0272_009:0086a05": "又善男子受陰虗妙不遭邪慮圓定發明三摩地中",
    "X12n0272_009:0086a06": "心愛知見勤苦研尋貪求宿命爾時天魔候得其便",
    "X12n0272_009:0086a07": "飛精附人口說經法其人殊不覺知魔著亦言自得",
    "X12n0272_009:0086a08": "無上涅槃來彼求知善男子處敷座說法是人無端",
    "X12n0272_009:0086a09": "於說法處得大寶珠其魔或時化為畜生口銜其珠",
    "X12n0272_009:0086a10": "及雜珍寶簡策符牘諸奇異物先授彼人後著其體",
    "X12n0272_009:0086a11": "或誘聽人藏於地下有明月珠照曜其處是諸聽者",
    "X12n0272_009:0086a12": "得未曾有多食藥草不餐嘉饌或時日餐一麻一麥",
    "X12n0272_009:0086a13": "其形肥充魔力持故誹謗比丘罵詈徒眾不避譏嫌",
    "X12n0272_009:0086a14": "口中好言他方寶藏十方聖賢潛匿之處隨其後者",
    "X12n0272_009:0086a15": "往往見有奇異之人此名山林土地城隍川嶽鬼神",
    "X12n0272_009:0086a16": "年老成魔或有宣婬破佛戒律與承事者潛行五欲",
    "X12n0272_009:0086a17": "或有精進純食草木無定行事惱亂是人厭足心生",
    "X12n0272_009:0086a18": "去彼人體弟子與師多陷王難汝當先覺不入輪迴",
    "X12n0272_009:0086a19": "迷惑不知墮無間獄。",
    "X12n0272_009:0086a20": "又善男子受陰虗妙不遭邪慮圓定發明三摩地中",
    "X12n0272_009:0086a21": "心愛神通種種變化研究化元貪取神力爾時天魔",
    "X12n0272_009:0086a22": "候得其便飛精附人口說經法其人誠不覺知魔著",
    "X12n0272_009:0086a23": "亦言自得無上涅槃來彼求通善男子處敷座說法",
    "X12n0272_009:0086a24": "是人或復手執火光手撮其光分於所聽四眾頭上",
    "X12n0272_009:0086b01": "是諸聽人頂上火光皆長數尺亦無熱性曾不焚燒",
    "X12n0272_009:0086b02": "或水上行如履平地或於空中安座不動或入瓶內",
    "X12n0272_009:0086b03": "或處囊中越牖透垣曾無障礙唯於刀兵不得自在",
    "X12n0272_009:0086b04": "自言是佛身著白衣受比丘禮誹謗禪律罵詈徒眾",
    "X12n0272_009:0086b05": "訐露人事不避譏嫌口中常說神通自在或復令人",
    "X12n0272_009:0086b06": "傍見佛土鬼力惑人非有真實讚歎行婬不毀麤行",
    "X12n0272_009:0086b07": "將諸猥媟以為傳法此名天地大力山精海精風精",
    "X12n0272_009:0086b08": "河精土精一切草木積劫精魅或復龍魅或壽終仙",
    "X12n0272_009:0086b09": "再活為魅或仙期終計年應死其形不化他恠所附",
    "X12n0272_009:0086b10": "年老成魔惱亂是人厭足心生去彼人體弟子與師",
    "X12n0272_009:0086b11": "多陷王難汝當先覺不入輪迴迷惑不知墮無間獄",
    "X12n0272_009:0086b12": "又善男子受陰虗妙不遭邪慮圓定發明三摩地中",
    "X12n0272_009:0086b13": "心愛入滅研究化性貪求深空爾時天魔候得其便",
    "X12n0272_009:0086b14": "飛精附人口說經法其人終不覺知魔著亦言自得",
    "X12n0272_009:0086b15": "無上涅槃來彼求空善男子處敷座說法於大眾內",
    "X12n0272_009:0086b16": "其形忽空眾無所見還從虗空突然而出存沒自在",
    "X12n0272_009:0086b17": "或現其身洞如琉璃或垂手足作栴檀氣或大小便",
    "X12n0272_009:0086b18": "厚如石蜜誹謗戒律輕賤出家口中常說無因無果",
    "X12n0272_009:0086b19": "一死永滅無復後身及諸凡聖雖得空寂潛行貪欲",
    "X12n0272_009:0086b20": "受其欲者亦得空心撥無因果此名日月薄蝕精氣",
    "X12n0272_009:0086b21": "金玉芝草麟鳳龜鶴經千萬年不死為靈出生國土",
    "X12n0272_009:0086b22": "年老成魔惱亂是人厭足心生去彼人體弟子與師",
    "X12n0272_009:0086b23": "多陷王難汝當先覺不入輪迴迷惑不知墮無間獄",
    "X12n0272_009:0086b24": "又善男子受陰虗妙不遭邪慮圓定發明三摩地中",
    "X12n0272_009:0086c01": "心愛長壽辛苦研幾貪求永歲棄分段生頓希變易",
    "X12n0272_009:0086c02": "細相常住爾時天魔候得其便飛精附人口說經法",
    "X12n0272_009:0086c03": "其人竟不覺知魔著亦言自得無上涅槃來彼求生",
    "X12n0272_009:0086c04": "善男子處敷座說法好言他方往還無滯或經萬里",
    "X12n0272_009:0086c05": "瞬息再來皆於彼方取得其物或於一處在一宅中",
    "X12n0272_009:0086c06": "數步之間令其從東詣至西壁是人急行累年不到",
    "X12n0272_009:0086c07": "因此心信疑佛現前口中常說十方眾生皆是吾子",
    "X12n0272_009:0086c08": "我生諸佛我出世界我是元佛出世自然不因修得",
    "X12n0272_009:0086c09": "此名住世自在天魔使其眷屬如遮文茶及四天王",
    "X12n0272_009:0086c10": "毗舍童子未發心者利其虗明食彼精氣或不因師",
    "X12n0272_009:0086c11": "其修行人親自觀見稱執金剛與汝長命現美女身",
    "X12n0272_009:0086c12": "盛行貪欲未逾年歲肝腦枯竭口兼獨言聽若妖魅",
    "X12n0272_009:0086c13": "前人未詳多陷王難未及遇刑先已乾死惱亂彼人",
    "X12n0272_009:0086c14": "以至殂殞汝當先覺不入輪迴迷惑不知墮無間獄",
    "X12n0272_009:0086c15": "阿難當知是十種魔於末世時在我法中出家修道",
    "X12n0272_009:0086c16": "或附人體或自現形皆言已成正徧知覺讚歎婬欲",
    "X12n0272_009:0086c17": "破佛律儀先惡魔師與魔弟子婬婬相傳如是邪精",
    "X12n0272_009:0086c18": "魅其心腑近則九生多踰百世令真修行總為魔眷",
    "X12n0272_009:0086c19": "命終之後必為魔民失正徧知墮無間獄汝今未須",
    "X12n0272_009:0086c20": "先取寂滅縱得無學留願入彼末法之中起大慈悲",
    "X12n0272_009:0086c21": "救度正心深信眾生令不魔著得正知見我今度汝",
    "X12n0272_009:0086c22": "已出生死汝遵佛語名報佛恩。",
    "X12n0272_009:0086c23": "阿難如是十種禪那現境皆是想陰用心交互故現",
    "X12n0272_009:0086c24": "斯事眾生頑迷不自忖量逢此因緣迷不自識謂言",
    "X12n0272_009:0087a01": "登聖大妄語成墮無間獄汝等必須將如來語於我",
    "X12n0272_009:0087a02": "滅後傳示末法徧令眾生開悟斯義無令天魔得其",
    "X12n0272_009:0087a03": "方便保持覆護成無上道。",
    "X12n0272_009:0087a04": "論曰慢有七種於此言六何也曰慢不敬也所謂",
    "X12n0272_009:0087a05": "慢過慢慢過慢我慢增上慢下劣慢邪慢也過慢",
    "X12n0272_009:0087a06": "者謂已過彼起慢故慢過慢兼二慢既不敬又作",
    "X12n0272_009:0087a07": "意凌之故我慢計蘊有我以我慢彼故增上慢謂",
    "X12n0272_009:0087a08": "己增上故卑劣慢慢尊勝者故邪慢慢正故以於",
    "X12n0272_009:0087a09": "定中緣持正法故不言邪慢也又問曰何謂意生",
    "X12n0272_009:0087a10": "身曰入楞伽經曰意生身者喻意去速疾無礙自",
    "X12n0272_009:0087a11": "初地至十地有三種意生身隨往無礙然此心離",
    "X12n0272_009:0087a12": "身即意生因也陀羅尼集經有遮文茶天遮文茶",
    "X12n0272_009:0087a13": "毗舍童子皆食精氣者也。補曰入此想陰能心",
    "X12n0272_009:0087a14": "離其形則得意生身如寱言耳謂人已知其必能",
    "X12n0272_009:0087a15": "上歷聖位與所言已成音韻倫次咸悟其語者同",
    "X12n0272_009:0087a16": "也而於心愛圓明則銳其精思故貪求善巧心愛",
    "X12n0272_009:0087a17": "遊蕩則飛其精思故貪求經歷心愛綿[泳-永+曶]則澄其",
    "X12n0272_009:0087a18": "精思故貪求契合心愛根本則窮其物化故貪求",
    "X12n0272_009:0087a19": "辨析心愛懸應則周流精研故貪求冥感心愛深",
    "X12n0272_009:0087a20": "入則克己辛勤故貪求靜謐心愛知見則勤苦研",
    "X12n0272_009:0087a21": "尋故貪求宿命心愛神通則研究化元故貪取神",
    "X12n0272_009:0087a22": "力心愛入滅則研究化性故貪求深空心愛長壽",
    "X12n0272_009:0087a23": "則辛苦研幾故貪求永歲也然此十種發明境中",
    "X12n0272_009:0087a24": "唯在不迷以至先覺則無咎此陰若盡於覺明心",
    "X12n0272_009:0087b01": "如去塵垢故能超煩惱濁昔長蘆祖照和禪師於",
    "X12n0272_009:0087b02": "定中所見數十里內之事而人未甞有知之者後",
    "X12n0272_009:0087b03": "以莊僧聞過故出揚于外師即入圓寂又道場顏",
    "X12n0272_009:0087b04": "禪師有僧冥坐於祖閣光焰透戶師聞而曳杖往",
    "X12n0272_009:0087b05": "扣之僧舉目師徑以杖擊逐之出寺夫以祖照之",
    "X12n0272_009:0087b06": "不泄外道場之不惑眾也如是今而靜勝工夫尚",
    "X12n0272_009:0087b07": "未臻於古人之域汲汲然唯患人之不己知也葢",
    "X12n0272_009:0087b08": "弟子與師所謂俱陷王難者有之矣悲夫。",
    "X12n0272_009:0087b09": "大佛頂如來密因修證了義諸菩薩萬行首楞嚴經",
    "X12n0272_009:0087b10": "合論卷第九",
    "X12n0272_009:0087b12": "音切",
    "X12n0272_009:0087b13": "勗(詐玉切)。恬(音聒)。耎(而兗切)。繕(音賤)。膜(音莫)。[泳-永+曶](音泯)。坼(丑格切)。慴(音接)。",
    "X12n0272_009:0087b14": "黯(乙減音)。蟯(音饒)。隙(綺戟切)。魘(於琰切)。中墮(與隳同)。寱(音藝)。魃(音鈸)。",
    "X12n0272_009:0087b15": "謐(音密)。訐(音孑)。猥(烏罪切)。媟(音洩)。薄蝕(音博食)。"
}