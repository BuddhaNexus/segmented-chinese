{
    "X81n1568_021:0259a07": "五燈嚴統卷第二十一",
    "X81n1568_021:0259a09": "　　臨濟宗",
    "X81n1568_021:0259a10": "　　　南嶽下十七世",
    "X81n1568_021:0259a11": "天童華禪師法嗣",
    "X81n1568_021:0259a12": "慶元府天童密菴咸傑禪師福州鄭氏子。母夢。廬山",
    "X81n1568_021:0259a13": "老僧入舍。而生。自幼頴悟。出家為僧。不憚遊行。徧參",
    "X81n1568_021:0259a14": "知識。後謁應菴於明果。菴孤硬難入。屢遭呵。一日菴",
    "X81n1568_021:0259a15": "問。如何是正法眼。師遽答曰。破沙盆。庵頷之。及辭回",
    "X81n1568_021:0259a16": "省親。庵送以偈曰。大徹投機句。當陽廓頂門。相從今",
    "X81n1568_021:0259a17": "四載。徵詰洞無痕。雖未付鉢袋。氣宇吞乾坤。却把正",
    "X81n1568_021:0259a18": "法眼。喚作破沙盆。此行將省覲。切忌便跺跟。吾有末",
    "X81n1568_021:0259a19": "後句。待歸要汝遵。出世烏巨。次遷祥符蔣山華藏。未",
    "X81n1568_021:0259a20": "幾詔住徑山靈隱。晚居太白。僧問。虗空消殞時如何。",
    "X81n1568_021:0259a21": "師曰。罪不重科。上堂。達磨不來東土。二祖不往西天。",
    "X81n1568_021:0259a22": "石室行者踏碓忘却移步。玄沙討魚賣峭踏翻釣船。",
    "X81n1568_021:0259a23": "且道。這一隊漢。還有衲僧巴鼻也無。良久。曰當門不",
    "X81n1568_021:0259a24": "用栽荊棘。後代兒孫惹著衣。上堂。牛頭橫說。竪說不",
    "X81n1568_021:0259b01": "知有向上關棙子。有般漆桶輩。東西不辨。南北不分。",
    "X81n1568_021:0259b02": "便問。如何是向上關棙子。何異開眼尿牀。華藏有一",
    "X81n1568_021:0259b03": "轉語。不在向上向下。千手大悲摸索不著。雨寒無處",
    "X81n1568_021:0259b04": "曬[日*良]。今日普請。布施大眾。良久曰。達磨大師無當門",
    "X81n1568_021:0259b05": "齒。上堂。世尊不說說。抝曲作直。迦葉不聞聞。望空啟",
    "X81n1568_021:0259b06": "告。馬祖即心即佛。懸羊頭賣狗肉。趙州勘庵主。貴買",
    "X81n1568_021:0259b07": "賤賣分文不直。祇如文殊是七佛之師。因甚出女子",
    "X81n1568_021:0259b08": "定不得。河天月暈魚分子。槲葉風微鹿養茸。上堂。卓",
    "X81n1568_021:0259b09": "拄杖。曰迷時祇迷這箇。復卓一下。曰悟時祇悟這箇。",
    "X81n1568_021:0259b10": "迷悟雙忘。糞埽堆頭重添搕[打丁+(天/韭)]。莫有向東涌西沒全",
    "X81n1568_021:0259b11": "機獨脫處。道得一句底麼。若道不得。華藏自道去也。",
    "X81n1568_021:0259b12": "擲拄杖曰。三十年後。上堂。舉。金峯和尚示眾云。老僧",
    "X81n1568_021:0259b13": "二十年前。有老婆心。二十年後。無老婆心。時有僧問。",
    "X81n1568_021:0259b14": "如何是和尚二十年前。有老婆心。峯云。問凡答凡。問",
    "X81n1568_021:0259b15": "聖答聖。曰如何是二十年後。無老婆心。峯云。問凡不",
    "X81n1568_021:0259b16": "答凡。問聖不答聖。師曰。烏巨當時若見。但冷笑兩聲。",
    "X81n1568_021:0259b17": "這老漢忽若瞥地。自然不墮聖凡窠臼。上堂。舉。婆子",
    "X81n1568_021:0259b18": "燒庵話。師曰。這箇公案。叢林中少有拈提者。傑上座",
    "X81n1568_021:0259b19": "裂破面皮。不免納敗一上。也要諸方檢點。乃召大眾",
    "X81n1568_021:0259b20": "曰。這婆子。洞房深穩。水泄不通。偏向枯木上糝花。寒",
    "X81n1568_021:0259b21": "巖中發燄。箇僧。孤身迴迥。慣入洪波。等閒坐斷潑天",
    "X81n1568_021:0259b22": "潮。到底身無涓滴水。仔細檢點將來。敲枷打鎖則不",
    "X81n1568_021:0259b23": "無二人。若是佛法。未夢見在。烏巨與麼提持。畢竟意",
    "X81n1568_021:0259b24": "歸何處。良久。曰一把柳絲收不得。和煙搭在玉欄干。",
    "X81n1568_021:0259c01": "上堂。動絃別曲。葉落知秋。舉一明三。目機銖兩。如王",
    "X81n1568_021:0259c02": "秉劒殺活臨時。猶是無風帀帀之波。向上一路。千聖",
    "X81n1568_021:0259c03": "把手共行。合入泥犁地獄。正當與麼時。合作麼生。江",
    "X81n1568_021:0259c04": "南兩浙春寒秋熱。上堂。盡乾坤大地。喚作一句子。擔",
    "X81n1568_021:0259c05": "枷帶鎖。不喚作一句子。業識茫茫。兩頭俱透脫。淨倮",
    "X81n1568_021:0259c06": "倮赤洒洒。沒可把。達磨一宗掃土而盡。所以雲門大",
    "X81n1568_021:0259c07": "師道。盡乾坤大地。無纖毫過患。猶是轉句。不見一法。",
    "X81n1568_021:0259c08": "始是半提。更須知有全提底時節。大小雲門。劒去久",
    "X81n1568_021:0259c09": "矣。方乃刻舟。後示寂。塔于寺之中峯。",
    "X81n1568_021:0259c10": "南嶽下十八世",
    "X81n1568_021:0259c11": "天童傑禪師法嗣",
    "X81n1568_021:0259c12": "夔州臥龍山破庵祖先禪師廣安王氏子。徹證根源。",
    "X81n1568_021:0259c13": "機辯捷出。密庵居杭之靈隱。命師分座。有道者。請益",
    "X81n1568_021:0259c14": "曰。胡孫子捉不住。願垂開示。師曰。用捉作麼。如風吹",
    "X81n1568_021:0259c15": "水自然成紋。住後上堂。不是心。不是佛。不是物。忍俊",
    "X81n1568_021:0259c16": "不禁。為諸人作個撇脫。拈拄杖卓一下曰。流水暗消",
    "X81n1568_021:0259c17": "溪畔石。勸人除卻是非難。上堂。舉。良遂參麻谷話。頌",
    "X81n1568_021:0259c18": "曰。諸人知處良遂知。良遂知處人不知。王維已死無",
    "X81n1568_021:0259c19": "人畵。留得青山對落暉。示楞嚴座主偈曰。見猶離見",
    "X81n1568_021:0259c20": "非真見。還盡八還無可還。木落秋空山骨露。不知誰",
    "X81n1568_021:0259c21": "識老瞿曇。",
    "X81n1568_021:0259c22": "臨安府靈隱松源崇嶽禪師處州吳氏子。初參大慧。",
    "X81n1568_021:0259c23": "後見密庵。會庵入室。問僧。不是心。不是佛。不是物話。",
    "X81n1568_021:0259c24": "師侍側。豁然大悟。上堂。大凡扶竪宗乘。須具頂門正",
    "X81n1568_021:0260a01": "眼。懸肘後靈符。只如寶壽開堂。三聖推出一僧。寶壽",
    "X81n1568_021:0260a02": "便打。三聖道。與麼為人。瞎却鎮州一城人眼去在。寶",
    "X81n1568_021:0260a03": "壽擲下拄杖便歸方丈。二尊宿。等閒一挨一拶。便乃",
    "X81n1568_021:0260a04": "發明臨濟心髓。只是不知性命。總在者僧手裏。還有",
    "X81n1568_021:0260a05": "檢點得出者麼。昔年覓火和烟得。今日擔泉帶月歸。",
    "X81n1568_021:0260a06": "上堂。舉。僧辭趙州。州曰。甚處去。曰諸方學佛法去。州",
    "X81n1568_021:0260a07": "竪拂子曰。有佛處不得住。無佛處急走過。三千里外。",
    "X81n1568_021:0260a08": "逢人不得錯舉。曰與麼則不去也。州曰。摘楊花摘楊",
    "X81n1568_021:0260a09": "花。師曰。鐵山崩倒壓銀山。盤走珠兮珠走盤。密把鴛",
    "X81n1568_021:0260a10": "鴦閒繡出。金針終不與人看。室中問僧。不是風動。不",
    "X81n1568_021:0260a11": "是旛動。汝作麼生會。僧擬議。師便打出。嘉泰二年。八",
    "X81n1568_021:0260a12": "月四日。垂語曰。大力量人。因甚擡脚不起。明眼衲僧。",
    "X81n1568_021:0260a13": "因甚脚跟下。紅絲線不斷。又曰。開口不在舌頭上。復",
    "X81n1568_021:0260a14": "書偈曰。來無所來。去無所去瞥轉玄關。佛祖罔措。趺",
    "X81n1568_021:0260a15": "跏而寂。壽七十一。臘四十。塔全身北高峯之原。",
    "X81n1568_021:0260a16": "慶元府天童枯禪自鏡禪師福州高氏子。上鐘示眾。",
    "X81n1568_021:0260a17": "一模脫就轉風流。平地教他不肎休。要得洪音喧宇",
    "X81n1568_021:0260a18": "宙。直須更上一層樓。",
    "X81n1568_021:0260a19": "饒州薦福曹源生禪師南劒人。舉長沙翫月話。頌曰。",
    "X81n1568_021:0260a20": "浮雲散盡月當空。兔子懷胎產大蟲。跳出風前弄牙",
    "X81n1568_021:0260a21": "爪。至今撼動廣寒宮。",
    "X81n1568_021:0260a22": "臨安府淨慈潛庵慧光禪師化鹽偈曰。合水和泥一",
    "X81n1568_021:0260a23": "處烹。水乾泥盡雪花生。乘時索起撩天價。公驗分明",
    "X81n1568_021:0260a24": "孰敢爭。",
    "X81n1568_021:0260b01": "太平府隱靜萬庵致柔禪師潮州陳氏子。上堂。舉。裴",
    "X81n1568_021:0260b02": "相國真儀可觀。高僧何在因緣。頌曰。浮雲宿霧兩朦",
    "X81n1568_021:0260b03": "朧。行徧千峯與萬峯。驀地喚回霜夜夢。舉頭親見月",
    "X81n1568_021:0260b04": "當空。",
    "X81n1568_021:0260b05": "侍郎張鎡居士號約齋。字功甫。忠烈王諸孫。官直秘",
    "X81n1568_021:0260b06": "閣學士。造密庵籌室。蒙庵示狗子話。忽聞鐘聲悟入。",
    "X81n1568_021:0260b07": "偈曰。鐘一撞耳根塞。赤肉團邊去個賊。有人問我解",
    "X81n1568_021:0260b08": "何宗。舜若多神面門黑。書呈庵庵。肎之。自此瀟然物",
    "X81n1568_021:0260b09": "外。幅巾竹杖。嘯歌往來。後捨宅建慧雲寺。請密庵開",
    "X81n1568_021:0260b10": "山。",
    "X81n1568_021:0260b11": "南嶽下十九世",
    "X81n1568_021:0260b12": "臥龍先禪師法嗣",
    "X81n1568_021:0260b13": "臨安府徑山無準師範禪師劍州梓潼雍氏子。髫歲",
    "X81n1568_021:0260b14": "依陰平山道欽出家。及長請益老宿坐禪之法。宿曰。",
    "X81n1568_021:0260b15": "禪是何物。坐底是誰。師晝夜體究。一日如廁。提前話",
    "X81n1568_021:0260b16": "有省。謁育王佛炤。炤問何處來。師曰。劍州。炤曰。帶得",
    "X81n1568_021:0260b17": "劍來麼。師隨聲便喝。炤笑曰。者烏頭子也亂做。至靈",
    "X81n1568_021:0260b18": "隱。時破庵居第一座。偶同遊石筍庵。有道者。請益胡",
    "X81n1568_021:0260b19": "孫子話。師侍旁大悟。初住明州清源。後受詔主徑山。",
    "X81n1568_021:0260b20": "上堂。名不得。狀不得。取不得。捨不得。只麼得。且道。得",
    "X81n1568_021:0260b21": "箇甚麼。三人證龜成鼈。上堂。若論箇事。直是省要易",
    "X81n1568_021:0260b22": "會。多是諸人自作艱難。自作障礙。所以。有時東廊西",
    "X81n1568_021:0260b23": "廊。見諸人和南問訊。山僧便乃低頭相接。其實無他。",
    "X81n1568_021:0260b24": "只要諸人識得。長老是西川隆慶人氏。若識得去。便",
    "X81n1568_021:0260c01": "與諸人。打些鄉談。說些鄉話。如今且未說。你識得長",
    "X81n1568_021:0260c02": "老。且各自知自家鄉貫也得。還知麼。明州六縣。奉化",
    "X81n1568_021:0260c03": "八鄉。上堂。舉僧問大龍。色身敗壞。如何是堅固法身。",
    "X81n1568_021:0260c04": "龍曰。山花開似錦。澗水湛如藍。師曰。山花似錦水如",
    "X81n1568_021:0260c05": "藍。突出乾坤不露顏。曾踏武陵溪畔路。洞中春色異",
    "X81n1568_021:0260c06": "人間。上堂靈山指月。曹溪話月。遞代相傳。證龜成鼈。",
    "X81n1568_021:0260c07": "範上座尋常有一張口。掛在壁上。未曾動著。今日無",
    "X81n1568_021:0260c08": "端入者行戶事。到如今只得東簸西簸。未免拈起多",
    "X81n1568_021:0260c09": "年曆日。於中點出些子悞賺處。說似諸人。且要郭大",
    "X81n1568_021:0260c10": "李二鄧四張三。知得江南兩浙春寒秋熱。雖然如是。",
    "X81n1568_021:0260c11": "黃河三千年一度清。頌善財入彌勒樓閣話曰。南方",
    "X81n1568_021:0260c12": "經歷幾雲烟。收得珍奇貨滿船。彈指便帆風到岸。一",
    "X81n1568_021:0260c13": "時翻作大光錢。理宗召入內。奏對詳明。賜號佛鑑。及",
    "X81n1568_021:0260c14": "金襴僧伽棃。淳祐己酉三月旦日。示疾。陞座謂眾曰。",
    "X81n1568_021:0260c15": "山僧既老且病。無力與諸人東語西話。今勉強出來。",
    "X81n1568_021:0260c16": "將從前說不到底。盡情向諸人抖擻去也。遂起身抖",
    "X81n1568_021:0260c17": "衣曰。是多少。便歸方丈。十五日集眾遺囑。書偈曰。來",
    "X81n1568_021:0260c18": "時空索索。去也赤條條。更要問端的。天台有石橋。移",
    "X81n1568_021:0260c19": "頃而逝。塔全身於圓炤庵。",
    "X81n1568_021:0260c20": "南康府雲居即庵慈覺禪師蜀人。舉。僧問葉縣。如何",
    "X81n1568_021:0260c21": "是學人密用心處。縣曰。閙市輥毬子。曰意旨如何。縣",
    "X81n1568_021:0260c22": "曰。普請眾人看。頌曰。輥毬閙市眾人看。一陣清風吹",
    "X81n1568_021:0260c23": "面寒。定亂不須雙刃劍。活人何必九還丹。師登雲居",
    "X81n1568_021:0260c24": "時。先一夕宿瑤田庄。夢。伽藍安樂公。謂曰。汝與此山",
    "X81n1568_021:0261a01": "祇有一粥緣。明日午後至寺。晚參罷。會同袍二僧鬬",
    "X81n1568_021:0261a02": "狠。聞於寺司。凡新到例遭斥逐。師深切疑訝。後數年。",
    "X81n1568_021:0261a03": "蜀士有宦達於朝。與師親。故以雲居虗席。請師補處。",
    "X81n1568_021:0261a04": "師欣然承命。將復徵往夢。竟至瑤田庄。而寂。",
    "X81n1568_021:0261a05": "臨安府靈隱石田法薰禪師眉山彭氏子。聞破庵道",
    "X81n1568_021:0261a06": "望。往依焉。室中舉。世尊拈花。迦葉微笑。師曰。焦磚打",
    "X81n1568_021:0261a07": "著連底凍。赤眼撞著火柴頭。庵可之。住後上堂。但得",
    "X81n1568_021:0261a08": "本莫愁末。喚甚麼作本。喚甚麼作末。松栢千年青。不",
    "X81n1568_021:0261a09": "入時人意。牡丹一日紅。滿城公子醉。山僧恁麼道。若",
    "X81n1568_021:0261a10": "有不肎底。是我同參。上堂。舉。僧問慈明。行脚不逢人",
    "X81n1568_021:0261a11": "時如何。明曰。釣絲絞水。師曰。老倒慈明為指迷。釣絲",
    "X81n1568_021:0261a12": "絞水出羣機。時人貪看蘆花白。不見沙鷗隔岸飛。弟",
    "X81n1568_021:0261a13": "子師俊繪師像求讚。有曰。末後一句。分付廚山。眾頗",
    "X81n1568_021:0261a14": "訝之。明日忽示疾。退歸寶壽。趣辦終焉。塔全身於院",
    "X81n1568_021:0261a15": "之後山。",
    "X81n1568_021:0261a16": "靈隱嶽禪師法嗣",
    "X81n1568_021:0261a17": "寧波府天童滅翁文禮禪師臨安阮氏子。幼攜籃隨",
    "X81n1568_021:0261a18": "母採桑。俄而寤念。攜之者誰。遂有離塵志。十六依鄉",
    "X81n1568_021:0261a19": "真向寺剃落。走淨慈參混源。源舉。現成公案放汝三",
    "X81n1568_021:0261a20": "十棒。話不契。謁育王佛炤。炤問。恁麼來者。那箇是汝",
    "X81n1568_021:0261a21": "主人公。師豁然領旨。一日炤問。是風動。是幡動。這僧",
    "X81n1568_021:0261a22": "如何。師曰。物見主眼卓竪。又問。不是風動。不是幡動。",
    "X81n1568_021:0261a23": "甚處見祖師。師曰。揭却腦葢。炤然之。松源唱天童法",
    "X81n1568_021:0261a24": "道於薦福。室中問僧。不是風動。不是旛動。擬議即打",
    "X81n1568_021:0261b01": "出。師聞頓忘知解。往參蒙印可。住後上堂。僧問。人天",
    "X81n1568_021:0261b02": "普集。選佛場開。祖令當機。如何舉唱。師曰。今日約齋",
    "X81n1568_021:0261b03": "請山僧開堂。曰和尚見佛炤時如何。師曰。石中有玉。",
    "X81n1568_021:0261b04": "曰見松源後如何。師曰。沙裏無油。僧禮拜。師曰。從上",
    "X81n1568_021:0261b05": "來事迥絕名模。列祖出興卒難啟口。迫不得已。向第",
    "X81n1568_021:0261b06": "二義門。拈槌竪拂。棒喝交馳。或擎叉。或輥毬。或拽石。",
    "X81n1568_021:0261b07": "或搬土禮上座。尋常橫草不敢拈。竪草不敢踏。今日",
    "X81n1568_021:0261b08": "被人推出。不顧危亡。露個消息。使諸人知道眉毛在",
    "X81n1568_021:0261b09": "眼上。竪拂子曰。千峯勢到岳邊止。萬派聲歸海上消。",
    "X81n1568_021:0261b10": "上堂。事事無礙。青山掩映斜陽外。法法無差櫩前古",
    "X81n1568_021:0261b11": "木閙羣鴉。君不見。太原孚上座。走天涯。楊州五更聞。",
    "X81n1568_021:0261b12": "畵角吹斷落梅花。直至如今未到家。上堂舉。楞嚴經",
    "X81n1568_021:0261b13": "曰。諸可還者。自然非汝不汝還者。非汝而誰。頌曰。不",
    "X81n1568_021:0261b14": "汝還兮復是誰。殘紅流在釣魚磯。日斜風定無人掃。",
    "X81n1568_021:0261b15": "燕子銜將水際飛。上堂。舉。疎山手握木蛇。有僧問。手",
    "X81n1568_021:0261b16": "中是甚麼。山提起曰。曹家女。師曰。手中木蛇。是曹家",
    "X81n1568_021:0261b17": "女。美態異常。惡心難禦。驀拈拄杖曰。如今變現在南",
    "X81n1568_021:0261b18": "山。倒用橫拈誰敢看。擲下曰。炤顧性命。上堂。萬松關",
    "X81n1568_021:0261b19": "迥。九隴烟橫。谷風傳響。澗水流聲。若以眼觀耳聽。拔",
    "X81n1568_021:0261b20": "舌犁耕。不以眼觀耳聽。拔舌犁耕且利害在什麼處。",
    "X81n1568_021:0261b21": "若不同牀睡。焉知被裏穿。上堂有句無句如藤倚樹。",
    "X81n1568_021:0261b22": "坐斷千差毒蛇當路。樹倒藤枯句歸何處。老僧直得",
    "X81n1568_021:0261b23": "五年分疎不下。僧問。祖意教意是同是別。師曰。南山",
    "X81n1568_021:0261b24": "筀筍。東海烏蠈。問龍牙問翠微。如何是祖師西來意。",
    "X81n1568_021:0261c01": "微曰。與我過禪板來。牙度禪板與翠微。微接得便打。",
    "X81n1568_021:0261c02": "意作麼生。師曰。喪盡家財。曰龍牙道。打則任打。要且",
    "X81n1568_021:0261c03": "無祖師西來意。聻。師曰。却堪持論。曰後復問臨濟。濟",
    "X81n1568_021:0261c04": "曰。與我過蒲團來。牙度蒲團。濟接得便打。又作麼生。",
    "X81n1568_021:0261c05": "師曰。草本天下同。曰龍牙又與麼道。畢竟具甚眼目。",
    "X81n1568_021:0261c06": "師曰。重疊關山路。曰忽有問和尚如何是祖師西來",
    "X81n1568_021:0261c07": "意。未審。如何支遣。師曰。速禮三拜。因。虎維那參次。僧",
    "X81n1568_021:0261c08": "問。汝名什麼。曰智虎。師退身作怕勢。虎擬議。師便歸",
    "X81n1568_021:0261c09": "方丈。師。學問淵博。尤精易理。朱晦庵楊慈湖兩先生",
    "X81n1568_021:0261c10": "與之遊。師直示以心法。不為世語狥悅也。晦庵問。母",
    "X81n1568_021:0261c11": "不敬。師叉手示之。慈湖問。不欺之力。師答偈曰。此力",
    "X81n1568_021:0261c12": "分明在不欺。不欺能有幾人知。要明象兔全提句。看",
    "X81n1568_021:0261c13": "取升階正笏時。師。歷主五大剎。歸終於梁渚西丘。嬰",
    "X81n1568_021:0261c14": "微恙說偈脫去。茶毗頂骨牙齒不壞。舍利如璨珠。祔",
    "X81n1568_021:0261c15": "天童應庵塔之東。壽八十四。",
    "X81n1568_021:0261c16": "溫州龍翔石巖希璉禪師潮陽馬氏子。僧問。昔日佛",
    "X81n1568_021:0261c17": "炤光禪師。因。孝宗皇帝宣問。釋迦入山六年。所成何",
    "X81n1568_021:0261c18": "事。炤曰。將謂陛下忘却。意旨如何。師答以頌曰。大根",
    "X81n1568_021:0261c19": "大器大熏修。瞥轉機輪向上頭。萬億斯年惟一佛。雪",
    "X81n1568_021:0261c20": "山元不隔龍樓。",
    "X81n1568_021:0261c21": "臨安府淨慈谷源道禪師舉。石頭剗草話。頌曰。石頭",
    "X81n1568_021:0261c22": "剗草驗英豪。懵懂丹霞眼不高。若解轉身行活路。至",
    "X81n1568_021:0261c23": "今應不累兒曹。",
    "X81n1568_021:0261c24": "常州華藏無礙覺通禪師青苗會上堂。破一微塵出",
    "X81n1568_021:0262a01": "大經。鳶飛魚躍更分明。不將眼看將心看。已見重敲",
    "X81n1568_021:0262a02": "火裏氷。淹黑豆昧平生。直須劫外話豐登。繰成白雪",
    "X81n1568_021:0262a03": "桑重綠。割盡黃雲稻正青。",
    "X81n1568_021:0262a04": "北海心禪師示眾。舉。大顛因韓文公至。問曰。弟子軍",
    "X81n1568_021:0262a05": "州事繁。佛法省要處。乞師一語。顛良久。公罔措。時三",
    "X81n1568_021:0262a06": "平為侍者。敲禪牀三下。顛曰。作麼。平曰。先以定動。後",
    "X81n1568_021:0262a07": "以智拔。公乃曰。和尚門風高峻。弟子於侍者邊得箇",
    "X81n1568_021:0262a08": "入處。師頌曰。將軍宴坐碧油幢。凜凜威風冷似霜。却",
    "X81n1568_021:0262a09": "把機關輕漏洩。至今千古錯商量。",
    "X81n1568_021:0262a10": "慶元府雪竇大歇仲謙禪師金華義烏應氏子。幼見",
    "X81n1568_021:0262a11": "傅大士心王銘。乃誓出家。始見息庵。庵器之。而抑其",
    "X81n1568_021:0262a12": "銳曰。汝儒家習氣不除。何能到大休大歇田地。宜如",
    "X81n1568_021:0262a13": "土木人去。師朝暮研究有省。因以大歇自名。既見松",
    "X81n1568_021:0262a14": "源。一日聞舉秘魔擎杈話。俄失聲曰。爭奈有人不甘。",
    "X81n1568_021:0262a15": "源提竹篦曰。打汝不甘。師擬進語。而篦輒至。茫未有",
    "X81n1568_021:0262a16": "措。源震聲喝。師即豁然。",
    "X81n1568_021:0262a17": "諾庵肇禪師頌陸亘大夫片石話曰。兩手持來難葢",
    "X81n1568_021:0262a18": "覆。依前兩手還分付。一枕清風睡正濃。鳥銜花落嵓",
    "X81n1568_021:0262a19": "前路。",
    "X81n1568_021:0262a20": "安吉州道場山運庵普巖禪師頌趙州布衫話曰。無",
    "X81n1568_021:0262a21": "端提起七斤衫。多少禪人著意參。盡向青州做窠窟。",
    "X81n1568_021:0262a22": "不知春色在江南。",
    "X81n1568_021:0262a23": "台州瑞巖少室光睦禪師題栽松道者贊曰。幾年活",
    "X81n1568_021:0262a24": "計钁頭邊。萬本青松鎖翠烟。夢破曹溪天地濶。再來",
    "X81n1568_021:0262b01": "不值半文錢。",
    "X81n1568_021:0262b02": "鎮江府金山掩室善開禪師上堂。舉僧問雲門。如何",
    "X81n1568_021:0262b03": "是法身。門曰。六不收。佛果曰。一不立。師曰。六不收一",
    "X81n1568_021:0262b04": "不立。清淨法身何處覓。夜來一陣吹葉風。掃盡浮雲",
    "X81n1568_021:0262b05": "月炤壁。頌城東老姥話曰。開眼也著。合眼也著。回避",
    "X81n1568_021:0262b06": "無門。將錯就錯。祥麟只有一隻角。",
    "X81n1568_021:0262b07": "秘監陸遊居士越山陰人問松源曰。心傳之學。可得",
    "X81n1568_021:0262b08": "聞乎。源曰。既是心傳。豈從聞得。公領解。獻偈曰。幾度",
    "X81n1568_021:0262b09": "驅車入帝城。逢僧一例眼雙青。今朝始覺禪家別。說",
    "X81n1568_021:0262b10": "有談空要眼聽。",
    "X81n1568_021:0262b11": "天童鏡禪師法嗣",
    "X81n1568_021:0262b12": "杭州淨慈清溪沅禪師上堂。達磨西來。一坐具地被",
    "X81n1568_021:0262b13": "他神光禮了三拜。一時占了。致令後代兒孫自分疆",
    "X81n1568_021:0262b14": "別界。衲僧家撥草瞻風。朝吳暮越。南天台北五臺。拄",
    "X81n1568_021:0262b15": "杖頭草鞋底。還曾踏著也未。良久。曰切忌踏著。",
    "X81n1568_021:0262b16": "薦福生禪師法嗣",
    "X81n1568_021:0262b17": "臨安府徑山癡絕道冲禪師武信荀氏子。資性絕羣。",
    "X81n1568_021:0262b18": "長應進士不利。受學于梓州妙音院。紹熈三年。出峽",
    "X81n1568_021:0262b19": "時。曹源出世妙果。師往謁。聽其提唱有省。後參松源。",
    "X81n1568_021:0262b20": "於靈隱。源門庭峻絕。笠棲八月。不獲入室。或以失士",
    "X81n1568_021:0262b21": "告。源曰。我已八字打開挂搭渠。自是渠當面蹉過耳。",
    "X81n1568_021:0262b22": "師聞之。口耳俱喪。徹見曹源於妙果龜峯時。嬉笑怒",
    "X81n1568_021:0262b23": "罵。皆為人善巧方便。自是不疑天下老和尚舌頭。初",
    "X81n1568_021:0262b24": "住嘉興天寧。移雪峯。方半載詔遷天童。育王虗席。兼",
    "X81n1568_021:0262c01": "攝住持。上堂。天童用底。來育王用不著。育王用底。來",
    "X81n1568_021:0262c02": "天童用不著。雖然如是。用不著處用有餘。一箭雙鵰",
    "X81n1568_021:0262c03": "隨手落。臘八上堂。舉。世尊覩明星悟道因緣。頌曰。正",
    "X81n1568_021:0262c04": "覺山前失眼睛。是凡是聖盡生盲。至今夜夜明星現。",
    "X81n1568_021:0262c05": "誰肎向伊行處行。未幾被旨遷徑山。一日辭眾上堂。",
    "X81n1568_021:0262c06": "舉。世尊臨入涅槃告眾曰。汝等善觀吾紫磨金色之",
    "X81n1568_021:0262c07": "身。瞻仰取足。無令後悔。今日則有。明日即無。師曰。世",
    "X81n1568_021:0262c08": "尊平生用盡伎倆。臨死之際。求生不得生。求死不得",
    "X81n1568_021:0262c09": "死。山僧則不然。要行便行。要去便去。八臂那吒攔不",
    "X81n1568_021:0262c10": "住。夜分起坐。移頃而逝。遺骨舍利塟金陵山中。",
    "X81n1568_021:0262c11": "隱靜柔禪師法嗣",
    "X81n1568_021:0262c12": "雙杉元禪師頌太宗勸發菩提心話曰。萬里謳歌聖",
    "X81n1568_021:0262c13": "化成。條風塊雨樂樵耕。不因嵩嶽三呼後。無象誰知",
    "X81n1568_021:0262c14": "真太平。",
    "X81n1568_021:0262c15": "南嶽下二十世",
    "X81n1568_021:0262c16": "徑山範禪師法嗣",
    "X81n1568_021:0262c17": "袁州仰山雪巖祖欽禪師年十六得度。銳志咨參。初",
    "X81n1568_021:0262c18": "在雙林鐵橛遠會下。看狗子無佛性話。次過淨慈。參",
    "X81n1568_021:0262c19": "天目禮。禮曰。汝豈不見。臨濟三度問。三遭棒。末後向",
    "X81n1568_021:0262c20": "大愚肋下。築三拳道。元來黃檗佛法無多子。汝但恁",
    "X81n1568_021:0262c21": "麼看。後在徑山無準處。十遷星序。不得徹悟。一日在",
    "X81n1568_021:0262c22": "天目殿上行。擡眸見古栢。觸著向來所得境界。和底",
    "X81n1568_021:0262c23": "颺下。礙膺之物。撲然而散。師出世龍興。晚住仰山。凡",
    "X81n1568_021:0262c24": "六大剎。賜紫登對。名震江湖。上堂。老屋半千間啟。煅",
    "X81n1568_021:0263a01": "聖煅凡。潑天爐鞴。烏藤六七尺振。乃佛乃祖。墜地宗",
    "X81n1568_021:0263a02": "綱。風高月冷。海濶山遙。逆順卷舒縱橫在我。有時恁",
    "X81n1568_021:0263a03": "麼。有時不恁麼。家家門首透長安。恁麼也得。不恁麼",
    "X81n1568_021:0263a04": "也得。處處綠楊堪繫馬。只如高超物表不墮見知。畢",
    "X81n1568_021:0263a05": "竟如何是。六國晏清一句。寺門高開洞庭野。殿脚插",
    "X81n1568_021:0263a06": "入赤沙湖。上堂。純清絕點。正是真常流注。打破鏡來",
    "X81n1568_021:0263a07": "未免一場狼籍。不若遇飯喫飯。遇茶喫茶。曉來獨立",
    "X81n1568_021:0263a08": "空庭外。閒對寒梅幾樹花。上堂。乳燕飛華屋。梅子正",
    "X81n1568_021:0263a09": "香熟。連核和皮一咬百雜碎。元來祖意教意。雪瀑掛",
    "X81n1568_021:0263a10": "層崖。月狖啼寒木。往往有般不知好惡漢。聞道林恁",
    "X81n1568_021:0263a11": "麼道。將謂以境示人。拍膝一下曰。眼裡無筋一世貧。",
    "X81n1568_021:0263a12": "上堂。佛佛授受。祖祖相傳。西天梵語。此土唐言。風滿",
    "X81n1568_021:0263a13": "獵獵弄輕柔。欲立蜻蜓不自繇。五月臨平山下路。藕",
    "X81n1568_021:0263a14": "花無數滿汀洲。且道。是唐言。是梵語。逢人不得錯舉。",
    "X81n1568_021:0263a15": "冬至小參。羣陰剝盡。一陽復來。萬里清湘寒氷發燄。",
    "X81n1568_021:0263a16": "千年古栢枯榦花開。所以道。小人道消。君子道長。四",
    "X81n1568_021:0263a17": "絕堂前地平如掌。就中一人半人。向這裡不移寸步。",
    "X81n1568_021:0263a18": "挨拶得入。便見主賓互換是非杳忘。蒲團獨坐乾坤",
    "X81n1568_021:0263a19": "大。愛日新添一線長。僧問。天氣秋高玉露垂。庭前黃",
    "X81n1568_021:0263a20": "菊綻東籬。臨濟德山施棒喝。不問知音更問誰。師曰。",
    "X81n1568_021:0263a21": "知音知後更誰知。曰與麼則水向石邊流出冷。風從",
    "X81n1568_021:0263a22": "花裏過來香。師曰。閑言語。曰如何是德山棒。師曰。穿",
    "X81n1568_021:0263a23": "過你髑髏。曰如何是臨濟喝。師曰。還聞麼。曰記得臨",
    "X81n1568_021:0263a24": "濟有四喝示眾。此意如何。師曰。從頭問將來。曰如何",
    "X81n1568_021:0263b01": "是一喝如金剛王寶劍。師曰。切忌傷鋒犯手。曰如何",
    "X81n1568_021:0263b02": "是一喝如踞地師子。師曰。真箇可憐生。曰如何是一",
    "X81n1568_021:0263b03": "喝如探竿影草。師曰。不得面前背後。曰如何是一喝",
    "X81n1568_021:0263b04": "不作一喝用。師曰。却須參始得。曰探竿影草驗來人。",
    "X81n1568_021:0263b05": "一喝須教海岳昏。不是法王親的子。等閒誰敢踏渠",
    "X81n1568_021:0263b06": "門。師曰。且緩緩。上堂。心是根法是塵。兩種猶如鏡上",
    "X81n1568_021:0263b07": "痕。鏡已破法不存。疎影橫斜水清淺。暗香浮動月黃",
    "X81n1568_021:0263b08": "昏。因看弄傀儡上堂。鬼面神頭線索牽抽。神頭鬼面",
    "X81n1568_021:0263b09": "牽抽索線。幾多觀底看底。將謂是紅粉佳人。當場妙",
    "X81n1568_021:0263b10": "舞手裏。把柄輕羅白扇。山僧未免為諸人。揭翻布幕",
    "X81n1568_021:0263b11": "去也。卓拄杖。曰伶俐衲僧一見便見。上堂。露地白牛",
    "X81n1568_021:0263b12": "黑黑。是處尋他不得。山青水綠似有如無。眼見耳聞",
    "X81n1568_021:0263b13": "依稀彷彿。全不顧時蹄角却在。纔動著時蹤繇已沒。",
    "X81n1568_021:0263b14": "月下閒將短笛吹。風前休把長繩勒。呵呵呵。也奇特。",
    "X81n1568_021:0263b15": "如今趂亦不去。自在東西南北。無準忌。拈香曰。盡道",
    "X81n1568_021:0263b16": "先師今日死。誰知今日是生朝。不知却有何憑據。紫",
    "X81n1568_021:0263b17": "栢黃檀一處燒。書真贊付高峯曰。上大今已無人。雪",
    "X81n1568_021:0263b18": "岩可知禮也。虗名塞破乾坤。分付原妙侍者。",
    "X81n1568_021:0263b19": "明州天童別山祖智禪師順慶楊氏子。十四得度。聞",
    "X81n1568_021:0263b20": "僧誦六巖語悅之。時巖住蘇之穹窿。亟往從焉。後見",
    "X81n1568_021:0263b21": "無準於雪竇。準知是法器待之彌峻。時或棒喝交下。",
    "X81n1568_021:0263b22": "一語不少貸。師擬對。輒噤不能發。繇是知解都喪。久",
    "X81n1568_021:0263b23": "而言曰。吾生平伎倆皆死法。今見此翁始行活路。既",
    "X81n1568_021:0263b24": "而準移徑山。命師分座。寶祐丙辰。被旨住天童。一囊",
    "X81n1568_021:0263c01": "一鉢縛茅以居。上堂。舉。麻谷問臨濟。大悲千手眼。那",
    "X81n1568_021:0263c02": "箇是正眼。濟曰。大悲千手眼。那箇是正眼。速道。速道。",
    "X81n1568_021:0263c03": "谷近前。拽臨濟下禪牀。却坐。濟近前曰。不審。谷擬議。",
    "X81n1568_021:0263c04": "濟便喝。拽下禪牀却坐。谷便出去。師曰。賊隊相逢午",
    "X81n1568_021:0263c05": "夜時。攙旗奪鼓討便宜。驀然天曉重相見。滿面羞慚",
    "X81n1568_021:0263c06": "各自歸。庚辰九月旦。示眾曰。雲淡月華新。木脫山骨",
    "X81n1568_021:0263c07": "露。有天有地來。幾箇眼睛活。有省問者。師曰。不及相",
    "X81n1568_021:0263c08": "見。各自努力。越十日夜分。囑後事已。叉手而寂。",
    "X81n1568_021:0263c09": "環溪一禪師頌即心即佛話曰。即心即佛。砒霜狼毒。",
    "X81n1568_021:0263c10": "起死回生。不消一服。",
    "X81n1568_021:0263c11": "杭州淨慈斷橋妙倫禪師台之黃巖徐氏子。初見谷",
    "X81n1568_021:0263c12": "源於瑞巖。聞麻三斤話疑之。忽閱楞伽。至蚊蟲螻蟻。",
    "X81n1568_021:0263c13": "無有言說。而能辦事。豁然有省。次謁無準於雪竇。準",
    "X81n1568_021:0263c14": "以狗子因何有業識。令師下語。凡三十轉不契。師曰。",
    "X81n1568_021:0263c15": "可無方便乎。準以真淨所頌答之。師竦然。良久。聞板",
    "X81n1568_021:0263c16": "聲通身汗下。頓脫知見。出世祇園。遷瑞巖國清。至淨",
    "X81n1568_021:0263c17": "慈。上堂。荊山有玉。獲得者不在荊山。赤水有珠。拾得",
    "X81n1568_021:0263c18": "者不在赤水。衲僧有無位真人。證得者出入不在面",
    "X81n1568_021:0263c19": "門。驀拈拄杖。橫按曰。會麼。幽州江口石人蹲。上堂。舉",
    "X81n1568_021:0263c20": "永明潛初參法眼。眼曰。子參請外。看什麼經。潛曰。華",
    "X81n1568_021:0263c21": "嚴眼曰。總別同異。成壞六相。是何門攝。潛曰。世出世",
    "X81n1568_021:0263c22": "間。一切法皆具六相。眼曰。空具六相不。潛無對。眼曰。",
    "X81n1568_021:0263c23": "何不問去。潛却問。空具六相不。眼曰。空潛開悟。眼曰。",
    "X81n1568_021:0263c24": "子作麼生會。潛曰。空。眼然之。師曰。空兮空兮無背面。",
    "X81n1568_021:0264a01": "拈起豁然成兩片。擔向南屏山角頭。千古萬古少人",
    "X81n1568_021:0264a02": "見。要見麼。以拂子打圓相曰。金烏飛上琉璃殿。臨終",
    "X81n1568_021:0264a03": "集眾。入室作書。辭諸山。及魏國公。公使人問曰。師生",
    "X81n1568_021:0264a04": "天台。因甚死在淨慈。師曰。日出東方夜落西。書偈而",
    "X81n1568_021:0264a05": "化。",
    "X81n1568_021:0264a06": "明州天童西巖惠禪師示眾。舉。金峯因僧問。是身無",
    "X81n1568_021:0264a07": "知。如土木瓦石。此意如何。峯下禪牀。扭僧耳朵。僧負",
    "X81n1568_021:0264a08": "痛作聲。峯曰。今日始捉著箇無知漢。僧作禮出。峯召",
    "X81n1568_021:0264a09": "闍黎。僧回首。峯曰。若到堂中不可舉著。僧曰。何故。峯",
    "X81n1568_021:0264a10": "曰。大有人笑。金峯老婆心。師曰。扁舟劃斷曉江雲。一",
    "X81n1568_021:0264a11": "曲高歌遠送君。驚起灘頭野鴨子。海天飛去不成羣。",
    "X81n1568_021:0264a12": "頌六祖傳衣話曰。不作樵夫作碓夫。只將脚力驗精",
    "X81n1568_021:0264a13": "麤。知他踏著踏不著。和米和糠到鉢盂。",
    "X81n1568_021:0264a14": "月坡明禪師舉僧問子湖。自古上賢。還達真正理否。",
    "X81n1568_021:0264a15": "湖云。達。僧云。真正理作麼生達。湖云。霍光當時賣假",
    "X81n1568_021:0264a16": "銀城。與單于契書。是什麼人作。僧無語。師頌曰。手裏",
    "X81n1568_021:0264a17": "絲綸卷復舒。扁舟撩撥洞庭湖。忽然惡浪翻空去。收",
    "X81n1568_021:0264a18": "拾歸來一伎無。",
    "X81n1568_021:0264a19": "希叟曇禪師舉。僧問南泉。師歸丈室將何指南。泉曰。",
    "X81n1568_021:0264a20": "昨夜三更失却牛。天明起來失却火。頌曰。奴顏婢膝",
    "X81n1568_021:0264a21": "走人間。羞見羊裘七里灘。文叔雖為天子貴。子陵元",
    "X81n1568_021:0264a22": "作故人看。",
    "X81n1568_021:0264a23": "杭州靈隱退耕寧禪師上堂。目前雨餘山色翠。座間",
    "X81n1568_021:0264a24": "風暖鳥聲喧。拍禪牀一下曰。堪笑老胡無轉智。少室",
    "X81n1568_021:0264b01": "峯前坐九年。上堂。極目千峯鎖翠。滿空柳絮飛綿。可",
    "X81n1568_021:0264b02": "憐無位真人。一向草宿露眠。啞。今春看又過。何日是",
    "X81n1568_021:0264b03": "歸年。",
    "X81n1568_021:0264b04": "靈隱薰禪師法嗣",
    "X81n1568_021:0264b05": "杭州淨慈愚極慧禪師參石田。田舉。雲門念七話無",
    "X81n1568_021:0264b06": "人下語。忽有僧纔跨門。田曰。雪峯輥毬。師在傍領悟。",
    "X81n1568_021:0264b07": "說偈曰。雲門念七。雪峰輥毬。白蘋紅蓼。明月孤舟。田",
    "X81n1568_021:0264b08": "頷之。",
    "X81n1568_021:0264b09": "杭州中竺雪屋珂禪師上堂。枯桑知天風。海水知天",
    "X81n1568_021:0264b10": "寒。且道。衲僧知箇甚麼。知道飯是米做。直饒恁麼。閻",
    "X81n1568_021:0264b11": "羅老子。索飯錢有日在。題初祖贊曰。一葦截流。深心",
    "X81n1568_021:0264b12": "叵測。梁土太平。魏邦著賊。師以宋鼎既遷。即謝寺事。",
    "X81n1568_021:0264b13": "金山默庵覺禪師雅知師。時元兵下江南。庵被總兵",
    "X81n1568_021:0264b14": "伯顏協。而置之幕中。從至武林。默庵言於伯顏。請師",
    "X81n1568_021:0264b15": "住靈隱。親持請疏扣師門。師抽關露半面。問曰。汝為",
    "X81n1568_021:0264b16": "誰。庵曰。故人某甲。師落關曰。我不識汝。葢。師雖處世",
    "X81n1568_021:0264b17": "外。而以忠節自持。故不屑靈隱之命。後斷江恩禪師",
    "X81n1568_021:0264b18": "贊曰。雪屋今亡四十年。高風凜凜尚依然。伯顏丞相",
    "X81n1568_021:0264b19": "拜牀下。不肎為渠來冷泉。",
    "X81n1568_021:0264b20": "天童聾禪師法嗣",
    "X81n1568_021:0264b21": "明州育王橫川如珙禪師示眾。舉。玄沙三種病人話。",
    "X81n1568_021:0264b22": "頌曰。曲設多方騐作家。有誰親見老玄沙。耳聾口瘂",
    "X81n1568_021:0264b23": "眼睛瞎。五濁眾生數似麻。夜參。少室無門戶。如何便",
    "X81n1568_021:0264b24": "得通。夜深寧耐立。聽我話西東。",
    "X81n1568_021:0264c01": "杭州淨慈石林行鞏禪師上堂。山靜課花蜂股重。林",
    "X81n1568_021:0264c02": "空含籜笋肌明。倚欄不覺成癡兀。又得黃鸝喚一聲。",
    "X81n1568_021:0264c03": "思溪恁麼道。好喫拄杖三十。何故。為他不合。隨聲逐",
    "X81n1568_021:0264c04": "色。上堂。舉。雪峯在僧堂內燒火。閉却前後門。乃呌曰。",
    "X81n1568_021:0264c05": "救火。救火。玄沙將一片柴。從窓櫺中拋入。峯便開門。",
    "X81n1568_021:0264c06": "師曰。高燒榾柮煖通身。快活難禁一屋春。不是謝郎",
    "X81n1568_021:0264c07": "來合火。誰知門外有寒人。上堂。水鄉水濶地多濕。六",
    "X81n1568_021:0264c08": "月花蚊嘴似鐵。夜半起來惱不徹。惱不徹作什麼。牀",
    "X81n1568_021:0264c09": "頭一柄扇。無端又打折。",
    "X81n1568_021:0264c10": "華藏通禪師法嗣",
    "X81n1568_021:0264c11": "杭州徑山虗舟普度禪師江都史氏子。謁無礙。礙問。",
    "X81n1568_021:0264c12": "不與萬法為侶者。是甚麼人。師曰。金香爐下鐵崑崙。",
    "X81n1568_021:0264c13": "礙曰。將謂者矮子有長處。見解只如此。師作禮曰。謝",
    "X81n1568_021:0264c14": "和尚證明。住后上堂。萬法是心光。諸緣惟性曉。本無",
    "X81n1568_021:0264c15": "迷悟人。只要今日了。既無迷悟人。了箇甚麼。卓拄杖",
    "X81n1568_021:0264c16": "曰。千言萬語無人會。又逐流鶯過短墻。上堂。舉。世尊",
    "X81n1568_021:0264c17": "摩胸示眾話。頌曰。雙林樹下手摩胸。說有談無恣脫",
    "X81n1568_021:0264c18": "空。若謂瞿曇曾入滅。錯教啼鳥笑春風。至元丁丑。被",
    "X81n1568_021:0264c19": "命。徑山值火餘。志圖興復將有緒。俄示微恙。索筆大",
    "X81n1568_021:0264c20": "書曰。八十二年。駕無底船。踏翻歸去。明月一天。擲筆",
    "X81n1568_021:0264c21": "而逝。",
    "X81n1568_021:0264c22": "雪竇謙禪師法嗣",
    "X81n1568_021:0264c23": "平江府承天覺庵真禪師有華嚴講主。挾上命。將易",
    "X81n1568_021:0264c24": "為講肆。師曰。汝能說禪。吾從汝易。吾不能說教。汝易",
    "X81n1568_021:0265a01": "吾從。于是撾鼓陞堂。以一喝入五教。顯示吾宗千聖",
    "X81n1568_021:0265a02": "頂[寧*頁]一著子。講主泣拜。懺悔而退。",
    "X81n1568_021:0265a03": "道場巖禪師法嗣",
    "X81n1568_021:0265a04": "臨安府徑山虗堂智愚禪師四明人。上堂。舉雪竇住",
    "X81n1568_021:0265a05": "翠峯時。有數僧到。竇曰。新到那。曰是。竇曰。參堂去。僧",
    "X81n1568_021:0265a06": "纔行。竇復喚曰。來來。僧回首。竇曰。洞庭難得師僧到。",
    "X81n1568_021:0265a07": "與你一椀茶喫。師曰。入門句子已先酬。喚去呼來第",
    "X81n1568_021:0265a08": "二頭。到此不知茶味者。紛紛空買洞庭舟。師初住淨",
    "X81n1568_021:0265a09": "慈。天使傳旨問。趙州八十行脚。虗堂因甚八十住山。",
    "X81n1568_021:0265a10": "師舉。趙州行脚到臨濟話。頌曰。趙州八十方行脚。虗",
    "X81n1568_021:0265a11": "堂八十再住山。別有一機恢佛祖。九重城裏動龍顏。",
    "X81n1568_021:0265a12": "使以頌回奏。上大悅。錫賚甚優。室中甞垂語曰。己眼",
    "X81n1568_021:0265a13": "未明底。因甚麼。將虗空作布袴著。畫地為牢底。因甚。",
    "X81n1568_021:0265a14": "透這箇不過。入海算沙底。因甚。向針鋒頭上翹足。",
    "X81n1568_021:0265a15": "杭州淨慈石帆衍禪師示眾。舉。僧問溈山。如何是百",
    "X81n1568_021:0265a16": "丈真。山下禪牀叉手立。曰如何是和尚真。山却坐。頌",
    "X81n1568_021:0265a17": "曰。老婦臨粧絳點唇。人前自逞好精神。顰眉冷笑深",
    "X81n1568_021:0265a18": "相似。不顧傍邊掩鼻人。",
    "X81n1568_021:0265a19": "金山開禪師法嗣",
    "X81n1568_021:0265a20": "臨安府徑山石溪心月禪師眉州人。僧問。如何是佛。",
    "X81n1568_021:0265a21": "師曰。矮子看戲。上堂。舉。馬祖示眾曰。凡有言句是提",
    "X81n1568_021:0265a22": "婆宗。以此箇為主。師曰。玉轉珠回著眼看。有相干處",
    "X81n1568_021:0265a23": "沒相干。只將此箇以為主。喝一喝。曰一劍倚天星斗",
    "X81n1568_021:0265a24": "寒。",
    "X81n1568_021:0265b01": "徑山冲禪師法嗣",
    "X81n1568_021:0265b02": "杭州淨慈簡翁敬禪師舉。雲門示眾云。聞聲悟道。見",
    "X81n1568_021:0265b03": "色明心。遂舉手曰。觀世音菩薩。將錢買餬餅。放下手",
    "X81n1568_021:0265b04": "曰。元來祇是饅頭。師頌曰。一曲風前信是誰。調高爭",
    "X81n1568_021:0265b05": "肎落今時。見無人會曲中意。又把雲簫特地吹。",
    "X81n1568_021:0265b06": "北山隆禪師頌鳥窠布毛話曰。八十翁翁要力行。布",
    "X81n1568_021:0265b07": "毛吹起禍重生。殺人流血三千里。枯樹枝頭一老僧。",
    "X81n1568_021:0265b08": "南嶽下二十一世",
    "X81n1568_021:0265b09": "仰山欽禪師法嗣",
    "X81n1568_021:0265b10": "杭州西天目高峯原妙禪師蘇之吳江人。俗姓徐。母",
    "X81n1568_021:0265b11": "周氏。夢。癯僧乘舟投宿而娩。幼嗜趺坐。年十五。從嘉",
    "X81n1568_021:0265b12": "禾密印寺法住圓顱。二十二請益斷橋。倫令參生從",
    "X81n1568_021:0265b13": "何來。死從何去話。次謁雪巖於北磵。纔問訊插香。巖",
    "X81n1568_021:0265b14": "即打出。後凡入門。巖便問。阿誰與汝拖箇死屍來。聲",
    "X81n1568_021:0265b15": "未絕。巖亦打出。一日覩五祖演和尚真贊曰。百年三",
    "X81n1568_021:0265b16": "萬六千朝。反覆元來是這漢。驀然打破死屍之疑。時",
    "X81n1568_021:0265b17": "巖住南明。師往省。巖問。阿誰與你拖箇死屍到這裏。",
    "X81n1568_021:0265b18": "師便喝。巖拈棒。師把住曰。今日打某甲不得。巖曰。為",
    "X81n1568_021:0265b19": "甚打不得。師拂袖而出。巖赴天寧。師隨侍焉。一日巖",
    "X81n1568_021:0265b20": "問。日間浩浩時。作得主麼。師曰。作得主。曰睡夢中作",
    "X81n1568_021:0265b21": "得主麼。師曰。作得主。曰正睡著時。無夢。無想。無見。無",
    "X81n1568_021:0265b22": "聞。主在什麼處。師無語。巖囑曰。從今日去也不要汝",
    "X81n1568_021:0265b23": "學佛學法。也不要汝窮古窮。今但只飢來喫飯。倦來",
    "X81n1568_021:0265b24": "打眠。纔眠覺來。抖擻精神。我這一覺主人公。畢竟在",
    "X81n1568_021:0265c01": "甚處安身立命。師遂奮志入龍鬚。越五祀。因同宿友",
    "X81n1568_021:0265c02": "推枕墮地作聲。廓然大徹。遷武康雙髻。戶屨彌滿。應",
    "X81n1568_021:0265c03": "接弗暇。師宵遁入西天目之獅子巖。營小室如舟。榜",
    "X81n1568_021:0265c04": "曰死關。斷緣屏侍。有三關語。示眾曰。大徹底人本脫",
    "X81n1568_021:0265c05": "生死。因甚命根不斷。佛祖公案只是一箇道理。因甚",
    "X81n1568_021:0265c06": "有明與不明。大修行人當遵佛行。因甚不守毗尼。弗",
    "X81n1568_021:0265c07": "契即拒戶不納。至元丁未。雪巖寄竹篦法語至。眾復",
    "X81n1568_021:0265c08": "請就石室內開堂。僧問。如何是十方同聚會。師曰。龍",
    "X81n1568_021:0265c09": "蛇混雜。凡聖交參。曰如何是箇箇學無為。師曰。口吞",
    "X81n1568_021:0265c10": "佛祖。眼葢乾坤。曰如何是選佛場。師曰。東西十萬。南",
    "X81n1568_021:0265c11": "北八千。曰如何是心空及第歸。師曰。動容揚古路。不",
    "X81n1568_021:0265c12": "墮悄然機。曰恁麼。則言言見諦。句句朝宗。師曰。你甚",
    "X81n1568_021:0265c13": "處見得。僧喝。師曰。也是掉棒打月。曰此事且止。只如",
    "X81n1568_021:0265c14": "西峯今日十方聚會。選佛場開。畢竟有何祥瑞。師曰。",
    "X81n1568_021:0265c15": "山河大地。萬象森羅。情與無情。悉皆成佛。曰既皆成",
    "X81n1568_021:0265c16": "佛。因甚學人不成佛。師曰。汝若成佛。爭教大地成佛。",
    "X81n1568_021:0265c17": "曰畢竟學人過在甚處。師曰。湘之南潭之北。曰還許",
    "X81n1568_021:0265c18": "懺悔也無。師曰。禮拜著。僧纔拜。師曰。獅子咬人。韓盧",
    "X81n1568_021:0265c19": "逐塊。上堂。昨夜夢中作得一偈。舉似大眾。良久曰。忘",
    "X81n1568_021:0265c20": "却了也。驀拈拄杖曰。拄杖子還記得麼。良久曰。同坑",
    "X81n1568_021:0265c21": "無異土。中夏上堂。以拂子[(中口+○)│+卜]曰。四十五日前薦得。非",
    "X81n1568_021:0265c22": "特日消萬兩黃金。亦乃能應四天下供養。四十五日",
    "X81n1568_021:0265c23": "後薦得。寸絲滴水也當牽犂拽耙償他。擊禪牀一下。",
    "X81n1568_021:0265c24": "曰曾經巴峽猿啼處。不是愁人也斷腸。上堂。海底泥",
    "X81n1568_021:0266a01": "牛銜月走。簷前石虎抱兒眠。鐵蛇鑽入金剛眼。崑崙",
    "X81n1568_021:0266a02": "騎象鷺鷥牽。此四句內有一句。能殺能活。能縱能奪。",
    "X81n1568_021:0266a03": "若檢點得出。許汝一生參學事畢。上堂。日正暄春已",
    "X81n1568_021:0266a04": "暮。落花片片隨流去。拈拄杖曰。拄杖枝頭一點紅。馨",
    "X81n1568_021:0266a05": "香遍界無人顧。大眾。顧不顧。即且止。畢竟一歸何處。",
    "X81n1568_021:0266a06": "遂擲下拄杖。上堂。門外有一人。用盡機謀要入。入不",
    "X81n1568_021:0266a07": "得。門裏有一人。做盡伎倆要出。出不得。出不得。入不",
    "X81n1568_021:0266a08": "得。且置。且道。門外人與門裏人相見時如何。愁人莫",
    "X81n1568_021:0266a09": "向愁人說。說向愁人愁殺人。送法被至上堂。裁蜀錦",
    "X81n1568_021:0266a10": "剪吳綾。披白玉間黃金。打成一片時。針劄不入。羅紋",
    "X81n1568_021:0266a11": "結角處。線路難尋。雖然只如西峯。以諸法空為座。以",
    "X81n1568_021:0266a12": "拄杖指被。曰還著得這箇麼。靠拄杖曰。天香影散莓",
    "X81n1568_021:0266a13": "苔石。五葉花開薝蔔林。師貌古神清。行解真寔。僧俗",
    "X81n1568_021:0266a14": "皆手額讚歎曰。古佛善知識也。元貞乙未。臘朔上堂。",
    "X81n1568_021:0266a15": "曰。西峯三十年。妄談般若。罪犯彌天。末後一句。不敢",
    "X81n1568_021:0266a16": "累及平人。自領去也。大眾還知落處麼。良久曰。毫釐",
    "X81n1568_021:0266a17": "有差。天地懸隔。書偈曰。來不入死關。去不出死關。鐵",
    "X81n1568_021:0266a18": "蛇鑽入眼。撞倒須彌山。泊然而逝。塔全軀於死關。壽",
    "X81n1568_021:0266a19": "五十八。臘四十三。",
    "X81n1568_021:0266a20": "衡州靈雲鐵牛持定禪師磻溪王氏子。壯歲謁肎庵。",
    "X81n1568_021:0266a21": "勤剪髮。聞別傳之旨。情累釋然。尋依雪巖。居槽厰服",
    "X81n1568_021:0266a22": "杜多行。巖示眾曰。兄弟做工夫。若也七日夜。一念無",
    "X81n1568_021:0266a23": "間。眼不交眨。無箇入處。斫取老僧頭做舀屎杓。師默",
    "X81n1568_021:0266a24": "領旨。勵精奮發。適染疾。自取觸桶。就屏處危坐其上。",
    "X81n1568_021:0266b01": "單持正念。目不交睫者七日。至夜將半。忽覺山河大",
    "X81n1568_021:0266b02": "地覿露堂堂久之如聞擊木聲。驚醒徧體汗流。其疾",
    "X81n1568_021:0266b03": "遂愈。旦舉似巖。巖詰以公案。酬對無滯。越五載。方為",
    "X81n1568_021:0266b04": "大僧。又六年聞巖上堂。舉亡僧死了。燒了向什麼處",
    "X81n1568_021:0266b05": "去。自代曰。山河及大地。全露法王身。言下疑情蕩盡。",
    "X81n1568_021:0266b06": "身如踴高丈許。眾退。即詣方丈曰。適來和尚舉揚般",
    "X81n1568_021:0266b07": "若。驚得法堂前石獅子。笑舞不已。巖曰。試道看。師曰。",
    "X81n1568_021:0266b08": "劫外春回萬物枯。山河大地一塵無。法身超出如何",
    "X81n1568_021:0266b09": "舉。笑倒西天碧眼胡。巖敲桌子曰。山河大地一塵無。",
    "X81n1568_021:0266b10": "這箇是什麼。師作掀倒勢。巖笑曰。一彩兩賽。入室次。",
    "X81n1568_021:0266b11": "巖問。親切處道將一句來。師曰。不道。巖曰。為什麼不",
    "X81n1568_021:0266b12": "道。師拈起香盒曰。這箇得來。不值半文錢。巖曰。多口",
    "X81n1568_021:0266b13": "漢。巡堂次。師以楮被裹身而睡。巖召至方丈。厲聲曰。",
    "X81n1568_021:0266b14": "我巡堂。汝打睡。若道得即放過。若道不得趂汝下山。",
    "X81n1568_021:0266b15": "師隨答曰。銕牛無力嬾耕田。帶索和犂就雪眠。大地",
    "X81n1568_021:0266b16": "白銀都葢覆。德山無處下金鞭。巖曰。好箇銕牛也。因",
    "X81n1568_021:0266b17": "以為號。一時行輩靡不推服。後之酃縣。過桃源山。愛",
    "X81n1568_021:0266b18": "其幽深。有棲遯意。遂束茆為廬。與二三禪徒。共處。雨",
    "X81n1568_021:0266b19": "霧晦冥之夕。鬼獸圍呼。師舉迷悟因緣諭之。授以戒",
    "X81n1568_021:0266b20": "法。羣怪遂息。達魯花赤伯顏公入山問道。未幾成大",
    "X81n1568_021:0266b21": "梵剎。榜曰靈雲。大德壬寅冬。手書長偈示眾。其末曰。",
    "X81n1568_021:0266b22": "塵世非久。日銷月磨。桃源一脉三十年後。流出一枝",
    "X81n1568_021:0266b23": "無孔笛。吹起太平歌。明春示寂。侍僧求別眾語。師曰。",
    "X81n1568_021:0266b24": "吾別眾久矣。恬然坐化。壽六十四。臘二十六。函全身",
    "X81n1568_021:0266c01": "於陶具。至三年啟視。顏貌如生。爪髮俱長。塔於寺北",
    "X81n1568_021:0266c02": "沙潭。",
    "X81n1568_021:0266c03": "吉安州道場山及庵信禪師初住建陽西峯。石屋參。",
    "X81n1568_021:0266c04": "師問。何在。曰天目。師曰。有何指示。曰萬法歸一。師曰。",
    "X81n1568_021:0266c05": "汝作麼生會。屋無語。師曰。此是死句。甚麼害熱病底。",
    "X81n1568_021:0266c06": "教汝與麼。屋拜求指的。師曰。有佛處不得住。無佛處",
    "X81n1568_021:0266c07": "急走過。意旨如何。屋答不契。師曰。者箇亦是死句。屋",
    "X81n1568_021:0266c08": "不覺汗下。後入室。再理前話詰之。屋曰。上馬見路。師",
    "X81n1568_021:0266c09": "呵曰。在此六年。猶作者個見解。屋發憤棄去。途中忽",
    "X81n1568_021:0266c10": "舉首見風亭。豁然有省。回語師曰。有佛處不得住。也",
    "X81n1568_021:0266c11": "是死句。無佛處急走過。也是死句。某甲今日會得活",
    "X81n1568_021:0266c12": "句也。師曰。汝作麼生會。屋曰。清明時節雨初晴。黃鶯",
    "X81n1568_021:0266c13": "枝上分明語。師頷之。",
    "X81n1568_021:0266c14": "匡山無極源禪師甞受命於雪巖。曰子福萡。不宜出",
    "X81n1568_021:0266c15": "世度人。遂歸隱匡廬。年已百歲。獨坐茅庵。終日不語。",
    "X81n1568_021:0266c16": "天真參。師亦無啟發。後值師於廁上。乃趨問曰。如何",
    "X81n1568_021:0266c17": "是祖師西來意。師擒住曰。道道。真於言下釋然頓悟。",
    "X81n1568_021:0266c18": "但搖首而已。師曰。子有所得耶。真拂袖而出。遂服勤",
    "X81n1568_021:0266c19": "月餘。日益玄奧。",
    "X81n1568_021:0266c20": "鐵山瓊禪師初參雪巖於仰山。聞提唱法語。刻意用",
    "X81n1568_021:0266c21": "工。覺有得力處。一日到方丈。巖曰。有什麼事。師曰。門",
    "X81n1568_021:0266c22": "前好五鳳樓。巖連打數棒。曰未在且去。隨示偈曰。一",
    "X81n1568_021:0266c23": "拶虗空粉碎時。花開鐵樹散瓊枝。紹隆佛祖向上事。",
    "X81n1568_021:0266c24": "腦後依前欠一槌。師自疑曰。如何又欠一槌。將近半",
    "X81n1568_021:0267a01": "載。偶頭痛。提瓶煎藥。遇見覺赤鼻曰。你須是那吒太",
    "X81n1568_021:0267a02": "子析肉還母。析骨還父。然後為父母說法始得。驀然",
    "X81n1568_021:0267a03": "打破疑團。未幾巖順世。師以離巖太早。再謁蒙山。山",
    "X81n1568_021:0267a04": "問。那箇是你本來面目。師擬進語。山便閉門。後凡室",
    "X81n1568_021:0267a05": "中下語。山只曰。欠在。一日於定中觸著欠字。不覺身",
    "X81n1568_021:0267a06": "心豁然。徹骨徹髓。如積雪倏忽開霽。跳下禪牀捉住",
    "X81n1568_021:0267a07": "山曰。我少欠箇甚麼。山打三掌。師禮拜曰。啞。鐵山這",
    "X81n1568_021:0267a08": "一著子。今日方了也。次年作首座。冬節秉拂。曰冬在",
    "X81n1568_021:0267a09": "月頭賣被買牛。冬在月尾賣牛買被。卓拄杖曰。這裏",
    "X81n1568_021:0267a10": "無尾中道齊休。行也休休。坐也休休。住也休休。臥也",
    "X81n1568_021:0267a11": "休休。睡眼豁開五雲現瑞。光風霽月無處不週。梅綻",
    "X81n1568_021:0267a12": "枯枝古渡頭。風前時復暗香浮。雖然到此。向上一路",
    "X81n1568_021:0267a13": "萬里崖州。何以見得。靠拄杖曰。休休。住後竟承嗣雪",
    "X81n1568_021:0267a14": "巖焉。",
    "X81n1568_021:0267a15": "淨慈倫禪師法嗣",
    "X81n1568_021:0267a16": "台州瑞岩方山寶禪師付無見偈曰。此心極廣大。虗",
    "X81n1568_021:0267a17": "空比不得。此道只如是。受持休外覓。",
    "X81n1568_021:0267a18": "竹屋簡禪師頌臨濟訪平田。路逢使牛嫂話曰。目前",
    "X81n1568_021:0267a19": "條路平如砥。何不堂堂掉臂行。撩撥老婆牛性發。赤",
    "X81n1568_021:0267a20": "身挨棒可憐生。",
    "X81n1568_021:0267a21": "絕象鑒禪師示眾。舉。投子指雨問僧曰。數日來好雨。",
    "X81n1568_021:0267a22": "且道。什麼處來。僧無語。後因看華嚴經有省。師曰。陌",
    "X81n1568_021:0267a23": "上遊人競採芳。不知眼底度春光。夜來一陣落花雨。",
    "X81n1568_021:0267a24": "一百十城流水香。",
    "X81n1568_021:0267b01": "無學元禪師法嗣",
    "X81n1568_021:0267b02": "月庭忠禪師頌文殊三處度夏話曰。錦衣公子遊春",
    "X81n1568_021:0267b03": "慣。白首佳人懊恨多。彼富尚嫌千口少。自貧無奈一",
    "X81n1568_021:0267b04": "身何。",
    "X81n1568_021:0267b05": "育王珙禪師法嗣",
    "X81n1568_021:0267b06": "台州紫籜山竺元道禪師恕中參。問趙州狗子話。擬",
    "X81n1568_021:0267b07": "開口。師一喝。中大悟。呈偈曰。狗子佛性無。春色滿皇",
    "X81n1568_021:0267b08": "都。趙州東院裏。壁上掛葫蘆。師乃發笑曰。恁麼會又",
    "X81n1568_021:0267b09": "爭得。中拂袖而出。",
    "X81n1568_021:0267b10": "金陵保寧古林茂禪師十三為僧。厲志參訪。乃得徹",
    "X81n1568_021:0267b11": "證。出住開元永福保寧。僧問。毛吞巨海。芥納須彌。是",
    "X81n1568_021:0267b12": "衲僧分上事。不是衲僧分上事。師云。拈却門前大案",
    "X81n1568_021:0267b13": "山。曰鯨吞海水盡。露出珊瑚枝。師曰。金剛腦後鐵蒺",
    "X81n1568_021:0267b14": "藜。曰只如教中道。我得無諍三昧。人中最為第一。如",
    "X81n1568_021:0267b15": "何是無諍三昧。師曰。放汝三十棒。曰仁義盡從貧處",
    "X81n1568_021:0267b16": "斷。世情偏向有錢家。師曰。知恩者少。負恩者多。問如",
    "X81n1568_021:0267b17": "何是佛。師曰。釘釘膠粘。曰如何是祖師西來意。師曰。",
    "X81n1568_021:0267b18": "蟻子不食鐵。問如何是偏中正。師曰。苔封古殿。曰如",
    "X81n1568_021:0267b19": "何是正中偏。師曰。草滿法堂。曰如何是兼中至。師曰。",
    "X81n1568_021:0267b20": "日上月下。曰如何。是兼中到。師曰。截水停輪。曰如何",
    "X81n1568_021:0267b21": "是正中來。師曰。獼猴戴席帽。曰五位君臣蒙指示。夜",
    "X81n1568_021:0267b22": "明簾外事如何。師曰。趂曉不歸家。黃昏看日出。問佛。",
    "X81n1568_021:0267b23": "陀和尚常持一串數珠。念三種名號。意旨如何。師曰。",
    "X81n1568_021:0267b24": "氣急殺人。曰如何是一釋迦。師曰。天上天下。曰如何",
    "X81n1568_021:0267c01": "是二元和。師曰。草鞋無底。曰如何是三佛陀。師曰。鼻",
    "X81n1568_021:0267c02": "孔大頭垂。曰此曲祇應天上有。人間能得幾回聞。師",
    "X81n1568_021:0267c03": "曰。高著眼。問羣陰剝盡。一陽復生。時節因緣。請師指",
    "X81n1568_021:0267c04": "示。師曰。風不來樹不動。曰夜來何處火。燒出古人墳。",
    "X81n1568_021:0267c05": "師曰。闍黎失却鼻孔。曰德山小參為甚麼不答話。師",
    "X81n1568_021:0267c06": "曰。人貧智短。曰趙州為甚麼却答話。師曰。馬瘦毛長。",
    "X81n1568_021:0267c07": "曰。二大老。州縣相似。鄉談不同。師曰。且道。我即今是",
    "X81n1568_021:0267c08": "答話。是不答話。曰來朝更有新條在。惱亂春風卒未",
    "X81n1568_021:0267c09": "休。師曰。只恐不是玉。小參。紅塵閙市十字街頭。百草",
    "X81n1568_021:0267c10": "頭邊孤峯頂上。若作佛法商量。入地獄如箭射。直得",
    "X81n1568_021:0267c11": "萬機休罷。千聖不攜。聲前非聲。色後非色。簡點將來。",
    "X81n1568_021:0267c12": "正是髑髏前妄想。設使打破髑髏。揭却腦葢。趯倒須",
    "X81n1568_021:0267c13": "彌。踏翻大海。脚跟下推勘得出。也是落七落八。通方",
    "X81n1568_021:0267c14": "上士。出格高人。除非自有生涯。終不守他窠窟。現前",
    "X81n1568_021:0267c15": "大眾。冀善參詳。山僧二千里水陸。間關來此聚頭。不",
    "X81n1568_021:0267c16": "為別事。復說偈曰。處世行藏各有由。老來誰不愛心",
    "X81n1568_021:0267c17": "休。為圓鄮嶺先師話。來結鄱陽衲子讐。跛鼈但隨他",
    "X81n1568_021:0267c18": "逐浪。錦鱗終是解吞鉤。相逢試把家私展。蜜菓時懸",
    "X81n1568_021:0267c19": "檗樹頭。",
    "X81n1568_021:0267c20": "淨慈鞏禪師法嗣",
    "X81n1568_021:0267c21": "杭州靈隱東嶼德海禪師頌俱胝竪指曰。深深無底。",
    "X81n1568_021:0267c22": "高高絕攀。思之轉遠。尋之復難。",
    "X81n1568_021:0267c23": "嘉興府天寧竺雲景曇禪師婺州浦江嚴氏子。及長",
    "X81n1568_021:0267c24": "學無常。師預石林座下委心請法。林曰。佛之妙用。在",
    "X81n1568_021:0268a01": "汝觸事不迷。師一言解悟。住後上堂。金烏未上。玉兔",
    "X81n1568_021:0268a02": "西沉。伶俐衲僧。東討西尋。忽然撞破虗空。歷劫只在",
    "X81n1568_021:0268a03": "如今。卓拄杖。下座。焙經上堂。海藏靈文經天緯地。琅",
    "X81n1568_021:0268a04": "函玉軸塞壑填溝。如來不說說。敲出鳳凰五色髓。迦",
    "X81n1568_021:0268a05": "葉不聞聞。擊碎驪龍頷下珠。火燄為三世諸佛說法。",
    "X81n1568_021:0268a06": "義天朗耀揭坤維。三世諸佛向火燄上說法。字脚不",
    "X81n1568_021:0268a07": "留空法界。兜羅線裏。玉轉珠回。文武火中。星移電捲。",
    "X81n1568_021:0268a08": "行行鑄出黃金字。朵朵花開白玉蓮。湛寂凝然。應真",
    "X81n1568_021:0268a09": "不借。只如經歸藏禪歸海。又作麼生。五千餘卷瘡疣",
    "X81n1568_021:0268a10": "紙。一眾傳來耿夜光。問古人道須參活句。莫參死句。",
    "X81n1568_021:0268a11": "如何是活句。師曰。路逢死蛇莫打殺。曰如何是死句。",
    "X81n1568_021:0268a12": "師曰。無底籃兒盛將歸。曰不死不活句又作麼生。師",
    "X81n1568_021:0268a13": "曰易分雪裏粉。難辨墨中煤。問三賢未達。十聖難知。",
    "X81n1568_021:0268a14": "如何是此宗。師曰。無孔笛。氈拍板。曰知音者誰。師曰。",
    "X81n1568_021:0268a15": "聾人爭得聞。曰也知和尚慣有此機。師曰。鷂子過新",
    "X81n1568_021:0268a16": "羅。",
    "X81n1568_021:0268a17": "徑山度禪師法嗣",
    "X81n1568_021:0268a18": "杭州徑山虎岩淨伏禪師淮安人至元間。上御大明",
    "X81n1568_021:0268a19": "殿受朝賀。因問南禪才者。右相和禮霍孫。首舉師。師",
    "X81n1568_021:0268a20": "作偈以進。其略曰。過去諸如來。安住秘密藏。現在十",
    "X81n1568_021:0268a21": "方佛。成道轉法輪。未來諸世尊。一切眾生是。繇妄想",
    "X81n1568_021:0268a22": "執著。結煩惱葢纏。迷成六道身。虗受三塗苦。惟念過",
    "X81n1568_021:0268a23": "現佛。不敬未來尊。與佛結冤仇。或烹宰殺害。不了眾",
    "X81n1568_021:0268a24": "生相。全是法性身。昔有常不輕。禮拜於一切。言我不",
    "X81n1568_021:0268b01": "輕汝。汝等當作佛。若能念自他。同是未來佛。現世增",
    "X81n1568_021:0268b02": "福壽。生生生佛國。上覧悅而問曰。戒勿殺有道者。試",
    "X81n1568_021:0268b03": "為朕言之。師奏對曰。有宋仁宗皇帝。一日語羣臣曰。",
    "X81n1568_021:0268b04": "朕夜來飢甚。思欲燒羊。羣臣奏曰。陛下何不宣付有",
    "X81n1568_021:0268b05": "司辦之。仁宗曰。朕偶飢。思爾慮為常例。寧忍一時。(之饑)",
    "X81n1568_021:0268b06": "不忍啟無窮之殺。殿下皆稱萬歲。上嘉納。即受帝師",
    "X81n1568_021:0268b07": "戒。",
    "X81n1568_021:0268b08": "徑山愚禪師法嗣",
    "X81n1568_021:0268b09": "閒極雲禪師舉虗堂三轉語。頌曰。縫却虗空算盡沙。",
    "X81n1568_021:0268b10": "針頭畫地是生涯。改頭換面無人見。幾度春風吹落",
    "X81n1568_021:0268b11": "花。",
    "X81n1568_021:0268b12": "寶葉源禪師示眾。舉德山入門便棒話。頌曰。皎潔晴",
    "X81n1568_021:0268b13": "天吼怒雷。鐵山萬疊盡驚開。因思塊雨條風日。安得",
    "X81n1568_021:0268b14": "全提有此來。又頌三心不可得話曰。去歲春風燕子",
    "X81n1568_021:0268b15": "多。社前先到舊時窠。今年春色歸將半。簾幕蕭蕭不",
    "X81n1568_021:0268b16": "見過。",
    "X81n1568_021:0268b17": "徑山月禪師法嗣",
    "X81n1568_021:0268b18": "南茙叟禪師示眾。舉。趙州因一秀才云。和尚是古佛",
    "X81n1568_021:0268b19": "州云。秀才是新如來。師曰。廣寒宮殿淨無埃。已是逢",
    "X81n1568_021:0268b20": "君八字開。月桂不須零碎。折等閒和樹拔將來。",
    "X81n1568_021:0268b21": "南嶽下二十二世",
    "X81n1568_021:0268b22": "高峯妙禪師法嗣",
    "X81n1568_021:0268b23": "杭州天目中峯明本禪師錢塘孫氏子。母夢。無門開",
    "X81n1568_021:0268b24": "道者。持燈籠至家。而生。神儀挺異。纔離襁褓。便好結",
    "X81n1568_021:0268c01": "跏。歌梵唄。初參高峯於死關。高孤峻嚴冷。不假人辭",
    "X81n1568_021:0268c02": "色。一見師。驩然欲為祝髮。一日誦金剛經。至荷擔如",
    "X81n1568_021:0268c03": "來處。恍然開解。明年遂薙染受具。未幾觀流泉有省。",
    "X81n1568_021:0268c04": "即詣高求證。高打趂出。既而民間訛傳。官選童男女。",
    "X81n1568_021:0268c05": "師問。忽有人來問和尚討童男女時如何。高曰。我但",
    "X81n1568_021:0268c06": "度竹篦子與他。師言下洞然。徹法源底。高乃書真贊",
    "X81n1568_021:0268c07": "付師曰。我相不思議。佛祖莫能視。獨許不肖兒。窺得",
    "X81n1568_021:0268c08": "半邊鼻。有問高諸弟子優劣。高曰。如義首座。固是一",
    "X81n1568_021:0268c09": "根老竹。其如七曲八曲。唯本維那。却是竿上林新篁。",
    "X81n1568_021:0268c10": "他日成材未易量也。延祐六年秋。駙馬太尉瀋王王",
    "X81n1568_021:0268c11": "璋奏。奉聖旨御香。請師陞座。師示眾曰。大道無為。大",
    "X81n1568_021:0268c12": "功不宰。大善無跡。大位不居。一切處海印發光。千萬",
    "X81n1568_021:0268c13": "古金枝挺秀。訪圓通大士於潮音洞裏。買石得雲饒。",
    "X81n1568_021:0268c14": "修如意輪期於明慶寺中。移花兼蝶至。香風奏四天",
    "X81n1568_021:0268c15": "之樂。梵音轟大地之雷。二千載已現國王。五百劫常",
    "X81n1568_021:0268c16": "為世主。一大藏教隨機運轉。百千善行任意發揮。祝",
    "X81n1568_021:0268c17": "萬歲於九重。保三韓於上國。此是太尉瀋王海印居",
    "X81n1568_021:0268c18": "士。尋常行履處。且佛法相應一句。如何指陳。匝天匝",
    "X81n1568_021:0268c19": "地祥雲起。無古無今瑞氣騰。高峯忌日。師拈香曰。順",
    "X81n1568_021:0268c20": "心庵裏。太湖中央。俄然逢愍忌。世相未能忘。大眾。高",
    "X81n1568_021:0268c21": "峯老和尚來也。雨蒸苗葉綠。風撼稻花香。示眾。春入",
    "X81n1568_021:0268c22": "寒巖不可加。枯株朽榦盡萌芽。化工無處藏形跡。紅",
    "X81n1568_021:0268c23": "白都開一樣花。大眾。一年歲事。已過一月了也。蒲團",
    "X81n1568_021:0268c24": "禪板還知覺也無。鉢盂匙筯還休歇也無。芒鞋竹杖",
    "X81n1568_021:0269a01": "還放得下也無。燈籠露柱還忘境智也無。如其未委。",
    "X81n1568_021:0269a02": "你還知前一月。如此虗度。若不痛以生死無常。為己",
    "X81n1568_021:0269a03": "重任。精勤勇猛。別立生涯。則後一月。未免又成虗喪。",
    "X81n1568_021:0269a04": "不消打幾箇瞌睡。十二箇月。特不過展轉唐捐。剃髮",
    "X81n1568_021:0269a05": "染衣。超方越俗。所圖何事。你還知命存呼吸麼。壯色",
    "X81n1568_021:0269a06": "不停猶如奔馬麼。或不趂此。呼吸未斷之頃。壯色可",
    "X81n1568_021:0269a07": "玩之時。拌性命。提起話頭。與之挨拶。討箇分曉。其落",
    "X81n1568_021:0269a08": "湯螃蟹之喻。咎將誰歸。不見。石鞏居馬祖會下。在廚",
    "X81n1568_021:0269a09": "作務次。祖問。子在此作麼。鞏曰。牧牛。祖曰。牛作麼生",
    "X81n1568_021:0269a10": "牧。鞏曰。一回入草去。驀鼻拽將回。祖曰。子真牧牛也。",
    "X81n1568_021:0269a11": "看他前輩。於作務之頃。未甞斯須忘此道。豈似今人。",
    "X81n1568_021:0269a12": "橫草不拈。竪草不踏。二時粥飯。百般受用。指顧如意。",
    "X81n1568_021:0269a13": "聞首座打板聲。厭嫌頓起。嗟訝藂生。不得已。走上蒲",
    "X81n1568_021:0269a14": "團。情猿意馬。馳驟不息。或不昏沉。便成散亂。間有箇",
    "X81n1568_021:0269a15": "不忘出家本志者。強把箇所參話頭提撕作主。方舉",
    "X81n1568_021:0269a16": "未完。則又被風吹別調矣。似如此。喚作參玄上士。不",
    "X81n1568_021:0269a17": "啻鄭州出曹門。較他古德造次不離者。豈止霄壤相",
    "X81n1568_021:0269a18": "間哉。諸禪德。本色道流。面前不容佇思。豈許商量逴",
    "X81n1568_021:0269a19": "得便行。玄都觀裏桃千樹。提得便走。杏華枝上月三",
    "X81n1568_021:0269a20": "更。燕聲尋王謝堂上之巢。馬蹄踏劉阮溪邊之路。無",
    "X81n1568_021:0269a21": "一草不含芳潔。無一華不帶春容。錦雲騰第一義天。",
    "X81n1568_021:0269a22": "玉浪漲真三昧海。且不涉化工底句。如何指陳。鷺鷥",
    "X81n1568_021:0269a23": "灘上翹雙足。蝴蝶園中呌一聲。雪朝示眾。凍雲四合",
    "X81n1568_021:0269a24": "雪漫漫。孰解當機作水看。只為眼中花未瞥。啟窓猶",
    "X81n1568_021:0269b01": "看玉琅玕。小參。大道在目前。山是山。水是水。玄機超",
    "X81n1568_021:0269b02": "物表。聖非聖。凡非凡。一念洞然。萬緣廓爾。水精宮秋",
    "X81n1568_021:0269b03": "容淡淡。森羅萬象吞吐明月珠。松雪齋灝氣沉沉。屏",
    "X81n1568_021:0269b04": "几六牕交徹寶絲網。無一物不彰至體。無一事不演",
    "X81n1568_021:0269b05": "真乘。莊周雖蝶悟枕邊。敢保其當機罔措。子韶固蛙",
    "X81n1568_021:0269b06": "聞月下。未許其覿面施呈。這一著子。名不得。狀不得。",
    "X81n1568_021:0269b07": "即其知處已陷情圍。事亦然。理亦然。與麼會時。早沉",
    "X81n1568_021:0269b08": "識海。所以道。神光獨耀。萬古徽猷。入此門來。莫存知",
    "X81n1568_021:0269b09": "解。且不存知解底句。如何指陳。玉宇秋高無界限。金",
    "X81n1568_021:0269b10": "園春事政敷腴。師居無宅止。隨所寓庵廬。皆曰幻住。",
    "X81n1568_021:0269b11": "四方龍象奔走輻湊。仁宗皇帝聞而聘之不至。錫金",
    "X81n1568_021:0269b12": "襴袈裟。并賜佛慈圓炤廣慧之號。英宗繼御。寵賚一",
    "X81n1568_021:0269b13": "如先朝。甞斥學者不求實悟。有曰。今之參禪不靈騐",
    "X81n1568_021:0269b14": "者。第一無古人真實志氣。第二不把生死無常。做一",
    "X81n1568_021:0269b15": "件大事。第三拌捨積劫以來。所習所重不下。又不具",
    "X81n1568_021:0269b16": "久遠不退轉身心。畢竟病在於何。其實不識生死根",
    "X81n1568_021:0269b17": "本故也。凡見學者輒問曰。汝喚什麼作生死。或茫然",
    "X81n1568_021:0269b18": "無所對。輒激勵開示之。至治癸亥秋。示疾。有來省者。",
    "X81n1568_021:0269b19": "師曰。幻住庵。上漏旁穿。籬坍壁倒。不可久住也。語笑",
    "X81n1568_021:0269b20": "如平昔。復有告歸吳門者。師曰。何不過了中秋去。十",
    "X81n1568_021:0269b21": "四早寫偈辭眾曰。我有一句。分付大眾。更問如何。無",
    "X81n1568_021:0269b22": "本可據。置筆安坐而逝。是日白虹貫山。壽六十一。臘",
    "X81n1568_021:0269b23": "三十七。塔全身於寺西望江石。元統二年。復賜號普",
    "X81n1568_021:0269b24": "應國師。仍以師所著書三十卷。名曰廣錄。敕隨大藏",
    "X81n1568_021:0269c01": "流行。",
    "X81n1568_021:0269c02": "杭州西天目山斷崖了義禪師姓湯。湖之德清人。六",
    "X81n1568_021:0269c03": "歲始能言。世事懵無所知。年十七。有僧過門。誦高峯",
    "X81n1568_021:0269c04": "上堂語曰。欲窮千里目。更上一層樓。師忽曰。此大善",
    "X81n1568_021:0269c05": "知識也。我宜往見。母驚異之。即上死關為童。峯令提",
    "X81n1568_021:0269c06": "一歸何處話。因授名曰。從一。一日過鉢盂塘。見松梢",
    "X81n1568_021:0269c07": "雪墜有省。詣峯呈頌曰。不問南北與東西。大地山河",
    "X81n1568_021:0269c08": "一片雪。峯痛棒打退。不覺隕身崖下。同學捫蘿以救。",
    "X81n1568_021:0269c09": "力挽之還。師復端直。堅竪誓。以七日為限。未及期。豁",
    "X81n1568_021:0269c10": "然大悟。馳見峯曰。老和尚今日謾我不得也。再呈頌",
    "X81n1568_021:0269c11": "曰。大地山河一片雪。太陽一炤便無蹤。自此不疑諸",
    "X81n1568_021:0269c12": "佛祖。更無南北與西東。峯上堂曰。我布縵天大網。打",
    "X81n1568_021:0269c13": "鳳羅龍。不曾遇得一蝦一蠏。今日有蟭螟蟲撞入。三",
    "X81n1568_021:0269c14": "十年後向孤峯絕頂。揚聲大呌。且道。呌箇什麼。舉拂",
    "X81n1568_021:0269c15": "子曰。大地山河一片雪。師便奪拂子。為眾舉揚曰。盡",
    "X81n1568_021:0269c16": "大地有一人發真歸源。從一皆知之。後歸德清。偕母",
    "X81n1568_021:0269c17": "入武康結茅。越五載還山。峯曰。大有人道。你拖泥帶",
    "X81n1568_021:0269c18": "水。師曰。兩眼對兩眼。遂求薙落。更名曰了義。暨峯委",
    "X81n1568_021:0269c19": "席。本雍二公亦相繼而化。師乃勉狥眾請。甞示眾曰。",
    "X81n1568_021:0269c20": "若要超凡入聖。永脫塵勞。直須去皮換骨。絕後再甦。",
    "X81n1568_021:0269c21": "如寒灰發燄。枯木重榮。豈可作容易想。我在老和尚",
    "X81n1568_021:0269c22": "處多年。每被大棒打徹骨髓。不曾有一念遠離心。直",
    "X81n1568_021:0269c23": "至今日。纔觸著痛處。不覺泪流。豈似汝歡喜踴躍。咬",
    "X81n1568_021:0269c24": "著些子苦味。便乃掉頭不顧。殊不知。苦味能除百病。",
    "X81n1568_021:0270a01": "或示眾曰。除却語默動靜。道將一句來。又曰。一息不",
    "X81n1568_021:0270a02": "來。向何處安身立命。師說法應機。頗多觕言穢語。人",
    "X81n1568_021:0270a03": "所不堪。元統元年除夕。謂眾曰。有一件事天來大。你",
    "X81n1568_021:0270a04": "還委悉麼。良久曰。明日是年朝。越六日。與僧夜談。乃",
    "X81n1568_021:0270a05": "曰。老僧明日天台去也。僧曰。某甲隨去。師曰。你走馬",
    "X81n1568_021:0270a06": "也趂我不及。翌午跏趺而寂。壽七十二。臘四十九。初",
    "X81n1568_021:0270a07": "中峯示寂。會葬齋次。師笑謂眾曰。後十二年。更為老",
    "X81n1568_021:0270a08": "僧一會。至是十二年矣。全身藏於獅子岩。賜號佛慧",
    "X81n1568_021:0270a09": "圓明正覺普度大師。",
    "X81n1568_021:0270a10": "杭州天目山大覺寺布衲祖雍禪師明州寧海人。得",
    "X81n1568_021:0270a11": "旨於高峯。躬舂爨樵。貌甚瘠黑。戇而少文。甞和永明",
    "X81n1568_021:0270a12": "山居偈曰。我要心灰即便灰。何須更去覓良媒。千差",
    "X81n1568_021:0270a13": "路口齊關斷。萬別機頭盡截摧。就樹縛茅成屋住。拾",
    "X81n1568_021:0270a14": "荊編戶傍溪開。是他嬾瓚無靈騐。惹得天書三度來。",
    "X81n1568_021:0270a15": "又曰。尋常冷解自知非。退步沉踪住翠微。掃蕩百年",
    "X81n1568_021:0270a16": "榮辱夢。倒回多劫本根機。蟻因尋穴沿堦走。蝶為尋",
    "X81n1568_021:0270a17": "花徧圃飛。須信先天并後地。洞然物物有真歸。後住",
    "X81n1568_021:0270a18": "中天竺。桂子堂。書偈安坐而逝。",
    "X81n1568_021:0270a19": "處州白雲空中以假禪師得法高峯。後栖白雲山。禪",
    "X81n1568_021:0270a20": "侶聞風。屨滿戶外。至元丙子夏一日。援筆書偈曰。地",
    "X81n1568_021:0270a21": "水火風先佛記。掘地深埋第一義。一免檀那幾片柴。",
    "X81n1568_021:0270a22": "二免人言無舍利。趺坐而化。",
    "X81n1568_021:0270a23": "靈雲定禪師法嗣",
    "X81n1568_021:0270a24": "洪州般若絕學世誠禪師示眾。兄弟家。三年五年做",
    "X81n1568_021:0270b01": "工夫。無個入處。將從前話頭拋却。不知行到中途而",
    "X81n1568_021:0270b02": "廢。可惜前來許多心機。有志之士。看眾中柴乾水便。",
    "X81n1568_021:0270b03": "僧堂溫煖。發願三年不出門。決定有箇受用。有等纔",
    "X81n1568_021:0270b04": "做工夫。心地清淨。但見境物現前。便成四句。將謂是",
    "X81n1568_021:0270b05": "大了當人。口快舌便。悞了一生。三寸氣消。將何保任。",
    "X81n1568_021:0270b06": "佛子若欲出離。參須寔參。悟須寔悟。",
    "X81n1568_021:0270b07": "徑山陵禪師法嗣",
    "X81n1568_021:0270b08": "杭州徑山竺遠正源禪師南康歐陽氏子。聞虗谷道",
    "X81n1568_021:0270b09": "望。往依焉。一日谷舉龍潭滅紙燭話。問之。師曰。焦石",
    "X81n1568_021:0270b10": "可破層氷。谷曰。破後奚為。師曰。探索方知。谷曰。所知",
    "X81n1568_021:0270b11": "者何事。師擬對。谷便打。師釋然領旨。後五主大剎。號",
    "X81n1568_021:0270b12": "佛慧慈炤普應禪師。壽七十三而逝。塔竪本山。",
    "X81n1568_021:0270b13": "金華府雲黃山寶林桐江紹大禪師俗姓吳鳳山。為",
    "X81n1568_021:0270b14": "沙彌時。私自計曰。化龍之魚。肎于蹄涔求生乎。即上",
    "X81n1568_021:0270b15": "雙徑謁虗谷。谷指以入道捷要。久之辭去。一策湖湘",
    "X81n1568_021:0270b16": "徧扣禪扃。法無異味。乃歸省谷。奮勵倍加。遂得自在",
    "X81n1568_021:0270b17": "無畏法。初住烏龍。晚居寶林。示滅。眾請書偈。師接筆",
    "X81n1568_021:0270b18": "擲地曰。縱書到彌勒下生。寧復離此耶。翛然而化。闍",
    "X81n1568_021:0270b19": "維獲設利。如紺珠色。牙齒貫珠不壞。壽七十四。臘五",
    "X81n1568_021:0270b20": "十一。",
    "X81n1568_021:0270b21": "蘇州覺隱本誠禪師嘉禾語溪人。甞作貧居偈自適。",
    "X81n1568_021:0270b22": "曰。但得閒中樂。豈以貧為艱。愈貧愈無事。無事心愈",
    "X81n1568_021:0270b23": "閒。雖居人世中。恰似出塵寰。",
    "X81n1568_021:0270b24": "道場信禪師法嗣",
    "X81n1568_021:0270c01": "嘉興府福源寺石屋清珙禪師蘇之常熟溫氏子。首",
    "X81n1568_021:0270c02": "參高峯。授以萬法歸一話。服勤三年。次往建陽西峯。",
    "X81n1568_021:0270c03": "參及庵。不契。遽發憤棄去。途中忽舉首見風亭。躍然",
    "X81n1568_021:0270c04": "有省。歸語庵。庵頷之。師卓庵天湖。躬役樵蔬。禪暇喜",
    "X81n1568_021:0270c05": "作山居吟。遂有終焉之志。俄而福源專使至。師堅臥",
    "X81n1568_021:0270c06": "不起。或勸曰。沙門當以弘法為重任。閒居獨善何為",
    "X81n1568_021:0270c07": "哉。於是幡然而就。上堂。達磨居少林。九年面壁。墻壍",
    "X81n1568_021:0270c08": "不牢。疎山賣布單。千里見人。路頭繁雜。福源這裏。墻",
    "X81n1568_021:0270c09": "壍堅牢。路頭平直。諸人每日行在正路上行。住在穩",
    "X81n1568_021:0270c10": "密處住。中間一片田地。因甚踏不著。上堂。我有一句",
    "X81n1568_021:0270c11": "子。欲與諸人說破。又恐諸人罵我。不與諸人說破。又",
    "X81n1568_021:0270c12": "恐諸人疑我。且如今說即是。不說即是。撫膝曰。知我",
    "X81n1568_021:0270c13": "罪我。我無辭焉。上堂。動若行雲。止猶谷神。水中醎味。",
    "X81n1568_021:0270c14": "色裏膠青。細雨濕衣看不見。閒華落地聽無聲。上堂。",
    "X81n1568_021:0270c15": "我本山林拙比丘。等閑來此伴禪流。縱饒相聚人情",
    "X81n1568_021:0270c16": "好。那箇人情得到頭。休休休。綠霧紅霞千嶂錦。西風",
    "X81n1568_021:0270c17": "黃葉一天秋。上堂。知見立知。即無明本。知見無見。斯",
    "X81n1568_021:0270c18": "即涅槃。春山疊亂青。春水漾虗碧。寥寥天地間。獨立",
    "X81n1568_021:0270c19": "望何極。拈拄杖曰。放過釋迦老子。卓拄杖曰。穿却雪",
    "X81n1568_021:0270c20": "竇鼻孔。良久曰。劍為不平離寶匣。藥因救病出金瓶。",
    "X81n1568_021:0270c21": "及庵忌。師拈香曰。沒興相逢處。西峯與建陽。不平多",
    "X81n1568_021:0270c22": "少事。盡在一爐香。除夜小參。北禪分歲。三代禮樂全",
    "X81n1568_021:0270c23": "該。王老燒錢。一種杯盤狼籍。珙上座。固守清貧。兼逢",
    "X81n1568_021:0270c24": "歉歲。難與諸方鬬富。從年頭直至年尾。共諸人同家",
    "X81n1568_021:0271a01": "共活。豐儉隨宜。終不陪笑面去。借地栽花虗粧好漢。",
    "X81n1568_021:0271a02": "且就自家屋裏。量水打碓。免見求人。但每日二時牽",
    "X81n1568_021:0271a03": "補得過。便可塞住持之責。古人有言。時挑野菜和根",
    "X81n1568_021:0271a04": "煑。旋斫青柴帶葉燒。不是爺貧連子苦。免教家富小",
    "X81n1568_021:0271a05": "兒嬌。居七年。以老引退。復歸天湖。至正間。朝廷聞師",
    "X81n1568_021:0271a06": "名。降香旌異。皇后賜金襴衣。示疾書偈曰。青山不著",
    "X81n1568_021:0271a07": "臭尸骸。死了何須掘土埋。顧我也無三昧火。光前絕",
    "X81n1568_021:0271a08": "後一堆柴。擲筆而逝。塔于天湖之原。以及庵之塔配",
    "X81n1568_021:0271a09": "之。葢不忘及庵昔日與汝同龕之囑云。詔諡曰佛慈",
    "X81n1568_021:0271a10": "慧炤禪師。",
    "X81n1568_021:0271a11": "金華府聖羅山石門剛禪師得旨於及庵。遊歷罷歸。",
    "X81n1568_021:0271a12": "里中善信。即其山地。營建寶坊。請師主之。歲夜謝道",
    "X81n1568_021:0271a13": "德首座順侍者看病上堂。歲事除年華畢。尊莫尊乎",
    "X81n1568_021:0271a14": "道。重莫重乎德。覺即般若因。順即菩提佛。當知種豆",
    "X81n1568_021:0271a15": "不生麻。因果自然明歷歷。然雖如是。且道如何見得。",
    "X81n1568_021:0271a16": "八福田中看病第一。辭世偈曰。七十六年。了然寬廓。",
    "X81n1568_021:0271a17": "拶破虗空。須彌倒卓。",
    "X81n1568_021:0271a18": "匡山源禪師法嗣",
    "X81n1568_021:0271a19": "嘉興府海門天真惟則禪師湖州費氏子。母夢異僧",
    "X81n1568_021:0271a20": "分衛。覺而有娠。及旦異香襲人。髫年出家。遍參有道",
    "X81n1568_021:0271a21": "知識一十八員。皆弗契。後聞匡廬無極源禪師。徑往",
    "X81n1568_021:0271a22": "扣之。豁然大悟。眾請開法海門。上堂。僧問。如何是佛",
    "X81n1568_021:0271a23": "祖為人處。師曰。狗舐熱油鐺。曰今日海門開堂。還有",
    "X81n1568_021:0271a24": "為人處麼。師曰。猛虎當路坐。曰和尚豈無方便。師震",
    "X81n1568_021:0271b01": "威一喝。曰謝師指示。師曰。退過一面。方覺自慚。乃曰。",
    "X81n1568_021:0271b02": "向上事向下事。截斷兩頭休執滯。驀然放出鼈鼻蛇。",
    "X81n1568_021:0271b03": "咬殺方知難躲避。吽吽吽。海門今日忍俊不禁。越例",
    "X81n1568_021:0271b04": "為諸人通箇消息。汝等諸人還委悉麼。以拂子點一",
    "X81n1568_021:0271b05": "點曰。等閒拋下活人丹。浩浩清風動天地。上堂。菊綻",
    "X81n1568_021:0271b06": "東籬香正浮。海天空濶月華秋。當陽拈出吹毛利。剿",
    "X81n1568_021:0271b07": "絕縱橫六不收。上堂。風頭峭急。寒毛卓竪。諸人若也",
    "X81n1568_021:0271b08": "打熬不過。只得向煖處商量。且道。商量箇甚麼。商量",
    "X81n1568_021:0271b09": "道。觀音菩薩將錢買胡餅。放下却是饅頭。大家喫得",
    "X81n1568_021:0271b10": "飽煖。睡來但覺鼻息齁齁。忽然冷灰裏火爆。拶却面",
    "X81n1568_021:0271b11": "門。到這裏。莫怪海門說夢好。喝一喝。上堂。我有一間",
    "X81n1568_021:0271b12": "空屋。令一人在內外。有一人呌。應也不是。不應也不",
    "X81n1568_021:0271b13": "是。作麼生出得。參。僧問。如何是趙州喫茶去。師曰。舌",
    "X81n1568_021:0271b14": "頭在你口裏。曰如何是趙州不喫茶去。師曰。舌頭在",
    "X81n1568_021:0271b15": "什麼處。曰如何是日面佛。師曰。今日雲生。曰如何是",
    "X81n1568_021:0271b16": "月面佛。師曰。夜來再看。僧禮拜。師曰。自起自倒漢。上",
    "X81n1568_021:0271b17": "堂。六月不熱。五穀不結。搖扇取涼。飲水止渴。海門不",
    "X81n1568_021:0271b18": "惜眉毛。八字打開。向諸人道了也。還委悉麼。暑風微",
    "X81n1568_021:0271b19": "動琳琅響。曉露輕凝菡萏香。洪武初。常預薦法事。以",
    "X81n1568_021:0271b20": "足疾賜歸。一日告眾曰。吾去矣。侍者請偈。師厲聲曰。",
    "X81n1568_021:0271b21": "平常說底不是耶。即瞑目而逝。",
    "X81n1568_021:0271b22": "鐵山瓊禪師法嗣",
    "X81n1568_021:0271b23": "汝州香山無聞聰禪師初謁獨翁。令參三不是話。未",
    "X81n1568_021:0271b24": "有省發。一日敬上座謂曰。要知端的意。北斗面南看。",
    "X81n1568_021:0271c01": "忽有省。適鐵山從高麗回在石霜。聞師有發明處。乃",
    "X81n1568_021:0271c02": "問。仙府何處。師曰。汝州。曰風穴祖師面目如何。師曰。",
    "X81n1568_021:0271c03": "和尚且止。須臾之間。將二十年工夫說一遍。鐵山遂",
    "X81n1568_021:0271c04": "問。如何是無字義。師曰。近從潭州來。不得湖北信。山",
    "X81n1568_021:0271c05": "曰。未是再道。師曰。和尚幾時離高麗。山曰。未是更道。",
    "X81n1568_021:0271c06": "師一喝。拂袖而出。山曰。者兄弟都好。只一件大病。道",
    "X81n1568_021:0271c07": "發明了。師感激。鐵山為開示細大法門。後住光州。獨",
    "X81n1568_021:0271c08": "行獨坐十七年。方得頴脫。普說曰。法無定相。遇緣即",
    "X81n1568_021:0271c09": "宗。秉金剛劒。吞栗棘蓬。截斷衲僧舌頭。坐却毗盧正",
    "X81n1568_021:0271c10": "頂。竪一莖草。作丈六金身。將丈六金身。作一莖草。不",
    "X81n1568_021:0271c11": "是禾山鼓响。且非教外別傳。直教寸絲不掛。月冷秋",
    "X81n1568_021:0271c12": "空寒灰發焰。到者裏喚作佛法。墮地獄如箭射。不喚",
    "X81n1568_021:0271c13": "作佛法。亦墮地獄如箭射。諸仁者畢竟作麼生會。開",
    "X81n1568_021:0271c14": "口爛却舌根。豈不見。船子曰。吾於藥山。二十年。藏身",
    "X81n1568_021:0271c15": "處沒踪跡。沒踪跡處莫藏身。雖然恁麼。舉唱開佛知",
    "X81n1568_021:0271c16": "見。立大圓鏡。竪涅槃幢。舉揚般若。敲唱雙舉。兼帶叶",
    "X81n1568_021:0271c17": "通。炤用同時。正眼觀來。盡是閒家具。與我衲僧分上。",
    "X81n1568_021:0271c18": "料掉沒交涉。竪拂子曰。會麼。",
    "X81n1568_021:0271c19": "瑞岩寶禪師法嗣",
    "X81n1568_021:0271c20": "天台華頂無見先覩禪師台之仙居葉氏子。資性秀",
    "X81n1568_021:0271c21": "敏嗜讀書。過目成誦。從古田垕薙髮。參方山。一日作",
    "X81n1568_021:0271c22": "務次。渙然氷釋。山以偈印之。築室華頂。一坐四十年。",
    "X81n1568_021:0271c23": "足未甞踰戶限。白雲參。問曰。西來密意。未審何如。師",
    "X81n1568_021:0271c24": "曰。待娑羅峯點頭。即向汝道。",
    "X81n1568_021:0272a01": "高峯日禪師法嗣",
    "X81n1568_021:0272a02": "日本國兜率院夢窓疎石國師姓源氏。勢州人。宇多",
    "X81n1568_021:0272a03": "天王九世孫。母夢吞金色光而孕。長為大僧。留神教",
    "X81n1568_021:0272a04": "典。然恐執滯名相。遂飛渡南遊。見一山寧。山曰。我宗",
    "X81n1568_021:0272a05": "無語句。亦無一法與人。師曰。願慈悲方便。山曰。本來",
    "X81n1568_021:0272a06": "廓然清淨。雖慈悲方便亦無也。師迷悶不已。復往萬",
    "X81n1568_021:0272a07": "壽參高峯日。日曰。一山云何。師述前語。日厲聲喝曰。",
    "X81n1568_021:0272a08": "汝何不道。和尚逗漏不少。師於言下有省。一夕坐久。",
    "X81n1568_021:0272a09": "偶作倚壁勢。身忽仆地。豁然大悟。乃說偈自慶。有等",
    "X81n1568_021:0272a10": "閒擊碎虗空骨之句。亟趨見日。日印可之。後道譽日",
    "X81n1568_021:0272a11": "隆。加號賜紫。壽七十七示滅。",
    "X81n1568_021:0272a12": "紫籜道禪師法嗣",
    "X81n1568_021:0272a13": "杭州徑山大宗興禪師台州人。臨終忽嘆曰。夫三十。",
    "X81n1568_021:0272a14": "婦六齡。畢竟偶不成。遂坐去。",
    "X81n1568_021:0272a15": "台州瑞巖恕中無慍禪師本郡臨海陳氏子。初受度",
    "X81n1568_021:0272a16": "於元叟和尚。後謁竺元。以看狗子無佛性話。未破請",
    "X81n1568_021:0272a17": "益。纔開口。被元一喝。忽大悟。上堂。適來行者打鼓一",
    "X81n1568_021:0272a18": "下下。打著汝諸人心肝五臟。還知疼痛麼。而今長老",
    "X81n1568_021:0272a19": "說黃道黑一句句。道著你屋裏七代先靈。還知慚愧",
    "X81n1568_021:0272a20": "麼。若也知得。可謂恩大難酬。若也未知。未免為汝重",
    "X81n1568_021:0272a21": "下註脚。拈拄杖。卓一卓。上堂。巖寺春深草樹肥。幾回",
    "X81n1568_021:0272a22": "特地啟柴扉。行人只在青山外。杜宇聲聲喚不歸。佛",
    "X81n1568_021:0272a23": "誕上堂。黃面老子。未出母胎已前。好箇大力量人。既",
    "X81n1568_021:0272a24": "出之後。口吧吧地。便見不堪。只如道天上天下惟我",
    "X81n1568_021:0272b01": "獨尊。閙市裏颺碌磚。必定打著。爭奈無人承當。禱雨",
    "X81n1568_021:0272b02": "上堂。甘雨愆期。田疇龜拆。衲僧鼻孔焦熱生烟。拈拄",
    "X81n1568_021:0272b03": "杖子化為龍。向南閻浮提行雨去也。山僧不可洗手",
    "X81n1568_021:0272b04": "奉功。未免助其神力。卓拄杖曰。急急如律令。敕謝來",
    "X81n1568_021:0272b05": "蘇莊監收上堂。山僧昨遣數員宿將。征諸未服。既徯",
    "X81n1568_021:0272b06": "我來蘇一鼓而下。直得風以順。雨以時。嘉谷豐登。庶",
    "X81n1568_021:0272b07": "民樂業。今當還師振旅。奏凱論功。坐享太平之時。玄",
    "X81n1568_021:0272b08": "弼真君。忍俊不禁。不覺手之舞之足之蹈之。於一毫",
    "X81n1568_021:0272b09": "端揚聲而歌曰。台州仙高一百紅蓮。青江口白蝦殻。",
    "X81n1568_021:0272b10": "來歸兮連子格。且道。是什麼曲調。良久曰。飯飽弄筯。",
    "X81n1568_021:0272b11": "上堂。盡十方世界。是一口劒。且道。杷柄落在什麼人",
    "X81n1568_021:0272b12": "手裏。縱然道得分明。我要問你。是殺人劒。活人劒。僧",
    "X81n1568_021:0272b13": "問。如何是最初一機。師曰。蝦蟆趕鷂子。曰如何是末",
    "X81n1568_021:0272b14": "後一句。師曰。老鼠弄猢猻。曰恁麼則七出八沒去也。",
    "X81n1568_021:0272b15": "師曰。且莫詐明頭。曰人無遠慮。必有近憂。師曰。晨朝",
    "X81n1568_021:0272b16": "有粥。齋時有飯。憂箇什麼。曰竹影掃堦塵不動。月穿",
    "X81n1568_021:0272b17": "波底水無痕。師曰。二年同一春。僧提起具曰。謝師答",
    "X81n1568_021:0272b18": "話。師曰。口是禍門。問維摩丈室。不以日月為明。和尚",
    "X81n1568_021:0272b19": "丈室。以何為明。師曰。物見主眼卓竪。曰摩竭掩室毗",
    "X81n1568_021:0272b20": "耶杜詞。相去多少。師曰。一坑埋却。曰德山入門便棒。",
    "X81n1568_021:0272b21": "臨濟入門便喝。畢竟明什麼邊事。師曰。塞北千人帳。",
    "X81n1568_021:0272b22": "江南萬斛船。問如何是函葢乾坤句。師曰。猛虎口裏",
    "X81n1568_021:0272b23": "活雀兒。曰如何是截斷眾流句。師曰。金剛手裏八稜",
    "X81n1568_021:0272b24": "棒。曰如何是隨波逐浪句。師曰。李白捉月。張騫乘槎。",
    "X81n1568_021:0272c01": "示眾。穩坐家堂。主人翁因甚不識。掀翻大海。摑碎須",
    "X81n1568_021:0272c02": "彌。平地上因甚擡脚不起。眼光爍破四天下。自家眉",
    "X81n1568_021:0272c03": "毛落盡。因甚不見。拈拄杖曰。三句內。一句外。不涉兩",
    "X81n1568_021:0272c04": "頭。有人道得。拄杖子兩手分付。洪武七年。日本國主",
    "X81n1568_021:0272c05": "遣使入貢。奏請師化其國。上召至闕下。師以老病辭。",
    "X81n1568_021:0272c06": "弟子復迎歸翠山侍奉。一日忽遘微恙。揮毫書偈曰。",
    "X81n1568_021:0272c07": "七十八年。無法可說。末後一句。露柱饒舌。咄。端坐而",
    "X81n1568_021:0272c08": "逝。靈骨塔於翠山。",
    "X81n1568_021:0272c09": "慶元府天童了堂一禪師僧問。昔日保壽開堂。三聖",
    "X81n1568_021:0272c10": "橫身相為。臨濟住院。普化盡力扶持。畢竟明甚麼邊",
    "X81n1568_021:0272c11": "事。師曰。兩頭俱坐斷。一劒倚天寒。曰與麼則五位君",
    "X81n1568_021:0272c12": "臣齊裂下。三玄戈甲一時收。師曰。錯下名言。僧一喝。",
    "X81n1568_021:0272c13": "師曰。亂統禪和。如麻似粟。上堂。拈一莖草。作丈六金",
    "X81n1568_021:0272c14": "身。將丈六金身。作一莖草。好大眾。不是苦心人不知。",
    "X81n1568_021:0272c15": "便下座。上堂。最初一句。末後一機。直下搆得。燈籠露",
    "X81n1568_021:0272c16": "柱。動地放光。其或未然。竹山今日失利。",
    "X81n1568_021:0272c17": "保寧茂禪師法嗣",
    "X81n1568_021:0272c18": "嘉興府本覺南堂清欲禪師臨海朱氏子。初住開福。",
    "X81n1568_021:0272c19": "上堂。摩尼珠人不識。如來藏裏親收得。萬象森羅影",
    "X81n1568_021:0272c20": "現中。一顆圓光色非色。永嘉大似乞兒暴富。開福道。",
    "X81n1568_021:0272c21": "摩尼珠誰不識。擊碎分文也不直。拋向虗空更那邊。",
    "X81n1568_021:0272c22": "免使時人挂胸臆。然則雲開日出。職到威成。撞著本",
    "X81n1568_021:0272c23": "色道流。恰似泗州人見大聖。後住本覺。上堂。顧視大",
    "X81n1568_021:0272c24": "眾曰。莫有作家戰將麼。時有僧出眾曰。盡大地是箇",
    "X81n1568_021:0273a01": "問頭。和尚作麼生答。師曰。遍虗空是個答話。是汝作",
    "X81n1568_021:0273a02": "麼生領。曰萬福。師曰。拄杖不在。苕菷柄與你三十。曰",
    "X81n1568_021:0273a03": "諸方有明眼人在。師曰。你莫是患盲麼。僧無語。師喝",
    "X81n1568_021:0273a04": "曰。將謂是收燕破趙之才。元來也做未得行間小卒",
    "X81n1568_021:0273a05": "在。出去。乃曰。若論戰也。個個力在轉處。到者裏。直須",
    "X81n1568_021:0273a06": "通方上士。本色英流。寸刃不施。全鋒敲勝。其或未然。",
    "X81n1568_021:0273a07": "擬議不來。髑髏粉碎。卓拄杖。喝一喝。下座。舟中值冬",
    "X81n1568_021:0273a08": "至小參。一道虗明。總是自家田地。初爻既兆。全彰格",
    "X81n1568_021:0273a09": "外乾坤。無去來動靜之殊。無取舍是非之異。可以騎",
    "X81n1568_021:0273a10": "聲葢色。可以隨流入流。可以泛華亭半葉之舟。可以",
    "X81n1568_021:0273a11": "盡澤國烟波之勝。不舉任公之釣。非同濠上之遊。擊",
    "X81n1568_021:0273a12": "拂子曰。劈口一橈已傷鹽醋。離鉤三寸休更回頭。拍",
    "X81n1568_021:0273a13": "膝曰。永夜月明天在水。雁聲飛過臼蘋洲。癸卯八月",
    "X81n1568_021:0273a14": "示寂。",
    "X81n1568_021:0273a15": "明州瑞雲清涼寺寔庵茂禪師族鄭氏。十六去髮。不",
    "X81n1568_021:0273a16": "營細務。乃卷衣渡江。謁南澗泉。泉命掌藏鑰。一夕松",
    "X81n1568_021:0273a17": "月下。聞流水聲有省。往白泉。泉俾詣古林。林問。來欲",
    "X81n1568_021:0273a18": "何為。師曰。特為生死事大。來求出離。林曰。子明知四",
    "X81n1568_021:0273a19": "大五蘊是生死本根。何緣入此革囊耶。師擬開口。林",
    "X81n1568_021:0273a20": "舉杖擊之。遂臻玄奧。至正壬午。住瑞雲。有僧問答未",
    "X81n1568_021:0273a21": "竟。以手拍地而笑。師曰。滯貨何煩拈出耶。僧噓一聲。",
    "X81n1568_021:0273a22": "師便喝。僧有省。後良公迎歸天童。未幾示疾。左右具",
    "X81n1568_021:0273a23": "觚翰請偈。師舉手指心曰。我此中廓然。也何偈之為。",
    "X81n1568_021:0273a24": "明旦端坐。握拳枕額。憑几而逝。留七日。顏潤頂溫。茶",
    "X81n1568_021:0273b01": "毗。天花現瑞。獲舍利無數。塔於瑞雲西崗。壽八十五。",
    "X81n1568_021:0273b02": "靈隱海禪師法嗣",
    "X81n1568_021:0273b03": "杭州徑山月林鏡禪師幼歲出家。間扣名碩。俾參本",
    "X81n1568_021:0273b04": "來人。久有省。作偈曰。本來人本來人。無腦無頭作麼",
    "X81n1568_021:0273b05": "尋。驀然揪著個鼻孔。試看元來是白丁。碩見睨視曰。",
    "X81n1568_021:0273b06": "可是。師與一摑。",
    "X81n1568_021:0273b07": "明州育王大千慧炤禪師永嘉麻氏子。首謁晦機於",
    "X81n1568_021:0273b08": "淨慈。未契圓證。一日閱真淨語錄。至頭陀石被莓苔",
    "X81n1568_021:0273b09": "裹處。忽流汗浹背。往見東嶼。嶼問。東奔西走將欲何",
    "X81n1568_021:0273b10": "為。師曰。特來參禮。嶼曰。天無四壁。地絕八荒。汝向何",
    "X81n1568_021:0273b11": "地措足耶。師抵掌於几而退。及嶼遷淨慈。邀師分座。",
    "X81n1568_021:0273b12": "初出世樂清明慶。繼居寶陀。晚主育王。甞垂三關語",
    "X81n1568_021:0273b13": "以驗學人曰。山中猛虎以肉為食。何故不食其子。虗",
    "X81n1568_021:0273b14": "空無向背。何緣有南北東西。飲乳等四大海水。積骨",
    "X81n1568_021:0273b15": "如毗富羅山。何者是汝最初父母。居九年。退居妙喜",
    "X81n1568_021:0273b16": "泉上。築夢庵以自處。洪武癸丑陽月示寂。",
    "X81n1568_021:0273b17": "天寧曇禪師法嗣",
    "X81n1568_021:0273b18": "三空居士女中之善倫也。秉烈丈夫之志。不為富貴",
    "X81n1568_021:0273b19": "所轉。參竺雲單提無字。如是三十六年。忽一日問曰。",
    "X81n1568_021:0273b20": "生死到來時如何。雲曰。生是誰耶。死是誰耶。居士低",
    "X81n1568_021:0273b21": "頭問訊。雲疑其異常。遂再扣之曰。是誰生。是誰死。士",
    "X81n1568_021:0273b22": "復低頭問訊。雲曰。切忌死在這裏。士提起念珠曰。數",
    "X81n1568_021:0273b23": "珠一百八。未幾示微疾。說偈而去。火浴得舍利無數。",
    "X81n1568_021:0273b24": "玉山珍禪師法嗣",
    "X81n1568_021:0273c01": "金陵蔣山曇芳忠禪師南康人。梁王至建康。是夕寺",
    "X81n1568_021:0273c02": "菑。明日王詣寺。問曰。興復若何。師曰。賴有大檀越在。",
    "X81n1568_021:0273c03": "王曰。寺既燬矣。佛依何住。師曰。古佛過去。今佛再來。",
    "X81n1568_021:0273c04": "王大悅。又曰。衲子所謂蔣簿粥者何也。師曰。將謂殿",
    "X81n1568_021:0273c05": "下忘却。王曰。衲子所謂三隻襪者何也。師曰。國內山",
    "X81n1568_021:0273c06": "川都踏遍。今朝親到帝王家。賜廣惠圜悟大禪師。",
    "X81n1568_021:0273c07": "徑山伏禪師法嗣",
    "X81n1568_021:0273c08": "杭州徑山南楚悅禪師隆興人。上堂。聞聲悟道。見色",
    "X81n1568_021:0273c09": "明心。驀拈拄杖曰。者箇是色。卓一卓曰。者箇是聲。諸",
    "X81n1568_021:0273c10": "人總見總聞。且那個是明底心。那個是悟底道。喝一",
    "X81n1568_021:0273c11": "喝曰。貪他一粒米。失却半年糧。",
    "X81n1568_021:0273c12": "天童坦禪師法嗣",
    "X81n1568_021:0273c13": "金陵天界寺孚中懷信禪師奉化姜氏子。上天童。謁",
    "X81n1568_021:0273c14": "西竺坦。坦知是法器。厲色待之。一日上堂。舉興化打",
    "X81n1568_021:0273c15": "克賓公案問師。師曰。俊哉師子兒也。遂依侍左右。就",
    "X81n1568_021:0273c16": "維那職。泰定丙寅。出世明之觀音。復遷住洛伽。二王",
    "X81n1568_021:0273c17": "首加崇禮。後主龍翔。明太祖親幸寺中聽法。特改額",
    "X81n1568_021:0273c18": "為大天界。一日索浴更衣。召眾曰。吾將歸矣。汝等當",
    "X81n1568_021:0273c19": "以荷法自期。勵精進行可也。言畢而瞑。侍者撼且呼",
    "X81n1568_021:0273c20": "曰。和尚何不留片語示人乎。師乃握管書曰。平生為",
    "X81n1568_021:0273c21": "人戾契。七十八年漏泄。今朝撒手便行。萬里晴空片",
    "X81n1568_021:0273c22": "雪。書畢復瞑。一日前太祖方督師江陰。夢師入。大祖",
    "X81n1568_021:0273c23": "問曰。師來胡為。師曰。將西歸來告別耳。未幾駕還金",
    "X81n1568_021:0273c24": "陵。聞師訃正與夢符。帝驚異。詔出內帑。以助葬事。塔",
    "X81n1568_021:0274a01": "于牛首山麓。分爪髮衣履。瘞天童寺。",
    "X81n1568_021:0274a03": "五燈嚴統卷第二十一"
}