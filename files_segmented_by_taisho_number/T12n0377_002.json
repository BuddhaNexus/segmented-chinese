{
    "T12n0377_002:0906c13": "大般涅槃經後分卷下",
    "T12n0377_002:0906c15": "大唐南海波淩國",
    "T12n0377_002:0906c16": "沙門若那跋陀羅譯",
    "T12n0377_002:0906c17": "3 機感茶毘品機感茶毘品第三",
    "T12n0377_002:0906c18": "爾時，拘尸城內一切男女悲泣流淚，不知茶",
    "T12n0377_002:0906c19": "毘法則云何，問阿難言：「如來涅槃，如何法則",
    "T12n0377_002:0906c20": "可以茶毘？」爾時，帝釋具陳上事，而以答言：「如",
    "T12n0377_002:0906c21": "佛所說，依輪王法。」爾時，拘尸城內一切人民",
    "T12n0377_002:0906c22": "悲泣流淚，摠入城中，即作金棺七寶莊嚴，即",
    "T12n0377_002:0906c23": "辦微妙無價白㲲千張、無數細軟妙兜羅綿，",
    "T12n0377_002:0906c24": "辦無數微妙栴檀沈水、百千萬種和香香泥",
    "T12n0377_002:0906c25": "香水、一切繒蓋幡花等，如雲遍滿在於空",
    "T12n0377_002:0906c26": "中，積高須彌。既辦已訖，悲哀流淚，將至佛所，",
    "T12n0377_002:0906c27": "投如來前，悲咽不勝，而申供養。爾時，拘尸城",
    "T12n0377_002:0906c28": "內一切人民及諸大眾重復悲哀，哽咽流淚，",
    "T12n0377_002:0906c29": "復持無量香花、幡蓋、一切供具，如雲遍滿空",
    "T12n0377_002:0907a01": "中，互相執手，搥胸哽咽，涕泣盈目，哀震大千，",
    "T12n0377_002:0907a02": "投如來前，悲哀供養。爾時，大眾悲哽喑咽，深",
    "T12n0377_002:0907a03": "重敬心，各以細妙白㲲障手，扶於如來入金",
    "T12n0377_002:0907a04": "棺中，注滿香油，棺門即閉。爾時，拘尸城內一",
    "T12n0377_002:0907a05": "切士女貪福善心，相欲攝取如來功德，不令",
    "T12n0377_002:0907a06": "天人一切大眾同舉佛棺，即共詳議遣四力",
    "T12n0377_002:0907a07": "士，壯大無雙，脫其所著瓔珞、衣服，期心請舉",
    "T12n0377_002:0907a08": "如來聖棺，欲入城內，自申供養，盡其神力都",
    "T12n0377_002:0907a09": "不能勝。爾時，城內復遣八大力士，至聖棺所，",
    "T12n0377_002:0907a10": "脫所著衣，共擎佛棺，皆盡其神力都亦不得。",
    "T12n0377_002:0907a11": "拘尸城內復遣十六極大力士，來至棺所，脫",
    "T12n0377_002:0907a12": "所著衣，共舉佛棺，亦不能勝。爾時，樓逗語力",
    "T12n0377_002:0907a13": "士言：「縱使盡城內人，男女大小，舉如來棺，欲",
    "T12n0377_002:0907a14": "入城內，亦不能得。何況汝等而能勝耶？汝等",
    "T12n0377_002:0907a15": "當請大眾及諸天力助汝舉棺，乃得入城。」樓",
    "T12n0377_002:0907a16": "逗所言未訖，爾時帝釋即持微妙大七寶蓋、",
    "T12n0377_002:0907a17": "無數香花、幢幡、音樂，與諸天眾悲泣流淚，垂",
    "T12n0377_002:0907a18": "在空中供養聖棺；至第六天及色界天，皆如",
    "T12n0377_002:0907a19": "帝釋供養聖棺。爾時，世尊大悲普覆，令諸世",
    "T12n0377_002:0907a20": "間得平等心，得福無異。於娑羅林即自舉棺，",
    "T12n0377_002:0907a21": "昇虛空中，高一多羅樹，拘尸城內一切人民",
    "T12n0377_002:0907a22": "及諸世間人天大眾等共不得舉佛聖棺。爾",
    "T12n0377_002:0907a23": "時，帝釋及諸天眾即持七寶大蓋、四柱寶臺，",
    "T12n0377_002:0907a24": "四面莊嚴七寶瓔珞，垂虛空中，覆佛聖棺，無",
    "T12n0377_002:0907a25": "數香花、幢幡、瓔珞、音樂、微妙雜綵，空中供養；",
    "T12n0377_002:0907a26": "至第六天色界諸天，倍前帝釋覆佛聖棺及",
    "T12n0377_002:0907a27": "申供養。爾時，拘尸城內一切人民見佛聖棺",
    "T12n0377_002:0907a28": "昇在空中，搥胸大哭，悲咽懊惱。爾時，一切天",
    "T12n0377_002:0907a29": "人於大聖尊寶棺前路，遍散七寶、真珠、香花、",
    "T12n0377_002:0907b01": "瓔珞、微妙雜綵，繽紛如雲，地及虛空悉皆遍",
    "T12n0377_002:0907b02": "滿，哀泣流淚，供養如來七寶靈棺，同聲唱言：",
    "T12n0377_002:0907b03": "「苦哉！苦哉！我等無福，舉佛聖棺遂不能得，",
    "T12n0377_002:0907b04": "我等孤露，何有善根？」爾時，世尊大聖金棺於",
    "T12n0377_002:0907b05": "娑羅林虛空之中，徐徐乘空從拘尸城西門",
    "T12n0377_002:0907b06": "而入。爾時，拘尸城內一切士女，無數菩薩、聲",
    "T12n0377_002:0907b07": "聞、天人大眾，地及虛空悉皆遍滿，隨從如來",
    "T12n0377_002:0907b08": "大聖靈棺，互相執手，號聲大哭，搥胸叫喚，喑",
    "T12n0377_002:0907b09": "咽流淚，各持無數香花、寶幢、幡蓋，地及虛空",
    "T12n0377_002:0907b10": "悉皆遍滿，悲號哀歎，供養靈棺。其拘尸那城",
    "T12n0377_002:0907b11": "一面縱廣四十八由旬，爾時如來七寶金棺",
    "T12n0377_002:0907b12": "徐徐乘空，從拘尸城東門而出、乘空右繞入",
    "T12n0377_002:0907b13": "城南門、漸漸空行從北門出、乘空左繞還從",
    "T12n0377_002:0907b14": "拘尸西門而入，如是展轉遶三匝已；乘空徐",
    "T12n0377_002:0907b15": "徐還入西門、乘空而行從東門出、空行左遶",
    "T12n0377_002:0907b16": "入城北門、漸漸空行從南門出、乘空右遶還",
    "T12n0377_002:0907b17": "入西門，如是展轉遶經四匝。如是左右遶拘",
    "T12n0377_002:0907b18": "尸城經于七匝。",
    "T12n0377_002:0907b19": "爾時，七寶聖棺當入城時，一切大眾悲號哽",
    "T12n0377_002:0907b20": "咽，各持無數微妙香木、栴檀、沈水、一切寶香，",
    "T12n0377_002:0907b21": "文理香潔，普熏世界；復持無數寶幢、幡蓋、香",
    "T12n0377_002:0907b22": "花、瓔珞至茶毘所，悲哀供養。爾時，四天王及",
    "T12n0377_002:0907b23": "諸天眾悲泣流淚，各持天上上妙栴檀、沈水，",
    "T12n0377_002:0907b24": "表裏香潔，芬馥周遍，各五百根，大如車輪；復",
    "T12n0377_002:0907b25": "持一切寶香、寶幢、寶蓋、妙花、瓔珞至茶毘所，悲",
    "T12n0377_002:0907b26": "哀供養；第二天各一千根、第三天各二千、第",
    "T12n0377_002:0907b27": "四天各三千、第五天各四千、第六天各五千",
    "T12n0377_002:0907b28": "及幡花至茶毘所，悲哀供養。爾時，色界、無色",
    "T12n0377_002:0907b29": "諸天惟有香花至茶毘所，悲哀供養。爾時，",
    "T12n0377_002:0907c01": "一切世間大眾各持微妙栴檀、沈水、香花、幡",
    "T12n0377_002:0907c02": "蓋至茶毘所，悲哀供養。爾時樓逗涕泣盈目，",
    "T12n0377_002:0907c03": "哀悼無極，從諸天人乞妙香木、栴檀、沈水，足",
    "T12n0377_002:0907c04": "六千根，文理香潔，芬馥周遍，至茶毘所，悲哀",
    "T12n0377_002:0907c05": "供養。阿耨達池四面縱廣二百由旬，出四大",
    "T12n0377_002:0907c06": "河。佛初成道恒河北岸，一樹栴檀隨佛而生，",
    "T12n0377_002:0907c07": "大如車輪，高七多羅樹，香氣普熏，供養如來。",
    "T12n0377_002:0907c08": "其香樹神與樹俱生，常取此香供養於佛。佛",
    "T12n0377_002:0907c09": "入涅槃，此一檀樹即隨佛滅，皮葉俱落，神亦",
    "T12n0377_002:0907c10": "隨死。有諸異神取此香樹，送茶毘所，悲哀供",
    "T12n0377_002:0907c11": "養。其地乃是三世諸佛茶毘之處，大覺世尊",
    "T12n0377_002:0907c12": "乘本願力亦於是處茶毘。是處有諸往古諸",
    "T12n0377_002:0907c13": "佛無量寶塔，金剛不壞堅固之處。爾時，如來",
    "T12n0377_002:0907c14": "大聖寶棺漸漸空行，至茶毘所，徐徐垂空，下",
    "T12n0377_002:0907c15": "安七寶床上，其床一切眾妙瓔珞、無價雜綵",
    "T12n0377_002:0907c16": "以為莊嚴。於是時頃，復經七日，爾時拘尸城",
    "T12n0377_002:0907c17": "內一切士女、無數菩薩、聲聞、三十三天一切",
    "T12n0377_002:0907c18": "大眾，悲哀哽咽，持諸幡蓋、寶幢、香花，隨從佛",
    "T12n0377_002:0907c19": "棺經於七日，以佛神力，一切天人無飢渴想，",
    "T12n0377_002:0907c20": "一無思食，唯見哀泣、戀慕如來。既滿七日，大",
    "T12n0377_002:0907c21": "聖如來將欲出棺。爾時，拘尸城內一切士女、",
    "T12n0377_002:0907c22": "無數大眾復大哀泣，震動世界，復持香花、無",
    "T12n0377_002:0907c23": "數幢蓋、微妙天樂，投佛棺前，哀咽供養。是時",
    "T12n0377_002:0907c24": "大眾悲哽流淚，各以細微白㲲自障其手，深",
    "T12n0377_002:0907c25": "重敬心，從寶棺中扶於如來紫磨黃金三十",
    "T12n0377_002:0907c26": "二相、八十種好、堅固不壞金剛之身，安詳而",
    "T12n0377_002:0907c27": "出，置七寶床。",
    "T12n0377_002:0907c28": "爾時，大眾重大悲哀，聲震十方普佛世界，復",
    "T12n0377_002:0907c29": "持一切香花、繒蓋、音樂深心供養，悶絕哽咽，",
    "T12n0377_002:0908a01": "投如來前。是時，大眾復更悲咽，盈目流淚，各",
    "T12n0377_002:0908a02": "持無數香水、香泥，深重敬心，從頭至足，灌洗",
    "T12n0377_002:0908a03": "如來三十二相、八十種好、無量福德、智慧莊嚴、",
    "T12n0377_002:0908a04": "金剛堅固、紫磨黃金不壞色身，復洗寶棺，微",
    "T12n0377_002:0908a05": "妙清淨。既灌洗已，是時大眾復大號哭，悲哀",
    "T12n0377_002:0908a06": "哽咽，燒微妙香，散七寶花，無數寶幢、幡蓋，",
    "T12n0377_002:0908a07": "地及虛空悉皆遍滿，悲哀號泣，供養如來。是",
    "T12n0377_002:0908a08": "時，大眾咸哀喑咽，即持無數妙兜羅綿，從頭",
    "T12n0377_002:0908a09": "至足，纏裹如來金剛色身。既纏身已，復以上",
    "T12n0377_002:0908a10": "妙無價白㲲千張，於兜羅上次第相重纏如",
    "T12n0377_002:0908a11": "來身。纏身已訖，是時大眾重大悲哀，號哭悶",
    "T12n0377_002:0908a12": "絕，復持香花、幡蓋、寶幢、音樂哽咽供養。是時，",
    "T12n0377_002:0908a13": "大眾哀泣流淚，深重敬心，各以白㲲障手，喑",
    "T12n0377_002:0908a14": "咽悲哽，共扶如來入寶棺中，注滿香油，棺門",
    "T12n0377_002:0908a15": "尋閉。爾時，大眾重大悲哀，聲震世界，復持香",
    "T12n0377_002:0908a16": "花、幡蓋、音樂，號慟悲泣，供養寶棺。爾時，一切",
    "T12n0377_002:0908a17": "大眾所集微妙香木積高須彌，芬馥香氣普",
    "T12n0377_002:0908a18": "薰世界，相重密次成大香樓，四面七寶莊嚴，",
    "T12n0377_002:0908a19": "幢蓋、幡花、瓔珞、雜綵遍空如雲，以為莊嚴，人",
    "T12n0377_002:0908a20": "天音樂悲哀供養。是時，天人大眾將欲舉棺，",
    "T12n0377_002:0908a21": "置香樓上，復大悲哀，搥胸大叫，聲震大千。復",
    "T12n0377_002:0908a22": "持幢蓋、香花、音樂悲哀供養。是時，大眾哀悼",
    "T12n0377_002:0908a23": "悲結，深重敬心，各以白㲲障手，共舉如來大",
    "T12n0377_002:0908a24": "聖寶棺，置於莊嚴妙香樓上，復大號泣，絕而",
    "T12n0377_002:0908a25": "復穌，唱言：「苦哉！苦哉！何期孤露無有依恃。」悲",
    "T12n0377_002:0908a26": "咽流淚，復散香花、寶幢、幡蓋、音樂、雜綵，一切",
    "T12n0377_002:0908a27": "盡心，悲哀供養。爾時，如來大聖寶棺既上微",
    "T12n0377_002:0908a28": "妙寶香樓已，將欲舉火，茶毘如來。是時，大眾",
    "T12n0377_002:0908a29": "復大號哭，驚震大千，復更深重悲哀，供養大",
    "T12n0377_002:0908b01": "聖寶棺及妙香樓。爾時，一切大眾哀泣盈目，",
    "T12n0377_002:0908b02": "各持七寶香燭，大如車輪，焰彩光明，遍照",
    "T12n0377_002:0908b03": "世界。一時大哭茶毘香樓，哀震大千一切世",
    "T12n0377_002:0908b04": "界，復以香花遍滿供養。是時，寶燭至香樓所",
    "T12n0377_002:0908b05": "自然殄滅。是時，一切諸天復持無上七寶大",
    "T12n0377_002:0908b06": "燭焰光普照，悲哀流淚，投香樓所，皆悉殄滅。",
    "T12n0377_002:0908b07": "爾時，一切海神持海中火七寶大燭、無數光",
    "T12n0377_002:0908b08": "焰，投香樓所亦皆殄滅。是時，大眾長時號",
    "T12n0377_002:0908b09": "哭，一切供養，不知如來何緣未畢，投火香樓，",
    "T12n0377_002:0908b10": "茶毘不燃？爾時，世尊大悲普潤，待迦葉眾來",
    "T12n0377_002:0908b11": "至乃燃。時大迦葉與五百弟子在耆闍崛山，",
    "T12n0377_002:0908b12": "去拘尸城五十由旬，身心寂然，入于三昧。於",
    "T12n0377_002:0908b13": "正受中，倏爾心驚，舉身戰慄，從定中出，見諸",
    "T12n0377_002:0908b14": "山地皆大震動，即知如來已入涅槃。告諸弟",
    "T12n0377_002:0908b15": "子：「我佛大師入般涅槃，時經七日已入棺中。",
    "T12n0377_002:0908b16": "苦哉！苦哉！應當疾往至如來所。恐已茶毘，不",
    "T12n0377_002:0908b17": "得見佛三十二相、八十種好、真淨色身。」迦葉",
    "T12n0377_002:0908b18": "以敬佛故，不敢飛空往如來所，即將弟子尋",
    "T12n0377_002:0908b19": "路疾行，悲哀速往，正滿七日，至拘尸城城東",
    "T12n0377_002:0908b20": "路首。迦葉遇見一婆羅門執一天花，隨路而",
    "T12n0377_002:0908b21": "來。迦葉問言：「仁者何來？」答曰：「佛般涅槃，我",
    "T12n0377_002:0908b22": "於茶毘所來。」復問：「此是何花？」答言：「於茶毘",
    "T12n0377_002:0908b23": "所得此天花。」迦葉就乞，答言：「不得，我期將歸",
    "T12n0377_002:0908b24": "擬示六親家中供養。」迦葉就借著其頂上，便",
    "T12n0377_002:0908b25": "即悶絕，昏迷躄地，喑咽悲哽，良久乃蘇。即自",
    "T12n0377_002:0908b26": "惟忖：「於此號泣不見如來八十種好紫磨色",
    "T12n0377_002:0908b27": "身，何所追益？」即與弟子疾共前進，至拘尸",
    "T12n0377_002:0908b28": "城北門而入。於其城中入一僧坊，見諸比丘",
    "T12n0377_002:0908b29": "叢聚一處，語迦葉言：「汝等遠來，深勞苦耶？安",
    "T12n0377_002:0908c01": "坐待食。」迦葉答言：「我之大師已入涅槃，我有",
    "T12n0377_002:0908c02": "何情安此待食？」諸比丘言：「汝師是誰？」答言：",
    "T12n0377_002:0908c03": "「汝不知耶？哀哉痛苦！大覺世尊今已涅槃。」比",
    "T12n0377_002:0908c04": "丘聞已，各大歡喜，而作是言：「快哉！快哉！如來",
    "T12n0377_002:0908c05": "在世禁制我等，戒律嚴峻，我等甚不堪忍，不",
    "T12n0377_002:0908c06": "能依行；今已涅槃，嚴峻禁戒，已應放捨。汝且",
    "T12n0377_002:0908c07": "待食，有何急耶？」佛神力故，掩諸天耳、及大迦",
    "T12n0377_002:0908c08": "葉諸弟子等，皆悉不聞惡比丘語，唯有迦葉",
    "T12n0377_002:0908c09": "獨自聞之。於是，迦葉即將弟子悲泣流淚，疾",
    "T12n0377_002:0908c10": "往佛所。是時，迦葉與諸弟子竊共思念：「我等",
    "T12n0377_002:0908c11": "如何得諸供物，將至佛所供養如來？」迦葉復",
    "T12n0377_002:0908c12": "言：「我自生長在此城中，乞供養物亦應可得。」",
    "T12n0377_002:0908c13": "將諸弟子即就城內，次第告乞，得妙白㲲足",
    "T12n0377_002:0908c14": "滿千張，復得無數妙兜羅綿，復得無量寶花、",
    "T12n0377_002:0908c15": "香泥、香水、香油、寶幢、幡蓋、音樂、弦歌、瓔珞、雜",
    "T12n0377_002:0908c16": "綵，悉皆具足。迦葉與諸弟子悲哀流淚，即持",
    "T12n0377_002:0908c17": "疾往出城西門。爾時，迦葉即聞茶毘之所一",
    "T12n0377_002:0908c18": "切大眾悲咽號哭，共問帝釋：「已供養訖，如何",
    "T12n0377_002:0908c19": "得火，然此香樓，茶毘如來？」帝釋答言：「人眾且",
    "T12n0377_002:0908c20": "待，摩訶迦葉即時而至。」釋言未訖，一切大眾",
    "T12n0377_002:0908c21": "正於哀中，即見迦葉與諸弟子尋路悲來，眾",
    "T12n0377_002:0908c22": "即停哀，便為開路。迦葉前進，遙見佛棺，將諸",
    "T12n0377_002:0908c23": "弟子一時禮拜，號哭哽咽，悶絕躄地，昏濁亂",
    "T12n0377_002:0908c24": "心，良久乃醒，流淚不勝，漸漸前行，問大眾言：",
    "T12n0377_002:0908c25": "「如何得開大悲聖棺？」大眾答言：「佛入涅槃已",
    "T12n0377_002:0908c26": "經二七，恐有損壞，如何得開？」迦葉答言：「如",
    "T12n0377_002:0908c27": "來之身，金剛堅固，常樂我淨，不可沮壞，德香",
    "T12n0377_002:0908c28": "芬馥，若栴檀山。」作是語已，涕泗交流，至佛棺",
    "T12n0377_002:0908c29": "所。爾時，如來大悲平等，為迦葉故，棺自然開，",
    "T12n0377_002:0909a01": "白㲲千張及兜羅綿皆即解散，顯出三十二",
    "T12n0377_002:0909a02": "相、八十種好、真金紫磨堅固色身。迦葉與諸",
    "T12n0377_002:0909a03": "弟子見已，悶絕躄地，喑咽哀哽，良久乃蘇，涕",
    "T12n0377_002:0909a04": "泣盈目，與諸弟子徐上香樓，近佛棺邊。復更",
    "T12n0377_002:0909a05": "喑咽，號哭悲哽，即以所得香花、幡蓋、寶、幢瓔",
    "T12n0377_002:0909a06": "珞、音樂、弦歌哀號供養，即以香泥、香水灌洗",
    "T12n0377_002:0909a07": "如來金色之身，燒香散花，哀泣供養。灌洗已",
    "T12n0377_002:0909a08": "訖，迦葉與諸弟子持其所得妙兜羅綿纏於",
    "T12n0377_002:0909a09": "如來紫磨色身，次以舊綿纏新綿上；兜羅",
    "T12n0377_002:0909a10": "纏已，復以所得白㲲千張，次第相重於兜羅",
    "T12n0377_002:0909a11": "上纏如來身；纏白㲲已，復持舊㲲著新㲲上，",
    "T12n0377_002:0909a12": "次第相纏；總纏已訖，棺門即閉，七寶瓔珞，",
    "T12n0377_002:0909a13": "一切莊嚴。爾時，迦葉復重悲哀，與諸弟子右",
    "T12n0377_002:0909a14": "繞七匝，盈目流淚，長跪合掌，說偈哀歎：",
    "T12n0377_002:0909a15": "「苦哉苦哉大聖尊，　　我今荼毒苦切心。",
    "T12n0377_002:0909a16": "世尊滅度一何速，　　大悲不能留待我？",
    "T12n0377_002:0909a17": "我於崛山禪定中，　　遍觀如來悉不見，",
    "T12n0377_002:0909a18": "又觀見佛已涅槃，　　倏爾心戰大震驚。",
    "T12n0377_002:0909a19": "忽見闇雲遍世界，　　復覩山地大震動，",
    "T12n0377_002:0909a20": "即知如來已涅槃，　　故我疾來已不見。",
    "T12n0377_002:0909a21": "世尊大悲不普我，　　令我不見佛涅槃，",
    "T12n0377_002:0909a22": "不蒙一言相教告，　　我今孤露何所依？",
    "T12n0377_002:0909a23": "世尊我今大痛苦，　　情亂迷悶昏濁心，",
    "T12n0377_002:0909a24": "我今為禮世尊頂、　　為復哀禮如來胸、",
    "T12n0377_002:0909a25": "為復敬禮大聖手、　　為復悲禮如來腰、",
    "T12n0377_002:0909a26": "為復敬禮如來臍、　　為復深心禮佛足，",
    "T12n0377_002:0909a27": "何苦不見佛涅槃？　　惟願示我敬禮處。",
    "T12n0377_002:0909a28": "如來在世眾安樂，　　今入涅槃皆大苦。",
    "T12n0377_002:0909a29": "哀哉哀哉深大苦，　　大悲示教所禮處。」",
    "T12n0377_002:0909b01": "爾時，迦葉哽咽悲哀，說是偈已，世尊大悲即",
    "T12n0377_002:0909b02": "現二足千輻輪相，出於棺外，迴示迦葉，從千",
    "T12n0377_002:0909b03": "輻輪放千光明，遍照十方一切世界。爾時，迦",
    "T12n0377_002:0909b04": "葉與諸弟子見佛足已，一時禮拜千輻輪相，",
    "T12n0377_002:0909b05": "即更悶絕，昏迷躄地，良久乃醒。與諸弟子",
    "T12n0377_002:0909b06": "哀號哽咽，右遶七匝，遶七匝已，復禮佛足，悲",
    "T12n0377_002:0909b07": "哀哭泣，聲震世界。復更說偈，哀歎佛足：",
    "T12n0377_002:0909b08": "「如來究竟大悲心，　　平等慈光無二照，",
    "T12n0377_002:0909b09": "眾生有感無不應，　　示我二足千輻輪。",
    "T12n0377_002:0909b10": "我今深心歸命禮，　　千輻輪相二尊足，",
    "T12n0377_002:0909b11": "千輻輪中放千光，　　遍照十方普佛剎。",
    "T12n0377_002:0909b12": "我今歸依頭面禮，　　千輻輪相長光照，",
    "T12n0377_002:0909b13": "眾生遇光皆解脫，　　三塗八難皆離苦。",
    "T12n0377_002:0909b14": "我復歸依頭面禮，　　輪光普救諸惡趣，",
    "T12n0377_002:0909b15": "世尊往昔無數劫，　　為我等故修苦行；",
    "T12n0377_002:0909b16": "今證得此金剛體，　　足下由放千光明，",
    "T12n0377_002:0909b17": "悲哀稽首歸命禮，　　安於眾生千輻輪。",
    "T12n0377_002:0909b18": "佛修眾德為一切，　　修道樹日降四魔，",
    "T12n0377_002:0909b19": "四魔降已伏外道，　　眾生因此得正見。",
    "T12n0377_002:0909b20": "稽首歸依頭面禮，　　眾生正見光明足，",
    "T12n0377_002:0909b21": "佛為一切真慈父，　　足光平等度眾生。",
    "T12n0377_002:0909b22": "我復歸依頭面禮，　　平等離苦輪足光，",
    "T12n0377_002:0909b23": "我遇千輻光明足，　　悲喜交流哀切心。",
    "T12n0377_002:0909b24": "我復悲哀頭面禮，　　有感千輻輪光相，",
    "T12n0377_002:0909b25": "稽首歸依輪足光，　　乘究竟乘出三界。",
    "T12n0377_002:0909b26": "敬禮天人歸依足，　　輪光普照三有苦，",
    "T12n0377_002:0909b27": "眾生未得脫苦門，　　皆悉歸命輪光足。",
    "T12n0377_002:0909b28": "我等輪迴未出離，　　如何輪足見放捨？",
    "T12n0377_002:0909b29": "哀哉哀哉諸眾生，　　長夜莫覩輪足光，",
    "T12n0377_002:0909c01": "悔過世尊大慈悲，　　示敬千輻輪光足。",
    "T12n0377_002:0909c02": "哀哉今遇輪光相，　　自此當何復再覩？」",
    "T12n0377_002:0909c03": "爾時，迦葉與諸弟子說是偈已，復重悶絕，昏",
    "T12n0377_002:0909c04": "迷躄地，良久漸醒，悲哀哽咽，不能自裁。大覺",
    "T12n0377_002:0909c05": "世尊千輻輪相金剛雙足，還自入棺，封閉如",
    "T12n0377_002:0909c06": "故。爾時，城內一切士女、天人、大眾，見大迦葉",
    "T12n0377_002:0909c07": "復重號哭，搥胸大叫，哀震大千無量世界，各",
    "T12n0377_002:0909c08": "將所持悲哽供養。",
    "T12n0377_002:0909c09": "爾時，拘尸城內有四力士，瓔珞嚴身，持七寶",
    "T12n0377_002:0909c10": "炬，大如車輪，焰光普照，以焚香樓，茶毘如",
    "T12n0377_002:0909c11": "來，炬投香樓，自然殄滅。迦葉告言：「大聖寶棺，",
    "T12n0377_002:0909c12": "三界之火所不能燒，何況汝力而能燒耶？」城",
    "T12n0377_002:0909c13": "內復有八大力士，更持七寶大炬光焰，一切",
    "T12n0377_002:0909c14": "將投棺所，亦皆殄滅。城內復有十六極大力",
    "T12n0377_002:0909c15": "士，各持七寶大炬來投香樓，亦悉殄滅。城內",
    "T12n0377_002:0909c16": "復有三十六極大力士，各持七寶大炬來投，",
    "T12n0377_002:0909c17": "亦皆殄滅。",
    "T12n0377_002:0909c18": "爾時，迦葉告諸力士、一切大眾：「汝等當知，縱",
    "T12n0377_002:0909c19": "使一切天人所有炬火，不能茶毘如來寶棺。",
    "T12n0377_002:0909c20": "汝等不須勞苦，強欲為作。」爾時，城內士女、天",
    "T12n0377_002:0909c21": "人、大眾復重悲哀，各以所持號泣供養，一時",
    "T12n0377_002:0909c22": "禮拜右繞七匝，悲號大哭聲震三千。爾時，如",
    "T12n0377_002:0909c23": "來以大悲力，從心胸中火踊棺外，漸漸茶毘，",
    "T12n0377_002:0909c24": "經于七日，焚妙香樓，爾乃方盡。爾時，城內士",
    "T12n0377_002:0909c25": "女、天人、大眾於七日間悲號哭泣，哀聲不斷，",
    "T12n0377_002:0909c26": "各以所持，供養不歇。爾時，四天王各作是念：",
    "T12n0377_002:0909c27": "「我以香水注火令滅，急收舍利，天上供養。」作",
    "T12n0377_002:0909c28": "是念已，即持七寶金瓶，盛滿香水，復將須彌",
    "T12n0377_002:0909c29": "四埵，四大香潔出甘乳樹，樹各千圍，高百由",
    "T12n0377_002:0910a01": "旬，隨四天王同時而下至茶毘所。樹流甘乳，",
    "T12n0377_002:0910a02": "注寫香瓶，一時注火。注已，火勢轉高，都無滅",
    "T12n0377_002:0910a03": "也。爾時，海神莎伽羅龍王及江神、河神，見火",
    "T12n0377_002:0910a04": "不滅，各作是念：「我取香水注火令滅，急收舍",
    "T12n0377_002:0910a05": "利，住處供養。」作是念已，各持寶瓶盛取無量",
    "T12n0377_002:0910a06": "香水，至茶毘所一時注火。注已，火勢如故，都",
    "T12n0377_002:0910a07": "亦不滅。爾時，樓逗語四天王及海神等：「汝注",
    "T12n0377_002:0910a08": "香水令火滅者，可不欲取舍利還本所居而",
    "T12n0377_002:0910a09": "供養耶？」答言：「實爾。」樓逗語四天王言：「汝大貪",
    "T12n0377_002:0910a10": "心。汝居天上，舍利隨汝，若在天宮，地居之人",
    "T12n0377_002:0910a11": "如何得往而供養耶？」復語海神：「汝等住在大",
    "T12n0377_002:0910a12": "海江河，如來舍利汝收取者，地居之人如何",
    "T12n0377_002:0910a13": "得往而供養耶？」爾時四天王即皆懺悔，悔已",
    "T12n0377_002:0910a14": "各還天宮；爾時大海、江、河神等，皆亦懺悔，誠",
    "T12n0377_002:0910a15": "如聖言，悔已各還。",
    "T12n0377_002:0910a16": "4 聖軀廓潤品大般涅槃經聖軀廓潤品第四",
    "T12n0377_002:0910a17": "爾時，帝釋持七寶瓶及供養具至茶毘所，其",
    "T12n0377_002:0910a18": "火一時自然滅盡，帝釋即開如來寶棺，欲請",
    "T12n0377_002:0910a19": "佛牙。樓逗即問：「汝何為耶？」答言：「欲請佛牙，還",
    "T12n0377_002:0910a20": "天供養。」樓逗言：「莫輒自取，可待大眾，爾乃共",
    "T12n0377_002:0910a21": "分。」釋言：「佛先與我一牙舍利，是以我來，火即",
    "T12n0377_002:0910a22": "自滅。」帝釋說是語已，即開寶棺，於佛口中右",
    "T12n0377_002:0910a23": "畔上頷取牙舍利，即還天上起塔供養。爾",
    "T12n0377_002:0910a24": "時，有二捷疾羅剎隱身隨釋，眾皆不見，盜",
    "T12n0377_002:0910a25": "取一雙佛牙舍利。爾時，城內一切士女、一切",
    "T12n0377_002:0910a26": "大眾，即一時來欲爭舍利。樓逗告言：「大眾",
    "T12n0377_002:0910a27": "當知，待且安詳。如佛所說，應當如法，共分供",
    "T12n0377_002:0910a28": "養。」爾時，城內士女、一切大眾不聞樓逗所言，",
    "T12n0377_002:0910a29": "乃各執持矛矟、弓箭、刀劍、羂索、一切戰具，各",
    "T12n0377_002:0910b01": "自莊嚴，欲取舍利。爾時，城內人眾即開佛棺，",
    "T12n0377_002:0910b02": "兜羅白㲲宛然不燒，大眾見已復大號哭，流",
    "T12n0377_002:0910b03": "淚盈目，各將所持悲哀供養，深心禮拜，流淚",
    "T12n0377_002:0910b04": "長跪，同說偈讚：",
    "T12n0377_002:0910b05": "「如來以大自在力，　　於一切世得自在，",
    "T12n0377_002:0910b06": "大悲本願處斯土，　　周旋苦海度眾生。",
    "T12n0377_002:0910b07": "無量智慧神通力，　　出沒生死無罣礙，",
    "T12n0377_002:0910b08": "能以一身為多身，　　多身一身為無量。",
    "T12n0377_002:0910b09": "神變普應咸皆見，　　無緣即現入涅槃，",
    "T12n0377_002:0910b10": "我等福盡無應緣，　　故乃如來見放捨。",
    "T12n0377_002:0910b11": "佛於娑羅寶棺中，　　大力士舉皆不起，",
    "T12n0377_002:0910b12": "大悲之力自輕舉，　　昇空高一多羅樹，",
    "T12n0377_002:0910b13": "乘虛徐遶拘尸城，　　七日大聖遶七匝，",
    "T12n0377_002:0910b14": "遶已自臨茶毘所，　　不共神力所施為。",
    "T12n0377_002:0910b15": "一切天人莫能測，　　佛於大般涅槃中，",
    "T12n0377_002:0910b16": "金剛不壞力自在，　　一切茶毘火不然，",
    "T12n0377_002:0910b17": "自於心中出慈火，　　焚燒七日示現盡，",
    "T12n0377_002:0910b18": "人天不能滅此火，　　如來大悲示應力。",
    "T12n0377_002:0910b19": "帝釋來至火便滅，　　妙兜羅綿纏佛身，",
    "T12n0377_002:0910b20": "大火焚燒都不燃，　　白㲲隨佛寶棺內，",
    "T12n0377_002:0910b21": "火中儼然而不燒，　　方知如來自在力。",
    "T12n0377_002:0910b22": "於法自在為法王，　　敬禮大悲三界尊、",
    "T12n0377_002:0910b23": "敬禮聖中無畏者、　　敬禮普覆大慈力、",
    "T12n0377_002:0910b24": "敬禮神變自在者，　　我等從今離世尊，",
    "T12n0377_002:0910b25": "沒苦無能見救護。　　哀哉哀哉大聖尊！",
    "T12n0377_002:0910b26": "方今長別何由見？」",
    "T12n0377_002:0910b27": "爾時大眾說是偈已，重復悲泣，各以所持盡",
    "T12n0377_002:0910b28": "哀供養。爾時，樓逗普為天人一切大眾，與城",
    "T12n0377_002:0910b29": "內人共於棺所，徐舉白㲲及兜羅綿：其迦葉",
    "T12n0377_002:0910c01": "等白㲲千張火全不燒；其城內人白㲲千張，",
    "T12n0377_002:0910c02": "除外一重餘者灰燼；其兜羅綿宛然如故。爾",
    "T12n0377_002:0910c03": "時，樓逗取此白㲲及兜羅綿細破分之，與諸",
    "T12n0377_002:0910c04": "大眾，令起寶塔而供養之；樓逗復取㲲灰亦",
    "T12n0377_002:0910c05": "細分眾，令起寶塔而供養之；其餘燼灰無復",
    "T12n0377_002:0910c06": "得分，眾各自取，起塔供養。其城內人先已遣",
    "T12n0377_002:0910c07": "匠造八金壜，八師子座，各以七寶而為莊嚴，",
    "T12n0377_002:0910c08": "其七寶壜各受一斛，各置七寶師子座上。其",
    "T12n0377_002:0910c09": "八師子七寶之座，座別各有三十二力士，各",
    "T12n0377_002:0910c10": "嚴七寶、瓔珞、雜綵纏身，共舉七寶八師子座；",
    "T12n0377_002:0910c11": "座上復各有八婇女，身嚴七寶、瓔珞、雜綵持七",
    "T12n0377_002:0910c12": "寶壜；座上復各有八婇女，嚴身瓔珞執七寶",
    "T12n0377_002:0910c13": "蓋覆金壜上；座上復各有八婇女，身嚴瓔珞，",
    "T12n0377_002:0910c14": "持七寶劍，衛七寶壜；座上復各有八婇女，身",
    "T12n0377_002:0910c15": "嚴瓔珞，執雉毛纛，竪壜四面；座別各有無量",
    "T12n0377_002:0910c16": "人眾，持妙音樂、幢幡、寶蓋、香花、瓔珞圍遶供",
    "T12n0377_002:0910c17": "養；座各復有無量人眾，各持弓箭、矛矟、羂",
    "T12n0377_002:0910c18": "索、長鉤、一切戰具而圍遶之，從拘尸城前後",
    "T12n0377_002:0910c19": "圍遶向茶毘所。其八師子七寶之座出城去",
    "T12n0377_002:0910c20": "後，城內人眾即持無數香泥、香水，尋力士後，",
    "T12n0377_002:0910c21": "平治塗地，作香泥路，廣博嚴事，向茶毘所。其",
    "T12n0377_002:0910c22": "路兩邊無數寶幢、幡蓋、香花、真珠、瓔珞、眾妙",
    "T12n0377_002:0910c23": "雜綵、音樂、弦歌嚴飾路邊，儼然供養，待大",
    "T12n0377_002:0910c24": "聖尊舍利而還。其諸力士持八師子七寶之",
    "T12n0377_002:0910c25": "座，圍遶至茶毘所，即大哀泣，號哭哽咽，聲震",
    "T12n0377_002:0910c26": "大千，各以所持深心供養。",
    "T12n0377_002:0910c27": "爾時，世尊大悲力故，碎金剛體成末舍利，惟",
    "T12n0377_002:0910c28": "留四牙不可沮壞。爾時，大眾既見舍利，復重悲",
    "T12n0377_002:0910c29": "哀，以其所持流淚供養。爾時樓逗與城內人",
    "T12n0377_002:0911a01": "涕泣盈目，收取舍利，著師子座七寶壜中，滿",
    "T12n0377_002:0911a02": "八金壜，舍利便盡。爾時，一切天人大眾見佛",
    "T12n0377_002:0911a03": "舍利入金壜中，重更悲哭，涕泣流淚，各將所",
    "T12n0377_002:0911a04": "持深心供養。爾時，城內諸大力士及諸士女",
    "T12n0377_002:0911a05": "將欲持佛舍利金壜向拘尸城。爾時大眾復",
    "T12n0377_002:0911a06": "重悲哀，各將所持流淚供養。爾時，城內諸大",
    "T12n0377_002:0911a07": "力士及圍遶眾并城內人悲咽流淚，舉八師",
    "T12n0377_002:0911a08": "子七寶之座，隨香泥路迴向拘尸。爾時一切",
    "T12n0377_002:0911a09": "人天大眾復大悲哀，聲震世界，各將所持隨",
    "T12n0377_002:0911a10": "從舍利哀號供養。如來舍利至城內已，置四",
    "T12n0377_002:0911a11": "衢道中。爾時，拘尸城人即嚴四兵、無數軍眾，",
    "T12n0377_002:0911a12": "身著甲鎧、各執戰具，遶拘尸城四面周匝，無",
    "T12n0377_002:0911a13": "數重兵儼然而住，擬防外人來抄掠故，雖為",
    "T12n0377_002:0911a14": "儀式，無戰諍心。復有五百大呪術師，守城四",
    "T12n0377_002:0911a15": "門，為遮難故。復有無數寶幢、幡蓋，微妙莊嚴，",
    "T12n0377_002:0911a16": "大雉毛纛，於城四維儼然供養，為標式故。爾",
    "T12n0377_002:0911a17": "時，城內一切士女、天人大眾復大悲哀，各將",
    "T12n0377_002:0911a18": "所持深心供養。其舍利壜置師子座經于七",
    "T12n0377_002:0911a19": "日，於七日中一切大眾，日夜悲號，哀聲不斷，",
    "T12n0377_002:0911a20": "盡以所持深心供養。其八師子七寶之座，各",
    "T12n0377_002:0911a21": "有五百大呪術師各共持之，遮有天、龍、夜叉、",
    "T12n0377_002:0911a22": "神鬼來欺奪故。經七日間，爾時如來本生眷",
    "T12n0377_002:0911a23": "屬——迦毘羅國王諸釋種等，佛神力故，都不覺",
    "T12n0377_002:0911a24": "知佛入涅槃。佛涅槃後經三七日，爾乃方知。",
    "T12n0377_002:0911a25": "時彼國王諸釋種等，悲哭號泣，即共疾來至",
    "T12n0377_002:0911a26": "拘尸城，見諸兵眾，無數千人圍繞城外；復見",
    "T12n0377_002:0911a27": "寶幢、幡蓋列城四維，映蔽國界；復見大呪術",
    "T12n0377_002:0911a28": "師守城四門。王及釋等問呪師言：「佛涅槃耶？」",
    "T12n0377_002:0911a29": "答云：「佛涅槃來過四七日，茶毘已竟，將分舍",
    "T12n0377_002:0911b01": "利。」王言：「我等是佛所生眷屬，佛神力故，令我",
    "T12n0377_002:0911b02": "不知如來涅槃。我今欲見如來舍利，卿可開",
    "T12n0377_002:0911b03": "路令我得入。」呪師兵眾聞是語已，即聽入城。",
    "T12n0377_002:0911b04": "王及釋種得入城已，見佛舍利在師子座，悲",
    "T12n0377_002:0911b05": "號哽咽，涕淚交流，右遶七匝。遶七匝已，收淚",
    "T12n0377_002:0911b06": "而言：「我今欲請如來舍利一分，將還供養。」大",
    "T12n0377_002:0911b07": "眾答曰：「雖知汝是釋種眷屬，然佛世尊先已",
    "T12n0377_002:0911b08": "有言，分布舍利未見及汝，各有請主，汝如何",
    "T12n0377_002:0911b09": "得？汝可還耶。」爾時，王及釋種不果所請，號哭",
    "T12n0377_002:0911b10": "悲哀，悶絕躄地，良久乃醒，悲不自勝，語眾人",
    "T12n0377_002:0911b11": "言：「如來世尊是我釋種，愍汝等故於此涅槃。",
    "T12n0377_002:0911b12": "汝等如何見有欺忽，乃不分我一分舍利？」作",
    "T12n0377_002:0911b13": "是語訖，各禮舍利，右遶七匝，悲泣流淚，生",
    "T12n0377_002:0911b14": "忿恨心，慨悼還家。",
    "T12n0377_002:0911b15": "爾時，摩迦陀主阿闍世王害父王已，深生悔",
    "T12n0377_002:0911b16": "恨，身生惡瘡，既遇世尊月愛光觸身瘡漸愈，",
    "T12n0377_002:0911b17": "來詣佛所，求哀懺悔。世尊大悲，即以甘露微",
    "T12n0377_002:0911b18": "妙法藥洗蕩身瘡，極重罪滅，即還本宮，都不",
    "T12n0377_002:0911b19": "覺知如來涅槃。於涅槃夜夢見月落、日從地",
    "T12n0377_002:0911b20": "出、星宿雲雨繽紛而隕；復有煙氣從地而出，",
    "T12n0377_002:0911b21": "見七彗星現於天上；復夢天上有大火聚，遍",
    "T12n0377_002:0911b22": "空熾然，一時墮地。夢已尋覺心大驚戰，即召",
    "T12n0377_002:0911b23": "諸臣，具陳斯夢：「此何祥耶？」臣答王言：「是佛涅",
    "T12n0377_002:0911b24": "槃不祥之相。佛滅度後，三界眾生、六道有識，",
    "T12n0377_002:0911b25": "煩惱橫起，故現大火從天落地；佛入滅度，月",
    "T12n0377_002:0911b26": "愛慈光、慧雲普潤悉皆滅沒，即雲月落；星",
    "T12n0377_002:0911b27": "落地者，佛涅槃後，八萬律儀、一切戒法，眾",
    "T12n0377_002:0911b28": "生違反，不依佛教，乃行邪法，墮於地獄；日出",
    "T12n0377_002:0911b29": "地者，佛涅槃後，三塗惡道苦聚日光出現世",
    "T12n0377_002:0911c01": "間；故感斯夢。」王聞是語，將諸臣從夜半即",
    "T12n0377_002:0911c02": "來至拘尸城，見諸無數四兵之眾，防衛拘尸",
    "T12n0377_002:0911c03": "無量重數，復見城門有呪術師防止外難。王",
    "T12n0377_002:0911c04": "見是已，即問呪師：「佛涅槃耶？」呪師答言：「佛涅",
    "T12n0377_002:0911c05": "槃來，已經四七，當今大眾將分舍利。」王言：「佛",
    "T12n0377_002:0911c06": "入涅槃，我都不知，我於夜夢見不祥事，以問",
    "T12n0377_002:0911c07": "諸臣，方知如來入大涅槃。我欲入城禮拜如",
    "T12n0377_002:0911c08": "來金剛舍利，汝為通路。」呪師聞已，即聽前入。",
    "T12n0377_002:0911c09": "王至城內四衢道中，見師子座舍利金壜，復",
    "T12n0377_002:0911c10": "覩大眾悲哀供養，王與徒眾一時禮拜，悲泣",
    "T12n0377_002:0911c11": "流淚，右遶七匝，哀慘供養。爾時，王就大眾請",
    "T12n0377_002:0911c12": "求如來一分舍利，還國供養。大眾答言：「何晚",
    "T12n0377_002:0911c13": "至耶？佛已先說分布方法，舍利皆已各有所",
    "T12n0377_002:0911c14": "請，無有仁分，仁可還宮。」阿闍世王不果所請，",
    "T12n0377_002:0911c15": "愁憂不樂，即禮舍利，惆悵而還。",
    "T12n0377_002:0911c16": "爾時毘離外道名王，佛涅槃後經三七已，爾",
    "T12n0377_002:0911c17": "乃方知，即將臣從疾往拘尸。既至拘尸，即見",
    "T12n0377_002:0911c18": "無數四兵之眾，防衛拘尸，遶無量重。爾時",
    "T12n0377_002:0911c19": "阿勒伽羅王，佛涅槃後經三七已，爾乃方知，",
    "T12n0377_002:0911c20": "即將臣從疾往拘尸。既至拘尸，即見無數四",
    "T12n0377_002:0911c21": "兵之眾，防衛拘尸，遶無量重。爾時毘耨隊",
    "T12n0377_002:0911c22": "不畏王，佛入涅槃經三七已，爾乃方知。爾時",
    "T12n0377_002:0911c23": "遮羅伽羅國王，佛入涅槃經三七已，爾乃方",
    "T12n0377_002:0911c24": "知。爾時師伽那王，佛入涅槃經三七已，爾乃",
    "T12n0377_002:0911c25": "方知。爾時波肩羅外道名王，佛入涅槃經三",
    "T12n0377_002:0911c26": "七已，爾乃方知，即將臣從疾往拘尸。既至拘",
    "T12n0377_002:0911c27": "尸，即見無數四兵之眾，防衛拘尸，遶無量重。",
    "T12n0377_002:0911c28": "復見城門有大呪師防止外難，王問呪師：「佛",
    "T12n0377_002:0911c29": "涅槃耶？」答言：「佛涅槃來，已經四七，當今大眾",
    "T12n0377_002:0912a01": "將分舍利。」王語呪師：「佛入涅槃，我都不知，故",
    "T12n0377_002:0912a02": "今晚至。我欲入城禮拜供養如來舍利，汝可",
    "T12n0377_002:0912a03": "開路。」呪師聞已，即聽前入。至四衢道見師",
    "T12n0377_002:0912a04": "子座七寶莊嚴，安置七寶舍利金壜，復見",
    "T12n0377_002:0912a05": "大眾悲哀供養，王將從眾一時禮拜，悲哀流",
    "T12n0377_002:0912a06": "淚，右遶七匝，各以所持悽慘供養。王語眾",
    "T12n0377_002:0912a07": "言：「佛入涅槃，我都不知，一何苦哉，不得見佛。",
    "T12n0377_002:0912a08": "請眾與我一分舍利，還國供養。」眾言：「汝何來",
    "T12n0377_002:0912a09": "晚，佛已先說分布法軌，舍利皆已各有所請，",
    "T12n0377_002:0912a10": "無有仁分，仁可還宮。」王及臣眾不果所請，愁",
    "T12n0377_002:0912a11": "憂不樂，即禮舍利，悲戀而還。爾時諸菩薩",
    "T12n0377_002:0912a12": "及聲聞眾、天人、龍鬼、國王、長者、大臣、人民、一",
    "T12n0377_002:0912a13": "切大眾，悲號涕泣，搥胸大哭，五體投地，作禮",
    "T12n0377_002:0912a14": "而去。",
    "T12n0377_002:0912a15": "大般涅槃經後分卷下",
    "T12n0377_002:0912a16": "時迦毘羅等七國王臣不果所願，心懷悲憤，慨戀而還，各至本邑，咸遣使臣同詣拘尸，再求舍利。城人報曰：「世尊慈父既於我界而般涅槃，全身舍利應留永劫於此供養，終不分與外邑諸人。」諸國答曰：「若分者善；若不與者，我等當以彊力奪取。」城人告曰：「徒事鬥諍，終不可得。」闍王復使雨行大臣馳兵請分，告城人曰：「若與者善；若不見分，我加兵力彊奪將去。」答言：「任意。」爾時，拘尸城中所有壯士男女，並閑弓射，即便摠出，嚴整四兵，欲與諸邑交兵合戰。爾時，毘離國諸梨車種遂集四兵，往拘尸城，在一面住；阿勒國諸剎帝利，亦集四兵，在一面住；毘耨國諸婆羅門，亦集四兵，在一面住；遮羅迦羅國諸釋子，亦集四兵，在一面住；師伽國拘樓羅，亦集四兵，在一面住；波肩羅國力士，亦集四兵，往拘尸城，在一面住。爾時，拘尸那城七軍圍遶，為舍利故，各欲奪取。爾時，大眾中有一婆羅門姓煙，在八軍中高聲大唱：「拘尸城諸力士主聽，佛無量劫積善修忍，諸君亦常聞讚忍法，今日何可於佛滅後，為舍利故，起兵相奪？諸君當知此非敬事。舍利現在但當分作八分。」諸力士言：「敬如來議。」爾時，姓煙婆羅門即分舍利以為八分，作八分竟，高聲大唱：「汝諸力士主聽，盛舍利瓶請以見與，欲還頭那羅聚落起瓶塔，華香、幡蓋、伎樂供養。」諸力士答言：「敬從來請。」爾時，必波延那婆羅門居士復以高聲大唱：「拘尸城中諸力士主聽，燒佛處炭與我，欲還本國起炭塔，華香、伎樂供養。」諸力士答婆羅門言：「敬從來請。」爾時，拘尸城諸力士得第一分舍利，即於國中起塔，華香、伎樂種種供養；波肩羅婆國力士得第二分舍利，還歸起塔，種種供養；師伽那婆國拘羅樓眾得第三分舍利，還歸起塔，種種供養；阿勒遮國諸剎帝利得第四分舍利，還國起塔供養；毘耨國諸婆羅門得第五分舍利，還國起塔，種種供養；毘離國諸梨車得第六分舍利，還國起塔，種種供養；遮羅迦羅國諸釋子得第七分舍利，還國起塔，華香供養；摩伽陀主阿闍世王得第八分舍利，還王舍城起塔，華香、伎樂種種供養；姓煙婆羅門得盛舍利瓶，還頭那羅聚落起塔，華香供養；必波羅延那婆羅門居士得炭，還國起塔供養。爾時，閻浮提中八舍利塔、第九瓶塔、第十炭塔，如是分布舍利事已。"
}