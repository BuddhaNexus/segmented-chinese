{
    "T38n1782_06b:1104c11": "folio_6b 說無垢稱經贊卷第六末",
    "T38n1782_06b:1104c13": "12 觀如來品(六末)觀如來品",
    "T38n1782_06b:1104c14": "合十一品正陳本宗分中分三：初九品明菩",
    "T38n1782_06b:1104c15": "薩境，次上一品明菩薩行，此之一品明菩薩",
    "T38n1782_06b:1104c16": "果，修行當必成大果故。如來之名，已如前釋。",
    "T38n1782_06b:1104c17": "觀者察，智見照察，名之為觀。恐修妙行者",
    "T38n1782_06b:1104c18": "執有實如來，不解正觀二身差別，今教正",
    "T38n1782_06b:1104c19": "觀，求證作佛。因無垢之來意，陳如來之妙體，",
    "T38n1782_06b:1104c20": "此品廣明，名觀如來品。",
    "T38n1782_06b:1104c21": "經　爾時世尊至觀如來乎。贊曰：佛身有二，",
    "T38n1782_06b:1104c22": "一實、二權。由此二種，品段有二：初如來發",
    "T38n1782_06b:1104c23": "問，明觀法身如來，或兼自受用身，「證會一切",
    "T38n1782_06b:1104c24": "智智」下，明自受用身，俱實身故；後鶖子發問，",
    "T38n1782_06b:1104c25": "因見無動佛事，明觀他受用身，兼顯釋迦居",
    "T38n1782_06b:1104c26": "雜穢土是化身佛，俱權身故。下鶖子歎無垢",
    "T38n1782_06b:1104c27": "稱言：「乃能捨彼清淨佛土，而來樂此多雜穢",
    "T38n1782_06b:1104c28": "土。」故知無動是他受用，釋迦為化身。諸佛之",
    "T38n1782_06b:1104c29": "身不過實權，此觀如來一切皆具，但以釋迦",
    "T38n1782_06b:1105a01": "權化，隨事因鑒。法報二身，理幽頗曉，寄此發",
    "T38n1782_06b:1105a02": "問，明觀如來，非唯觀釋迦之化身也。《佛地論》",
    "T38n1782_06b:1105a03": "云「佛身有二：一法身、二生身。真如法身及自",
    "T38n1782_06b:1105a04": "受用身，俱名法身，實功德法所集成故。他受",
    "T38n1782_06b:1105a05": "用佛及化身佛，俱名生身，非實德故。」由此科",
    "T38n1782_06b:1105a06": "文准彼為二。初文有二：初問、後答。此初也。",
    "T38n1782_06b:1105a07": "牒先來意，為觀如來。汝於如來云何觀耶？為",
    "T38n1782_06b:1105a08": "觀權相、為觀實身？",
    "T38n1782_06b:1105a09": "經　無垢稱言至如是而觀。贊曰：下答。有三：",
    "T38n1782_06b:1105a10": "初總標、次別釋、後結正。此初也。空理義云：",
    "T38n1782_06b:1105a11": "釋迦之身，權形世俗，有相可見；真佛之體，諸",
    "T38n1782_06b:1105a12": "法性空，無形無相，都不可見。今觀真佛，故言",
    "T38n1782_06b:1105a13": "我觀都無見也。《般若經》云「若以色見我、以音",
    "T38n1782_06b:1105a14": "聲尋我，彼生履耶路，不能當見我。」故觀如來，",
    "T38n1782_06b:1105a15": "都無所見。應理義云：法身真理，無相無形，",
    "T38n1782_06b:1105a16": "自受用身雖是五蘊，微細殊妙，十地菩薩尚",
    "T38n1782_06b:1105a17": "不能知，況餘下位。體充法界，亦不可以色",
    "T38n1782_06b:1105a18": "心形相而可取之，亦都無見，故此總答如",
    "T38n1782_06b:1105a19": "是而觀。舊云「如自觀身實相，觀佛亦然。」實相",
    "T38n1782_06b:1105a20": "即真如，與新稍別，唯得作法身一解。",
    "T38n1782_06b:1105a21": "經　何以故至現在不住。贊曰：下別釋也。空",
    "T38n1782_06b:1105a22": "理義云：下觀真身。有二：初略釋、後廣釋。此略",
    "T38n1782_06b:1105a23": "釋也。依俗化形，從於過去前際修來，往於未",
    "T38n1782_06b:1105a24": "來後際化導，現在出世住教眾生，可有所見。",
    "T38n1782_06b:1105a25": "真諦無形，性本空故，都無三世來往現住，如",
    "T38n1782_06b:1105a26": "何可見？故觀如來，都無所見。《般若》又云「彼如",
    "T38n1782_06b:1105a27": "來妙體，即導師法身，彼體不可見，彼識不能",
    "T38n1782_06b:1105a28": "識。」應理義云：下釋，有二：初至「蕭然解脫」，明觀",
    "T38n1782_06b:1105a29": "法身。後「證會」已下，明觀自受用身。初中有二：",
    "T38n1782_06b:1105b01": "初略、後廣。此略也。何故觀法身都無所見？非",
    "T38n1782_06b:1105b02": "三世故。三世攝者，可有見故。",
    "T38n1782_06b:1105b03": "經　所以何者至其性非識。贊曰：空理義云，",
    "T38n1782_06b:1105b04": "下廣釋觀真身，永離一切世俗眾相，雖有種",
    "T38n1782_06b:1105b05": "種文句不同，意論真身離眾相也。雜蘊性",
    "T38n1782_06b:1105b06": "空，然非一向，故觀蘊外真性非識。應理義",
    "T38n1782_06b:1105b07": "云：下廣法身，文合有六：一離五蘊相、二異",
    "T38n1782_06b:1105b08": "三有身、三順出世道、四遣法非法、五同真超",
    "T38n1782_06b:1105b09": "俗、六離繫解脫。此初文也。五蘊真如是佛法",
    "T38n1782_06b:1105b10": "身，故觀蘊如非即五蘊。故《般若》云「以色見我、",
    "T38n1782_06b:1105b11": "音聲求我，是行邪道，不能見如來。」加來妙",
    "T38n1782_06b:1105b12": "體即法身佛，體不可見、識不能知。然《涅槃》等",
    "T38n1782_06b:1105b13": "云「捨無常色，獲得常色，受想行識，亦復如",
    "T38n1782_06b:1105b14": "是」者，是報身佛，故不相違。舊經云「不觀色、",
    "T38n1782_06b:1105b15": "不觀色如、不觀色性」者，依空理義云：聲謂",
    "T38n1782_06b:1105b16": "有相，如謂空相，性謂因緣，色屬因緣，都無自",
    "T38n1782_06b:1105b17": "性。依應理義云：聲謂依他，如謂圓成，性謂",
    "T38n1782_06b:1105b18": "所執。此三依詮，法身廢詮，故皆不觀。雖作",
    "T38n1782_06b:1105b19": "此解違新翻文，義可同也。",
    "T38n1782_06b:1105b20": "經　不住四界至遠離三垢。贊曰：二異三有",
    "T38n1782_06b:1105b21": "身。有六：一不住四界地水火風，非四成故。二",
    "T38n1782_06b:1105b22": "同虛空界，無所罣礙，唯以虛空為譬喻故。三",
    "T38n1782_06b:1105b23": "非內六處，起性自常故。舊曰「六入無積」，非",
    "T38n1782_06b:1105b24": "積六塵為自性故。四趣世六根路，正智所證",
    "T38n1782_06b:1105b25": "故。五不雜三界，純無漏故。六遠離三垢，遠貪",
    "T38n1782_06b:1105b26": "嗔癡垢，為自體故。",
    "T38n1782_06b:1105b27": "經　順三解脫至無障礙障。贊曰：三順出世",
    "T38n1782_06b:1105b28": "道。有三：一順三解脫，三解脫體，謂空無相無",
    "T38n1782_06b:1105b29": "願。法身乃是妙智之境，順能緣之正智也。二",
    "T38n1782_06b:1105c01": "隨明者，宿命、天眼、漏盡三智，斷三際愚，照洞",
    "T38n1782_06b:1105c02": "三世，故名三明。至者到也。到三明者，謂菩提",
    "T38n1782_06b:1105c03": "智、佛之法身，隨順能到之三明也。此真如體，",
    "T38n1782_06b:1105c04": "非是無漏慧明而稱為明，慧真性故釋明義。",
    "T38n1782_06b:1105c05": "非能到而稱到，體是所到，能到性故釋至義。",
    "T38n1782_06b:1105c06": "三至一切法無障礙際，此真如性到一切法，",
    "T38n1782_06b:1105c07": "或智障品無障無礙，極邊際故。",
    "T38n1782_06b:1105c08": "經　實際非際至其性俱離。贊曰：四遣法非",
    "T38n1782_06b:1105c09": "法。有四十七句，舊有二十九句。此有三句。此",
    "T38n1782_06b:1105c10": "中諸句一向遮執，但是言說、但是分別，一切",
    "T38n1782_06b:1105c11": "皆非法身本性，言說分別不稱理故。今為遮",
    "T38n1782_06b:1105c12": "此，故言非也。且如初句雖是實際，非是名言",
    "T38n1782_06b:1105c13": "及分別際。二真如亦爾，非定真如。三故常",
    "T38n1782_06b:1105c14": "無所住，亦非能緣智，故不相應，時等依等處",
    "T38n1782_06b:1105c15": "等事等名相應故，亦俱離真如境與智也。",
    "T38n1782_06b:1105c16": "經　非因所生至非異能初。贊曰：此有六句。",
    "T38n1782_06b:1105c17": "一非因緣起、二非有無相、三非自他相、四非",
    "T38n1782_06b:1105c18": "一異、五非所相、六非能相。因親唯因緣，緣疎",
    "T38n1782_06b:1105c19": "餘三緣。所相者所表，能相者能表，此二皆有",
    "T38n1782_06b:1105c20": "即離同異，一切皆非。舊云不一相，空；不異相，",
    "T38n1782_06b:1105c21": "有也。不自相，自相。不他相，共相。非無相，遣相",
    "T38n1782_06b:1105c22": "也。非取相，取相也。",
    "T38n1782_06b:1105c23": "經　非此岸至無住無去。贊曰：此有九句。三",
    "T38n1782_06b:1105c24": "去及來，合為一故。此岸謂生死，彼岸謂涅槃，",
    "T38n1782_06b:1105c25": "中流謂煩惱。非俱者，非亦內外。非不俱者，非",
    "T38n1782_06b:1105c26": "非內非非外也。舊云「而化眾生，觀於寂滅而",
    "T38n1782_06b:1105c27": "不永滅」，云而非眾生觀應寂滅，非永滅也。",
    "T38n1782_06b:1105c28": "非是法身而能化也，不此彼體也。不以此彼",
    "T38n1782_06b:1105c29": "者，不以此彼而可顯示，不可世智知、不可以",
    "T38n1782_06b:1106a01": "分別心識。",
    "T38n1782_06b:1106a02": "經　無名無相至無少義可說。贊曰：此有七",
    "T38n1782_06b:1106a03": "句。名謂能詮，相謂所詮。不住色蘊有分身中，",
    "T38n1782_06b:1106a04": "亦不離此。無少體可以指示，無少義理可為",
    "T38n1782_06b:1106a05": "他說。",
    "T38n1782_06b:1106a06": "經　無施無慳至無慧無愚。贊曰：此有六句，",
    "T38n1782_06b:1106a07": "六度六蔽各各對故。",
    "T38n1782_06b:1106a08": "經　無諦無妄至非所取。贊曰：此有八句，諦",
    "T38n1782_06b:1106a09": "實妄虛也。一切語言施為造作，普皆斷惑。",
    "T38n1782_06b:1106a10": "經　非相至平等平等。贊曰：此有六句。非相",
    "T38n1782_06b:1106a11": "狀、非不相狀，非為作、非不為作。體無算數、",
    "T38n1782_06b:1106a12": "離諸算數，體無障礙。前後相似平等，前如後，",
    "T38n1782_06b:1106a13": "前平等；後如前，後平等。",
    "T38n1782_06b:1106a14": "經　同真實際至無覺不知。贊曰：五同真超",
    "T38n1782_06b:1106a15": "俗。初二句同真、下七句超俗。實際者，無分別",
    "T38n1782_06b:1106a16": "智，無到所緣，法身同彼。法界者，諸功德法",
    "T38n1782_06b:1106a17": "性，法身等彼，義等體故。此二句同真。能稱者",
    "T38n1782_06b:1106a18": "能說，所稱者所說。諸稱性者，能所說性。量謂",
    "T38n1782_06b:1106a19": "籌量，三義亦爾。",
    "T38n1782_06b:1106a20": "經　離諸繫縛蕭然解脫。贊曰：六離繫解脫。",
    "T38n1782_06b:1106a21": "不為物物，名法身也。",
    "T38n1782_06b:1106a22": "經　證會一切至周遍一切。贊曰：下觀自受用",
    "T38n1782_06b:1106a23": "身，合有十七句。初四句，明報身體；後十三",
    "T38n1782_06b:1106a24": "句，離法執著。此初也。能緣正智，能證會此，",
    "T38n1782_06b:1106a25": "而成一切智及一切種智。心境兩冥，理與神",
    "T38n1782_06b:1106a26": "會，故言平等。獲得有情無二本性，本性真如",
    "T38n1782_06b:1106a27": "無差別故。或此悲智，等緣有情無有二故。逮",
    "T38n1782_06b:1106a28": "者及到。到一切法無差別性，即此心智，佛",
    "T38n1782_06b:1106a29": "之菩提自受用身，周遍一切無所不在，等真",
    "T38n1782_06b:1106b01": "如故。舊云「等諸智」，得一切智智，諸佛皆等。同",
    "T38n1782_06b:1106b02": "眾生者，觀諸眾生無二，真性同故。",
    "T38n1782_06b:1106b03": "經　無罪無倦至無起無盡。贊曰：下有十三",
    "T38n1782_06b:1106b04": "句，離諸執著。此有七句。罪謂苦果，可毀厭故。",
    "T38n1782_06b:1106b05": "愆謂業惑，甚過失故。濁謂三業，依止外道顛",
    "T38n1782_06b:1106b06": "倒見生。聖教對治，不信混濁之所攝故。穢謂",
    "T38n1782_06b:1106b07": "三業，能污相續，依此發生如是障業。又損滅",
    "T38n1782_06b:1106b08": "見所攝增惡清淨所立法義名穢。薩迦耶見",
    "T38n1782_06b:1106b09": "所攝障真無我見義名濁。一切無礙，亦無執",
    "T38n1782_06b:1106b10": "著，離三分別及七分別八分別等。無物之所",
    "T38n1782_06b:1106b11": "作、無物之所生，此遮自然等作之與生，亦遮",
    "T38n1782_06b:1106b12": "有實諸法作生，亦無虛實及實起盡。或復無",
    "T38n1782_06b:1106b13": "趣生起，亦無諸起盡。",
    "T38n1782_06b:1106b14": "經　無曾無當至所不能說。贊曰：此有六句。",
    "T38n1782_06b:1106b15": "無實過未，故無曾當。無五怖、無漏染，八風不",
    "T38n1782_06b:1106b16": "動，故無憂喜。已到究竟，故無欣厭。二三七",
    "T38n1782_06b:1106b17": "等，分別不緣，唯智能證。言不可說，無言能",
    "T38n1782_06b:1106b18": "證，性是依他，亦離諸著。",
    "T38n1782_06b:1106b19": "經　世尊如來至名為邪觀。贊曰：此結正。此",
    "T38n1782_06b:1106b20": "觀法報二種真身，名為正觀，權為真及邪觀",
    "T38n1782_06b:1106b21": "故。",
    "T38n1782_06b:1106b22": "經　爾時舍利子至堪忍世界。贊曰：下第二段，",
    "T38n1782_06b:1106b23": "鶖子發問。因見無動佛，修觀他受用身，兼顯",
    "T38n1782_06b:1106b24": "釋迦居雜穢土是化身佛。俱權身中有四：初",
    "T38n1782_06b:1106b25": "鶖子發問、二如來廣答、三欣見妙喜、四鶖子",
    "T38n1782_06b:1106b26": "讚揚。此初問也。不但鶖子未識來由，亦寄此",
    "T38n1782_06b:1106b27": "徵以彰他報。天女既言本性，問往不問所",
    "T38n1782_06b:1106b28": "從；淨名既為物生，問來而不問往。",
    "T38n1782_06b:1106b29": "經　世尊告曰汝應問彼。贊曰：下如來廣答。",
    "T38n1782_06b:1106c01": "有三：初推答以顯理、後自答以彰事。舊云「問",
    "T38n1782_06b:1106c02": "維摩詰」，無問佛文。下佛自陳，又無問處，極成",
    "T38n1782_06b:1106c03": "乖角。初中有二：初推問、後問彼。此初也。鶖",
    "T38n1782_06b:1106c04": "子問事從何處來，故佛自陳事跡而答。因今",
    "T38n1782_06b:1106c05": "訪問，得悟深理，故推問也。",
    "T38n1782_06b:1106c06": "經　時舍利子至來生此土。贊曰：下問彼。有",
    "T38n1782_06b:1106c07": "八：一正問、二返詰、三正答、四責徵、五正答、",
    "T38n1782_06b:1106c08": "六引問、七印可、八陳正。此初也。",
    "T38n1782_06b:1106c09": "經　無垢稱言至可沒生乎。贊曰：二返詰也。",
    "T38n1782_06b:1106c10": "若應遍知，滅應作證。舉有漏無漏之異，正",
    "T38n1782_06b:1106c11": "證理時，而為問也。",
    "T38n1782_06b:1106c12": "經　舍利子言至可沒生也。贊曰：三正答也。",
    "T38n1782_06b:1106c13": "正證入理，無少沒生。",
    "T38n1782_06b:1106c14": "經　無垢稱言至來生此土。贊曰：四責徵。有",
    "T38n1782_06b:1106c15": "二：一責先徵、二更徵責。此初也。",
    "T38n1782_06b:1106c16": "經　又舍利子至而來生此。贊曰：更徵責也。",
    "T38n1782_06b:1106c17": "上以理窮，理無沒生。下以事詰，事無沒生。",
    "T38n1782_06b:1106c18": "經　舍利子言至有沒生也。贊曰：五正答也。",
    "T38n1782_06b:1106c19": "化既非真，故無生沒。",
    "T38n1782_06b:1106c20": "經　無垢稱言至如幻化耶。贊曰：六引問。引",
    "T38n1782_06b:1106c21": "教為問，以徵義宗。",
    "T38n1782_06b:1106c22": "經　舍利子言如是如是。贊曰：七印可也。",
    "T38n1782_06b:1106c23": "經　無垢稱言至來生此土。贊曰：八陳正。前",
    "T38n1782_06b:1106c24": "以理等已無沒生，今以事齊何須發問？有",
    "T38n1782_06b:1106c25": "二：初直例、後顯示。此初也。",
    "T38n1782_06b:1106c26": "經　又舍利子至諸行續相。贊曰：下顯示。有",
    "T38n1782_06b:1106c27": "二：初別解沒生之相、後正釋之。今言沒者，有",
    "T38n1782_06b:1106c28": "為諸行死斷滅相。生生者，諸行相續之相。體",
    "T38n1782_06b:1106c29": "非常斷，似彼二相，故名沒生。",
    "T38n1782_06b:1107a01": "經　菩薩雖沒至惡法行相。贊曰：此正釋之。",
    "T38n1782_06b:1107a02": "雖示有沒，不斷善行，無斷相也。雖示有生，不",
    "T38n1782_06b:1107a03": "續惡行，無常相也。此沒生無斷常相。",
    "T38n1782_06b:1107a04": "經　爾時世尊至來生此界。贊曰；下自答以彰",
    "T38n1782_06b:1107a05": "事。有三：初佛指告、次鶖子讚揚、後無垢問",
    "T38n1782_06b:1107a06": "答。此初也。東方世界，名曰妙喜，種種莊嚴見",
    "T38n1782_06b:1107a07": "生喜故。佛號阿閦，此云無動。八風不擾、四魔",
    "T38n1782_06b:1107a08": "不侵，常安不變，故云無動。為度眾生，此從彼",
    "T38n1782_06b:1107a09": "生。",
    "T38n1782_06b:1107a10": "經　舍利子言至多雜穢處。贊曰：此鶖子讚",
    "T38n1782_06b:1107a11": "揚。彼他報土，故言清淨。此變化土，故言雜穢。",
    "T38n1782_06b:1107a12": "經　無垢稱曰至樂相雜住。贊曰：下無垢稱問",
    "T38n1782_06b:1107a13": "答。有五。此無垢問。",
    "T38n1782_06b:1107a14": "經　舍利子言至眾冥都息。贊曰：二鶖子答。",
    "T38n1782_06b:1107a15": "明生暗滅，故不樂雜，意顯菩薩實不樂與惡",
    "T38n1782_06b:1107a16": "生同住。",
    "T38n1782_06b:1107a17": "經　無垢稱言至行瞻部州。贊曰：三無垢問。",
    "T38n1782_06b:1107a18": "為釋疑云：若不樂雜，何故菩薩來生此耶？",
    "T38n1782_06b:1107a19": "故為此問。",
    "T38n1782_06b:1107a20": "經　舍利子言至作照明故。贊曰：四鶖子答。",
    "T38n1782_06b:1107a21": "經　無垢稱曰至煩惱暗耳。贊曰：五無垢稱",
    "T38n1782_06b:1107a22": "釋。文顯義易，故不重解。",
    "T38n1782_06b:1107a23": "經　爾時大眾至聲聞等眾。贊曰：下第三段，欣",
    "T38n1782_06b:1107a24": "見妙喜。有七：一眾咸希見、二佛命現之、三無",
    "T38n1782_06b:1107a25": "垢思惟、四正起神力、五世尊問勸、六人天獲",
    "T38n1782_06b:1107a26": "益、七事畢還處。此初有三：一希見土、二希見",
    "T38n1782_06b:1107a27": "法主、三希見徒眾。如文可知。",
    "T38n1782_06b:1107a28": "經　佛知眾會至令所願滿。贊曰：二佛命現。",
    "T38n1782_06b:1107a29": "何故如來不現令見，命無垢現？欲顯居士助",
    "T38n1782_06b:1107b01": "佛化者，尚示神通，況如來耶。又彼本土，令其",
    "T38n1782_06b:1107b02": "自現，何假佛耶。又何簡自他，宜現便得。又欲",
    "T38n1782_06b:1107b03": "顯菩薩皆生淨土，必有他受用身，知釋迦身",
    "T38n1782_06b:1107b04": "為他權化，故令彼現，理亦無違。",
    "T38n1782_06b:1107b05": "經　時無垢稱至男女大小。贊曰：三無垢思",
    "T38n1782_06b:1107b06": "惟。有三：一思移世間器有情界、二思移出世",
    "T38n1782_06b:1107b07": "佛利樂事、三思移大千示諸大眾。此初文也。",
    "T38n1782_06b:1107b08": "王都已前妙喜器界，菩薩聲聞男女大小彼",
    "T38n1782_06b:1107b09": "有情界。",
    "T38n1782_06b:1107b10": "經　乃至廣說至海會大眾。贊曰：二思移出世",
    "T38n1782_06b:1107b11": "佛利樂事。有二：一思移佛及大眾、二思移於",
    "T38n1782_06b:1107b12": "佛事。此初。有三：一移如來、二移覺樹、三移海",
    "T38n1782_06b:1107b13": "眾。眾會無邊，猶如海故。",
    "T38n1782_06b:1107b14": "經　諸寶蓮華至作佛事者。贊曰：下思移佛",
    "T38n1782_06b:1107b15": "事。有二：一移華、二移階。此移華也。十方佛",
    "T38n1782_06b:1107b16": "國欲作佛事，先以蓮華或寄或散。如說般",
    "T38n1782_06b:1107b17": "若，隨其近遠，十方世界皆寄蓮華，與釋迦",
    "T38n1782_06b:1107b18": "佛而作佛事。法華化佛，寄華亦爾。彼淨土",
    "T38n1782_06b:1107b19": "中有此蓮華，故今移取。",
    "T38n1782_06b:1107b20": "經　三道寶階至寶階而上。贊曰：二移階道。",
    "T38n1782_06b:1107b21": "釋迦寶階，天帝使作。無動寶階，從地涌出。",
    "T38n1782_06b:1107b22": "釋迦騰空往於助利，三月坐夏，為報母恩。",
    "T38n1782_06b:1107b23": "未憂將歸，天帝使大力鬼神為佛而作寶",
    "T38n1782_06b:1107b24": "階，中道黃金、左道馬惱、右道水精，故名三",
    "T38n1782_06b:1107b25": "道。彼土寶階，為令人天往來有為，故從地踴，",
    "T38n1782_06b:1107b26": "亦不相違。天下人間，為見佛聞法；人上天處，",
    "T38n1782_06b:1107b27": "為觀天帝宮城園苑，故須寶階。十方佛事，各",
    "T38n1782_06b:1107b28": "不同故。彼雖淨土，亦現有彼輪圍山等。如極",
    "T38n1782_06b:1107b29": "樂佛，亦有王城、父母妻子、魔王調達種種等",
    "T38n1782_06b:1107c01": "故。",
    "T38n1782_06b:1107c02": "經　如是清淨至示諸大眾。贊曰：三思移大千",
    "T38n1782_06b:1107c03": "示諸大眾。下從水際，不取金風，留所依故。至",
    "T38n1782_06b:1107c04": "色究竟，不取無色，無形器故。西方取華，以繩",
    "T38n1782_06b:1107c05": "之貫，為髣嚴飾。持彼置手，相亦類之。",
    "T38n1782_06b:1107c06": "經　其無垢稱至入此界中。贊曰：四正起佛",
    "T38n1782_06b:1107c07": "力。有四：初正起神通、二有緣驚問、三無緣不",
    "T38n1782_06b:1107c08": "違、四彼此無違。此初也。",
    "T38n1782_06b:1107c09": "經　彼土聲聞至救護我等。贊曰：二有緣驚",
    "T38n1782_06b:1107c10": "問。有二：初問、後答。此問也。得天眼者方覩",
    "T38n1782_06b:1107c11": "界移，故言：「善逝！救我護我。」",
    "T38n1782_06b:1107c12": "經　時無動佛至非我所能。贊曰：是波佛答，",
    "T38n1782_06b:1107c13": "顯此菩薩有大威神，方便推言非我所能，豈",
    "T38n1782_06b:1107c14": "佛不能起此神力。由此經言為化眾生方便",
    "T38n1782_06b:1107c15": "告也。",
    "T38n1782_06b:1107c16": "經　彼土初學至不知不見。贊曰：三無緣不",
    "T38n1782_06b:1107c17": "違。有二：初明不知、後明驚問。此初也。報淨",
    "T38n1782_06b:1107c18": "土內，理無人天二初等眾。今諸菩薩，如來化",
    "T38n1782_06b:1107c19": "作，故現不知，亦無過失。或淨土者，通有報化",
    "T38n1782_06b:1107c20": "淨土，淨土中有人天眾、江海等器，何所相違？",
    "T38n1782_06b:1107c21": "經　聞是語已至當何所往。贊曰：此明驚問。",
    "T38n1782_06b:1107c22": "聞諸有緣菩薩發問，無動垂告。聞此語已，為",
    "T38n1782_06b:1107c23": "方驚問。佛既先告，後皆審知，故此無答。",
    "T38n1782_06b:1107c24": "經　妙喜國土至與本無異。贊曰：四彼此無",
    "T38n1782_06b:1107c25": "違。彼淨土相，不隨此減亦不增長，此亦不由",
    "T38n1782_06b:1107c26": "他咸迫迮。二界相雜，見與本同。",
    "T38n1782_06b:1107c27": "經　爾時世尊至聲聞等耶。贊曰：五世尊問",
    "T38n1782_06b:1107c28": "勸。有四：一佛問、二眾答、三無垢施華、四如",
    "T38n1782_06b:1107c29": "來重勸。此初也。",
    "T38n1782_06b:1108a01": "經　一切咸言世尊已見。贊曰：二眾答也。",
    "T38n1782_06b:1108a02": "經　時無垢稱至菩薩等。贊曰：三無垢施華。",
    "T38n1782_06b:1108a03": "神力化作種種華香，自作教他令眾供養，彼",
    "T38n1782_06b:1108a04": "菩薩等顯大慈悲勸眾行故。此明無垢勸修，",
    "T38n1782_06b:1108a05": "下明如來勸修。",
    "T38n1782_06b:1108a06": "經　於是世尊至諸菩薩行。贊曰：四如來重",
    "T38n1782_06b:1108a07": "勸。欲外成淨土，內身為菩薩，應學彼佛本菩",
    "T38n1782_06b:1108a08": "薩行。即諸經言「度脫諸眾生，即生不動國」，等",
    "T38n1782_06b:1108a09": "一切勝行。",
    "T38n1782_06b:1108a10": "經　其無垢稱至所居佛土。贊曰：六人天獲",
    "T38n1782_06b:1108a11": "益。初人天發願、後佛記當生。如文可解。",
    "T38n1782_06b:1108a12": "經　時無垢稱至兩眾皆相見。贊曰：七事畢",
    "T38n1782_06b:1108a13": "還處。分離之時，彼此皆見。",
    "T38n1782_06b:1108a14": "經　爾時世尊至菩薩等不。贊曰：下第四段，鶖",
    "T38n1782_06b:1108a15": "子讚揚。有二：初佛問彼、後彼答讚。此初也。",
    "T38n1782_06b:1108a16": "知其已見而更間者，欲發其詞，令聲聞等同",
    "T38n1782_06b:1108a17": "願讚故。",
    "T38n1782_06b:1108a18": "經　舍利子言至世尊已見。贊曰：答讚。有四：",
    "T38n1782_06b:1108a19": "一答、二願、三欣、四讚。此答也。",
    "T38n1782_06b:1108a20": "經　願諸有情至如無垢稱。贊曰：二願。有三：",
    "T38n1782_06b:1108a21": "一願諸眾生皆居淨土、二願成福慧似無動",
    "T38n1782_06b:1108a22": "佛、三願獲神通如無垢稱。如文可知。",
    "T38n1782_06b:1108a23": "經　世尊我等至如是大士。贊曰：三欣也。欣",
    "T38n1782_06b:1108a24": "慶自已得植良緣，學彼勤修菩薩行故。",
    "T38n1782_06b:1108a25": "經　其諸有情至精進修行。贊曰：四讚。有十：",
    "T38n1782_06b:1108a26": "一三慧俱能益。但聞此教，猶名大益，尚能畢",
    "T38n1782_06b:1108a27": "竟永拔生死，何況六德：一信解、二受持、三",
    "T38n1782_06b:1108a28": "讀、四誦、五說、六修。《中邊論》云「謂書寫、供養、",
    "T38n1782_06b:1108a29": "施他、聽、披讀、受持、正開演、諷誦，及思、修行。」",
    "T38n1782_06b:1108b01": "十法行者，獲福聚無量勝故、無盡故，由攝他",
    "T38n1782_06b:1108b02": "不息。此總標中信解，即是思惟所攝。下文有",
    "T38n1782_06b:1108b03": "二，供養、書寫，并前為九。下隨喜者，或是施他，",
    "T38n1782_06b:1108b04": "十行皆足。",
    "T38n1782_06b:1108b05": "經　若諸有情至諸佛相續。贊曰：下有九句，",
    "T38n1782_06b:1108b06": "別顯經德，舊有六句。此有二句：一手得獲",
    "T38n1782_06b:1108b07": "珍財。若手得，便獲法寶，能為大利，可珍重",
    "T38n1782_06b:1108b08": "故。修行所攝。二信解紹佛種。若信解，便繼佛",
    "T38n1782_06b:1108b09": "身，相續身也。信解即是信，及聞思慧為佛因，",
    "T38n1782_06b:1108b10": "故名紹繼。",
    "T38n1782_06b:1108b11": "經　若諸有情至無上止法。贊曰：此有二句。",
    "T38n1782_06b:1108b12": "一讀誦為勝伴。若讀若誦，身為菩薩，教為法",
    "T38n1782_06b:1108b13": "佛，讀誦不離，名二為勝伴。二受持便攝正",
    "T38n1782_06b:1108b14": "法。若有受持，便攝正法。攝者苞綜，受者領",
    "T38n1782_06b:1108b15": "納。任持在心，恒無忘失，便為攝受無上正法。",
    "T38n1782_06b:1108b16": "無上正法，體即大乘教理行果。",
    "T38n1782_06b:1108b17": "經　若有供養至一切智智。贊曰：此有二句。",
    "T38n1782_06b:1108b18": "一供學室有佛。學此法者，當持佛身，身中",
    "T38n1782_06b:1108b19": "已有報化身因，所學即是法身如來，故能供",
    "T38n1782_06b:1108b20": "養。學此法者，當知其室即有如來。二書寫攝",
    "T38n1782_06b:1108b21": "福慧。若書寫供養此法，便為攝受福德智慧，",
    "T38n1782_06b:1108b22": "此經能生福慧二故。",
    "T38n1782_06b:1108b23": "經　若有隨喜至不退轉位。贊曰：此有二句。",
    "T38n1782_06b:1108b24": "一隨喜設法施。有隨喜便為法施，此法能為",
    "T38n1782_06b:1108b25": "眾生利益，故若隨喜令得流行，不為障礙",
    "T38n1782_06b:1108b26": "便他修學，其隨喜者便成法施。二演說近",
    "T38n1782_06b:1108b27": "不退。為他說一四句頌，便近不退。一四句者，",
    "T38n1782_06b:1108b28": "四句為一頌。說此經理四句周圓之處，名一",
    "T38n1782_06b:1108b29": "四句頌。不退有四：一信、二位、三證、四行，如",
    "T38n1782_06b:1108c01": "前已說。隨其所應，近此不退。",
    "T38n1782_06b:1108c02": "經。者善男子至已得授記。贊曰：此有一句，",
    "T38n1782_06b:1108c03": "思惟得授記。於此法門，一信、二解、三忍可、",
    "T38n1782_06b:1108c04": "四領納、五愛樂、六觀察，即於菩提已得授",
    "T38n1782_06b:1108c05": "記。有此佛因，當得大果。雖無佛言，與記無",
    "T38n1782_06b:1108c06": "別，故名已得。",
    "T38n1782_06b:1108c07": "13 法供養品(六末)法供養品",
    "T38n1782_06b:1108c08": "此一部中合十四品，初之一品，說詮緣起",
    "T38n1782_06b:1108c09": "分。次十一品，正陳本宗分，上已解訖。後之二",
    "T38n1782_06b:1108c10": "品，讚授流通分中，分二：此之一品，讚歎流",
    "T38n1782_06b:1108c11": "通，讚揚人法，令其修學；後〈屬累品〉，付授流",
    "T38n1782_06b:1108c12": "通，付授彌勒傳行末代。若不讚揚勝德，何以",
    "T38n1782_06b:1108c13": "勸傳末世也。隨奉所須名供，育資身德曰養。",
    "T38n1782_06b:1108c14": "此通財法，財為資身之什、法為長道之具。財",
    "T38n1782_06b:1108c15": "為近世之須，順當時而有益；法為遠代之利，",
    "T38n1782_06b:1108c16": "剋聖道而為資。今題此勝因，勸有情以信學，",
    "T38n1782_06b:1108c17": "捨乎劣業，助法體而持修。此品具陳，名法供",
    "T38n1782_06b:1108c18": "養品。",
    "T38n1782_06b:1108c19": "經　爾時天帝釋至解脫法門。贊曰：品段有",
    "T38n1782_06b:1108c20": "三，初天帝讚揚、二世尊印述、後具陳往事勸",
    "T38n1782_06b:1108c21": "發勝修。初中復四：初我獲希聞、二他資勝益、",
    "T38n1782_06b:1108c22": "三敬養學者、四隨處勸說。此初也。往逢二聖，",
    "T38n1782_06b:1108c23": "常聞妙法；今取勝境，實未曾聞。舊云「自在",
    "T38n1782_06b:1108c24": "神通」，事勝也；「決定實相」，理勝也。利他自利，二",
    "T38n1782_06b:1108c25": "為勝故。此為所詮，經是能詮。",
    "T38n1782_06b:1108c26": "經　如我解佛至如理修習。贊曰：二他資勝",
    "T38n1782_06b:1108c27": "益。有二：初設修劣業，已成法器，況修勝行，不",
    "T38n1782_06b:1108c28": "成大益？後明修勝行之利益。劣行有六：一聽",
    "T38n1782_06b:1108c29": "聞、二信解、思惟也、三受持、四讀、五誦、六為",
    "T38n1782_06b:1109a01": "他說，尚為法器，修法安法之器宇也。上說聞",
    "T38n1782_06b:1109a02": "思雖為劣因，已為法器，何況精勤如理修者，",
    "T38n1782_06b:1109a03": "依教奉行，第十法行正成佛因，謂以修慧依",
    "T38n1782_06b:1109a04": "教行故。",
    "T38n1782_06b:1109a05": "經　如是有情至善趣戾塗。贊曰：下明修勝",
    "T38n1782_06b:1109a06": "行之利益。如理修習者，總有七句，分為三對；",
    "T38n1782_06b:1109a07": "或通前劣業，皆有此能。一閉惡開善路、二遇",
    "T38n1782_06b:1109a08": "善離惡緣、三得智觀妙境。此初也。三惡趣者，",
    "T38n1782_06b:1109a09": "險惡徑道，善能開閉。人天趣者，夷平塗路，善",
    "T38n1782_06b:1109a10": "能開闢。或惡趣是惡果，險徑是惡因；善趣是",
    "T38n1782_06b:1109a11": "善果，夷塗是善因。於此二道，善道塞故。",
    "T38n1782_06b:1109a12": "經　常見一切至暴惡魔軍。贊曰：此三句，遇",
    "T38n1782_06b:1109a13": "善離惡緣。初一句，遇善緣，修妙行故；後二句，",
    "T38n1782_06b:1109a14": "離惡緣，當成七辨及十力故。",
    "T38n1782_06b:1109a15": "經　淨菩提道至所行之路。贊曰：此二句，得",
    "T38n1782_06b:1109a16": "智觀妙境。道者因也，由淨菩提之因，當安妙",
    "T38n1782_06b:1109a17": "覺之智。因此履踐，觀佛所行境界妙路。",
    "T38n1782_06b:1109a18": "經　復言世尊至善女人等。贊曰：三敬養學者。",
    "T38n1782_06b:1109a19": "經　世尊若有令無障難。贊曰：四隨處勸說",
    "T38n1782_06b:1109a20": "也。若有處所通此法門，我等為聞，共往彼處，",
    "T38n1782_06b:1109a21": "未信此者勸令生信，已信學者護令無難，令",
    "T38n1782_06b:1109a22": "其得證。或流通者，謂書寫等。",
    "T38n1782_06b:1109a23": "經　爾時世尊至微妙法門。贊曰：自下第二世",
    "T38n1782_06b:1109a24": "尊印述。有二：初印可前說、後述經勝益。此初",
    "T38n1782_06b:1109a25": "也。於善不背，讚揚慶助，是名隨喜。舊云「吾",
    "T38n1782_06b:1109a26": "助汝喜」，彼非隨喜，義勢相背。",
    "T38n1782_06b:1109a27": "經　天帝當知至略說開示。贊曰：下述經勝",
    "T38n1782_06b:1109a28": "益。有二：初說勝故勝、後校量故勝。初中復",
    "T38n1782_06b:1109a29": "二：初同宣勝法、後便成供養。此初也。菩提要",
    "T38n1782_06b:1109b01": "抄不可虛廣而陳，故皆於此法門略說開示。",
    "T38n1782_06b:1109b02": "經　是故若有至現在諸佛。贊曰：便成供養",
    "T38n1782_06b:1109b03": "也。宣三世佛無上菩提無相真理、無上覺慧，",
    "T38n1782_06b:1109b04": "今見隨順，則為法供養三世如來，如來之德",
    "T38n1782_06b:1109b05": "不過理慧二門攝故。此中有八：一聽聞、二信",
    "T38n1782_06b:1109b06": "解、三受持、四讀、五誦、六為說、七書寫、八供",
    "T38n1782_06b:1109b07": "養。其施他修習，准此亦然。",
    "T38n1782_06b:1109b08": "經　又天帝釋至奉施供養。贊曰：下校量故",
    "T38n1782_06b:1109b09": "勝。有三：初校量為問、次天帝為答、後如來重",
    "T38n1782_06b:1109b10": "成。校量有三：初現在校量、次成後校量、後",
    "T38n1782_06b:1109b11": "正以為問。此初有三：初喻佛多少、次時節虔",
    "T38n1782_06b:1109b12": "恭、後四事供養。西方人庶多蒔甘蔗及竹葦",
    "T38n1782_06b:1109b13": "麻稻、山林有，其木勁直，堅可擔，山生多稠",
    "T38n1782_06b:1109b14": "密。如深山中，自作木林，故以為喻。如來滿",
    "T38n1782_06b:1109b15": "果，稠滿亦然；經劫或餘：一身行恭敬、二意",
    "T38n1782_06b:1109b16": "行尊重、三語行讚歎、四三業行承事無所虧",
    "T38n1782_06b:1109b17": "違。供具有三：一飲食、二臥具、三湯藥。所居",
    "T38n1782_06b:1109b18": "唯一，謂房舍。以此上妙四事供養，能生安樂",
    "T38n1782_06b:1109b19": "具，故名安樂供具取居。",
    "T38n1782_06b:1109b20": "經　於諸如來至嚴飾第一。贊曰：次滅後校",
    "T38n1782_06b:1109b21": "量。有二：初供舍利以起塔、後經時以供養。此",
    "T38n1782_06b:1109b22": "初有三：初供舍利、次造塔量、後明莊飾。窣堵",
    "T38n1782_06b:1109b23": "波者，先云浮圖，音訛略也。此云高顯，量闊四",
    "T38n1782_06b:1109b24": "洲，上至梵世。上安表柱輪盤，傍設香華幡",
    "T38n1782_06b:1109b25": "蓋，間以眾寶，供以伎樂，最為第一。",
    "T38n1782_06b:1109b26": "經　如是建立至讚歎供養。贊曰：此經時供",
    "T38n1782_06b:1109b27": "養。有三：初明時節、次明外供、後明內業。外",
    "T38n1782_06b:1109b28": "供有十二：一華鬘、二曉香、三塗香、四末香、",
    "T38n1782_06b:1109b29": "五衣服、六幡、七蓋、八寶幢、九燈輪、十眾珍、十",
    "T38n1782_06b:1109c01": "一伎樂、十二種種。此各有三：一身供敬、二意",
    "T38n1782_06b:1109c02": "尊重、三語讚歎。以此外十二事，經復時供養。",
    "T38n1782_06b:1109c03": "燒香者，沈香之類，可燒之香。塗香者，摩栴",
    "T38n1782_06b:1109c04": "檀香以塗塔上。末香者，以香為末，散塔上故。",
    "T38n1782_06b:1109c05": "經　於意云何至獲福多不。贊曰：三正以為問。",
    "T38n1782_06b:1109c06": "經　天帝釋言至其福聚量。贊曰：二入帝為",
    "T38n1782_06b:1109c07": "答。",
    "T38n1782_06b:1109c08": "經　佛告天帝至甚多於彼。贊曰：三如來重",
    "T38n1782_06b:1109c09": "成。初標、次釋、後結。此初也。",
    "T38n1782_06b:1109c10": "經　所以者何至非以財物。贊曰：此釋所由。",
    "T38n1782_06b:1109c11": "佛無上智，從此有故。法身因顯，報身因生，經",
    "T38n1782_06b:1109c12": "唯言生，舉報佛菩提故。唯法供名供，此法利",
    "T38n1782_06b:1109c13": "事大故，非以財物。財物供佛及窣堵波，不顯",
    "T38n1782_06b:1109c14": "法身、不生報佛，故學此經獲福多彼。",
    "T38n1782_06b:1109c15": "經　天帝當知至其福甚多。贊曰：此結也。果",
    "T38n1782_06b:1109c16": "無上覺，功德甚多，供此法因，其福不少。",
    "T38n1782_06b:1109c17": "經　爾時世尊至佛世尊。贊曰：下第三段，具陳",
    "T38n1782_06b:1109c18": "往事勸發勝修。有三：初陳往事、次以古即今、",
    "T38n1782_06b:1109c19": "後歎法先勸修勝益。初復有五：初佛在供養、",
    "T38n1782_06b:1109c20": "二勸子令學、三月蓋思益、四藥王海示、五",
    "T38n1782_06b:1109c21": "月蓋傳通。初文有七：一明時節、二標佛名、三",
    "T38n1782_06b:1109c22": "陳界名、四彰劫名、五明佛壽、六二部僧數、七",
    "T38n1782_06b:1109c23": "輪王供養。此初二文。劫有眾多，此說大劫。佛",
    "T38n1782_06b:1109c24": "十號中，如來、應、正等覺，如前已釋。《瑜伽》八十",
    "T38n1782_06b:1109c25": "三云「明行圓滿，所謂三明，遮行、行行行皆",
    "T38n1782_06b:1109c26": "悉圓滿。又清淨三業、現行正命及四增上心、",
    "T38n1782_06b:1109c27": "現法樂住，皆悉圓滿。前是行行，後是住行。密",
    "T38n1782_06b:1109c28": "護根門，是遮行圓滿。此二能顯三種不護、無",
    "T38n1782_06b:1109c29": "忘失法。由不造過，世間靜慮，遮自苦行。善逝",
    "T38n1782_06b:1110a01": "者，謂於長夜具一切種二利德故。」此中意言，",
    "T38n1782_06b:1110a02": "如世見人富貴成立，便言此人已去竟也。今",
    "T38n1782_06b:1110a03": "佛至果，已好去竟，故言善逝。「世間解者，謂一",
    "T38n1782_06b:1110a04": "切種有情世間及器世間，皆善通達故。由善",
    "T38n1782_06b:1110a05": "悟入有情世間，依前後際宿住生死，依一切",
    "T38n1782_06b:1110a06": "時八萬四千行差別故。於器世間謂東方等",
    "T38n1782_06b:1110a07": "十方世界，無邊成壞善了知故。又於世間諸",
    "T38n1782_06b:1110a08": "法自性、因緣、愛味、過患、出離、能趣行等，皆善",
    "T38n1782_06b:1110a09": "知故。無上丈夫調御士者，智無等故、無過上",
    "T38n1782_06b:1110a10": "故。於現法中是大丈夫，多分調御無量丈",
    "T38n1782_06b:1110a11": "夫，最第一故、最尊勝故。天人師者，由彼天",
    "T38n1782_06b:1110a12": "人解甚深義，勤修正行，有力能故。言佛陀",
    "T38n1782_06b:1110a13": "者，謂畢竟斷一切煩惱等諸習氣，現正等",
    "T38n1782_06b:1110a14": "覺阿耨多羅三藐三菩提故。薄伽梵者，坦然",
    "T38n1782_06b:1110a15": "安坐得妙菩提座，任運摧滅一切魔軍，大勢",
    "T38n1782_06b:1110a16": "力故。此中如來，是初總序。應正等覺，謂永解",
    "T38n1782_06b:1110a17": "脫一切煩惱障及所知障故。於其別中略有",
    "T38n1782_06b:1110a18": "二種，所謂共德及不共德。於共德中，且說解",
    "T38n1782_06b:1110a19": "脫諸煩惱障及所知障。自餘明行圓滿等句，",
    "T38n1782_06b:1110a20": "是不共德。」細尋文義，亦可知也。雖《涅槃經》",
    "T38n1782_06b:1110a21": "《大般若》等亦解十號，今且隨論，任情取捨。",
    "T38n1782_06b:1110a22": "經　彼佛世界至十二俱胝。贊曰：此文有四。",
    "T38n1782_06b:1110a23": "一陳界名。二彰劫名。三明佛壽。二十中劫，此",
    "T38n1782_06b:1110a24": "以日月歲數為劫，故成二十；非增減等，違正",
    "T38n1782_06b:1110a25": "理故。四顯僧數，三乘聖眾為弟子故。",
    "T38n1782_06b:1110a26": "經　時有輪王至能伏他軍。贊曰：七輪王供",
    "T38n1782_06b:1110a27": "養。有二：一明輪王、二明供養。此初也。七寶",
    "T38n1782_06b:1110a28": "者，一象、二馬、三主兵臣、四主藏臣、五玉女、",
    "T38n1782_06b:1110a29": "六珠、七輪寶。金輪王，七寶方具，故王四洲。",
    "T38n1782_06b:1110b01": "此皆帝釋所有，輪王出世，從天來下。此七各",
    "T38n1782_06b:1110b02": "各有別勝用，如《正法念經》第二卷及《彌勒成",
    "T38n1782_06b:1110b03": "佛經疏》廣說。",
    "T38n1782_06b:1110b04": "經　時王寶蓋至奉施供養。贊曰：此明供養，以",
    "T38n1782_06b:1110b05": "財供也。",
    "T38n1782_06b:1110b06": "經　過五劫已至奉施供養。贊曰：二勸子令",
    "T38n1782_06b:1110b07": "學。有二：初勸、後從。此初勸也。",
    "T38n1782_06b:1110b08": "經　於是千子至皆曰菩哉。贊曰：下從。有二：",
    "T38n1782_06b:1110b09": "一語從、二行從。此語從也。",
    "T38n1782_06b:1110b10": "經　一切協同至奉施供養。贊曰：此行從也。",
    "T38n1782_06b:1110b11": "父誡既重，語行皆從，協和也，無乖諍故。",
    "T38n1782_06b:1110b12": "經　時一王子至過於此不。贊曰：三月蓋思",
    "T38n1782_06b:1110b13": "益。有五：一思益、二空告、三尋問、四天答、五",
    "T38n1782_06b:1110b14": "申請。此初也。我今殷重，處世已無。更若有過，",
    "T38n1782_06b:1110b15": "當修被法。",
    "T38n1782_06b:1110b16": "經　以佛神力至最為殊勝。贊曰：二空告也。",
    "T38n1782_06b:1110b17": "財供世事，未足可珍。法供出世，故為最勝。",
    "T38n1782_06b:1110b18": "經　即問云何名法供養。贊曰：三尋問也。",
    "T38n1782_06b:1110b19": "經　天答月蓋至廣說開示。贊曰：四天答也。",
    "T38n1782_06b:1110b20": "經　王子月蓋至其相云何。贊曰：五申請中，",
    "T38n1782_06b:1110b21": "「却住」已上正申請儀，「白言」已下後正請申。",
    "T38n1782_06b:1110b22": "經　藥王如來至總持經王。贊曰：四藥王誨",
    "T38n1782_06b:1110b23": "示。有二：初明依教，多分地前行法供養；後明",
    "T38n1782_06b:1110b24": "依行，多分十地行法供養。初中有三：初標、次",
    "T38n1782_06b:1110b25": "顯、後結。顯中復二：初明所供養法；後「於是經",
    "T38n1782_06b:1110b26": "典樂聽聞」下，正法供養。所供養中有二：初明",
    "T38n1782_06b:1110b27": "經體、後明經用。此經體也。有二種經：一真實",
    "T38n1782_06b:1110b28": "甚深、二相似甚深。空理義云：初是勝義三無",
    "T38n1782_06b:1110b29": "性空教，後是世俗三性有教。應理義云：初是",
    "T38n1782_06b:1110c01": "不空不有三性等教，後唯說空三無性教。此",
    "T38n1782_06b:1110c02": "二種經，有十種義：一世離信受；二離可越",
    "T38n1782_06b:1110c03": "度，修學究竟；三離見；四幽玄深遠；五細密",
    "T38n1782_06b:1110c04": "微妙；六無雜染；七了義大乘；八非三七分別",
    "T38n1782_06b:1110c05": "能知；九菩薩藏攝，非二乘教；十總持經王，苞",
    "T38n1782_06b:1110c06": "含一切。若教若理皆悉周備，經之王故。舊文",
    "T38n1782_06b:1110c07": "有七。",
    "T38n1782_06b:1110c08": "經　佛印所印至所應攝受。贊曰：此明經用。",
    "T38n1782_06b:1110c09": "有三十句，舊有二十五句。此中四句。一佛印",
    "T38n1782_06b:1110c10": "所印。無相真如，名為佛印。餘證真如，猶未圓",
    "T38n1782_06b:1110c11": "故，獨名佛印。教為理所印，故言佛印所印。舊",
    "T38n1782_06b:1110c12": "云「陀羅尼印」，總持性印所印，亦即真如無相",
    "T38n1782_06b:1110c13": "理印。二能分別能開示四不退輪。三六到彼",
    "T38n1782_06b:1110c14": "岸由斯而起。四善攝所攝，所應攝受者，謂教",
    "T38n1782_06b:1110c15": "所詮善妙道理，及教所益一切有情。舊云「善",
    "T38n1782_06b:1110c16": "分別義」，即此二種。",
    "T38n1782_06b:1110c17": "經　菩提分法至甚深緣起。贊曰：此有六句。",
    "T38n1782_06b:1110c18": "一菩提分法行所隨行，隨教行於菩提分故。",
    "T38n1782_06b:1110c19": "二七等覺支親能導發，謂教是覺支親所導",
    "T38n1782_06b:1110c20": "引、親所發起。若七覺支，是教親導、親所發",
    "T38n1782_06b:1110c21": "起，與菩提分正所隨行，便無差別。舊云「眾",
    "T38n1782_06b:1110c22": "經之上」，由覺支引，故為上也。三能辨說能開",
    "T38n1782_06b:1110c23": "示大慈大悲。四拔濟有情苦，引安樂與有情。",
    "T38n1782_06b:1110c24": "或由說慈悲，故能拔苦。舊經無此。五遠離五",
    "T38n1782_06b:1110c25": "見六十二見趣，及離四魔怨。六分別闡揚十",
    "T38n1782_06b:1110c26": "二緣起。",
    "T38n1782_06b:1110c27": "經　辨內無我至無起相應。贊曰：此有二句。",
    "T38n1782_06b:1110c28": "一辨四處離我。內處至我，外處無有情，中",
    "T38n1782_06b:1110c29": "間無壽命及養育者，并都畢竟無數取趣。此",
    "T38n1782_06b:1111a01": "皆是我之別名也。二與性空無相無願無生",
    "T38n1782_06b:1111a02": "起理相應，教順理故。",
    "T38n1782_06b:1111a03": "經　能引妙覺至稱歎供養。贊曰：此有三句。",
    "T38n1782_06b:1111a04": "一能引妙覺，妙覺佛也。二能轉法輪，由教能",
    "T38n1782_06b:1111a05": "轉聖道輪故。三八部供養。",
    "T38n1782_06b:1111a06": "經　引道眾生至大法祀祠。贊曰：此有二句。",
    "T38n1782_06b:1111a07": "一引法供養一切勝田起十行故。二圓滿眾",
    "T38n1782_06b:1111a08": "生一切祠祀。祠祀者，法施會也，能滿法施之",
    "T38n1782_06b:1111a09": "祠會故。舊經合此二為一，云「令入佛法藏」。",
    "T38n1782_06b:1111a10": "經　一切聖賢至之所歸依。贊曰：此有三句。",
    "T38n1782_06b:1111a11": "一聖賢攝受，為極教故。二開發妙行，因教知",
    "T38n1782_06b:1111a12": "故。三法義歸依，真實法與義皆在此中，故名",
    "T38n1782_06b:1111a13": "所歸。",
    "T38n1782_06b:1111a14": "經　最勝無礙至法嗢柁南。贊曰：此有二句。",
    "T38n1782_06b:1111a15": "一勝四無礙因斯而起，舊經無此。二辨法略",
    "T38n1782_06b:1111a16": "集。梵云嗢柁南，此云略集。法嗢柁南，教略集",
    "T38n1782_06b:1111a17": "也。四法略集者，一諸行無常、二有漏皆苦、三",
    "T38n1782_06b:1111a18": "諸法無我、四涅槃寂靜。此如〈菩薩地〉及《大般",
    "T38n1782_06b:1111a19": "若》、《勝天王》說。若云鄔柁南，此云集施，即諸經",
    "T38n1782_06b:1111a20": "中集義之偈。謂以偈頌集諸義理，施諸學者，",
    "T38n1782_06b:1111a21": "名為集施。今法略集，唯是長行，故不同也。或",
    "T38n1782_06b:1111a22": "說四義略集生四略集之教，開之為二。",
    "T38n1782_06b:1111a23": "經　遣除一切至惡魔軍眾。贊曰：此有四句。",
    "T38n1782_06b:1111a24": "一除棄六蔽。舊但云「能救毀禁」，唯是戒度所",
    "T38n1782_06b:1111a25": "除之蔽。二驚怖外道惡見他倫執著。三開諸",
    "T38n1782_06b:1111a26": "有情善法勢力，令生長故。四摧伏惡魔，舊經",
    "T38n1782_06b:1111a27": "令此與外道同。",
    "T38n1782_06b:1111a28": "經　諸佛聖賢至諸佛共說。贊曰：此有四句。",
    "T38n1782_06b:1111a29": "一聖賢共歎；二除生死苦；顯涅槃樂；四諸",
    "T38n1782_06b:1111b01": "佛共說。",
    "T38n1782_06b:1111b02": "經　於是經典至名法供養。贊曰：上明所供養",
    "T38n1782_06b:1111b03": "法、下明法供養。此有八行：一聽聞；二信解；",
    "T38n1782_06b:1111b04": "三受持；四讀、五誦，此二並通利；六思惟，令",
    "T38n1782_06b:1111b05": "理顯自心之中，施設安立其義分別開示。此",
    "T38n1782_06b:1111b06": "理明了現前，自作此已，七復為他說；八方便",
    "T38n1782_06b:1111b07": "善巧攝護正法、如教修行。名法供養。法門有",
    "T38n1782_06b:1111b08": "十，如前已說。其書寫及施他二，皆為財供，故",
    "T38n1782_06b:1111b09": "略不論，唯舉七行。信解即是思惟所攝，行此",
    "T38n1782_06b:1111b10": "則是供養所收。此行雖八，體唯有七，舊經唯",
    "T38n1782_06b:1111b11": "六。",
    "T38n1782_06b:1111b12": "經　復次月蓋至如法修行。贊曰：下明依行多",
    "T38n1782_06b:1111b13": "分十地行法供養。有三：一標、二顯、三結。顯",
    "T38n1782_06b:1111b14": "中有十六句，舊有十三句。此有二句：一調伏",
    "T38n1782_06b:1111b15": "三業離諸惡也；二如法修行修諸善也，舊經",
    "T38n1782_06b:1111b16": "無此，合為一文，義亦得二。",
    "T38n1782_06b:1111b17": "經　隨順緣起至及無有情。贊曰：此有三句。",
    "T38n1782_06b:1111b18": "一隨觀緣起染淨順逆，而不同獨覺作證，故",
    "T38n1782_06b:1111b19": "言隨順。或心順境而觀緣起，故名隨順。由此",
    "T38n1782_06b:1111b20": "能離撥無因果之邪見也。二修無生忍。三悟",
    "T38n1782_06b:1111b21": "入內身無我、外無有情。",
    "T38n1782_06b:1111b22": "經　於諸因緣至無所攝受。贊曰：此有二句。",
    "T38n1782_06b:1111b23": "一於因緣義理既無違語，無諍故不起異論。",
    "T38n1782_06b:1111b24": "二離我我所，無所攝受。攝受諸法，有所計",
    "T38n1782_06b:1111b25": "著，由執二故。",
    "T38n1782_06b:1111b26": "經　依趣於義至見有所得。贊曰：此說四依，",
    "T38n1782_06b:1111b27": "有四句可知。如《涅槃經》廣配位次。亦如《瑜伽》",
    "T38n1782_06b:1111b28": "第二帙說。義理可依，非文字故。智能決斷，非",
    "T38n1782_06b:1111b29": "於識故。了義明顯，非密義故。法可軌摸，但緣",
    "T38n1782_06b:1111c01": "於法。非依數取趣見之有所得，即使信也。",
    "T38n1782_06b:1111c02": "經　如其性相至滅阿賴耶。贊曰：此有二句。",
    "T38n1782_06b:1111c03": "一應理義云：如依他起相、圓成實性而悟解",
    "T38n1782_06b:1111c04": "之。空理義云：隨諸世間，如其性相，解成無",
    "T38n1782_06b:1111c05": "得。二悟入真如無所攝藏，滅阿賴耶。",
    "T38n1782_06b:1111c06": "經　息除無明至捨諸見趣。贊曰：此有三句。",
    "T38n1782_06b:1111c07": "一息十二緣起支。二息緣起果，除愁歎苦愛",
    "T38n1782_06b:1111c08": "煩惱，此等皆從老死生故，是緣起果。三觀諸",
    "T38n1782_06b:1111c09": "緣起相引無盡，離終盡故；及常引發，曾不斷",
    "T38n1782_06b:1111c10": "故。悲願有情，有此緣起，恒不捨離而拔濟",
    "T38n1782_06b:1111c11": "之。捨諸見趣，除於無因惡因等見。",
    "T38n1782_06b:1111c12": "經　如是名為上法供養。贊曰：結也。依此修",
    "T38n1782_06b:1111c13": "行，或十地所修勝果前行，名上供也。前未正",
    "T38n1782_06b:1111c14": "行，此正行故。",
    "T38n1782_06b:1111c15": "經　佛告天帝至得順法愆。贊曰：五月蓋傳",
    "T38n1782_06b:1111c16": "通。有四：一清傳通、二為授記、三出家獲果、",
    "T38n1782_06b:1111c17": "四滅後行化。初中有三：一聞法獲益、二答施",
    "T38n1782_06b:1111c18": "衣嚴、三正陳清。此初也。無生法忍，證在初",
    "T38n1782_06b:1111c19": "地，順在地前決擇忍位。今聞法故，獲得地前",
    "T38n1782_06b:1111c20": "順法之忍。又依《仁王經》五忍配位：一伏忍，在",
    "T38n1782_06b:1111c21": "地前；二信忍，初二三地；三順忍，四五六地；四",
    "T38n1782_06b:1111c22": "無生忍，七八九地；五寂滅忍，十地佛地。今順",
    "T38n1782_06b:1111c23": "忍創登四地，故舊經云「得柔順忍」。二解任取。",
    "T38n1782_06b:1111c24": "經　即脫寶衣至藥王如來。贊曰：二答施衣嚴。",
    "T38n1782_06b:1111c25": "經　白言世尊至修菩薩行。贊曰：三正陳諸。",
    "T38n1782_06b:1111c26": "我希滅後攝受正法，而行法供養，以護持正",
    "T38n1782_06b:1111c27": "法。若不攝受法，便非法供養，亦非護持正法。",
    "T38n1782_06b:1111c28": "故願佛垂哀施慈悲也。加威與力，濟神通也。",
    "T38n1782_06b:1111c29": "一令無離、二令降魔、三令護法、四令修行。",
    "T38n1782_06b:1112a01": "經　樂上如來至能護正法誠。贊曰：二為",
    "T38n1782_06b:1112a02": "授記。見其因修，復發願請，觀因見果，故為之",
    "T38n1782_06b:1112a03": "記。正法如城，行者如人居城中住，月蓋能護",
    "T38n1782_06b:1112a04": "正法，言能護法城。",
    "T38n1782_06b:1112a05": "經　時彼王子至修諸善法。贊曰：三出家獲",
    "T38n1782_06b:1112a06": "果。有五句，此有二句：一歡喜出家、二精進修",
    "T38n1782_06b:1112a07": "善。修涅槃遠離，名為非家。",
    "T38n1782_06b:1112a08": "經　勤修善故至無斷妙辨。贊曰：此有三句。",
    "T38n1782_06b:1112a09": "一得五通、二得總持、三得七辨。或六辨中無",
    "T38n1782_06b:1112a10": "斷盡辨，并詑羅尼辨。舊文加一「通菩薩道」。",
    "T38n1782_06b:1112a11": "經　藥王如來至所轉法輪。贊曰：四滅後行",
    "T38n1782_06b:1112a12": "化。有二：初明行化時節、二明所化多少。此初",
    "T38n1782_06b:1112a13": "也。十中劫者，亦是日月歲數之劫，非餘劫也，",
    "T38n1782_06b:1112a14": "違正理故。",
    "T38n1782_06b:1112a15": "經　月蓋苾芻至令生天上。贊曰：此明所化多",
    "T38n1782_06b:1112a16": "少。有三：一令證大乘四不退位。二令於二乘",
    "T38n1782_06b:1112a17": "心善調順，得阿羅漢果。《佛地經》初讚無學德，",
    "T38n1782_06b:1112a18": "心調順故。三引無種姓令生天上。初二有姓",
    "T38n1782_06b:1112a19": "隨得三乘，後一無姓故生天上。",
    "T38n1782_06b:1112a20": "經　佛告天帝至寶焰如來。贊曰：下第二段，",
    "T38n1782_06b:1112a21": "以古即今。有三：一即輪王、二即千子、三即月",
    "T38n1782_06b:1112a22": "蓋。此初也。",
    "T38n1782_06b:1112a23": "經　其王千子至餘在當來。贊曰：以下古即",
    "T38n1782_06b:1112a24": "今。此即千子。此中千子，且說一緣。更有別",
    "T38n1782_06b:1112a25": "緣，如《千佛因緣經》并《藥王藥上經》，乃《彌勒上",
    "T38n1782_06b:1112a26": "生疏》解第一迦洛迦忖陀佛、第二迦洛迦牟",
    "T38n1782_06b:1112a27": "尼佛、第三迦葉波佛、第四釋迦牟尼佛，已出",
    "T38n1782_06b:1112a28": "世訖。餘當來出世，劫數次第時位，一一皆如",
    "T38n1782_06b:1112a29": "《上生疏》解。",
    "T38n1782_06b:1112b01": "經　彼時護法至即我身是。贊曰：此即月蓋。",
    "T38n1782_06b:1112b02": "顯親受持護此法故，行法供養，今得菩提。勸",
    "T38n1782_06b:1112b03": "諸有情，亦應如我護持受學行法供養。",
    "T38n1782_06b:1112b04": "經　天帝當知至最為無上。贊曰：下歎法先勸",
    "T38n1782_06b:1112b05": "修勝益。有二：初歎、後勸。此歎也。最尊者，行",
    "T38n1782_06b:1112b06": "高極故。最勝行者，過越故。最上者，行第一",
    "T38n1782_06b:1112b07": "故。最妙者，行微善故。無上者，更無先故。或",
    "T38n1782_06b:1112b08": "隨次第，初四最勝以飲食、衣服、臥具、湯藥供",
    "T38n1782_06b:1112b09": "養。無上一種，由前四勝，故體無上。又由法供",
    "T38n1782_06b:1112b10": "養，能得無漏五蘊法身，謂戒、定、慧、解脫、解脫",
    "T38n1782_06b:1112b11": "智見五蘊，如次配之。或得清淨法界大圓鏡",
    "T38n1782_06b:1112b12": "智、平等性智、妙觀察智、成所作智。如次配之，",
    "T38n1782_06b:1112b13": "故說五最。",
    "T38n1782_06b:1112b14": "經　是故天帝至無以財物。贊曰：此勸也。諸",
    "T38n1782_06b:1112b15": "佛菩薩本心所為，欲令有情修習法行，當得",
    "T38n1782_06b:1112b16": "出世，故法供養勝於財養。故《大般若．勝天王",
    "T38n1782_06b:1112b17": "會》言「二人遠離王賊等，所不能侵大寶藏，百",
    "T38n1782_06b:1112b18": "千大劫法歡聞，得聞不持不施等。大菩提心",
    "T38n1782_06b:1112b19": "護正法，如教修行修供養，自利利他平等心，",
    "T38n1782_06b:1112b20": "是則名真供養佛。」於諸供養中，法供養為最。",
    "T38n1782_06b:1112b21": "俗書尚云「雖日殺三性之養，違於父母，猶",
    "T38n1782_06b:1112b22": "為不孝。」況出世乎？佛本不希財供養故。《金剛",
    "T38n1782_06b:1112b23": "經》云「日捨三恒之身，劣受持於四句。」故以法",
    "T38n1782_06b:1112b24": "供勝財無量。財生長感，如界為塵；此能滅",
    "T38n1782_06b:1112b25": "惡，如日破暗，故非喻也。",
    "T38n1782_06b:1112b26": "14 囑累品(六末)囑累品",
    "T38n1782_06b:1112b27": "後之二品讚授流通中，前法供養，讚歎流通；",
    "T38n1782_06b:1112b28": "此之一品，付授流通。若不丁寧付授，或恐慢",
    "T38n1782_06b:1112b29": "法不明，故鄭重付之，令生信學。以言付授名",
    "T38n1782_06b:1112c01": "屬，重疊告之稱累。此品廣明，名囑累品。",
    "T38n1782_06b:1112c02": "經　爾時佛告至付屬於汝。贊曰：品段有三，",
    "T38n1782_06b:1112c03": "初付授丁寧、次問名持法、後時利既訖歡喜",
    "T38n1782_06b:1112c04": "流通。初復有二：初付菩薩，自所行故；後付聲",
    "T38n1782_06b:1112c05": "聞，令取捨故。初復有三：初付授彌勒、二菩薩",
    "T38n1782_06b:1112c06": "請持、三天王權衛。初復有三：初如來付屬、",
    "T38n1782_06b:1112c07": "次彌勒讚受、後世尊稱讚。初復有二：初以法",
    "T38n1782_06b:1112c08": "付、後陳德失。初復有二：初付令行、後釋所",
    "T38n1782_06b:1112c09": "以。初復有三：初總以法付、次明法勝妙、後令",
    "T38n1782_06b:1112c10": "末代傳通。此初也。聖行海因所集之果，明體",
    "T38n1782_06b:1112c11": "用大，以付於汝。",
    "T38n1782_06b:1112c12": "經　如是經典至之所加護。贊曰：此明法勝",
    "T38n1782_06b:1112c13": "妙。佛威所住，由此不滅。佛威加護，故無災",
    "T38n1782_06b:1112c14": "橫。",
    "T38n1782_06b:1112c15": "經　汝於如來至無便隱滅。贊曰：此令末代",
    "T38n1782_06b:1112c16": "傳通，攝受者加護也。攝持領受，加護異名。",
    "T38n1782_06b:1112c17": "經　所以者何至無量勝利。贊曰：上付令行，",
    "T38n1782_06b:1112c18": "下釋所以。有二：初明二人損益、後以人法付",
    "T38n1782_06b:1112c19": "屬。初復有二：初明有損、後明有益。此初也。",
    "T38n1782_06b:1112c20": "此有二人，一雖未發大心，已種勝善根。二若",
    "T38n1782_06b:1112c21": "已發大心，勝解廣大，即地前位。十三住中地",
    "T38n1782_06b:1112c22": "前諸心名勝解行，故勝解大。地前凡夫若不",
    "T38n1782_06b:1112c23": "聞經，未發心者不能發心，已發心者不能",
    "T38n1782_06b:1112c24": "進益，名退勝剎。",
    "T38n1782_06b:1112c25": "經　若彼得聞至歡喜頂受。贊曰：此明聞法益",
    "T38n1782_06b:1112c26": "也。舊云發菩提心為一，樂大法第二故。信",
    "T38n1782_06b:1112c27": "樂頂受，次第配之。然以應發應樂，解同新文，",
    "T38n1782_06b:1112c28": "亦無過矣。",
    "T38n1782_06b:1112c29": "經　我今以彼至廣宣流布。贊曰：此以人法",
    "T38n1782_06b:1113a01": "付屬。付人令護念無障雖。聽聞是經，付法",
    "T38n1782_06b:1113a02": "令行，廣宣流布。",
    "T38n1782_06b:1113a03": "經　慈氏當知至菩薩相印。贊曰：下陳德失。",
    "T38n1782_06b:1113a04": "有三：初標、次顯、後釋。此初也。印有二種：一",
    "T38n1782_06b:1113a05": "無相印，如前已釋。二者有相印，此是也。相者",
    "T38n1782_06b:1113a06": "狀貌，印者決定。相狀決定，名為相印。此二教",
    "T38n1782_06b:1113a07": "名印，印一菩薩故。",
    "T38n1782_06b:1113a08": "經　何等為二至悟入相印。贊曰：此顯。有二：",
    "T38n1782_06b:1113a09": "初徵、後顯。此初也。一受綺詞，理隨曲直。二於",
    "T38n1782_06b:1113a10": "深法隨性相即所樂等，為相印體。入者，證解。",
    "T38n1782_06b:1113a11": "經　若諸菩薩至久學菩薩。贊曰：此釋。有二：",
    "T38n1782_06b:1113a12": "初文可知，受文不受理故。第二菩薩於無雜",
    "T38n1782_06b:1113a13": "染無執著等，即是深法。於此無畏，聞已信解，",
    "T38n1782_06b:1113a14": "乃至修行，由此便得出世淨信，名久字者。",
    "T38n1782_06b:1113a15": "若不久學，畢竟不能信樂此故。",
    "T38n1782_06b:1113a16": "經　慧氏當知至甚深法忍。贊曰：下陳失相。",
    "T38n1782_06b:1113a17": "有二，次第明前二菩薩故。初又有三：初標、次",
    "T38n1782_06b:1113a18": "顯、後結。此初也。法忍者，初地於諦教法所得",
    "T38n1782_06b:1113a19": "智忍，由四緣故。初學菩薩，不得初地。",
    "T38n1782_06b:1113a20": "經　何等為四至從何而至。贊曰：下顯。有二：",
    "T38n1782_06b:1113a21": "初徵、後顯。顯中分二：初二於法、後二於人。",
    "T38n1782_06b:1113a22": "此初也。一於未聞能生二事：一驚怖疑，心不",
    "T38n1782_06b:1113a23": "隨喜，故生違背。二設聞已，背處誹謗、對前輕",
    "T38n1782_06b:1113a24": "毀，言非我昔所聞，從何處來？從無來由，以",
    "T38n1782_06b:1113a25": "生謗毀。",
    "T38n1782_06b:1113a26": "經　三者見有至誹謗。贊曰：此二於人。一見",
    "T38n1782_06b:1113a27": "信此人，不樂親近、不樂恭敬、不樂禮拜。二於",
    "T38n1782_06b:1113a28": "信此人，後時身輕慢、心增嫉語，對前毀辱、背",
    "T38n1782_06b:1113a29": "處誹謗。舊經令四以為二門，法人同故。",
    "T38n1782_06b:1113b01": "經　由是四緣至甚深法忍。贊曰：此結也。",
    "T38n1782_06b:1113b02": "經　慈氏當知至無生法忍。贊曰：下文亦三，",
    "T38n1782_06b:1113b03": "此初標也。無生法忍相續得者，在於八地。前",
    "T38n1782_06b:1113b04": "說新學不得初地，此說有學不得八地，或亦",
    "T38n1782_06b:1113b05": "不得初地。",
    "T38n1782_06b:1113b06": "經　何等為四至教受教誡。贊曰：下顯。有二：",
    "T38n1782_06b:1113b07": "初徵、後顯。初二於人，後二於法。一輕新學；",
    "T38n1782_06b:1113b08": "二於新學不樂攝受以為子、又不樂告誨示",
    "T38n1782_06b:1113b09": "其學處、不樂教授與其善法、不樂教誡勅勿",
    "T38n1782_06b:1113b10": "造惡。由此二緣，令新學者無所進修。舊云「而",
    "T38n1782_06b:1113b11": "不教誨」，即第二也。",
    "T38n1782_06b:1113b12": "經　三者甚深至清淨法施。贊曰：下二於法。",
    "T38n1782_06b:1113b13": "廣大學處，菩薩戒。甚深者，《攝大乘》說「菩薩行",
    "T38n1782_06b:1113b14": "殺生等十業，而無有罪，生無量福，速證菩提」",
    "T38n1782_06b:1113b15": "等。廣大有四：一種種無量學處大、二無量福",
    "T38n1782_06b:1113b16": "德大、三利生意樂大、四建立菩提大，皆如彼",
    "T38n1782_06b:1113b17": "說。或甚深者，難測量故。廣大者，體用弘博",
    "T38n1782_06b:1113b18": "故。一於此法不深敬重，雜敬而輕。二樂財施",
    "T38n1782_06b:1113b19": "不樂法施，見現利樂，非後利故。舊經無後二，",
    "T38n1782_06b:1113b20": "亦無結文。",
    "T38n1782_06b:1113b21": "經　由是四緣至無生法忍。贊曰：此結也。",
    "T38n1782_06b:1113b22": "經　慈氏菩薩至甚為微妙。贊曰：自下第二，彌",
    "T38n1782_06b:1113b23": "勒讚受。有三：初讚、次受、後結。此讚也。希有",
    "T38n1782_06b:1113b24": "者，難聞。微妙者，難入。",
    "T38n1782_06b:1113b25": "經　如佛所示至究竟遠離。贊曰：下受。有二：",
    "T38n1782_06b:1113b26": "初受德失相、後受前付屬。此初也。所說新文，",
    "T38n1782_06b:1113b27": "菩薩過失，謙虛讓德，不敢自受，云是過失我",
    "T38n1782_06b:1113b28": "當遠離。顯自居因，未至果位；至果可盡，故言",
    "T38n1782_06b:1113b29": "當離。",
    "T38n1782_06b:1113c01": "經　如來所有至令不隱滅。贊曰：下受前付",
    "T38n1782_06b:1113c02": "屬。有二：初受法、後受人。此初也。護此大法，",
    "T38n1782_06b:1113c03": "令不沒故。有人流通，法便行故。",
    "T38n1782_06b:1113c04": "經　若未來世至廣為他說。贊曰：此受付人。",
    "T38n1782_06b:1113c05": "有求大乘真法器者，我令手得如是經典，及",
    "T38n1782_06b:1113c06": "與念力，令於此經受持，乃至廣為他說。故",
    "T38n1782_06b:1113c07": "今乎得、信解、廣說，皆是彌勒與念力也。",
    "T38n1782_06b:1113c08": "經　世尊後世至住持加護。贊曰：此結。成前",
    "T38n1782_06b:1113c09": "受及與力。",
    "T38n1782_06b:1113c10": "經　世尊告曰至如是正法。贊曰：此文第三，世",
    "T38n1782_06b:1113c11": "尊稱讚。三業不背，名為隨喜。攝受領納，權",
    "T38n1782_06b:1113c12": "護住持，極善妙也。",
    "T38n1782_06b:1113c13": "經　爾時會中至廣宣流布。贊曰：第二大段，菩",
    "T38n1782_06b:1113c14": "薩請持。有二：初護法、後護人。此初也。佛在",
    "T38n1782_06b:1113c15": "威神自能加護，故滅度後我當護持。此方任",
    "T38n1782_06b:1113c16": "運護持，他界亦來擁衛。",
    "T38n1782_06b:1113c17": "經　若善男子至令無障礙。贊曰：此護人也。",
    "T38n1782_06b:1113c18": "一與念力，令記法不忘。二令無障礙，廣演流",
    "T38n1782_06b:1113c19": "布。",
    "T38n1782_06b:1113c20": "經　時此眾中至此法門者。贊曰：第三大段，天",
    "T38n1782_06b:1113c21": "王擁護。有二：初明擁護、後明近遠。此初也。",
    "T38n1782_06b:1113c22": "一護法、二護人。法門者，法者假者故。",
    "T38n1782_06b:1113c23": "經　於四方面至得其便者。贊曰：此明近遠。",
    "T38n1782_06b:1113c24": "踰繕那者，舊云「由旬」。准《俱舍論》，五百弓為一",
    "T38n1782_06b:1113c25": "俱慮舍，二里也。八俱慮舍一踰繕那，十六里",
    "T38n1782_06b:1113c26": "也。古有相傳，或以四十里為一踰繕那，此亦",
    "T38n1782_06b:1113c27": "無失。百由旬內令其安隱，天魔外道、災障衰",
    "T38n1782_06b:1113c28": "厄不能為障，亦無惡人伺得其便，除業決定。",
    "T38n1782_06b:1113c29": "經　爾時世尊至令其流布。贊曰：上付囑菩",
    "T38n1782_06b:1114a01": "薩，兼法界兼人。下付聲聞、非人，唯法。有二：",
    "T38n1782_06b:1114a02": "一付、二受。此初也。",
    "T38n1782_06b:1114a03": "經　阿難陀曰至如是法門。贊曰：二受也。",
    "T38n1782_06b:1114a04": "經　世尊如是至我云何持。贊曰：下品第二段，",
    "T38n1782_06b:1114a05": "問名持法。有二：一問、二告。此問也，一問名",
    "T38n1782_06b:1114a06": "字、二問持法。",
    "T38n1782_06b:1114a07": "經　世尊告曰至應如是持。贊曰：此告也。總",
    "T38n1782_06b:1114a08": "告一名而受，即是持法。不可思議者，超言情",
    "T38n1782_06b:1114a09": "之量也。自在者，任運也。神變者，通果妙用，",
    "T38n1782_06b:1114a10": "轉換無方，無而欻有也。解脫者，無漏定果，解",
    "T38n1782_06b:1114a11": "脫定障，故名解脫。或復定果，名自在神變；真",
    "T38n1782_06b:1114a12": "如離繫，名為解脫。法門者，能詮教也，教法能",
    "T38n1782_06b:1114a13": "顯所詮義也。應如是持，勸其修學令領受也。",
    "T38n1782_06b:1114a14": "經　時薄伽梵至信受奉行。贊曰：品第三段，",
    "T38n1782_06b:1114a15": "勝利既訖，歡喜流通。道從無悔離憂苦起，所",
    "T38n1782_06b:1114a16": "以歡喜。順而心淨，顧而在情，依而傳習，故言",
    "T38n1782_06b:1114a17": "信受奉而行之。",
    "T38n1782_06b:1114a18": "說無垢稱經贊卷第六",
    "T38n1782_06b:1114a20": "基以咸亨三年十二月二十七日，曾不披",
    "T38n1782_06b:1114a21": "讀古德章疏，遂被并州大原縣平等寺諸",
    "T38n1782_06b:1114a22": "德迫講舊經，乃同講次制作此文，以贊玄",
    "T38n1782_06b:1114a23": "旨。夜制朝講，隨時遂怠，曾未覆問。又以",
    "T38n1782_06b:1114a24": "五年七月，遊至幽明蘇地，更講舊經，方",
    "T38n1782_06b:1114a25": "得重覽。文雖疏而義蜜、詞雖淺而理深，但",
    "T38n1782_06b:1114a26": "以時序怱迫，不果周委。言今經文不同之",
    "T38n1782_06b:1114a27": "處，略并敘之，諸德幸留心而覽也。",
    "T38n1782_06b:1114a28": "保安二年閏五月興福寺陽信披讀終",
    "T38n1782_06b:1114b01": "了碩師遊京師，得知足坊清慶本，或全備或",
    "T38n1782_06b:1114b02": "殘闕，予所寫者是也。更對校原本，間以已見",
    "T38n1782_06b:1114b03": "正其誤寫，至疑者闕焉，得善本者正之，幸而",
    "T38n1782_06b:1114b04": "已。",
    "T38n1782_06b:1114b05": "　享保辛亥年八月二十四日",
    "T38n1782_06b:1114b06": "　　　　　　　緣山羽由翼　真　徵",
    "T38n1782_06b:1114b07": "此書先年馳他筆雖已繕寫之，而未曾拜讀。",
    "T38n1782_06b:1114b08": "此歲三月以來積聚稍間，是以謹拜覽。烏焉",
    "T38n1782_06b:1114b09": "魯魚，是圓展轉傳寫。",
    "T38n1782_06b:1114b10": "茲時天保第七丙申四月朔日，依自珍師之",
    "T38n1782_06b:1114b11": "命書寫之畢。",
    "T38n1782_06b:1114b12": "　　　　　　　　湖中沙門　覺　城"
}