{
    "T29n1563_001:0777a02": "No. 1563",
    "T29n1563_001:0777a03": "阿毘達磨藏顯宗論卷第一",
    "T29n1563_001:0777a05": "尊者眾賢造",
    "T29n1563_001:0777a06": "三藏法師玄奘奉　詔譯",
    "T29n1563_001:0777a07": "1 序品序品第一",
    "T29n1563_001:0777a08": "諸有遍於一切法，　　最極難知自共相，",
    "T29n1563_001:0777a09": "獨能悟解無邪亂，　　是一切智今敬禮。",
    "T29n1563_001:0777a10": "我以順理廣博言，　　對破餘宗顯本義，",
    "T29n1563_001:0777a11": "若經主言順理教，　　則隨印述不求非。",
    "T29n1563_001:0777a12": "少違對法旨及經，　　決定研尋誓除遣，",
    "T29n1563_001:0777a13": "已說論名順正理，　　樂思擇者所應學。",
    "T29n1563_001:0777a14": "文句派演隔難尋，　　非少劬勞所能解，",
    "T29n1563_001:0777a15": "為撮廣文令易了，　　故造略論名顯宗。",
    "T29n1563_001:0777a16": "飾存彼頌以為歸，　　刪順理中廣決擇，",
    "T29n1563_001:0777a17": "對彼謬言申正釋，　　顯此所宗真妙義。",
    "T29n1563_001:0777a18": "論曰：既非遍智，云何能知？此佛世尊是一切",
    "T29n1563_001:0777a19": "智，能於諸法最極難知自共相中覺無邪亂；",
    "T29n1563_001:0777a20": "雖非遍知而亦能知，如佛教行定得果故，如",
    "T29n1563_001:0777a21": "有智者善鑒良醫。如世有醫，先審病者風熱",
    "T29n1563_001:0777a22": "淡等所起疾源，復如實觀性習二體、年時處",
    "T29n1563_001:0777a23": "等種種不同，為欲蠲除說授方藥。諸有患者",
    "T29n1563_001:0777a24": "能順服行，痼疾漸除身安日益。智者尋驗知",
    "T29n1563_001:0777a25": "實良醫，於諸方藥具淨遍智。如是世尊知所",
    "T29n1563_001:0777a26": "化者貪瞋癡等煩惱病源，復如實觀本性修",
    "T29n1563_001:0777a27": "集二善種子勝解隨眠，及彼堪能自圓滿等，",
    "T29n1563_001:0777a28": "為欲令彼暫永滅故，說授伏除二道方藥。諸",
    "T29n1563_001:0777a29": "所化者能順服行，若別若通對治道藥，無始",
    "T29n1563_001:0777b01": "數習增盛堅牢，諸煩惱病漸漸除遣，貪等滅",
    "T29n1563_001:0777b02": "得，於自身中隨道淺深倍倍增勝。由斯仰測",
    "T29n1563_001:0777b03": "知我大師滅一切冥具一切智，故讚頌者頌",
    "T29n1563_001:0777b04": "讚佛言：",
    "T29n1563_001:0777b05": "「誰能如尊善分別，　　隨眠境界自共相？",
    "T29n1563_001:0777b06": "無量無邊諸品類，　　如應宣說利有情。",
    "T29n1563_001:0777b07": "誰能漸次順修行，　　不得成於勝利樂？",
    "T29n1563_001:0777b08": "無智不能順聖教，　　豈無驗過在如來！」",
    "T29n1563_001:0777b09": "有於思擇增上慢人，謂佛世尊非一切智，於",
    "T29n1563_001:0777b10": "所請問別異而答，謂作是言：此不應記諸別",
    "T29n1563_001:0777b11": "異答，無知起故。又於前際說不可知，此即自",
    "T29n1563_001:0777b12": "顯是無知故，又不先覺孫陀利緣及縱彼朋",
    "T29n1563_001:0777b13": "造諸惡故，又於戰遮婆羅門女所起謗毀不",
    "T29n1563_001:0777b14": "能遣故，又先聽許提婆達多於佛法中而出",
    "T29n1563_001:0777b15": "家故，又於外道嗢達洛迦先自不知命存亡",
    "T29n1563_001:0777b16": "故，又不預定波吒釐城當有如斯難事起故，",
    "T29n1563_001:0777b17": "又不懸記自佛法中當有部執十八異故，又",
    "T29n1563_001:0777b18": "說諸業有不定故。外道謗詞略述如是。彼諸",
    "T29n1563_001:0777b19": "外道固執在懷，一切智尊雖設種種善權化",
    "T29n1563_001:0777b20": "導，而未能令於正等覺生淨信解。具勝福慧",
    "T29n1563_001:0777b21": "求真理人，方能測量一切智海。今我勇銳發",
    "T29n1563_001:0777b22": "正勤心，如理順宜且少開悟。言於請問別異",
    "T29n1563_001:0777b23": "而答，謂作是言：此不應記諸別異答無知起",
    "T29n1563_001:0777b24": "者，此不應理，其所立因非決定故。且應詳審：",
    "T29n1563_001:0777b25": "為佛世尊於所請問，由無知故言不應記？為",
    "T29n1563_001:0777b26": "觀問者懷聰叡慢，非卒能令如理信解，故雖",
    "T29n1563_001:0777b27": "了達而不為記。如有矯問：諸石女兒為黑為",
    "T29n1563_001:0777b28": "白？終不為記。豈別有方能祛彼疾？如是外道",
    "T29n1563_001:0777b29": "執我為真，矯問如來死後為有為無等事，世",
    "T29n1563_001:0777c01": "尊告言：此不應記。佛意說我實無有故不應",
    "T29n1563_001:0777c02": "記別。此顯若法都非實有，不應於中為差別",
    "T29n1563_001:0777c03": "問。或佛世尊善權方便，為令調伏故不為記。",
    "T29n1563_001:0777c04": "此不為記是調伏因，非由無知作別異答。又",
    "T29n1563_001:0777c05": "不應謂佛無辯才，彼問論道所不攝故。若彼",
    "T29n1563_001:0777c06": "所問論道攝者，佛不為記，可無辯才。非於此",
    "T29n1563_001:0777c07": "中如理難問少分可得，何容乃謂佛無辯才？",
    "T29n1563_001:0777c08": "又聽法者心不慇故、執我見故、根未熟故，世",
    "T29n1563_001:0777c09": "尊無方可令信解，故於所問置而不記，故不",
    "T29n1563_001:0777c10": "應以不記所問謂大仙尊非一切智。言於初",
    "T29n1563_001:0777c11": "際說不可知，此即自顯是無知者，此亦非理，",
    "T29n1563_001:0777c12": "無法不應為智境故。於有法境智若不生，可",
    "T29n1563_001:0777c13": "謂如來非一切智。本無初際，智何所知？無故",
    "T29n1563_001:0777c14": "不知，豈成無智？若爾，何故不但說無？此說不",
    "T29n1563_001:0777c15": "容更立因故。若謂應立不可知因，此亦不然，",
    "T29n1563_001:0777c16": "非決定故。或法雖有，緣闕不知，故不可知非",
    "T29n1563_001:0777c17": "無因性。若立無性為不知因，即畢竟無可為",
    "T29n1563_001:0777c18": "同喻，為容因故說不可知。若謂無因有不成",
    "T29n1563_001:0777c19": "失，此不應理，非不成故。生死初際若定非無，",
    "T29n1563_001:0777c20": "即初際身無無因起，初無因者後亦應無，以",
    "T29n1563_001:0777c21": "先後身無異因故。若許爾者，即諸所行淨不",
    "T29n1563_001:0777c22": "淨業皆應無果；既不許然，即先所立初際無",
    "T29n1563_001:0777c23": "故，非不成因。若謂生死無初際故應如虛空",
    "T29n1563_001:0777c24": "無後際者，亦不應理，外種同故。如外穀麥後",
    "T29n1563_001:0777c25": "因前生，雖無初際，遇火水等諸燒爛緣而永",
    "T29n1563_001:0777c26": "壞滅。如是生死煩惱業因展轉相生，雖無初",
    "T29n1563_001:0777c27": "際，而由數習貪瞋癡等對治力故，生死諸蘊",
    "T29n1563_001:0777c28": "畢竟不生即為後際，空無生故，後際可無。生",
    "T29n1563_001:0777c29": "死有生，豈無後際？現見生法定有終時。生死",
    "T29n1563_001:0778a01": "既生，理必歸滅，故說初際是不可知，無故為",
    "T29n1563_001:0778a02": "因，其義善立。故不應以不知初際，謂佛世尊",
    "T29n1563_001:0778a03": "非一切智。言不先覺孫陀利緣及縱彼朋造",
    "T29n1563_001:0778a04": "諸惡者，此亦非理。雖先覺知，為避多過故不",
    "T29n1563_001:0778a05": "自顯。若佛先言，我無此事，為此事者自是餘",
    "T29n1563_001:0778a06": "人，即彼朋流惡心轉盛，諸中庸者咸共懷疑。",
    "T29n1563_001:0778a07": "如是過愆為佛為彼？又大人法不顯他非，佛",
    "T29n1563_001:0778a08": "是大人豈揚他惡？又顯彼惡，令無量人憎背世",
    "T29n1563_001:0778a09": "尊，障入正法。又佛觀見自身他身有招謗毀",
    "T29n1563_001:0778a10": "短壽定業，又為開慰末世苾芻，佛觀當來正",
    "T29n1563_001:0778a11": "法將沒，多聞持戒眾望苾芻少有不遭謗毀",
    "T29n1563_001:0778a12": "而死，為欲令彼自開慰言：我大仙尊，一切煩",
    "T29n1563_001:0778a13": "惱過失習氣皆永拔根、名稱普聞，至色究竟",
    "T29n1563_001:0778a14": "尚被囂謗，況我何人！因此心安修諸善業。由",
    "T29n1563_001:0778a15": "觀如是得失決定，是故世尊不先自顯。又過",
    "T29n1563_001:0778a16": "七日其事自彰，顯佛尊高、過歸外道，故不應",
    "T29n1563_001:0778a17": "以不自顯因謂佛世尊非一切智。即由此故，",
    "T29n1563_001:0778a18": "應知已釋不自披遣戰遮謗因。所以聽許提",
    "T29n1563_001:0778a19": "婆達多於佛法中而出家者，此有深意。佛觀",
    "T29n1563_001:0778a20": "彼人不出家者，定當得作力轉輪王，害無量",
    "T29n1563_001:0778a21": "人滅壞佛法，蹎墜惡趣難有出期。由度出家",
    "T29n1563_001:0778a22": "殖深善本，非出家者所不能殖，為護多人",
    "T29n1563_001:0778a23": "令無損害，及遮眾惡故許出家。言於外道嗢",
    "T29n1563_001:0778a24": "達洛迦先自不知命存亡者，此亦非理，念即",
    "T29n1563_001:0778a25": "知故。非於餘境餘識生時，即能了知所餘識",
    "T29n1563_001:0778a26": "境。佛心先在說法事中，未觀彼人命存亡事。",
    "T29n1563_001:0778a27": "後欲知彼，纔舉心時即如實知其命已過。若",
    "T29n1563_001:0778a28": "欲知彼而不能知，可謂如來非一切智。心屬",
    "T29n1563_001:0778a29": "餘境此境未緣即謂無知，斯不應理。言不預",
    "T29n1563_001:0778b01": "定波吒釐城當有如斯難事起者，亦不應理，",
    "T29n1563_001:0778b02": "密預定故。先密意說，若免脫餘，餘復為餘之",
    "T29n1563_001:0778b03": "所損害。謂佛先覺若守護餘，餘必為餘之所",
    "T29n1563_001:0778b04": "損害。於三難事各令自守，餘不能損，故密意",
    "T29n1563_001:0778b05": "說。此即預定難事必然，何謂世尊非一切智？",
    "T29n1563_001:0778b06": "言不懸記自佛法中當有部執十八異者，此",
    "T29n1563_001:0778b07": "亦非理，已懸記故。如說當來有苾芻眾，於我",
    "T29n1563_001:0778b08": "言義不善了知，部執競興互相非毀。世尊於",
    "T29n1563_001:0778b09": "此略說內外二種防護，內謂應如黑說大說，",
    "T29n1563_001:0778b10": "契經所顯觀察防護；外謂應如六可愛法，契",
    "T29n1563_001:0778b11": "經所說斂攝防護。又見集法契經中言：於我",
    "T29n1563_001:0778b12": "法中當有異說，所謂有說唯金剛喻定能頓",
    "T29n1563_001:0778b13": "斷煩惱，或說擇滅涅槃二法為體，或說不相",
    "T29n1563_001:0778b14": "應行無別實物，或說表業尚無況無表業，或",
    "T29n1563_001:0778b15": "說一切色法大種為體，或說前後相似為同",
    "T29n1563_001:0778b16": "類因，或說色處唯用顯色為體，或說觸處唯",
    "T29n1563_001:0778b17": "用大種為體，或說唯有觸處是有對礙，或說",
    "T29n1563_001:0778b18": "觸處身處是有對礙，或說唯五外處是有對",
    "T29n1563_001:0778b19": "礙，或說眼識能見，或說和合能見，或說意界",
    "T29n1563_001:0778b20": "法界俱常無常，或說一切色法非剎那滅，或",
    "T29n1563_001:0778b21": "說不相應行有多時住，或說無想滅定皆現",
    "T29n1563_001:0778b22": "有心，或說等無間緣亦通色法，或說一切色",
    "T29n1563_001:0778b23": "法無同類因，或說異熟生色斷已更續，或說",
    "T29n1563_001:0778b24": "傍生餓鬼天趣亦得別解脫戒，或說心無染",
    "T29n1563_001:0778b25": "污亦得續生，或說一切續生皆由愛恚，或說",
    "T29n1563_001:0778b26": "律儀不律儀分受亦全受，或說傍生餓鬼有",
    "T29n1563_001:0778b27": "無間業，或說無間解脫二道俱能斷諸煩惱，",
    "T29n1563_001:0778b28": "或說意識相應善有漏慧非皆是見，或說身",
    "T29n1563_001:0778b29": "邊二見皆是不善亦他界緣，或說一切煩惱",
    "T29n1563_001:0778c01": "皆是不善，或說無樂捨受，或說唯無捨受，或",
    "T29n1563_001:0778c02": "說無色界中亦有諸色，或說無想天歿皆墮",
    "T29n1563_001:0778c03": "惡趣，或說一切有情無非時死，或說諸無漏",
    "T29n1563_001:0778c04": "慧皆智見性，或說無有去來一切現在別別",
    "T29n1563_001:0778c05": "而說，或說色心非互為俱有因，或說羯剌",
    "T29n1563_001:0778c06": "藍位一切色根皆已具得，或說諸得頂法者",
    "T29n1563_001:0778c07": "皆不墮惡趣，或說諸善惡業皆可轉滅，或說",
    "T29n1563_001:0778c08": "諸無為法非實有體，或說諸世間道不斷煩",
    "T29n1563_001:0778c09": "惱，或說唯贍部洲能起願智無諍無礙重三",
    "T29n1563_001:0778c10": "摩地，或說心心所法亦緣無境。諸如是等差",
    "T29n1563_001:0778c11": "別諍論，各述所執數越多千，師弟相承度百",
    "T29n1563_001:0778c12": "千眾，為諸道俗解說稱揚。我佛法中於未來",
    "T29n1563_001:0778c13": "世當有如是諍論不同，為利為名惡說惡受，",
    "T29n1563_001:0778c14": "不證法實顛倒顯示。即於此部，過現當來亦",
    "T29n1563_001:0778c15": "有如是諍論差別。世尊如是分明懸記，而",
    "T29n1563_001:0778c16": "諸弟子不顧聖言，各執所宗互相非毀。過屬",
    "T29n1563_001:0778c17": "弟子，豈在世尊？不可由斯謗一切智言。說諸",
    "T29n1563_001:0778c18": "業有不定者，理亦不然，有此業故定應許有",
    "T29n1563_001:0778c19": "能感異熟不定業性。此若無者，修道斷結則",
    "T29n1563_001:0778c20": "為唐捐，以一切業定得果故。不應由此所說",
    "T29n1563_001:0778c21": "諸因，或復餘因謗一切智。世尊成就不可思",
    "T29n1563_001:0778c22": "議希有功德高廣名稱，非理毀謗獲罪無邊。",
    "T29n1563_001:0778c23": "諸有智人皆應信佛，具一切智故先敬禮。",
    "T29n1563_001:0778c24": "2 辯本事品1辯本事品第二之一",
    "T29n1563_001:0778c25": "諸一切種諸冥滅，　　拔眾生出生死泥，",
    "T29n1563_001:0778c26": "敬禮如是如理師，　　對法藏論我當說。",
    "T29n1563_001:0778c27": "論曰：諸言雖總而別有所觀。別何所觀？謂俱",
    "T29n1563_001:0778c28": "利德滿。智斷具故，自利德滿；恩德備故，利他",
    "T29n1563_001:0778c29": "德滿。此即一切智，能拔濟有情，一切種冥皆",
    "T29n1563_001:0779a01": "永滅故智德圓滿，諸境界冥亦永滅故斷德",
    "T29n1563_001:0779a02": "圓滿，授正法手拔眾生出生死泥故恩德圓",
    "T29n1563_001:0779a03": "滿。聲聞獨覺雖滅諸冥，以染無知畢竟斷故，",
    "T29n1563_001:0779a04": "非一切種；闕能永滅不染無知殊勝智故，非",
    "T29n1563_001:0779a05": "具一切智。不能拔有情冥，謂瞖膜能蔽淨眼，",
    "T29n1563_001:0779a06": "如是無知障真見故。冥惑昏闇能遮色像，如",
    "T29n1563_001:0779a07": "是無知覆實義故，諸有殊勝治道生時令永",
    "T29n1563_001:0779a08": "不生，故稱為滅，謂滅一切品諸境冥故。言一",
    "T29n1563_001:0779a09": "切種諸冥滅、拔眾生出生死泥者，由彼生死",
    "T29n1563_001:0779a10": "是諸有情無始時來沈溺處故、難可出故，所",
    "T29n1563_001:0779a11": "以譬泥。眾生於中淪沒無救，諸有成就巧智",
    "T29n1563_001:0779a12": "大悲，授如應言拔濟令出。敬禮如是如理師",
    "T29n1563_001:0779a13": "者，稽首具前自他利德、能說如理聖教大師，",
    "T29n1563_001:0779a14": "意樂隨眠智等闕故，聲聞獨覺非如理師，唯",
    "T29n1563_001:0779a15": "佛世尊具如是德故。是前總諸言所觀為正，",
    "T29n1563_001:0779a16": "流通彼所立教，故先讚禮如理教師。以讚禮",
    "T29n1563_001:0779a17": "言滅諸惡障，標嘉瑞已許發論端，故言我當",
    "T29n1563_001:0779a18": "說對法藏。何謂對法？頌曰：",
    "T29n1563_001:0779a19": "淨慧隨行名對法，　　及能得此諸慧論。",
    "T29n1563_001:0779a20": "論曰：淨謂無漏，慧謂擇法，此即總攝無漏慧",
    "T29n1563_001:0779a21": "根。何緣得知唯無漏慧名為對法？以佛世尊",
    "T29n1563_001:0779a22": "恣天帝等所請問故。如契經說：我有甚深阿",
    "T29n1563_001:0779a23": "毘達磨及毘柰耶，恣汝請問。是許天帝請問",
    "T29n1563_001:0779a24": "聖道及此聖道所證果義，恣伐蹉類契經亦",
    "T29n1563_001:0779a25": "爾。復以何緣唯無漏慧名為對法？由此現觀",
    "T29n1563_001:0779a26": "諸法相已不重迷故。豈不現觀非唯慧能？是",
    "T29n1563_001:0779a27": "則對法應非唯慧，正覺諦理說名現觀，故現",
    "T29n1563_001:0779a28": "觀用唯慧非餘。又現觀中慧為最勝，具三能",
    "T29n1563_001:0779a29": "故獨稱對法。然此對法非不待餘，故慧隨行",
    "T29n1563_001:0779b01": "亦名對法。即慧眷屬名曰隨行。眷屬者何？謂",
    "T29n1563_001:0779b02": "慧隨轉色受想等諸心所法生等及心。如是",
    "T29n1563_001:0779b03": "總說無漏五蘊名為對法，此則勝義阿毘達",
    "T29n1563_001:0779b04": "磨。若說世俗阿毘達磨，即能得此諸慧諸論。",
    "T29n1563_001:0779b05": "此謂前所得無漏慧根諸慧，謂能得世間三",
    "T29n1563_001:0779b06": "慧，即是世間殊勝修慧、思慧、聞慧，及彼隨行。",
    "T29n1563_001:0779b07": "依所得近遠說三慧次第，非離如是慧及隨",
    "T29n1563_001:0779b08": "行無漏慧根可能證得，是能得此勝方便故，",
    "T29n1563_001:0779b09": "同無漏慧受對法名，如慈方便亦名慈等。論",
    "T29n1563_001:0779b10": "謂能得此《發智》等諸論，是無漏慧勝資糧故，",
    "T29n1563_001:0779b11": "亦名對法，如業異熟漏等資糧亦名業等。前",
    "T29n1563_001:0779b12": "諸慧言亦攝生得，唯生得慧能正誦持對法",
    "T29n1563_001:0779b13": "論故，亦名對法。豈不此論是無漏慧勝資糧",
    "T29n1563_001:0779b14": "故亦名對法，何乃別名對法？《俱舍》頌曰：",
    "T29n1563_001:0779b15": "「攝彼勝義依彼故，　　此立對法俱舍名。」",
    "T29n1563_001:0779b16": "論曰：藏謂堅實，猶如樹藏，對法實義皆入此",
    "T29n1563_001:0779b17": "攝。此論是彼對法之藏，即是對法之堅實義",
    "T29n1563_001:0779b18": "藏。或所依猶如刀藏，謂彼對法是此所依，引",
    "T29n1563_001:0779b19": "彼義言造此論故。此論以彼對法為藏，即以",
    "T29n1563_001:0779b20": "對法為所依義。彼何因說？誰復先說？雖不應",
    "T29n1563_001:0779b21": "問說對法人，佛教依法不依人故，而為開示",
    "T29n1563_001:0779b22": "說對法因，彼能說人亦應顯了。頌曰：",
    "T29n1563_001:0779b23": "若離擇法定無餘，　　能滅諸惑勝方便，",
    "T29n1563_001:0779b24": "由惑世間漂有海，　　為寂大師說對法。",
    "T29n1563_001:0779b25": "論曰：由離擇法無勝方便能滅世間引苦諸",
    "T29n1563_001:0779b26": "惑，故世尊言：若於一法未達未知，我終不說",
    "T29n1563_001:0779b27": "能正盡苦。世間未滅諸煩惱故，於三有海生",
    "T29n1563_001:0779b28": "死輪迴。為令世間修習擇法，永寂三有生因",
    "T29n1563_001:0779b29": "煩惱，是故大師先自演說阿毘達磨。佛若不",
    "T29n1563_001:0779c01": "說，舍利子等諸大聲聞亦無有能於諸法相",
    "T29n1563_001:0779c02": "如理思擇。然佛大師隨所化者性差別故，處",
    "T29n1563_001:0779c03": "處散說。尊者迦多衍尼子等諸大聲聞，以妙",
    "T29n1563_001:0779c04": "願智觀過去佛所說法教，如其所應安置結",
    "T29n1563_001:0779c05": "集，如大尊者迦葉波等共所結集律及契經。",
    "T29n1563_001:0779c06": "經律二藏隨文結集，唯對法藏隨義結集，如",
    "T29n1563_001:0779c07": "說諸有結集義言，於律及經彼為殊勝。隨佛",
    "T29n1563_001:0779c08": "聖教結集對法，是佛所許得佛說名。何等名",
    "T29n1563_001:0779c09": "為所思擇法？世尊依彼說對法耶？頌曰：",
    "T29n1563_001:0779c10": "有漏無漏法，　　除道餘有為，",
    "T29n1563_001:0779c11": "於彼漏隨增，　　故說名有漏。",
    "T29n1563_001:0779c12": "無漏謂道諦，　　及三種無為，",
    "T29n1563_001:0779c13": "謂虛空二滅，　　此中空無礙；",
    "T29n1563_001:0779c14": "擇滅謂離繫，　　隨繫事各別，",
    "T29n1563_001:0779c15": "畢竟礙當生，　　別得非擇滅。",
    "T29n1563_001:0779c16": "論曰：說一切法略有二種，一者有漏、二者無",
    "T29n1563_001:0779c17": "漏，此則總說。次當別解，除道聖諦餘有為法，",
    "T29n1563_001:0779c18": "是名有漏。此復云何？謂五取蘊，色乃至識。如",
    "T29n1563_001:0779c19": "說云何名色取蘊？謂有漏色隨順諸取，廣說",
    "T29n1563_001:0779c20": "乃至識亦如是。何緣取蘊名為有漏？以於其",
    "T29n1563_001:0779c21": "中漏隨增故。有身見等諸煩惱中立漏名想，",
    "T29n1563_001:0779c22": "令染污心常漏泄故。與漏相應及漏境界隨",
    "T29n1563_001:0779c23": "增漏故，名漏隨增。隨增眠義後當廣辯。由此",
    "T29n1563_001:0779c24": "應知已遮一切不同界地及無漏緣煩惱境",
    "T29n1563_001:0779c25": "界隨眠有漏，彼此展轉不隨增故非相對立。",
    "T29n1563_001:0779c26": "如是二名，有漏、無漏，復有何相？如世尊言：有",
    "T29n1563_001:0779c27": "漏法者，謂所有色隨順諸取，是能增益諸有",
    "T29n1563_001:0779c28": "取義，廣說乃至識亦如是；與此相違是無漏",
    "T29n1563_001:0779c29": "法。有漏、無漏略相如是。或有漏者謂墮世間，",
    "T29n1563_001:0780a01": "若出世間名為無漏。世間所攝名墮世間，謂",
    "T29n1563_001:0780a02": "處世間不出為義，依苦諦體立世間名，故契",
    "T29n1563_001:0780a03": "經說：吾當為汝宣說世間及世間集。又五取",
    "T29n1563_001:0780a04": "蘊名苦有漏，故知有漏謂墮世間。寧知墮世",
    "T29n1563_001:0780a05": "間皆是有漏法？如世尊說：吾當為汝宣說有",
    "T29n1563_001:0780a06": "漏及無漏法。有漏法者，謂諸所有眼、諸所有",
    "T29n1563_001:0780a07": "色、諸所有眼識、諸所有眼觸，諸所有眼觸為",
    "T29n1563_001:0780a08": "緣內所生或樂受、或苦受、或不苦不樂受。如",
    "T29n1563_001:0780a09": "是乃至，墮世間意、墮世間法、墮世間意識、墮",
    "T29n1563_001:0780a10": "世間意觸，廣說乃至名有漏法。無漏法者，謂",
    "T29n1563_001:0780a11": "出世間意、出世間法、出世間意識、出世間意",
    "T29n1563_001:0780a12": "觸，廣說乃至名無漏法。依此聖教及由正理，",
    "T29n1563_001:0780a13": "知墮世間皆是有漏。已辯有漏及有漏因，云",
    "T29n1563_001:0780a14": "何無漏？謂道聖諦及三無為，名為無漏。道聖",
    "T29n1563_001:0780a15": "諦者，謂非有漏色等五蘊。三無為者，謂即虛",
    "T29n1563_001:0780a16": "空、擇非擇滅。此虛空等及道聖諦，名無漏因。",
    "T29n1563_001:0780a17": "次前已說其道，聖諦後當廣辯。於略所說三",
    "T29n1563_001:0780a18": "無為中，虛空但以無礙為性，於中諸法最極",
    "T29n1563_001:0780a19": "顯現無障為相，故名虛空。謂諸大種及造色",
    "T29n1563_001:0780a20": "聚，一切不能遍覆障故，或非所障亦非能障，",
    "T29n1563_001:0780a21": "故說虛空無障為相。擇滅即以離繫為性。擇",
    "T29n1563_001:0780a22": "謂如理勤所成慧，於四聖諦各別行相如理",
    "T29n1563_001:0780a23": "思擇，故名為擇。由擇所得諸有漏法永離繫",
    "T29n1563_001:0780a24": "性，此定能礙諸繫得生，故名擇滅。或有是滅",
    "T29n1563_001:0780a25": "而非離繫，為簡彼故說離繫言。有作是言：諸",
    "T29n1563_001:0780a26": "所斷法同一擇滅，無同類故。阿毘達磨諸大",
    "T29n1563_001:0780a27": "論師咸作是言：隨繫事別。所以者何？此若一",
    "T29n1563_001:0780a28": "者，修餘治道有無用過。若諸所斷同一擇滅，",
    "T29n1563_001:0780a29": "證得苦法智忍所斷煩惱滅時，餘煩惱滅為",
    "T29n1563_001:0780b01": "證得不？若證得者，修餘治道便為無用。若不",
    "T29n1563_001:0780b02": "證得，是則一物證少非餘，與理相違有分過",
    "T29n1563_001:0780b03": "故。由是定應許離繫事隨繫事量，不違正理。",
    "T29n1563_001:0780b04": "無同類者，謂此擇滅自無同類因亦非他因",
    "T29n1563_001:0780b05": "故，永礙當生得非擇滅。擇即前說如理成慧。",
    "T29n1563_001:0780b06": "不由此慧有法永遮未來法生，名非擇滅。如",
    "T29n1563_001:0780b07": "眼與意專一色時，餘色諸聲香味觸等念念",
    "T29n1563_001:0780b08": "謝往，對彼少分意處法處得非擇滅，以五識",
    "T29n1563_001:0780b09": "身及與一分意識身等於已滅境終不能生緣",
    "T29n1563_001:0780b10": "俱境故。由彼生用繫屬同時所依緣故，若法",
    "T29n1563_001:0780b11": "能礙彼法生用，此法離慧定礙彼法令住未",
    "T29n1563_001:0780b12": "來永不生故，名非擇滅。非唯緣闕便永不生，",
    "T29n1563_001:0780b13": "後遇同類緣彼復應生故。謂若先緣闕彼法",
    "T29n1563_001:0780b14": "可不生，後遇同類緣，何障令不起？前說除道，",
    "T29n1563_001:0780b15": "餘有為法是名有漏。何謂有為？頌曰：",
    "T29n1563_001:0780b16": "又諸有為法，　　謂色等五蘊，",
    "T29n1563_001:0780b17": "亦世路言依，　　有離有事等。",
    "T29n1563_001:0780b18": "論曰：老病死等災橫差別隱積損伏，故名為",
    "T29n1563_001:0780b19": "蘊。為別戒等，故言色等。戒等五蘊不能具攝",
    "T29n1563_001:0780b20": "一切有為，色等五蘊具攝有為，故此偏說言",
    "T29n1563_001:0780b21": "有為者，眾緣聚集共所為故。未來未起，何謂",
    "T29n1563_001:0780b22": "有為？如所燒薪，是彼類故。諸不生法不越彼",
    "T29n1563_001:0780b23": "類，雖永不起而說有為。彼彼經中，世尊隨義",
    "T29n1563_001:0780b24": "名世路等。彼復云何？謂諸有為亦名世路，色",
    "T29n1563_001:0780b25": "等五蘊生滅法故，未來現在過去路中而流",
    "T29n1563_001:0780b26": "轉故，或為無常所吞食故，名為世路。諸不生",
    "T29n1563_001:0780b27": "法眾緣闕故，雖復不生是彼類故，立名無失。",
    "T29n1563_001:0780b28": "諸有為法亦名言依。言謂言音，或謂能說此",
    "T29n1563_001:0780b29": "言遠近所託名依，即義與名總說依故。以名",
    "T29n1563_001:0780c01": "依義、言復依名，是故言依總攝名義。如是名",
    "T29n1563_001:0780c02": "義具攝五蘊。故契經說：言依有三無四無五。",
    "T29n1563_001:0780c03": "由比善釋《品類足論》，彼說言依五蘊所攝。依",
    "T29n1563_001:0780c04": "是因義，無為無果故非言依。又若聚中三事",
    "T29n1563_001:0780c05": "可得，謂語依義說名言依。無為聚中唯有其",
    "T29n1563_001:0780c06": "義，無語依故不名言依。有說無為有依有義，",
    "T29n1563_001:0780c07": "但闕語故不名言依。又諸有為與能言體有",
    "T29n1563_001:0780c08": "俱起義，無為不然。諸有為法亦名有離，離謂",
    "T29n1563_001:0780c09": "永離即是涅槃，得已不還墮生死故。有彼離",
    "T29n1563_001:0780c10": "故，說名有離。如有財者名為有財，此雖有為",
    "T29n1563_001:0780c11": "而非一切，以無漏道無擇滅故。又涅槃時亦",
    "T29n1563_001:0780c12": "捨聖道，故名有離，以說聖道猶如船筏亦應",
    "T29n1563_001:0780c13": "斷故。如契經言：法尚應斷，何況非法。諸有為",
    "T29n1563_001:0780c14": "法亦名有事，事謂所依或是所住，即是因義。",
    "T29n1563_001:0780c15": "果依於因，從因生故，如子依母。或果住因能",
    "T29n1563_001:0780c16": "覆因故，如人住床。是因為果所映蔽義，因果",
    "T29n1563_001:0780c17": "前後故，及細麁性故。此有事故，說名有事，喻",
    "T29n1563_001:0780c18": "如前說。如是等類說有為法。諸名差別於此",
    "T29n1563_001:0780c19": "所說有為法中，頌曰：",
    "T29n1563_001:0780c20": "有漏名取蘊，　　亦說為有諍，",
    "T29n1563_001:0780c21": "及苦集世間，　　見處三有等。",
    "T29n1563_001:0780c22": "論曰：前說除道，餘有為法名為有漏。已辯其",
    "T29n1563_001:0780c23": "體，今為顯彼名想不同及差別義，故復重說。",
    "T29n1563_001:0780c24": "已說一切有為名蘊，今說有漏名為取蘊，義",
    "T29n1563_001:0780c25": "准無漏但得蘊名。唯諸漏中立取名想，以能",
    "T29n1563_001:0780c26": "執取三有生故；或能執持引後有業，故彼諸漏",
    "T29n1563_001:0780c27": "說名為取，色等五蘊從取生故；或生取故，名",
    "T29n1563_001:0780c28": "為取蘊，如草糠火，如花果樹。諸有漏法亦名",
    "T29n1563_001:0780c29": "有諍，謂煩惱中立諍名想，擾動善品故、損害",
    "T29n1563_001:0781a01": "自他故。蘊與諍俱，或諍蘊俱而得生起，故名",
    "T29n1563_001:0781a02": "有諍。此意顯示諍之與蘊非隨闕一餘可得",
    "T29n1563_001:0781a03": "生。及者，顯餘有漏名想，謂或名苦，即五取蘊",
    "T29n1563_001:0781a04": "是諸逼迫所依處故、自性麁重不安隱故。或",
    "T29n1563_001:0781a05": "名為集，即彼種類能為因故、能集成故，謂從",
    "T29n1563_001:0781a06": "取蘊取蘊集成或名世間，可毀壞故。如世尊",
    "T29n1563_001:0781a07": "說：性可毀壞，故名世間。非諸聖道性可毀壞",
    "T29n1563_001:0781a08": "亦名世間，由此中無對治壞故。或名見處，薩",
    "T29n1563_001:0781a09": "迦耶等五見住中隨增眠故。由彼諸見於有",
    "T29n1563_001:0781a10": "漏法一切種時相無差別，堅執無動隨增眠",
    "T29n1563_001:0781a11": "故體用增盛，故復別說。貪等癡疑則不如是，",
    "T29n1563_001:0781a12": "以彼貪等有一切種無一切時。癡一切時非",
    "T29n1563_001:0781a13": "無差別，疑無差別而不堅執。是故有漏不說",
    "T29n1563_001:0781a14": "彼處。或名三有，有因、有依、三有攝故。等言為",
    "T29n1563_001:0781a15": "攝名有染等，如是等類是有漏法，隨義別",
    "T29n1563_001:0781a16": "名。",
    "T29n1563_001:0781a17": "說一切有部顯宗論卷第一"
}