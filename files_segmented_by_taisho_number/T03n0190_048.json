{
    "T03n0190_048:0874a21": "佛本行集經卷第四十八",
    "T03n0190_048:0874a23": "隋天竺三藏闍那崛多譯",
    "T03n0190_048:0874a24": "舍利目連因緣品下",
    "T03n0190_048:0874a25": "爾時，王舍大城去城不遠，有一山，名祇離渠",
    "T03n0190_048:0874a26": "呵。於彼山中，常有一時施設大會，其會即名",
    "T03n0190_048:0874a27": "祇離渠呵；復有山，名離師祇離，亦常設會，其",
    "T03n0190_048:0874a28": "會亦名離師祇離；復有一山，名倍呵羅；如是",
    "T03n0190_048:0874a29": "般塗山，如是毘富羅山，各有一會，其會亦名",
    "T03n0190_048:0874b01": "毘富羅等，如是彼山。祇離渠呵，隨節設會，於",
    "T03n0190_048:0874b02": "彼會處，聚集大眾。時有無量千數無量百千",
    "T03n0190_048:0874b03": "數，乃至億數人民交集，乘種種乘，所謂象馬",
    "T03n0190_048:0874b04": "車步，從八方來，欲觀彼會。其王舍城一切",
    "T03n0190_048:0874b05": "人民，莫不皆出，於彼時間去王舍城那羅陀",
    "T03n0190_048:0874b06": "村，去拘離迦聚落可半由旬。時低沙童子，作",
    "T03n0190_048:0874b07": "是思惟：「我於今者，可至祇離渠呵處，詣彼觀",
    "T03n0190_048:0874b08": "看，若至彼者，令我必當尅獲一事，謂心厭離。」",
    "T03n0190_048:0874b09": "於時優波低沙童子乘四象車，從那羅陀聚",
    "T03n0190_048:0874b10": "落而出，至祇離渠呵設會之所，為觀看故。其",
    "T03n0190_048:0874b11": "拘離多童子亦作是念：「我於今者，可往詣彼",
    "T03n0190_048:0874b12": "祇離渠呵大會之處，乃至心生厭離。」乘其象",
    "T03n0190_048:0874b13": "背，漸進而行，是童子前使諸人戲，或歌或舞，",
    "T03n0190_048:0874b14": "從拘離迦聚落而出，至祇離渠呵設會之處，",
    "T03n0190_048:0874b15": "為觀看故。",
    "T03n0190_048:0874b16": "時，彼二人顏容端正，能悅人心，乃至技藝，",
    "T03n0190_048:0874b17": "莫不了達，堪為眾首。時彼會中，敷諸高座，彼",
    "T03n0190_048:0874b18": "人至已，各昇高座。是時優波低沙童子，見",
    "T03n0190_048:0874b19": "彼大眾，以種種伎，作諸音樂，或歌或舞，嬉",
    "T03n0190_048:0874b20": "戲受樂。既見此已，即作是念：「此事希奇未曾",
    "T03n0190_048:0874b21": "有也。今是人民，乃能於此苦惱之中、諸穢濁",
    "T03n0190_048:0874b22": "內、衰老垢處，受樂放逸。如是病垢，無有安",
    "T03n0190_048:0874b23": "隱，如是死穢，命非久長；如是大眾，而生樂",
    "T03n0190_048:0874b24": "想，放逸自恣，種種歌舞，作眾音樂，受諸戲",
    "T03n0190_048:0874b25": "樂。」時優波低沙，觀大眾已，作如是念：「過百",
    "T03n0190_048:0874b26": "年已，如是大眾，無一在者。」作是念時，即生悔",
    "T03n0190_048:0874b27": "恨，不生欣慕，便從勝座，安徐而起，漸離會",
    "T03n0190_048:0874b28": "處，至空閑林，詣一樹下，悵怏而坐，諸根閉",
    "T03n0190_048:0874b29": "塞，思惟禪定。",
    "T03n0190_048:0874c01": "時，彼會中有一技人，以戲弄故，令大眾喜。",
    "T03n0190_048:0874c02": "時拘離多童子，見彼大眾呵呵大笑，即作是",
    "T03n0190_048:0874c03": "念：「今此大眾，於百年已，頷車頰骨，更可合",
    "T03n0190_048:0874c04": "不？」作是念已，生大憂苦，不生貪樂，便從坐",
    "T03n0190_048:0874c05": "起，覓優波低沙童子，即作念言：「優波低沙",
    "T03n0190_048:0874c06": "童子，今何所在？」四向顧覓，遙見優波低沙",
    "T03n0190_048:0874c07": "童子，在彼林樹，安坐思惟，其心不樂，諸根閉",
    "T03n0190_048:0874c08": "塞，思惟念定。顧瞻見已，即便詣彼，而白言",
    "T03n0190_048:0874c09": "曰：「汝今何故，其心不悅，於此之處，獨坐思",
    "T03n0190_048:0874c10": "惟？汝於今者，得無災怪不祥之惱殃苦事",
    "T03n0190_048:0874c11": "耶？」即說偈言：",
    "T03n0190_048:0874c12": "「鼓瑟等音聲，　　男女歌詠聲，",
    "T03n0190_048:0874c13": "　應聽是妙音，　　何故不生樂？",
    "T03n0190_048:0874c14": "　此時應歡喜，　　勿得懷憂惱，",
    "T03n0190_048:0874c15": "　此是受樂時，　　非應作啼哭。",
    "T03n0190_048:0874c16": "　但聽是音聲，　　如天玉女作，",
    "T03n0190_048:0874c17": "　此會如天會，　　何故情不欣？」",
    "T03n0190_048:0874c18": "爾時，優波低沙童子，告拘離多童子：「奇哉親",
    "T03n0190_048:0874c19": "友！汝見如是大會事不？以於種種音聲歌詠，",
    "T03n0190_048:0874c20": "受大喜樂，是大會眾，於百年已，無有一在。」即",
    "T03n0190_048:0874c21": "說偈言：",
    "T03n0190_048:0874c22": "「眾人貪愛境，　　是境不能救，",
    "T03n0190_048:0874c23": "　諸物不久固，　　愚癡輩何樂？",
    "T03n0190_048:0874c24": "　此諸眾生等，　　染著五慾心，",
    "T03n0190_048:0874c25": "　不久墮地獄，　　命終成灰土。",
    "T03n0190_048:0874c26": "　我今心內無一欣，　　恐怖愁憂甚增長，",
    "T03n0190_048:0874c27": "　汝等音樂雖有樂，　　如我意見樂法心。",
    "T03n0190_048:0874c28": "　天人修羅緊那羅，　　多時心中受歡樂，",
    "T03n0190_048:0874c29": "　不能厭離便命盡，　　是故我應修法行。」",
    "T03n0190_048:0875a01": "爾時，拘離多童子復白優波低沙童子言：",
    "T03n0190_048:0875a02": "「優波低沙！我之心念，亦復如是。」即說偈言：",
    "T03n0190_048:0875a03": "「苦樂相同者，　　憂喜亦復同，",
    "T03n0190_048:0875a04": "　智者所讚歎，　　今我亦同汝。",
    "T03n0190_048:0875a05": "　汝慾心所好，　　我意亦當隨，",
    "T03n0190_048:0875a06": "　寧可共汝死，　　不欲生離汝。」",
    "T03n0190_048:0875a07": "爾時，拘離多童子復問優波低沙童子言：「我",
    "T03n0190_048:0875a08": "等今者欲何所作？」時優波低沙童子報拘離",
    "T03n0190_048:0875a09": "多童子作如是言：「知友若爾，今者我等，應",
    "T03n0190_048:0875a10": "當出家求勝甘露。」時拘離多童子便報優波",
    "T03n0190_048:0875a11": "低沙童子作如是言：「如汝意樂，我亦隨喜。",
    "T03n0190_048:0875a12": "優波低沙！我等今者，既已捨家，宜從此去",
    "T03n0190_048:0875a13": "求索出家。」時優波低沙童子告拘離多童",
    "T03n0190_048:0875a14": "子言：「汝拘離多！應當知時，我等今者，眾人",
    "T03n0190_048:0875a15": "識知，若家不許，誰度我等？彼恐父母，生留難",
    "T03n0190_048:0875a16": "心。我等於今，宜諮父母。」時二童子，遂從眾",
    "T03n0190_048:0875a17": "會，還至家中。爾時，優波低沙童子，詣父母",
    "T03n0190_048:0875a18": "所，而白言曰：「善哉父母！我今意者，樂欲出",
    "T03n0190_048:0875a19": "家，唯願聽許。」爾時，父母私共評論：「今者家",
    "T03n0190_048:0875a20": "內，誰為繼嗣？一切資生，以誰為主？如是童",
    "T03n0190_048:0875a21": "子！我等愛念，將欲捨我，出家求道，我有何",
    "T03n0190_048:0875a22": "心，而能別彼？」於時父母共評論已，即告",
    "T03n0190_048:0875a23": "優波低沙童子言：「童子！我等今日雖有眾",
    "T03n0190_048:0875a24": "子，於汝偏愛，蹔時不見，生大憂惱，常樂見",
    "T03n0190_048:0875a25": "汝，不欲相離，汝從生來，未曾勤苦，如我等",
    "T03n0190_048:0875a26": "意，乃至絕命，不欲相離，況我現存而當",
    "T03n0190_048:0875a27": "相放？若許出家，終無是事。」如是二請，乃至三",
    "T03n0190_048:0875a28": "請，亦不聽許。如是三請，不蒙許已。爾時，優",
    "T03n0190_048:0875a29": "波低沙童子，既不蒙許，遂於一日，不飲不食，",
    "T03n0190_048:0875b01": "乃至七日。爾時父母、一切親屬及諸知識，各",
    "T03n0190_048:0875b02": "共集會，白父母言：「善哉聖者！汝等應許優",
    "T03n0190_048:0875b03": "波低沙捨家出家，其人若得捨家出家，樂彼",
    "T03n0190_048:0875b04": "求道，容存活路；身命若存，汝等何憂而不見",
    "T03n0190_048:0875b05": "耶？若不樂彼會自當歸，勿令汝前取命終耳。」",
    "T03n0190_048:0875b06": "爾時，童子父母即告言曰：「若必然者，我今聽",
    "T03n0190_048:0875b07": "許。」爾時，拘離多童子即詣父母而白言曰：「善",
    "T03n0190_048:0875b08": "哉父母！我今將欲捨家出家，唯願聽許！」是",
    "T03n0190_048:0875b09": "拘離多父母，唯有一息，愛之甚重，不欲蹔捨，",
    "T03n0190_048:0875b10": "若少不見，生大憂愁。時，拘離多童子父母，昔",
    "T03n0190_048:0875b11": "於家內先有要誓：「汝等家內大小，於拘離多",
    "T03n0190_048:0875b12": "童子邊有所作者，勿得違也。凡所發言，皆悉",
    "T03n0190_048:0875b13": "從命。」於時彼等善知時已，告拘離多童子言：",
    "T03n0190_048:0875b14": "「隨汝意樂，任情所作。」",
    "T03n0190_048:0875b15": "爾時，王舍大城有一外道，名波離闍婆刪闍",
    "T03n0190_048:0875b16": "耶，住在彼城，有五百眷屬。爾時，優波低沙",
    "T03n0190_048:0875b17": "童子及俱離多童子未有歸依，不知何去？時",
    "T03n0190_048:0875b18": "二童子，遂剃鬚髮，於刪闍耶(隋云彼勝)外道之所，",
    "T03n0190_048:0875b19": "出家學道。時彼二人，念行捷利，少欲知足，智",
    "T03n0190_048:0875b20": "慧深遠，其刪闍耶毘羅瑟智(隋云別異杖)之子，遂",
    "T03n0190_048:0875b21": "向二人，說己道術，種種技藝，醫方藥草，非",
    "T03n0190_048:0875b22": "想禪定。時二童子既聞是已，於七日七夜，皆",
    "T03n0190_048:0875b23": "悉通達。時彼二人通達是已，於波離婆闍迦",
    "T03n0190_048:0875b24": "外道之所，及五百眷屬，為教授師。時彼二人，",
    "T03n0190_048:0875b25": "如是次第，主領大眾。雖復如此，而於內心，",
    "T03n0190_048:0875b26": "未得安靜。時優波低沙童子，告波離婆闍",
    "T03n0190_048:0875b27": "迦(隋云遠離)拘離多曰：「善哉拘離多！此刪闍耶波",
    "T03n0190_048:0875b28": "離婆闍迦法，不究竟窮盡苦際。拘離多！汝應",
    "T03n0190_048:0875b29": "共我更求善師。」時拘離多波離婆闍迦童子，",
    "T03n0190_048:0875c01": "告優波低沙波離婆闍童子言：「如優波低",
    "T03n0190_048:0875c02": "沙所言，我不違也。雖然，此師亦復不得全棄",
    "T03n0190_048:0875c03": "捨之更餘別覓。」時彼二人，同心立誓：「我等",
    "T03n0190_048:0875c04": "二人，若復更得勝是師者、為我等說甘露勝",
    "T03n0190_048:0875c05": "道者，必相啟悟。」",
    "T03n0190_048:0875c06": "爾時世尊因頻婆娑羅等，教化十二那由他",
    "T03n0190_048:0875c07": "眾生已，住王舍城迦蘭陀竹園之內，與大比",
    "T03n0190_048:0875c08": "丘眾一千人俱，皆悉剃髮，捨家出家。",
    "T03n0190_048:0875c09": "爾時，有一長老比丘，名優婆斯那，威儀庠",
    "T03n0190_048:0875c10": "序，諸比丘中，最為第一。於晨朝時，著衣持",
    "T03n0190_048:0875c11": "鉢，入王舍城，於其城中，次第乞食。（摩訶僧",
    "T03n0190_048:0875c12": "祇師作如是說。）",
    "T03n0190_048:0875c13": "（自餘諸師，又復說言：「時阿輸波踰祇多(隋云馬星)，",
    "T03n0190_048:0875c14": "於晨朝時，日在東方，著衣持鉢，入城乞食，於",
    "T03n0190_048:0875c15": "其城中，次第乞食，威儀庠序，進止有方，著",
    "T03n0190_048:0875c16": "僧伽梨及涅槃僧，嚴持食器，皆悉齊整，巧攝",
    "T03n0190_048:0875c17": "諸根，安心視外思惟諸法，正念直行。」）",
    "T03n0190_048:0875c18": "爾時，王舍大城一切人民，目所見者各共評",
    "T03n0190_048:0875c19": "論，而說偈言：",
    "T03n0190_048:0875c20": "「巧攝諸根識，　　進止恒靜定，",
    "T03n0190_048:0875c21": "　含笑出美言，　　此必釋種子。」",
    "T03n0190_048:0875c22": "爾時，優波低沙童子見彼長老阿濕波踰祇",
    "T03n0190_048:0875c23": "多比丘，於王舍城次第乞食，威儀庠序，進",
    "T03n0190_048:0875c24": "止有方，著僧伽梨及涅槃僧，嚴持食器，悉皆",
    "T03n0190_048:0875c25": "齊整，巧攝諸根，安心諦視思惟諸法，正念直",
    "T03n0190_048:0875c26": "行而為諸人，說此偈故。",
    "T03n0190_048:0875c27": "爾時，優波低沙波離婆闍迦即作是念：「世間",
    "T03n0190_048:0875c28": "所有諸阿羅漢，一切聖人及成向道。今是大",
    "T03n0190_048:0875c29": "德，應在一數，我當詣彼問其心疑。」",
    "T03n0190_048:0876a01": "爾時，優波低沙波離婆闍迦復作是念：「若往",
    "T03n0190_048:0876a02": "問者，今非其時。所以者何？以乞食故。夫求",
    "T03n0190_048:0876a03": "法者，應捨我慢，宜當隨逐詣何方所。」作是念",
    "T03n0190_048:0876a04": "已，其優波低沙波離婆闍迦，即隨後行，觀",
    "T03n0190_048:0876a05": "覓去所。",
    "T03n0190_048:0876a06": "爾時，阿濕波踰祇多比丘，從王舍大城乞食",
    "T03n0190_048:0876a07": "已，持食出城。時優波低沙波離婆闍迦，即",
    "T03n0190_048:0876a08": "詣大德阿濕波踰祇多比丘之所，到已共彼",
    "T03n0190_048:0876a09": "長老阿濕波踰祇多比丘，對自慰喻，共談說",
    "T03n0190_048:0876a10": "已，却住一面。",
    "T03n0190_048:0876a11": "時優波低沙波離婆闍迦白大德阿濕波踰",
    "T03n0190_048:0876a12": "祇多比丘言：「仁者！汝是正師，為當是他聲聞",
    "T03n0190_048:0876a13": "弟子耶？」說是語已，時長老阿濕波踰祇多，",
    "T03n0190_048:0876a14": "告優波低沙波離婆闍迦言：「別有大師，我是",
    "T03n0190_048:0876a15": "餘尊聲聞弟子。」",
    "T03n0190_048:0876a16": "爾時，優波低沙波離婆闍迦，問大德阿濕波",
    "T03n0190_048:0876a17": "踰祇多比丘言：「大德！汝師是誰？依誰出家樂",
    "T03n0190_048:0876a18": "誰法行？」",
    "T03n0190_048:0876a19": "爾時，世尊初成正覺，時諸人輩皆悉號佛，為",
    "T03n0190_048:0876a20": "大沙門，是摩訶沙門也，作是名號。爾時，阿",
    "T03n0190_048:0876a21": "濕波踰祇多大德比丘，告優波低沙波離婆",
    "T03n0190_048:0876a22": "闍迦言：「善哉仁者！有大沙門！是釋種子，於釋",
    "T03n0190_048:0876a23": "迦種類，於彼出家。彼是我師，依彼出家，憙樂",
    "T03n0190_048:0876a24": "彼法。」爾時，優波低沙波離婆闍迦，復白大德",
    "T03n0190_048:0876a25": "阿濕波踰祇多言：「善哉仁者！彼汝大師，顏容",
    "T03n0190_048:0876a26": "端正，於汝勝不？所有德術，亦勝汝耶？」",
    "T03n0190_048:0876a27": "爾時，長老阿濕波踰祇多即說偈言：",
    "T03n0190_048:0876a28": "「如芥對須彌，　　牛跡比大海，",
    "T03n0190_048:0876a29": "　蚊虻並金翅，　　我與彼亦然。",
    "T03n0190_048:0876b01": "　假使聲聞度彼岸，　　成就諸地猶弟子，",
    "T03n0190_048:0876b02": "　於彼佛邊不入數，　　與佛世尊威德別。",
    "T03n0190_048:0876b03": "「然彼我師，於三世法，皆悉明了，得無礙智。仁",
    "T03n0190_048:0876b04": "者！我師於一切法，事皆成就。」爾時，優波低",
    "T03n0190_048:0876b05": "沙波離婆闍迦，白大德阿濕波踰祇多言：「仁",
    "T03n0190_048:0876b06": "者！汝師說何等法？論何等事？」即說偈言：",
    "T03n0190_048:0876b07": "「我見斯威儀，　　身心甚寂定，",
    "T03n0190_048:0876b08": "　是故我疑網，　　願為說是事。",
    "T03n0190_048:0876b09": "　汝今莫疲倦，　　我心懷疑網，",
    "T03n0190_048:0876b10": "　汝師說何法？　　願為解說之。」",
    "T03n0190_048:0876b11": "　見是婆羅門，　　恭敬起是問，",
    "T03n0190_048:0876b12": "　報言：「我師者，　　甘蔗種大姓，",
    "T03n0190_048:0876b13": "　一切智無勝，　　是我無上師。」",
    "T03n0190_048:0876b14": "爾時，大德阿濕波踰祇多告憂波低沙言：「仁",
    "T03n0190_048:0876b15": "者！我生年幼，學法初淺，少知少聞，豈能廣",
    "T03n0190_048:0876b16": "說？今當為汝略言之耳。」爾時，憂波低沙白阿",
    "T03n0190_048:0876b17": "濕波踰祇多言：「善哉大德！要略說之，如我今",
    "T03n0190_048:0876b18": "者不好多語。」而說偈言：",
    "T03n0190_048:0876b19": "「我唯取真理，　　不好名與句，",
    "T03n0190_048:0876b20": "　智者愛實義，　　依義我修行。」",
    "T03n0190_048:0876b21": "爾時，大德阿濕波踰祇多，告優波低沙言",
    "T03n0190_048:0876b22": "仁者：「我彼大師，說因緣法，談解脫路，我師",
    "T03n0190_048:0876b23": "偈說如是之法。」（摩訶僧祇師作如是說。",
    "T03n0190_048:0876b24": "迦葉惟師又復別說。）「是義云何？」「仁者！我師說",
    "T03n0190_048:0876b25": "是法句：",
    "T03n0190_048:0876b26": "「『諸法從因生，　　諸法從因滅，",
    "T03n0190_048:0876b27": "　　如是滅與生，　　沙門說如是。』」",
    "T03n0190_048:0876b28": "爾時，優波低沙波離婆闍迦，善達文字之法。",
    "T03n0190_048:0876b29": "時大德彼阿濕波踰祇多比丘，能解文義，又",
    "T03n0190_048:0876c01": "能攝彼義及文字，是何多耶？",
    "T03n0190_048:0876c02": "「諸法因生者，　　彼法隨因滅，",
    "T03n0190_048:0876c03": "　因緣滅即道，　　大師說如是。」",
    "T03n0190_048:0876c04": "時，優波低沙波離婆闍迦，觀見如此法行之",
    "T03n0190_048:0876c05": "時，即於是處，遠塵離垢，盡諸煩惱，得法眼",
    "T03n0190_048:0876c06": "淨，諸有為法，皆得滅相，如實觀知。譬如淨",
    "T03n0190_048:0876c07": "衣，無有垢染，遠離黑膩，易受染色。如是如",
    "T03n0190_048:0876c08": "是，優波低沙波離婆闍迦，觀此行法，即於",
    "T03n0190_048:0876c09": "是處，遠塵離垢，乃至如實觀知時已。彼優",
    "T03n0190_048:0876c10": "波低沙波離婆闍迦，如實觀見彼諸法已，得",
    "T03n0190_048:0876c11": "諸法已，觀諸法已，入諸法已，度諸法已，無復",
    "T03n0190_048:0876c12": "疑網，是非之心，皆悉滅沒，得無畏地，不隨",
    "T03n0190_048:0876c13": "他教，自然能知如來法已。即說偈言：",
    "T03n0190_048:0876c14": "「如是之法行，　　如我所得者，",
    "T03n0190_048:0876c15": "　數劫那由他，　　未曾得此法。」",
    "T03n0190_048:0876c16": "爾時，優波低沙波離婆闍迦，已見諸法，已得",
    "T03n0190_048:0876c17": "諸法，已得生智，捨三奇木，整理衣服，向大德",
    "T03n0190_048:0876c18": "阿濕波踰祇多，頂禮足下，禮已還起，右遶三",
    "T03n0190_048:0876c19": "匝，從是別去，詣拘離多波離婆闍迦所。到已，",
    "T03n0190_048:0876c20": "其拘離多波離婆闍迦，遙見優波低沙波離",
    "T03n0190_048:0876c21": "婆闍迦，面目清淨，儀容光澤，見已白言：「仁者",
    "T03n0190_048:0876c22": "優波低沙波離婆闍迦！汝於今者，諸根已",
    "T03n0190_048:0876c23": "淨，皮膚光澤，面目清淨。汝於今者，頗證甘",
    "T03n0190_048:0876c24": "露不？頗得甘露道耶？」時優波低沙波離婆",
    "T03n0190_048:0876c25": "闍迦，告拘離多波離婆闍迦言：「仁者！我已值",
    "T03n0190_048:0876c26": "遇甘露勝法，得甘露道。」時拘離多即報彼言：",
    "T03n0190_048:0876c27": "「仁者！如是甘露誰邊所得？」時優波低沙波離",
    "T03n0190_048:0876c28": "婆闍迦報言：「仁者！我於彼大沙門邊所得。」",
    "T03n0190_048:0876c29": "拘離多波離婆闍迦復言：「仁者！彼大沙門，說",
    "T03n0190_048:0877a01": "何等事？論何等法？汝於今者，云何而得甘露",
    "T03n0190_048:0877a02": "勝道？」爾時，優波低沙波離婆闍迦，向拘離多",
    "T03n0190_048:0877a03": "波離婆闍迦，而說偈言：",
    "T03n0190_048:0877a04": "「諸法因生者，　　彼法隨因滅，",
    "T03n0190_048:0877a05": "　因緣滅即道，　　大師說如是。」",
    "T03n0190_048:0877a06": "爾時，拘離多波離婆闍迦聞是偈已，即於是",
    "T03n0190_048:0877a07": "處，遠塵離垢，盡諸煩惱，得法眼淨，一切行",
    "T03n0190_048:0877a08": "法，皆得滅相，如實能知，如實能解。譬如淨",
    "T03n0190_048:0877a09": "衣無有垢染，遠離黑膩，易受染色。乃至如實",
    "T03n0190_048:0877a10": "能觀知已，而說偈言：",
    "T03n0190_048:0877a11": "「如是之行法，　　如我今所得，",
    "T03n0190_048:0877a12": "　數劫那由他，　　未曾獲此法。」",
    "T03n0190_048:0877a13": "時，拘離多復以偈頌告優波低沙波離婆",
    "T03n0190_048:0877a14": "闍迦言：",
    "T03n0190_048:0877a15": "「汝遇甘露故，　　面目淨光澤，",
    "T03n0190_048:0877a16": "　汝讚說是法，　　聞已得淨眼。」",
    "T03n0190_048:0877a17": "爾時，拘離多告優波低沙波離婆闍迦言：「善",
    "T03n0190_048:0877a18": "哉仁者！速往速往，宜從此到大沙門所，當行",
    "T03n0190_048:0877a19": "梵行。彼佛世尊，是我教師。」",
    "T03n0190_048:0877a20": "爾時，優波低沙波離婆闍迦，告拘離多言：「仁",
    "T03n0190_048:0877a21": "者！我等今日不得失恩，應詣本師刪闍耶所。",
    "T03n0190_048:0877a22": "何以故？彼於我等，多作利益，先於我邊，有大",
    "T03n0190_048:0877a23": "重恩，救度我等，令得出家，應詣彼別。又復五",
    "T03n0190_048:0877a24": "百眷屬徒黨，依附我等，修學行法。須告彼知，",
    "T03n0190_048:0877a25": "若彼印可，我亦共行。」",
    "T03n0190_048:0877a26": "爾時，優波低沙波離婆闍迦，共拘離多波離",
    "T03n0190_048:0877a27": "婆闍迦，往詣彼師刪闍耶波離婆闍迦邊，到",
    "T03n0190_048:0877a28": "已白言：「善哉仁者！我等今欲至大沙門佛世",
    "T03n0190_048:0877a29": "尊所行於梵行。」時刪闍耶波離婆闍迦，告優",
    "T03n0190_048:0877b01": "波低沙波離婆闍迦等言：「仁者！彼所莫往，我",
    "T03n0190_048:0877b02": "共汝等，教習此眾。」如是第二，優波低沙波離",
    "T03n0190_048:0877b03": "婆闍迦，復告刪闍耶波離婆闍迦言：「善哉仁",
    "T03n0190_048:0877b04": "者！我等欲去至大沙門佛世尊所行於梵行。」",
    "T03n0190_048:0877b05": "時刪闍耶波離婆闍迦，再語優波低沙波離",
    "T03n0190_048:0877b06": "婆闍迦等言：「仁者！莫至彼所，是諸弟子，付囑",
    "T03n0190_048:0877b07": "於汝，我於今者，獨到一邊，縱情無預。」如是",
    "T03n0190_048:0877b08": "第三，時優波低沙波離婆闍迦，共拘離多波",
    "T03n0190_048:0877b09": "離婆闍迦等，語刪闍耶波離婆闍迦言：「我等",
    "T03n0190_048:0877b10": "不欲是諸弟子，但我唯願速詣彼師大沙門",
    "T03n0190_048:0877b11": "邊，行於梵行。彼大沙門，是我世尊，是我教師。」",
    "T03n0190_048:0877b12": "說是語已，即於此處，背刪闍耶而去不還。",
    "T03n0190_048:0877b13": "爾時，彼五百波離婆闍迦外道之眾，即作是",
    "T03n0190_048:0877b14": "念：「此優波低沙、拘離多是二人等，多解多",
    "T03n0190_048:0877b15": "知，聰明細意，我等多年，疲勞勵意，讀誦技",
    "T03n0190_048:0877b16": "藝呪術等事。然是二人，於七日七夜，一切通",
    "T03n0190_048:0877b17": "達。此非凡庶，此等應曉能求勝處。若彼求處，",
    "T03n0190_048:0877b18": "我亦隨求，其所行法，我亦當行，所修梵行，我",
    "T03n0190_048:0877b19": "亦隨修。」作是思惟已，便即隨行。時刪闍耶波",
    "T03n0190_048:0877b20": "離婆闍迦，復告於彼大眾言曰：「汝等人輩！莫",
    "T03n0190_048:0877b21": "去莫去。」雖復如是言說遮斷，不能留礙，遂爾",
    "T03n0190_048:0877b22": "而去。時刪闍耶波離婆闍迦，即作是念：「今此",
    "T03n0190_048:0877b23": "大眾，必定捨我。」以此大眾捨離因緣故大愁",
    "T03n0190_048:0877b24": "惱，即從口中吐大熱血，而取命終。",
    "T03n0190_048:0877b25": "爾時，優波低沙波離婆闍迦，與拘離多波離",
    "T03n0190_048:0877b26": "婆闍迦，將五百眷屬，詣迦蘭陀竹林之處。爾",
    "T03n0190_048:0877b27": "時，佛告諸比丘言：「汝諸比丘！應善知時，於此",
    "T03n0190_048:0877b28": "院內，須敷淨座。」彼諸比丘白佛言：「世尊！唯然",
    "T03n0190_048:0877b29": "受教。」時諸比丘即為世尊，於其院內，敷設淨",
    "T03n0190_048:0877c01": "座，世尊於是坐彼座。時，長老憍陳如，遙望見",
    "T03n0190_048:0877c02": "彼優波低沙及拘離多二人，與彼外道徒眾",
    "T03n0190_048:0877c03": "左右圍遶，欲來至已，即白佛言：「世尊！今此二",
    "T03n0190_048:0877c04": "人優波低沙波離婆闍迦、拘離多波離婆闍",
    "T03n0190_048:0877c05": "迦等，有大技藝，多聞多知，於諸道術，無復",
    "T03n0190_048:0877c06": "疑網，名聞流布，遍至四方。今若來至世尊前",
    "T03n0190_048:0877c07": "者，如我意見量此二人，決欲共佛論議來",
    "T03n0190_048:0877c08": "也。」作是語已，佛告長老憍陳如言：「汝憍陳如！",
    "T03n0190_048:0877c09": "我今知彼二人之心，求勝故來，不以論議。」",
    "T03n0190_048:0877c10": "爾時，世尊遙見彼等優波低沙波離婆闍迦、",
    "T03n0190_048:0877c11": "拘離多波離婆闍迦等二人因緣，而說偈言：",
    "T03n0190_048:0877c12": "「見諸聖為樂，　　共居亦復樂，",
    "T03n0190_048:0877c13": "　不見群癡輩，　　是則名常樂。」",
    "T03n0190_048:0877c14": "爾時，世尊告諸比丘，作如是言：「汝諸比丘！見",
    "T03n0190_048:0877c15": "此二人波離婆闍迦，一名優波低沙、二名",
    "T03n0190_048:0877c16": "拘離多不？」時諸比丘而白佛言「見也。世尊！」佛",
    "T03n0190_048:0877c17": "復告彼諸比丘言：「汝諸比丘！今此二人，是我",
    "T03n0190_048:0877c18": "聲聞弟子之中，各有第一：一者智慧第一，二",
    "T03n0190_048:0877c19": "者神通第一。」而說是偈言：",
    "T03n0190_048:0877c20": "「彼等遙見二人來，　　弟子圍遶及眷屬，",
    "T03n0190_048:0877c21": "　雲雷尊音告比丘：　　『如此二人外道生，",
    "T03n0190_048:0877c22": "　今來詣我大眾處。　　汝等比丘應當知，",
    "T03n0190_048:0877c23": "　一者智慧最為勝，　　二者神通復第一。』」",
    "T03n0190_048:0877c24": "時，佛復告諸比丘言：「汝諸比丘！一切過去，所",
    "T03n0190_048:0877c25": "有諸佛多陀阿伽度、三藐三佛陀，於此聲聞",
    "T03n0190_048:0877c26": "大眾之中，更無勝也；今此二人，當亦如是。諸",
    "T03n0190_048:0877c27": "比丘！若未來世諸佛如來、三藐三佛陀，更無",
    "T03n0190_048:0877c28": "勝我，今此一雙聲聞弟子。汝等比丘！亦可敷",
    "T03n0190_048:0877c29": "設，宜令彼坐。」而有偈說：",
    "T03n0190_048:0878a01": "「二人牛王得深智，　　已捨一切諸邪道，",
    "T03n0190_048:0878a02": "　雖未至此大林中，　　世尊遙授彼人記。」",
    "T03n0190_048:0878a03": "於時二人漸進而來，欲到彼林，遙見長老阿",
    "T03n0190_048:0878a04": "濕波踰祇多，在一樹下，視地經行，即詣彼所，",
    "T03n0190_048:0878a05": "到已頂禮，却住一面。時憍陳如而白佛言：「希",
    "T03n0190_048:0878a06": "有世尊！云何今此優波低沙、波離婆闍迦等，",
    "T03n0190_048:0878a07": "捨彼勝生放蕩之處及多聞處，發最上心，於",
    "T03n0190_048:0878a08": "長老阿濕波踰祇多所，起最下心。」作是語已，",
    "T03n0190_048:0878a09": "佛告長老慧命憍陳如：「夫有智者，隨得智處，",
    "T03n0190_048:0878a10": "常起報恩，繫念不忘，若少得恩，常憶無失，況",
    "T03n0190_048:0878a11": "多得也？憍陳如！是優波低沙、波離婆闍迦",
    "T03n0190_048:0878a12": "等，於阿濕波踰祇多所，得法眼淨。」以是因緣，",
    "T03n0190_048:0878a13": "說此法句：",
    "T03n0190_048:0878a14": "「諸佛所說法，　　誰邊聽解知，",
    "T03n0190_048:0878a15": "　是處起恭敬，　　如梵志事火。」",
    "T03n0190_048:0878a16": "爾時，優波低沙波離婆闍迦等，與諸波離婆",
    "T03n0190_048:0878a17": "闍迦等，詣向佛所，頂禮佛足，長跪白言：「善哉！",
    "T03n0190_048:0878a18": "世尊！我等今者，欲世尊前出家修道。唯願世",
    "T03n0190_048:0878a19": "尊！聽我出家，受具足戒。」佛告彼言：「善來比",
    "T03n0190_048:0878a20": "丘！今來入我自證法中，行於梵行，盡諸苦故。」",
    "T03n0190_048:0878a21": "作是語已，彼諸比丘，自然即得三衣著身，各",
    "T03n0190_048:0878a22": "執瓦鉢，鬚髮自落，狀如童兒初剃其髮始經",
    "T03n0190_048:0878a23": "七日。時諸長老，即成出家，具足眾戒。",
    "T03n0190_048:0878a24": "爾時，長老優波低沙在佛右邊，長老拘離多",
    "T03n0190_048:0878a25": "在佛左邊，各坐一面。而是長老優波低沙，",
    "T03n0190_048:0878a26": "從出家後，始經半月，盡諸結漏，現神通力，及",
    "T03n0190_048:0878a27": "得神通智波羅蜜，證羅漢果。時拘離多，止經",
    "T03n0190_048:0878a28": "七日，即盡結漏，現神通力，及得神通智波羅",
    "T03n0190_048:0878a29": "蜜，證羅漢果。",
    "T03n0190_048:0878b01": "時，彼長老優波低沙及拘離多等，如是因緣",
    "T03n0190_048:0878b02": "漸次而有五百眷屬，悉得出家，成具足戒。",
    "T03n0190_048:0878b03": "爾時，長老優波低沙母名舍利(隋言鸜鵒)，以是因",
    "T03n0190_048:0878b04": "緣，世間號曰舍利弗多(弗多者隋言子)，其彼長老目揵",
    "T03n0190_048:0878b05": "連延，是彼種姓，以是義故，世間號曰目揵",
    "T03n0190_048:0878b06": "連延。又復，世尊而記之言：「汝諸比丘！於我",
    "T03n0190_048:0878b07": "聲聞弟子之中，大智慧者，舍利弗多最為第",
    "T03n0190_048:0878b08": "一。神通之內，目陀揵連最為第一。」",
    "T03n0190_048:0878b09": "爾時，諸比丘白佛言：「世尊！其長老舍利弗、目",
    "T03n0190_048:0878b10": "揵連等，彼於往昔，種何善根？乘是因緣，今得",
    "T03n0190_048:0878b11": "出家，具足眾戒，證羅漢果？世尊復記：『於大智",
    "T03n0190_048:0878b12": "慧聲聞之中舍利弗勝，神通之中目連為最。』」",
    "T03n0190_048:0878b13": "作是語已，佛告比丘作如是言：「諸比丘！我憶",
    "T03n0190_048:0878b14": "往昔，於波羅[木*奈]城，時有二人，一者是兄，二",
    "T03n0190_048:0878b15": "者是妹，其兄名曰蘇畢利耶(隋言善愛)，其妹亦名",
    "T03n0190_048:0878b16": "蘇畢利耶。時兄善愛，捨家出家，既出家已，即",
    "T03n0190_048:0878b17": "得成其辟支佛道。其妹善愛，於波離婆闍迦",
    "T03n0190_048:0878b18": "外道之中，出家學道。其兄善愛辟支佛尊，於",
    "T03n0190_048:0878b19": "一時間，往詣外道妹善愛所，既到彼已，敷座",
    "T03n0190_048:0878b20": "而坐。其妹善愛，備辦百味飲食之具，手自供",
    "T03n0190_048:0878b21": "設，令食飽滿飯食已訖，復持一刀及以一針，",
    "T03n0190_048:0878b22": "奉施其兄辟支佛尊。其辟支佛飯食已訖，將",
    "T03n0190_048:0878b23": "妹善愛所施之物刀子及針，於彼妹前，飛騰",
    "T03n0190_048:0878b24": "而去。其妹善愛，眼自見彼尊者辟支佛騰空",
    "T03n0190_048:0878b25": "而去，歡喜踊躍，遍滿身心，不能自勝，合十指",
    "T03n0190_048:0878b26": "掌。遙敬禮彼辟支佛尊，尋作是願：『願我將來",
    "T03n0190_048:0878b27": "值是教師及勝此者，彼所說法，速得解悟，不",
    "T03n0190_048:0878b28": "生惡道，如施利刀無不割者，以此斷割因緣",
    "T03n0190_048:0878b29": "業故，令我來世一切煩惱，莫不斷壞。又如此",
    "T03n0190_048:0878c01": "針，遍能貫穿，令我來世一切煩惱，具足穿",
    "T03n0190_048:0878c02": "徹。』汝等比丘！於彼時中，善愛外道波離婆",
    "T03n0190_048:0878c03": "闍迦施辟支佛刀子及針，豈異人乎？即舍利",
    "T03n0190_048:0878c04": "弗比丘是也。",
    "T03n0190_048:0878c05": "「復次，諸比丘！我念往昔，波羅[木*奈]城，有一商",
    "T03n0190_048:0878c06": "人，恒於大海，捕螺而賣。是時商人作如是",
    "T03n0190_048:0878c07": "念：『我今所作求財自活，是大苦業，今日應造",
    "T03n0190_048:0878c08": "將來世因功德之事。』時波羅[木*奈]，有辟支佛",
    "T03n0190_048:0878c09": "依城而住。時辟支佛，日在東方，於晨朝時，著",
    "T03n0190_048:0878c10": "衣持鉢，便往入於波羅[木*奈]城，於其城內，次",
    "T03n0190_048:0878c11": "第乞食。賣螺商人，遙見尊者辟支佛來，威儀",
    "T03n0190_048:0878c12": "庠序，進止安審，舒顏平視，既見此已，心得",
    "T03n0190_048:0878c13": "清淨，即為作禮，請辟支佛，往詣其家，尊重供",
    "T03n0190_048:0878c14": "養，施諸餚饍，供給所須。時辟支佛，受彼所施",
    "T03n0190_048:0878c15": "飯食已訖，而辟支佛，理無說法，唯以神通，而",
    "T03n0190_048:0878c16": "用化物，不以餘法。時辟支佛，受彼商人供",
    "T03n0190_048:0878c17": "給所須飯食訖已，憐愍彼故，即從是處，飛",
    "T03n0190_048:0878c18": "騰虛空。時彼商人親自遙見辟支佛尊騰空",
    "T03n0190_048:0878c19": "飛已，歡喜踊躍，遍滿身心，不能自勝，合十指",
    "T03n0190_048:0878c20": "掌，遙向頂禮彼辟支佛，遂發是願：『願我將",
    "T03n0190_048:0878c21": "來，值是教師或復勝者，彼所說法，速得領悟，",
    "T03n0190_048:0878c22": "生生之處，勿墮惡道，如彼所得，願我亦得，同",
    "T03n0190_048:0878c23": "是聖者，騰空飛行，令我將來，亦復如是。』汝等",
    "T03n0190_048:0878c24": "比丘！於意云何？彼時人捕螺而賣以自存",
    "T03n0190_048:0878c25": "活，後時供養辟支佛者，豈異人乎？即目揵連",
    "T03n0190_048:0878c26": "比丘是也。",
    "T03n0190_048:0878c27": "「諸比丘！此舍利弗、目揵連延，往昔種彼諸善",
    "T03n0190_048:0878c28": "根故，今得出家，證羅漢果，我復授記：於我聲",
    "T03n0190_048:0878c29": "聞諸弟子中，智慧勝者，舍利弗是；神通勝者，",
    "T03n0190_048:0879a01": "目揵連是。」",
    "T03n0190_048:0879a02": "佛本行集經卷第四十八"
}