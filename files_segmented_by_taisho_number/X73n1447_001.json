{
    "X73n1447_001:0042c06": "前序",
    "X73n1447_001:0042c08": "靈源叟　惟清",
    "X73n1447_001:0042c09": "禪師。即所謂古塔主者也。淨行無垢。孤風絕攀。名重",
    "X73n1447_001:0042c10": "當年。誠非虗得。垂機接物。深指悟中。語直標宗。世多",
    "X73n1447_001:0042c11": "參究。然判兩篇自已。列三要三玄。類聚因緣。品題緇",
    "X73n1447_001:0042c12": "素。與夫不見雲門。而公稱嫡嗣。情猜之士。或致譏評。",
    "X73n1447_001:0042c13": "是猶循器定空。刻舟尋劒。親逢大藥。反益沉痾。儻善",
    "X73n1447_001:0042c14": "退思。歷然神會。則知彼上人者。豈徒然哉。禪者道宣。",
    "X73n1447_001:0042c15": "竦聞。通辯。請將其錄鏤板流傳。仍乞斯言。為之冠引。",
    "X73n1447_001:0042c16": "實紹聖四年中秋日也。",
    "X73n1447_001:0042c20": "雲門村叟妙喜　宗",
    "X73n1447_001:0042c21": "禪無傳授。可傳授者。教乘文字。先德語言而已。非心",
    "X73n1447_001:0042c22": "之至妙也。其至妙之心。貴不越一念而契證。苟如實",
    "X73n1447_001:0042c23": "契證。則教乘文字。先德語言。無少無剩。皆此心之妙",
    "X73n1447_001:0042c24": "用。如柝旃檀。片片匪異。故曰。教外別傳。不立文字。直",
    "X73n1447_001:0043a01": "指人心。見性成佛。此萬世不易之論。近日叢林。誑妄",
    "X73n1447_001:0043a02": "說法之流。不信有妙悟。而專事教乘文字。先德語言。",
    "X73n1447_001:0043a03": "尋章摘句。狐媚學者。傳襲以為家寶。或以隻履西歸",
    "X73n1447_001:0043a04": "之話。為末後大事。或以五位功勳。偏正回互為箕裘。",
    "X73n1447_001:0043a05": "各立門戶。各秉師承。謂之宗旨。觀斯之說。何異群虱",
    "X73n1447_001:0043a06": "之處裩中。逃乎深縫。匿乎壞絮。自以為吉宅。炎丘火",
    "X73n1447_001:0043a07": "流。燋邑滅都。群虱裩中不能出。此之謂也。臨際曰。有",
    "X73n1447_001:0043a08": "一種不識好惡。向教乘中。取意度商量。成於句義。如",
    "X73n1447_001:0043a09": "把屎塊子。口中味了。却吐過與人。三復斯言。未嘗不",
    "X73n1447_001:0043a10": "喟然嘆息也。嗚呼。安得此老復出。為後進針膏肓起",
    "X73n1447_001:0043a11": "癈疾乎。",
    "X73n1447_001:0043a17": "古禪師語錄",
    "X73n1447_001:0043a19": "豫章參學門人　文智　編",
    "X73n1447_001:0043a20": "皇宋景祐四年丁丑歲。十月初三日。知郡待制范公。",
    "X73n1447_001:0043a21": "躬率四眾。就芝山迎師歸本院。師陞堂。據座不語。安",
    "X73n1447_001:0043a22": "國長老。乃白眾云。當觀法王法。法王法如是。眾猶不",
    "X73n1447_001:0043a23": "退　師云。安國和尚。適來已是郎當不少。老僧不可",
    "X73n1447_001:0043a24": "向土上加泥。大眾。更莫久立。便下座。",
    "X73n1447_001:0043b01": "是日晚參。僧問。法不孤起。仗境方生。學人上來。請師",
    "X73n1447_001:0043b02": "垂示　師云。金剛草鞋。進云。恁麼則退後三步　師",
    "X73n1447_001:0043b03": "云。酌然千萬里。問。人天交集。四眾臻臨。如何是和尚",
    "X73n1447_001:0043b04": "為人底句　師云。淥水泛清波。學云點　師云過。學",
    "X73n1447_001:0043b05": "人撫掌　師云退。問。一喝分賓主。照用一時行。此意",
    "X73n1447_001:0043b06": "如何　師云。乾柴濕筊。學人便喝　師云。紅焰炎天。",
    "X73n1447_001:0043b07": "復云。衲僧相見。不涉言詮。爭奈俗士在筵。又須開一",
    "X73n1447_001:0043b08": "線道。然雖如是。且作麼生辨明。直饒見得諦當分明。",
    "X73n1447_001:0043b09": "在俗士分上即得。衲僧分上天地懸殊。大眾。作麼生",
    "X73n1447_001:0043b10": "是衲僧分上事。試道看。莫道錢是足陌。莫道地肥茄",
    "X73n1447_001:0043b11": "子嬾。若作此見解。與俗何殊。若不然者。且作麼生是",
    "X73n1447_001:0043b12": "衲僧分上事。久參先德。不在言之。後學初機。直須子",
    "X73n1447_001:0043b13": "細。不勞久立。珍重。",
    "X73n1447_001:0043b14": "檀越請晚參。僧問。青青翠竹。盡是真如。鬱鬱黃花。無",
    "X73n1447_001:0043b15": "非般若。如何是般若　師云。黃泉無老少　進云。春",
    "X73n1447_001:0043b16": "來草自青　師云。聲名不朽。進云。若然者。碧眼胡僧",
    "X73n1447_001:0043b17": "也皺眉　師云。退後三步　學云苦　師云吽吽",
    "X73n1447_001:0043b18": "　問。人天普集。佇聽雷音。學人上來。請師垂下　師云。",
    "X73n1447_001:0043b19": "光陰似箭　進云。一言纔剖人皆委。香煙起處盡沾",
    "X73n1447_001:0043b20": "恩　師云。古人有言。學人便喝　師云瞎　學云。放",
    "X73n1447_001:0043b21": "過一著　師云。人天大眾前。放你三十棒　師乃云。",
    "X73n1447_001:0043b22": "自從行脚以來。未曾似今歲被人逼令住院開堂作",
    "X73n1447_001:0043b23": "長老。此是衲僧第一不著便處。從今以去。被人喚作",
    "X73n1447_001:0043b24": "長老。或喚作善知識。大似被他劈面唾相似。又被俗",
    "X73n1447_001:0043c01": "士請令晚參。不免為佗說佛說法。或則毀佛謗法。可",
    "X73n1447_001:0043c02": "謂剜肉作瘡。笑破衲僧口。諸多俗士。也須抖擻精神。",
    "X73n1447_001:0043c03": "莫受塗糊指註。日晚。各請歸家。珍重。",
    "X73n1447_001:0043c04": "上堂。僧問。一人探頭。一人下喝。此二人相去幾何",
    "X73n1447_001:0043c05": "　師云。三更半夜　進云。龍歸滄海。鳳反丹山　師云。",
    "X73n1447_001:0043c06": "北斗下燒香　問。臨濟竪拂。學人起拳。是同是別",
    "X73n1447_001:0043c07": "　師云。訛言亂眾　進云。恁麼則據令而行也　師云。",
    "X73n1447_001:0043c08": "天涯海角　學人便喝　師云吽吽　問。曲調已成。",
    "X73n1447_001:0043c09": "還許學人斷和也無　師云。官不容針　進云。果是",
    "X73n1447_001:0043c10": "伯牙才　師云。自家看取　學人撫掌三下　師云。",
    "X73n1447_001:0043c11": "三十棒　師云。衲僧面前。難為啟口。假饒發一言。直",
    "X73n1447_001:0043c12": "得天雨四花。地搖六震。須彌倒卓。海水沸騰。猶是野",
    "X73n1447_001:0043c13": "狐精業。然雖如是。也須見到始得。若也於此不明。便",
    "X73n1447_001:0043c14": "見物類千差。自佗能所。愛憎嗔喜。生死遷流。所以古",
    "X73n1447_001:0043c15": "德云。努力今生須了却。莫教永劫受餘殃。",
    "X73n1447_001:0043c16": "至初九日開堂。范公自作請疏云。",
    "X73n1447_001:0043c17": "伏以。無心為宗。非一毫之可立。有言即病。徒萬法之",
    "X73n1447_001:0043c18": "強名。然則病非醫而曷求。宗因師而乃證。",
    "X73n1447_001:0043c19": "古師和尚。淨行無垢。孤風絕攀。法皷一鳴。有聞皆聳。",
    "X73n1447_001:0043c20": "神珠四照。無隱不彰。群願斯歸。正乘可示。大眾瞻仰。",
    "X73n1447_001:0043c21": "即同如來。謹疏。",
    "X73n1447_001:0043c22": "龍圖閣待制知饒州軍州事范仲淹疏。",
    "X73n1447_001:0043c23": "讀疏畢。師告眾云。山僧蒙郡侯堅命。此日可謂脫珍",
    "X73n1447_001:0043c24": "御服。著弊垢衣。大似國家兵器。不得已而用之。便陞",
    "X73n1447_001:0044a01": "座。拈香云。且道。這一瓣香。為甚麼人。山僧初行脚時。",
    "X73n1447_001:0044a02": "先參見大光敬玄和尚。這和尚。坐在荒艸裏。後參見",
    "X73n1447_001:0044a03": "南岳福嚴寺良雅和尚。這和尚。又只是箇脫灑底衲",
    "X73n1447_001:0044a04": "僧。這一瓣香。不為大光和尚。亦不為福嚴和尚。大眾",
    "X73n1447_001:0044a05": "記取。唯有韶州雲門山匡真大師。稍較[此/且]子。這一瓣",
    "X73n1447_001:0044a06": "香。且為雲門山匡真大師燒也。於是趺坐。維那白槌",
    "X73n1447_001:0044a07": "云。法筵龍象眾。當觀第一義　師云。大眾。維那如是",
    "X73n1447_001:0044a08": "咨白。大眾還甘也無。何以。若據大眾分上。假饒諸佛",
    "X73n1447_001:0044a09": "出世。猶是自謾。祖師西來。誑惑庸小。自餘之輩不在",
    "X73n1447_001:0044a10": "形言。若也談玄說要。大似含血噀人。問答往還。如同",
    "X73n1447_001:0044a11": "魔嬈。禪德。大眾面前。作麼生下口。然雖如是。事無一",
    "X73n1447_001:0044a12": "向。理出百途。曲為下機。有疑請問　僧問。猿抱子歸",
    "X73n1447_001:0044a13": "青嶂後。鳥銜花落碧岩前。此是夾山境。那个是薦福",
    "X73n1447_001:0044a14": "境　師云莫　進云。如何是境中人　師云莫　問。",
    "X73n1447_001:0044a15": "知師久蘊囊中寶。今日當筵略借看　師云莫　進",
    "X73n1447_001:0044a16": "云。豈無方便　師云莫　問。大善知識出世。將何為",
    "X73n1447_001:0044a17": "人　師云莫　進云。恁麼則有問有答去也　師云",
    "X73n1447_001:0044a18": "莫　有僧纔擬伸問　師云。問話且止。直饒問得答",
    "X73n1447_001:0044a19": "得。與道懸殊。大眾。似此問話數箇闍黎。總未有箇出",
    "X73n1447_001:0044a20": "家眼目在。若有出家眼目。一萬里外。聞有善知識出",
    "X73n1447_001:0044a21": "世。洗耳攢眉。拂袖遠去。爭肯來這裡。五體投地。問箇",
    "X73n1447_001:0044a22": "如何若何。仁者還知道。大眾各各自己分上。是箇甚",
    "X73n1447_001:0044a23": "麼門風。是箇甚麼體格。直得諸佛仰望不及。天下祖",
    "X73n1447_001:0044a24": "師鎖口有分。若能如是明見得。佛之與祖。如同夢幻",
    "X73n1447_001:0044b01": "空花。聞甚深法門。也似風聲谷響。自己頴脫獨拔。猶",
    "X73n1447_001:0044b02": "閑法界有情齊成正覺。豈不是大丈夫漢。豈不是真",
    "X73n1447_001:0044b03": "出家兒。是事且置。以某累德不高。向道非遠。雲山遁",
    "X73n1447_001:0044b04": "迹。歲月隳顏。伏承",
    "X73n1447_001:0044b05": "知郡待制。　提點度支。諸位官僚。寵錫文疏。令開堂",
    "X73n1447_001:0044b06": "演法。所生均祉。上祝",
    "X73n1447_001:0044b07": "今聖皇帝。山嶽為壽。日月齊明。文武官僚。高登祿位。",
    "X73n1447_001:0044b08": "諸院尊宿。僧正名員。洎諸檀信。元相輔會。敢緩敷宣。",
    "X73n1447_001:0044b09": "久抑尊官。伏惟珍重。",
    "X73n1447_001:0044b10": "上堂。自從入院。諸多俗士。請令晚參。只可隨時施設。",
    "X73n1447_001:0044b11": "俯就機緣。若據山僧見處。自是一家。何以。為早歲遊",
    "X73n1447_001:0044b12": "方。參見第一等尊宿。或則舉經舉論。說色說空。三界",
    "X73n1447_001:0044b13": "唯心。萬法唯識。乃得天地同根。萬法一體。卷舒萬象。",
    "X73n1447_001:0044b14": "縱奪森羅。諸事摐然。一切成現。或說向上關棙。透過",
    "X73n1447_001:0044b15": "法身。言無展事。語不投機。承言者喪。滯句者迷。於斯",
    "X73n1447_001:0044b16": "明得。便是箇灑灑地衲僧。不依倚一切。純說乾嚗嚗",
    "X73n1447_001:0044b17": "地禪。凡有問來。更不答話。或說全體作用。法令雙行。",
    "X73n1447_001:0044b18": "主賓縱奪。照用縱橫。三年內一時被老僧參得。以為",
    "X73n1447_001:0044b19": "祖道真規。後來自家覷破。總是鬼解螢光。上祖門中",
    "X73n1447_001:0044b20": "以為毒藥。如今四海大行。所以祖席荒凉。道流閴爾。",
    "X73n1447_001:0044b21": "仁者直須著忖。莫受塗糊。但據當人事。是何道理。珍",
    "X73n1447_001:0044b22": "重。",
    "X73n1447_001:0044b23": "上堂。口是招禍之門。舌是伐身之斧。若有衲僧出來。",
    "X73n1447_001:0044b24": "將老僧拕下禪床。爛毆一頓。豈不是與眾雪耻。也許",
    "X73n1447_001:0044c01": "你具一隻眼。如今擬在這裡。叉手立地。遞相鈍置。有",
    "X73n1447_001:0044c02": "甚麼了期。珍重。",
    "X73n1447_001:0044c03": "眾會齋上堂。如來正法眼藏。涅槃妙心。祖祖相傳。佛",
    "X73n1447_001:0044c04": "佛授手。凡聖平等。不假外求。萬德圓明。豈勞修證。山",
    "X73n1447_001:0044c05": "僧此日覿面相呈。悟之便登佛地。不歷階梯。迷之背",
    "X73n1447_001:0044c06": "覺合塵。枉入諸趣。迷悟自有差殊。此法本無增減。久",
    "X73n1447_001:0044c07": "參達士。同共證明。後學初機。有疑請問　僧問。承和",
    "X73n1447_001:0044c08": "尚有言。覿面相呈。如何是覿面相呈事　師云。莫",
    "X73n1447_001:0044c09": "　進云喏　師云莫　進云喏喏　師云莫莫　有僧",
    "X73n1447_001:0044c10": "纔擬伸問　師云。問話且止。與道懸殊。若據諸人分",
    "X73n1447_001:0044c11": "上。具無礙辯。尚沒奈何。擬心則差。豈況更形言語。眾",
    "X73n1447_001:0044c12": "生流轉不息。葢為有心。若得一念心不生。與佛齊肩",
    "X73n1447_001:0044c13": "定矣。天上天下。絕是最尊。巍巍堂堂。十方獨步。隨機",
    "X73n1447_001:0044c14": "赴感。靡所不周。故號無緣之慈。亦云不請之友。未得",
    "X73n1447_001:0044c15": "如此。墮在邪途。珍重。",
    "X73n1447_001:0044c16": "上堂。皷聲纔動。大眾已集。却令山僧無下口處。莫怪",
    "X73n1447_001:0044c17": "古人道。十度擬發言。九度却休去。何以。假饒說得擲",
    "X73n1447_001:0044c18": "地作金聲。在諸人分上。了無交涉。大眾。欲得親切麼。",
    "X73n1447_001:0044c19": "自家道取。諸人作麼生道。未開口以前。却較[此/且]子。纔",
    "X73n1447_001:0044c20": "開口皆是自謾。莫見恁麼說了。便出頭來禮三拜。或",
    "X73n1447_001:0044c21": "揚眉瞬目。拂袖出去。或則下棒下喝。轉沒交涉。除此",
    "X73n1447_001:0044c22": "外。作麼生道。這裡若道得。亦不虗出家行脚。方能紹",
    "X73n1447_001:0044c23": "隆三寶。若道不得。直須出家。珍重。",
    "X73n1447_001:0044c24": "師早參示眾云。大眾。霜寒不勞久立。珍重。",
    "X73n1447_001:0045a01": "結夏日上堂。止持作犯為初機。禁足規繩則可知。若",
    "X73n1447_001:0045a02": "是吾曹門下客。林間相見不揚眉。",
    "X73n1447_001:0045a03": "上堂。大眾。雲門匡真大師。如今現在。諸人還見麼。若",
    "X73n1447_001:0045a04": "也見得。便是山僧同參。見麼見麼。此事。直須諦當始",
    "X73n1447_001:0045a05": "得。不可自謾。且如往古黃蘗。聞百丈和尚舉馬大師",
    "X73n1447_001:0045a06": "下喝因緣。佗因茲大省。百丈問。子向後莫承嗣大師",
    "X73n1447_001:0045a07": "否。黃蘗曰。某雖識大師。要且不見大師。若承嗣大師。",
    "X73n1447_001:0045a08": "恐喪我兒孫。大眾。當時馬大師遷化。未得五年。黃蘗",
    "X73n1447_001:0045a09": "自言不見。當知黃蘗見處不圓。要且只具一隻眼。山",
    "X73n1447_001:0045a10": "僧即不然。識得雲門大師。亦見得雲門大師。方可承",
    "X73n1447_001:0045a11": "嗣雲門大師。只如雲門入滅。已得一百餘年。如今作",
    "X73n1447_001:0045a12": "麼生說箇親見底道理。會麼。除是通人達士。方可證",
    "X73n1447_001:0045a13": "明。眇劣之徒。心生疑謗定矣。見得者不在言之。未見",
    "X73n1447_001:0045a14": "者如今看取。不請久立珍重。",
    "X73n1447_001:0045a15": "上堂。大眾朝晚雖然聚集。且無言句。教諸人領解。亦",
    "X73n1447_001:0045a16": "無言句教諸人參。亦無門風教諸人施設。只是與諸",
    "X73n1447_001:0045a17": "人揀擇邪正。免諸人取次承當。未得謂得。緣祖道門",
    "X73n1447_001:0045a18": "中。沒量大人容易領解。且如往日親見雲門尊宿。具",
    "X73n1447_001:0045a19": "大聲價。莫若德山密。洞山初。智門寬。巴陵鑒。佗雖親",
    "X73n1447_001:0045a20": "見雲門。只悟得雲門言教。要且不悟道見性。何以知",
    "X73n1447_001:0045a21": "之。且如僧問鑒和尚云。如何是提婆宗。鑒云。銀盌裡",
    "X73n1447_001:0045a22": "盛雪。又問如何是吹毛劒。鑒云。珊瑚枝枝撑著月。又",
    "X73n1447_001:0045a23": "問佛教祖教是同是別。鑒云。雞寒上樹。鴨寒下水。鑒",
    "X73n1447_001:0045a24": "和尚云。我下此三轉語。已報雲門恩了也。後來更不",
    "X73n1447_001:0045b01": "與雲門設忌齋。大眾。雲門分明道。此事若在言句。一",
    "X73n1447_001:0045b02": "大藏教。豈無言句。又云。饒你問得答得。只贏得口滑。",
    "X73n1447_001:0045b03": "去道轉遠。作麼生下三轉語。便道。我報雲門恩了也。",
    "X73n1447_001:0045b04": "可謂埋沒上祖。錯指後人。遂使兒孫承空接險。從錯",
    "X73n1447_001:0045b05": "至錯。例皆稱提言句。以為向上極則事。大眾。若據言",
    "X73n1447_001:0045b06": "句中事。如螢火之光。諸人分上如百千日月。大眾。曾",
    "X73n1447_001:0045b07": "於言句中得入者。快須吐却。於自己分上點撿看。是",
    "X73n1447_001:0045b08": "何道理。珍重。",
    "X73n1447_001:0045b09": "上堂云。瘥病不假驢駝藥。便下座。",
    "X73n1447_001:0045b10": "上堂。彼此出家人。且作麼生是出家眼。如未具出家",
    "X73n1447_001:0045b11": "眼。且依佛了義教。莫依不了義教。如何是不了義教。",
    "X73n1447_001:0045b12": "談因說果。有聖有凡。福慧二嚴。闕一不可。此為對盲",
    "X73n1447_001:0045b13": "俗說。為佗不知有出世之道。且令修禪學慧。免佗失",
    "X73n1447_001:0045b14": "却人天二路。若是我沙門釋子。不可依從。被福慧繫",
    "X73n1447_001:0045b15": "在生死界中。如長繩繫鳥足。無有脫期。如何是了義",
    "X73n1447_001:0045b16": "教。福不可作。慧不可修。只要諸人見性悟道。若要見",
    "X73n1447_001:0045b17": "性悟道。一切佛法不可學。三乘聖行不可修。福不可",
    "X73n1447_001:0045b18": "作。慧不可學。所以道。一切無心道合同自己一身解",
    "X73n1447_001:0045b19": "脫猶閑。法界有情。齊成正覺。亦能攪長河為酥酪。變",
    "X73n1447_001:0045b20": "大地作黃金。乃至十方世界。皆成珍寶也則不難。何",
    "X73n1447_001:0045b21": "必勞神結緣作福。莫怪說如此事。山僧早年行脚。所",
    "X73n1447_001:0045b22": "見尊宿皆言。我不答話。純說乾曝嚗地禪。又云。福慧",
    "X73n1447_001:0045b23": "不可闕。後來覷得破了。洎合被佗賺過一生。所以山",
    "X73n1447_001:0045b24": "僧在眾裡。不教人學佛學法。不教人作福結緣。然雖",
    "X73n1447_001:0045c01": "如此。百千人中。無一人肯信。為佗無出家眼。根器淺",
    "X73n1447_001:0045c02": "薄。信之不及。所以佛云。薄福尠德人。不堪受是法。聞",
    "X73n1447_001:0045c03": "必不敬信。若信得及。紹隆得三寶。一切眾生。皆有解",
    "X73n1447_001:0045c04": "脫之期。若信不及。永劫受殃。莫言不道。珍重。",
    "X73n1447_001:0045c05": "上堂。初心後學。還得出家也未。若也未得出家。且須",
    "X73n1447_001:0045c06": "持取齋戒。如何是持齋戒。擬心是破戒。得味是破齋。",
    "X73n1447_001:0045c07": "剎那闕漏。大難出家。珍重。",
    "X73n1447_001:0045c08": "上堂。三世諸佛出現世間。讚歎諸人不及。山僧若更",
    "X73n1447_001:0045c09": "開示指南。大似壓良為賤。然雖恁麼道。只如大眾有",
    "X73n1447_001:0045c10": "甚麼長處。知得麼。撿點看。不請久立。珍重。",
    "X73n1447_001:0045c11": "上堂。行脚人面前。說箇甚麼即得。何以。十語九中。不",
    "X73n1447_001:0045c12": "如一默。然雖恁麼道。大似斧斫了手摩抄。若更待山",
    "X73n1447_001:0045c13": "僧開口。可謂灸瘡瘢上。更著艾炷。各自下去。",
    "X73n1447_001:0045c14": "上堂。曹溪路上即不問。且道。兜率內院慈氏如來。共",
    "X73n1447_001:0045c15": "文殊對談何事。還見麼。還聞麼。直饒親見親聞。猶是",
    "X73n1447_001:0045c16": "兜率內院事。且道。曹溪路上作麼生。試道看。莫道是",
    "X73n1447_001:0045c17": "久雨蔞蒿長。莫道春來草自生。若據如此。正是鳥道",
    "X73n1447_001:0045c18": "羊腸。未夢見曹溪路上在。久參先德不在形言。後學",
    "X73n1447_001:0045c19": "初機切須子細。不請久立珍重。",
    "X73n1447_001:0045c20": "施主設齋上堂。欲知佛性義。當觀明節因緣。且如今",
    "X73n1447_001:0045c21": "日勝會。是事摐然。一切成現。且道成得箇甚麼邊事。",
    "X73n1447_001:0045c22": "要會麼。法本不然。豈其然乎。於斯了得。便是海印發",
    "X73n1447_001:0045c23": "光。到此不明。可謂塵勞先起。奈何法本無私。見有差",
    "X73n1447_001:0045c24": "別。譬如諸天共寶器食。隨其福德飯色有異。仁者見",
    "X73n1447_001:0046a01": "之謂之仁。智者見之謂之智。出家人見之是箇甚麼。",
    "X73n1447_001:0046a02": "儻明此理。乃可取食。若昧斯宗。難為消受。已得者不",
    "X73n1447_001:0046a03": "在言之。未得者快須了取。珍重。",
    "X73n1447_001:0046a04": "上堂。大眾。諸人從無始以來。至于今日。有箇甚麼事。",
    "X73n1447_001:0046a05": "還知麼。三世諸佛。向十方世界。覔諸人不得。六道四",
    "X73n1447_001:0046a06": "生。亦覔諸人不得。三乘聖位。尚亦覔諸人不得。擬喚",
    "X73n1447_001:0046a07": "作一物又不堪。說似一物又不得不禁何了道不可",
    "X73n1447_001:0046a08": "以智知不可以識識。然雖如此。亦是名邈彫[金*嶲]。與諸",
    "X73n1447_001:0046a09": "人分上天地懸隔。諸人既若此此。何用參請。何假修",
    "X73n1447_001:0046a10": "行。當下便休。猶是鈍漢。若是擬議。□□自欺。珍重。",
    "X73n1447_001:0046a11": "上堂。大凡參學。但且扣己而參。體取本來無一物。體",
    "X73n1447_001:0046a12": "取目前亦無一物。一一體取了。表裏盡情。己見亦亡。",
    "X73n1447_001:0046a13": "便謂之忘己之士。所以古人道。而今天下忘心能幾",
    "X73n1447_001:0046a14": "人。如此之人最難得。千人萬人學。無一人兩人得。未",
    "X73n1447_001:0046a15": "得如此。但且忘心息見。如愚如癡。一二十年。守取一",
    "X73n1447_001:0046a16": "悟。珍重。",
    "X73n1447_001:0046a17": "上堂。出家人。論實不論虗。所以佛云。既得出家。如囚",
    "X73n1447_001:0046a18": "免獄。少欲知足。勿貪世榮。忍飢耐渴志存無別事也。",
    "X73n1447_001:0046a19": "珍重。",
    "X73n1447_001:0046a20": "上堂。道泰不傳天子令。時清休唱太平歌。珍重。",
    "X73n1447_001:0046a21": "上堂。去去西天路。迢迢十萬餘。珍重",
    "X73n1447_001:0046a22": "上堂。衲僧面前。有甚麼相瞞處。直饒說得天花亂墜。",
    "X73n1447_001:0046a23": "爭似靈龜未兆時。設使釋迦掩室於摩竭。葢為下根",
    "X73n1447_001:0046a24": "下器。淨名杜口於毗耶。□□不肯。直饒不肯。也是狐",
    "X73n1447_001:0046b01": "假虎威。下座。",
    "X73n1447_001:0046b02": "上堂。大眾。山僧今日將三世諸佛所說之法。一時舉",
    "X73n1447_001:0046b03": "似大眾了也。更不欠少一字。不得嫌山僧急性。葢緣",
    "X73n1447_001:0046b04": "俯為下機。直饒仁者於一言下得諦當分明。說得如",
    "X73n1447_001:0046b05": "雲如雨。咄。這喫野狐唌唾底餓鬼。莫向衲僧門下過。",
    "X73n1447_001:0046b06": "打公腰折。莫言不道。下座。",
    "X73n1447_001:0046b07": "上堂。諸仁者。一等參學。且須辨取是非。若也取次承",
    "X73n1447_001:0046b08": "當。便是一生虗過。近來行脚人。例皆以天台華頂南",
    "X73n1447_001:0046b09": "嶽石橋。將為向上一路。多少錯認。此是暫時行履處。",
    "X73n1447_001:0046b10": "非究竟安身立命之地。又說徐州麥飯。鎮州大蘿蔔",
    "X73n1447_001:0046b11": "頭。以為灑灑地衲僧。千足萬足。莫錯承當。此是非時",
    "X73n1447_001:0046b12": "之食。誘引童蒙止啼之義。在衲僧分上。謂之雜毒食。",
    "X73n1447_001:0046b13": "若也未得其趣。更莫沾唇。若已得其趣快須盡底吐",
    "X73n1447_001:0046b14": "却。儻有纖毫在心。便是虗生浪死珍重。",
    "X73n1447_001:0046b15": "上堂。除非休去便休去。若覔了期無了期參。",
    "X73n1447_001:0046b16": "上堂。諸上座行脚。當為何事。若要知見明白。了達世",
    "X73n1447_001:0046b17": "出世法。多知解會問答。與天地同根萬法一體。認得",
    "X73n1447_001:0046b18": "法身法性。速往諸方學取。若要透過法身。會得向上",
    "X73n1447_001:0046b19": "關棙。言無展事。語不投機。凡有問來更不答話。做箇",
    "X73n1447_001:0046b20": "灑灑地衲僧。不依倚一物。亦請速往諸方學取。直饒",
    "X73n1447_001:0046b21": "一一見得。與諸人本分事。了無交涉。所以老僧只以",
    "X73n1447_001:0046b22": "本分事接人。若是諸方有語句文字教諸人用心學",
    "X73n1447_001:0046b23": "得。若是山僧此間不立文字語句用心學不得。無你",
    "X73n1447_001:0046b24": "捿泊處。四方學者望涯而退。若要見本分事。便須一",
    "X73n1447_001:0046c01": "切佛法不用學。一切言句不要參。罷却學心。忘却知",
    "X73n1447_001:0046c02": "見。如枯木石頭。有少相應之分。若不如是。與道懸殊。",
    "X73n1447_001:0046c03": "珍重。",
    "X73n1447_001:0046c04": "上堂良久云。劒去遠矣。徒勞刻舟。珍重。",
    "X73n1447_001:0046c05": "上堂。三世諸佛。仰望不及。天下祖師。結舌有分。知有",
    "X73n1447_001:0046c06": "者善自保任。未知有者。不休何待。參。",
    "X73n1447_001:0046c07": "上堂。丈夫各有冲天氣。莫向如來行處行。向甚麼處",
    "X73n1447_001:0046c08": "行即是。諸仁者。出來對眾道看。莫道是趙州南石橋",
    "X73n1447_001:0046c09": "北。莫道是天台華頂。華嶽三峯。莫道是人無遠慮。必",
    "X73n1447_001:0046c10": "有近憂。若據如此見解。大似猛虎入穽。俊鷂投籠。自",
    "X73n1447_001:0046c11": "取滅亡。非佗人咎。且道。作麼生是衲僧行處。珍重。",
    "X73n1447_001:0046c12": "上堂。大眾。昨日施主齋會。僧道威儀濟濟。俗士禮樂",
    "X73n1447_001:0046c13": "鎗鎗。供養摐然。香花羅列。如此一筵勝事。且道。今日",
    "X73n1447_001:0046c14": "甚麼處去也。若知得來處。即知去處。方不被因果所",
    "X73n1447_001:0046c15": "拘。於諸法中而得自在。汝若向刀山。刀山自摧折。汝",
    "X73n1447_001:0046c16": "若向火湯。火湯自消滅。方能放蕩逍遙。有何罣礙。若",
    "X73n1447_001:0046c17": "也未了。萬法所拘。無由解脫。可謂業識忙忙。觸途成",
    "X73n1447_001:0046c18": "滯。若遇惡境現前。如何消遣。古人道努力今生須了",
    "X73n1447_001:0046c19": "却。莫教永劫受餘殃。珍重。",
    "X73n1447_001:0046c20": "上堂。良久。大眾不散。師云。做甚麼。不可須待惡水潑",
    "X73n1447_001:0046c21": "那。下去。",
    "X73n1447_001:0046c22": "上堂。舉百丈恒和尚有時上堂。眾纔集。云喫茶便下",
    "X73n1447_001:0046c23": "座。有時上堂。眾纔集。云珍重便下座。有時上堂。眾纔",
    "X73n1447_001:0046c24": "集。云歇。便下座。往往常用此時節因緣。眾人罔測津",
    "X73n1447_001:0047a01": "涯。後來恒和尚作一頌。頌此三轉因緣云。百丈有三",
    "X73n1447_001:0047a02": "訣。喫茶珍重歇。直下便承當。敢保君未徹。師云。大眾。",
    "X73n1447_001:0047a03": "只如恒和尚作此一頌。且道見處如何。還知得失否。",
    "X73n1447_001:0047a04": "要會麼。據它三度上堂時節。恰似箇好人。後來作此",
    "X73n1447_001:0047a05": "一頌。恰如面上雕兩行文字。若是通人達士。舉起便",
    "X73n1447_001:0047a06": "知。後學初機。難為揀辨。老僧與汝從頭註出。百丈有",
    "X73n1447_001:0047a07": "三訣。賊身已露。喫茶珍重歇。贓物出來。直下便承當。",
    "X73n1447_001:0047a08": "敢保君未徹。大似抱贓判事。然雖如此。諸仁者若具",
    "X73n1447_001:0047a09": "擇法眼。方能證明。如或邪正不分。可謂瞞頇佛性。更",
    "X73n1447_001:0047a10": "須博問賢良。可惜虗生浪死。珍重。",
    "X73n1447_001:0047a11": "因臻和尚大祥齋次上堂。古人道。相識滿天下。知心",
    "X73n1447_001:0047a12": "能幾人。知心且置。還端的識得天下人也無。如臻和",
    "X73n1447_001:0047a13": "尚遷化。已得二年。我道如今現在。識得麼。若也識得",
    "X73n1447_001:0047a14": "臻和尚。非但天下。乃至三世諸佛。一切賢聖。只向這",
    "X73n1447_001:0047a15": "裡。一時識得見得。還見得麼。直饒一時見得識得。在",
    "X73n1447_001:0047a16": "衲僧分上。也只是螢火之光。然雖如是。亦須是見到",
    "X73n1447_001:0047a17": "始得。何以。若也不明此旨。便有聚散離別之憂。生滅",
    "X73n1447_001:0047a18": "斷常之見。珍重。",
    "X73n1447_001:0047a19": "上堂。古人道。無邊剎境。自佗不隔於毫端。十世古今。",
    "X73n1447_001:0047a20": "始終不離於當念。只如山僧恁麼道。廬山五老峯。還",
    "X73n1447_001:0047a21": "聞也無。趙州石橋。何不出來通箇消息。直饒你出頭",
    "X73n1447_001:0047a22": "來。也是猢猻繫露柱。不請久立。珍重。",
    "X73n1447_001:0047a23": "上堂。三世諸佛亦如是。一切聖賢亦如是。大眾亦如",
    "X73n1447_001:0047a24": "是。山僧亦如是。且道。是箇甚麼。只有照壁月。更無吹",
    "X73n1447_001:0047b01": "葉風。珍重。",
    "X73n1447_001:0047b02": "上堂。祖師門下。故是不容。衲僧面前。是何道理。然雖",
    "X73n1447_001:0047b03": "如是。知恩者少。負恩者多。參。",
    "X73n1447_001:0047b04": "上堂。大陽門下。不假然燈。衲僧面前。那堪開口。所以",
    "X73n1447_001:0047b05": "釋迦掩室。達磨緘言。若到薦福門下。放過則不可。扣",
    "X73n1447_001:0047b06": "禪床一下。參。",
    "X73n1447_001:0047b07": "上堂。焉敢觸忤上流。葢緣曲為下機。然雖如是。圖佗",
    "X73n1447_001:0047b08": "一粒米。失却半年糧。參。",
    "X73n1447_001:0047b09": "上堂。虗空無內外。心法亦復爾。若了虗空故。是達真",
    "X73n1447_001:0047b10": "如理。此是上祖家風。後來兒孫不能繼嗣。葢緣易會",
    "X73n1447_001:0047b11": "難見。舉了便會了。謂之隨語生解。亦謂之依通。亦謂",
    "X73n1447_001:0047b12": "之鷂子解會。不是親證親悟。所以疑情不息。葢為無",
    "X73n1447_001:0047b13": "本可據。業識忙忙自生異見云。我不入這解脫深坑。",
    "X73n1447_001:0047b14": "又云。向這法界走。有甚麼了期。何不覔箇出路裏。又",
    "X73n1447_001:0047b15": "云。自有向上一格事。或云。自有透脫一路。如何是透",
    "X73n1447_001:0047b16": "脫一路。王字鑰匙賓鐵打。或云。驢揀濕處尿或云。春",
    "X73n1447_001:0047b17": "草綠濛濛。將上祖門風。却稱提言教以為極則。謂之",
    "X73n1447_001:0047b18": "輕心重教。弃本逐末。如犬趂塊。百十年來。例皆如此。",
    "X73n1447_001:0047b19": "雪峯和尚云。祖師滅了也。被你而今人。埋在荒草裡。",
    "X73n1447_001:0047b20": "若於上祖門風得入。如百千日月。度盡法界一切眾",
    "X73n1447_001:0047b21": "生。若於言教中得入。如螢火之光自救不了。何以。乾",
    "X73n1447_001:0047b22": "慧不免若轉。諸仁者一等是學。離却文字知見。參取",
    "X73n1447_001:0047b23": "自己事。所以佛教祖教。如生冤家。始有少許相應分。",
    "X73n1447_001:0047b24": "且道。作麼生是相應底事。珍重。",
    "X73n1447_001:0047c01": "上堂。皷聲纔動。大眾皆集。直得三世諸佛。異口同音。",
    "X73n1447_001:0047c02": "為諸人演唱。可謂法無不周。義無不備。事無不顯理。",
    "X73n1447_001:0047c03": "無不彰。諸人還見麼還聞麼若見。現在諸佛。若不見。",
    "X73n1447_001:0047c04": "未來諸佛。則法有斷常。佛有生滅。云何佛言。一切法",
    "X73n1447_001:0047c05": "不生。一切法不滅。若能如是解。諸佛常現前。然雖如",
    "X73n1447_001:0047c06": "是。須是見到始得。不取汝口頭辨。學之不成。須是悟",
    "X73n1447_001:0047c07": "之於心。形之於言。故云如證而說。一言一句。是真語",
    "X73n1447_001:0047c08": "實語。如語不誑語不異語。若也見不到。凡有所說。是",
    "X73n1447_001:0047c09": "大虗妄。自誑誑佗。爾後拔舌犂耕定矣。此之法門。在",
    "X73n1447_001:0047c10": "祖師門下雖是淺近知見。出家人若見不到。謂之生",
    "X73n1447_001:0047c11": "盲生聾。華嚴會上判為餓鬼。雖在河邊而不見水。設",
    "X73n1447_001:0047c12": "有見者皆成猛火。或為膿血。何以。是諸人分上事。全",
    "X73n1447_001:0047c13": "在日用中。若也見得。全同諸佛無漏智用。若也不見。",
    "X73n1447_001:0047c14": "便是凡夫顛倒妄想。故云。醍醐上味為世所珍。遇斯",
    "X73n1447_001:0047c15": "等人飜成毒藥。外為聲色所衒。內為見聞所惑。可謂",
    "X73n1447_001:0047c16": "業識忙忙。如何報答四恩。雖然學得佛邊事。亦是行",
    "X73n1447_001:0047c17": "脚人錯用心。豈況世間之法。一朝四大相違。悔將何",
    "X73n1447_001:0047c18": "及。出家人受父母返拜。人天瞻敬。不達出世道。可謂",
    "X73n1447_001:0047c19": "虗沾信施。濫膺恭敬。莫教閻老斷。自己意如何。參。",
    "X73n1447_001:0047c20": "上堂。行脚人面前。難為啟口。說箇不於佛求。不於法",
    "X73n1447_001:0047c21": "求。不於僧求。俯為脫白行者。直饒毀於佛謗於法不",
    "X73n1447_001:0047c22": "入眾數。猶是祖師門下掃灑之徒。直饒坐斷世界。函",
    "X73n1447_001:0047c23": "葢十方。身相圓容。互為主伴。該羅萬有。周遍含容。雖",
    "X73n1447_001:0047c24": "是圓宗極唱。祖師門下以為弄影之徒。是故老僧云。",
    "X73n1447_001:0048a01": "三世諸佛仰望不及。天下祖師結舌有分。諸仁者若",
    "X73n1447_001:0048a02": "肯。未具行脚眼在。若也不肯。亦未具行脚眼。且道。作",
    "X73n1447_001:0048a03": "麼生是行脚眼。參。",
    "X73n1447_001:0048a04": "上堂。夫出家人。為無為法。無為法中。無利益無功德。",
    "X73n1447_001:0048a05": "近來出家人。貪著福慧。與道全乖。若為福慧須至用",
    "X73n1447_001:0048a06": "心。若要達道無汝用心。所以常勸諸人。莫學佛法。但",
    "X73n1447_001:0048a07": "自休心。利根者畫時解脫。鈍根者或三五年。遠不過",
    "X73n1447_001:0048a08": "十年。若不悟道。老僧與你入拔舌地獄。參。",
    "X73n1447_001:0048a09": "上堂。大眾。夏將欲末。空劫以前事。還得相應也未。若",
    "X73n1447_001:0048a10": "也未得相應。爭奈永劫輪回。何有甚麼心情。學佗佛",
    "X73n1447_001:0048a11": "法。廣求知解。被知解風。吹入生死海。若是知解。諸人",
    "X73n1447_001:0048a12": "過去生中。總曾學來。多知多解。說得慧辯過人。機鋒",
    "X73n1447_001:0048a13": "迅速。只是心不息。與空劫以前事不相應。因茲惡道",
    "X73n1447_001:0048a14": "輪回。動經塵劫。不復人身。如今生出頭來得箇人身。",
    "X73n1447_001:0048a15": "在袈裟之下。依前廣求知解不能息心。未免六趣輪",
    "X73n1447_001:0048a16": "回。動經塵劫。何不休心去。如癡如迷去。不語五七年",
    "X73n1447_001:0048a17": "去。以後。佛也不奈你何。參。",
    "X73n1447_001:0048a18": "上堂。佛佛授手。祖祖相傳。善自護持。無令斷絕。參。",
    "X73n1447_001:0048a19": "上堂。此來法歲將滿。且喜大眾安樂自慢院門寂寞。",
    "X73n1447_001:0048a20": "更希以道為懷。然出家人。終不以利養為務。故云。出",
    "X73n1447_001:0048a21": "家弘聖道。誓度一切人。古者為三緣故出家。第一為",
    "X73n1447_001:0048a22": "自己輪回生死。二為紹隆三寶。令佛法久住世間。三",
    "X73n1447_001:0048a23": "為六道四生。皆令解脫。所以割愛辭親。弃其榮貴。乃",
    "X73n1447_001:0048a24": "至捨國城妻子。象馬七珍。出家弘道。此之三緣。是出",
    "X73n1447_001:0048b01": "家人重任。出家人分上事。餘人不能成立。看見近來",
    "X73n1447_001:0048b02": "出家人。那箇憂著自家道力不充忘機息見。那箇欲",
    "X73n1447_001:0048b03": "紹隆三寶如實而修。那箇欲誓度有情不惜身命。若",
    "X73n1447_001:0048b04": "不為此三緣出家無益。可謂上負四恩。下辜三有。設",
    "X73n1447_001:0048b05": "欲自利利佗。須會修行始得。若也用心修行。或則墮",
    "X73n1447_001:0048b06": "在邪宗。或入三乘聖位。皆非究竟。所以常勸諸人。且",
    "X73n1447_001:0048b07": "於空劫以前。體取當人。自會修行去。若要體取空劫",
    "X73n1447_001:0048b08": "以前自己事。直須休心。若得無心。輪回永斷。若得無",
    "X73n1447_001:0048b09": "心即是佛。佛即是法。法佛和合名為僧。當體即是常",
    "X73n1447_001:0048b10": "住三寶。虗空有變。此法常存。故知無心。方能延得佛",
    "X73n1447_001:0048b11": "法壽命。若得無心。照見法界眾生。齊成正覺。度一切",
    "X73n1447_001:0048b12": "有情。於修行門中。休心最為第一。所以三世諸佛。皆",
    "X73n1447_001:0048b13": "於無心路上。方得見性。任你經三無數劫。修六度萬",
    "X73n1447_001:0048b14": "行。終不見性。若得無心始得悟道。故知無心。是三世",
    "X73n1447_001:0048b15": "諸佛所行徑路。今時出家人。莫學佛法。但學休心。即",
    "X73n1447_001:0048b16": "是行諸佛路。參。",
    "X73n1447_001:0048b17": "上堂。此來法歲已圓。諸上座。若到諸方。有人問薦福",
    "X73n1447_001:0048b18": "和尚如何。上座作麼生通吐。莫道庚午生人。今年七",
    "X73n1447_001:0048b19": "十一麼。莫是道行時脚踏地。坐時頭戴天麼。莫是道",
    "X73n1447_001:0048b20": "或則說佛說法。或則毀佛謗法。或時為人解纏縛去",
    "X73n1447_001:0048b21": "粘膩。成箇灑灑地衲僧。不依倚一物麼。莫是道恁麼",
    "X73n1447_001:0048b22": "也不得。不恁麼也不得。莫是無你下口處麼。莫是道",
    "X73n1447_001:0048b23": "問聲未了。欄腮硬掌。拂袖便行麼。若如此通吐。總未",
    "X73n1447_001:0048b24": "見老僧在。且作麼生通吐。若見得老僧。對眾道看。良",
    "X73n1447_001:0048c01": "久云。對眾若道不得。忽到諸方。莫道見老僧來。珍重。",
    "X73n1447_001:0048c02": "小參語錄",
    "X73n1447_001:0048c03": "師因入室次云。日來為兄弟說話次。見佗說箇唯心",
    "X73n1447_001:0048c04": "底道理。說得一一總是。真箇說得理構十分。恰到問",
    "X73n1447_001:0048c05": "著佗方世界事。總說不得。當知即是意會。諸上座此",
    "X73n1447_001:0048c06": "箇事須是悟始得。若是佗悟底人。吐露箇消息。也自",
    "X73n1447_001:0048c07": "不同你。意會底人說話有甚麼交涉。不見水潦和尚",
    "X73n1447_001:0048c08": "問馬大師云。如何是祖師西來意。馬大師欄胸一踏",
    "X73n1447_001:0048c09": "倒。水潦從地起來。忽然大省云。萬象森羅。百千妙義。",
    "X73n1447_001:0048c10": "只向一毫端上。便識得根源體性去。看佗悟底人吐",
    "X73n1447_001:0048c11": "露箇消息。直是不同。諸上座有時見兄弟來說箇道",
    "X73n1447_001:0048c12": "理圓陀陀地。及乎問伊佗方國土事並不知。諸仁者",
    "X73n1447_001:0048c13": "古人分明向你道。三界唯心。萬法唯識。何得不會。又",
    "X73n1447_001:0048c14": "云。諸法所生。唯心所現。乃至日月星辰。森羅萬象。皆",
    "X73n1447_001:0048c15": "不出你自心。諸仁者。何不將每日緣馳世間雜事底",
    "X73n1447_001:0048c16": "身心。體究取這般事。諸上座此箇法門。却許你用心",
    "X73n1447_001:0048c17": "體究得。何以故此不是道。最是箇淺近底法門。多見",
    "X73n1447_001:0048c18": "兄弟見得這般事了便休去。暨箇甚麼在。然雖如是。",
    "X73n1447_001:0048c19": "出家人若此事不明去佗出家大遠在。若覰得此事。",
    "X73n1447_001:0048c20": "身心也自然漸得停息。何以。不被外境所惑。若是得",
    "X73n1447_001:0048c21": "悟入底人。說甚佗方世界事。乃至三世諸佛。一切聖",
    "X73n1447_001:0048c22": "賢。總向這裡識得見得。三世諸佛所說之法。總向這",
    "X73n1447_001:0048c23": "裡見得。未說之法亦向這裡見得。見麼見麼。所以云",
    "X73n1447_001:0048c24": "門和尚云。南有雪峯皷山。盤山和尚北有五臺文殊。",
    "X73n1447_001:0049a01": "趙州和尚諸人要識麼。只向這裡識取。見麼。諸仁者",
    "X73n1447_001:0049a02": "是箇甚麼道理。此事千經萬論。說得多少分明。須是",
    "X73n1447_001:0049a03": "用心體究始得。然雖如是。假饒悟得識得。向衲僧分",
    "X73n1447_001:0049a04": "上。還得也無。只作得箇祖師門下掃灑沙彌童行。若",
    "X73n1447_001:0049a05": "望衲僧。天地懸殊。所以雲門和尚云。直饒捻一毫端。",
    "X73n1447_001:0049a06": "盡大地一時明得。衲僧門下。天地懸殊。諸仁者。且道",
    "X73n1447_001:0049a07": "衲僧具甚麼道理。還委悉也未。所以有時常勸兄弟",
    "X73n1447_001:0049a08": "自己事如未明白。且莫學佛法。不怕總不會去。則恰",
    "X73n1447_001:0049a09": "好無你用心處。無你強為處。況老僧這裡說得話。且",
    "X73n1447_001:0049a10": "與你諸方不仝。兼也淡泊無滋味。無可齩嚼。至今難",
    "X73n1447_001:0049a11": "得兄弟。千人萬人中。覔無一人肯。若是見佗肯底人。",
    "X73n1447_001:0049a12": "終不要人說。纔知有此事。直下便休。更不與你打交",
    "X73n1447_001:0049a13": "涉。心如鐵石去。此是本分衲僧。不挂唇吻。那裡與你",
    "X73n1447_001:0049a14": "一問一答。佗自知無益。任運如此。終不強為。有時見",
    "X73n1447_001:0049a15": "參學兄弟。皆言。為生死事大。總擬學此事。那裡學得",
    "X73n1447_001:0049a16": "成。學著轉遠去無非是息心。若一念心息。更學甚麼",
    "X73n1447_001:0049a17": "道。無心即是道。若擬用心學道。有甚交涉。所以古人",
    "X73n1447_001:0049a18": "道。忘機即佛道隆。分別即魔軍盛。諸兄弟。若肯去但",
    "X73n1447_001:0049a19": "學休心。別無學處。從上佛之與祖。皆從息心而證出",
    "X73n1447_001:0049a20": "三界。如今諸兄弟。若一念不忘。六道輪回。動經塵劫。",
    "X73n1447_001:0049a21": "總未保在。何以。無始以來。至于今日。只為你這一念",
    "X73n1447_001:0049a22": "心不歇。所以不與道相應。諸兄弟。如今既得在袈裟",
    "X73n1447_001:0049a23": "之下。快須努力自家著眼。看是箇甚麼道理。今時學",
    "X73n1447_001:0049a24": "者。例皆於言句曉夜用心。與道相乖。如今諸兄弟。但",
    "X73n1447_001:0049b01": "學休心。不取你口頭辨。直須如愚如癡去。似初從胞",
    "X73n1447_001:0049b02": "胎中出來相似。第一莫記一箇字在心始得。今時學",
    "X73n1447_001:0049b03": "人。不似佗古人纔知如是便恁麼去。一向如寒灰死",
    "X73n1447_001:0049b04": "火枯木石頭去。你如今人。並不以此為事。如何得大",
    "X73n1447_001:0049b05": "事相應。諸兄弟。若肯去。便恁麼行持。若不肯。如今諸",
    "X73n1447_001:0049b06": "方禪道興盛。急去學取抄取。我這裡無可與你把捉。",
    "X73n1447_001:0049b07": "亦無一言半句與諸人作解會。只是與諸人揀擇邪",
    "X73n1447_001:0049b08": "正。免諸人墮在邪見中。有時常苦口勸諸兄弟。大事",
    "X73n1447_001:0049b09": "未辨。且莫錯用心。且體取空劫以前事。直須是休心",
    "X73n1447_001:0049b10": "去。如今教你諸人休歇去。也是大難底事。此也須是",
    "X73n1447_001:0049b11": "上根上器底人始得。如今若有一人。肯恁麼休歇去。",
    "X73n1447_001:0049b12": "老僧堪伏事佗。只如千人萬人中。無一人肯。諸上座。",
    "X73n1447_001:0049b13": "若有一人肯恁麼去。不消你五生七生。便能度得法",
    "X73n1447_001:0049b14": "界一切有情。亦能化身五億。同時於微塵剎土世界。",
    "X73n1447_001:0049b15": "隨所化現。度脫一切眾生。恁時也不消得你開這兩",
    "X73n1447_001:0049b16": "片皮為佗說法。有情眾生。合聞法者自然聞法。當時",
    "X73n1447_001:0049b17": "解脫豈不是出家人及事處。然雖如是用心學不成。",
    "X73n1447_001:0049b18": "皆是息心自然得底事。如今若有一人。忘心息見去。",
    "X73n1447_001:0049b19": "可以延得佛法壽命。令佛法久住世間。後人也有可",
    "X73n1447_001:0049b20": "依倚。也令他學道人知有正因。且如老僧自前在眾",
    "X73n1447_001:0049b21": "裡三四十年。到處尊宿會下。例皆推窮言句。或說照",
    "X73n1447_001:0049b22": "用縱橫。後來自家覰得破了。如此之類。在衲僧分上。",
    "X73n1447_001:0049b23": "謂之雜毒食。險被賺過一生。所以老僧在眾裡。不教",
    "X73n1447_001:0049b24": "兄弟學事。縱有知見解會。到這裡切須淨吐却始得。",
    "X73n1447_001:0049c01": "若有纖毫在心。便是虗生浪死。諸仁者。一等是學。更",
    "X73n1447_001:0049c02": "莫有疑。這裡說話必不相悞。直如一息不來底人始",
    "X73n1447_001:0049c03": "得。直如一塊頑石頭去始得。諸上座。你見頑石頭麼。",
    "X73n1447_001:0049c04": "有甚麼解會。出家人若不如此擬學佛法。天地懸殊。",
    "X73n1447_001:0049c05": "如此出家。有甚麼利益。自救不得。爭能利益佗人。若",
    "X73n1447_001:0049c06": "據諸人自己本分事。焉教老僧說得著。生心動念。自",
    "X73n1447_001:0049c07": "乖法體。各各本有底事。一切具足。不少欠一法。又更",
    "X73n1447_001:0049c08": "來老僧這裡。叉手立地。要和尚為我說。佗古人那裡",
    "X73n1447_001:0049c09": "如此為人。經冬過夏。無一兩度上堂。是佗兄弟知有",
    "X73n1447_001:0049c10": "底。亦不要佗人說。自會行持。此謂之休心上士。歇意",
    "X73n1447_001:0049c11": "高人。堪為佛種。諸仁者。此非小緣。莫非佗知有從上",
    "X73n1447_001:0049c12": "來底人方能如是。傲慢之徒難為成立。任你學得八",
    "X73n1447_001:0049c13": "萬法門。百千三昧。總不濟事。所以道。乾慧不免苦輪。",
    "X73n1447_001:0049c14": "到這裡不取你口頭辦。諸上座。更莫諸餘老僧勸你",
    "X73n1447_001:0049c15": "不如休歇去。但十二時中。一切無心去。如愚如癡去。",
    "X73n1447_001:0049c16": "諸仁者。從佗人道你自辦大事。莫管佗人長短是非。",
    "X73n1447_001:0049c17": "一切時中東西不辨。觸淨不分。甚後佛也不奈你何。",
    "X73n1447_001:0049c18": "老僧雖然與諸人說。多少自瞞。明眼人看見是甚麼",
    "X73n1447_001:0049c19": "道理。然雖如是。未免拖泥涉水。為諸人說路布。假饒",
    "X73n1447_001:0049c20": "你聞老僧一言便大省悟去。還當諸人自己事也無。",
    "X73n1447_001:0049c21": "總未識得情識意會在。皆是言句中作活計。與你自",
    "X73n1447_001:0049c22": "己本分事了無交涉。如弃百千日月。以著螢火之光。",
    "X73n1447_001:0049c23": "莫怪說如此事是為諸人。諸人聞老僧如是說了。合",
    "X73n1447_001:0049c24": "作麼生。還信得及麼。若信去便恁麼行持。所以古人",
    "X73n1447_001:0050a01": "道。此之一學最妙最玄。但辦肯心必不相賺。若不信",
    "X73n1447_001:0050a02": "去。光陰虗度浪死虗生。葢為諸人根機淺薄。信之不",
    "X73n1447_001:0050a03": "及。如今諸上座。但且如是參。所以雲居和尚云。若謀",
    "X73n1447_001:0050a04": "恁麼事。須是恁麼人。既是恁麼人。何愁恁麼事。珍重。",
    "X73n1447_001:0050a05": "師入室。良久云。諸人如今便散去。多少省徑。既不散",
    "X73n1447_001:0050a06": "去。須要老僧這裡說。既開口為諸人說著。堪作甚麼。",
    "X73n1447_001:0050a07": "若據諸人分上。更少欠箇甚麼。從無始以來。常與諸",
    "X73n1447_001:0050a08": "佛齊肩。更擬學箇甚麼。只為諸人強生異見。自作艱",
    "X73n1447_001:0050a09": "難。被名相二字所惑。聖凡名號。三世諸佛。八萬法門。",
    "X73n1447_001:0050a10": "百千三昧。有佛有眾生。總謂之名相。若離却名相二",
    "X73n1447_001:0050a11": "字。更有箇甚麼。本來無物可得。只為諸人起心動念。",
    "X73n1447_001:0050a12": "妄有生滅。妄有菩提涅槃。便有出世間法。不出世間",
    "X73n1447_001:0050a13": "法。妄起許多異見。弃却十方虗空。却向鬼窟裡作活",
    "X73n1447_001:0050a14": "計。本來是佛。不假你修行。既然如此。更擬學箇甚麼",
    "X73n1447_001:0050a15": "去。總要離却眾生修行覔佛。佛在那裡。只諸人自己",
    "X73n1447_001:0050a16": "便是佛。悟之即是佛。迷即是凡夫。所以云。平等真法",
    "X73n1447_001:0050a17": "界。無佛無眾生。然雖如是。體究不得。修行不得。此是",
    "X73n1447_001:0050a18": "修不得底事。無過是諸聖經三無數劫修行。直至十",
    "X73n1447_001:0050a19": "地滿心。說法如雲如雨。尚不能得見性。忽爾無心。方",
    "X73n1447_001:0050a20": "始見性。却觀以前三無數劫。枉用工夫。虗受勤苦修",
    "X73n1447_001:0050a21": "行。總無實事。當知不假你修行。總無你用心學。到你",
    "X73n1447_001:0050a22": "用心學著。無有是處。若多知多解。能問能答。說得道",
    "X73n1447_001:0050a23": "得。機鋒迅速。慧辯過人。似這般事。諸人過去生中。總",
    "X73n1447_001:0050a24": "曾學來。只是免輪回生死不得。為箇甚麼。為你不曾",
    "X73n1447_001:0050b01": "見性悟道。所以生死不斷。從生至老。只是識得箇門",
    "X73n1447_001:0050b02": "頭戶口光影為身。不知有本來自己。不知有向上一",
    "X73n1447_001:0050b03": "路事。却於文字語言上。學問學答。有甚麼交涉。三冊",
    "X73n1447_001:0050b04": "五冊。抄取記取。到處尊宿會下。經冬過夏。一一從頭",
    "X73n1447_001:0050b05": "請益。便說向上向下。照用縱橫。做箇灑灑地衲僧。不",
    "X73n1447_001:0050b06": "依倚一物。道我己事明白也。蘊在胸襟以為極則。遂",
    "X73n1447_001:0050b07": "乃欲人稱我是禪師。為後人開眼目。多少埋沒上祖。",
    "X73n1447_001:0050b08": "錯指後人。將這般事擬抵佗生死。還得也無。縱你便",
    "X73n1447_001:0050b09": "得大省大悟。說得如雲如雨去。只是贏得一場口滑。",
    "X73n1447_001:0050b10": "去道轉遠。喚作貪相婬底婦人。所以德山和尚云。一",
    "X73n1447_001:0050b11": "遞一口婬得來滑喥喥地。有箇甚麼益。亦喚作野狐",
    "X73n1447_001:0050b12": "精魅。諸仁者。當知此事不在你擬議思量。直下是箇",
    "X73n1447_001:0050b13": "出家人始得。那裡教你容易行止取次身心學得。從",
    "X73n1447_001:0050b14": "上諸聖具無礙智搆不及底事。那裡在你一問一答。",
    "X73n1447_001:0050b15": "直饒一言一句便得天花亂墜。亦不干自己事。況你",
    "X73n1447_001:0050b16": "據見定有[此/且]箇知見。便為自己見解。參學事畢。千足",
    "X73n1447_001:0050b17": "萬足。躭箇勝負身心。到處覔人道我會禪會道。騁智",
    "X73n1447_001:0050b18": "騁強。道我是祖師門下客。似此之流。總喚作野狐涎",
    "X73n1447_001:0050b19": "唾。餓鬼外道之輩。是甚麼學佛法人。近來參學兄弟。",
    "X73n1447_001:0050b20": "便是一代不如一代。並不知出家本分事。總要學對",
    "X73n1447_001:0050b21": "口。又怕人問著無可祗對。一向在言句中留心。十年",
    "X73n1447_001:0050b22": "二十年。止在鬼窟裡作活計。不知有本分事據他學",
    "X73n1447_001:0050b23": "解機智不妨也。多知能解。解問解答。了達得世間之",
    "X73n1447_001:0050b24": "法。只是於生死門庭中總不得力。行脚人學得這般",
    "X73n1447_001:0050c01": "事濟箇甚麼。臘月三十日。不免被知見風吹入生死",
    "X73n1447_001:0050c02": "海裡。有甚麼了期。諸仁者。丈夫各負冲天氣。作麼生",
    "X73n1447_001:0050c03": "却向這裡自埋自沒。此事葢緣初心不正。亂被人指",
    "X73n1447_001:0050c04": "示。教你恁麼是。恁麼又不是。至竟未曾遇著好人。你",
    "X73n1447_001:0050c05": "這一箇自己本性。猶如空中無形無相。作何面孔。你",
    "X73n1447_001:0050c06": "擬做箇甚麼見得佗。那裡教人指示得著。從上三世",
    "X73n1447_001:0050c07": "諸佛。具五眼六通。尚見不得。不曾識伊面孔。無始以",
    "X73n1447_001:0050c08": "來至于今日。未曾生未曾滅。未曾有未曾無。只為你",
    "X73n1447_001:0050c09": "迷來日久。妄有生滅。妄有輪回。便見法有斷常。諸人",
    "X73n1447_001:0050c10": "無始劫來。未曾離此一念心。還知麼。你許多時來。這",
    "X73n1447_001:0050c11": "一念心還曾暫歇也無。未甞有一時暫歇。所以六道",
    "X73n1447_001:0050c12": "輪回。動經塵劫。不復人身。只為這一念心不歇。今生",
    "X73n1447_001:0050c13": "既得出頭來。又得在袈裟之下。多少省徑。不被業障",
    "X73n1447_001:0050c14": "所拘。正好修行。如今教諸人修行。作麼生修行。莫是",
    "X73n1447_001:0050c15": "教諸人用心學佛法麼。莫是教諸人體究古今因緣。",
    "X73n1447_001:0050c16": "下問下答麼。莫是教諸人作福結緣麼。這裡也不要",
    "X73n1447_001:0050c17": "諸人辦事。也不愛你諸人口快。會問會答。總不如此。",
    "X73n1447_001:0050c18": "何況諸人分上都無如此事。大意只要諸人休歇去。",
    "X73n1447_001:0050c19": "從前所有知見解會。若不從息心得一時捨却。必不",
    "X73n1447_001:0050c20": "是道賺汝諸人虗費身心。究竟總不成事。勸你諸人",
    "X73n1447_001:0050c21": "不如休歇去。無你用心處。但十二時中似一箇癡人",
    "X73n1447_001:0050c22": "去。任運騰騰心如虗空相似。亦無虗空之量。始得無",
    "X73n1447_001:0050c23": "明無暗。年去年來。無有絲毫佛法身心始得。若有一",
    "X73n1447_001:0050c24": "毫許事不忘。便是一生虗過。所以道。學得佛邊事。亦",
    "X73n1447_001:0051a01": "是錯用心。直須是無事去始得一般去始得。然雖如",
    "X73n1447_001:0051a02": "是。不妨難得人。非但而今。自古以來也難得人。豈況",
    "X73n1447_001:0051a03": "今時學事兄弟。例皆被無知老禿奴引在荒草裡。所",
    "X73n1447_001:0051a04": "以道。我眼本正。因師故邪。後生兄弟總為生死事大。",
    "X73n1447_001:0051a05": "利濟有情。是至千鄉萬里出來行脚。參尋善知識。及",
    "X73n1447_001:0051a06": "其被無去著底長老指示。教佗日夜用心學尋言逐",
    "X73n1447_001:0051a07": "句。從錯至錯。直至如今子子孫孫。例皆如此。如今你",
    "X73n1447_001:0051a08": "諸人得遇薦福出世。為你諸人說如此事。大須慶幸。",
    "X73n1447_001:0051a09": "如今天下更無說著此事底人。不是大言。諸仁者。你",
    "X73n1447_001:0051a10": "如今但只出得薦福門外。便無人說著。況也不知有。",
    "X73n1447_001:0051a11": "何以。老僧平生所見處。如今天下人不知。若更不開",
    "X73n1447_001:0051a12": "口。便成滅門去也。諸人既到這裡。且不得容易過時。",
    "X73n1447_001:0051a13": "自家著眼孔。莫教人謾。見佛之與祖。如同生冤家始",
    "X73n1447_001:0051a14": "得。到這裡合作麼生。諸兄弟除是不學。既若學大須",
    "X73n1447_001:0051a15": "精研。不得取次承當。容易領解。虗度光陰。無有實事。",
    "X73n1447_001:0051a16": "要得知有此事。除是無心。別無異路。直須是如愚如",
    "X73n1447_001:0051a17": "癡去始得。諸仁者。從佗人道作愚癡沉空滯寂去。但",
    "X73n1447_001:0051a18": "無事去。五七年久久。何有不得者。到你得也這回無",
    "X73n1447_001:0051a19": "得之得去。任是一切法。無有不會者。喚作鼎新一處。",
    "X73n1447_001:0051a20": "萬法具足。爭消得你學。然雖如此。似今時覔一箇人",
    "X73n1447_001:0051a21": "如此即不可得。諸仁者。除十二時中。似一箇無孔銕",
    "X73n1447_001:0051a22": "鎚去始得。直須三世諸佛一切聖賢。覔你蹤跡不著",
    "X73n1447_001:0051a23": "始得。但有一絲毫佛法異念。鬼神便見得你。識得你。",
    "X73n1447_001:0051a24": "不見往日雲居弘覺禪師。參見洞山悟本大師。後入",
    "X73n1447_001:0051b01": "山住菴。每月十五須回問訊洞山。一日洞山問。庵主。",
    "X73n1447_001:0051b02": "汝庵中置被煙火飯食如何。庵主曰俱無。山云。每日",
    "X73n1447_001:0051b03": "喫箇甚麼。庵主云。每日常有賢聖送食來與某甲喫。",
    "X73n1447_001:0051b04": "庵主不明被洞山喝云。將謂汝是箇人。作麼生却如",
    "X73n1447_001:0051b05": "此。庵主叉手進前云。不知某甲有甚麼過。山云。若無",
    "X73n1447_001:0051b06": "所作。因甚麼感賢聖送食來與汝喫。庵主曰。某甲在",
    "X73n1447_001:0051b07": "庵中。有時思量著和尚言句。山云。可知是。庵主從此",
    "X73n1447_001:0051b08": "歸庵中。自備茶食。於是賢聖又送食來。即不見庵主。",
    "X73n1447_001:0051b09": "從此不送來。諸上座。佗古人直待身心如是。尚被鬼",
    "X73n1447_001:0051b10": "神見。豈況你今時人。終日竟夜自瞞。龍神土地。一一",
    "X73n1447_001:0051b11": "見得你手脚。好之與惡。伊總識得。為你這一念心不",
    "X73n1447_001:0051b12": "忘。如今大意。只要諸人息却參學底心。息却修行底",
    "X73n1447_001:0051b13": "心。如一塊頑石頭去。如寒灰死火去。若能如是。却得",
    "X73n1447_001:0051b14": "相應分。若不如斯。縱你修行六度萬行。乃至盡未來",
    "X73n1447_001:0051b15": "際修。只得箇報化佛。不見云。報化非真佛。亦非說法",
    "X73n1447_001:0051b16": "者。當知不易得。如今諸人既到這裡。且莫容易過時。",
    "X73n1447_001:0051b17": "且學休歇身心。向後自不同去。若歇得這一念者。稍",
    "X73n1447_001:0051b18": "有[此/且]子出家分。稍有學道分。別無用心處。設有學得",
    "X73n1447_001:0051b19": "八萬法門。百千三昧。說得滿龍宮盈海藏去。於你分",
    "X73n1447_001:0051b20": "上總無是處。所以佛云。如吹魚網欲氣滿。無有是處。",
    "X73n1447_001:0051b21": "學佛法直下不是這箇道理。所以祖師門下。只是說",
    "X73n1447_001:0051b22": "忘其言息其見。及至達磨從西國來。既到此土。九年",
    "X73n1447_001:0051b23": "面壁。不措一詞。如今諸人擬作麼解會。諸仁者除是",
    "X73n1447_001:0051b24": "息心。別無你著力處。諸人若能無心去。便與諸佛齊",
    "X73n1447_001:0051c01": "肩。佛即是箇無心底人。若神通妙用。一切慧門。一切",
    "X73n1447_001:0051c02": "行門。一切定門。悉皆本來具足。不少欠一法。不是你",
    "X73n1447_001:0051c03": "修行得底事。皆是息心而證。諸人既未得如此。且體",
    "X73n1447_001:0051c04": "取空劫以前自己事。所以云。今時人須得大用現前。",
    "X73n1447_001:0051c05": "且如諸人喚甚麼作大用。莫是見恁麼問著。便出來",
    "X73n1447_001:0051c06": "問訊了歸位立。或則下棒下喝。喚作大用。正是野狐",
    "X73n1447_001:0051c07": "精。諸人要識大用麼。空劫以前底。便喚作大用。若體",
    "X73n1447_001:0051c08": "得空劫以前事。方得大用現前。及能於生死界中得",
    "X73n1447_001:0051c09": "其自在。不被業障所拘。方是見性底人。稍有[此/且]子佛",
    "X73n1447_001:0051c10": "法身心也。你看他得大用底人去住自由。有紙衣道",
    "X73n1447_001:0051c11": "者到曹山。曹山見便問。莫是紙衣道者否。云不敢。山",
    "X73n1447_001:0051c12": "云。作麼生是紙衣下事。對云。一毬挂體。萬法皆如。山",
    "X73n1447_001:0051c13": "云。作麼生是紙衣下用。紙衣近前。唱一聲喏。便立脫",
    "X73n1447_001:0051c14": "去。時有僧舉到僧堂中。有第二座聞得亦脫去。良久",
    "X73n1447_001:0051c15": "紙衣却回來。問曹山云。靈覺不托胎時如何。山云。不",
    "X73n1447_001:0051c16": "得妙。紙衣云。如何是妙。山云。不借借。紙衣禮謝曹山",
    "X73n1447_001:0051c17": "畢。却歸僧堂坐脫去。諸仁者。此箇人始得大用現前。",
    "X73n1447_001:0051c18": "只如諸人還得大用現前也無。若未得大用現前。直",
    "X73n1447_001:0051c19": "須是休歇去始得。無你用心處。只有休心。是名第一",
    "X73n1447_001:0051c20": "參學。若得一念無心。三界內覔你不得。天堂地獄。収",
    "X73n1447_001:0051c21": "攝你不得。如虗空無有處所。為甚如此。只為你忘却",
    "X73n1447_001:0051c22": "一念心去。乃至三世諸佛。一切聖賢。亦不知你去處。",
    "X73n1447_001:0051c23": "豈況六道四生。應是覔你不著佗。有底暫時息心便",
    "X73n1447_001:0051c24": "得相應去。有底三年五年十年二十年始得相應。看",
    "X73n1447_001:0052a01": "今時兄弟大難得大事相應。雖則道我生死事大是",
    "X73n1447_001:0052a02": "乃行脚參學。且如你諸兄弟十二時中。在甚麼處行",
    "X73n1447_001:0052a03": "履。一片身心在那裡。要學這箇事。也須是箇不拋弃",
    "X73n1447_001:0052a04": "身心學始得。作麼生是身心不拋弃。十二時中無一",
    "X73n1447_001:0052a05": "念心生。喚作不拋弃道此人身心在。似這箇人。千萬",
    "X73n1447_001:0052a06": "人中覔一人不可得。所以道。如人常在家。不愁家中",
    "X73n1447_001:0052a07": "事不辦。然雖如此。且無一人肯。如今若實有人肯恁",
    "X73n1447_001:0052a08": "麼去。老僧與伊遞洗脚水。所以古德云。四事供養敢",
    "X73n1447_001:0052a09": "辭勞。萬兩黃金亦銷得。諸仁者。莫道萬兩黃金。你便",
    "X73n1447_001:0052a10": "日將四世界成金。也即銷得你底。喚作最上之士。所",
    "X73n1447_001:0052a11": "以古人道。若一人肯恁麼去。天上人間最難得。此人",
    "X73n1447_001:0052a12": "純一無雜。堪為法器。今時參學兄弟。終不肯如此。道",
    "X73n1447_001:0052a13": "落空去。只然向言句外馳求覔解會。且要得解問解",
    "X73n1447_001:0052a14": "答。又被諸方老禿好無所識了。亂教壞人家男女。引",
    "X73n1447_001:0052a15": "去婬坊裏口相婬道。我指示後人。要人喚作長老覔",
    "X73n1447_001:0052a16": "出身處。似這般徒黨。喚作婬婦人。是甚麼出家人。當",
    "X73n1447_001:0052a17": "初祖師豈是不如你洎乎到此土。並不弄著這一副",
    "X73n1447_001:0052a18": "當。佗豈是無機無智無見解。口裏無可說。只為無益",
    "X73n1447_001:0052a19": "後人。所以九年只麼面壁坐。殊不措一詞。據諸人分",
    "X73n1447_001:0052a20": "上更莫要別人說。說著堪做什麼。須是自家回光返",
    "X73n1447_001:0052a21": "照。看是什麼道理。老僧雖然為諸人說如此事。也須",
    "X73n1447_001:0052a22": "是諸人心相委悉始得。若不相委悉。任運難為湊泊。",
    "X73n1447_001:0052a23": "兼也由你當人信得及始得。此為難信之法。為甚麼",
    "X73n1447_001:0052a24": "難信。這裡應無一言半句教諸人領解。亦無一箇消",
    "X73n1447_001:0052b01": "息與諸人。只要諸人扣己而參。老僧這裡。若有纖毫",
    "X73n1447_001:0052b02": "佛法知見。教諸人作解會。如穿諸人鼻孔繫著露柱。",
    "X73n1447_001:0052b03": "須是具眼始得。若自眼明。老僧瞞汝不得。須是自家",
    "X73n1447_001:0052b04": "著眼孔。莫受人謾。學佛法究竟也別無事。却須是自",
    "X73n1447_001:0052b05": "信得及始得。到汝信得及也。一切萬法。惑汝不動。身",
    "X73n1447_001:0052b06": "心自然堅實去。喚作向去底心。三世諸佛也喚你不",
    "X73n1447_001:0052b07": "回去。諸仁者事各在你當人。老僧這裡所說亦不相",
    "X73n1447_001:0052b08": "賺。可謂誠實之言。只恐信不及。若信得及。但自休心",
    "X73n1447_001:0052b09": "去。三年五年。只如諸人從無始以來。六趣輪廻。動經",
    "X73n1447_001:0052b10": "塵劫。尚自過得。如今教你息心五七年。終是不肯。有",
    "X73n1447_001:0052b11": "甚麼救處。如今天下覔一箇無心底人直是無。莫道",
    "X73n1447_001:0052b12": "無心人。便休心者亦無。起心動念學佛法者如沙。無",
    "X73n1447_001:0052b13": "一人悟道見性。當知是難得。一二百年來。不聞人說",
    "X73n1447_001:0052b14": "著此事。遞相引入邪路上去。千生百生只恁麼虗過",
    "X73n1447_001:0052b15": "去。若據諸人自己事。本來無有欠少。只是諸人起心",
    "X73n1447_001:0052b16": "動念了。自生間隔。自相違背。似這箇事不在你功行",
    "X73n1447_001:0052b17": "得。亦不在你息心得。總不與麼。說箇一切成現。亦是",
    "X73n1447_001:0052b18": "頭上安頭。豈說生心動念推求言句。不見道。擬心即",
    "X73n1447_001:0052b19": "差。動念即乖如今諸兄弟。但學無心去。若得無心。自",
    "X73n1447_001:0052b20": "然知有去。到你一念相應也。三世諸佛覔你蹤跡不",
    "X73n1447_001:0052b21": "得去。一切處安著你不得也。這回佛也不知你。祖亦",
    "X73n1447_001:0052b22": "不知你。有甚麼奈得你何。所以道。這箇人如似大蟲",
    "X73n1447_001:0052b23": "極惡。更插翅翼。有甚麼抵當處。三世諸佛去佗前頭。",
    "X73n1447_001:0052b24": "無出身之路。作麼敢向伊面前開口。總踏祖佛頭上",
    "X73n1447_001:0052c01": "行。喚作法身出纏。如師子王金鎖不繫。為箇甚麼。為",
    "X73n1447_001:0052c02": "達出世之道。便能證明得三世諸佛。印可天下祖師。",
    "X73n1447_001:0052c03": "自家一身獨脫猶閑。法界之內。有情無情齊成正覺。",
    "X73n1447_001:0052c04": "這回一切眾生因你一人悟道力。一切罪障悉皆消",
    "X73n1447_001:0052c05": "滅。劃時解脫。從此永不入三塗。長生人天受勝妙樂。",
    "X73n1447_001:0052c06": "究竟成佛。你道把你諸人作用還如此得也無。十地",
    "X73n1447_001:0052c07": "菩薩度人尚有分限。若是佗悟道底人。度人無數無",
    "X73n1447_001:0052c08": "有窮盡。諸仁者。出家人各各有如此不可思議解脫",
    "X73n1447_001:0052c09": "力。只是諸人力所搆不及了。所以不知有。時常勸諸",
    "X73n1447_001:0052c10": "兄弟。你若自己事未辦。有甚麼心情學佗佛法。有甚",
    "X73n1447_001:0052c11": "麼心情廣求知解。且須體取空劫以前事。到你體得",
    "X73n1447_001:0052c12": "空劫以前事了。你自會修行去。自會保任去。不消你",
    "X73n1447_001:0052c13": "把捉身心你自然與麼去。所以云。但得其本。其末自",
    "X73n1447_001:0052c14": "至。爭消得你勞神求覔解會。汝諸人自己分上事。覔",
    "X73n1447_001:0052c15": "不得捨不得。須是無取捨底身心始得。直須是凡聖",
    "X73n1447_001:0052c16": "情盡。己見亦忘始得。這箇喚作過量人。知有從上事。",
    "X73n1447_001:0052c17": "應是不與你一問一答。似這箇方有[此/且]子佛法身心。",
    "X73n1447_001:0052c18": "諸仁者。一等是出家。一等是參學。莫虗度光陰。時不",
    "X73n1447_001:0052c19": "待人。各自了取。莫待揮霍怕怖慞惶未有去處。恁時",
    "X73n1447_001:0052c20": "難為整理脚手自家著力。作麼生著力。十二時中似",
    "X73n1447_001:0052c21": "一塊頑石去。此便是諸人著力處。搆取空劫以前事。",
    "X73n1447_001:0052c22": "這裡無你做作處。所以老僧如此即當與諸人說話",
    "X73n1447_001:0052c23": "葢為諸人信根淺劣。所以不免東語西話。佗古人那",
    "X73n1447_001:0052c24": "裡如此一一要別人說。纔知如此便能休歇去。更不",
    "X73n1447_001:0053a01": "能回[(厂@((既-旡)-日+口))*頁]。如寒灰死火枯木石頭去。僧堂裏展開單了",
    "X73n1447_001:0053a02": "忘却受飯。受得飯來忘却喫。所以髮長無心剃。衣破",
    "X73n1447_001:0053a03": "無心補。一切時中直得東西不辨。你我不分。此箇人",
    "X73n1447_001:0053a04": "始得有[此/且]子出家氣息。從上古人參學。不於言句中",
    "X73n1447_001:0053a05": "參悟。諸仁者事在當人自己。不在別人心裏。但離却",
    "X73n1447_001:0053a06": "一切文字語言。於自己分上。撿點來看是甚麼道理。",
    "X73n1447_001:0053a07": "若向這裏撿點得出去。不被祖佛瞞。然雖如是。也須",
    "X73n1447_001:0053a08": "親證始得。切須辨取是非。第一不得取次承當。如未",
    "X73n1447_001:0053a09": "相應。且休歇去。每日起來衣食自在。不著用心。有一",
    "X73n1447_001:0053a10": "切人供給你。正好與麼去也。但一切無心去也。不消",
    "X73n1447_001:0053a11": "得結緣作福。總無實義。便是日供養得恒沙諸佛亦",
    "X73n1447_001:0053a12": "不消供養。日造得恒沙寶塔亦不用造。是甚麼閑事。",
    "X73n1447_001:0053a13": "為小因緣妨於大事。直下便休。更莫思前慮後。便恁",
    "X73n1447_001:0053a14": "麼去。以後佛也不奈你何去。老僧雖然晨朝上堂。晚",
    "X73n1447_001:0053a15": "間方丈裏小參。苦口勸兄弟說話。終無一言半句與",
    "X73n1447_001:0053a16": "諸人領解。任你走上走下。終無一箇消息與人。只要",
    "X73n1447_001:0053a17": "得諸人休去歇去。所以佛云。息心達本。悟無為法。諸",
    "X73n1447_001:0053a18": "仁者。便是佛也只恁麼說也。信得及去便恁麼行持。",
    "X73n1447_001:0053a19": "信不及去。非但老僧。三世諸佛亦救你不得。珍重。",
    "X73n1447_001:0053a20": "師入室云。夜來因為諸兄弟。舉雲門和尚。廊下行次。",
    "X73n1447_001:0053a21": "至三門下。見一頭水牯牛。時有眾僧在彼。雲門云。水",
    "X73n1447_001:0053a22": "牯牛年多少。彼時僧眾皆罔測。雲門云。汝等但問老",
    "X73n1447_001:0053a23": "僧。代為你道。時有僧出來問。水牯牛年多少。門云。六",
    "X73n1447_001:0053a24": "十三。次舉陳操尚書知睦州。乃參睦州和尚。一日尚",
    "X73n1447_001:0053b01": "書去遲。到彼乃云。今日為眾打毬。所以來晚。州云。人",
    "X73n1447_001:0053b02": "打毬。馬打毬。書云。馬打毬。州云。人還困也無。書云困",
    "X73n1447_001:0053b03": "州云馬還困也無。書云困。州云露柱[妳-女+口]。書無語。即便",
    "X73n1447_001:0053b04": "下去。一夜坐臥不安。心忙腹熱。三更忽然有箇入處。",
    "X73n1447_001:0053b05": "即待天明便上方丈。見和尚乃曰。夜來承和尚慈悲",
    "X73n1447_001:0053b06": "垂示一則語。某甲于時無語祗對和尚。如今有一則",
    "X73n1447_001:0053b07": "語也。州乃云。人打毬。馬打毬。書云馬打毬。州云人還",
    "X73n1447_001:0053b08": "困否。書云困。州云馬還因否。書云困。州云露柱&#;。書",
    "X73n1447_001:0053b09": "云困。州便休去。諸上座。你道是甚麼道理。夜來如是",
    "X73n1447_001:0053b10": "舉此兩般因緣。教諸人體究來看。今日恰見兄弟來",
    "X73n1447_001:0053b11": "吐消息。若據如此總未是。這裏也別是箇見處。未合",
    "X73n1447_001:0053b12": "得雲門和尚問水牛意。亦未合得睦州和尚打毬意",
    "X73n1447_001:0053b13": "在。為甚麼如此。到了只是上座見不到這箇田地在。",
    "X73n1447_001:0053b14": "未識得萬法元由在。諸仁者。出家人若覰這般事不",
    "X73n1447_001:0053b15": "透。時夕何安。即被燈籠露柱欺謾去也。被僧堂佛殿",
    "X73n1447_001:0053b16": "籠罩去也。然雖如是。直饒見得一一諦當分明。在衲",
    "X73n1447_001:0053b17": "僧分上。猶總喚作癡狂外邊走。總喚作影像邊事。與",
    "X73n1447_001:0053b18": "你自己更無交涉。阿你如今認得本源。也是沒量大",
    "X73n1447_001:0053b19": "人。認得了莫以為事。且拈向一邊著。須是體取空劫",
    "X73n1447_001:0053b20": "以前事始得。若只恁麼便休去。成得箇甚麼邊事在。",
    "X73n1447_001:0053b21": "諸人若識得水牯牛。非但水牯牛。乃至山河大地。師",
    "X73n1447_001:0053b22": "資父母。三世諸佛一切聖賢。一時識得。方得天地同",
    "X73n1447_001:0053b23": "根。萬法一體。若不識得水牯牛。乃至每日聚會師資",
    "X73n1447_001:0053b24": "父母一切聖賢。總不識去。為箇甚麼。為你見不到。未",
    "X73n1447_001:0053c01": "識得三界唯心。萬法唯識。一切有為諸法。總不識去。",
    "X73n1447_001:0053c02": "不識萬法元由去。所以云。亦復不知何者是火。何者",
    "X73n1447_001:0053c03": "為舍。云何為失。但東西馳走。視父而已。諸仁者。直須",
    "X73n1447_001:0053c04": "且學。了取這般事。所以諸聖云。欲證無生理當了現",
    "X73n1447_001:0053c05": "前因此事是麤淺底法門。若見不到。成甚麼出家。作",
    "X73n1447_001:0053c06": "麼生學佛法。何以。為你不了目前諸法。被外境所惑。",
    "X73n1447_001:0053c07": "從上古人亦多方便。垂示後來。向你道心如工畵師。",
    "X73n1447_001:0053c08": "能畵諸世間之法。諸法所生。唯心所現。無一法不從",
    "X73n1447_001:0053c09": "你心所現。皆是汝心畵成。無有一法自然建立。諸仁",
    "X73n1447_001:0053c10": "者。到這裏合作麼生。等閑無事。將古人言句。飜覆體",
    "X73n1447_001:0053c11": "究看是什麼道理。此事甚許你用心學得。日夜推窮",
    "X73n1447_001:0053c12": "將去。無有不會者。得了莫將為事始得且是了得一",
    "X73n1447_001:0053c13": "般事。若是祖師門下。猶隔一重關。往日趙州和尚侍",
    "X73n1447_001:0053c14": "者報云。大王來也。州起立祗揖云。大王萬福。侍者云",
    "X73n1447_001:0053c15": "未在三門下也。州云又道來也。諸仁者。是箇甚麼道",
    "X73n1447_001:0053c16": "理。且道趙州和尚彼時還識趙王也無。還見得麼。每",
    "X73n1447_001:0053c17": "日諸兄弟。如此浩浩地上來這裏。忽若問著佗繩床",
    "X73n1447_001:0053c18": "近日如何。無箇兄弟向這裏下一轉語。當知不易。諸",
    "X73n1447_001:0053c19": "仁者。況此事是箇甚麼漸次在。尚乃百十人中無一",
    "X73n1447_001:0053c20": "兩人見到。雖則如此。假饒你一一見得了了分明去。",
    "X73n1447_001:0053c21": "在諸仁者自己分上。暨箇甚麼在。總喚作認影為頭。",
    "X73n1447_001:0053c22": "與你自己了無交涉。然雖如此。若能覰得破衲僧門",
    "X73n1447_001:0053c23": "下。許你具一隻眼。參。珍重。",
    "X73n1447_001:0053c24": "偈頌",
    "X73n1447_001:0054a01": "知見謠",
    "X73n1447_001:0054a02": "莫莫莫。大丈夫何太錯。無端咀嚼野狐涎。滿肚知見",
    "X73n1447_001:0054a03": "無處著。縱然成現夢還家。物外超然謾斟酌。重玄權",
    "X73n1447_001:0054a04": "要騁縱橫。逆順機鋒過電爍。恰如狂鬼亂心神。又似",
    "X73n1447_001:0054a05": "良人中毒藥。審須聽急吐却。熱病覺來方索索。不論",
    "X73n1447_001:0054a06": "日本與西天。說甚須彌頭倒卓。徒將管見自欺瞞。枉",
    "X73n1447_001:0054a07": "把禪流眼睛[翟*殳]。忠言逆耳為童蒙。作者聞之任貶剝。",
    "X73n1447_001:0054a08": "莫莫莫。開口向君早是錯。又更問。莫莫莫。琉璃缾貯",
    "X73n1447_001:0054a09": "穢惡。甘露味變毒藥。莫莫莫。荊棘林裏野狐狸。走出",
    "X73n1447_001:0054a10": "荒郊又被縳。淨地上死屍橫路著。天魔外道頭卓朔。",
    "X73n1447_001:0054a11": "莫莫莫。三世諸佛鼻孔長。六代祖師眼皮薄。矢上加",
    "X73n1447_001:0054a12": "尖尖更尖。一任嘍囉空戲謔。十萬八千臾鄯那。爭似",
    "X73n1447_001:0054a13": "儂家莫莫莫。",
    "X73n1447_001:0054a14": "師有頌與官人",
    "X73n1447_001:0054a15": "一片白雲去復來。兩片白雲來復去。白雲來去幾千",
    "X73n1447_001:0054a16": "回。豁達虗空無所住。無所住。赴感隨緣還有據。殷勤",
    "X73n1447_001:0054a17": "為報道中人。佛與眾生無異路。",
    "X73n1447_001:0054a18": "牧牛歌",
    "X73n1447_001:0054a19": "起去來天欲曉。披蓑戴笠傍門闌。騎得牯牛入荒草。",
    "X73n1447_001:0054a20": "東西南北盡佗遊。老嬾青黃一任齩。日已高牛已飽。",
    "X73n1447_001:0054a21": "蘆笛橫吹歸去好。麥飯酸漿恣意餐。摩挱觜口和衣倒。",
    "X73n1447_001:0054a22": "回法嗣弟子",
    "X73n1447_001:0054a23": "若真師子兒。方能師子吼。百獸盡潛蹤。象王亦奔走。",
    "X73n1447_001:0054a24": "匝地布風霜。滿天麗星斗。胡為何理耶。三目又益口。",
    "X73n1447_001:0054b01": "官人乞頌",
    "X73n1447_001:0054b02": "路僻遊人少。山高石像閑。朝賢如借問。遙指白雲間。",
    "X73n1447_001:0054b03": "與范文正公",
    "X73n1447_001:0054b04": "丈夫各負冲天氣。莫認虗名汙自身。撒手直須千聖",
    "X73n1447_001:0054b05": "外。纖毫不盡眼中塵。",
    "X73n1447_001:0054b06": "辭世",
    "X73n1447_001:0054b07": "天地本同根。鳥飛空有跡。雪伴老僧行。須彌撼金錫。",
    "X73n1447_001:0054b08": "乙酉冬至四。靈光一點赤。珍重會中人。般若波羅蜜。",
    "X73n1447_001:0054b10": "古禪師語錄(終)",
    "X73n1447_001:0054b14": "饒州薦福承古禪師。操行高潔。稟性虗明參大光敬",
    "X73n1447_001:0054b15": "玄禪師。乃曰。祇是箇草裏漢。遂參福嚴雅和尚。又曰。",
    "X73n1447_001:0054b16": "祇是箇脫灑衲僧。由是終日默然。深究先德洪規。一",
    "X73n1447_001:0054b17": "日覽雲門語。忽然發悟。自此韜藏。不求名聞。棲止雲",
    "X73n1447_001:0054b18": "居弘覺禪師塔所。四方學者奔湊。因稱古塔主也。景",
    "X73n1447_001:0054b19": "祐四年。范公仲淹出守鄱陽。聞師道德。請居薦福。開",
    "X73n1447_001:0054b20": "闡宗風。僧問。大善知識將何為人。師曰。莫。曰恁麼則",
    "X73n1447_001:0054b21": "有問有答去也。師曰莫。問青青翠竹盡是真如。鬱鬱",
    "X73n1447_001:0054b22": "黃花無非般若。如何是般若。師曰。黃泉無老少。曰春",
    "X73n1447_001:0054b23": "來草自青。師曰。聲名不朽。曰若然者碧眼胡僧也皺",
    "X73n1447_001:0054b24": "眉。師曰。退後三步。僧曰苦。師云吽吽。問。臨濟舉拂。學",
    "X73n1447_001:0054c01": "人舉拳。是同是別。師曰。訛言亂眾。曰恁麼則依令而",
    "X73n1447_001:0054c02": "行也。師曰。天涯海角。問。一喝分賓主。照用一時行。此",
    "X73n1447_001:0054c03": "意如何。師曰。乾柴濕茭。僧便喝。師曰。紅燄炎天。上堂。",
    "X73n1447_001:0054c04": "夫出家者。為無為法。無為法中。無利益。無功德。近來",
    "X73n1447_001:0054c05": "出家人。貪著福慧。與道全乖。若為福慧。須至明心。若",
    "X73n1447_001:0054c06": "要達道。無汝用心處。所以常勸諸人。莫學佛法。但自",
    "X73n1447_001:0054c07": "休心。利根者畫時解脫。鈍根者或三五年。遠不過十",
    "X73n1447_001:0054c08": "年。若不悟去。老僧與你入拔舌地獄。參(五灯嚴統第十六卷)。",
    "X73n1447_001:0054c09": "昔有一老宿住菴。於門上書心字。於牕上書心字。於",
    "X73n1447_001:0054c10": "壁上書心字。",
    "X73n1447_001:0054c11": "法眼云。門上但書門字。牕上但書牕字。壁上但書",
    "X73n1447_001:0054c12": "壁字。玄覺云。門上不要書門字。牕上不要書牕字。",
    "X73n1447_001:0054c13": "壁上不要書壁字。何故。字義炳然(五燈嚴統第十六卷未詳法嗣)。",
    "X73n1447_001:0054c14": "題古塔主論三玄三要法門",
    "X73n1447_001:0054c15": "古塔主著論呵諸方。但解知見。未明道眼。予初駭之。",
    "X73n1447_001:0054c16": "及觀其論三玄三要之義。援引諸家證左甚明。而曰",
    "X73n1447_001:0054c17": "豈特臨濟用此法門。殆是三世如來之法式也。僧輙",
    "X73n1447_001:0054c18": "問曰。師論三玄法門。名既有三。其語亦異。切不相離。",
    "X73n1447_001:0054c19": "而臨濟本曰。一句中具三玄。一玄中具三要。有玄有",
    "X73n1447_001:0054c20": "要。何以辯明之。古氣索良久。引金剛般若經云。一切",
    "X73n1447_001:0054c21": "諸佛。及諸佛阿耨多羅三藐三菩提法。皆從此經出。",
    "X73n1447_001:0054c22": "又首楞嚴云。於一毫端。現寶王剎。坐微塵裡。轉大法",
    "X73n1447_001:0054c23": "輪等義對之。曰理性無邊。事相無邊。雜而不參。混而",
    "X73n1447_001:0054c24": "不一。何疑一句之中不具三玄三要耶。予獨不曉金",
    "X73n1447_001:0055a01": "剛般若首楞嚴等義。非知見乎。且諸經之旨既具。臨",
    "X73n1447_001:0055a02": "濟安得蹤跡之而建立哉。古方呵知見。而自語相違。",
    "X73n1447_001:0055a03": "可笑也。盤山寶積禪師曰。道本無體。因道而求名。道",
    "X73n1447_001:0055a04": "本無名。因名而立號。若言即心即佛。今時未入玄微。",
    "X73n1447_001:0055a05": "若言非心非佛。猶是指蹤之極。則向上一路。千聖不",
    "X73n1447_001:0055a06": "傳。學者勞形。如猿捉影。盤山蓋形容三玄三要者。雲",
    "X73n1447_001:0055a07": "居云。譬如獵犬尋香嗅迹而去。忽若羚羊挂角時。莫",
    "X73n1447_001:0055a08": "道迹。香亦無矣。同安曰。涅槃城裡尚猶危。陌路相逢",
    "X73n1447_001:0055a09": "勿定期。權挂垢衣云是佛。却裝珍御復名誰。木人夜",
    "X73n1447_001:0055a10": "半穿靴去。石女天明戴帽歸。萬古碧潭空界月。再三",
    "X73n1447_001:0055a11": "撈摝始應知。又形容盤山之語。而三玄三要之旨。益",
    "X73n1447_001:0055a12": "微矣。古乃又引教乘。以解釋之。吾無以徵其失。將撼",
    "X73n1447_001:0055a13": "臨濟起。而使痛叱之。乃快也。",
    "X73n1447_001:0055a14": "題古塔主兩種自己",
    "X73n1447_001:0055a15": "僧承古與施秘丞。論自己有二。曰。有空劫時自己。有",
    "X73n1447_001:0055a16": "今時日用自己。學者以其有叢林時舉。讀之疑怖。曰。",
    "X73n1447_001:0055a17": "豈一阿難而成兩佛耶。余聞。世尊於首楞嚴會上。謂",
    "X73n1447_001:0055a18": "阿難曰。譬如琴瑟箜篌琵琶。雖有妙音。若無妙指。終",
    "X73n1447_001:0055a19": "莫能發。寶覺真心。各各圓滿。如我按指。海印發光。汝",
    "X73n1447_001:0055a20": "暫舉心。塵勞先起。其說不過以善用不善用為異。不",
    "X73n1447_001:0055a21": "聞析而為兩種也。而古公立二自己。過矣。祖師之門。",
    "X73n1447_001:0055a22": "其論法方徵言語之際。略滯疑似者。隨而救之。如鳥",
    "X73n1447_001:0055a23": "飛空。弗住弗著。如六祖謂永嘉曰。汝甚得無生之意。",
    "X73n1447_001:0055a24": "對曰。無生豈有意耶。又問讓公。什麼物與麼來。對曰。",
    "X73n1447_001:0055b01": "說似一物即不中。自是觀之。古葢吾法中罪人。而自",
    "X73n1447_001:0055b02": "以能嗣雲門。其自欺欺人之狀。不窮而自露也(右二段出",
    "X73n1447_001:0055b03": "于石門文字禪第二十五卷)。"
}