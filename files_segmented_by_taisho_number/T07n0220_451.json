{
    "T07n0220_451:0274a22": "大般若波羅蜜多經卷第四百五",
    "T07n0220_451:0274a23": "十一",
    "T07n0220_451:0274a25": "三藏法師玄奘奉　詔譯",
    "T07n0220_451:0274a26": "第二分夢行品第五十六",
    "T07n0220_451:0274a27": "爾時，具壽舍利子問善現言：「若菩薩摩訶薩",
    "T07n0220_451:0274a28": "夢中行此三三摩地，於深般若波羅蜜多有",
    "T07n0220_451:0274a29": "增益不？」善現答言：「若菩薩摩訶薩晝時行此",
    "T07n0220_451:0274b01": "三三摩地，於深般若波羅蜜多有增益者，彼",
    "T07n0220_451:0274b02": "夢中行亦有增益。何以故？舍利子！晝與夢",
    "T07n0220_451:0274b03": "中無差別故。舍利子！若菩薩摩訶薩晝行般",
    "T07n0220_451:0274b04": "若波羅蜜多，既名修習甚深般若波羅蜜多，",
    "T07n0220_451:0274b05": "是菩薩摩訶薩夢行般若波羅蜜多，亦名修",
    "T07n0220_451:0274b06": "習甚深般若波羅蜜多三三摩地，於深般若",
    "T07n0220_451:0274b07": "波羅蜜多能為增益應亦如是。」時，舍利子問",
    "T07n0220_451:0274b08": "善現言：「諸菩薩摩訶薩夢中造業為有增益",
    "T07n0220_451:0274b09": "有損減不？佛說有為虛妄不實如夢所造，云",
    "T07n0220_451:0274b10": "何彼業能有增益亦有損減？所以者何？非於",
    "T07n0220_451:0274b11": "夢中所造諸業能有增減，要至覺時憶想分",
    "T07n0220_451:0274b12": "別夢中所造，乃有增益或有損減。」善現答言：",
    "T07n0220_451:0274b13": "「諸有晝日斷他命已，於夜夢中憶想分別深",
    "T07n0220_451:0274b14": "自慶快，或復有人夢斷他命，謂在覺時生大",
    "T07n0220_451:0274b15": "歡喜，如是二業於意云何？」時，舍利子問善現",
    "T07n0220_451:0274b16": "言：「無所緣事，若思若業俱不得生，要有所緣",
    "T07n0220_451:0274b17": "思業方起，夢中思業緣何而生？」善現答言：「若",
    "T07n0220_451:0274b18": "夢、若覺無所緣事思業不生，要有所緣思業",
    "T07n0220_451:0274b19": "方起。何以故？舍利子！要於見聞覺知法中",
    "T07n0220_451:0274b20": "有覺慧轉，由此起染或復起淨。若無見聞覺",
    "T07n0220_451:0274b21": "知，諸法無覺慧轉亦無染淨。由此故知若夢、",
    "T07n0220_451:0274b22": "若覺有所緣事思業方生，無所緣事思業不",
    "T07n0220_451:0274b23": "起。」時，舍利子問善現言：「佛說思業皆離自性，",
    "T07n0220_451:0274b24": "云何可言有所緣起？」善現答言：「雖諸思業及",
    "T07n0220_451:0274b25": "所緣事皆自性空，而由自心取相分別，故說",
    "T07n0220_451:0274b26": "思業有所緣生，若無所緣思業不起。」時，舍利",
    "T07n0220_451:0274b27": "子問善現言：「若菩薩摩訶薩夢中修行布施、",
    "T07n0220_451:0274b28": "淨戒、安忍、精進、靜慮、般若波羅蜜多，持此善",
    "T07n0220_451:0274b29": "根與諸有情平等共有迴向無上正等菩提，",
    "T07n0220_451:0274c01": "是菩薩摩訶薩為實迴向所求無上正等覺",
    "T07n0220_451:0274c02": "不？」善現報言：「慈氏菩薩久已得受無上菩提",
    "T07n0220_451:0274c03": "不退轉記，唯隔一生定當作佛，善能酬答一",
    "T07n0220_451:0274c04": "切問難，現在此會宜請問之，補處慈尊定",
    "T07n0220_451:0274c05": "應為答。」時，舍利子如善現言：「恭敬請問慈氏",
    "T07n0220_451:0274c06": "菩薩。」時，慈氏菩薩語舍利子言：「謂何等名慈",
    "T07n0220_451:0274c07": "氏能答？為色耶？為受、想、行、識耶？為色空耶？",
    "T07n0220_451:0274c08": "為受、想、行、識空耶？且色不能答，受、想、行、識亦",
    "T07n0220_451:0274c09": "不能答，色空不能答，受、想、行、識空亦不能答。",
    "T07n0220_451:0274c10": "何以故？舍利子！我都不見有法能答，我都",
    "T07n0220_451:0274c11": "不見有法所答，答處、答時及由此答亦皆不",
    "T07n0220_451:0274c12": "見，我都不見有法能記，我都不見有法所記，",
    "T07n0220_451:0274c13": "記處、記時及由此記亦皆不見。所以者何？以",
    "T07n0220_451:0274c14": "一切法本性皆空，都無所有無二無別，畢竟",
    "T07n0220_451:0274c15": "推徵不可得故。」",
    "T07n0220_451:0274c16": "爾時具壽舍利子，復問慈氏菩薩摩訶薩言：",
    "T07n0220_451:0274c17": "「仁者所證法為如所說不？」慈氏菩薩摩訶薩",
    "T07n0220_451:0274c18": "言：「我所證法非如所說。何以故？舍利子！我",
    "T07n0220_451:0274c19": "所證法不可說故。」時，舍利子便作是念：「慈氏",
    "T07n0220_451:0274c20": "菩薩智慧深廣，修一切種布施、淨戒、安忍、精",
    "T07n0220_451:0274c21": "進、靜慮、般若波羅蜜多久已圓滿，用無所得",
    "T07n0220_451:0274c22": "而為方便，於所問難能如是答。」爾時，佛告舍",
    "T07n0220_451:0274c23": "利子言：「於意云何？汝由是法證阿羅漢果，為",
    "T07n0220_451:0274c24": "見此法性是可說不？」舍利子言：「不也！世尊！」佛",
    "T07n0220_451:0274c25": "告舍利子：「諸菩薩摩訶薩行深般若波羅蜜",
    "T07n0220_451:0274c26": "多，所證法性亦復如是，不可宣說。舍利子！是",
    "T07n0220_451:0274c27": "菩薩摩訶薩不作是念：『我由此法於其無上",
    "T07n0220_451:0274c28": "正等菩提已得受記。』不作是念：『我由此法當",
    "T07n0220_451:0274c29": "證無上正等菩提。』舍利子！是菩薩摩訶薩行",
    "T07n0220_451:0275a01": "深般若波羅蜜多不生猶預：『我於無上正等",
    "T07n0220_451:0275a02": "菩提為得不得？』但作是念：『我於無上正等菩",
    "T07n0220_451:0275a03": "提定當證得。』舍利子！是菩薩摩訶薩行深般",
    "T07n0220_451:0275a04": "若波羅蜜多聞甚深法，其心不驚、不恐、不怖、",
    "T07n0220_451:0275a05": "不沈、不沒、亦不憂悔，決定自知：我當證得所",
    "T07n0220_451:0275a06": "求無上正等菩提，利樂有情窮未來際。」",
    "T07n0220_451:0275a07": "第二分願行品第五十七",
    "T07n0220_451:0275a08": "爾時，佛告具壽善現：「有菩薩摩訶薩修行布",
    "T07n0220_451:0275a09": "施波羅蜜多，見諸有情飢渴所逼，衣服弊壞，",
    "T07n0220_451:0275a10": "臥具乏少，所欲資財皆不如意。見此事已作",
    "T07n0220_451:0275a11": "是思惟：『我當云何拔濟如是諸有情類，令離",
    "T07n0220_451:0275a12": "慳貪，無所匱乏？』既思惟已作是願言：『我當精",
    "T07n0220_451:0275a13": "勤無所顧戀，修行布施波羅蜜多，成熟有情、",
    "T07n0220_451:0275a14": "嚴淨佛土，令速圓滿疾證無上正等菩提，我",
    "T07n0220_451:0275a15": "佛土中得無如是資具匱乏諸有情類。如四",
    "T07n0220_451:0275a16": "大王眾天乃至他化自在天，受用種種上妙樂",
    "T07n0220_451:0275a17": "具，我佛土中諸有情類，亦受種種上妙樂具。』",
    "T07n0220_451:0275a18": "善現！是菩薩摩訶薩由此布施波羅蜜多，速",
    "T07n0220_451:0275a19": "得圓滿疾證無上正等菩提。「復次，善現！有",
    "T07n0220_451:0275a20": "菩薩摩訶薩修行淨戒波羅蜜多，見諸有情",
    "T07n0220_451:0275a21": "煩惱熾盛，更相殺害乃至邪見，由此因緣短",
    "T07n0220_451:0275a22": "壽多病，顏容顦顇無有威德，資財匱乏生下",
    "T07n0220_451:0275a23": "賤家，支體缺減眾事鄙穢。見此事已作是思",
    "T07n0220_451:0275a24": "惟：『我當云何拔濟如是諸有情類，令其遠離",
    "T07n0220_451:0275a25": "諸惡業果？』既思惟已作是願言：『我當精勤無",
    "T07n0220_451:0275a26": "所顧戀，修行淨戒波羅蜜多，成熟有情、嚴淨",
    "T07n0220_451:0275a27": "佛土，令速圓滿疾證無上正等菩提，我佛土",
    "T07n0220_451:0275a28": "中得無如是眾惡業果諸有情類，一切有情",
    "T07n0220_451:0275a29": "皆行十善，受長壽等殊勝果報。』善現！是菩",
    "T07n0220_451:0275b01": "薩摩訶薩由此淨戒波羅蜜多，速得圓滿疾",
    "T07n0220_451:0275b02": "證無上正等菩提。「復次，善現！有菩薩摩訶薩",
    "T07n0220_451:0275b03": "修行安忍波羅蜜多，見諸有情更相忿恚，口",
    "T07n0220_451:0275b04": "出矛[矛*贊]毀罵凌辱，以刀杖等互相殘害，乃至",
    "T07n0220_451:0275b05": "斷命惡心不捨。見此事已作是思惟：『我當云",
    "T07n0220_451:0275b06": "何拔濟如是諸有情類，令其遠離如是諸惡？』",
    "T07n0220_451:0275b07": "既思惟已作是願言：『我當精勤無所顧戀，修",
    "T07n0220_451:0275b08": "行安忍波羅蜜多，成熟有情、嚴淨佛土，令速",
    "T07n0220_451:0275b09": "圓滿疾證無上正等菩提，我佛土中得無如",
    "T07n0220_451:0275b10": "是煩惱惡業諸有情類，一切有情展轉相視",
    "T07n0220_451:0275b11": "如父如母、兄弟姊妹、妻子眷屬，不相乖違。』善",
    "T07n0220_451:0275b12": "現！是菩薩摩訶薩由此安忍波羅蜜多，速得",
    "T07n0220_451:0275b13": "圓滿疾證無上正等菩提。「復次，善現！有菩",
    "T07n0220_451:0275b14": "薩摩訶薩修行精進波羅蜜多，見諸有情懈",
    "T07n0220_451:0275b15": "怠懶惰，不勤精進，棄捨三乘，亦不能修人、天",
    "T07n0220_451:0275b16": "善業。見此事已作是思惟：『我當云何拔濟如",
    "T07n0220_451:0275b17": "是諸有情類，令其遠離懶惰懈怠？』既思惟已",
    "T07n0220_451:0275b18": "作是願言：『我當精勤無所顧戀，修行精進波",
    "T07n0220_451:0275b19": "羅蜜多，成熟有情、嚴淨佛土，令速圓滿疾證",
    "T07n0220_451:0275b20": "無上正等菩提，我佛土中得無如是懶惰懈",
    "T07n0220_451:0275b21": "怠諸有情類，一切有情精進勇猛，勤修善趣",
    "T07n0220_451:0275b22": "及三乘因，生人、天中速證解脫。』善現！是菩",
    "T07n0220_451:0275b23": "薩摩訶薩由此精進波羅蜜多，速得圓滿疾",
    "T07n0220_451:0275b24": "證無上正等菩提。「復次，善現！有菩薩摩訶薩",
    "T07n0220_451:0275b25": "修行靜慮波羅蜜多，見諸有情五蓋所覆，失",
    "T07n0220_451:0275b26": "諸靜慮、無量、無色。見此事已，作是思惟：『我",
    "T07n0220_451:0275b27": "當云何拔濟如是諸有情類，令其遠離諸蓋",
    "T07n0220_451:0275b28": "散動？』既思惟已作是願言：『我當精勤無所顧",
    "T07n0220_451:0275b29": "戀，修行靜慮波羅蜜多，成熟有情、嚴淨佛土，",
    "T07n0220_451:0275c01": "令速圓滿疾證無上正等菩提，我佛土中得",
    "T07n0220_451:0275c02": "無如是具蓋散動諸有情類，一切有情自在",
    "T07n0220_451:0275c03": "入出諸靜慮等微妙勝定。』善現！是菩薩摩訶",
    "T07n0220_451:0275c04": "薩由此靜慮波羅蜜多，速得圓滿疾證無上",
    "T07n0220_451:0275c05": "正等菩提。「復次，善現！有菩薩摩訶薩修行般",
    "T07n0220_451:0275c06": "若波羅蜜多，見諸有情愚癡惡慧，於世、出世",
    "T07n0220_451:0275c07": "正見俱失，撥無善惡業及業果，執斷、執常、執",
    "T07n0220_451:0275c08": "一、執異俱不俱等種種邪法。見此事已作是",
    "T07n0220_451:0275c09": "思惟：『我當云何拔濟如是諸有情類，令其遠",
    "T07n0220_451:0275c10": "離惡見邪執？』既思惟已作是願言：『我當精勤",
    "T07n0220_451:0275c11": "無所顧戀，修行般若波羅蜜多，成熟有情、嚴",
    "T07n0220_451:0275c12": "淨佛土，令速圓滿疾證無上正等菩提，我佛",
    "T07n0220_451:0275c13": "土中得無如是惡慧邪執諸有情類，一切有",
    "T07n0220_451:0275c14": "情成就正見，種種妙慧具足莊嚴。』善現！是",
    "T07n0220_451:0275c15": "菩薩摩訶薩由此般若波羅蜜多，速得圓滿",
    "T07n0220_451:0275c16": "疾證無上正等菩提。」",
    "T07n0220_451:0275c17": "「復次，善現！有菩薩摩訶薩具修六種波羅蜜",
    "T07n0220_451:0275c18": "多，見諸有情三聚差別。見此事已作是思惟：",
    "T07n0220_451:0275c19": "『我當云何方便濟拔諸有情類，令離邪定及",
    "T07n0220_451:0275c20": "不定聚？』既思惟已作是願言：『我當精勤無所",
    "T07n0220_451:0275c21": "顧戀，修行六種波羅蜜多，成熟有情、嚴淨佛",
    "T07n0220_451:0275c22": "土，令速圓滿疾證無上正等菩提，我佛土中",
    "T07n0220_451:0275c23": "得無邪定及不定名，一切有情皆住正定。』善",
    "T07n0220_451:0275c24": "現！是菩薩摩訶薩由此六種波羅蜜多，速得",
    "T07n0220_451:0275c25": "圓滿疾能證得一切智智。」「復次，善現！有菩",
    "T07n0220_451:0275c26": "薩摩訶薩具修六種波羅蜜多，見諸有情墮",
    "T07n0220_451:0275c27": "三惡趣受諸劇苦。見此事已作是思惟：『我當",
    "T07n0220_451:0275c28": "云何方便濟拔，令其永離三惡趣苦？』既思惟",
    "T07n0220_451:0275c29": "已作是願言：『我當精勤無所顧戀，修行六種",
    "T07n0220_451:0276a01": "波羅蜜多，成熟有情、嚴淨佛土，令速圓滿疾",
    "T07n0220_451:0276a02": "證無上正等菩提，我佛土中得無如是三惡",
    "T07n0220_451:0276a03": "趣名，一切有情皆善趣攝。』善現！是菩薩摩",
    "T07n0220_451:0276a04": "訶薩由此六種波羅蜜多，速得圓滿疾能證",
    "T07n0220_451:0276a05": "得一切智智。」「復次，善現！有菩薩摩訶薩具修",
    "T07n0220_451:0276a06": "六種波羅蜜多，見諸有情由惡業障，所居大",
    "T07n0220_451:0276a07": "地高下不平，塠阜溝坑，穢草株杌，毒刺荊棘，",
    "T07n0220_451:0276a08": "不淨充滿。見此事已作是思惟：『我當云何方",
    "T07n0220_451:0276a09": "便濟拔諸有情類，令永滅除諸惡業障，所居",
    "T07n0220_451:0276a10": "之處地平如掌，無諸穢草株杌等事？』既思惟",
    "T07n0220_451:0276a11": "已作是願言：『我當精勤無所顧戀，修行六種",
    "T07n0220_451:0276a12": "波羅蜜多，成熟有情、嚴淨佛土，令速圓滿疾",
    "T07n0220_451:0276a13": "證無上正等菩提，我佛土中得無如是諸雜",
    "T07n0220_451:0276a14": "穢業，所感大地平坦莊嚴，豐諸花果甚可愛",
    "T07n0220_451:0276a15": "樂。』善現！是菩薩摩訶薩由此六種波羅蜜多，",
    "T07n0220_451:0276a16": "速得圓滿疾能證得一切智智。」「復次，善現！有",
    "T07n0220_451:0276a17": "菩薩摩訶薩具修六種波羅蜜多，見諸有情",
    "T07n0220_451:0276a18": "薄福德故，所居大地無諸珍寶，唯有種種土",
    "T07n0220_451:0276a19": "石瓦礫。見此事已作是思惟：『我當云何濟拔",
    "T07n0220_451:0276a20": "如是多罪少福諸有情類，令所居處豐饒珍",
    "T07n0220_451:0276a21": "寶？』既思惟已作是願言：『我當精勤無所顧戀，",
    "T07n0220_451:0276a22": "修行六種波羅蜜多，成熟有情、嚴淨佛土，令",
    "T07n0220_451:0276a23": "速圓滿疾證無上正等菩提，我佛土中得無",
    "T07n0220_451:0276a24": "如是多罪少福諸有情類，金沙布地，處處皆",
    "T07n0220_451:0276a25": "有吠琉璃等眾妙珍奇，有情受用不生染著。』",
    "T07n0220_451:0276a26": "善現！是菩薩摩訶薩由此六種波羅蜜多，速",
    "T07n0220_451:0276a27": "得圓滿疾能證得一切智智。",
    "T07n0220_451:0276a28": "「復次，善現！有菩薩摩訶薩具修六種波羅蜜",
    "T07n0220_451:0276a29": "多，見諸有情凡所攝受多生愛著，發起種種",
    "T07n0220_451:0276b01": "惡不善業。見此事已作是思惟：『我當云何濟",
    "T07n0220_451:0276b02": "拔如是多所攝受諸有情類，令其永離愛著",
    "T07n0220_451:0276b03": "惡業？』既思惟已作是願言：『我當精勤無所顧",
    "T07n0220_451:0276b04": "戀，修行六種波羅蜜多，成熟有情、嚴淨佛土，",
    "T07n0220_451:0276b05": "令速圓滿疾證無上正等菩提，我佛土中得",
    "T07n0220_451:0276b06": "無如是多所攝受諸有情類，一切有情於色",
    "T07n0220_451:0276b07": "聲等無所攝受不生愛著。』善現！是菩薩摩訶",
    "T07n0220_451:0276b08": "薩由此六種波羅蜜多，速得圓滿疾能證得",
    "T07n0220_451:0276b09": "一切智智。「復次，善現！有菩薩摩訶薩具修六",
    "T07n0220_451:0276b10": "種波羅蜜多，見諸有情有四色類貴賤差別，",
    "T07n0220_451:0276b11": "謂剎帝利、婆羅門等。見此事已作是思惟：『我",
    "T07n0220_451:0276b12": "當云何方便濟拔諸有情類，令無如是貴賤",
    "T07n0220_451:0276b13": "差別？』既思惟已作是願言：『我當精勤無所顧",
    "T07n0220_451:0276b14": "戀，修行六種波羅蜜多，成熟有情、嚴淨佛土，",
    "T07n0220_451:0276b15": "令速圓滿疾證無上正等菩提，我佛土中得",
    "T07n0220_451:0276b16": "無如是四種色類貴賤差別，一切有情同一",
    "T07n0220_451:0276b17": "色類，悉皆尊貴人趣所攝。』善現！是菩薩摩",
    "T07n0220_451:0276b18": "訶薩由此六種波羅蜜多，速得圓滿疾能證",
    "T07n0220_451:0276b19": "得一切智智。「復次，善現！有菩薩摩訶薩具修",
    "T07n0220_451:0276b20": "六種波羅蜜多，見諸有情有下、中、上家族差",
    "T07n0220_451:0276b21": "別。見此事已作是思惟：『我當云何方便濟拔",
    "T07n0220_451:0276b22": "諸有情類，令無如是下、中、上品家族差別？』既",
    "T07n0220_451:0276b23": "思惟已作是願言：『我當精勤無所顧戀，修行",
    "T07n0220_451:0276b24": "六種波羅蜜多，成熟有情、嚴淨佛土，令速圓",
    "T07n0220_451:0276b25": "滿疾證無上正等菩提，我佛土中得無如是",
    "T07n0220_451:0276b26": "下、中、上品家族差別，一切有情皆同上品。』善",
    "T07n0220_451:0276b27": "現！是菩薩摩訶薩由此六種波羅蜜多，速得",
    "T07n0220_451:0276b28": "圓滿疾能證得一切智智。「復次，善現！有菩",
    "T07n0220_451:0276b29": "薩摩訶薩具修六種波羅蜜多，見諸有情端",
    "T07n0220_451:0276c01": "正醜陋形色差別。見此事已作是思惟：『我當",
    "T07n0220_451:0276c02": "云何方便濟拔諸有情類，令無如是端正醜",
    "T07n0220_451:0276c03": "陋形色差別？』既思惟已作是願言：『我當精勤",
    "T07n0220_451:0276c04": "無所顧戀，修行六種波羅蜜多，成熟有情、嚴",
    "T07n0220_451:0276c05": "淨佛土，令速圓滿疾證無上正等菩提，我佛",
    "T07n0220_451:0276c06": "土中得無如是端正醜陋形色差別諸有情",
    "T07n0220_451:0276c07": "類，一切有情皆真金色，端嚴殊妙眾所樂見，",
    "T07n0220_451:0276c08": "成就第一圓滿淨色。』善現！是菩薩摩訶薩由",
    "T07n0220_451:0276c09": "此六種波羅蜜多，速得圓滿疾能證得一切",
    "T07n0220_451:0276c10": "智智。「復次，善現！有菩薩摩訶薩具修六種波",
    "T07n0220_451:0276c11": "羅蜜多，見諸有情繫屬主宰，諸有所作不得",
    "T07n0220_451:0276c12": "自在。見此事已作是思惟：『我當云何方便濟",
    "T07n0220_451:0276c13": "拔諸有情類令得自在？』既思惟已作是願言：",
    "T07n0220_451:0276c14": "『我當精勤無所顧戀，修行六種波羅蜜多，成",
    "T07n0220_451:0276c15": "熟有情、嚴淨佛土，令速圓滿疾證無上正等",
    "T07n0220_451:0276c16": "菩提，我佛土中諸有情類得無主宰，諸有所",
    "T07n0220_451:0276c17": "作皆得自在，乃至不見主宰形像，亦復不聞",
    "T07n0220_451:0276c18": "主宰名字，唯有如來、應、正等覺，以法統攝名",
    "T07n0220_451:0276c19": "為法王。』善現！是菩薩摩訶薩由此六種波羅",
    "T07n0220_451:0276c20": "蜜多，速得圓滿疾能證得一切智智。「復次，善",
    "T07n0220_451:0276c21": "現！有菩薩摩訶薩具修六種波羅蜜多，見諸",
    "T07n0220_451:0276c22": "有情有地獄等諸趣差別。見此事已作是思",
    "T07n0220_451:0276c23": "惟：『我當云何濟拔如是諸有情類，令無善惡",
    "T07n0220_451:0276c24": "諸趣差別？』既思惟已作是願言：『我當精勤無",
    "T07n0220_451:0276c25": "所顧戀，修行六種波羅蜜多，成熟有情、嚴淨",
    "T07n0220_451:0276c26": "佛土，令速圓滿疾證無上正等菩提，我佛土",
    "T07n0220_451:0276c27": "中得無善惡諸趣差別，乃至無有地獄、傍生、",
    "T07n0220_451:0276c28": "鬼界、阿素洛、人、天名字，一切有情皆同一類",
    "T07n0220_451:0276c29": "等修一業，謂皆和合修行布施乃至般若波",
    "T07n0220_451:0277a01": "羅蜜多，安住內空乃至無性自性空，安住真",
    "T07n0220_451:0277a02": "如乃至不思議界，安住苦、集、滅、道聖諦，修行",
    "T07n0220_451:0277a03": "四念住乃至八聖道支，修行四靜慮、四無量、",
    "T07n0220_451:0277a04": "四無色定，修行八解脫、八勝處、九次第定、十",
    "T07n0220_451:0277a05": "遍處，修行空、無相、無願解脫門，修行陀羅尼",
    "T07n0220_451:0277a06": "門、三摩地門，修行五眼、六神通，修行佛十力",
    "T07n0220_451:0277a07": "乃至十八佛不共法，修行無忘失法、恒住捨",
    "T07n0220_451:0277a08": "性，修行一切智、道相智、一切相智，修行菩薩",
    "T07n0220_451:0277a09": "摩訶薩行及佛無上正等菩提。』善現！是菩薩",
    "T07n0220_451:0277a10": "摩訶薩由此六種波羅蜜多，速得圓滿疾能",
    "T07n0220_451:0277a11": "證得一切智智。「復次，善現！有菩薩摩訶薩具",
    "T07n0220_451:0277a12": "修六種波羅蜜多，見諸有情四生差別，所謂",
    "T07n0220_451:0277a13": "胎卵及濕化生。見此事已作是思惟：『我當云",
    "T07n0220_451:0277a14": "何方便濟拔令無如是四生差別？』既思惟已",
    "T07n0220_451:0277a15": "作是願言：『我當精勤無所顧戀，修行六種波",
    "T07n0220_451:0277a16": "羅蜜多，成熟有情、嚴淨佛土，令速圓滿疾證",
    "T07n0220_451:0277a17": "無上正等菩提，我佛土中得無如是四生差",
    "T07n0220_451:0277a18": "別，諸有情類皆同化生。』善現！是菩薩摩訶",
    "T07n0220_451:0277a19": "薩由此六種波羅蜜多，速得圓滿疾能證得",
    "T07n0220_451:0277a20": "一切智智。」",
    "T07n0220_451:0277a21": "「復次，善現！有菩薩摩訶薩具修六種波羅蜜",
    "T07n0220_451:0277a22": "多，見諸有情無五通慧，諸有所作不得自在。",
    "T07n0220_451:0277a23": "見此事已作是思惟：『我當云何方便濟拔皆",
    "T07n0220_451:0277a24": "令獲得五神通慧？』既思惟已作是願言：『我當",
    "T07n0220_451:0277a25": "精勤無所顧戀，修行六種波羅蜜多，成熟有",
    "T07n0220_451:0277a26": "情、嚴淨佛土，令速圓滿疾證無上正等菩提，",
    "T07n0220_451:0277a27": "我佛土中諸有情類，五神通慧皆得自在。』善",
    "T07n0220_451:0277a28": "現！是菩薩摩訶薩由此六種波羅蜜多，速得",
    "T07n0220_451:0277a29": "圓滿疾能證得一切智智。」「復次，善現！有菩",
    "T07n0220_451:0277b01": "薩摩訶薩具修六種波羅蜜多，見諸有情受",
    "T07n0220_451:0277b02": "用段食，身有種種大小便利，膿血臭穢甚可",
    "T07n0220_451:0277b03": "厭捨。見此事已作是思惟：『我當云何濟拔如",
    "T07n0220_451:0277b04": "是受用段食諸有情類，令其身中無諸便穢？』",
    "T07n0220_451:0277b05": "既思惟已作是願言：『我當精勤無所顧戀，修",
    "T07n0220_451:0277b06": "行六種波羅蜜多，成熟有情、嚴淨佛土，令速",
    "T07n0220_451:0277b07": "圓滿疾證無上正等菩提，我佛土中諸有情",
    "T07n0220_451:0277b08": "類，唯同受用妙法喜食，一切皆似極光淨天，",
    "T07n0220_451:0277b09": "內外身支無諸雜穢。』善現！是菩薩摩訶薩由",
    "T07n0220_451:0277b10": "此六種波羅蜜多，速得圓滿疾能證得一切",
    "T07n0220_451:0277b11": "智智。「復次，善現！有菩薩摩訶薩具修六種波",
    "T07n0220_451:0277b12": "羅蜜多，見諸有情身無光明，諸有所作須求",
    "T07n0220_451:0277b13": "外照。見此事已作是思惟：『我當云何方便濟",
    "T07n0220_451:0277b14": "拔諸有情類，令離如是無光明身？』既思惟已",
    "T07n0220_451:0277b15": "作是願言：『我當精勤無所顧戀，修行六種波",
    "T07n0220_451:0277b16": "羅蜜多，成熟有情、嚴淨佛土，令速圓滿疾證",
    "T07n0220_451:0277b17": "無上正等菩提，我佛土中諸有情類，身具光",
    "T07n0220_451:0277b18": "明不假外照。』善現！是菩薩摩訶薩由此六種",
    "T07n0220_451:0277b19": "波羅蜜多，速得圓滿疾能證得一切智智。「復",
    "T07n0220_451:0277b20": "次，善現！有菩薩摩訶薩具修六種波羅蜜多，",
    "T07n0220_451:0277b21": "見諸有情所居之土，有晝、有夜、有月、半月，時",
    "T07n0220_451:0277b22": "節歲數轉變非恒。見此事已作是思惟：『我當",
    "T07n0220_451:0277b23": "云何濟拔如是諸有情類，令所居處無晝夜",
    "T07n0220_451:0277b24": "等時節變易？』既思惟已作是願言：『我當精勤",
    "T07n0220_451:0277b25": "無所顧戀，修行六種波羅蜜多，成熟有情、嚴",
    "T07n0220_451:0277b26": "淨佛土，令速圓滿疾證無上正等菩提，我佛",
    "T07n0220_451:0277b27": "土中得無晝夜月半月等時節之名。』善現！是",
    "T07n0220_451:0277b28": "菩薩摩訶薩由此六種波羅蜜多，速得圓滿",
    "T07n0220_451:0277b29": "疾能證得一切智智。「復次，善現！有菩薩摩訶",
    "T07n0220_451:0277c01": "薩具修六種波羅蜜多，見諸有情壽量短促。",
    "T07n0220_451:0277c02": "見此事已作是思惟：『我當云何方便濟拔諸",
    "T07n0220_451:0277c03": "有情類，令離如是壽量短促？』既思惟已作是",
    "T07n0220_451:0277c04": "願言：『我當精勤無所顧戀，修行六種波羅蜜",
    "T07n0220_451:0277c05": "多，成熟有情、嚴淨佛土，令速圓滿疾證無上",
    "T07n0220_451:0277c06": "正等菩提，我佛土中諸有情類，壽量長遠劫",
    "T07n0220_451:0277c07": "數難知。』善現！是菩薩摩訶薩由此六種波羅",
    "T07n0220_451:0277c08": "蜜多，速得圓滿疾能證得一切智智。「復次，善",
    "T07n0220_451:0277c09": "現！有菩薩摩訶薩具修六種波羅蜜多，見諸",
    "T07n0220_451:0277c10": "有情身無相好。見此事已作是思惟：『我當云",
    "T07n0220_451:0277c11": "何方便濟拔諸有情類令得相好？』既思惟已",
    "T07n0220_451:0277c12": "作是願言：『我當精勤無所顧戀，修行六種波",
    "T07n0220_451:0277c13": "羅蜜多，成熟有情、嚴淨佛土，令速圓滿疾證",
    "T07n0220_451:0277c14": "無上正等菩提，我佛土中諸有情類，身具相",
    "T07n0220_451:0277c15": "好圓滿莊嚴，有情見之生淨妙喜。』善現！是",
    "T07n0220_451:0277c16": "菩薩摩訶薩由此六種波羅蜜多，速得圓滿",
    "T07n0220_451:0277c17": "疾能證得一切智智。「復次，善現！有菩薩摩訶",
    "T07n0220_451:0277c18": "薩具修六種波羅蜜多，見有情類離諸善根。",
    "T07n0220_451:0277c19": "見此事已作是思惟：『我當云何濟拔如是諸",
    "T07n0220_451:0277c20": "有情類令具善根？』既思惟已作是願言：『我當",
    "T07n0220_451:0277c21": "精勤無所顧戀，修行六種波羅蜜多，成熟有",
    "T07n0220_451:0277c22": "情、嚴淨佛土，令速圓滿疾證無上正等菩提，",
    "T07n0220_451:0277c23": "我佛土中諸有情類，一切成就勝妙善根，由",
    "T07n0220_451:0277c24": "此善根，能辦種種上妙供具供養諸佛，乘此",
    "T07n0220_451:0277c25": "福力隨所生處，復能供養諸佛世尊。』善現！是",
    "T07n0220_451:0277c26": "菩薩摩訶薩由此六種波羅蜜多，速得圓滿",
    "T07n0220_451:0277c27": "疾能證得一切智智。」「復次，善現！有菩薩摩訶",
    "T07n0220_451:0277c28": "薩具修六種波羅蜜多，見諸有情具身心病。",
    "T07n0220_451:0277c29": "身病有四，謂風、熱、痰、及諸雜病。心病亦四，謂",
    "T07n0220_451:0278a01": "貪、瞋、癡、及慢等病。見此事已作是思惟：『我當",
    "T07n0220_451:0278a02": "云何濟拔如是身心病苦諸有情類？』既思惟",
    "T07n0220_451:0278a03": "已作是願言：『我當精勤無所顧戀，修行六種",
    "T07n0220_451:0278a04": "波羅蜜多，成熟有情、嚴淨佛土，令速圓滿疾",
    "T07n0220_451:0278a05": "證無上正等菩提，我佛土中諸有情類，身心",
    "T07n0220_451:0278a06": "清淨無諸病苦乃至無有身心病名。』善現！是",
    "T07n0220_451:0278a07": "菩薩摩訶薩由此六種波羅蜜多，速得圓滿",
    "T07n0220_451:0278a08": "疾能證得一切智智。「復次，善現！有菩薩摩訶",
    "T07n0220_451:0278a09": "薩具修六種波羅蜜多，見諸有情種種意樂",
    "T07n0220_451:0278a10": "三乘差別。見此事已作是思惟：『我當云何方",
    "T07n0220_451:0278a11": "便濟拔諸有情類，令其棄捨二乘意樂，唯令",
    "T07n0220_451:0278a12": "樂趣無上大乘？』既思惟已作是願言：『我當精",
    "T07n0220_451:0278a13": "勤無所顧戀，修行六種波羅蜜多，成熟有情、",
    "T07n0220_451:0278a14": "嚴淨佛土，令速圓滿疾證無上正等菩提，我",
    "T07n0220_451:0278a15": "佛土中諸有情類，唯求無上正等菩提，不樂",
    "T07n0220_451:0278a16": "聲聞、獨覺乘果，乃至無有二乘之名。』善現！是",
    "T07n0220_451:0278a17": "菩薩摩訶薩由此六種波羅蜜多，速得圓滿",
    "T07n0220_451:0278a18": "疾能證得一切智智。「復次，善現！有菩薩摩訶",
    "T07n0220_451:0278a19": "薩具修六種波羅蜜多，見諸有情起增上慢，",
    "T07n0220_451:0278a20": "未得謂得未證謂證。見此事已作是思惟：『我",
    "T07n0220_451:0278a21": "當云何濟拔如是諸有情類，令其棄捨增上",
    "T07n0220_451:0278a22": "慢結？』既思惟已作是願言：『我當精勤無所顧",
    "T07n0220_451:0278a23": "戀，修行六種波羅蜜多，成熟有情、嚴淨佛土，",
    "T07n0220_451:0278a24": "令速圓滿疾證無上正等菩提，我佛土中得",
    "T07n0220_451:0278a25": "無如是增上慢者，一切有情離增上慢。』善現！",
    "T07n0220_451:0278a26": "是菩薩摩訶薩由此六種波羅蜜多，速得圓",
    "T07n0220_451:0278a27": "滿疾能證得一切智智。「復次，善現！有菩薩",
    "T07n0220_451:0278a28": "摩訶薩具修六種波羅蜜多，見有如來、應、正",
    "T07n0220_451:0278a29": "等覺光明壽量、弟子眾數皆有分限。見此事",
    "T07n0220_451:0278b01": "已作是思惟：『我當云何得光明壽量、弟子眾",
    "T07n0220_451:0278b02": "數皆無分限？』既思惟已作是願言：『我當精勤",
    "T07n0220_451:0278b03": "無所顧戀，修行六種波羅蜜多，成熟有情、嚴",
    "T07n0220_451:0278b04": "淨佛土，令速圓滿疾證無上正等菩提，令我",
    "T07n0220_451:0278b05": "爾時光明壽量、弟子眾數皆無分限。』善現！是",
    "T07n0220_451:0278b06": "菩薩摩訶薩由此六種波羅蜜多，速得圓滿",
    "T07n0220_451:0278b07": "疾能證得一切智智。」「復次，善現！有菩薩摩訶",
    "T07n0220_451:0278b08": "薩具修六種波羅蜜多，見有如來、應、正等覺",
    "T07n0220_451:0278b09": "所居之土周圓有量。見此事已作是思惟：『我",
    "T07n0220_451:0278b10": "當云何得所居土周圓無量？』既思惟已作是",
    "T07n0220_451:0278b11": "願言：『我當精勤無所顧戀，修行六種波羅蜜",
    "T07n0220_451:0278b12": "多，成熟有情、嚴淨佛土，令速圓滿疾證無上",
    "T07n0220_451:0278b13": "正等菩提，十方各如殑伽沙數大千世界合",
    "T07n0220_451:0278b14": "為一土，我住其中說法，教化無量無數無邊",
    "T07n0220_451:0278b15": "有情。』善現！是菩薩摩訶薩由此六種波羅蜜",
    "T07n0220_451:0278b16": "多，速得圓滿疾能證得一切智智。「復次，善",
    "T07n0220_451:0278b17": "現！有菩薩摩訶薩具修六種波羅蜜多，見諸",
    "T07n0220_451:0278b18": "有情生死長遠，諸有情界其數無邊。見此事",
    "T07n0220_451:0278b19": "已作是思惟：『生死邊際猶如虛空，諸有情界",
    "T07n0220_451:0278b20": "亦如虛空，雖無真實諸有情類，流轉生死及",
    "T07n0220_451:0278b21": "得解脫，而諸有情妄執為有，輪迴生死受苦",
    "T07n0220_451:0278b22": "無邊，我當云何方便濟拔？』既思惟已作是願",
    "T07n0220_451:0278b23": "言：『我當精勤無所顧戀，修行六種波羅蜜多，",
    "T07n0220_451:0278b24": "成熟有情、嚴淨佛土，令速圓滿疾證無上正",
    "T07n0220_451:0278b25": "等菩提，為諸有情說無上法，皆令解脫生死",
    "T07n0220_451:0278b26": "大苦，亦令證知生死解脫都無所有畢竟皆",
    "T07n0220_451:0278b27": "空。』善現！是菩薩摩訶薩由此六種波羅蜜多，",
    "T07n0220_451:0278b28": "速得圓滿疾能證得一切智智。」",
    "T07n0220_451:0278b29": "第二分殑伽天品第五十八",
    "T07n0220_451:0278c01": "爾時，眾中有一天女名殑伽天，從座而起，頂",
    "T07n0220_451:0278c02": "禮佛足，偏覆左肩右膝著地，合掌恭敬白言：",
    "T07n0220_451:0278c03": "「世尊！我當具修布施、淨戒、安忍、精進、靜慮、般",
    "T07n0220_451:0278c04": "若波羅蜜多，成熟有情、嚴淨佛土，所嚴淨土",
    "T07n0220_451:0278c05": "如今世尊為諸大眾於此般若波羅蜜多甚",
    "T07n0220_451:0278c06": "深經中所說土相一切圓滿。」時，殑伽天作是",
    "T07n0220_451:0278c07": "語已，即取種種金花、銀花、水陸生華及自嚴",
    "T07n0220_451:0278c08": "具，并持金色天衣一雙，恭敬至心奉散佛上，",
    "T07n0220_451:0278c09": "佛神力故上踊空中宛轉右旋，於佛頂上化",
    "T07n0220_451:0278c10": "成四柱四角寶臺，綺飾莊嚴甚可愛樂，於是",
    "T07n0220_451:0278c11": "天女持此善根與諸有情平等共有迴向無",
    "T07n0220_451:0278c12": "上正等菩提。爾時，世尊知彼天女志願深廣，",
    "T07n0220_451:0278c13": "即便微笑，諸佛法爾於微笑時，種種色光從",
    "T07n0220_451:0278c14": "面門出，今佛亦爾，從其面門放種種光，青黃",
    "T07n0220_451:0278c15": "赤白紅紫碧綠，遍照十方無量無邊諸佛世",
    "T07n0220_451:0278c16": "界，還來此土現大神變，繞佛三匝入佛頂中。",
    "T07n0220_451:0278c17": "時，阿難陀見聞是已，從座而起頂禮佛足，偏",
    "T07n0220_451:0278c18": "覆左肩右膝著地，合掌恭敬白言：「世尊！何因",
    "T07n0220_451:0278c19": "何緣現此微笑？諸佛現笑非無因緣。」爾時，世",
    "T07n0220_451:0278c20": "尊告慶喜曰：「今此天女於未來世當成如來、",
    "T07n0220_451:0278c21": "應、正等覺，劫名星喻，佛號金花。慶喜當知！",
    "T07n0220_451:0278c22": "今此天女即是最後所受女身，捨此身已便",
    "T07n0220_451:0278c23": "受男身，盡未來際不復為女。從此歿已生於",
    "T07n0220_451:0278c24": "東方不動如來、應、正等覺甚可愛樂佛國土",
    "T07n0220_451:0278c25": "中，於彼佛所勤修梵行，此女彼界便號金花，",
    "T07n0220_451:0278c26": "修諸菩薩摩訶薩行。慶喜當知！金花菩薩從",
    "T07n0220_451:0278c27": "不動佛世界歿已復生他方，從一佛土至一",
    "T07n0220_451:0278c28": "佛土，供養恭敬、尊重讚歎諸佛世尊，於生生",
    "T07n0220_451:0278c29": "處常不離佛，如轉輪王從一臺觀至一臺觀，",
    "T07n0220_451:0279a01": "歡娛受樂，乃至命終足不履地。金花菩薩亦",
    "T07n0220_451:0279a02": "復如是，從一佛國往一佛國，乃至無上正",
    "T07n0220_451:0279a03": "等菩提，於生生中常見諸佛，恒聞正法修菩",
    "T07n0220_451:0279a04": "薩行。」爾時，慶喜竊作是念：「金花菩薩當作佛",
    "T07n0220_451:0279a05": "時，亦當宣說甚深般若波羅蜜多，彼會菩薩",
    "T07n0220_451:0279a06": "摩訶薩眾，其數多少應如今佛菩薩眾會。」佛",
    "T07n0220_451:0279a07": "知其念，告慶喜言：「如是！如是！如汝所念。金花",
    "T07n0220_451:0279a08": "菩薩當作佛時，亦為眾會宣說如是甚深般",
    "T07n0220_451:0279a09": "若波羅蜜多，彼會菩薩摩訶薩眾，其數多",
    "T07n0220_451:0279a10": "少亦如今佛菩薩眾會。慶喜當知！金花菩薩",
    "T07n0220_451:0279a11": "當作佛時，出家弟子其數甚多不可稱計，謂",
    "T07n0220_451:0279a12": "不可數若百、若千、若百千等，但可總說無量",
    "T07n0220_451:0279a13": "無邊百千俱胝那庾多眾。慶喜當知！金花菩",
    "T07n0220_451:0279a14": "薩當作佛時，其土無有如此般若波羅蜜多",
    "T07n0220_451:0279a15": "經中所說種種過患。」爾時，慶喜復白佛言：「今",
    "T07n0220_451:0279a16": "此天女先於何佛已發無上正等覺心，種諸",
    "T07n0220_451:0279a17": "善根迴向發願，今得遇佛供養恭敬而得受",
    "T07n0220_451:0279a18": "於不退轉記？」佛告慶喜：「今此天女於燃燈佛",
    "T07n0220_451:0279a19": "已發無上正等覺心，種諸善根迴向發願，故",
    "T07n0220_451:0279a20": "今遇我供養恭敬而得受於不退轉記。慶喜",
    "T07n0220_451:0279a21": "當知！我於過去燃燈佛所以五莖花奉散彼",
    "T07n0220_451:0279a22": "佛迴向發願，燃燈如來、應、正等覺知我根熟",
    "T07n0220_451:0279a23": "與我受記：『汝於未來世當得作佛，號曰能寂，界",
    "T07n0220_451:0279a24": "名堪忍，劫號為賢。』「天女爾時聞佛授我大菩",
    "T07n0220_451:0279a25": "提記，歡喜踊躍，即以金華奉散佛上，便發無",
    "T07n0220_451:0279a26": "上正等覺心，種諸善根迴向發願，使我來世",
    "T07n0220_451:0279a27": "於此菩薩當作佛時，亦如今佛現前授我大",
    "T07n0220_451:0279a28": "菩提記，故我今者與彼授記。」爾時，慶喜聞",
    "T07n0220_451:0279a29": "佛所說歡喜踊躍，復白佛言：「今此天女久為",
    "T07n0220_451:0279b01": "無上正等菩提植眾德本，今得成熟，是故如",
    "T07n0220_451:0279b02": "來、應、正等覺與彼授記。」佛告慶喜：「如是！如",
    "T07n0220_451:0279b03": "是！如汝所說。此殑伽天女久為無上正等菩提",
    "T07n0220_451:0279b04": "植眾德本，今既成熟，故我授彼所求無上正",
    "T07n0220_451:0279b05": "等菩提不退轉記。」",
    "T07n0220_451:0279b06": "大般若波羅蜜多經卷第四百五十一"
}