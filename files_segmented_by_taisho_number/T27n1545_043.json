{
    "T27n1545_043:0221a02": "阿毘達磨大毘婆沙論卷第四十",
    "T27n1545_043:0221a03": "三",
    "T27n1545_043:0221a05": "五百大阿羅漢等造",
    "T27n1545_043:0221a06": "三藏法師玄奘奉　詔譯",
    "T27n1545_043:0221a07": "雜蘊第一中思納息第八之二",
    "T27n1545_043:0221a08": "應知此中有二種三摩地。一染污。二不染",
    "T27n1545_043:0221a09": "污。染污者。名三摩地。亦名散亂。不染污者。",
    "T27n1545_043:0221a10": "名三摩地。不名散亂。故三摩地有十二句。",
    "T27n1545_043:0221a11": "一有三摩地。一所緣是散亂。二有三摩地。一",
    "T27n1545_043:0221a12": "所緣非散亂。三有三摩地。一行相是散亂。",
    "T27n1545_043:0221a13": "四有三摩地。一行相非散亂。五有三摩地。",
    "T27n1545_043:0221a14": "一所緣一行相是散亂。六有三摩地。一所緣",
    "T27n1545_043:0221a15": "一行相非散亂。七有三摩地。多所緣是散",
    "T27n1545_043:0221a16": "亂。八有三摩地。多所緣非散亂。九有三摩",
    "T27n1545_043:0221a17": "地多行相是散亂。十有三摩地。多行相非",
    "T27n1545_043:0221a18": "散亂。十一有三摩地。多所緣多行相是散亂。",
    "T27n1545_043:0221a19": "十二有三摩地。多所緣多行相非散亂。有",
    "T27n1545_043:0221a20": "三摩地一所緣是散亂者。如有一類。隨於一",
    "T27n1545_043:0221a21": "物思惟不淨。修未純熟。復即於此或觀青",
    "T27n1545_043:0221a22": "瘀。或觀膖脹。或觀膿爛。或觀破壞。或觀異",
    "T27n1545_043:0221a23": "赤。或觀被食。或觀分離。或觀白骨。或觀骨",
    "T27n1545_043:0221a24": "鎖。其心散亂流蕩不住。不專一境。由此",
    "T27n1545_043:0221a25": "因緣前定退失。後定不進。有三摩地一所",
    "T27n1545_043:0221a26": "緣非散亂者。如有一類。隨於一物思惟",
    "T27n1545_043:0221a27": "不淨。修已純熟。復即於此或觀青瘀廣說",
    "T27n1545_043:0221a28": "乃至或觀骨鎖。心不散亂。不流不蕩。安住",
    "T27n1545_043:0221a29": "守一。由此因緣前定不失能進後定有三",
    "T27n1545_043:0221a30": "摩地一行相是散亂者。如有一類。思惟非",
    "T27n1545_043:0221b01": "常。修未純熟。復即由此。或觀增減。或觀暫",
    "T27n1545_043:0221b02": "時。或觀轉變。或觀磨滅。其心散亂流蕩不",
    "T27n1545_043:0221b03": "住。不專一境。由此因緣前定退失後定不",
    "T27n1545_043:0221b04": "進。有三摩地一行相非散亂者。如有一類",
    "T27n1545_043:0221b05": "思惟非常。修已純熟。復即由此或觀增減。",
    "T27n1545_043:0221b06": "廣說乃至或觀磨滅。心不散亂不流不蕩",
    "T27n1545_043:0221b07": "安住守一。由此因緣前定不失能進後定",
    "T27n1545_043:0221b08": "有三摩地一所緣一行相是散亂者。如有",
    "T27n1545_043:0221b09": "一類。思惟色非常。修未純熟。復即於此由",
    "T27n1545_043:0221b10": "此或觀增減。廣說乃至或觀磨滅。其心散",
    "T27n1545_043:0221b11": "亂流蕩不住。不專一境。由此因緣前定退",
    "T27n1545_043:0221b12": "失後定不進。",
    "T27n1545_043:0221b13": "有三摩地一所緣一行相非散亂者。如有",
    "T27n1545_043:0221b14": "一類。思惟色非常。修已純熟。復即於此由",
    "T27n1545_043:0221b15": "此或觀增減。廣說乃至或觀磨滅。心不散",
    "T27n1545_043:0221b16": "亂。不流不蕩安住守一。由此因緣前定",
    "T27n1545_043:0221b17": "不失能進後定。",
    "T27n1545_043:0221b18": "有三摩地多所緣是散亂者。如有一類。於",
    "T27n1545_043:0221b19": "身住循身觀。修未純熟。復於受住循受觀。",
    "T27n1545_043:0221b20": "於心住循心觀。於法住循法觀。其心散亂",
    "T27n1545_043:0221b21": "流蕩不住。不專一境。由此因緣前定退失",
    "T27n1545_043:0221b22": "後定不進有三摩地多所緣非散亂者。如",
    "T27n1545_043:0221b23": "有一類。於身住循身觀。修已純熟。復於",
    "T27n1545_043:0221b24": "受住循受觀。乃至於法住循法觀。心不散",
    "T27n1545_043:0221b25": "亂。不流不蕩安住守一。由此因緣前定不",
    "T27n1545_043:0221b26": "失能進後定。",
    "T27n1545_043:0221b27": "有三摩地多行相是散亂者。如有一類。思惟",
    "T27n1545_043:0221b28": "非常。修未純熟。復或觀苦。或觀空。或觀非",
    "T27n1545_043:0221b29": "我。其心散亂流蕩不住。不專一境。由此因",
    "T27n1545_043:0221b30": "緣前定退失後定不進。",
    "T27n1545_043:0221c01": "有三摩地多行相非散亂者。如有一類。",
    "T27n1545_043:0221c02": "思惟非常。修已純熟。復或觀苦。或觀空或",
    "T27n1545_043:0221c03": "觀非我。心不散亂。不流不蕩安住守一。由",
    "T27n1545_043:0221c04": "此因緣前定不失能進後定。",
    "T27n1545_043:0221c05": "有三摩地多所緣多行相是散亂者。如有一",
    "T27n1545_043:0221c06": "類。思惟身是非常。修未純熟復觀受是苦。",
    "T27n1545_043:0221c07": "心是空。法是非我。其心散亂流蕩不住。不",
    "T27n1545_043:0221c08": "專一境。由此因緣前定退失後定不進。",
    "T27n1545_043:0221c09": "有三摩地多所緣多行相非散亂者。如有",
    "T27n1545_043:0221c10": "一類。思惟身是非常。修已純熟。復觀受是苦。",
    "T27n1545_043:0221c11": "心是空。法是非我。心不散亂。不流不蕩安",
    "T27n1545_043:0221c12": "住守一。由此因緣前定不失能進後定。",
    "T27n1545_043:0221c13": "云何無明乃至廣說。問何故作此論。答為",
    "T27n1545_043:0221c14": "令疑者得決定故。謂契經說不達不解",
    "T27n1545_043:0221c15": "不了知故。名為無明。不正知亦以不了知",
    "T27n1545_043:0221c16": "為相。或有生疑無明即是不正知性。是則",
    "T27n1545_043:0221c17": "二種體無差別。欲令彼疑得決定故。顯此",
    "T27n1545_043:0221c18": "二種其體各別故作斯論。云何無明。答三界",
    "T27n1545_043:0221c19": "無智。此說應理。謂三界繫無智具攝諸無",
    "T27n1545_043:0221c20": "明故。若作是說不知三界名無明者。則",
    "T27n1545_043:0221c21": "應不攝緣滅道諦二種無明。彼不緣三界",
    "T27n1545_043:0221c22": "故。云何不正知。答非理所引慧。問此中何故",
    "T27n1545_043:0221c23": "問少答多。謂不正知唯染污慧。非理所引",
    "T27n1545_043:0221c24": "慧。通染及不染云何知然。如業蘊說。諸意",
    "T27n1545_043:0221c25": "惡行皆是非理所引意業。有是非理所引意",
    "T27n1545_043:0221c26": "業非意惡行。謂一切有覆無記意業。及一分",
    "T27n1545_043:0221c27": "無覆無記意業。故知非理所引慧名通染不",
    "T27n1545_043:0221c28": "染。答此中非理所引慧者。應知唯攝諸染",
    "T27n1545_043:0221c29": "污慧。所以者何。非理所引略有二種。一者世",
    "T27n1545_043:0222a01": "俗。二者勝義。今說勝義非理所引。故知唯",
    "T27n1545_043:0222a02": "攝諸染污慧。唯染污法名為勝義非理所",
    "T27n1545_043:0222a03": "引。無覆無記但由世俗得彼名故此後應",
    "T27n1545_043:0222a04": "理論者與分別論者。相對問答難通顯不正",
    "T27n1545_043:0222a05": "知。雖是非理所引慧攝。然有正知而妄語",
    "T27n1545_043:0222a06": "義。汝說不正知是非理所引慧耶者。是分別",
    "T27n1545_043:0222a07": "論者問。重定前宗。若不定他宗說他過失",
    "T27n1545_043:0222a08": "則不應理答如是者是應理論者答。謂前",
    "T27n1545_043:0222a09": "所立理無顛倒故言如是。汝何所欲諸有",
    "T27n1545_043:0222a10": "正知而妄語者。彼皆失念不正知故而妄語",
    "T27n1545_043:0222a11": "耶者。亦是分別論者問。舉有妄語復審所",
    "T27n1545_043:0222a12": "宗。答如是者亦是應理論者答。謂彼所說稱",
    "T27n1545_043:0222a13": "可所宗故言如是。又何所欲無有正知而",
    "T27n1545_043:0222a14": "妄語耶者。是分別論者將欲設難反定所",
    "T27n1545_043:0222a15": "宗顯違正理。答不爾者是應理論者。遮彼",
    "T27n1545_043:0222a16": "所問顯理無違。謂雖不正知是非理所引",
    "T27n1545_043:0222a17": "慧。然有正知而妄語義非無此義故言不",
    "T27n1545_043:0222a18": "爾。應聽我說。若言不正知是非理所引慧。",
    "T27n1545_043:0222a19": "諸有正知而妄語。彼皆失念不正知故而妄",
    "T27n1545_043:0222a20": "語者則應說無有正知而妄語。若不說無",
    "T27n1545_043:0222a21": "有正知而妄語者。則不應言不正知是非",
    "T27n1545_043:0222a22": "理所引慧。諸有正知而妄語。彼皆失念不正",
    "T27n1545_043:0222a23": "知故而妄語。作如是說俱不應理者。是分",
    "T27n1545_043:0222a24": "別論者前後兩關翻覆設難。前關顯順宗違",
    "T27n1545_043:0222a25": "理。後關顯順理違宗。二俱不可故總結言作",
    "T27n1545_043:0222a26": "如是說俱不應理。彼難意言。若不正知即",
    "T27n1545_043:0222a27": "是非理所引慧者。諸虛誑語皆是非理所引",
    "T27n1545_043:0222a28": "慧。發此語即從不正知起。應說無有正",
    "T27n1545_043:0222a29": "知妄語。若說非無正知妄語。則不應說此",
    "T27n1545_043:0222b01": "語皆從不正知起故。前違理後復違宗。進",
    "T27n1545_043:0222b02": "退推徵二俱有難。應理論者後通意言。諸虛",
    "T27n1545_043:0222b03": "誑語雖許皆從不正知起。而可說為正",
    "T27n1545_043:0222b04": "知妄語。所以者何。虛誑語者正知彼事而",
    "T27n1545_043:0222b05": "妄說故。謂彼正知所見等事而顛倒說。是故",
    "T27n1545_043:0222b06": "說為正知妄語。復次虛誑語者正知自想而",
    "T27n1545_043:0222b07": "妄說故。謂彼正知見等自想而顛倒說。是故",
    "T27n1545_043:0222b08": "說為正知妄語。復次虛誑語者正知自見而",
    "T27n1545_043:0222b09": "妄說故。謂彼正知見等自見而顛倒說。是故",
    "T27n1545_043:0222b10": "說為正知妄語。復次虛誑語者應正知說而",
    "T27n1545_043:0222b11": "妄說故。謂彼對他王臣等眾應正知說而",
    "T27n1545_043:0222b12": "顛倒說。是故說為正知妄語。故虛誑語雖",
    "T27n1545_043:0222b13": "許皆從不正知起而可說為正知妄語。若",
    "T27n1545_043:0222b14": "此語從不正知起則但名不正知妄語非",
    "T27n1545_043:0222b15": "正知妄語者。此語亦從十大地法等起。亦",
    "T27n1545_043:0222b16": "應名受等妄語非正知妄語。應理論者此後",
    "T27n1545_043:0222b17": "反破分別論者以通前難。三種破中是等彼",
    "T27n1545_043:0222b18": "破。三種破義如前已說。然於受等大地等",
    "T27n1545_043:0222b19": "法。略去初後但舉中間無明。詰彼以通前",
    "T27n1545_043:0222b20": "難應詰彼言。諸無明皆不正知相應耶者是",
    "T27n1545_043:0222b21": "應理論者問。審定他宗若不定他宗說他",
    "T27n1545_043:0222b22": "過失則不應理。答如是者是分別論者答。",
    "T27n1545_043:0222b23": "所問理定故言如是。汝何所欲諸有正知而",
    "T27n1545_043:0222b24": "妄語者皆無明趣無明所纏。失念不正知故",
    "T27n1545_043:0222b25": "而妄語耶者亦是應理論者問。舉有妄語重",
    "T27n1545_043:0222b26": "審彼宗。答如是者亦是分別論者答。謂此所",
    "T27n1545_043:0222b27": "說稱可彼宗故言如是。又何所欲無有正",
    "T27n1545_043:0222b28": "知而妄語耶者是應理論者將欲設難反定",
    "T27n1545_043:0222b29": "彼宗顯違正理。答不爾者。是分別論者遮",
    "T27n1545_043:0222c01": "此所問顯理無違。謂諸無明雖皆不正知相",
    "T27n1545_043:0222c02": "應。然有正知而妄語義非無此義故言不",
    "T27n1545_043:0222c03": "爾。應聽我說若言一切無明皆不正知相",
    "T27n1545_043:0222c04": "應。諸有正知而妄語。皆無明趣無明所纏失",
    "T27n1545_043:0222c05": "念不正知故而妄語者。則應說無有正知",
    "T27n1545_043:0222c06": "而妄語。若不說無有正知而妄語者則不",
    "T27n1545_043:0222c07": "應言一切無明皆不正知相應。諸有正知而",
    "T27n1545_043:0222c08": "妄語皆無明趣無明所纏失念不正知故而妄",
    "T27n1545_043:0222c09": "語。作如是說亦俱不應理者。是相應論者",
    "T27n1545_043:0222c10": "前後兩關翻覆設難。前關顯順宗違理。後關",
    "T27n1545_043:0222c11": "顯順理違宗。二俱不可故總結言。作如是",
    "T27n1545_043:0222c12": "說亦俱不應理。此難意言。若諸無明皆不",
    "T27n1545_043:0222c13": "正。知相應者。諸虛誑語皆是失念。不正知發",
    "T27n1545_043:0222c14": "此語即從無明而起。應說無有正知妄",
    "T27n1545_043:0222c15": "語。若說非無正知妄語則不應說此語皆",
    "T27n1545_043:0222c16": "從無明而起。故前違理後復違宗。進退推",
    "T27n1545_043:0222c17": "徵二俱有難分別論者理應通言。諸虛誑語",
    "T27n1545_043:0222c18": "雖許皆從無明而起。然可說為正知妄語。",
    "T27n1545_043:0222c19": "不說彼為無明妄語。應理論者應告彼言。",
    "T27n1545_043:0222c20": "我宗亦爾諸虛誑語雖許皆從不正知起而",
    "T27n1545_043:0222c21": "可說為正知妄語非不正知。故彼非難",
    "T27n1545_043:0222c22": "云何憍。乃至廣說。問何故作此論。答為欲",
    "T27n1545_043:0222c23": "分別契經義故。謂契經說。心憍心慢契經",
    "T27n1545_043:0222c24": "雖作是說而不分別其義。經是此論所依",
    "T27n1545_043:0222c25": "根本。彼不說者今應說之故作斯論。云何",
    "T27n1545_043:0222c26": "憍。答諸憍醉極醉悶極悶心傲逸心自取是",
    "T27n1545_043:0222c27": "謂憍。此中憍等名雖有異而體無別。皆為",
    "T27n1545_043:0222c28": "顯了憍自性故。云何慢。答諸慢已慢當慢心",
    "T27n1545_043:0222c29": "舉恃心自取是謂慢。此中慢等名雖有異而",
    "T27n1545_043:0223a01": "體無別。皆為顯了慢自性故。憍慢何差別。",
    "T27n1545_043:0223a02": "問何故復作此論。答欲令疑者得決定故。",
    "T27n1545_043:0223a03": "謂此二法展轉相似。見多憍者世人共言此",
    "T27n1545_043:0223a04": "是多慢。見多慢者。世人共言此是多憍。為令",
    "T27n1545_043:0223a05": "彼疑得決定故顯憍與慢自性各別故作",
    "T27n1545_043:0223a06": "斯論。憍慢何差別。答若不方他染著自法心",
    "T27n1545_043:0223a07": "傲逸本名憍。若方於他自舉恃相名慢。是",
    "T27n1545_043:0223a08": "謂差別。此中憍者。謂不方他但自染著種",
    "T27n1545_043:0223a09": "姓色力財位智等心傲逸相。此中慢者。謂方",
    "T27n1545_043:0223a10": "於他種姓色力財位智等自舉恃相。問憍以",
    "T27n1545_043:0223a11": "何為自性。有作是說。意為自性。末陀末那",
    "T27n1545_043:0223a12": "聲相近故。有餘師說。愛為自性。此中說染",
    "T27n1545_043:0223a13": "著自法故。復有說者。慢為自性。末陀磨那",
    "T27n1545_043:0223a14": "聲相近故。然依他轉但名為慢。不依他轉",
    "T27n1545_043:0223a15": "說名為慢。亦名為憍。評曰。應作是說。有",
    "T27n1545_043:0223a16": "別心所愛所引起說名為憍。唯在意地。",
    "T27n1545_043:0223a17": "唯修所斷。此憍與慢多種差別。謂慢是煩",
    "T27n1545_043:0223a18": "惱。憍非煩惱。慢是結縛隨眠隨煩惱纏。憍非",
    "T27n1545_043:0223a19": "結縛隨眠及纏但隨煩惱慢通見修所斷。憍",
    "T27n1545_043:0223a20": "唯修所斷。慢非大地等法攝。憍是小煩惱",
    "T27n1545_043:0223a21": "地法攝。然慢與憍俱三界繫。問慢方他起。欲",
    "T27n1545_043:0223a22": "色二界修所斷慢。可方他起外門轉故。無",
    "T27n1545_043:0223a23": "色界慢見所斷慢不方他起內門轉故。云何",
    "T27n1545_043:0223a24": "名慢。答且無色界修所斷慢。雖不方他而",
    "T27n1545_043:0223a25": "住慢相故亦名慢。復次先在下界方他起",
    "T27n1545_043:0223a26": "慢由數習力後生無色彼慢現行。有作是",
    "T27n1545_043:0223a27": "說。雖生無色慢不現行而在下界亦起",
    "T27n1545_043:0223a28": "彼慢。謂二證得無色定者展轉問答所得定",
    "T27n1545_043:0223a29": "相因斯起慢。謂我所得勝於彼定。我能速",
    "T27n1545_043:0223b01": "入彼則不能。我能久住彼則不爾。見所斷慢",
    "T27n1545_043:0223b02": "雖不方他。而住慢相故亦名慢復次修所",
    "T27n1545_043:0223b03": "斷慢方他而起由數習力引見所斷慢亦現",
    "T27n1545_043:0223b04": "行。有作是說。見所斷慢亦方他起。如我見",
    "T27n1545_043:0223b05": "者集在一處展轉問答我我見相因斯起",
    "T27n1545_043:0223b06": "慢。謂己我見勝他我見。評曰。應作是說。非",
    "T27n1545_043:0223b07": "一切慢要方他起。無始時來數習力故。依",
    "T27n1545_043:0223b08": "自相續慢亦現行。如契經言。尊者無滅往詣",
    "T27n1545_043:0223b09": "尊者舍利子所。作如是言。我有天眼清淨",
    "T27n1545_043:0223b10": "過人觀千世界不多用力。舍利子言。此是",
    "T27n1545_043:0223b11": "汝慢。此慢但依自相續起。然說諸慢方他",
    "T27n1545_043:0223b12": "起者從多分說。多分方他而起慢故若起",
    "T27n1545_043:0223b13": "增上慢我見苦是苦。乃至廣說。問何故作此",
    "T27n1545_043:0223b14": "論。答為止他宗顯正義故。謂或有執。慢",
    "T27n1545_043:0223b15": "無所緣。或復有執。慢緣他地。或復有執。慢",
    "T27n1545_043:0223b16": "緣無漏。或復有執。慢緣無為。或復有執。慢",
    "T27n1545_043:0223b17": "緣他部。為遮如是種種僻執。顯一切慢皆",
    "T27n1545_043:0223b18": "有所緣。不緣他地。不緣無漏。不緣無為。",
    "T27n1545_043:0223b19": "不緣他部。故作斯論。若起增上慢我見苦",
    "T27n1545_043:0223b20": "是苦。或見集是集此何所緣。答如有一類",
    "T27n1545_043:0223b21": "親近善士。聽聞正法如理作意。由此因緣",
    "T27n1545_043:0223b22": "得諦順忍。苦現觀邊者。於苦忍樂顯了是",
    "T27n1545_043:0223b23": "苦。集現觀邊者。於集忍樂顯了是集。彼由",
    "T27n1545_043:0223b24": "此忍作意持故。或由中間不作意故見疑不",
    "T27n1545_043:0223b25": "行。設行不覺。便作是念。我於苦見是苦。或",
    "T27n1545_043:0223b26": "於集見是集。由此起慢已慢當慢心舉恃",
    "T27n1545_043:0223b27": "心自取名增上慢。此即緣苦或即緣集。此",
    "T27n1545_043:0223b28": "中如有一類者。謂修順決擇分者。親近善",
    "T27n1545_043:0223b29": "士者。謂親近善友。善友謂佛及佛弟子。令",
    "T27n1545_043:0223c01": "修善法得利樂故。聽聞正法者。毀此流",
    "T27n1545_043:0223c02": "轉讚歎還滅。引勝行教名為正法。彼能屬",
    "T27n1545_043:0223c03": "耳無倒聽聞。如理作意者。謂厭惡流轉。欣",
    "T27n1545_043:0223c04": "樂還滅。正思所聞趣修勝行。由此因緣者。",
    "T27n1545_043:0223c05": "謂由前三為加行故。得諦順忍者。謂順決",
    "T27n1545_043:0223c06": "擇分善根中忍。此忍隨順四聖諦理。或順聖",
    "T27n1545_043:0223c07": "道故。名諦順。苦現觀邊者。於苦忍樂顯了",
    "T27n1545_043:0223c08": "是苦者。謂緣苦諦順忍。集現觀邊者。於集",
    "T27n1545_043:0223c09": "忍樂顯了是集者。謂緣集諦順忍。忍樂顯",
    "T27n1545_043:0223c10": "了是忍異名。皆為顯示觀察法忍。現觀者謂",
    "T27n1545_043:0223c11": "見道。此忍近彼故名為邊。此則總顯法隨",
    "T27n1545_043:0223c12": "法行。此中具顯四預流支。謂親近善士乃",
    "T27n1545_043:0223c13": "至法隨法行預流向果此為先故。彼由此忍",
    "T27n1545_043:0223c14": "作意持故者。彼瑜伽師由忍觀諦於境作",
    "T27n1545_043:0223c15": "意善根持故。能令見疑暫不現行。或由中",
    "T27n1545_043:0223c16": "間不作意故者。已出前定未入後定說為",
    "T27n1545_043:0223c17": "中間。非理作意名不作意。或此顯無如理",
    "T27n1545_043:0223c18": "作意。此則顯後設行不覺見疑不行者。由",
    "T27n1545_043:0223c19": "忍作意善根持故。此中見者。謂有身見及戒",
    "T27n1545_043:0223c20": "禁取。疑者謂疑。有說見者。謂有身邊見戒",
    "T27n1545_043:0223c21": "禁取。唯除邪見。得忍不撥四聖諦故。西",
    "T27n1545_043:0223c22": "方師言。唯戒禁取此中名見。以得忍者不",
    "T27n1545_043:0223c23": "執我故。評曰。應作是說。彼亦執我。是故此",
    "T27n1545_043:0223c24": "中初說為善。雖暫執我不執斷常故。雖",
    "T27n1545_043:0223c25": "暫計淨不執為勝故。然諸煩惱由五因緣。",
    "T27n1545_043:0223c26": "雖未永斷而不現行。一由奢摩他力。二由",
    "T27n1545_043:0223c27": "毘鉢舍那力。三由善師友力。四由好居處",
    "T27n1545_043:0223c28": "力。五由性薄煩惱力。此中略故但舉前二",
    "T27n1545_043:0223c29": "忍。謂毘鉢舍那作意。謂奢摩他。由二善根所",
    "T27n1545_043:0224a01": "任持故見疑不行。設行不覺者煩惱細故。覺",
    "T27n1545_043:0224a02": "慧劣故。便作是念乃至廣說者。彼有漏忍觀",
    "T27n1545_043:0224a03": "苦集諦。便謂已得無漏真見。未得謂得名增",
    "T27n1545_043:0224a04": "上慢。因見苦起者。緣所緣苦。因見集起者",
    "T27n1545_043:0224a05": "緣所緣集。彼有漏忍雖能總別觀苦集諦。而",
    "T27n1545_043:0224a06": "增上慢但能別緣。謂見苦所斷者。但緣自地",
    "T27n1545_043:0224a07": "見苦所斷法。乃至修所斷者。但緣自地修所",
    "T27n1545_043:0224a08": "斷法。問此增上慢亦應能緣苦集忍品心心",
    "T27n1545_043:0224a09": "所法。何故但說緣苦集耶。答亦應說彼而",
    "T27n1545_043:0224a10": "不說者。應知此中是有餘說。復次緣忍品者",
    "T27n1545_043:0224a11": "唯修所斷。緣苦集者通五部慢。此中但說",
    "T27n1545_043:0224a12": "能遍緣者故不說緣忍增上慢。復次有漏忍",
    "T27n1545_043:0224a13": "品亦苦集攝。是故此中說緣苦集。緣苦集言",
    "T27n1545_043:0224a14": "遮計此慢無所緣執。亦遮此慢能緣他地及",
    "T27n1545_043:0224a15": "他部執。有餘師說。緣苦集者緣苦集忍非",
    "T27n1545_043:0224a16": "緣苦集。彼說非理。後依滅道增上慢中不",
    "T27n1545_043:0224a17": "說即緣滅或道。故即緣苦集不違理故。",
    "T27n1545_043:0224a18": "若起增上慢我見滅是滅或見道是道此何",
    "T27n1545_043:0224a19": "所緣。答如有一類親近善士。聽聞正法",
    "T27n1545_043:0224a20": "如理作意。由此因緣得諦順忍。滅現觀邊",
    "T27n1545_043:0224a21": "者。於滅忍樂顯了是滅道。現觀邊者於",
    "T27n1545_043:0224a22": "道忍樂顯了是道。彼由此忍作意持故。或",
    "T27n1545_043:0224a23": "由中間不作意故見疑不行。設行不覺便作",
    "T27n1545_043:0224a24": "是念。我於滅見是滅或於道見是道。由",
    "T27n1545_043:0224a25": "此起慢已慢當慢心舉恃心自取名增上慢。",
    "T27n1545_043:0224a26": "此即緣彼心心所法。此中諸句義如前說。",
    "T27n1545_043:0224a27": "此即緣彼心心所法者。彼有漏忍觀滅道",
    "T27n1545_043:0224a28": "諦便謂已得無漏真見。未得謂得名增上",
    "T27n1545_043:0224a29": "慢。因見滅起者。緣能緣滅有漏忍品心心",
    "T27n1545_043:0224b01": "所法。因見道起者。緣能緣道有漏忍品",
    "T27n1545_043:0224b02": "心心所法。彼有漏忍雖緣滅道而增上慢",
    "T27n1545_043:0224b03": "但緣忍品心心所法。滅道寂靜非慢境故。",
    "T27n1545_043:0224b04": "緣心等言。遮計此慢無所緣執。亦遮此慢",
    "T27n1545_043:0224b05": "能緣無為及無漏執。問此增上慢為欲界繫",
    "T27n1545_043:0224b06": "色界繫耶。設爾何失。若欲界繫欲界無順",
    "T27n1545_043:0224b07": "決擇分忍此何所緣。若色界繫未離欲染",
    "T27n1545_043:0224b08": "補特伽羅應無此慢。有作是說。此慢是色",
    "T27n1545_043:0224b09": "界繫。問若爾未離欲染補特伽羅應無此",
    "T27n1545_043:0224b10": "慢。答此中略說離欲染者。有說。未離欲",
    "T27n1545_043:0224b11": "染者亦起未至地增上慢。彼不應作是說。",
    "T27n1545_043:0224b12": "未離下地染者必不起上地煩惱故。復有",
    "T27n1545_043:0224b13": "說者。此慢亦是欲界繫。問若爾欲界無順決",
    "T27n1545_043:0224b14": "擇分忍此何所緣。答欲界雖無順決擇分。",
    "T27n1545_043:0224b15": "而亦有彼相似善根。此增上慢緣彼而起。欲",
    "T27n1545_043:0224b16": "界具有一切功德相似法故。若起增上慢",
    "T27n1545_043:0224b17": "我生已盡乃至廣說。問何故復作此論。答前",
    "T27n1545_043:0224b18": "文唯說異生所起增上慢。今欲通說異生",
    "T27n1545_043:0224b19": "聖者所起增上慢。如異生聖者應知未見諦",
    "T27n1545_043:0224b20": "已見諦。未現觀已現觀。不定聚正定聚。無聖",
    "T27n1545_043:0224b21": "道有聖道亦爾。復次前文唯說未得果者增",
    "T27n1545_043:0224b22": "上慢。今欲通說未得果已得果者增上慢。復",
    "T27n1545_043:0224b23": "次前文唯說依見道生增上慢。今欲通說",
    "T27n1545_043:0224b24": "依見修無學道生增上慢。復次前文唯說",
    "T27n1545_043:0224b25": "依學道生增上慢。今欲通說依學無學道",
    "T27n1545_043:0224b26": "生增上慢。復次前文唯說欲色界增上慢。",
    "T27n1545_043:0224b27": "今欲通說三界增上慢故作斯論。若起增",
    "T27n1545_043:0224b28": "上慢我生已盡此何所緣。答如有一類作",
    "T27n1545_043:0224b29": "是念言。此是道此是行。我依此道此行。已遍",
    "T27n1545_043:0224b30": "知苦。已永斷集已證滅。已修道。我生已盡。",
    "T27n1545_043:0224c01": "由此起慢已慢當慢心舉恃心自取名增上",
    "T27n1545_043:0224c02": "慢。此即緣生。此中此是道此是行者。隨於何",
    "T27n1545_043:0224c03": "處作道行想已遍知苦乃至已修道者。隨",
    "T27n1545_043:0224c04": "於何處作苦集滅道想。我生已盡者。隨於",
    "T27n1545_043:0224c05": "何蘊作生想。此即緣生者。緣所盡生即有",
    "T27n1545_043:0224c06": "漏蘊。問此增上慢亦應能緣慢者。所執有漏",
    "T27n1545_043:0224c07": "道行何故但說緣所盡生。答亦應說彼而",
    "T27n1545_043:0224c08": "不說者。應知此中是有餘說。復次緣道行",
    "T27n1545_043:0224c09": "者唯修所斷緣所盡生通五部慢。此中但",
    "T27n1545_043:0224c10": "說能遍緣者。復次有漏道行亦是生攝故說",
    "T27n1545_043:0224c11": "緣生。有餘師說。所執道行說名為生能生",
    "T27n1545_043:0224c12": "慢故。此慢但緣能盡生道。彼說非理後依",
    "T27n1545_043:0224c13": "梵行已立等慢不說緣生故。此慢緣所盡",
    "T27n1545_043:0224c14": "生不違理故。",
    "T27n1545_043:0224c15": "若起增上慢我梵行已立此何所緣。答如",
    "T27n1545_043:0224c16": "有一類作是念言。此是道此是行。我依",
    "T27n1545_043:0224c17": "此道此行。已遍知苦已永斷集。已證滅。",
    "T27n1545_043:0224c18": "已修道。我梵行已立。由此起慢已慢當慢",
    "T27n1545_043:0224c19": "心舉恃心自取名增上慢。此即緣彼心心所",
    "T27n1545_043:0224c20": "法。此中諸句義如前說。我梵行已立者。隨",
    "T27n1545_043:0224c21": "於何處作梵行想。諸阿羅漢於學道名已",
    "T27n1545_043:0224c22": "立於無學道名今立此即緣彼心心所法",
    "T27n1545_043:0224c23": "者。此增上慢緣彼所執有漏道行。無漏梵",
    "T27n1545_043:0224c24": "行非彼境故。若起增上慢我所作已辦此",
    "T27n1545_043:0224c25": "何所緣。答如有一類作是念言。此是道此",
    "T27n1545_043:0224c26": "是行。我依此道此行。已遍知苦。已永斷集。",
    "T27n1545_043:0224c27": "已證滅。已修道。我已斷隨眠。已害煩惱。已",
    "T27n1545_043:0224c28": "吐結。已盡漏。所作已辦。由此起慢已慢當",
    "T27n1545_043:0224c29": "慢心舉恃心自取名增上慢。此即緣彼心心",
    "T27n1545_043:0225a01": "所法。此中諸句義如前說。已斷隨眠廣說乃",
    "T27n1545_043:0225a02": "至已盡漏者此本論師於異名義。得善巧",
    "T27n1545_043:0225a03": "故作種種說。文雖有異而體無別。皆為顯",
    "T27n1545_043:0225a04": "示煩惱滅故。斷害吐盡於隨眠等。交互建立",
    "T27n1545_043:0225a05": "義並無違。即煩名惱滅為所作。證之滿足故",
    "T27n1545_043:0225a06": "名已辦。此即緣彼心心所法者。此增上慢",
    "T27n1545_043:0225a07": "緣彼所執有漏道行。諸煩惱滅非彼境故",
    "T27n1545_043:0225a08": "若起增上慢我不受後有。乃至廣說。問何",
    "T27n1545_043:0225a09": "故復作此論。答前說依時解脫所起增上",
    "T27n1545_043:0225a10": "慢。今欲說依不時解脫所起增上慢。復",
    "T27n1545_043:0225a11": "次前說依盡智所起增上慢。今欲說依無",
    "T27n1545_043:0225a12": "生智所起增上慢故作斯論。若起增上慢",
    "T27n1545_043:0225a13": "我不受後有此何所緣。答如有一類作是",
    "T27n1545_043:0225a14": "念言。此是道此是行。我依此道此行。已遍",
    "T27n1545_043:0225a15": "知苦。已永斷集。已證滅。已修道。我生已",
    "T27n1545_043:0225a16": "盡。梵行已立。所作已辦。不受後有。由此起",
    "T27n1545_043:0225a17": "慢已慢當慢心舉恃心自取名增上慢。此即",
    "T27n1545_043:0225a18": "緣有此中諸句義如前說。復說我生已盡等",
    "T27n1545_043:0225a19": "者。顯無生智依盡智起。如前盡智依道行",
    "T27n1545_043:0225a20": "起故說道行。不受後有者。得無生智不",
    "T27n1545_043:0225a21": "復退墮受後有故。此即緣有者。此增上慢即",
    "T27n1545_043:0225a22": "緣所不受有。此中問答如前應知。以有",
    "T27n1545_043:0225a23": "與生義相似故。有本說緣心心所法顯不",
    "T27n1545_043:0225a24": "受後有即是滅道故。問我生已盡何故不然。",
    "T27n1545_043:0225a25": "答彼亦應爾但綺互說。",
    "T27n1545_043:0225a26": "問誰起幾種增上慢耶。有說異生起五種",
    "T27n1545_043:0225a27": "增上慢。謂於勝品有漏善根及預流等四沙",
    "T27n1545_043:0225a28": "門果。預流起四除第一。一來起三除前二。",
    "T27n1545_043:0225a29": "不還起二除前三。諸阿羅漢無增上慢。問",
    "T27n1545_043:0225a30": "預流等云何於自果起慢。答於勝根性起",
    "T27n1545_043:0225b01": "增上慢。有說異生起九種增上慢。謂於勝",
    "T27n1545_043:0225b02": "品有漏善根。及於無漏四向四果。預流果",
    "T27n1545_043:0225b03": "起七除前二。一來向起六除前三。一來果",
    "T27n1545_043:0225b04": "起五除前四。不還向起四除前五。不還",
    "T27n1545_043:0225b05": "果起三除前六。阿羅漢向起二除前七。阿",
    "T27n1545_043:0225b06": "羅漢果無增上慢。預流向無起增上慢義。",
    "T27n1545_043:0225b07": "評曰。聖者亦於勝有漏善起增上慢。故六",
    "T27n1545_043:0225b08": "聖者如前所起各復增一。問異生云何於阿",
    "T27n1545_043:0225b09": "羅漢起增上慢。答異生有二種。一愛行者。",
    "T27n1545_043:0225b10": "二見行者。若愛行者修不淨觀。伏愛品煩",
    "T27n1545_043:0225b11": "惱令不現行。彼性不起見品煩惱。便自",
    "T27n1545_043:0225b12": "謂得阿羅漢果。若見行者修持息念。伏",
    "T27n1545_043:0225b13": "見品煩惱令不現行。彼性不起愛品煩惱",
    "T27n1545_043:0225b14": "便自謂得阿羅漢果。問此增上慢。為但依",
    "T27n1545_043:0225b15": "有處起。為亦依無處耶。答通依二處起。",
    "T27n1545_043:0225b16": "謂異生於有漏善起增上慢依有處起。於",
    "T27n1545_043:0225b17": "無漏善起增上慢依無處起預流果於",
    "T27n1545_043:0225b18": "預流果及有漏善。起增上慢依有處起。",
    "T27n1545_043:0225b19": "於預流向乃至阿羅漢果。起增上慢依無",
    "T27n1545_043:0225b20": "處起。廣說乃至阿羅漢向於阿羅漢向及有",
    "T27n1545_043:0225b21": "漏善。起增上慢依有處起。於阿羅漢果",
    "T27n1545_043:0225b22": "起增上慢依無處起。問未得色無色界根",
    "T27n1545_043:0225b23": "本定者亦能起彼增上慢耶。有說不起。以",
    "T27n1545_043:0225b24": "彼煩惱繫屬彼地根本定故。應說不定全",
    "T27n1545_043:0225b25": "未得者必不能起未離下染上地煩惱不",
    "T27n1545_043:0225b26": "現前故。若已證得而未起者容起彼慢。彼",
    "T27n1545_043:0225b27": "近分地亦有慢等諸煩惱故。",
    "T27n1545_043:0225b28": "云何自謂卑而起慢乃至廣說。問何故作",
    "T27n1545_043:0225b29": "此論。答欲令疑者得決定故。謂有生疑",
    "T27n1545_043:0225b30": "自高[夌*欠]物可名為慢。自卑尊他應不名",
    "T27n1545_043:0225c01": "慢。為令彼疑得決定故顯有卑慢自卑",
    "T27n1545_043:0225c02": "尊他故作斯論。云何自謂卑而起慢耶。答",
    "T27n1545_043:0225c03": "如有一類見他勝己種姓族類財位伎藝",
    "T27n1545_043:0225c04": "及田宅等作是念言。彼少勝我我少劣彼。",
    "T27n1545_043:0225c05": "然劣於他多百千倍。由此起慢已慢當慢",
    "T27n1545_043:0225c06": "心舉恃心自取。是名自謂卑而起慢此中",
    "T27n1545_043:0225c07": "種謂剎帝利婆羅門等。姓謂迦葉波喬答摩",
    "T27n1545_043:0225c08": "等。族謂父族母族。類謂白黑等。財謂金銀",
    "T27n1545_043:0225c09": "等。位謂王侯等。伎謂巧術等。藝謂書數",
    "T27n1545_043:0225c10": "等。田謂稼穡生處。宅謂人等居處。等謂等",
    "T27n1545_043:0225c11": "餘聰辯等事。於如是事見他勝己多而謂",
    "T27n1545_043:0225c12": "少故成卑慢。若稱量者則不名慢。",
    "T27n1545_043:0225c13": "復次慢有七種。一慢。二過慢。三慢過慢。四我",
    "T27n1545_043:0225c14": "慢。五增上慢。六卑慢。七邪慢。慢者於劣謂",
    "T27n1545_043:0225c15": "己勝或於等謂己等。由此起慢已慢當慢",
    "T27n1545_043:0225c16": "心舉恃心自取。過慢者於等謂己勝。或於勝",
    "T27n1545_043:0225c17": "謂己等。由此起慢廣說如前。慢過慢者於",
    "T27n1545_043:0225c18": "勝謂己勝。由此起慢廣說如前。我慢者於",
    "T27n1545_043:0225c19": "五取蘊謂我我所由此起慢廣說如前。增",
    "T27n1545_043:0225c20": "上慢者於勝功德未得謂得。未獲謂獲。未",
    "T27n1545_043:0225c21": "觸謂觸。未證謂證。由此起慢廣說如前。卑",
    "T27n1545_043:0225c22": "慢者於他多勝謂己少劣。由此起慢廣說",
    "T27n1545_043:0225c23": "如前。邪慢者實自無德謂己有德。由此起",
    "T27n1545_043:0225c24": "慢廣說如前。問增上慢邪慢俱依未得處",
    "T27n1545_043:0225c25": "起云何差別。答增上慢通於有無處起。邪",
    "T27n1545_043:0225c26": "慢唯於無處起。復次增上慢通於已得未",
    "T27n1545_043:0225c27": "得處起。邪慢唯於未得處起。復次增上慢",
    "T27n1545_043:0225c28": "於等功德或勝功德處起。邪慢都無功德處",
    "T27n1545_043:0225c29": "起復次增上慢於似功德或實功德處起。邪",
    "T27n1545_043:0226a01": "慢都無功德處起。復次增上慢內外道俱起。",
    "T27n1545_043:0226a02": "邪慢唯外道起。復次增上慢異生聖者俱起。",
    "T27n1545_043:0226a03": "邪慢唯異生起。是謂差別。問如是七慢",
    "T27n1545_043:0226a04": "幾見所斷。幾修所斷。有作是說。一唯見",
    "T27n1545_043:0226a05": "所斷。謂我慢。一唯修所斷謂卑慢。餘五通",
    "T27n1545_043:0226a06": "見修所斷。有餘師說。二唯見所斷謂我慢",
    "T27n1545_043:0226a07": "邪慢。一唯修所斷謂卑慢。餘四通見修所",
    "T27n1545_043:0226a08": "斷。評曰。應作是說。七慢皆通見修所斷。",
    "T27n1545_043:0226a09": "問我慢邪慢云何通修所斷。答有身見及邪",
    "T27n1545_043:0226a10": "見於五部法執我我所及撥為無此後。或",
    "T27n1545_043:0226a11": "緣見苦所斷法起我慢及邪慢。或乃至緣",
    "T27n1545_043:0226a12": "修所斷法起我慢及邪慢。故此二慢通修",
    "T27n1545_043:0226a13": "所斷。問云何卑慢見所斷耶。答如我見者。互",
    "T27n1545_043:0226a14": "相問答我見相已。有便知他我見勝已。而",
    "T27n1545_043:0226a15": "於多勝謂己少劣遂起卑慢。此等卑慢是",
    "T27n1545_043:0226a16": "見所斷問如是七慢幾何界繫。有作是說。",
    "T27n1545_043:0226a17": "欲界具七。上二界唯有六除卑慢。彼無校",
    "T27n1545_043:0226a18": "量種姓等故。評曰。色無色界亦具七慢。問彼",
    "T27n1545_043:0226a19": "無校量種姓等義寧有卑慢。答彼雖無有校",
    "T27n1545_043:0226a20": "量種等而有比度定等功德。復次先在欲",
    "T27n1545_043:0226a21": "界方他而起。由數習力後生上界引起彼",
    "T27n1545_043:0226a22": "慢。有作是說。雖生上界卑慢不起。而在",
    "T27n1545_043:0226a23": "欲界起彼卑慢。如二證得上界定者。展轉",
    "T27n1545_043:0226a24": "問答所得定相。因斯校量有起卑慢。評曰。",
    "T27n1545_043:0226a25": "應作是說。非卑慢等要比度他勝劣而起。",
    "T27n1545_043:0226a26": "無始時來數習力故。雖生上界亦有現行。",
    "T27n1545_043:0226a27": "是故三界皆具七慢。",
    "T27n1545_043:0226a28": "說一切有部發智大毘婆沙論卷第四十三"
}