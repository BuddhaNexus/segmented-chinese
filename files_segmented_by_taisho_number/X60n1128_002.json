{
    "X60n1128_002:0636b05": "三壇傳戒正範卷二",
    "X60n1128_002:0636b07": "金陵寶華山司律沙門　讀體　撰",
    "X60n1128_002:0636b08": "二壇授比丘戒前請戒懺悔儀",
    "X60n1128_002:0636b09": "習儀第一",
    "X60n1128_002:0636b10": "決定論云。比丘戒四分義攝。一受具足。二隨具足。",
    "X60n1128_002:0636b11": "三護他心具足。四具足守持。而云護他心具足者。",
    "X60n1128_002:0636b12": "謂比丘有一分威儀具足。能護長他人之淨信故。",
    "X60n1128_002:0636b13": "令彼欣敬攝歸佛法故。為釋子者。威儀不具。則動",
    "X60n1128_002:0636b14": "止違防。出入招譏。緇門警訓云。世尊處世。深達物",
    "X60n1128_002:0636b15": "機。凡所施為。必以威儀為主。蓋繇大聖洪慈曲已。",
    "X60n1128_002:0636b16": "調御眾生。內則軌範僧徒。外則利益檀護。矧今末",
    "X60n1128_002:0636b17": "世。去佛且遙。必也全藉律儀。建立三寶。是故沙彌",
    "X60n1128_002:0636b18": "年滿。是丈夫位。而於登壇受具之前。應習儀政禮。",
    "X60n1128_002:0636b19": "(若圓具沙彌多。應用籤編名。以三人為一壇。一籤列三壇。內遷一人為首。統餘八人。若進具者少。直以壇",
    "X60n1128_002:0636b20": "次為準。不必編籤。於進具前三日。引禮師。令淨人灑掃法堂。於中平敷一座。至時鳴楗椎。集諸圖具者行",
    "X60n1128_002:0636b21": "列已。二引禮將五人徃請教授師。師受請出寮。侍者捧籤於後。入堂侍師就座。侍者置籤案上)。",
    "X60n1128_002:0636b22": "引禮云。",
    "X60n1128_002:0636b23": "上香　復位　一齊向上排班　展具　聞磬聲作",
    "X60n1128_002:0636b24": "禮三拜　撩衣(拜已)。長跪　合掌。",
    "X60n1128_002:0636c01": "師撫尺云。",
    "X60n1128_002:0636c02": "諸沙彌。汝等今欲進具入僧寶數。須知具足四義中。",
    "X60n1128_002:0636c03": "有一分威儀具足戒也。威者。謂清嚴可畏。儀者。謂形",
    "X60n1128_002:0636c04": "儀可軌。良以僧寶尊重。司任非輕。嚴淨毗尼。住持正",
    "X60n1128_002:0636c05": "法。能除饑饉。為人世福田。導化眾生。趣涅槃妙果。俾",
    "X60n1128_002:0636c06": "見聞敬仰。己信重增。如馬勝雍容行道。感采菽以信",
    "X60n1128_002:0636c07": "樂出家。鶖子安庠乞食。攝外道而反邪歸正。古今沙",
    "X60n1128_002:0636c08": "門威儀。攝物利生者固難枚舉。大抵三千八萬之細",
    "X60n1128_002:0636c09": "行。不出行住坐臥之四儀。其中一一皆有方便。善護",
    "X60n1128_002:0636c10": "他人淨信。而克成己躬之道業。故今遵奉和尚慈命。",
    "X60n1128_002:0636c11": "先為汝等習儀三日。次方請戒懺悔。登壇授受。庶使",
    "X60n1128_002:0636c12": "臨期。威儀有則。爾等或久參林下。親近知識。氣質諒",
    "X60n1128_002:0636c13": "已變化。舉止自合規模。倘有乍入伽藍未經淘汰者。",
    "X60n1128_002:0636c14": "性情那得消鎔。動靜必乖繩墨。所以金非煅煉。終是",
    "X60n1128_002:0636c15": "頑鑛。玉必琢磨。方成良器。今將汝等諸人名目。編入",
    "X60n1128_002:0636c16": "籤次。以便習儀。其所編籤號。以三人一壇受具。一籤",
    "X60n1128_002:0636c17": "則列三壇。於每籤內令一人為首。統餘八人。如是九",
    "X60n1128_002:0636c18": "人互相謙恭循禮。出入貫珠。凡諸不諳之儀。威藉眾",
    "X60n1128_002:0636c19": "引禮師慈悲善訓。勿憚勞辛。儒云。不矜細行。終累大",
    "X60n1128_002:0636c20": "德。況為佛弟子者而不慎歟(鳴尺一下)。汝等能依教奉行",
    "X60n1128_002:0636c21": "否。(眾齊答云)依教奉行。(師云)既能依教奉行。可謂如法。和尚",
    "X60n1128_002:0636c22": "復於懺悔堂中。差諸位大德。一位驗籤師。一位繳籤",
    "X60n1128_002:0636c23": "師。一位書記師。(幾)位巡視師。其驗籤者。於發露時。防",
    "X60n1128_002:0636c24": "有白衣外道等。溷入盜聽。故請(某)師為汝等照籤驗",
    "X60n1128_002:0637a01": "明。逐一令進。其繳籤者。於發露已。恐有狡侫不肖。竊",
    "X60n1128_002:0637a02": "伺他非。故請(某)師撤繳原籤。照名令出。其書記者。於",
    "X60n1128_002:0637a03": "發露中仍恐名罪相同。多於舛錯。故請書記(某)師登",
    "X60n1128_002:0637a04": "記名目。不致忽略。其巡視者。繇於懺摩必須嚴肅。人",
    "X60n1128_002:0637a05": "心或恐易怠。又虞夜靜私寢。班坐襍談。故請(某某)眾師",
    "X60n1128_002:0637a06": "檢察策進。勿致昏散。如上所差諸師。皆有成濟佐助",
    "X60n1128_002:0637a07": "之功。汝等應當恭敬作禮。勿得我慢輕心。有辜教詔。",
    "X60n1128_002:0637a08": "引禮云。",
    "X60n1128_002:0637a09": "諸沙彌一拜起具　分班　左右序立。",
    "X60n1128_002:0637a10": "(次第散籤畢。迦請者送師歸寮。復回散籤所。謝眾引禮師一拜。引禮復令沙彌。請彼受差諸師至堂。教其",
    "X60n1128_002:0637a11": "普禮三拜。候諸師散去。引禮率諸沙彌。各歸本堂。引禮即將圓具壇榜張貼示論。使其人各知其受具壇",
    "X60n1128_002:0637a12": "數。不致紊亂戒次之先後也)。",
    "X60n1128_002:0637a13": "請戒開導第二",
    "X60n1128_002:0637a14": "薩婆多律論云。若發微品心。受微品戒。若發中品",
    "X60n1128_002:0637a15": "心。受中品戒。若發上品心。受上品戒。故知戒體本",
    "X60n1128_002:0637a16": "一。而無優劣。繇心緣感。遂有差殊。若待登壇作法",
    "X60n1128_002:0637a17": "方教發上品心。得上品戒者。彼等茫無所知。不識",
    "X60n1128_002:0637a18": "何等是上品心也。譬如空雷發於奇峯之巔。甘雨",
    "X60n1128_002:0637a19": "絕於流金之地。則難覺解。了無納受。是以今於未",
    "X60n1128_002:0637a20": "受之前。先啟和尚。預為開導。使其臨壇猛惺。上品",
    "X60n1128_002:0637a21": "心生。體具周圓。孰非勝戒。",
    "X60n1128_002:0637a22": "(於請戒晨朝。先淨法堂。敷設法座。至時鳴椎。集彼求具沙彌。班中前四籤首。往請眾引禮師至堂已。諸沙",
    "X60n1128_002:0637a23": "彌向眾引禮師三拜。起立。為首者合掌白云)。",
    "X60n1128_002:0637a24": "我沙彌(某甲)等。一介愚頑。那識律詮軌範。仗師良導。",
    "X60n1128_002:0637b01": "少知僧行威儀。漸熏樂欲心生。更冀稟持念切。故今",
    "X60n1128_002:0637b02": "仍懇諸師。再為啟白和尚。",
    "X60n1128_002:0637b03": "(如是白已。叉手問訊)。",
    "X60n1128_002:0637b04": "引禮云。",
    "X60n1128_002:0637b05": "諸沙彌。觀汝等進具之意最真。而懇求之語至切。信",
    "X60n1128_002:0637b06": "力如是。所願必成。眾中為首者出班九人。一人執香。",
    "X60n1128_002:0637b07": "隨我同往方丈禮請和尚。其餘立定。整肅威儀。俟聆",
    "X60n1128_002:0637b08": "教誨。",
    "X60n1128_002:0637b09": "(到方丈如常作禮。和尚受請至堂陞座。迎請者各歸本班。四引禮向座展大具三拜。長跪合掌。先代通白)。",
    "X60n1128_002:0637b10": "仰白和尚。大慈忍聽。彼沙彌(某甲)等。威儀略諳。求具",
    "X60n1128_002:0637b11": "志殷。希入僧倫。欲躋聖域。故今先詣座前。頂禮啟白。",
    "X60n1128_002:0637b12": "惟願和尚智鑑。稱量可否。如或機堪拔濟。少賜矜憐。",
    "X60n1128_002:0637b13": "預為開導。",
    "X60n1128_002:0637b14": "(如是白已。三拜。起具。分立左右。呼云)。",
    "X60n1128_002:0637b15": "上香　復立　諸沙彌一齊向上排班　展大具",
    "X60n1128_002:0637b16": "　聞磬聲頂禮三拜　撩衣(拜已)。長跪　合掌　所有乞",
    "X60n1128_002:0637b17": "戒言辭。汝當自白(為首者朗白云)。",
    "X60n1128_002:0637b18": "人身難得。中國難生。佛道難遇。戒法難受。我(某甲)等",
    "X60n1128_002:0637b19": "幸逢大和尚樹光明幢。張淨梵網。接引凡流。攝歸僧",
    "X60n1128_002:0637b20": "寶。願錫我(某甲)等具足大戒。如律行持。成道利生。用",
    "X60n1128_002:0637b21": "酬恩德。",
    "X60n1128_002:0637b22": "(白已。諸沙彌齊一叩首。合掌誡諦跪聽)。",
    "X60n1128_002:0637b23": "和尚撫尺云。",
    "X60n1128_002:0637b24": "夫采如意珠而入海。從淺至深。稟具足戒而登壇。繇",
    "X60n1128_002:0637c01": "小進大。戒寶非踰跨可求。佛制必相應方授。未有不",
    "X60n1128_002:0637c02": "歷沙彌行業。而直趨大僧名位者也。今爾諸人。既已",
    "X60n1128_002:0637c03": "守持息慈學處。復能求受比丘律儀。則階級無越。理",
    "X60n1128_002:0637c04": "合增修。況乎請懇殷誠。吾豈悋而不授。但此具足大",
    "X60n1128_002:0637c05": "戒尊重。所任靡輕。是正法久住之根源。僧伽蕃衍之",
    "X60n1128_002:0637c06": "命脈。非具足則僧倫無以崇立。非僧寶則佛法何以",
    "X60n1128_002:0637c07": "弘通。故於天人魔梵外道婆羅門眾中。比丘僧最為",
    "X60n1128_002:0637c08": "第一。所以欲圓具戒。非處莫託。必依白二羯磨結界",
    "X60n1128_002:0637c09": "之地。故律云。非羯磨地。不得在內受欲行僧事。處既",
    "X60n1128_002:0637c10": "如法。於中建壇。十師數必滿足。遴請如法精嚴。故律",
    "X60n1128_002:0637c11": "論云。和尚二阿闍黎並須如法。七僧為證皆清淨明",
    "X60n1128_002:0637c12": "曉。若無和尚。若十僧不滿。皆不成就故。師雖如是。又",
    "X60n1128_002:0637c13": "要汝等身無難遮。故律云。身相不具。百遮等人。及自",
    "X60n1128_002:0637c14": "破淨行。污他梵行。皆不得受具。道器雖具。正為汝等",
    "X60n1128_002:0637c15": "秉宣。白四聖教發體之時。仍須文句不得增減差脫。",
    "X60n1128_002:0637c16": "作白羯磨咸欽律檢。斯可不墮非法。縱然外緣俱成。",
    "X60n1128_002:0637c17": "而汝等乞戒之心復有三品。所謂上中下也。隨其所",
    "X60n1128_002:0637c18": "發之心。則隨感上中下品之戒。然以具足戒之戒法",
    "X60n1128_002:0637c19": "戒體戒行戒相。與前沙彌受持者。百倍千倍不能比",
    "X60n1128_002:0637c20": "喻。苟不識知如是深義。雖云登壇授受。受已還同未",
    "X60n1128_002:0637c21": "受。似僧非是真僧。與眾共住。名曰啞羊比丘。同僧法",
    "X60n1128_002:0637c22": "事。呼為摩和羅輩。若欲紹隆三寶。利益羣生。斯之功",
    "X60n1128_002:0637c23": "德。何繇可克。故我今於未登壇前。開導明了。令汝等",
    "X60n1128_002:0637c24": "正受戒時。領解不昧。所言上品心。受上品戒者。即汝",
    "X60n1128_002:0638a01": "等來朝壇上。能發堅固信力。普於法界一切有情無",
    "X60n1128_002:0638a02": "情境上。起廣大慈護之心。除不善損害之念。誓斷一",
    "X60n1128_002:0638a03": "切惡。誓修一切善。誓度一切眾生。於中不怖不退。志",
    "X60n1128_002:0638a04": "願堅深。此則謂之發上品心。受上品戒。誠所謂內祕",
    "X60n1128_002:0638a05": "菩薩行。外現是聲聞。能住正法。建立僧倫。若縱有慈",
    "X60n1128_002:0638a06": "護心而護之不普。亦緣法界境而緣之不周。於度生",
    "X60n1128_002:0638a07": "邊。似有怖退。志願未能深堅者。謂之中下品心。此心",
    "X60n1128_002:0638a08": "狹劣非勝。所獲之戒。但是中下品爾。此戒僅可自利。",
    "X60n1128_002:0638a09": "止宿草庵。既缺利他。佛種奚紹。是以今欲汝等發上",
    "X60n1128_002:0638a10": "品心。受上品戒。而不欲汝等起卑劣心。受中下品戒",
    "X60n1128_002:0638a11": "也。所言戒法者。即世尊成道十二年中。觀有漏因緣",
    "X60n1128_002:0638a12": "事起。而為諸無事比丘禁防三毒。調伏七支。金口所",
    "X60n1128_002:0638a13": "制二百五十淨戒。一百八十四種羯磨。乃至三千八",
    "X60n1128_002:0638a14": "萬無量律儀是也。所言戒體者。即是來朝於十師座",
    "X60n1128_002:0638a15": "前。正秉羯磨時。爾等發上品心之思業力用。運想法",
    "X60n1128_002:0638a16": "界。徧緣一切塵境。而境從心現。然所現之境。非有表",
    "X60n1128_002:0638a17": "色。即是法界一切塵境之體。亦即得戒之因。若未緣",
    "X60n1128_002:0638a18": "想領受已前。此塵境體於汝無繫。但一發心緣想領",
    "X60n1128_002:0638a19": "受已後。此法界塵境體。恒依汝等自心。念念不忘。時",
    "X60n1128_002:0638a20": "時守護。是以戒為能依。心是所依。心法和合。名為戒",
    "X60n1128_002:0638a21": "體。如藥丸喻可以例知。所言戒行者。即依本所受之",
    "X60n1128_002:0638a22": "戒體。於日用處或讀誦。或安禪。或熏禮懺法。或修持",
    "X60n1128_002:0638a23": "淨業。乃至著衣受食等。皆不違越毗尼。所以一切行。",
    "X60n1128_002:0638a24": "盡名戒行。非謂一切行外而別有戒行。出世行業。悉",
    "X60n1128_002:0638b01": "以淨戒而為本也。所言戒相者。即佛所制二百五十",
    "X60n1128_002:0638b02": "具戒。一百八十四種羯磨。於一一戒相中。所明輕重",
    "X60n1128_002:0638b03": "開遮。於一一羯磨內。所攝成壞兩緣。此即法相也。於",
    "X60n1128_002:0638b04": "日用四儀間。常所行時事。及非時事。此即行相也。其",
    "X60n1128_002:0638b05": "法因事制。事依法成。若一切善業等事如法。當行而",
    "X60n1128_002:0638b06": "不行。此名之止犯。若當行而即行。此名之作持。若一",
    "X60n1128_002:0638b07": "切惡業等事非法。不當行而行。此名之作犯。若不當",
    "X60n1128_002:0638b08": "行而不行。此名之止持。若罔知止犯作持。止持作犯。",
    "X60n1128_002:0638b09": "則開遮全晦。成壞茫然。是故律制比丘。五夏以前。專",
    "X60n1128_002:0638b10": "精戒學。五夏以後。方可聽教參禪。蓋為令其識相護",
    "X60n1128_002:0638b11": "體。冀生定慧。出世道業方有所據。汝等若能如是信",
    "X60n1128_002:0638b12": "解。如是受持。庶合聖德。真是出家持法之子。故首棱",
    "X60n1128_002:0638b13": "嚴經云。將此深心奉塵剎。是則名為報佛恩。汝等能",
    "X60n1128_002:0638b14": "依教奉行否。(答云)依教奉行。(和尚云)既能依教奉行者。今",
    "X60n1128_002:0638b15": "夜當請羯磨阿闍黎。先審汝等沙彌十支禁戒。若守",
    "X60n1128_002:0638b16": "持無染。可謂真淨道器。少有違犯。仍是襍穢身心。必",
    "X60n1128_002:0638b17": "須苦切痛訶。依律懺悔。更有十三重難。十六輕遮。於",
    "X60n1128_002:0638b18": "臨壇時。方差教授師屏處別問。至秉羯磨。對眾復再",
    "X60n1128_002:0638b19": "嚴詰。我今令眾引禮大德。將汝等往詣二師寮。白知",
    "X60n1128_002:0638b20": "啟請受具開導等情。俟作法審懺中。若果無犯重。不",
    "X60n1128_002:0638b21": "毀根本者。方可集會同界大僧。於彼眾中恭請十師",
    "X60n1128_002:0638b22": "登壇。為爾諸人授大比丘戒。眾引禮大德。如我所語。",
    "X60n1128_002:0638b23": "即當奉行。(眾引禮。曲躬合掌齊答云)如和尚所命。",
    "X60n1128_002:0638b24": "(四引禮轉身向上。展具三拜。仍分列左右。呼云)。",
    "X60n1128_002:0638c01": "諸沙彌一齊起立　聞磬聲禮謝三拜　撩衣(拜已)。起",
    "X60n1128_002:0638c02": "具　分班　迎請者送和尚歸方丈。",
    "X60n1128_002:0638c03": "(如常禮送和尚歸方丈已。復回法堂。眾沙彌同謝眾引禮師三拜。起分兩立)。",
    "X60n1128_002:0638c04": "通白二師第三",
    "X60n1128_002:0638c05": "欲授具足大戒。必須三師水乳。一界六和。律法相",
    "X60n1128_002:0638c06": "應。乃可授受。今諸沙彌雖請和尚開導。而懺悔教",
    "X60n1128_002:0638c07": "誡。任在二師。故復令其禮拜通知。",
    "X60n1128_002:0638c08": "(其通白二師即在請戒竟。引禮命沙彌撒去法座仍序班次而立。一引禮將二沙彌。先請羯磨師至堂。引",
    "X60n1128_002:0638c09": "禮向師一觸禮起立。呼諸沙彌展具作禮三拜。長跪合掌。引禮叉手代眾白云)。",
    "X60n1128_002:0638c10": "彼沙彌(某甲)等。時間申請和尚稟受具戒。已蒙慈允。",
    "X60n1128_002:0638c11": "預為開導。但未知其勤策本戒。持犯若何。故和尚差",
    "X60n1128_002:0638c12": "我(某甲)等率諸沙彌。先為通白羯磨阿闍黎師。於今",
    "X60n1128_002:0638c13": "夜分。敷座恭請。惟冀臨堂。如律作法。慈愍故。",
    "X60n1128_002:0638c14": "(引禮白已。呼沙彌等一叩首)。",
    "X60n1128_002:0638c15": "羯磨師云。",
    "X60n1128_002:0638c16": "善哉沙彌。可爾為汝等臨堂作法。人各靜其心慮。忖",
    "X60n1128_002:0638c17": "其持犯。至時集候。如實懺悔。(眾答云)依教奉行。",
    "X60n1128_002:0638c18": "(引禮呼沙彌等。三拜起具。先請者仍送師歸寮。復引二沙彌徃請教授師至堂。如上作禮長跪合掌。引禮",
    "X60n1128_002:0638c19": "代眾白云)。",
    "X60n1128_002:0638c20": "彼沙彌(某甲)等。適間頂禮和尚啟請進具。幸蒙垂憐。",
    "X60n1128_002:0638c21": "如律開導。已令請羯磨師今夜懺悔。仍恐威儀缺略。",
    "X60n1128_002:0638c22": "不應法緣。故復差我(某甲)等統諸沙彌。通白教授阿",
    "X60n1128_002:0638c23": "闍黎師。伏祈重警未諳。再錫慈音。慈愍故。(引禮白已。沙彌等一",
    "X60n1128_002:0638c24": "叩首)。",
    "X60n1128_002:0639a01": "教授師云。",
    "X60n1128_002:0639a02": "善哉沙彌。如彼代言。深可慶幸。更希教誡威儀。諒已",
    "X60n1128_002:0639a03": "演習如法。其大比丘隨律軌則。待近圓後。方可一一",
    "X60n1128_002:0639a04": "教誡。(眾答云)依教奉行。",
    "X60n1128_002:0639a05": "(如前禮送師歸寮。復回法堂普謝眾引禮師。次第各還本堂)。",
    "X60n1128_002:0639a06": "教衣鉢第四",
    "X60n1128_002:0639a07": "初壇受沙彌戒。先驗衣鉢者。恐間有缺少借貸。或",
    "X60n1128_002:0639a08": "干非法等類。必令更換再備。今則將登寶壇。因進",
    "X60n1128_002:0639a09": "具戒。諸凡行持。莫不同乎大僧。若衣鉢名相。事義",
    "X60n1128_002:0639a10": "不知所繇。則用處皆錯。時時犯非。是以教授師。應",
    "X60n1128_002:0639a11": "先指示。俾其一一通曉。於登壇日往屏所問難閒。",
    "X60n1128_002:0639a12": "但略言道具。以免稽留。",
    "X60n1128_002:0639a13": "(於通白二師已。少頃復令淨人。徃法堂鳴楗椎。引禮師令進具沙彌。各各身著七衣。捧持五大二衣。掛鉢",
    "X60n1128_002:0639a14": "攜具。次第入堂。序列班次。將所持衣置於案上。如常儀請教授師至堂已)。",
    "X60n1128_002:0639a15": "引禮云。",
    "X60n1128_002:0639a16": "上香　復位　諸沙彌向上排班　展具　聞磬聲",
    "X60n1128_002:0639a17": "作禮三拜　撩衣(拜已)。長跪　合掌。",
    "X60n1128_002:0639a18": "彼沙彌(某甲)等。將欲登壇。稟受具足。所有衣鉢事義。若",
    "X60n1128_002:0639a19": "不知其制起源繇。恐難受持合轍。故今禮請教授阿",
    "X60n1128_002:0639a20": "闍黎師。指示分明。令彼等如律奉行。庶符聖意。",
    "X60n1128_002:0639a21": "(引禮白已。沙彌等一叩首。合掌跪聽)。",
    "X60n1128_002:0639a22": "教授師云(此出古戒壇文)。",
    "X60n1128_002:0639a23": "夫三衣裁製。即如來金口親宣。一鉢受持乃釋子資",
    "X60n1128_002:0639a24": "身貴器。壞色則迥超俗服。應量則有異常倫。服之者",
    "X60n1128_002:0639b01": "忍辱倍增。持之者功德具足。價重七珍之寶。難可測",
    "X60n1128_002:0639b02": "量。功高萬仞之崗。豈能仰望。百千萬億人天。咸皆稽",
    "X60n1128_002:0639b03": "首。九十六種外道。悉不知名。惟有吾佛出世。示此未",
    "X60n1128_002:0639b04": "曾有法。俾見聞者。利益無涯。受持者。身心俱淨。若欲",
    "X60n1128_002:0639b05": "知其三衣之縱廣。一鉢之大小。非開示莫能明義。不",
    "X60n1128_002:0639b06": "解說安可知源。今則將授大戒。先示汝等衣鉢名相。",
    "X60n1128_002:0639b07": "汝當知之(鳴尺一下)。汝等袱中。各有五條衣。梵語安陀會。",
    "X60n1128_002:0639b08": "此云作務衣。亦云下衣。亦云雜作衣。凡寺中執勞服。",
    "X60n1128_002:0639b09": "役。路途出入往還。當著此衣。汝等身上所披七條衣。",
    "X60n1128_002:0639b10": "梵語鬱多羅僧。此云入眾衣。亦云上著衣。凡禮佛修",
    "X60n1128_002:0639b11": "懺。誦經坐禪。赴齋聽講。安居自恣。乃至一切集僧辦",
    "X60n1128_002:0639b12": "事。當著此衣。汝等袱中各有大衣。梵語僧伽黎。此云",
    "X60n1128_002:0639b13": "雜碎衣。謂剪碎縫成。條相多故。凡入王宮。陞座說法。",
    "X60n1128_002:0639b14": "聚落乞食。半月布薩。降伏外道之時。當著此衣。然此",
    "X60n1128_002:0639b15": "大衣多種不同。謂上中下各有三品。所言下三品大",
    "X60n1128_002:0639b16": "衣者。謂下下品九條。下中品十一條。下上品十三條。",
    "X60n1128_002:0639b17": "此三品衣。皆兩長一短。割截衣持。所言中三品大衣",
    "X60n1128_002:0639b18": "者。謂中下品十五條。中中品十七條。中上品十九條。",
    "X60n1128_002:0639b19": "此三品大衣。皆三長一短。割截衣持。所言上三品大",
    "X60n1128_002:0639b20": "衣者。謂上下品二十一條。上中品二十三條。上上品",
    "X60n1128_002:0639b21": "二十五條。此三品大衣。皆四長一短。割截衣持。此之",
    "X60n1128_002:0639b22": "三衣者。名福田衣。僧祇律云。佛在王舍城。帝釋石窟",
    "X60n1128_002:0639b23": "前經行。語阿難言。過去諸佛衣相如是。從今依此製",
    "X60n1128_002:0639b24": "作衣相。增輝記云。田畦貯水。生長禾苗。以養形命。衣",
    "X60n1128_002:0639c01": "相福田。潤以四利之水。增其三善之苗。養以法身之",
    "X60n1128_002:0639c02": "慧命也。釋其名者。服上謂之曰衣。衣者依也。故衣以",
    "X60n1128_002:0639c03": "蔽寒暑也。經律皆名袈裟。真諦雜記云。袈裟。外國都",
    "X60n1128_002:0639c04": "邑。名含多義。或名離塵服。斷六塵故。或名消瘦服。割",
    "X60n1128_002:0639c05": "煩惱故。或名蓮華服。離染著故。或名閒色服。如法色",
    "X60n1128_002:0639c06": "故。今所謂壞色衣也。此衣必為三者。何也。表三業清",
    "X60n1128_002:0639c07": "淨故。以五條斷貪。身業也。七條斷瞋。口業也。大衣斷",
    "X60n1128_002:0639c08": "癡。意業也。長多短少。表聖增凡減也。用青黑木蘭三",
    "X60n1128_002:0639c09": "色者。表法報化三身也。體則用熟苧蔴布。不得用綾",
    "X60n1128_002:0639c10": "羅紗絹之物。表慈悲也。汝等各有坐具一方。所言坐",
    "X60n1128_002:0639c11": "具者。梵語尼師壇。此云隨坐衣。又云敷具。又云襯足",
    "X60n1128_002:0639c12": "衣。即如塔之有基。汝今受戒之身。即五分法身之塔",
    "X60n1128_002:0639c13": "也。良繇五分法身因戒生故。汝等各有一鉢。所言鉢",
    "X60n1128_002:0639c14": "者。梵語鉢多羅。此云應量器。謂體色量三皆如法故。",
    "X60n1128_002:0639c15": "體則鐵瓦二物。色則用麻子杏仁搗碎。塗其內外。以",
    "X60n1128_002:0639c16": "竹煙熏治。作鳩鴿孔雀色。所以熏者何。為夏天盛物",
    "X60n1128_002:0639c17": "不餿。不染垢膩。有此功德。故當熏治。量則上鉢斗半。",
    "X60n1128_002:0639c18": "下鉢五升。中鉢可知。此乃姬周斗也。若準唐斗。上鉢",
    "X60n1128_002:0639c19": "一斗。下鉢五升。中鉢七升半也。此衣此鉢。是汝受戒",
    "X60n1128_002:0639c20": "之正緣。資身之急務。要須自己置辦。若借若無。並名",
    "X60n1128_002:0639c21": "非法。準律明條皆不得戒。一生虗受信施。將來墜墮",
    "X60n1128_002:0639c22": "三塗。常劫輪迴無有解脫。汝等搭衣之時。淨身口意",
    "X60n1128_002:0639c23": "至心頂戴。默誦呪偈。次展披搭。若受食赴齋之時。端",
    "X60n1128_002:0639c24": "身趺坐。開巾展鉢。誦偈安庠。盛物之後。左手持鉢。右",
    "X60n1128_002:0640a01": "手扶緣。直身正念。供養三寶。至誠作觀。取次下匙。祖",
    "X60n1128_002:0640a02": "家不云。五觀無違。三匙有節。如上教示如法受用。若",
    "X60n1128_002:0640a03": "不遵行。罪貽於後。所有受持衣鉢軌則。候臨壇曰吾",
    "X60n1128_002:0640a04": "往屏處問難時。準根本律部。方乃教持。汝等自今已",
    "X60n1128_002:0640a05": "後。凡欲製造衣鉢。應須請問明師如法裁造。無恣自",
    "X60n1128_002:0640a06": "心。有違聖制。若衣成已。必請一知律師僧。依法加持。",
    "X60n1128_002:0640a07": "信受披搭。功不唐捐。必獲勝益。是名末世僧寶真正",
    "X60n1128_002:0640a08": "比丘。汝等能依教奉行否。(答云)依教奉行。",
    "X60n1128_002:0640a09": "引禮云。",
    "X60n1128_002:0640a10": "諸沙彌一齊起立　聞磬聲作禮三拜　撩衣(拜已)起",
    "X60n1128_002:0640a11": "具　分班　迎請者送師歸寮。",
    "X60n1128_002:0640a12": "(送師已。回至作法所。謝諸引禮師畢。各各持己衣鉢除還本堂)。",
    "X60n1128_002:0640a13": "審戒懺悔第五",
    "X60n1128_002:0640a14": "沙彌進具時。所問十三重難。十六輕遮。必在十師",
    "X60n1128_002:0640a15": "臨壇。和僧作法。方差教授師往屏處詳問。次復召",
    "X60n1128_002:0640a16": "入僧中羯磨師憑眾再審。事辦一朝。法無隔宿。如",
    "X60n1128_002:0640a17": "此兩番詳詰。諸律文同。一往受具者。皆於隔宿請",
    "X60n1128_002:0640a18": "師預問。既不待羯磨所差。又非是正授具曰。嗟夫。",
    "X60n1128_002:0640a19": "深違佛勅。遺誤迨斯。今準南山古儀。原遵佛制。唯",
    "X60n1128_002:0640a20": "於隔宿審詰沙彌十戒。次曰登壇。方差問二十九",
    "X60n1128_002:0640a21": "種輕重難遮。願諸弘戒者。剪革沿式。以奉聖規。是",
    "X60n1128_002:0640a22": "所幸也。",
    "X60n1128_002:0640a23": "(此番作法。更當整肅。良以具足大戒尊嚴。而僧伽之數難入。且今去佛時遙。法多情弊。若不藉以殊勝外",
    "X60n1128_002:0640a24": "緣。曷能發彼上品因心。是以即於請戒後日分。引禮師先令淨人。或沙彌。灑掃法堂。中敷一座。供列香花。",
    "X60n1128_002:0640b01": "莊飾旛蓋。於正座屏後。設書記師位。堂左頰門外。設驗籤師位。堂右頰門外。設繳籤師位。處處燈懸。光逾",
    "X60n1128_002:0640b02": "白晝。在在香爇。篆藹祥雲。供設既備。即鳴楗椎集諸求具沙彌。照籤班次排列。引禮將五人徃請羯磨師。",
    "X60n1128_002:0640b03": "執香者在前。至寮作禮。請師至堂。禮佛就座。拈香舉讚畢)。",
    "X60n1128_002:0640b04": "引禮云。",
    "X60n1128_002:0640b05": "上香　復位　迎請者先出班。聞磬聲作禮三拜",
    "X60n1128_002:0640b06": "　歸班。",
    "X60n1128_002:0640b07": "(受差驗繳二師出眾。向座一觸禮起立。座上師其出位答禮。自宜相諒)。",
    "X60n1128_002:0640b08": "羯磨師云。",
    "X60n1128_002:0640b09": "幢樹毗尼。唯在匡扶正法。堂開懺悔。用資佐助諸緣。",
    "X60n1128_002:0640b10": "今諸沙彌欲求進具。理合露懺。防有白衣等溷入盜",
    "X60n1128_002:0640b11": "聽。故請二師詳查出入。彼若如法清淨。我等作辦方",
    "X60n1128_002:0640b12": "成。但恐坐久疲勞。願生歡喜。(叉手答事)如命。",
    "X60n1128_002:0640b13": "(驗繳二師向上叉手問訊兩分左右。各詣頰門就位而坐。次書記師出眾。向上一觸禮而立)。",
    "X60n1128_002:0640b14": "羯磨師云。",
    "X60n1128_002:0640b15": "勤策近圓。當淨身意。干犯則律不許容。無染則戒方",
    "X60n1128_002:0640b16": "可受。今夜班多人眾。事或雷同。故請大德注明人事。",
    "X60n1128_002:0640b17": "不致差誤。以便呈簡和尚。願勿厭其煩瑣。(叉手答云)如命。",
    "X60n1128_002:0640b18": "(答已。向上叉手問訊。却後就本位眾巡視大德。向座一觸禮起立)。",
    "X60n1128_002:0640b19": "羯磨師云。",
    "X60n1128_002:0640b20": "律制森嚴。人心易怠。須假勝緣。克成善業。今諸沙彌",
    "X60n1128_002:0640b21": "於發露時。或恐昏散。忘誤懺摩。故請眾大德檢巡察",
    "X60n1128_002:0640b22": "視。整肅懺儀。令彼三業翹勤。一心無怠。可謂曲己成",
    "X60n1128_002:0640b23": "人。幸勿辭勞。(眾齊叉手答云)如命。",
    "X60n1128_002:0640b24": "(答已。向上叉手問訊而出。各備提燈。嚴肅清察)。",
    "X60n1128_002:0640c01": "引禮云。",
    "X60n1128_002:0640c02": "諸沙彌。汝等各各至誠。隨我音聲。朗誦大悲神呪。仗",
    "X60n1128_002:0640c03": "此密言威神力故。淨潔法筵。遠諸魔障(齊聲朗誦三遍已。舉)。",
    "X60n1128_002:0640c04": "南無甘露王菩薩摩訶薩(三稱)",
    "X60n1128_002:0640c05": "引禮云。",
    "X60n1128_002:0640c06": "諸沙彌等一齊向上排班　展具　聞磬聲作禮三",
    "X60n1128_002:0640c07": "拜　撩衣(拜已)長跪　合掌。",
    "X60n1128_002:0640c08": "夫七眾以比丘為首。三聚以具戒為尊。須求淨器。受",
    "X60n1128_002:0640c09": "彼醍醐。合選良材斵成梁棟。運斤在於大匠。陶冶不",
    "X60n1128_002:0640c10": "越輪繩。今為汝等恭請(某某)律師。作審戒懺悔阿闍黎。",
    "X60n1128_002:0640c11": "請師之語。汝合自陳。恐汝未能。我今教汝。各稱法名。",
    "X60n1128_002:0640c12": "(稱已)其餘言詞。皆隨我道。",
    "X60n1128_002:0640c13": "大德。一心念我沙彌(某甲)等。今請大德為審戒懺悔",
    "X60n1128_002:0640c14": "阿闍黎。願大德為我作審戒懺悔阿闍黎。我依大德",
    "X60n1128_002:0640c15": "故。得如實懺悔。慈愍故(三請三禮)。",
    "X60n1128_002:0640c16": "羯磨撫尺云。",
    "X60n1128_002:0640c17": "夫戒淨而定慧生。乃佛祖修證之道本。惑起而貪愛",
    "X60n1128_002:0640c18": "具。是有情輪迴之苦因。斯惟智者覺照。愚者迷淪。汝",
    "X60n1128_002:0640c19": "等既能厭苦捨家。受持沙彌十戒。復欲增進勤修。願",
    "X60n1128_002:0640c20": "入比丘僧倫。如是則何患定慧不生。而輪迴不息。但",
    "X60n1128_002:0640c21": "慮汝等本所受持禁戒之中。或性重條章有毀。或息",
    "X60n1128_002:0640c22": "慈名德有虧。縱欲近圓。恐無所獲。薩婆多論云。若破",
    "X60n1128_002:0640c23": "沙彌十戒中重者。若受具戒及禪無漏戒。若欲勝進。",
    "X60n1128_002:0640c24": "一切不得。良以沙彌戒是比丘戒之原基也。譬如樹",
    "X60n1128_002:0641a01": "根充潤。花果敷實。亦如地址堅牢。樓閣任興。未有無",
    "X60n1128_002:0641a02": "根企果。而無址架閣者。是故我今於請戒開導之次。",
    "X60n1128_002:0641a03": "欽遵律制。逐一問汝。汝等隨其所問。逐一實答。不得",
    "X60n1128_002:0641a04": "以有言無。以重說輕。倘有一念覆諱。豈但內欺於心。",
    "X60n1128_002:0641a05": "外欺於師。抑且欺誑十方諸佛菩薩。諸天善神。而舊",
    "X60n1128_002:0641a06": "罪不除。新殃更積。如是則惡道不怖。慚愧不生。誠為",
    "X60n1128_002:0641a07": "可憐愍者。是故汝等人人信力決定。生大怖畏。生大",
    "X60n1128_002:0641a08": "慚愧。思惡道苦。發菩提心。傾誠發露。真切懺悔。鑛砂",
    "X60n1128_002:0641a09": "淨盡。方是精金。瑕疵少存。尤非良璧(鳴尺一下)。汝等能如",
    "X60n1128_002:0641a10": "是懺悔否。(眾答)依教奉行。",
    "X60n1128_002:0641a11": "引禮云。",
    "X60n1128_002:0641a12": "諸沙彌一齊起立　聞磬聲作禮三拜　撩衣(拜已)。起",
    "X60n1128_002:0641a13": "具　分班　汝等為首者。統眾集候。待呼召時。九人",
    "X60n1128_002:0641a14": "次第從左頰門至驗籤師所。逐一照名而進。到師座",
    "X60n1128_002:0641a15": "前發露竟。九人次第從右頰門至繳籤師所。逐一依",
    "X60n1128_002:0641a16": "次而出。今留第一班在堂。餘者暫出。(眾出已復呼云)。",
    "X60n1128_002:0641a17": "第一班近前。向上排班(堂寬一行列定。堂窄前後兩班)。展具　聞磬",
    "X60n1128_002:0641a18": "聲作禮三拜　撩衣(拜已)。長跪　合掌　作觀運心。齊",
    "X60n1128_002:0641a19": "稱。",
    "X60n1128_002:0641a20": "南無十方常住三寶(三稱已)各稱自己法名(稱畢)。",
    "X60n1128_002:0641a21": "師撫尺云。",
    "X60n1128_002:0641a22": "諸沙彌。我今詳問汝等本所受持十支戒相者。正是",
    "X60n1128_002:0641a23": "浣汝身心。蠲除不淨。遴選道器。攝入僧倫。應須各解",
    "X60n1128_002:0641a24": "我語。確實而答(鳴尺一下)。",
    "X60n1128_002:0641b01": "第一不殺生戒者。凡物有命不得故殺。若自殺。若教",
    "X60n1128_002:0641b02": "他殺。若坑陷殺。若倚發殺。若推墮殺。若呪術殺。若毒",
    "X60n1128_002:0641b03": "藥殺。若勸他殺。若先知彼人意欲自死。故安殺具令",
    "X60n1128_002:0641b04": "死。若令惡獸毒蛇殺。乃至墮胎破卵。焚山決瀆。皆名",
    "X60n1128_002:0641b05": "曰殺。汝等於此戒中曾有犯否。(若犯即實答犯某殺。傍人不得教答無也。",
    "X60n1128_002:0641b06": "蓋犯戒由於自心。懺悔必須自言。若是傍人教之。斯皆得越毗尼罪。下之九戒亦如是。若真正無犯。方可答云)",
    "X60n1128_002:0641b07": "無。",
    "X60n1128_002:0641b08": "是中犯者。準律判定。以明輕重罪相。若殺人類者",
    "X60n1128_002:0641b09": "犯重。是性戒。破根本。失沙彌戒。名滅擯突吉羅。不",
    "X60n1128_002:0641b10": "通懺悔。不得與餘清淨沙彌同宿。同事。不得如餘",
    "X60n1128_002:0641b11": "清淨沙彌。與諸比丘二宿三宿。",
    "X60n1128_002:0641b12": "若殺天龍鬼神。能變形解語者。犯中罪許容悔。名",
    "X60n1128_002:0641b13": "應懺突吉羅　若殺畜生。不能變形解語者。犯下",
    "X60n1128_002:0641b14": "罪許容悔。亦名應懺突吉羅　若殺人類不死者。",
    "X60n1128_002:0641b15": "犯中方便罪　若殺天龍乃至畜類不死者。犯下",
    "X60n1128_002:0641b16": "方便罪　若助他令殺人。若天等畜類死不死。皆",
    "X60n1128_002:0641b17": "同上本罪輕重　若見殺不起慈心。反讚美隨喜",
    "X60n1128_002:0641b18": "者。犯方便中罪。許容悔。",
    "X60n1128_002:0641b19": "比丘五篇六聚罪名。沙彌不得預知。所以言中下",
    "X60n1128_002:0641b20": "罪。又言中下方便。其實總攝一應懺突吉羅。而云",
    "X60n1128_002:0641b21": "中下者。由犯戒之心有熾盛煩惱。有輭煩惱不同。",
    "X60n1128_002:0641b22": "是以隨分中下。於下九戒事義亦然。",
    "X60n1128_002:0641b23": "若弑父母聖人。犯逆罪。墮阿鼻地獄。更重於上。殺",
    "X60n1128_002:0641b24": "雖是一。事不同科。如初壇審弑父母。及殺惡中所",
    "X60n1128_002:0641c01": "明。",
    "X60n1128_002:0641c02": "第二盜戒者。凡是有主物。不得盜心故取。若自取。若",
    "X60n1128_002:0641c03": "教他取。若受教代他往取。若呪術取。若因寄取。若與",
    "X60n1128_002:0641c04": "已更奪取。若貸借不還。乃至偷稅冐渡等。皆名曰盜。",
    "X60n1128_002:0641c05": "汝等於此戒。曾有犯否。(若犯某盜。即實答言犯某盜。若果無犯者。方答云)無。",
    "X60n1128_002:0641c06": "是中犯者。不論新故貴賤之物。若盜取直五錢。犯",
    "X60n1128_002:0641c07": "重是性戒。破根本。失沙彌戒。名滅擯突吉羅罪。不",
    "X60n1128_002:0641c08": "通懺悔。不得與餘沙彌同宿同事。不得如餘沙彌。",
    "X60n1128_002:0641c09": "與諸比丘二宿三宿(五錢者。準此方錢算。是八十文。以銀數算之即八分也)。",
    "X60n1128_002:0641c10": "若盜減五錢。自四錢以下。犯中罪許容悔。名應懺",
    "X60n1128_002:0641c11": "突吉羅罪　若盜五錢以上。不滿十錢者。仍總是",
    "X60n1128_002:0641c12": "一重罪。若滿十錢。即犯二重罪。若盜直多多五錢。",
    "X60n1128_002:0641c13": "按錢所犯。亦多多重罪　若盜三寶物者。計直多",
    "X60n1128_002:0641c14": "少。定罪輕重。與此同科。",
    "X60n1128_002:0641c15": "然重罪言多多者。是佛真實語。憐愍持戒七眾弟",
    "X60n1128_002:0641c16": "子。令勿毀犯。示其地獄苦報。倍更轉增。難脫離故。",
    "X60n1128_002:0641c17": "第三婬戒者。若與人男人女作不淨行。或己婬他。或",
    "X60n1128_002:0641c18": "他婬己。乃至共畜生者。皆名曰婬。汝等於此戒中。曾",
    "X60n1128_002:0641c19": "有犯否。(若犯某婬。即實答犯某婬。若無答云)無。",
    "X60n1128_002:0641c20": "是中犯者。凡有婬欲心。和合作事竟。皆犯重。是性",
    "X60n1128_002:0641c21": "戒。破根本。失沙彌戒。名滅擯突吉羅罪。不通懺悔。",
    "X60n1128_002:0641c22": "不得與餘沙彌同宿。同事。不得如餘沙彌。與諸比",
    "X60n1128_002:0641c23": "丘二宿三宿。",
    "X60n1128_002:0641c24": "若有婬欲心。未和合而即止。犯中罪許容悔。名應",
    "X60n1128_002:0642a01": "懺突吉羅罪　若以婬欲心。與女人身相觸。與女",
    "X60n1128_002:0642a02": "人屏處坐。屏處語。皆犯中罪許容悔。名應懺突吉",
    "X60n1128_002:0642a03": "羅罪。",
    "X60n1128_002:0642a04": "第四妄語戒者。若未曾悟道。妄言已悟。若未得禪得",
    "X60n1128_002:0642a05": "定。妄言已得。若未證四果。妄言已證。乃至妄言天龍",
    "X60n1128_002:0642a06": "神鬼等來。如此虗而不實。誑惑世人。皆名大妄語。汝",
    "X60n1128_002:0642a07": "等於此戒中。曾有犯否。(若曾向人說某妄語。即當實答曾犯某妄語。若果無者。方",
    "X60n1128_002:0642a08": "答云)無。",
    "X60n1128_002:0642a09": "更有妄語。綺語。兩舌。惡口。皆名曰小妄語。汝等於此",
    "X60n1128_002:0642a10": "戒中。曾有犯否。(若犯某妄語。即實答犯某妄語。若無答云)無。",
    "X60n1128_002:0642a11": "是中犯者。若是大妄語。向前人說。彼解語了了犯",
    "X60n1128_002:0642a12": "重。是性戒。破根本。失沙彌戒。名滅擯突吉羅罪。不",
    "X60n1128_002:0642a13": "通懺悔。不得與餘沙彌同宿同事。不得如餘沙彌。",
    "X60n1128_002:0642a14": "與諸比丘二宿三宿。",
    "X60n1128_002:0642a15": "若本意是說大妄語。或說不明了。前人不領解。或",
    "X60n1128_002:0642a16": "正說時即中止。並犯中罪許容悔。名應懺突吉羅",
    "X60n1128_002:0642a17": "罪　若小妄語。說而不了了。令作責心突吉羅悔",
    "X60n1128_002:0642a18": "除。後莫更為(以上四戒。乃一切戒之根本也)。",
    "X60n1128_002:0642a19": "第五不飲酒戒。凡一切能醉人者。一滴不可入口。汝",
    "X60n1128_002:0642a20": "等於此中。曾有犯否。(若有犯。即實答犯。若無答云)無。",
    "X60n1128_002:0642a21": "是中犯者。若五穀及花果等。已作成酒者。乃至酒",
    "X60n1128_002:0642a22": "麯酒糟。但有酒香。酒味。作酒想。入口下咽能醉。犯",
    "X60n1128_002:0642a23": "遮戒。許容悔。名應懺突吉羅罪　若患重病。醫必",
    "X60n1128_002:0642a24": "用酒煑藥而治者。當先白師。師允方服。要無酒香。",
    "X60n1128_002:0642b01": "酒味。入唇不作酒想可爾。若重即斷則不犯。如若",
    "X60n1128_002:0642b02": "因病時以酒煑藥。病差復飲用者。仍犯本罪。",
    "X60n1128_002:0642b03": "第六不著香花鬘。不香油塗身戒。汝等於此中曾有",
    "X60n1128_002:0642b04": "犯否。(若犯某事。即實答犯某事。若果無犯答云)無。",
    "X60n1128_002:0642b05": "是中犯者。若此土用繒絨珍寶。製飾巾冠者。類乎",
    "X60n1128_002:0642b06": "西域著花鬘也。若此土用香熏衣帳。及密佩香囊",
    "X60n1128_002:0642b07": "者。亦類西域以香塗身也。按律藏中。佛有隨國風",
    "X60n1128_002:0642b08": "之說。非無據也。故知國風服用之事雖殊。而喜好",
    "X60n1128_002:0642b09": "玩飾之心是一。若有作如此事者。犯遮戒。許容悔。",
    "X60n1128_002:0642b10": "名應懺突吉羅罪。",
    "X60n1128_002:0642b11": "第七不歌舞倡伎。不故往觀聽戒。汝等於此中。曾有",
    "X60n1128_002:0642b12": "犯否。(若犯某事。即實答犯某事。若果無答云)無。",
    "X60n1128_002:0642b13": "是中犯者。若唱曲謳吟。名之為歌。若掉臂躑足。名",
    "X60n1128_002:0642b14": "之為舞。若吹簫彈琴。雙陸圍棋。擲骰博錢。投壺射",
    "X60n1128_002:0642b15": "箭。乃至馳馬拭劍等。皆名倡伎。若自作。若見聞喜",
    "X60n1128_002:0642b16": "樂。故意往觀味聽者。一一俱犯遮戒。許容悔。名應",
    "X60n1128_002:0642b17": "懺突吉羅罪。",
    "X60n1128_002:0642b18": "第八不坐高廣大牀戒。汝等於中。曾有犯否。(若有答有犯。若",
    "X60n1128_002:0642b19": "無者答云)無(今世末法。處處僧牀皆非應量。而為師者。臨時問至此。當深生慚愧。必也知違佛制。庶幾",
    "X60n1128_002:0642b20": "可爾。不然則兒戲毗尼。故為故問矣)。",
    "X60n1128_002:0642b21": "是中犯者。律制僧牀。但許足高一尺六寸(若以周尺言之。",
    "X60n1128_002:0642b22": "一尺止今匠尺八寸。一尺六寸。準匠尺有一尺二寸八分)。坐時令足不掛空。若",
    "X60n1128_002:0642b23": "過此量。名之為高。廣者。恣縱轉臥。既高且廣。故名",
    "X60n1128_002:0642b24": "大牀。用者犯遮戒。許容悔。名應懺突吉羅罪　若",
    "X60n1128_002:0642c01": "得已成者。截足應量不犯。",
    "X60n1128_002:0642c02": "第九不非時食戒。汝等於中。曾有犯否。(若有犯答有犯。若無犯者",
    "X60n1128_002:0642c03": "答云)無。",
    "X60n1128_002:0642c04": "是中犯者。以時為制。時者。從東方明相始出乃至",
    "X60n1128_002:0642c05": "日午正中。非時者。從日稍側。乃至次日明相未出。",
    "X60n1128_002:0642c06": "若於非時食噉一切有形之物。皆名破齋。犯遮戒。",
    "X60n1128_002:0642c07": "許容悔。名應懺突吉羅罪　若病饑者。許取一切",
    "X60n1128_002:0642c08": "穀豆麥煎不破皮濾汁。非時得飲。乃至種種漿。以",
    "X60n1128_002:0642c09": "水作淨已可用。",
    "X60n1128_002:0642c10": "第十不捉持生像金銀寶物戒。汝等於中。曾有犯否。",
    "X60n1128_002:0642c11": "(若犯某。即實答犯某事。果若無答云)無。",
    "X60n1128_002:0642c12": "是中犯者。生。謂生而質具。如金。銀。珠。玉。珊瑚。瑪瑙。",
    "X60n1128_002:0642c13": "水晶。硨磲。瑠璃。琥珀。玻璃。玳瑁。文犀。象牙。一切奇",
    "X60n1128_002:0642c14": "珍之物是也。像。謂造作成像。若錢鈔。一切金銀七",
    "X60n1128_002:0642c15": "寶造作之器。而成種種形狀之類是也。斯皆長人",
    "X60n1128_002:0642c16": "貪心。有違高尚之志。故佛不聽捉持。若捉持如是",
    "X60n1128_002:0642c17": "者。犯遮戒。許容悔。名應懺突吉羅罪　若為三寶。",
    "X60n1128_002:0642c18": "及師長父母掌舉。不作己物想者。則不犯。",
    "X60n1128_002:0642c19": "(如是九人。一一詳審已。於中若有犯四根本性重戒者。書記注筆登冊。次日呈白和尚。若有犯後六種輕",
    "X60n1128_002:0642c20": "戒者。羯磨師即座如律稱量。教令懺悔)。",
    "X60n1128_002:0642c21": "引禮云。",
    "X60n1128_002:0642c22": "頂禮一拜而起　第一籤從右邊下。至繳籤師所。逐",
    "X60n1128_002:0642c23": "一依次出堂(待第一籤九人轉下從右已去○復呼云)。",
    "X60n1128_002:0642c24": "第二籤左邊上。至驗籤師所。逐一照名進堂。",
    "X60n1128_002:0643a01": "(如是班次多少。一一呼應。乃至末後一籤。不須出堂。但起立於右。即鳴椎集先發露者。各隨班次入堂。兩",
    "X60n1128_002:0643a02": "序而立。其奉差驗繳及巡視等出眾。向座一齊叉手問訊。驗籤者白云)。",
    "X60n1128_002:0643a03": "我(某甲)等。奉和尚差事已畢。班次不減。出進如法。巡",
    "X60n1128_002:0643a04": "視密嚴。動止安庠。無有犯威儀者。",
    "X60n1128_002:0643a05": "羯磨師云。",
    "X60n1128_002:0643a06": "佐助有功。夜深神惓。各請安息。",
    "X60n1128_002:0643a07": "(諸位作辭而退。各還本所。書記出眾。呈冊於座。向上义手問訊白云)。",
    "X60n1128_002:0643a08": "我(某甲)奉和尚差委。登記所問罪相。今諸沙彌根本",
    "X60n1128_002:0643a09": "無犯。悉皆清淨。白羯磨師。轉白和尚。",
    "X60n1128_002:0643a10": "此中若犯四重者。此文改云　今諸沙彌發露中。",
    "X60n1128_002:0643a11": "唯某甲有犯律章。餘悉清淨。白羯磨師。轉白和尚。",
    "X60n1128_002:0643a12": "(羯磨師。如前慰勞已。書記復再义手問訊。辭退出堂歸寮)。",
    "X60n1128_002:0643a13": "引禮云。",
    "X60n1128_002:0643a14": "諸沙彌一齊展具　聞磬聲作禮三拜　撩衣(拜已)。長",
    "X60n1128_002:0643a15": "跪　合掌。",
    "X60n1128_002:0643a16": "師撫尺云。",
    "X60n1128_002:0643a17": "諸沙彌。我今遵律已詳問汝等。汝等各各解我語言。",
    "X60n1128_002:0643a18": "一一答竟。諒無餘蘊。庶幾身器清淨。可爾登壇得圓",
    "X60n1128_002:0643a19": "具戒。然於登壇之日。屏處及與僧中。仍問汝等四重",
    "X60n1128_002:0643a20": "根本。汝等亦如今夜在我座前。諦實而答。此時更為",
    "X60n1128_002:0643a21": "汝等。拈香懇禱。",
    "X60n1128_002:0643a22": "諸佛加庇。眾聖證明。願多生所積之愆尤。從今殄滅。",
    "X60n1128_002:0643a23": "無始未行之善業。自此勤修。汝今眾人各各觀想十",
    "X60n1128_002:0643a24": "方諸佛。隨我言音。至誠懺悔。各稱法名(稱已。師起立拈香畢。復坐",
    "X60n1128_002:0643b01": "义手。至誠作梵舉云)。",
    "X60n1128_002:0643b02": "往昔所造諸惡業&;皆繇無始貪瞋癡&;",
    "X60n1128_002:0643b03": "&;一切罪障皆&;",
    "X60n1128_002:0643b04": "從身語意之所生&;今對佛前求懺悔&;",
    "X60n1128_002:0643b05": "&;一切罪根皆&;",
    "X60n1128_002:0643b06": "　懺悔功德殊勝行　　無邊勝福皆回向",
    "X60n1128_002:0643b07": "　普願沈溺諸有情　　速往無量光佛剎",
    "X60n1128_002:0643b08": "　十方三世一切佛　　一切菩薩摩訶薩",
    "X60n1128_002:0643b09": "　摩訶般若波羅蜜",
    "X60n1128_002:0643b10": "引禮云。",
    "X60n1128_002:0643b11": "諸沙彌一齊起立　聞磬聲禮謝三拜　撩衣(拜已)。起",
    "X60n1128_002:0643b12": "具　分班。",
    "X60n1128_002:0643b13": "(引禮導為首沙彌。如常禮送師歸寮。仍回法堂。教眾沙彌普同上殿。各秉虔恭。徹夜禮佛。其諸沙彌謝引",
    "X60n1128_002:0643b14": "禮師畢。即至大殿。然燭焚香。三業至誠。能所皆空。如實頂禮)。",
    "X60n1128_002:0643b15": "以上沙彌犯重者。毗尼制教。不通懺悔。若觀彼沙",
    "X60n1128_002:0643b16": "彌。雖已破重。而有真實慚愧。革過從新者。可依大",
    "X60n1128_002:0643b17": "乘方便救㧞。令其深怖地獄。永息世緣。擇處結壇。",
    "X60n1128_002:0643b18": "哀切苦到。或一七。二七。求見好相。罪方得殄。如其",
    "X60n1128_002:0643b19": "不見。或積歲月。必以見相為期。戒方許受。為恐因",
    "X60n1128_002:0643b20": "緣難阻。不能如法建壇。縱能建壇。倘若好相不現。",
    "X60n1128_002:0643b21": "則後悔難追。莫若慎之於始。惓惓守持為善也。",
    "X60n1128_002:0643b23": "三壇傳戒正範卷二"
}