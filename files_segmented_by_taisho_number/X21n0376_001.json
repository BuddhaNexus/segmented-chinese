{
    "X21n0376_001:0558a04": "蘭盆疏鈔餘義(并序)",
    "X21n0376_001:0558a05": "門人霅谿普靜寺賜紫　日新　隨聽次錄",
    "X21n0376_001:0558a06": "餘之為義大抵明乎疏鈔之援引音義之異同誘諸",
    "X21n0376_001:0558a07": "來裔識其指歸也嘗考昔人以會粹略隨難解(普寧律師",
    "X21n0376_001:0558a08": "會粹記明義大師隨難解)用名義廣拾遺圖(淨覺大師述名義金山闍梨拾遺圖)交",
    "X21n0376_001:0558a09": "互其說不可悉數然其間義有可取者亦取之而但",
    "X21n0376_001:0558a10": "直節其辭意耳雖章句不完亦前載之餘故總命題",
    "X21n0376_001:0558a11": "曰蘭盆疏鈔餘義焉時熙寧元年歲次戊申六月望",
    "X21n0376_001:0558a12": "日啟講七月十有二日徹廗因而再刊又為之序云。",
    "X21n0376_001:0558a13": "注并序敘述鈔家之得失及摭華之興起也若然",
    "X21n0376_001:0558a14": "則序文一道亦分兩節先序鈔得失從初文至難",
    "X21n0376_001:0558a15": "能是也後序鈔興起從斯疏下至序終。",
    "X21n0376_001:0558a16": "錢塘即古之餘杭郡至唐改為杭州錢塘記云昔",
    "X21n0376_001:0558a17": "郡功曹華德信立此塘以防海水始開募有能致",
    "X21n0376_001:0558a18": "土石一斛與一千旬日之間來者雲集塘未成譎",
    "X21n0376_001:0558a19": "不復取皆棄土而去塘以遂成焉。",
    "X21n0376_001:0558a20": "知圓字無外號中庸子俗姓徐氏錢塘人受業於",
    "X21n0376_001:0558a21": "本州淨住院學台教於奉先源清法師撰疏十本",
    "X21n0376_001:0558a22": "以通十經著閑居編六十卷其講道訓人備如集",
    "X21n0376_001:0558a23": "賢吳遵路撰行狀碑云。",
    "X21n0376_001:0558a24": "晉水即泉郡水名以泉江之水接于溫江有似篆",
    "X21n0376_001:0558b01": "書晉字之形故縣名晉江水名晉水具如閩王傳",
    "X21n0376_001:0558b02": "云。",
    "X21n0376_001:0558b03": "淨源字伯長號潛叟族揚氏泉南人闢帝心觀門",
    "X21n0376_001:0558b04": "三車立賢首華梵七祖製義學文藪箋經註論具",
    "X21n0376_001:0558b05": "如出家稟學傳唯此略傳日新出之。",
    "X21n0376_001:0558b06": "刪科重刊有二意一刪削科文重刊印板二刊正",
    "X21n0376_001:0558b07": "鈔文歸敬三寶等文。",
    "X21n0376_001:0558b08": "記鈔記即鈔也如演義鈔解華嚴疏筆削記釋起",
    "X21n0376_001:0558b09": "信疏亦猶孔頴達之有正義以解五經之注文非",
    "X21n0376_001:0558b10": "謂記廣鈔略耳。",
    "X21n0376_001:0558b11": "既瀆且壅既已瀆亂且兼壅滯。曹輩也。",
    "X21n0376_001:0558b12": "無所錯手足錯置也論語云刑罰不中則無所錯",
    "X21n0376_001:0558b13": "手足今謂鈔文有煩略之失則學者雖手披玩習",
    "X21n0376_001:0558b14": "而行之不遠故云無所錯手足矣。",
    "X21n0376_001:0558b15": "為難能也論語子游謂吾友張也為難能也包氏",
    "X21n0376_001:0558b16": "注曰言子張容儀難及也。",
    "X21n0376_001:0558b17": "傳奧法師姓韓氏并州祈縣人先業儒夙甞預鄉",
    "X21n0376_001:0558b18": "薦遇定惠禪師上足潛輝闍梨剃髮受道然其內",
    "X21n0376_001:0558b19": "外典籍皆有章句備如本傳云。",
    "X21n0376_001:0558b20": "法師愽通教法軌物為師出婆婆論。",
    "X21n0376_001:0558b21": "庸常也。馴巡音順也。",
    "X21n0376_001:0558b22": "不撥荒蕪撥度也不度荒唐蓁蕪耳。",
    "X21n0376_001:0558b23": "輒事筆削輒專也是者筆而存之非者削而去之。",
    "X21n0376_001:0558b24": "播遷其文播遷刪去也文煩則刪之對上削字。",
    "X21n0376_001:0558c01": "彌縫其闕彌縫補緝也闕略則補之對上筆字。",
    "X21n0376_001:0558c02": "傳諸童蒙諸之童幼蒙昧也周易云童蒙求我。",
    "X21n0376_001:0558c03": "頗甚也。",
    "X21n0376_001:0558c04": "采摭英華劉勰云捃摭英華班固云英華外發。",
    "X21n0376_001:0558c05": "庶近也。中庸之義言不煩不略也。",
    "X21n0376_001:0558c06": "才識不敏才藻識智不敏疾也雖言才識學在其",
    "X21n0376_001:0558c07": "中。",
    "X21n0376_001:0558c08": "短於自見短淺之能仍出自見。冀望也。",
    "X21n0376_001:0558c09": "後之病今後人病摭華之是非。",
    "X21n0376_001:0558c10": "亦猶今之視昔亦如無外視奧師之得失上之二",
    "X21n0376_001:0558c11": "句語勢出史記彼文云今之病秦亦猶秦之視昔。",
    "X21n0376_001:0558c12": "皇宋皇大也宋古商丘也周武王勝紂封商之後",
    "X21n0376_001:0558c13": "以微子受封於此以為宋國太祖皇帝受周之封",
    "X21n0376_001:0558c14": "由此飛龍故以受封興王之地為有天下之號亦",
    "X21n0376_001:0558c15": "猶唐高祖受隋之命封唐國升帝因號大唐國也。",
    "X21n0376_001:0558c16": "三葉太祖太宗真宗如玉葉聯芳也。",
    "X21n0376_001:0558c17": "聖駕真宗法駕。",
    "X21n0376_001:0558c18": "祀汾陰漢武祀后土始立祀汾陰在水之南曰陰。",
    "X21n0376_001:0558c19": "之明年當辛亥年。",
    "X21n0376_001:0558c20": "歲次歲星也每年行一次。",
    "X21n0376_001:0558c21": "六釋唐三藏云持業依主與有財相違鄰近并帶",
    "X21n0376_001:0558c22": "數此六名為離合釋取合應知離不成此法相之",
    "X21n0376_001:0558c23": "學慎勿臆說。",
    "X21n0376_001:0558c24": "依主受稱經勝疏劣如臣依君故云依主稱去聲。",
    "X21n0376_001:0559a01": "文心雕龍劉勰撰十卷言為文用心也大學謂之",
    "X21n0376_001:0559a02": "雕龍小學謂之雕蟲。",
    "X21n0376_001:0559a03": "疏者布也彼明臣下上天子書曰疏。",
    "X21n0376_001:0559a04": "撮題近意額中曰題撮取經文中遠之旨以疏近",
    "X21n0376_001:0559a05": "意通之揚雄曰聖人之言遠如天賢者之言近如",
    "X21n0376_001:0559a06": "地。",
    "X21n0376_001:0559a07": "漢靈帝後漢第十一主諱宏。",
    "X21n0376_001:0559a08": "應劭注漢漢書班固所撰應劭等集解顏師古又",
    "X21n0376_001:0559a09": "注之也。",
    "X21n0376_001:0559a10": "故廬子國故舊也子爵號。",
    "X21n0376_001:0559a11": "其事例然以南充郡例廬江郡以充國例廬國古",
    "X21n0376_001:0559a12": "之國即今之州古之附庸即今之縣也。",
    "X21n0376_001:0559a13": "名諱諱避也生有名死避之。",
    "X21n0376_001:0559a14": "建中德宗年號。會昌武宗年號。",
    "X21n0376_001:0559a15": "僧臘儒禮取一歲之終為臘釋教但一夏之終為",
    "X21n0376_001:0559a16": "臘。",
    "X21n0376_001:0559a17": "追諡隔朝曰追諡易名也諡示也亦生平善惡之",
    "X21n0376_001:0559a18": "行。",
    "X21n0376_001:0559a19": "平居平昔所居。",
    "X21n0376_001:0559a20": "終南圭峯如助脩記辨之。",
    "X21n0376_001:0559a21": "作者曰聖等文出樂記摭華依劉勰引文耳。",
    "X21n0376_001:0559a22": "若聖下文出論語。",
    "X21n0376_001:0559a23": "竊比於我老彭包曰老彭殷賢大夫好述古事我",
    "X21n0376_001:0559a24": "若老彭但述之耳。",
    "X21n0376_001:0559b01": "錄疏注經昔吾稟以清凉本疏箋于華嚴今又錄",
    "X21n0376_001:0559b02": "圭峯疏箋注于此經者蓋遵一家注辭皆附于經",
    "X21n0376_001:0559b03": "論觀法之下夫然則不獨使其學者臨文到旨抑",
    "X21n0376_001:0559b04": "亦安置教藏倫例有緒與。",
    "X21n0376_001:0559b05": "白虎通後漢孝章帝於白虎殿會群儒講論五經",
    "X21n0376_001:0559b06": "同異所作也班固字子堅奉詔纂其事奏凡十卷。",
    "X21n0376_001:0559b07": "太初元氣始萌。太始形氣始端。",
    "X21n0376_001:0559b08": "太素質之始也廣明有五略辨則三或謂摭華誤",
    "X21n0376_001:0559b09": "者淺識狂言何足信哉。",
    "X21n0376_001:0559b10": "清濁既分徐整曰陽清為天陰濁為地。",
    "X21n0376_001:0559b11": "精出曜布日月為太陽太陰之精曜謂星曜即五",
    "X21n0376_001:0559b12": "星二十八宿等。",
    "X21n0376_001:0559b13": "度物施生度待洛切施去聲謂品度萬物施與生",
    "X21n0376_001:0559b14": "長。",
    "X21n0376_001:0559b15": "適今適猶近也。",
    "X21n0376_001:0559b16": "天之經經常也天有常明。",
    "X21n0376_001:0559b17": "地之義義利也地有常利。",
    "X21n0376_001:0559b18": "援神契宋均注援引神明契合之事。",
    "X21n0376_001:0559b19": "有情則識神無始言賴耶識中已具孝矣。",
    "X21n0376_001:0559b20": "器世則成壞相摩摩滅也器界成而復壞故云相",
    "X21n0376_001:0559b21": "摩。",
    "X21n0376_001:0559b22": "懷任交易言地能懷藏任持萬物交更遷易也。",
    "X21n0376_001:0559b23": "祭義禮記篇名記其祭祀薦羞之義。",
    "X21n0376_001:0559b24": "曾子姓曾名參字子輿。",
    "X21n0376_001:0559c01": "無朝夕猶云無始終也。",
    "X21n0376_001:0559c02": "所出不同始混沌出援神契塞天地出祭義。",
    "X21n0376_001:0559c03": "共成一義豎深之義。孝弟悌音。",
    "X21n0376_001:0559c04": "天子爵稱也王者父天母之子也。",
    "X21n0376_001:0559c05": "諸侯侯君也謂列國之君。",
    "X21n0376_001:0559c06": "卿大夫卿章也明善理大扶進人也章九卿二十",
    "X21n0376_001:0559c07": "七大夫出王制今合辨之以孝行同故。",
    "X21n0376_001:0559c08": "士事也任事之稱。",
    "X21n0376_001:0559c09": "庶人庶眾謂天下眾人也。",
    "X21n0376_001:0559c10": "而患不及者未之有也孝經疏云或有目患不能",
    "X21n0376_001:0559c11": "及於孝者未之有也。",
    "X21n0376_001:0559c12": "天龍負圖河圖曰舜以大尉即位與三公臨觀于",
    "X21n0376_001:0559c13": "河黃龍五釆負圖出舜前。",
    "X21n0376_001:0559c14": "地龜出書宋書云天錫禹書神龜出洛有數九法",
    "X21n0376_001:0559c15": "即洪範九疇是也。",
    "X21n0376_001:0559c16": "天孽消滅孽災也淮南子云堯射十日而去九留",
    "X21n0376_001:0559c17": "一尚書惟德動於天故以禍為福。",
    "X21n0376_001:0559c18": "景雲出游唐書曰睿宗即位日景雲現景瑞也又",
    "X21n0376_001:0559c19": "德宗時澤州刺史李德上慶雲圖。",
    "X21n0376_001:0559c20": "澤林茂如察順盧感不生連理。",
    "X21n0376_001:0559c21": "浮珍舒如郭巨埋子全母天賜黃金也。",
    "X21n0376_001:0559c22": "恠草秀劉[君*殳]祖母冬思堇[君*殳]哭動感堇滿地爾雅",
    "X21n0376_001:0559c23": "云苦堇即蔡也。",
    "X21n0376_001:0559c24": "水出神魚王祥母思魚祥臥氷上水開感雙鯉躍",
    "X21n0376_001:0560a01": "出。",
    "X21n0376_001:0560a02": "幽顯顯明也禮云明則有禮樂幽則有鬼神。",
    "X21n0376_001:0560a03": "二儀儀像也分天地之形像。",
    "X21n0376_001:0560a04": "因心之孝孝經序云因心之孝已萌。",
    "X21n0376_001:0560a05": "資敬之道孝經云資於事父以事君而敬同。",
    "X21n0376_001:0560a06": "儒文選云愽通經史謂之儒。",
    "X21n0376_001:0560a07": "五常仁義禮智信為萬世常行之道。",
    "X21n0376_001:0560a08": "本與平呼語絕之辭。",
    "X21n0376_001:0560a09": "形質由父母而生祭義云身也者父母遺體也。",
    "X21n0376_001:0560a10": "三學此約大乘戒定慧三。",
    "X21n0376_001:0560a11": "祭統亦禮記篇名統猶本也以其記祭祀齋戒之",
    "X21n0376_001:0560a12": "本。",
    "X21n0376_001:0560a13": "釋名漢愽土劉熈撰。",
    "X21n0376_001:0560a14": "周書諡法周公作訓成王也善行則善諡如云翼",
    "X21n0376_001:0560a15": "善傳聖曰堯惡行則惡諡亦如殘義損善曰紂。",
    "X21n0376_001:0560a16": "爾雅爾近雅正也近正之言故曰爾雅。",
    "X21n0376_001:0560a17": "昊天夏天也郭氏云陽氣皓肝曰昊春曰蒼天秋",
    "X21n0376_001:0560a18": "曰旻天冬曰上天。",
    "X21n0376_001:0560a19": "鄭氏箋毛詩正義云東漢鄭玄取毛氏詁訓所不",
    "X21n0376_001:0560a20": "盡及同異者續之為注解謂之箋箋薦成毛意。",
    "X21n0376_001:0560a21": "罪釁或云過顯曰罪隱曰釁也。",
    "X21n0376_001:0560a22": "童穉牛無角曰童禾晚生曰穉人幼小以之。",
    "X21n0376_001:0560a23": "喪亡息浪切也。",
    "X21n0376_001:0560a24": "上延考妣延猶及也父亡答書云上延先考母亡",
    "X21n0376_001:0560b01": "延先妣。",
    "X21n0376_001:0560b02": "悽愴謂悽然感愴霜露降萬物凋言父母同萬物",
    "X21n0376_001:0560b03": "之殞感時念親。",
    "X21n0376_001:0560b04": "濡沾潤也小雨曰濡。",
    "X21n0376_001:0560b05": "怵惕驚懼貌雨露濡生萬物孝子欲父母同萬物",
    "X21n0376_001:0560b06": "乘春而生故云如將見之。",
    "X21n0376_001:0560b07": "節序八節如下序謂四時。",
    "X21n0376_001:0560b08": "家語十卷當時門弟子所集王肅注之。",
    "X21n0376_001:0560b09": "孔子子慈也以慈愛洽人姓孔名丘字仲尼哀公",
    "X21n0376_001:0560b10": "二十一年生襄公十一年卒壽七十三。",
    "X21n0376_001:0560b11": "適齊適往也。中路去聲中。",
    "X21n0376_001:0560b12": "謂僕御車者即顏[利禾+免]。",
    "X21n0376_001:0560b13": "擁鎌帶索擁持也鎌刈禾刀帶索刈之。",
    "X21n0376_001:0560b14": "哭而不衰亦作縗以六寸之布廣四寸帖於心前",
    "X21n0376_001:0560b15": "衰之言悲權也。",
    "X21n0376_001:0560b16": "吾丘吾子上吾自稱猶云我也姓虞名丘字吾子。",
    "X21n0376_001:0560b17": "後還旋音。",
    "X21n0376_001:0560b18": "齊君即齊景公有馬千駟是謂驕奢耳。",
    "X21n0376_001:0560b19": "小子識之識音志令小子記其言也。",
    "X21n0376_001:0560b20": "十有三十中有三辭歸養親。",
    "X21n0376_001:0560b21": "檀弓姓檀名弓由善於禮故以名篇。",
    "X21n0376_001:0560b22": "東西南北之人鄭箋注云言君無常以君子有四",
    "X21n0376_001:0560b23": "方志耳。",
    "X21n0376_001:0560b24": "不登壟言慎敬也。",
    "X21n0376_001:0560c01": "塋域墓地也即墓之限域。",
    "X21n0376_001:0560c02": "負士為墳如孝子顏烏東陽人父亡負土為墳感",
    "X21n0376_001:0560c03": "郡烏郵土助之烏口中血出遂名其縣為義烏耳。",
    "X21n0376_001:0560c04": "植栢成列通俗云罔象好食亡者肝腦墓傍植栢",
    "X21n0376_001:0560c05": "樹墓前立石虎以驅罔象也。",
    "X21n0376_001:0560c06": "孝德傳梁元帝撰凡三十卷。",
    "X21n0376_001:0560c07": "廬于墳次廬捿寄也墳之次舍。",
    "X21n0376_001:0560c08": "三十年為世古者三十娶妻而子孫可繼家業。",
    "X21n0376_001:0560c09": "礿薄也春物薄少。",
    "X21n0376_001:0560c10": "禘第音諦也諦審其物可祭先祖。",
    "X21n0376_001:0560c11": "甞新也甞新糓也。",
    "X21n0376_001:0560c12": "烝眾也冬物眾多。",
    "X21n0376_001:0560c13": "包冬夏例烝甞包礿禘也。",
    "X21n0376_001:0560c14": "損益損則祭殺牲命益乃設供拔苦。",
    "X21n0376_001:0560c15": "七賢一五停心二別相念三總相念四煖五頂六",
    "X21n0376_001:0560c16": "忍七世第一。",
    "X21n0376_001:0560c17": "七聖一隨信行二隨法行三信解四見得五身證",
    "X21n0376_001:0560c18": "阿那含六時解脫羅漢七不時解脫羅漢。",
    "X21n0376_001:0560c19": "三賢十住初賢十行中賢十向上賢。",
    "X21n0376_001:0560c20": "十聖初歡喜地二離垢三發光四燄慧五難勝六",
    "X21n0376_001:0560c21": "現前七遠行八不動九善慧十法雲。",
    "X21n0376_001:0560c22": "魯哀公名蔣定公之子。",
    "X21n0376_001:0560c23": "測物之性情知子路之好勇測顏回之不愚。",
    "X21n0376_001:0560c24": "紀大網之繩曰綱小網之繩曰紀。",
    "X21n0376_001:0561a01": "望表望。帝王五帝三王。",
    "X21n0376_001:0561a02": "以之安危有賢者天下安無其人宗庿危。",
    "X21n0376_001:0561a03": "測眾生之根性接上根以六度測中下以諦緣。",
    "X21n0376_001:0561a04": "佛土通而言之則大聖所化之境也。",
    "X21n0376_001:0561a05": "三世諸佛對上五帝三王。",
    "X21n0376_001:0561a06": "以之揚化有師範則三藏教法與無其人則五分",
    "X21n0376_001:0561a07": "法身喪。",
    "X21n0376_001:0561a08": "微功致巨益一日之微功致生天之巨益。",
    "X21n0376_001:0561a09": "少善破大惡盆供之少善破劇苦之大惡。",
    "X21n0376_001:0561a10": "但三塵色香觸。",
    "X21n0376_001:0561a11": "名實區別實體也四名四體如土田分隔區以別",
    "X21n0376_001:0561a12": "矣。",
    "X21n0376_001:0561a13": "三尊三寶皆尊皆重。",
    "X21n0376_001:0561a14": "唐堯帝姓伊祁名放勳始封於唐地。",
    "X21n0376_001:0561a15": "虞舜帝姓姚名重華始封於虞地。",
    "X21n0376_001:0561a16": "夏禹王姓姒名文命始封於夏今銀夏州是也。",
    "X21n0376_001:0561a17": "商姓子名履始封於商丘或云殷湯皆國號也。",
    "X21n0376_001:0561a18": "周姓姬名昌始封於岐周之地。",
    "X21n0376_001:0561a19": "李巡注爾雅。",
    "X21n0376_001:0561a20": "示不相襲襲承也言二帝三王各立其名不相承",
    "X21n0376_001:0561a21": "順也。",
    "X21n0376_001:0561a22": "孫炎有爾雅義疏十卷。",
    "X21n0376_001:0561a23": "更始更平聲改也。",
    "X21n0376_001:0561a24": "兼講論語序云兼講齊說。",
    "X21n0376_001:0561b01": "廣雅張揖撰凡四卷。",
    "X21n0376_001:0561b02": "大詰陳大道告天下。",
    "X21n0376_001:0561b03": "思齊語云見賢思齊。",
    "X21n0376_001:0561b04": "碑銘銘名也述其功業使可稱名而期於不朽故",
    "X21n0376_001:0561b05": "刻諸碑石也。",
    "X21n0376_001:0561b06": "文宗唐第十五帝名印穆宗之子。",
    "X21n0376_001:0561b07": "慶成節降誕之辰猶今之乾元節。",
    "X21n0376_001:0561b08": "知命五十知天命。耳順六十而耳順。",
    "X21n0376_001:0561b09": "耆艾耊老也上三字皆訓老也耊迭音鐵也老人",
    "X21n0376_001:0561b10": "身黑如鐵。",
    "X21n0376_001:0561b11": "古疏雖多紀國寺慧淨三藏亦有疏文今也則亡。",
    "X21n0376_001:0561b12": "舛的舛訛也如下疏云三藏錯會故有異釋是也",
    "X21n0376_001:0561b13": "的當也疏又引三藏云物華四事盆美八珍也。",
    "X21n0376_001:0561b14": "叶機符理下叶機宜上符義理。",
    "X21n0376_001:0561b15": "玄風玄籍教風。",
    "X21n0376_001:0561b16": "敬服尤深肅敬服從尤甚也。",
    "X21n0376_001:0561b17": "含文嘉禮記緯書名也。",
    "X21n0376_001:0561b18": "三仞七尺曰仞。半之一仞半。",
    "X21n0376_001:0561b19": "遭母憂遭猶丁也。",
    "X21n0376_001:0561b20": "刻像圖形刻檀彫像圖畫形容。",
    "X21n0376_001:0561b21": "貝多西竺以貝多葉傍行而寫。",
    "X21n0376_001:0561b22": "黃卷朱士衡燒經盡成黃卷赤軸。",
    "X21n0376_001:0561b23": "教理行果下鈔具釋。",
    "X21n0376_001:0561b24": "八輩四果四向。",
    "X21n0376_001:0561c01": "五位資糧加行見道脩道無學。",
    "X21n0376_001:0561c02": "五教一小乘教二大乘始教三終教四頓教五圓",
    "X21n0376_001:0561c03": "教。",
    "X21n0376_001:0561c04": "唯歸佛寶者此一句刊牒摭華彼以法是佛言僧",
    "X21n0376_001:0561c05": "是佛子故但歸佛寶耳。",
    "X21n0376_001:0561c06": "同遵古訓孝衡鈔并舊鈔諸文皆例歸三寶。",
    "X21n0376_001:0561c07": "稽首貫於下謂法僧二寶。",
    "X21n0376_001:0561c08": "冥加蒙於上亦佛法二寶。",
    "X21n0376_001:0561c09": "注云即孔安國作傳以注之。",
    "X21n0376_001:0561c10": "問訊言也郭璞云相問訊。",
    "X21n0376_001:0561c11": "長跪律鈔以尼弱故長跪僧彊故互跪。",
    "X21n0376_001:0561c12": "屬祝音。",
    "X21n0376_001:0561c13": "舉豎而包橫舉三界之豎包大千之橫。",
    "X21n0376_001:0561c14": "悲智兼運悲故不住涅槃智故不住生死。",
    "X21n0376_001:0561c15": "三無數劫梵云阿僧祇劫臘波此云無數時分。",
    "X21n0376_001:0561c16": "十種通號一如來二應供三正徧知四明行足五",
    "X21n0376_001:0561c17": "善逝六世間解七無上士調御丈夫八天人師九",
    "X21n0376_001:0561c18": "佛十世尊。",
    "X21n0376_001:0561c19": "五分律即彌沙塞部五段之文。",
    "X21n0376_001:0561c20": "立五分法身轉五陰成五分法身轉色陰成戒身",
    "X21n0376_001:0561c21": "受成定想成慧行成解脫識成解脫知見。",
    "X21n0376_001:0561c22": "睒閃音。",
    "X21n0376_001:0561c23": "射殺等以睒子著鹿皮衣入山取水麋鹿相隨值",
    "X21n0376_001:0561c24": "王出獵引弓射鹿誤中睒子故云射殺乃至父母",
    "X21n0376_001:0562a01": "禱願帝釋與藥睒活如具如經云射音石。",
    "X21n0376_001:0562a02": "雜寶藏經下卷引之。兜率此云知足。",
    "X21n0376_001:0562a03": "閻浮具云閻浮提此翻勝金洲。",
    "X21n0376_001:0562a04": "三十四心八忍八智九無間九解脫。",
    "X21n0376_001:0562a05": "萬舞武王以萬兵伐紂周公亦以萬人為舞而祭",
    "X21n0376_001:0562a06": "武王。",
    "X21n0376_001:0562a07": "孝子不匱永錫爾類匱竭也箋云孝子之心非有",
    "X21n0376_001:0562a08": "竭極之時長以與汝之族類。",
    "X21n0376_001:0562a09": "自淺階深自酬恩反妄之淺階密意歸真之深。",
    "X21n0376_001:0562a10": "誘掖誘引掖持也毛萇云故作諸以誘掖其君。",
    "X21n0376_001:0562a11": "生前色養養親色難。沒後薦追薦拔追思。",
    "X21n0376_001:0562a12": "今試論之試用也未敢正說且試傍論。",
    "X21n0376_001:0562a13": "居則致其敬平居必盡其敬。",
    "X21n0376_001:0562a14": "養則致其樂就養能致其歡。",
    "X21n0376_001:0562a15": "病則致其憂色不滿容行不正履。",
    "X21n0376_001:0562a16": "喪則致其哀擗踊哭泣盡其哀情。",
    "X21n0376_001:0562a17": "祭則致其嚴齋戒沐浴明發不昧。",
    "X21n0376_001:0562a18": "居上不驕當莊敬以臨下。",
    "X21n0376_001:0562a19": "為下不亂當恭謹以奉上。",
    "X21n0376_001:0562a20": "仕醜不爭醜眾也爭競也當知順以從眾。",
    "X21n0376_001:0562a21": "則亡危亡。則刑刑罸及身。",
    "X21n0376_001:0562a22": "則兵丘刃相加。三者不除驕亂爭。",
    "X21n0376_001:0562a23": "三牲牛羊豕。",
    "X21n0376_001:0562a24": "佐成佐助也疏者經之助也。",
    "X21n0376_001:0562b01": "明之曰述反用述者曰明。",
    "X21n0376_001:0562b02": "無煩異解無外以前云釋迦尊是歸本師今云眾",
    "X21n0376_001:0562b03": "聖乃十方佛故云異解。",
    "X21n0376_001:0562b04": "分段苦分限之年形段之身。",
    "X21n0376_001:0562b05": "變易苦變麤身為細質對上形段之身易短劫為",
    "X21n0376_001:0562b06": "長齡對上分限之年。",
    "X21n0376_001:0562b07": "漢制叔孫通定之。皇帝因秦始皇稱之。",
    "X21n0376_001:0562b08": "嫡正也。世子可以繼世。",
    "X21n0376_001:0562b09": "金輪王俱舍云金銀銅鐵輪一二三四洲。",
    "X21n0376_001:0562b10": "嬌曇彌此云眾主亦名摩訶波闍波提此飜大愛",
    "X21n0376_001:0562b11": "道不云摩耶者以佛生七日摩耶命終故。",
    "X21n0376_001:0562b12": "迦毗羅此云妙德。",
    "X21n0376_001:0562b13": "公明儀姓公名明儀曾子門人。",
    "X21n0376_001:0562b14": "夫子有德行之稱也即公明儀召師為夫子也。",
    "X21n0376_001:0562b15": "稍小也。",
    "X21n0376_001:0562b16": "心感則孝心衰則止心若思感則孝存焉心若衰",
    "X21n0376_001:0562b17": "滅則孝止息。",
    "X21n0376_001:0562b18": "淮南子即淮南王劉安漢之宗裔好著書因叛戮",
    "X21n0376_001:0562b19": "于市。",
    "X21n0376_001:0562b20": "叔重許慎字也。",
    "X21n0376_001:0562b21": "十大弟子次文略飜華梵緣起如例。",
    "X21n0376_001:0562b22": "迦葉頭陀迦葉飜飲光頭陀云斗藪。",
    "X21n0376_001:0562b23": "阿難此云歡喜。",
    "X21n0376_001:0562b24": "富樓那彌多羅尼此云滿慈子。",
    "X21n0376_001:0562c01": "迦旃延此云扇。阿陀律此云無滅。",
    "X21n0376_001:0562c02": "鶖子其母眼如鶖鷺。優波離此云近執。",
    "X21n0376_001:0562c03": "羅睺羅此云障日。善現梵云須菩提。",
    "X21n0376_001:0562c04": "目連如下所明。來蒙未來童蒙。",
    "X21n0376_001:0562c05": "左傳左丘明作傳解春秋。",
    "X21n0376_001:0562c06": "頴考叔如下卷鈔。鈔斥此並斥指。",
    "X21n0376_001:0562c07": "不能觀機如教浣衣之子作數息觀鍜金之子作",
    "X21n0376_001:0562c08": "不淨觀。",
    "X21n0376_001:0562c09": "既昧經部昧人天教。",
    "X21n0376_001:0562c10": "又枉聖人言小聖無悲心。",
    "X21n0376_001:0562c11": "不可不慎慎言則少過也。",
    "X21n0376_001:0562c12": "分地王制曰天子之田方千里公侯百里伯七十",
    "X21n0376_001:0562c13": "里子男五十里。",
    "X21n0376_001:0562c14": "九州一冀州二兖三青四徐五揚六荊七豫八梁",
    "X21n0376_001:0562c15": "九雍。",
    "X21n0376_001:0562c16": "都猶總也國君聚人而總會也。",
    "X21n0376_001:0562c17": "邑防邑也邑人之聚會。",
    "X21n0376_001:0562c18": "王畿祁音方千里以象曰。",
    "X21n0376_001:0562c19": "親疏多少近者為親遠者為疏七庿曰多五三等",
    "X21n0376_001:0562c20": "漸少。",
    "X21n0376_001:0562c21": "封土封聚也。除地除掃也。",
    "X21n0376_001:0562c22": "示將去然先在墠者遷入石函為鬼故云去也然",
    "X21n0376_001:0562c23": "語助耳。",
    "X21n0376_001:0562c24": "應遷應平聲當也。",
    "X21n0376_001:0563a01": "享甞乃止享献秋祭曰甞秋物備矣故特舉之。",
    "X21n0376_001:0563a02": "昭行昭明也父有文明之德以治天下晉景公諱",
    "X21n0376_001:0563a03": "昭改呼為韶。",
    "X21n0376_001:0563a04": "寄藏武祧自后稷已下文王當穆武王當昭故昭",
    "X21n0376_001:0563a05": "行寄武穆行寄文。",
    "X21n0376_001:0563a06": "穆行穆敬也子肅敬於父。",
    "X21n0376_001:0563a07": "寄藏文祧寄藏謂四時不祭也。",
    "X21n0376_001:0563a08": "禘祫禘大也祫也三年一禘五年一祫禘以夏祭",
    "X21n0376_001:0563a09": "祫以冬祭。",
    "X21n0376_001:0563a10": "去祖為壇次文云顯考祖考無庿故為二壇以祭",
    "X21n0376_001:0563a11": "之。",
    "X21n0376_001:0563a12": "適士的音王之上士。官師一官之長。",
    "X21n0376_001:0563a13": "庶人無廟祭之於寢。上士今之正卿。",
    "X21n0376_001:0563a14": "中士今之朝官。下士今之少官。",
    "X21n0376_001:0563a15": "府史之屬主天子庫藏曰府主天子圖籍曰史屬",
    "X21n0376_001:0563a16": "徒也。",
    "X21n0376_001:0563a17": "尚書云七世之廟可以觀德今直書名圖庶易詳",
    "X21n0376_001:0563a18": "覧焉。",
    "X21n0376_001:0563b10": "有志於摭華鈔者未始不廣引夏殷周以至于有",
    "X21n0376_001:0563b11": "唐立廟之多少歷代之差當是皆亡本逐末叛釋",
    "X21n0376_001:0563b12": "泥儒耳試為陳之夫鈔者疏之助也迹疏以通經",
    "X21n0376_001:0563b13": "由經以明孝此其大槩也今諸家殊不究疏之之",
    "X21n0376_001:0563b14": "要辭經之之孝道但漁獵鈔文穿鑿群籍立廟有",
    "X21n0376_001:0563b15": "多少歷代有差當豈非亡本逐末叛釋泥儒乎然",
    "X21n0376_001:0563b16": "摭華引禮記祭法其中注文皆鄭氏之微言向出",
    "X21n0376_001:0563b17": "名圖兼示昭行寄藏武穆行寄藏文耳然而子廟",
    "X21n0376_001:0563b18": "既向於父則祖與孫同列矣而言遷廟者蓋四親",
    "X21n0376_001:0563b19": "之名雖遷而昭穆之行不移此通制也若謂互而",
    "X21n0376_001:0563b20": "遷之無乃乖於昭穆失於寄藏者乎且立庿之宏",
    "X21n0376_001:0563b21": "規實儒家之大務而空門末學率易辨之亦猶握",
    "X21n0376_001:0563b22": "管窺天持螺酌海又安能知其高闊深廣哉。",
    "X21n0376_001:0563b23": "嚳哭音。釗招音。",
    "X21n0376_001:0563b24": "扈戶音。五教義慈友恭孝。",
    "X21n0376_001:0563c01": "孝弟去呼善事父母曰孝善事兄姉曰弟。",
    "X21n0376_001:0563c02": "踵足後。肖似也不似其先。",
    "X21n0376_001:0563c03": "得中得其中庸。子思名伋給音。",
    "X21n0376_001:0563c04": "伯魚孔鯉字也。跂企音望也。",
    "X21n0376_001:0563c05": "杖而後起父亡竹杖母亡桐杖。",
    "X21n0376_001:0563c06": "陽貨即陽虎也。",
    "X21n0376_001:0563c07": "疏雖論禮壞樂崩宰我雖說禮壞樂崩。",
    "X21n0376_001:0563c08": "終訶衣錦食稻仲尼終責衣錦食稻。",
    "X21n0376_001:0563c09": "衣意音。食嗣音。",
    "X21n0376_001:0563c10": "宰我姓宰名予字子我。",
    "X21n0376_001:0563c11": "禮必壞禮壞無以撿人迹也。",
    "X21n0376_001:0563c12": "樂必崩樂崩無以和人心也。",
    "X21n0376_001:0563c13": "鑽燧改火春取楊柳之火夏取棗杏秋取柞楢冬",
    "X21n0376_001:0563c14": "取槐檀柞側嫁切楢子由切。",
    "X21n0376_001:0563c15": "食旨旨美也。",
    "X21n0376_001:0563c16": "蔓延上萬音延去聲若蘿蔓延而不絕也。",
    "X21n0376_001:0563c17": "布濩下護音長多貌出文選注文。",
    "X21n0376_001:0563c18": "通喪孔曰自天子達於庶人。",
    "X21n0376_001:0563c19": "始從鹿苑亦名施鹿林文出智度論。",
    "X21n0376_001:0563c20": "終至鶴林佛臨涅槃四双八樹皆悉變白如白鶴",
    "X21n0376_001:0563c21": "然。",
    "X21n0376_001:0563c22": "肇啟五乘釋上鹿苑誘五乘之之權也。",
    "X21n0376_001:0563c23": "卒圓三點釋上鶴林歸三點之實也三點喻三德",
    "X21n0376_001:0563c24": "法身斷德般若智德解脫恩德亦如梵書伊字二",
    "X21n0376_001:0564a01": "點在上一點在下首羅三日則一在上二在下。",
    "X21n0376_001:0564a02": "梵音廣略廣則四字略唯三字。",
    "X21n0376_001:0564a03": "左右猶云楚夏也。",
    "X21n0376_001:0564a04": "晉譯華嚴即覺賢三藏譯成六十卷。",
    "X21n0376_001:0564a05": "二障麤細煩惱障麤所知障細。",
    "X21n0376_001:0564a06": "非三五等時此辨逐機頓教非三五漸收。",
    "X21n0376_001:0564a07": "三時武丘岌法師謂初見有得道次見空得道後",
    "X21n0376_001:0564a08": "双照空有。",
    "X21n0376_001:0564a09": "五時道場惠觀師謂一有相教二無相教三抑揚",
    "X21n0376_001:0564a10": "教四同歸教五常住教。不徇隨也。",
    "X21n0376_001:0564a11": "經詮理智此標次文說華嚴也清凉疏云理開体",
    "X21n0376_001:0564a12": "用號大方廣知分因果名佛華嚴。",
    "X21n0376_001:0564a13": "律詮德行此標次文說梵網也賢首疏以攝律儀",
    "X21n0376_001:0564a14": "戒攝善法戒攝眾生戒皆用三眾淨戒釋十重四",
    "X21n0376_001:0564a15": "十八輕。",
    "X21n0376_001:0564a16": "悟通解悟證悟地前能取未亡解悟也登地理智",
    "X21n0376_001:0564a17": "一如證悟也此釋經詮理智。",
    "X21n0376_001:0564a18": "行通悟後悟前始脩隨相行悟前也終證離相行",
    "X21n0376_001:0564a19": "悟後也此約三聚戒釋律詮德行。",
    "X21n0376_001:0564a20": "摩竭提云無毒害。阿蘭若法云最靜法。",
    "X21n0376_001:0564a21": "七處人間三處菩提場普光明殿逝多林天上四",
    "X21n0376_001:0564a22": "所忉利夜摩兜率他化自在。",
    "X21n0376_001:0564a23": "九會以普光明重說兩會添七成九。",
    "X21n0376_001:0564a24": "五周周徧也即五周因果一所信因果二差別因",
    "X21n0376_001:0564b01": "果三平等因果四成行因果五證入因果。",
    "X21n0376_001:0564b02": "六位十信三賢十地等覺即六位圓因也。",
    "X21n0376_001:0564b03": "但略標名釋疏不引華嚴。",
    "X21n0376_001:0564b04": "餘生餘諸眾生。",
    "X21n0376_001:0564b05": "稱性之戒彼經云非色非心非有非無非因果法",
    "X21n0376_001:0564b06": "諸佛之本源耳。",
    "X21n0376_001:0564b07": "頓制十重四十八經。",
    "X21n0376_001:0564b08": "十支小乘但七身三口四今約大乘加意三。",
    "X21n0376_001:0564b09": "初義即孝為至極之道等。跨猶云過也。",
    "X21n0376_001:0564b10": "樂正子春正掌也即掌樂之官名子春姓未詳。",
    "X21n0376_001:0564b11": "子春曰善句跬丘弭切三尺曰跬六尺曰步。",
    "X21n0376_001:0564b12": "衾被也。",
    "X21n0376_001:0564b13": "戰戰至薄冰戰戰恐懼兢兢戒慎矣小子者弟子",
    "X21n0376_001:0564b14": "也憂陷。",
    "X21n0376_001:0564b15": "而今而後吾知免夫句。",
    "X21n0376_001:0564b16": "小子鄭曰乃今日後我自知免於患難矣小子者",
    "X21n0376_001:0564b17": "弟子也呼之欲使聽誡其言。",
    "X21n0376_001:0564b18": "矜驚音。斷短音。",
    "X21n0376_001:0564b19": "文選梁昭明太子撰。甌駱甌地名駱姓也。",
    "X21n0376_001:0564b20": "泰誓尚書篇名泰大也大會以誓眾。",
    "X21n0376_001:0564b21": "上帝上天大帝。下是釋降時二字也。",
    "X21n0376_001:0564b22": "正色青黃赤白黑等。間色紅綠紫碧。",
    "X21n0376_001:0564b23": "域中儒教中也四十二章經序云域內治平耳謂",
    "X21n0376_001:0564b24": "之外教也。",
    "X21n0376_001:0564c01": "為省招害之徒言作過招禍之者也。",
    "X21n0376_001:0564c02": "太伯周太王之長子。",
    "X21n0376_001:0564c03": "斷髮文身以讓位之德亦不可用也。",
    "X21n0376_001:0564c04": "歎為至德論語云泰伯其謂至德也已矣。",
    "X21n0376_001:0564c05": "夷齊餓死白夷叔齊孤竹君之二子餓死于首陽",
    "X21n0376_001:0564c06": "山之下首去聲。",
    "X21n0376_001:0564c07": "稱曰賢人子貢曰伯夷叔齊何人也仲尼曰古之",
    "X21n0376_001:0564c08": "賢人也。排斥排擯斥逐。",
    "X21n0376_001:0564c09": "幾諫上平聲微也。波羅門此云淨志。",
    "X21n0376_001:0564c10": "七多羅樹似此方椶櫚高長六七尺。",
    "X21n0376_001:0564c11": "娑羅此云堅固。",
    "X21n0376_001:0564c12": "王充僧述無鬼論為圭峯取破。",
    "X21n0376_001:0564c13": "人死精亡而形存且證留形二字其實識神不亡",
    "X21n0376_001:0564c14": "而身形不存如下破之文。",
    "X21n0376_001:0564c15": "有子姓名若字有子。",
    "X21n0376_001:0564c16": "中都仲尼曾為中都宰自宰為司空由司空為司",
    "X21n0376_001:0564c17": "寇。",
    "X21n0376_001:0564c18": "衣衾而舉之大小斂時之也衾單被也用之舉屍",
    "X21n0376_001:0564c19": "入棺并覆屍上。",
    "X21n0376_001:0564c20": "卜其宅兆龜曰卜選以定吉凶苟不預卜地下或",
    "X21n0376_001:0564c21": "值伏石涌泉則不安其親也。措置也。",
    "X21n0376_001:0564c22": "韓康伯名伯字康伯師王弼注易繫辭。",
    "X21n0376_001:0564c23": "西域記唐三藏撰十卷。",
    "X21n0376_001:0564c24": "四分業疏序云據說之章段也。",
    "X21n0376_001:0565a01": "一一墮搥胷并泣皆犯故云一一梵網波逸提義",
    "X21n0376_001:0565a02": "飜為墮墮在燒暑覆障地獄。",
    "X21n0376_001:0565a03": "吉羅具云突吉羅善見飜云惡作。",
    "X21n0376_001:0565a04": "散齊七日以定之定其志意此猶居本處也。",
    "X21n0376_001:0565a05": "致齋三日以齋之出本處往庿側今宿齋廳是也。",
    "X21n0376_001:0565a06": "致齋於內下此則致齋於庿內散齋於庿外也。",
    "X21n0376_001:0565a07": "見其所為齋者鄭玄云思之孰也為去聲。",
    "X21n0376_001:0565a08": "設供如今經言忌辰設供如蘭盆薦親。",
    "X21n0376_001:0565a09": "疏資其業報助其善業樂報。",
    "X21n0376_001:0565a10": "禘礿陽義礿祭之月當三陽生寅位以一陽生於",
    "X21n0376_001:0565a11": "子位是十一月至正月即三陽也禘祭之月當六",
    "X21n0376_001:0565a12": "陽生於巳位即四月也。",
    "X21n0376_001:0565a13": "甞烝陰義甞祭之月當三陰生申位以一陰生於",
    "X21n0376_001:0565a14": "午位是五月至七月即三陰也烝祭之月六陰生",
    "X21n0376_001:0565a15": "於亥位即十月也。",
    "X21n0376_001:0565a16": "夏者尊卑著春生萬物至夏大小分矣可以祭先",
    "X21n0376_001:0565a17": "祖。卒哭百日。",
    "X21n0376_001:0565a18": "祥日小祥朞年大祥三年。",
    "X21n0376_001:0565a19": "布施二田三寶敬田貧病悲田。",
    "X21n0376_001:0565a20": "姬周姬姓周代。夷狄東夷北狄。",
    "X21n0376_001:0565a21": "圖難於易佛教報應難弘禮法祭祀易舉。",
    "X21n0376_001:0565a22": "陟遐自邇遐遠佛教也邇近禮法也。",
    "X21n0376_001:0565a23": "先遣二聖老子摩訶迦葉仲尼光淨童子。",
    "X21n0376_001:0565a24": "支那亦名震旦此云思惟以情慮多端故。",
    "X21n0376_001:0565b01": "列子姓列名禦寇宋國人著書八篇莊子師之。",
    "X21n0376_001:0565b02": "商太宰嚭商姓太宰官也名嚭。",
    "X21n0376_001:0565b03": "博識彊記明五常述六經生民已來未有如夫子",
    "X21n0376_001:0565b04": "者也彊巨良切。三王夏殷周。",
    "X21n0376_001:0565b05": "善用智勇洪水滔天夏禹治之善用智也殷伐夏",
    "X21n0376_001:0565b06": "桀周伐殷紂皆其勇也。",
    "X21n0376_001:0565b07": "五帝少昊顓頊高辛唐堯虞舜。",
    "X21n0376_001:0565b08": "善用仁信五帝心雖無為而迹陟有為以德教化",
    "X21n0376_001:0565b09": "於民善用仁信也。",
    "X21n0376_001:0565b10": "三皇伏羲神農黃帝。",
    "X21n0376_001:0565b11": "善用時三皇心既無為而迹亦無為以道化於民",
    "X21n0376_001:0565b12": "故云善用時老子云動善智此其證也。",
    "X21n0376_001:0565b13": "駭驚也。匿隱也。[衍/言]過也。",
    "X21n0376_001:0565b14": "子貢字也姓端木名賜。",
    "X21n0376_001:0565b15": "告朔告音谷朔穌也魄死而復蘇。",
    "X21n0376_001:0565b16": "餼戲音腥羊曰餼。朝享上直遙切。",
    "X21n0376_001:0565b17": "東漢後漢光武都洛邑為東前漢高祖都長安為",
    "X21n0376_001:0565b18": "西。",
    "X21n0376_001:0565b19": "之初即第二主明帝名莊永平年夜夢金人翔于",
    "X21n0376_001:0565b20": "殿庭。",
    "X21n0376_001:0565b21": "佛法肇至騰蘭齎四十二章經并白氎像等。",
    "X21n0376_001:0565b22": "真宗即佛教。",
    "X21n0376_001:0565b23": "逮疏主之世逮及也謂德宗之代。",
    "X21n0376_001:0565b24": "疏莫大於施生施平聲先儒云施生而不為故能",
    "X21n0376_001:0565c01": "常生。",
    "X21n0376_001:0565c02": "乾卦乾健也本以象天天体乾用也。",
    "X21n0376_001:0565c03": "帝釋具云釋迦因陀羅此云能天帝。",
    "X21n0376_001:0565c04": "四等慈悲善捨化生平等故。",
    "X21n0376_001:0565c05": "梵王色界初天王。",
    "X21n0376_001:0565c06": "潔靜精微禮記經解云潔靜精微易教也。",
    "X21n0376_001:0565c07": "至命之書易云窮理畫性以至于命。",
    "X21n0376_001:0565c08": "春畋不圍澤曲禮云國君春畋不圍澤鄭注云生",
    "X21n0376_001:0565c09": "乳之時重傷其類畋獵也。",
    "X21n0376_001:0565c10": "大夫不揜群言卿大夫行獵不盡群而多取也。",
    "X21n0376_001:0565c11": "士不取麛卵麛迷音鹿子也卵鳥子也。",
    "X21n0376_001:0565c12": "釣而不綱垂一釣取之不以大繩橫列水內懸多",
    "X21n0376_001:0565c13": "鈎取多魚也。",
    "X21n0376_001:0565c14": "弋不射宿以線繫箭射之曰弋然仲尼不射宿禽",
    "X21n0376_001:0565c15": "恐傷眾類射石音弋亦音。",
    "X21n0376_001:0565c16": "孟子名軻字子輿師子思治中庸之書。",
    "X21n0376_001:0565c17": "衅鐘之牛衅與釁同新鑄鐘殺牲以血塗其釁郄",
    "X21n0376_001:0565c18": "因以祭之。",
    "X21n0376_001:0565c19": "用殺止殺用少殺止多殺。",
    "X21n0376_001:0565c20": "楞伽此云種種現。",
    "X21n0376_001:0565c21": "八佾論語篇名佾逸音列也天子八佾舞於庭。",
    "X21n0376_001:0565c22": "月令秦相呂不韋造。",
    "X21n0376_001:0565c23": "中氣日在低中氣時太陽躔氐宿度。",
    "X21n0376_001:0565c24": "昏須女中謂黃昏二刻半女星現南方也。",
    "X21n0376_001:0566a01": "斗建戌位北斗柄指於戌位即九月也。",
    "X21n0376_001:0566a02": "社社以勾龍配享其實土神也禮記祭法曰共工",
    "X21n0376_001:0566a03": "氏之霸九州其子曰后土能平九州故祀為社也",
    "X21n0376_001:0566a04": "不言土地而言社者先王配之以嘉名也。",
    "X21n0376_001:0566a05": "稷稷者五糓之總名也立壇祭之報先農也其神",
    "X21n0376_001:0566a06": "以后稷為主禮記祭法云厲山氏有天下也其子",
    "X21n0376_001:0566a07": "曰農能植百穀夏之衰周棄繼之故祀以為稷也。",
    "X21n0376_001:0566a08": "飤嗣音。",
    "X21n0376_001:0566a09": "犧牲純色牛羊豕曰犧滌牢中養曰牲耳角齊者",
    "X21n0376_001:0566a10": "曰純色即童子牛也。",
    "X21n0376_001:0566a11": "誄力軏切累也言人死後累其德行。",
    "X21n0376_001:0566a12": "達士徇名此一句是誄辭曹子建作。",
    "X21n0376_001:0566a13": "鄉音向。",
    "X21n0376_001:0566a14": "孔氏傳孔安國注尚書蓋言傳通其義也。",
    "X21n0376_001:0566a15": "澗山夾水澗。谿水注川曰谿。",
    "X21n0376_001:0566a16": "沼小池。沚小渚。",
    "X21n0376_001:0566a17": "蘋大者曰蘋小者曰萍。蘩蒿也。",
    "X21n0376_001:0566a18": "蘊藻聚藻也如海藻之類。",
    "X21n0376_001:0566a19": "筐區方切。筥九呂切。",
    "X21n0376_001:0566a20": "錡犧音即三足鼎。",
    "X21n0376_001:0566a21": "潢汗停蓄之水也上黃音下鳥音。",
    "X21n0376_001:0566a22": "行潦流水也上平聲下老音。",
    "X21n0376_001:0566a23": "東鄰紂居衛國朝歌之地故曰東。",
    "X21n0376_001:0566a24": "西鄰文王在岐山之陽故曰西伯。",
    "X21n0376_001:0566b01": "王弼字輔嗣官至尚書年二十四受饗。",
    "X21n0376_001:0566b02": "內外障內障炬火針咽外障見大力鬼等。",
    "X21n0376_001:0566b03": "子游字也姓言名偃。",
    "X21n0376_001:0566b04": "一曰即何晏子平叔注辭。",
    "X21n0376_001:0566b05": "食而不愛豕交之人之交接但食而不愛若養豕",
    "X21n0376_001:0566b06": "也食嗣音。",
    "X21n0376_001:0566b07": "愛而不敬獸畜之如人畜獸但愛而不能敬也。",
    "X21n0376_001:0566b08": "七多孝衡云其樹高四十九尺以七尺為一仞七",
    "X21n0376_001:0566b09": "仞為一多羅七多羅計三百四十三尺也。",
    "X21n0376_001:0566b10": "僧俗之儀應云出世之儀。",
    "X21n0376_001:0566b11": "曲禮下禮記內則篇敘孝行大同。",
    "X21n0376_001:0566b12": "東觀漢記後漢劉珍等撰觀去聲漢時於宮前造",
    "X21n0376_001:0566b13": "東西兩觀今之史舘是也。",
    "X21n0376_001:0566b14": "僧祇具云摩訶僧祇此飜大眾部。",
    "X21n0376_001:0566b15": "增一即阿含經。",
    "X21n0376_001:0566b16": "太子父母等太子即釋迦生身父母即淨飯摩耶",
    "X21n0376_001:0566b17": "羅睺羅賊即調達也。",
    "X21n0376_001:0566b18": "篡初患切奪也。文常即前漢第三主。",
    "X21n0376_001:0566b19": "文王世子古無定制繼世之子即周文王也。",
    "X21n0376_001:0566b20": "不脫冠帶而養言常待左右也。",
    "X21n0376_001:0566b21": "亦一飯欲知氣力鍼藥所勝也。",
    "X21n0376_001:0566b22": "間去聲。唐傳澄照大師撰。",
    "X21n0376_001:0566b23": "高齊南齊姓高。微行即擔舁也。",
    "X21n0376_001:0566b24": "衣著食飲衣食皆去聲。",
    "X21n0376_001:0566c01": "女身經理凡母身有患皆紀經歷治理。",
    "X21n0376_001:0566c02": "諒陰諒與亮皆信也信任冢宰曰諒不言國政曰",
    "X21n0376_001:0566c03": "陰。",
    "X21n0376_001:0566c04": "說命悅音名也姓傅高宗命之為相。",
    "X21n0376_001:0566c05": "見齒上胡旬切。",
    "X21n0376_001:0566c06": "喪與其易也寧慼易以致切包咸云喪失於和不",
    "X21n0376_001:0566c07": "如慼也。清卓清尚高卓。",
    "X21n0376_001:0566c08": "白[疊*毛]應法師經音云天竺貴布也。",
    "X21n0376_001:0566c09": "難陀此云喜佛親弟。",
    "X21n0376_001:0566c10": "羅云佛嫡子也飜梵如前。",
    "X21n0376_001:0566c11": "喪足喪車之後。",
    "X21n0376_001:0566c12": "六反震動應云六種震動大疏云震即是聲動即",
    "X21n0376_001:0566c13": "是形聲兼吼擊形兼起踊故有六種此六各三成",
    "X21n0376_001:0566c14": "十八相次下列經疏注之。",
    "X21n0376_001:0566c15": "經云動徧動普徧動疏云搖颺不安為動。",
    "X21n0376_001:0566c16": "起徧起普徧起自下漸高為起。",
    "X21n0376_001:0566c17": "踊徧踊普徧踊忽然騰舉為踊。",
    "X21n0376_001:0566c18": "震徧震普徧震隱隱出聲為震。",
    "X21n0376_001:0566c19": "吼徧吼普徧吼雄聲郁遏為吼。",
    "X21n0376_001:0566c20": "擊徧擊普徧擊砰礚發響為擊廣釋十八相具如",
    "X21n0376_001:0566c21": "華嚴大疏。不載上聲記也。",
    "X21n0376_001:0566c22": "舁以諸切對舉曰舁。",
    "X21n0376_001:0566c23": "禮不足殯葬之禮。",
    "X21n0376_001:0566c24": "西晉武帝司馬氏都洛陽為西晉至愍帝渡江都",
    "X21n0376_001:0567a01": "金陵為東晉。",
    "X21n0376_001:0567a02": "委官委棄其官與新令尹。",
    "X21n0376_001:0567a03": "星馳禮唯父母喪見星而行見星而舍日行百里",
    "X21n0376_001:0567a04": "如星之奔馳。豫章洪州。",
    "X21n0376_001:0567a05": "太守今之郡侯守也始皇罷削列郡三十有六凡",
    "X21n0376_001:0567a06": "郡一守焉。",
    "X21n0376_001:0567a07": "難傳傳字解疏弘字。",
    "X21n0376_001:0567a08": "善惡報應過去善惡為因今世苦樂為報。",
    "X21n0376_001:0567a09": "前驅猶云先鋒也。",
    "X21n0376_001:0567a10": "人死神滅如王充云人死精亡而形存精亡則神",
    "X21n0376_001:0567a11": "滅也。誣枉也。",
    "X21n0376_001:0567a12": "蔑棄祖禰上滅音沒也禰奴禮切父也新死不切",
    "X21n0376_001:0567a13": "言之故變父為禰。",
    "X21n0376_001:0567a14": "既情且狀其無形乎此牒上周易之文反詰儒者",
    "X21n0376_001:0567a15": "情狀既有則神明不滅故云其無形乎下三句反",
    "X21n0376_001:0567a16": "詰倣此消文。",
    "X21n0376_001:0567a17": "三后太王王季文王。",
    "X21n0376_001:0567a18": "王配于京武王又能配行其道於京鄭玄云鎬京",
    "X21n0376_001:0567a19": "在豐水之東也。",
    "X21n0376_001:0567a20": "升靈上旻旻天也反詰三后在天也。",
    "X21n0376_001:0567a21": "大禹所祇大禹即牒上夏王也所祗即反詰敬神",
    "X21n0376_001:0567a22": "也。",
    "X21n0376_001:0567a23": "請代武王出尚書金縢篇武王有疾周公作請命",
    "X21n0376_001:0567a24": "之書以代武王。",
    "X21n0376_001:0567b01": "姬旦禱親周公名旦禱親則反牒武王故云可虗",
    "X21n0376_001:0567b02": "罔乎。背叛隱匿也。",
    "X21n0376_001:0567b03": "五經上文但引詩書禮易四經而該攝春秋云五",
    "X21n0376_001:0567b04": "經。",
    "X21n0376_001:0567b05": "非直誣佛亦侮聖也不但誣毀於佛教亦乃侮慢",
    "X21n0376_001:0567b06": "周孔聖典也先儒云侮聖言而不習。",
    "X21n0376_001:0567b07": "餘趣通六趣。",
    "X21n0376_001:0567b08": "已遷他蘊謂中陰身別遷他趣五蘊耳。",
    "X21n0376_001:0567b09": "陶遙音。",
    "X21n0376_001:0567b10": "士五刑有服士理官也言刑之輕重各使服從。",
    "X21n0376_001:0567b11": "劓魚器切。剕扶沸切。大辟大罪。",
    "X21n0376_001:0567b12": "革與服改制度改革車輿服飾製度。",
    "X21n0376_001:0567b13": "刖月音。",
    "X21n0376_001:0567b14": "決關梁決開也謂開其關而撤其梁。",
    "X21n0376_001:0567b15": "踰越也。",
    "X21n0376_001:0567b16": "閹人古者閹官守門即今之黃門也。",
    "X21n0376_001:0567b17": "寇自內而取曰寇。賊自外而取曰賊。",
    "X21n0376_001:0567b18": "刧用兵而取曰刧。",
    "X21n0376_001:0567b19": "掠音諒巡行而取曰掠。",
    "X21n0376_001:0567b20": "奪欺弱而取曰奪。",
    "X21n0376_001:0567b21": "攘以手御物曰攘語云其父攘羊。",
    "X21n0376_001:0567b22": "矯詐也詐稱上命取之。",
    "X21n0376_001:0567b23": "虐殺也行殺盜物。",
    "X21n0376_001:0567b24": "周穆王周第六王諱昭。享當也。",
    "X21n0376_001:0567c01": "司寇掌刑典之官。",
    "X21n0376_001:0567c02": "今訓夏贖刑使訓暢夏禹贖刑之法。",
    "X21n0376_001:0567c03": "三十國春秋揀魯國春秋列晉宋等國肅方等撰。",
    "X21n0376_001:0567c04": "池陽姓池名陽。舍捨音。",
    "X21n0376_001:0567c05": "破羯磨轉法輪僧羯磨此云辨事破義如雜心論",
    "X21n0376_001:0567c06": "廣明。",
    "X21n0376_001:0567c07": "七遮即七逆一出佛身血二殺父三害母四殺和",
    "X21n0376_001:0567c08": "尚五殺阿闍梨六破羯磨轉法輪僧七殺聖人。",
    "X21n0376_001:0567c09": "妻砌音。禪去聲讓也。",
    "X21n0376_001:0567c10": "郭巨孝德傳曰郭巨家貧養老母有一子三歲母",
    "X21n0376_001:0567c11": "常減食與之巨謂妻曰貧乏不能供給共汝埋之",
    "X21n0376_001:0567c12": "子可再有母豈再得遂掘[坨匕+几]二尺餘忽見黃金一",
    "X21n0376_001:0567c13": "釜釜上云天賜孝子郭巨官不得奪人不得取。",
    "X21n0376_001:0567c14": "董永青州千桑縣人父亡無以葬乃以身質錢一",
    "X21n0376_001:0567c15": "萬永謂主曰若無錢還當以為奴葬訖將之中路",
    "X21n0376_001:0567c16": "逢女求為永婦乃為織絹還錢主畢女即去曰吾",
    "X21n0376_001:0567c17": "天女也見君至孝天使為君償債也。",
    "X21n0376_001:0567c18": "廩倉有屋曰廩。",
    "X21n0376_001:0567c19": "周官周禮建官有一百二十。",
    "X21n0376_001:0567c20": "五糓有云百糓揚泉物理論云粱者黍稷之總名",
    "X21n0376_001:0567c21": "稻者溉種之總名菽者眾豆之總名三糓各二十",
    "X21n0376_001:0567c22": "種為六十蔬果之實助糓各二十凡為百糓。",
    "X21n0376_001:0567c23": "義必互通如於貧病下悲心通敬孝二心也承順",
    "X21n0376_001:0567c24": "三寶下敬心通孝悲二心也父母不敬下孝心通",
    "X21n0376_001:0568a01": "敬悲二心也母音無。",
    "X21n0376_001:0568a02": "福田者衣士釋田是能生故劣福是所生故勝前",
    "X21n0376_001:0568a03": "劣後勝故名依士。裁省裁量省察。",
    "X21n0376_001:0568a04": "疏法有大小教有權實小乘法權教也大乘法實",
    "X21n0376_001:0568a05": "教也賢首亦判般若心經為實教也。",
    "X21n0376_001:0568a06": "經藏亦詮餘二如楞嚴七處徵心論藏也自行離",
    "X21n0376_001:0568a07": "魔律藏也。",
    "X21n0376_001:0568a08": "下之二藏比例可知律藏亦有經論論藏亦有經",
    "X21n0376_001:0568a09": "律。",
    "X21n0376_001:0568a10": "婆沙此云廣解或飜種種說。",
    "X21n0376_001:0568a11": "疏論則推徵解釋宗釋二論皆有推徵解釋。",
    "X21n0376_001:0568a12": "從容判經蓯音言此經攝於化制故云從容也。",
    "X21n0376_001:0568a13": "以分制化論為能解經律所解解經屬化解律屬",
    "X21n0376_001:0568a14": "制。憑心靈覺歸佛。",
    "X21n0376_001:0568a15": "憑佛所說歸法。憑心正伴歸僧。",
    "X21n0376_001:0568a16": "曇無德此云法密亦云法藏。",
    "X21n0376_001:0568a17": "薩婆多此云一切有也。",
    "X21n0376_001:0568a18": "徑挺即長小貌。",
    "X21n0376_001:0568a19": "六天四王忉利夜摩兜率化樂他化。",
    "X21n0376_001:0568a20": "八定空處識處無有處非非想處加四禪成八也。",
    "X21n0376_001:0568a21": "埤倉上卑音張揖撰文有三卷。汎通也。",
    "X21n0376_001:0568a22": "父有爭子有諫爭孝子也。",
    "X21n0376_001:0568a23": "故當不義當為也矣。",
    "X21n0376_001:0568a24": "扶持之慮有舉動之失故扶而持之也。",
    "X21n0376_001:0568b01": "子則然無常人但是父子皆須如然非常定在一",
    "X21n0376_001:0568b02": "人也如父有三子不可分日限而就養也。",
    "X21n0376_001:0568b03": "可以語其得失如晏嬰適齊齊問楚國政嬰以過",
    "X21n0376_001:0568b04": "失語之。",
    "X21n0376_001:0568b05": "不可侵官各有司職。",
    "X21n0376_001:0568b06": "方喪資於事父不聽平聲。",
    "X21n0376_001:0568b07": "子夏字也姓卜名商。",
    "X21n0376_001:0568b08": "世傳非經史所載也。",
    "X21n0376_001:0568b09": "昆子其人生來不順父臨終令葬水中欲其須葬",
    "X21n0376_001:0568b10": "於山後乃依之。",
    "X21n0376_001:0568b11": "聲罪揚聲陳首罪名。",
    "X21n0376_001:0568b12": "王祥字休祺臨浙人承事繼母。",
    "X21n0376_001:0568b13": "賣身賣猶質也。從晉上去聲。",
    "X21n0376_001:0568b14": "盾三諫靈公靈公無道樹樓臺彈人民。",
    "X21n0376_001:0568b15": "公怒欲段之公作夾幕藏五百甲兵欲害之。",
    "X21n0376_001:0568b16": "盾走句。",
    "X21n0376_001:0568b17": "出乘車輒為五百甲兵之一故扶輪以報之。",
    "X21n0376_001:0568b18": "無扶輪之說不須和會。",
    "X21n0376_001:0568b19": "佛說盂蘭盆經從寬至狹三對在焉經為能詮上",
    "X21n0376_001:0568b20": "皆所詮佛為能說余皆所說盆為能教盂蘭所救。",
    "X21n0376_001:0568b21": "晉武帝西晉武帝諱炎字世安即文帝之元子。",
    "X21n0376_001:0568b22": "惠帝即武帝第二子諱衷字正度。",
    "X21n0376_001:0568b23": "譯經圖紀釋靖邁撰。",
    "X21n0376_001:0568b24": "略舉汲灌即題云灌臘經。",
    "X21n0376_001:0568c01": "以省其餘省亦略也其餘即香油錠燭等。",
    "X21n0376_001:0568c02": "臘除呂氏春秋云前歲百擊皷驅疲癘之鬼謂之",
    "X21n0376_001:0568c03": "逐除。",
    "X21n0376_001:0568c04": "倒懸孟子猶解倒懸趙岐注喻困苦也。",
    "X21n0376_001:0568c05": "義淨三藏大宋高僧傳云釋義淨字文明姓張氏",
    "X21n0376_001:0568c06": "范陽人也翻傳經論與奘師杭衡比其著述淨多",
    "X21n0376_001:0568c07": "文性又按唐中宗皇帝述聖教序云法師義淨業",
    "X21n0376_001:0568c08": "該經史學洞古今以是推之則圭峯始自釋題終",
    "X21n0376_001:0568c09": "於解經多引其疏詞者良有以也。",
    "X21n0376_001:0568c10": "孔安國名也字子國孔子十一世孫也。",
    "X21n0376_001:0568c11": "冕服彩章冠冕服飾五彩十二章具如周禮。",
    "X21n0376_001:0568c12": "有夏昏德夏桀昏亂不恤下民。",
    "X21n0376_001:0568c13": "窘逼急之甚。",
    "X21n0376_001:0568c14": "六籍解疏典誥二字籍部也周易尚書毛詩春秋",
    "X21n0376_001:0568c15": "周禮文河間王作樂記是為六經也。",
    "X21n0376_001:0568c16": "彌天盛德茂業如令摸鈔。",
    "X21n0376_001:0568c17": "習鑿齒姓習名鑿齒字彥戚。",
    "X21n0376_001:0568c18": "疏非信不階升也入也智度論云信為能入也。",
    "X21n0376_001:0568c19": "惡口車匿是淨飯王之奴雖投佛出家而習氣不",
    "X21n0376_001:0568c20": "除。",
    "X21n0376_001:0568c21": "在某處處有淨土穢國穢中又有諸國故通云某",
    "X21n0376_001:0568c22": "處。",
    "X21n0376_001:0568c23": "與某眾如圓覺十萬菩薩法華萬二千人俱故通",
    "X21n0376_001:0568c24": "標某眾也。",
    "X21n0376_001:0569a01": "老子姓李名耳字陽諡曰聃。",
    "X21n0376_001:0569a02": "諸方時分延促不定圓覺大鈔云諸方者豎謂上",
    "X21n0376_001:0569a03": "下橫謂四方言延促者人間五十年四天王天一",
    "X21n0376_001:0569a04": "晝夜等言不定有二意一則指上延促不定二謂",
    "X21n0376_001:0569a05": "四洲晝夜不同故云不定謂北洲夜半南洲日午",
    "X21n0376_001:0569a06": "東洲日沒西洲日出。",
    "X21n0376_001:0569a07": "游化住止游化則舍衛住止則祇園。",
    "X21n0376_001:0569a08": "阿含此云淨教。",
    "X21n0376_001:0569a09": "覺了真妄性相之者大鈔云覺妄法本空照真性",
    "X21n0376_001:0569a10": "本淨故云覺了真妄又覺性中本無諸妄為覺性",
    "X21n0376_001:0569a11": "照性上恒沙功德本來具足為覺相。",
    "X21n0376_001:0569a12": "始本合始覺智合本覺理也。",
    "X21n0376_001:0569a13": "等覺照寂等覺菩薩由照而至寂妙覺大聖從寂",
    "X21n0376_001:0569a14": "而發照亦猶賢人自明而誠聖人自誠而明。",
    "X21n0376_001:0569a15": "疏具足欲塵佳麗女色。",
    "X21n0376_001:0569a16": "財寶珍奇寶物。",
    "X21n0376_001:0569a17": "多聞愽通內外典籍。",
    "X21n0376_001:0569a18": "解脫五通仙人此則國豐四德亦名豐德城。",
    "X21n0376_001:0569a19": "鰥應法師云人不寐目常鰥鰥然如魚目之不閉。",
    "X21n0376_001:0569a20": "無告告之言訴也言此四是無告訴者。",
    "X21n0376_001:0569a21": "君臣下白虎通曰君者羣下之所歸也臣者堅也",
    "X21n0376_001:0569a22": "勵志自堅也父矩也以法度教子也子孳也孳孳",
    "X21n0376_001:0569a23": "無已也兄況也況父法也弟悌也心順行篤也。",
    "X21n0376_001:0569a24": "園圃倉頡篇云種木曰園種菜曰圃。",
    "X21n0376_001:0569b01": "騰蘭二名未詳所飜按靖邁譯經圖紀云迦葉摩",
    "X21n0376_001:0569b02": "騰中印度人婆羅門種幼而敏悟兼有風姿愽學",
    "X21n0376_001:0569b03": "多聞特明經律每有新義出於神表竺法蘭者中",
    "X21n0376_001:0569b04": "印度人禪思毗尼莫不窮玅誦經百餘萬言學徒",
    "X21n0376_001:0569b05": "千餘居不求安常懷弘利戒範嚴峻眾莫能窺。",
    "X21n0376_001:0569b06": "法水初流齎白[疊*毛]畫像四十二章經初流通此土。",
    "X21n0376_001:0569b07": "鴻臚鴻大也臚音閭陳序也言大陳序所須以禮",
    "X21n0376_001:0569b08": "外國之賓。",
    "X21n0376_001:0569b09": "四夷東夷而戎南蠻北狄通言夷易也言禮法簡",
    "X21n0376_001:0569b10": "易也。邸舍暫至曰邸。",
    "X21n0376_001:0569b11": "毗曇法也論名。別館白馬等寺。",
    "X21n0376_001:0569b12": "三漏煩惱并無明如小乘諸論。",
    "X21n0376_001:0569b13": "疏乳哺如濟食等青提乳哺目連如趙盾濟食靈",
    "X21n0376_001:0569b14": "輙皆恩之實事。",
    "X21n0376_001:0569b15": "度脫如扶輪目連得神通度脫青提如靈輙為甲",
    "X21n0376_001:0569b16": "士扶趙盾輪皆報之實事。",
    "X21n0376_001:0569b17": "齊斬之異齊資音齋者禮記外傳云齋之言齊也",
    "X21n0376_001:0569b18": "如針縷緝其裳下之縫使齊平也斬者翦而不緝。",
    "X21n0376_001:0569b19": "除徹十三月除而徹去之。",
    "X21n0376_001:0569b20": "高宗唐第三主諱活太宗之子也。",
    "X21n0376_001:0569b21": "天后則天也以未登九五故曰天后諱[賏/空]音照。",
    "X21n0376_001:0569b22": "上表標也標陳己情進於上也。",
    "X21n0376_001:0569b23": "垂拱則天年號。",
    "X21n0376_001:0569b24": "玄宗唐第六主諱隆基睿宗之子。",
    "X21n0376_001:0569c01": "左補闕太祖皇帝改為左正言。",
    "X21n0376_001:0569c02": "五禮吉禮致敬神也。",
    "X21n0376_001:0569c03": "凶禮為之棺槨。賓禮朝聘。",
    "X21n0376_001:0569c04": "軍禮戰戎。嘉禮嫁聚。",
    "X21n0376_001:0569c05": "啟寤啟開窹與悟音義同。",
    "X21n0376_001:0569c06": "北遠隋朝慧遠法師制涅槃經疏。",
    "X21n0376_001:0569c07": "從母立姓如鶖子與慈氏。耐音柰。",
    "X21n0376_001:0569c08": "亦不能報毗柰耶云若父母無信令起信心若慳",
    "X21n0376_001:0569c09": "者令行惠施若無智令發智慧子能如是方曰報",
    "X21n0376_001:0569c10": "恩。",
    "X21n0376_001:0569c11": "十三卷或可第十三王從文王至幽王正當其數。",
    "X21n0376_001:0569c12": "幽王諱涅宣王之子。",
    "X21n0376_001:0569c13": "宋書劉義撰後編入南史。",
    "X21n0376_001:0569c14": "固窮君子固亦有窮時但不如小人窮則濫溢為",
    "X21n0376_001:0569c15": "非。",
    "X21n0376_001:0569c16": "簞食上音丹竹器也下音嗣。",
    "X21n0376_001:0569c17": "瓢飲即匏片持水耳。",
    "X21n0376_001:0569c18": "亞聖亞次孔聖。浮捊音。",
    "X21n0376_001:0569c19": "疏朋友同門曰朋同志曰友。",
    "X21n0376_001:0569c20": "縱廣韓子云南北曰縱東西曰廣。",
    "X21n0376_001:0569c21": "刀塗道有云鬼折草為刀更相殺害詳之。",
    "X21n0376_001:0569c22": "尸子姓尸名佼音絞魯人著書二十篇。",
    "X21n0376_001:0569c23": "瑜伽此云相應上釋三果多依行願鈔引瑜伽解",
    "X21n0376_001:0569c24": "之。",
    "X21n0376_001:0570a01": "孝衡蘭盆鈔名東京遇榮大師撰亦二卷。",
    "X21n0376_001:0570a02": "三時無悔初殺正殺已殺。",
    "X21n0376_001:0570a03": "八戒五戒外加六不坐高廣牀七不著華鬘纓絡",
    "X21n0376_001:0570a04": "并香油塗身熏衣八不自歌舞不自輒往視聽。",
    "X21n0376_001:0570a05": "不善反此殺二親為上品蚊蚋為下品餘人餘畜",
    "X21n0376_001:0570a06": "為中品。",
    "X21n0376_001:0570a07": "為染汙依即我愛我痴我見我慢四惑故三界輪",
    "X21n0376_001:0570a08": "外畫王表慢畫女表愛畫婆羅門表見畫猴表癡",
    "X21n0376_001:0570a09": "乃執第八相分為內我與第六為根云染依。",
    "X21n0376_001:0570a10": "疏此洲南瞻部洲。",
    "X21n0376_001:0570a11": "一切經音義應法師撰凡二十五卷。",
    "X21n0376_001:0570a12": "楚辭注王逸注之。通俗文釋通方俗之言。",
    "X21n0376_001:0570a13": "苦樂並受淨住子云王或臥鐵牀等苦。",
    "X21n0376_001:0570a14": "楚炙賢良炙隻音尚書云焚炙忠良。",
    "X21n0376_001:0570a15": "自惡音汙憎也。",
    "X21n0376_001:0570a16": "藩決不羸藩籬也羸力追切絆也易云羝羊觸藩",
    "X21n0376_001:0570a17": "羸其角今羸籬穿決非絆之也。",
    "X21n0376_001:0570a18": "付法藏傳吉迦夜與竺曇耀譯。",
    "X21n0376_001:0570a19": "倮胡瓦切露身也。吾息子也。",
    "X21n0376_001:0570a20": "鳴稚地音擊木作聲謂之信皷。",
    "X21n0376_001:0570a21": "以福故宮殿七寶指前二鬼。",
    "X21n0376_001:0570a22": "堂閣嚴飾指後眾僧。",
    "X21n0376_001:0570a23": "以罪故而受鬼身通指上二。膺當也。",
    "X21n0376_001:0570a24": "弗慎厥德下孔注云不慎其德以速滅敗雖欲改",
    "X21n0376_001:0570b01": "悔其可追及乎。",
    "X21n0376_001:0570b02": "厭課者多厭塞也課責也當二親忌日無心脩崇",
    "X21n0376_001:0570b03": "但厭塞人之課責故為之耳孝衡云內無實德外",
    "X21n0376_001:0570b04": "衒虗名故云厭課。",
    "X21n0376_001:0570b05": "元啟孫悟之子。沿襲沿流承襲。",
    "X21n0376_001:0570b06": "拊心女弱故拊擗其心。",
    "X21n0376_001:0570b07": "跳身男彊故跳踊其身。",
    "X21n0376_001:0570b08": "元嘉宋文帝年號。",
    "X21n0376_001:0570b09": "起居注史臣記天子之事也。",
    "X21n0376_001:0570b10": "春秋分春分秋分即八節之二也節謂分至啟閉",
    "X21n0376_001:0570b11": "八節春秋有分冬夏有至啟謂立春立夏閉謂立",
    "X21n0376_001:0570b12": "秋立冬是為八。",
    "X21n0376_001:0570b13": "權器權秤錘也秤帶其器以承龍口中水也錘真",
    "X21n0376_001:0570b14": "偽功。",
    "X21n0376_001:0570b15": "節氣加減刻漏規式",
    "X21n0376_001:0570b16": "刻漏更點起自軒轅故周禮云挈壺氏掌之是也",
    "X21n0376_001:0570b17": "近世釋瑞新作壺更刻漏其文簡而理詣故士大",
    "X21n0376_001:0570b18": "夫多取之然起居注以春秋二分明五十五刻此",
    "X21n0376_001:0570b19": "乃一家之說今依本朝定景福殿秤漏春秋二分",
    "X21n0376_001:0570b20": "各五十刻匪唯學者之易曉亦古今之通規歟比",
    "X21n0376_001:0570b21": "見講學多昧於此因而錄之庶備詳覽勿謂鈔簡",
    "X21n0376_001:0570b22": "貴引文繁云耳。",
    "X21n0376_001:0570b23": "(晝刻)&;(夜刻)&;&;",
    "X21n0376_001:0570b24": "四十刻&;六十刻&;(小雪後十二日連大雪及冬至并小寒後三日)&;",
    "X21n0376_001:0570c01": "四十一刻&;五十九刻&;(小寒後四日至大寒後二日小雪前一日至後十一日)&;",
    "X21n0376_001:0570c02": "四十二刻&;五十八刻&;(大寒後三日至十二日立冬後四日至十三日)&;",
    "X21n0376_001:0570c03": "四十三刻&;五十七刻&;(立春前二日至後四日立冬前四日至後三日)&;",
    "X21n0376_001:0570c04": "四十四刻&;五十六刻&;(立春後五日至後十二日霜降後四日後十日)&;",
    "X21n0376_001:0570c05": "四十五刻&;五十五刻&;(雨水前二日至後三日霜降前二日至後三日)&;",
    "X21n0376_001:0570c06": "四十六刻&;五十四刻&;(雨水後四日至後九日寒露後六日至十二日)&;",
    "X21n0376_001:0570c07": "四十七刻&;五十三刻&;(雨水後十日至啟蟄節日寒露前一日至後五日)&;",
    "X21n0376_001:0570c08": "四十八刻&;五十二刻&;(啟蟄後一日至後六日秋分後九日至後十三日)&;",
    "X21n0376_001:0570c09": "四十九刻&;五十一刻&;(啟蟄後七日至後十二日秋分後四日至後八日)&;",
    "X21n0376_001:0570c10": "五十刻&;五十刻&;(春分前二日至後三日秋分前二日至後三日)&;",
    "X21n0376_001:0570c11": "五十一刻&;四十九刻&;(春分後四日至後八日白露後七日至後十二日)&;",
    "X21n0376_001:0570c12": "五十二刻&;四十八刻&;(春分後九日至後十三日白露後一日至後六日)&;",
    "X21n0376_001:0570c13": "五十三刻&;四十七刻&;(清明前一日至後五日處暑後十日至白露節日)&;",
    "X21n0376_001:0570c14": "五十四刻&;四十六刻&;(清明後六日至後十一日處暑後五日至後九日)&;",
    "X21n0376_001:0570c15": "五十五刻&;四十五刻&;(穀雨前三日至後三日立秋後十二日至處暑後四日)&;",
    "X21n0376_001:0570c16": "五十六刻&;四十四刻&;(糓雨後四日至後十日立秋後五日至後十一日)&;",
    "X21n0376_001:0570c17": "五十七刻&;四十三刻&;(糓雨後十一日至立夏後三日大暑十二日至立秋後四日)&;",
    "X21n0376_001:0570c18": "五十八刻&;四十二刻&;(立夏後四日至後十三日大暑後二日至後十一日)&;",
    "X21n0376_001:0570c19": "五十九刻&;四十一刻&;(小滿前一日至後十一日小暑後四日至大暑後一日)&;",
    "X21n0376_001:0570c20": "六十刻&;四十刻&;(芒種前三日連夏至及小暑後三日同)&;",
    "X21n0376_001:0570c21": "惄奴力切思也。",
    "X21n0376_001:0570c22": "饋匱音。勝也上平聲。",
    "X21n0376_001:0570c23": "餘三即神境天耳他心但觀其相曰通知其因緣",
    "X21n0376_001:0570c24": "曰明此三不能緣三世故不得稱明委辨如令摸",
    "X21n0376_001:0571a01": "鈔。",
    "X21n0376_001:0571a02": "種現相資由種子故生起現行由現行故熏成種",
    "X21n0376_001:0571a03": "子。",
    "X21n0376_001:0571a04": "根本煩惱有六謂貪瞋痴慢疑惡見今貪屬一數",
    "X21n0376_001:0571a05": "也。",
    "X21n0376_001:0571a06": "隨煩惱有二十忿恨惱覆誑謟憍害嫉慳無慙無",
    "X21n0376_001:0571a07": "愧不信懈怠放逸惛沉掉舉失念不正知散亂。",
    "X21n0376_001:0571a08": "不行惠施釋慳。侵奪他財釋貪。",
    "X21n0376_001:0571a09": "七支識名色六入觸受生老死。",
    "X21n0376_001:0571a10": "貪無是過無傷慈過。",
    "X21n0376_001:0571a11": "鬼無分別煩惱無分別之慳惑有人中之習氣。",
    "X21n0376_001:0571a12": "穿鑿孔融曰妄作文章穿鑿以成。",
    "X21n0376_001:0571a13": "第六天即他化自在天。",
    "X21n0376_001:0571a14": "四王東方提頭賴吒此云持國管二部乾闥婆毗",
    "X21n0376_001:0571a15": "舍闍。",
    "X21n0376_001:0571a16": "南方毗樓勒叉此云增長主管二部鳩槃荼薜茘",
    "X21n0376_001:0571a17": "多魘鬼。",
    "X21n0376_001:0571a18": "西方毗樓愽叉此云廣目管二部龍王富單那。",
    "X21n0376_001:0571a19": "北方毗沙門此云多聞管二部夜叉羅剎。",
    "X21n0376_001:0571a20": "謝安字萬石官至大傅出晉書。",
    "X21n0376_001:0571a21": "義少齊沙彌道慧能講涅槃法安能述佛性永問",
    "X21n0376_001:0571a22": "慧年幾答云十九永歎曰昔日諸糓年十二善書",
    "X21n0376_001:0571a23": "學時人號為才童今日二道士可謂義少。",
    "X21n0376_001:0571a24": "斷金亦如魏志云張歆與管寧為友二人鋤園見",
    "X21n0376_001:0571b01": "金一挺寧遂揮鋤與歆迴於本處尋有釆薪人見",
    "X21n0376_001:0571b02": "變作蛇因而斫之為二段□□復來見之(云云)。",
    "X21n0376_001:0571b03": "其臭如蘭古人云蘭生深林不以無人而不芳以",
    "X21n0376_001:0571b04": "其有十步之香譬君子美德矣。",
    "X21n0376_001:0571b05": "四人和合成眾約僧體言之業疏云三人已下辨",
    "X21n0376_001:0571b06": "法未盡四人已上作法成濟耳。",
    "X21n0376_001:0571b07": "春冬過少不言秋者以西天但分三際耳。",
    "X21n0376_001:0571b08": "四月十六日是前安居唯結一日。",
    "X21n0376_001:0571b09": "五月十六日是後安居亦結一日。",
    "X21n0376_001:0571b10": "但結三月五月十六日六月十六日七月十六日。",
    "X21n0376_001:0571b11": "開後一月從七月十六至八月十五名迦提月賞",
    "X21n0376_001:0571b12": "前安居之勞也迦提月即賞勞月也。",
    "X21n0376_001:0571b13": "始從十六至後十六四月十六至五月十六。",
    "X21n0376_001:0571b14": "急施衣次第增等文如律鈔所明既非本宗不可",
    "X21n0376_001:0571b15": "曲辨。",
    "X21n0376_001:0571b16": "增三中三日十四十五十六。",
    "X21n0376_001:0571b17": "彝章彝法章明即制教也。",
    "X21n0376_001:0571b18": "禮因人情下以三藏中有律教例六經之有禮法",
    "X21n0376_001:0571b19": "焉。",
    "X21n0376_001:0571b20": "瑕疵玉病曰瑕人病曰疵。",
    "X21n0376_001:0571b21": "摩得勒伽此云本母。",
    "X21n0376_001:0571b22": "不孤獨自恣懺罪得入清眾。",
    "X21n0376_001:0571b23": "十二分教如華嚴圓覺二疏廣辨。",
    "X21n0376_001:0571b24": "浮囊西域渡海人以鳥翎毛為袋或用大牛皮吹",
    "X21n0376_001:0571c01": "氣內中而渡之耳。",
    "X21n0376_001:0571c02": "篇聚五篇七聚廣略釋義如律鈔。",
    "X21n0376_001:0571c03": "喻犯四重婬殺盜妄。",
    "X21n0376_001:0571c04": "喻犯十三僧殘也毗尼母云如人為他所斫殘有",
    "X21n0376_001:0571c05": "咽哽。",
    "X21n0376_001:0571c06": "喻犯偷蘭具云偷蘭遮善見飜為大罪。",
    "X21n0376_001:0571c07": "喻犯二提謂三十捨墮九十單提也。",
    "X21n0376_001:0571c08": "喻犯吉羅具云突吉羅義飜應當學。",
    "X21n0376_001:0571c09": "為篇闕提舍具云提舍尼義飜向彼悔。",
    "X21n0376_001:0571c10": "為聚不開第五不開吉羅。",
    "X21n0376_001:0571c11": "亦闕提舍篇中既闕聚中亦然。",
    "X21n0376_001:0571c12": "六聚之罪南山鈔文但張六聚以正結罪科止樹",
    "X21n0376_001:0571c13": "六法耳。",
    "X21n0376_001:0571c14": "伏首獸音自言其罪曰首。",
    "X21n0376_001:0571c15": "遮法遮舉也依當篇舉法治之。",
    "X21n0376_001:0571c16": "至高祖曾孫孫子考祖曾祖高祖是謂七世。",
    "X21n0376_001:0571c17": "方言揚雄撰郭璞注解異方之語也。",
    "X21n0376_001:0571c18": "鐙燈音。糩檜音。",
    "X21n0376_001:0571c19": "香油塗身有說西域地多砂礫及以毒蟲故用油",
    "X21n0376_001:0571c20": "塗身并足。",
    "X21n0376_001:0571c21": "旃檀此云與樂。",
    "X21n0376_001:0571c22": "鬱金亦名鬱金草生伽毗國似麥門冬九月華開",
    "X21n0376_001:0571c23": "狀若芙蓉其色紫碧香聞數十步華而不實但取",
    "X21n0376_001:0571c24": "其根能治熱疾今鬱金絕多即不如伽毗之珍也。",
    "X21n0376_001:0572a01": "太甲殷第四帝名。烱逈音。",
    "X21n0376_001:0572a02": "大小仍異大乘三學與小教經論律不同。",
    "X21n0376_001:0572a03": "柰狀似李出西京。",
    "X21n0376_001:0572a04": "芥其味香美者趙國有之。",
    "X21n0376_001:0572a05": "爾雅下壻之父為姻婦之父為婚鈔多母字。",
    "X21n0376_001:0572a06": "疏財賄呼罪功贈也。",
    "X21n0376_001:0572a07": "畢鉢羅窟即七葉嚴。",
    "X21n0376_001:0572a08": "宛鴛音。奔共恭音。",
    "X21n0376_001:0572a09": "亟器音數也。繕甲兵繕脩甲鎧。",
    "X21n0376_001:0572a10": "具卒乘卒首也乘繩證切。",
    "X21n0376_001:0572a11": "掩不備掩以兵而取也備防也。",
    "X21n0376_001:0572a12": "啟之夫人內應將啟宮門。",
    "X21n0376_001:0572a13": "公開其期曰可矣莊公聞太叔與母之期言可伐",
    "X21n0376_001:0572a14": "京矣。",
    "X21n0376_001:0572a15": "帥所類切將帥也。",
    "X21n0376_001:0572a16": "伐京有鐘皷曰伐無鐘皷曰侵。",
    "X21n0376_001:0572a17": "公子呂名呂字子封即莊公之子。",
    "X21n0376_001:0572a18": "汲郡今之衛州。食舍捨音。",
    "X21n0376_001:0572a19": "以遺遺猶賜也。何患憂也。",
    "X21n0376_001:0572a20": "若闕橛音掘也。隧遂音。",
    "X21n0376_001:0572a21": "延道延長也。",
    "X21n0376_001:0572a22": "經宰相宰執山河相助天子。",
    "X21n0376_001:0572a23": "百官即百辟也詩云率茲百辟。",
    "X21n0376_001:0572a24": "萬民通士農工商四民。",
    "X21n0376_001:0572b01": "庶人眾人也書云格爾眾庶。",
    "X21n0376_001:0572b02": "周官周家設官分職。太師天子所師。",
    "X21n0376_001:0572b03": "太傅傅相天子。太保保安天下。",
    "X21n0376_001:0572b04": "皆仍之仍因也。俱舍此云藏。",
    "X21n0376_001:0572b05": "人旁生具四人具四如刊定記旁生即畜生如化",
    "X21n0376_001:0572b06": "生金翅鳥能食四生龍。",
    "X21n0376_001:0572b07": "地獄與諸天中有唯化生上三類皆化生中有即",
    "X21n0376_001:0572b08": "中陰身。",
    "X21n0376_001:0572b09": "通胎化二亦如刊定。",
    "X21n0376_001:0572b10": "春秋運斗樞春秋別解之名。",
    "X21n0376_001:0572b11": "譙子法訓晉譙周撰。替廢也。",
    "X21n0376_001:0572b12": "數上聲。鴞干嬌切。",
    "X21n0376_001:0572b13": "喙許穢切觜也。劉子即劉□。",
    "X21n0376_001:0572b14": "東京賦張衡作。",
    "X21n0376_001:0572b15": "作持念念追思年年□□名之為作作而無違瑩",
    "X21n0376_001:0572b16": "於戒德稱之曰持。",
    "X21n0376_001:0572b17": "止犯不思劬勞不救存沒故名為止止而有違戒",
    "X21n0376_001:0572b18": "黜七遮乃名為犯。",
    "X21n0376_001:0572b19": "士女即優婆塞優婆夷也。",
    "X21n0376_001:0572b20": "今受神方結前目連聞教。",
    "X21n0376_001:0572b21": "兼覩靈驗結前設供獲益。",
    "X21n0376_001:0572b22": "天懸象象謂日月星也。",
    "X21n0376_001:0572b23": "父受氣傳體相續。",
    "X21n0376_001:0572b24": "揚子法言楊雄字子雲法論語立言。",
    "X21n0376_001:0572c01": "反魂起屍喻脫鬼身生於善道。",
    "X21n0376_001:0572c03": "蘭盆疏鈔餘義(終)"
}