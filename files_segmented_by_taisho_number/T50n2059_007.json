{
    "T50n2059_007:0366b04": "高僧傳卷第七(義解四)",
    "T50n2059_007:0366b06": "梁會稽嘉祥寺沙門釋慧皎撰",
    "T50n2059_007:0366b07": "竺道生一釋慧叡二",
    "T50n2059_007:0366b08": "釋慧嚴三釋慧觀四",
    "T50n2059_007:0366b09": "釋慧義五釋道淵六",
    "T50n2059_007:0366b10": "釋僧弼七釋慧靜八",
    "T50n2059_007:0366b11": "釋僧苞九釋僧詮十",
    "T50n2059_007:0366b12": "釋曇鑒十一釋慧安十二",
    "T50n2059_007:0366b13": "釋曇無成十三釋僧含十四",
    "T50n2059_007:0366b14": "釋僧徹十五釋曇諦十六",
    "T50n2059_007:0366b15": "釋僧導十七釋道汪十八",
    "T50n2059_007:0366b16": "釋慧靜十九釋法愍二十",
    "T50n2059_007:0366b17": "釋道亮二十一釋梵敏二十二",
    "T50n2059_007:0366b18": "釋道溫二十三釋曇斌二十四",
    "T50n2059_007:0366b19": "釋慧亮二十五釋僧鏡二十六",
    "T50n2059_007:0366b20": "釋僧瑾二十七釋道猛二十八",
    "T50n2059_007:0366b21": "釋超進二十九釋法珍三十",
    "T50n2059_007:0366b22": "釋道猷三十一釋慧通三十二",
    "T50n2059_007:0366b23": "竺道生。本姓魏。鉅鹿人。寓居彭城家世仕",
    "T50n2059_007:0366b24": "族。父為廣戚令。鄉里稱為善人。生幼而頴",
    "T50n2059_007:0366b25": "悟聰哲若神。其父知非凡器。愛而異之。後",
    "T50n2059_007:0366b26": "值沙門竺法汰。遂改俗歸依。伏膺受業。既",
    "T50n2059_007:0366b27": "踐法門俊思奇拔。研味句義即自開解。故",
    "T50n2059_007:0366b28": "年在志學便登講座。吐納問辯辭清珠玉。",
    "T50n2059_007:0366b29": "雖宿望學僧當世名士。皆慮挫詞窮。莫敢",
    "T50n2059_007:0366c01": "酬抗。年至具戒器鑒日深。性度機警神氣清",
    "T50n2059_007:0366c02": "穆。初入廬山幽棲七年。以求其志。常以入",
    "T50n2059_007:0366c03": "道之要慧解為本。故鑽仰群經斟酌雜論。",
    "T50n2059_007:0366c04": "萬里隨法不憚疲苦。後與慧叡慧嚴同遊",
    "T50n2059_007:0366c05": "長安。從什公受業。關中僧眾咸謂神悟。後",
    "T50n2059_007:0366c06": "還都止青園寺。寺是晉恭思皇后褚氏所立",
    "T50n2059_007:0366c07": "本種青處因以為名。生既當時法匠。請以居",
    "T50n2059_007:0366c08": "焉。宋太祖文皇深加歎重。後太祖設會。帝",
    "T50n2059_007:0366c09": "親同眾御于地筵。下食良久。眾咸疑日晚。",
    "T50n2059_007:0366c10": "帝曰。始可中耳。生曰。白日麗天。天言始中",
    "T50n2059_007:0366c11": "何得非中。遂取鉢便食。於是一眾從之。",
    "T50n2059_007:0366c12": "莫不歎其樞機得衷。王弘范泰顏延並挹。",
    "T50n2059_007:0366c13": "敬風猷從之問道。生既潛思日久徹悟言",
    "T50n2059_007:0366c14": "外。迺喟然歎曰。夫象以盡意。得意則象忘。",
    "T50n2059_007:0366c15": "言以詮理。入理則言息。自經典東流譯人",
    "T50n2059_007:0366c16": "重阻。多守滯文鮮見圓義。若忘筌取魚始",
    "T50n2059_007:0366c17": "可與言道矣。於是校閱真俗研思因果。迺",
    "T50n2059_007:0366c18": "立善不受報頓悟成佛。又著二諦論佛性",
    "T50n2059_007:0366c19": "當有論法身無色論佛無淨土論應有緣論等。",
    "T50n2059_007:0366c20": "籠罩舊說妙有淵旨。而守文之徒多生嫌",
    "T50n2059_007:0366c21": "嫉。與奪之聲紛然競起。又六卷泥洹先至京",
    "T50n2059_007:0366c22": "師。生剖析經理洞入幽微。迺說阿闡提",
    "T50n2059_007:0366c23": "人皆得成佛。于時大本未傳。孤明先發獨",
    "T50n2059_007:0366c24": "見忤眾。於是舊學以為邪說譏憤滋甚。遂",
    "T50n2059_007:0366c25": "顯大眾擯而遣之。生於大眾中正容誓曰。",
    "T50n2059_007:0366c26": "若我所說反於經義者。請於現身即表厲",
    "T50n2059_007:0366c27": "疾。若與實相不相違背者。願捨壽之時據",
    "T50n2059_007:0366c28": "師子座。言竟拂衣而遊。初投吳之虎丘山。",
    "T50n2059_007:0366c29": "旬日之中學徒數百。其年夏雷震青園佛殿。",
    "T50n2059_007:0367a01": "龍昇于天光影西壁。因改寺名號曰龍光。",
    "T50n2059_007:0367a02": "時人歎曰。龍既已去生必行矣。俄而投迹廬",
    "T50n2059_007:0367a03": "山。銷影巖岫。山中僧眾咸共敬服。後涅槃大",
    "T50n2059_007:0367a04": "本至于南京。果稱闡提悉有佛性。與前",
    "T50n2059_007:0367a05": "所說合若符契。生既獲斯經尋即講說。以",
    "T50n2059_007:0367a06": "宋元嘉十一年冬十一月庚子。於廬山精舍",
    "T50n2059_007:0367a07": "昇于法座。神色開朗德音俊發。論議數番",
    "T50n2059_007:0367a08": "窮理盡妙。觀聽之眾莫不悟悅。法席將畢",
    "T50n2059_007:0367a09": "忽見麈尾紛然而墜。端坐正容隱几而",
    "T50n2059_007:0367a10": "卒。顏色不異似若入定。道俗嗟駭遠近悲",
    "T50n2059_007:0367a11": "泣。於是京邑諸僧內慚自疚追而信服。其",
    "T50n2059_007:0367a12": "神鑒之至徵瑞如此。仍葬廬山之阜。初生",
    "T50n2059_007:0367a13": "與叡公及嚴觀同學齊名。故時人評曰。生叡",
    "T50n2059_007:0367a14": "發天真。嚴觀窪流得。慧義彭享進。寇淵于",
    "T50n2059_007:0367a15": "默塞。生及叡公獨標天真之目。故以秀出群",
    "T50n2059_007:0367a16": "士矣。初關中僧肇始注維摩。世咸翫味。生",
    "T50n2059_007:0367a17": "乃更發深旨顯暢新異及諸經義疏。世皆",
    "T50n2059_007:0367a18": "寶焉。王微以生比郭林宗。乃為之立傳旌",
    "T50n2059_007:0367a19": "其遺德。時人以生推闡提得佛。此語有據。",
    "T50n2059_007:0367a20": "頓悟不受報等時亦為憲章。宋太祖嘗述生",
    "T50n2059_007:0367a21": "頓悟義。沙門僧弼等皆設巨難。帝曰。若使",
    "T50n2059_007:0367a22": "逝者可興。豈為諸君所屈。後龍光又有沙",
    "T50n2059_007:0367a23": "門寶林。初經長安受學。後祖述生公諸義。",
    "T50n2059_007:0367a24": "時人號曰遊玄生。著涅槃記及注異宗論",
    "T50n2059_007:0367a25": "檄魔文等。林弟子法寶亦學兼內外。著金剛",
    "T50n2059_007:0367a26": "後心論等。亦祖述生義焉。近代又有釋慧",
    "T50n2059_007:0367a27": "生者。亦止龍光寺。蔬食善眾經兼工草",
    "T50n2059_007:0367a28": "隸。時人以同寺相繼。號曰大小二生。",
    "T50n2059_007:0367a29": "釋慧叡。冀州人。少出家執節精峻。常遊方",
    "T50n2059_007:0367b01": "而學經。行蜀之西界為人所抄掠。常使",
    "T50n2059_007:0367b02": "牧羊。有商客信敬者。見而異之。疑是沙",
    "T50n2059_007:0367b03": "門。請問經義無不綜達。商人即以金贖",
    "T50n2059_007:0367b04": "之。既還襲染衣。篤學彌至。遊歷諸國。迺至",
    "T50n2059_007:0367b05": "南天竺界。音譯誥訓殊方異義無不必曉。",
    "T50n2059_007:0367b06": "後還憩廬山。俄又入關從什公諮稟。後",
    "T50n2059_007:0367b07": "適京師止烏衣寺講說眾經。皆思徹言",
    "T50n2059_007:0367b08": "表理契環中。宋大將軍彭城王義康請以為",
    "T50n2059_007:0367b09": "師。再三迺許。王請入第受戒。叡曰。禮聞",
    "T50n2059_007:0367b10": "來學不聞往教。康大以為愧。迺入寺虔",
    "T50n2059_007:0367b11": "禮祇奉戒法。後以貂裘奉叡。叡不著常",
    "T50n2059_007:0367b12": "坐之。王密令左右求買酬三十萬。叡曰。雖",
    "T50n2059_007:0367b13": "非所服既大王所施。聊為從用耳。陳郡謝",
    "T50n2059_007:0367b14": "靈運篤好佛理。殊俗之音多所達解。迺諮",
    "T50n2059_007:0367b15": "叡以經中諸字并眾音異旨。於是著十四",
    "T50n2059_007:0367b16": "音訓敘。條列梵漢。昭然可了。使文字有",
    "T50n2059_007:0367b17": "據焉。叡以宋元嘉中卒。春秋八十有五矣。",
    "T50n2059_007:0367b18": "釋慧嚴。姓范。豫州人。年十二為諸生博曉",
    "T50n2059_007:0367b19": "詩書。十六出家。又精鍊佛理。迄甫立年學",
    "T50n2059_007:0367b20": "洞群籍。風聲四遠化洽殊邦。聞什公在關",
    "T50n2059_007:0367b21": "復從受學。訪正音義多所異聞。後還京師",
    "T50n2059_007:0367b22": "止東安寺。宋高祖素所知重。高祖後伐長",
    "T50n2059_007:0367b23": "安。要與同行。嚴曰。檀越此行雖伐罪弔民。",
    "T50n2059_007:0367b24": "貧道事外之人。不敢聞命。帝苦要之。遂行。",
    "T50n2059_007:0367b25": "及文帝在位。情好尤密。每見弘讚問佛法。",
    "T50n2059_007:0367b26": "先是帝未甚崇信。至元嘉十二年京尹蕭",
    "T50n2059_007:0367b27": "摹之上啟請制起寺及鑄像。帝乃與侍中",
    "T50n2059_007:0367b28": "何尚之吏部郎中羊玄保等議之。謂尚之",
    "T50n2059_007:0367b29": "曰。朕少來讀經不多。比日彌復無暇。三世",
    "T50n2059_007:0367c01": "因果未辯厝懷。而復不敢立異者。正以",
    "T50n2059_007:0367c02": "卿輩時秀率所敬信故也。范泰謝靈運常言。",
    "T50n2059_007:0367c03": "六經典文本在濟俗為治。必求靈性真奧。",
    "T50n2059_007:0367c04": "豈得不以佛經為指南耶。近見顏迎之",
    "T50n2059_007:0367c05": "推達性論宗炳難白黑論。明佛汪汪尤為",
    "T50n2059_007:0367c06": "名理並足開獎人意。若使率土之濱皆敦",
    "T50n2059_007:0367c07": "此化。則朕坐致太平。夫復何事。近蕭摹之請",
    "T50n2059_007:0367c08": "制。未全經通。即以相示。委卿增損。必有以",
    "T50n2059_007:0367c09": "遏戒浮淫無傷弘獎者。迺當著令耳。尚",
    "T50n2059_007:0367c10": "之對曰。悠悠之徒多不信法。以臣庸蔽獨",
    "T50n2059_007:0367c11": "秉愚懃。懼以闕薄貽點大教。今乃更荷",
    "T50n2059_007:0367c12": "褒拂非所敢當。至如前代群英則不負",
    "T50n2059_007:0367c13": "明詔矣。中朝已遠難復盡知。度江以來則王",
    "T50n2059_007:0367c14": "導周顗庾亮王濛謝尚郄超王坦王恭王謐",
    "T50n2059_007:0367c15": "郭文謝敷戴逵許詢及亡高祖兄弟王元琳",
    "T50n2059_007:0367c16": "昆季范汪孫綽張玄殷顗。或宰輔之冠蓋。",
    "T50n2059_007:0367c17": "或人倫之羽儀。或置情天人之際。或抗迹煙",
    "T50n2059_007:0367c18": "霞之表。並稟志歸依厝心崇信。其間比對則",
    "T50n2059_007:0367c19": "蘭護開潛淵遁崇邃。皆亞迹黃中。或不測人",
    "T50n2059_007:0367c20": "也。近世道俗敷談便爾。若當備舉夷夏爰",
    "T50n2059_007:0367c21": "逮漢魏。奇才異德胡可勝言。慧遠法師嘗",
    "T50n2059_007:0367c22": "云。釋氏之化無所不可。適道固自教源。",
    "T50n2059_007:0367c23": "濟俗亦為要務。竊尋此說有契理奧。何",
    "T50n2059_007:0367c24": "者若使家家持戒則一國息刑。故佛澄適趙",
    "T50n2059_007:0367c25": "二石減暴。靈塔放光符健損虐。故神道助",
    "T50n2059_007:0367c26": "教有自來矣。而蕭摹所啟亦不謂全非。但",
    "T50n2059_007:0367c27": "傷蠧道俗者。本在無行僧尼。而情貌難分",
    "T50n2059_007:0367c28": "祛取未易。金銅土木雖縻費滋深。必福業",
    "T50n2059_007:0367c29": "所寄復難得頓絕。臣比思為斟酌進退難",
    "T50n2059_007:0368a01": "安。今日親奉德音實亦深用夷泰。羊玄保",
    "T50n2059_007:0368a02": "進曰此談蓋天人之際。豈臣所宜預。竊恐",
    "T50n2059_007:0368a03": "秦楚論強兵之術。孫吳盡吞併之計。將無",
    "T50n2059_007:0368a04": "取於此耶。帝曰。此非戰國之具。良如卿",
    "T50n2059_007:0368a05": "言。尚之曰。夫禮隱逸則戰士怠。貴仁德則",
    "T50n2059_007:0368a06": "兵氣衰。若以孫吳為志。苟在吞噬。亦無",
    "T50n2059_007:0368a07": "取堯舜之道。豈唯釋教而已耶。帝悅曰。釋",
    "T50n2059_007:0368a08": "門有卿亦猶孔氏之有季路。所謂惡言不",
    "T50n2059_007:0368a09": "入於耳。帝自是信心迺立。始致意佛經。及",
    "T50n2059_007:0368a10": "見嚴觀諸僧。輒論道義理。時顏延之著離",
    "T50n2059_007:0368a11": "識觀及論檢。帝命嚴辯其同異。往復終日。",
    "T50n2059_007:0368a12": "帝笑曰。公等今日無愧支許。嚴後著無生",
    "T50n2059_007:0368a13": "滅論及老子略注等。東海何承天以博物著",
    "T50n2059_007:0368a14": "名。乃問嚴。佛國將用何曆。嚴云。天竺夏至",
    "T50n2059_007:0368a15": "之日方中無影。所謂天中。於五行土德色",
    "T50n2059_007:0368a16": "尚黃。數尚五。八寸為一尺。十兩當此土",
    "T50n2059_007:0368a17": "十二兩。建辰之月為歲首。及討覈分至推",
    "T50n2059_007:0368a18": "校薄蝕。顧步光影其法甚詳。宿度年紀咸",
    "T50n2059_007:0368a19": "有條例。承天無所厝難。後婆利國人來。果",
    "T50n2059_007:0368a20": "同嚴說。帝勅任豫受焉。大涅槃經初至宋",
    "T50n2059_007:0368a21": "土。文言致善。而品數疎簡。初學難以措懷。",
    "T50n2059_007:0368a22": "嚴迺共慧觀謝靈運等。依泥洹本加之品",
    "T50n2059_007:0368a23": "目。文有過質頗亦治改。始有數本流行。嚴",
    "T50n2059_007:0368a24": "迺夢見一人形狀極偉。厲聲謂嚴曰。涅槃",
    "T50n2059_007:0368a25": "尊經何以輕加斟酌。嚴覺已惕然。迺更集",
    "T50n2059_007:0368a26": "僧欲收前本。時識者咸云。此蓋欲誡厲後",
    "T50n2059_007:0368a27": "人耳。若必不應者何容即時方夢。嚴以為",
    "T50n2059_007:0368a28": "然。頃之又夢神人告曰。君以弘經之力必",
    "T50n2059_007:0368a29": "當見佛也。嚴以宋元嘉二十年卒于東安",
    "T50n2059_007:0368b01": "寺。春秋八十有一矣。帝詔曰。嚴法師器識淵",
    "T50n2059_007:0368b02": "遠學道之匠。奄爾遷神痛悼于懷。可給錢",
    "T50n2059_007:0368b03": "五萬布五十匹。嚴弟子法智。幼有神理。年",
    "T50n2059_007:0368b04": "二十四往江陵值雅公講。便論議數番。雅",
    "T50n2059_007:0368b05": "厝通無地。雅顧眄四眾曰。小子斐然成章。",
    "T50n2059_007:0368b06": "智笑曰。迺變風變雅作矣。於是聲布楚郢",
    "T50n2059_007:0368b07": "譽洽京吳。善成實及大小品。",
    "T50n2059_007:0368b08": "釋慧觀。姓崔。清河人。十歲便以博見馳名。",
    "T50n2059_007:0368b09": "弱年出家遊方受業。晚適廬山又諮稟慧",
    "T50n2059_007:0368b10": "遠。聞什公入關。乃自南徂北。訪覈異同",
    "T50n2059_007:0368b11": "詳辯新舊。風神秀雅思入玄微。時人稱之",
    "T50n2059_007:0368b12": "曰。通情則生融上首。精難則觀肇第一。迺",
    "T50n2059_007:0368b13": "著法華宗要序以簡什。什曰。善男子。所論",
    "T50n2059_007:0368b14": "甚快。君小却當南遊江漢之間善以弘通",
    "T50n2059_007:0368b15": "為務。什亡後迺南適荊州。州將司馬休之甚",
    "T50n2059_007:0368b16": "相敬重。於彼立高悝寺。使夫荊楚之民迴",
    "T50n2059_007:0368b17": "邪歸正者。十有其半。宋武南伐休之至江",
    "T50n2059_007:0368b18": "陵與觀相遇。傾心待接依然若舊。因勅與",
    "T50n2059_007:0368b19": "西中郎遊。即文帝也俄而還京止道場寺。觀",
    "T50n2059_007:0368b20": "既妙善佛理探究老莊。又精通十誦博採",
    "T50n2059_007:0368b21": "諸部。故求法問道者日不空筵。元嘉初三",
    "T50n2059_007:0368b22": "月上已車駕臨曲水讌會。命觀與朝士賦",
    "T50n2059_007:0368b23": "詩。觀即坐先獻。文旨清婉事適當時。瑯瑘",
    "T50n2059_007:0368b24": "王僧達廬江何尚之。並以清言致欵結賞",
    "T50n2059_007:0368b25": "塵外。宋元嘉中卒。春秋七十有一。著辯宗",
    "T50n2059_007:0368b26": "論論頓悟漸悟義及十喻序贊諸經序等。皆",
    "T50n2059_007:0368b27": "傳於世。時道場寺又有僧馥者。本澧泉人。",
    "T50n2059_007:0368b28": "專精義學注勝鬘經。又有法業。本長安人。",
    "T50n2059_007:0368b29": "善大小品及雜心。蔬食節己。故晉陵公主為",
    "T50n2059_007:0368c01": "起南林寺。後遂居焉。",
    "T50n2059_007:0368c02": "釋慧義。姓梁。北地人。少出家。風格秀舉志業",
    "T50n2059_007:0368c03": "強正。初遊學於彭宋之間。備通經義。後出",
    "T50n2059_007:0368c04": "京師。迺說云。冀州有法稱道人。臨終語弟",
    "T50n2059_007:0368c05": "子普嚴云。嵩高靈神云。江東有劉將軍應",
    "T50n2059_007:0368c06": "受天命。吾以三十二璧鎮金一鉼為信。遂",
    "T50n2059_007:0368c07": "徹宋王。宋王謂義曰。非常之瑞亦須非常",
    "T50n2059_007:0368c08": "之人然後致之。若非法師自行恐無以獲",
    "T50n2059_007:0368c09": "也。義遂行。以晉義熙十三年七月往嵩高",
    "T50n2059_007:0368c10": "山。尋覓未得。便至心燒香行道。至七日夜",
    "T50n2059_007:0368c11": "夢見一長鬚老公。拄杖將義往璧處指示",
    "T50n2059_007:0368c12": "云。是此石下。義明便周行山中。見一處炳",
    "T50n2059_007:0368c13": "然如夢所見。即於廟所石壇下果得璧大",
    "T50n2059_007:0368c14": "小三十二枚黃金一鉼。此瑞詳之宋史。義後",
    "T50n2059_007:0368c15": "還京師。宋武加接尤重。迄乎踐祚禮遇彌",
    "T50n2059_007:0368c16": "深。宋永初元年車騎范泰立祇洹寺。以義德",
    "T50n2059_007:0368c17": "為物宗固請經始。義以泰清信之至。因為",
    "T50n2059_007:0368c18": "指授儀則。時人以義方身子泰比須達。故",
    "T50n2059_007:0368c19": "祇洹之稱厥號存焉。後西域名僧多投止此",
    "T50n2059_007:0368c20": "寺。或傳譯經典。或訓授禪法。宋元嘉初徐",
    "T50n2059_007:0368c21": "羨之檀道濟等專權朝政。泰有不平之色。嘗",
    "T50n2059_007:0368c22": "肆言罵之。羨等深憾。聞者皆憂。泰在不測。",
    "T50n2059_007:0368c23": "泰亦慮及於禍。迺問義安身之術。義曰。忠",
    "T50n2059_007:0368c24": "順不失以事其上。故上下能相親也。何慮",
    "T50n2059_007:0368c25": "之足憂。因勸泰以果竹園六十畝施寺。以",
    "T50n2059_007:0368c26": "為幽冥之祐。泰從之。終享其福。及泰薨。",
    "T50n2059_007:0368c27": "第三子晏謂義。昔承厥父之險。說求園地。",
    "T50n2059_007:0368c28": "追以為憾。遂奪而不與。義秉泰遺疏。紛糺",
    "T50n2059_007:0368c29": "紜紜彰於視聽。義迺移止烏衣。與慧叡同",
    "T50n2059_007:0369a01": "住。宋元嘉二十一年終於烏衣寺。春秋七十",
    "T50n2059_007:0369a02": "三矣。晏後少時而卒。晏弟曄。後染孔熙先",
    "T50n2059_007:0369a03": "謀逆。厥宗同潰。後祇洹寺又有釋僧叡。善",
    "T50n2059_007:0369a04": "三論。為宋文所重。",
    "T50n2059_007:0369a05": "釋道淵。姓寇。不知何許人。出家止京師東",
    "T50n2059_007:0369a06": "安寺。少持律撿長習義宗。眾經數論靡不",
    "T50n2059_007:0369a07": "通達。而潛光隱德世莫之知。後於東安寺",
    "T50n2059_007:0369a08": "開講。剖析玄微洞盡幽賾。使終古積滯渙",
    "T50n2059_007:0369a09": "然氷解。於是學徒改觀翕然附德。後移止",
    "T50n2059_007:0369a10": "彭城寺。宋文帝以淵行為物軌。勅居寺住。",
    "T50n2059_007:0369a11": "後卒於所住。春秋七十有八。淵弟子慧琳。本",
    "T50n2059_007:0369a12": "姓劉。秦郡人。善諸經及莊老。排諧好語笑。",
    "T50n2059_007:0369a13": "長於製作。故集有十卷。而為性傲誕頗自",
    "T50n2059_007:0369a14": "矜伐。淵嘗詣傅亮。琳先在坐。及淵至琳不",
    "T50n2059_007:0369a15": "為致禮。淵怒之彰色。亮遂罰琳杖二十。",
    "T50n2059_007:0369a16": "宋世祖雅重琳。引見常升獨榻。顏延之每",
    "T50n2059_007:0369a17": "以致譏。帝輒不悅。後著白黑論乖於佛理。",
    "T50n2059_007:0369a18": "衡陽太守何承天與琳比狎雅相擊揚。著達",
    "T50n2059_007:0369a19": "性論。並拘滯一方詆呵釋教。顏延之及宗",
    "T50n2059_007:0369a20": "炳。撿駁二論。各萬餘言。琳既自毀其法被",
    "T50n2059_007:0369a21": "斥交州。世云淵公見麻星者。即其人也。",
    "T50n2059_007:0369a22": "釋僧弼。本吳人。性度虛簡儀止方直。少與龍",
    "T50n2059_007:0369a23": "光曇幹同遊長安。從什受學。愛日惜力",
    "T50n2059_007:0369a24": "靖有深思。什加賞特深使頒預參譯。後遊",
    "T50n2059_007:0369a25": "歷名邦備瞻風化。時有請弼為寺主。弼",
    "T50n2059_007:0369a26": "曰。至道不弘淳風日緬。自非定慧兼足。無",
    "T50n2059_007:0369a27": "以鎮立風猷。且當隨緣致益。何得獨善一",
    "T50n2059_007:0369a28": "寺。後南居楚郢十有餘年訓誘經戒。大化",
    "T50n2059_007:0369a29": "江表河西王沮渠蒙遜遠挹風名。遣使通",
    "T50n2059_007:0369b01": "敬嚫遺相續。後下都止彭城寺。文皇器重",
    "T50n2059_007:0369b02": "每延講說。宋元嘉十九年卒。春秋七十有",
    "T50n2059_007:0369b03": "八。",
    "T50n2059_007:0369b04": "釋慧靜。姓王。東阿人。少遊學伊洛之間。晚",
    "T50n2059_007:0369b05": "歷徐兗。容貌甚黑而識悟清遠。時洛中有沙",
    "T50n2059_007:0369b06": "門道經。亦解邁當世與靜齊名。而耳甚長",
    "T50n2059_007:0369b07": "大。故時人語曰洛下大長耳。東阿黑如墨。",
    "T50n2059_007:0369b08": "有問無不酬。有酬無不塞。靜至性虛通",
    "T50n2059_007:0369b09": "澄審有思力。每法輪一轉輒負帙千人。海",
    "T50n2059_007:0369b10": "內學賓無不必集。誦法華小品。註維摩",
    "T50n2059_007:0369b11": "思益。著涅槃略記大品旨歸及達命論并諸",
    "T50n2059_007:0369b12": "法師誄。多流傳北土。不甚過江。宋元嘉中",
    "T50n2059_007:0369b13": "卒。春秋六十餘矣。",
    "T50n2059_007:0369b14": "釋僧苞。京兆人。少在關受學什公。宋永初",
    "T50n2059_007:0369b15": "中遊北徐。入黃山精舍。復造靜定二師進",
    "T50n2059_007:0369b16": "業。仍於彼建三七普賢齋懺。至第七日。",
    "T50n2059_007:0369b17": "有白鵠飛來集普賢座前。至中行香畢乃",
    "T50n2059_007:0369b18": "去。至二十一日將暮。又有黃衣四人。繞塔",
    "T50n2059_007:0369b19": "數匝忽然不見。苞少有志節加復祥感。故",
    "T50n2059_007:0369b20": "匪懈之情因之彌厲。日誦萬餘言經。常禮",
    "T50n2059_007:0369b21": "數百拜佛。後東下京師。正值祇洹寺發講。",
    "T50n2059_007:0369b22": "法徒雲聚士庶駢席。苞既初至人未有識",
    "T50n2059_007:0369b23": "者。迺乘驢往看。衣服垢弊貌有風塵。堂內",
    "T50n2059_007:0369b24": "既迮。坐驢韀於戶外。高座出題適竟。苞始",
    "T50n2059_007:0369b25": "欲厝言。法師便問。客僧何名。答云名苞。又",
    "T50n2059_007:0369b26": "問盡何所苞。答曰。高座之人亦可苞耳。迺",
    "T50n2059_007:0369b27": "致問數番皆是先達思力所不逮。高座無",
    "T50n2059_007:0369b28": "以抗其辭。遂遜退而止。時王弘范泰聞苞論",
    "T50n2059_007:0369b29": "議歎其才思。請與交言。仍屈住祇洹寺。",
    "T50n2059_007:0369c01": "開講眾經法化相續。陳郡謝靈運聞風而",
    "T50n2059_007:0369c02": "造焉。及見苞神氣彌深歎伏。或問曰。謝公",
    "T50n2059_007:0369c03": "何如。苞曰。靈運才有餘而識不足。抑不免",
    "T50n2059_007:0369c04": "其身矣。苞嘗於路行見六劫被錄。苞為說",
    "T50n2059_007:0369c05": "法勸念觀世音。群劫以臨危之際。念念懇",
    "T50n2059_007:0369c06": "切。俄而送吏飲酒洪醉。劫解枷得免焉。宋",
    "T50n2059_007:0369c07": "元嘉中卒。時瓦官又有釋法和者。亦精通",
    "T50n2059_007:0369c08": "數論致譽當時。為宋高祖所重。勅為僧主",
    "T50n2059_007:0369c09": "焉。",
    "T50n2059_007:0369c10": "釋僧詮。姓張。遼西海陽人。少遊燕齊遍學",
    "T50n2059_007:0369c11": "外典。弱冠方出家復精鍊三藏。為北土學",
    "T50n2059_007:0369c12": "者之宗。後過江止京師。鋪筵大講。化洽江",
    "T50n2059_007:0369c13": "南。吳郡張恭請還吳講說。姑蘇之士並慕德",
    "T50n2059_007:0369c14": "歸心。初止閑居寺。晚憩虎丘山。詮先於黃",
    "T50n2059_007:0369c15": "龍國造丈六金像。入吳又造人中金像。置",
    "T50n2059_007:0369c16": "于虎丘山之東寺。詮性好檀施周贍貧乏。",
    "T50n2059_007:0369c17": "清確自守居無兼幣。後平昌孟顗於餘杭",
    "T50n2059_007:0369c18": "立方顯寺。請詮居之。率眾翹勤禪禮無輟。",
    "T50n2059_007:0369c19": "看尋苦至。遂乃失明。而策厲彌精講授不",
    "T50n2059_007:0369c20": "廢。吳國張暢張敷譙國戴顒戴勃並慕德結",
    "T50n2059_007:0369c21": "交。崇以師禮。詮後暫遊臨安縣投董功曹",
    "T50n2059_007:0369c22": "家。功曹者清信弟子也。詮投止少時便遇疾",
    "T50n2059_007:0369c23": "甚篤。而常見所造之像來在西壁。又見諸",
    "T50n2059_007:0369c24": "天童子皆來侍病。弟子法朗夢見一臺數人",
    "T50n2059_007:0369c25": "捧之。問何所去。答云。迎詮法師。明旦果卒。",
    "T50n2059_007:0369c26": "縣令阮尚之使葬白土山郭文舉之塚右。以",
    "T50n2059_007:0369c27": "擬梁鴻之附要離也。特進王裕及高士戴",
    "T50n2059_007:0369c28": "顒。至詮墓所刻石立碑。唐思賢造文。張敷",
    "T50n2059_007:0369c29": "作誄。",
    "T50n2059_007:0370a01": "釋曇鑒。姓趙。冀州人。少出家事竺道祖為",
    "T50n2059_007:0370a02": "師。蔬食布衣律行精苦。學究群經兼善數",
    "T50n2059_007:0370a03": "論聞什公在關。杖策從學。什常謂鑒為一",
    "T50n2059_007:0370a04": "聞持人。後遊方宣化。達自荊州止江陵辛",
    "T50n2059_007:0370a05": "寺。年登耳順勵行彌潔。常願生安養瞻覲",
    "T50n2059_007:0370a06": "彌陀。後弟子僧濟辭往上明。鑒云。汝去迺",
    "T50n2059_007:0370a07": "佳恐不復相見。因委曲疏受付囑。至夜與",
    "T50n2059_007:0370a08": "諸耆老共敘無常。言甚切至。既夜各各還",
    "T50n2059_007:0370a09": "房。鑒獨留步廊下至三更。沙彌僧願請還",
    "T50n2059_007:0370a10": "房。鑒曰。汝但眠不須復來。至明旦弟子慧",
    "T50n2059_007:0370a11": "嚴依常問訊。見合掌平坐而口不言。迫就",
    "T50n2059_007:0370a12": "察之實迺已卒。身體柔軟香潔倍常。因申而",
    "T50n2059_007:0370a13": "殮焉。春秋七十。吳郡張辯作傳并贊。贊",
    "T50n2059_007:0370a14": "曰。披荔逞芬。握瑾表潔。渾渾法師。弗",
    "T50n2059_007:0370a15": "淄弗涅。暐曄初辰。條蔚暮節。神遊智往。",
    "T50n2059_007:0370a16": "豈伊實訣。時江陵又有釋道海北州釋慧龕",
    "T50n2059_007:0370a17": "東州釋慧恭淮南釋曇泓東轅山釋道廣弘",
    "T50n2059_007:0370a18": "農釋道光等。並願生安養臨終祥瑞焉。",
    "T50n2059_007:0370a19": "釋慧安。未詳是何人。蔬食精苦。學通經",
    "T50n2059_007:0370a20": "義兼能善說。又以專戒見稱。誦經四十",
    "T50n2059_007:0370a21": "餘萬言。止廬山陵雲寺。學徒雲聚千里從",
    "T50n2059_007:0370a22": "風。常捉一杖云。是西域僧所施。杖光色",
    "T50n2059_007:0370a23": "灼徹亦頗有香氣。上有梵書人莫能識。",
    "T50n2059_007:0370a24": "後入關詣羅什捉杖自隨。什見杖驚曰。此",
    "T50n2059_007:0370a25": "杖迺在此間耶。因譯其字云。本生天竺",
    "T50n2059_007:0370a26": "娑羅林。南方喪亂草付興後得羅什道教",
    "T50n2059_007:0370a27": "隆。安後以杖嚫外國僧波沙那。那齎還西",
    "T50n2059_007:0370a28": "域。安以宋元嘉中卒於山寺。",
    "T50n2059_007:0370a29": "釋曇無成。姓馬。扶風人。家世避難移居黃",
    "T50n2059_007:0370b01": "龍。年十三出家履業清正神悟絕倫。未及具",
    "T50n2059_007:0370b02": "戒便精往復。聞什公在關。負笈從之。既",
    "T50n2059_007:0370b03": "至見什。什問。沙彌何能遠來。答曰。聞道而",
    "T50n2059_007:0370b04": "至。什大善之。於是經停務學慧業愈深。姚",
    "T50n2059_007:0370b05": "興謂成曰。馬季長碩學高明素驕當世。法",
    "T50n2059_007:0370b06": "師故當不爾。答曰。以道伏心為除此過。",
    "T50n2059_007:0370b07": "興甚異之。供事殷厚。姚祚將亡關中危擾。",
    "T50n2059_007:0370b08": "成迺憩於淮南中寺。涅槃大品常更互講說。",
    "T50n2059_007:0370b09": "受業二百餘人。與顏延之何尚之共論實",
    "T50n2059_007:0370b10": "相往復彌晨。成迺著實相論。又著明漸",
    "T50n2059_007:0370b11": "論。宋元嘉中卒。春秋六十有四。時中寺復有",
    "T50n2059_007:0370b12": "曇冏者。與成同學齊名。為宋臨川康王義",
    "T50n2059_007:0370b13": "慶所重。",
    "T50n2059_007:0370b14": "釋僧含。不知何許人。幼而好學篤志經史",
    "T50n2059_007:0370b15": "及天文算術。長通佛義數論兼明。尤善大",
    "T50n2059_007:0370b16": "涅槃。常講說不輟。元嘉七年新興太守陶仲",
    "T50n2059_007:0370b17": "祖立靈味寺。欽含風軌請以居之。含勗眾",
    "T50n2059_007:0370b18": "清謹三業無虧。後西遊歷陽弘贊正法。江",
    "T50n2059_007:0370b19": "左道俗響附如林。時任城彭丞著無三",
    "T50n2059_007:0370b20": "世論。含迺作神不滅論以抗之。使夫見聞",
    "T50n2059_007:0370b21": "之者莫不將墜而更興矣。又著聖智圓鑒",
    "T50n2059_007:0370b22": "論無生論法身論業報論及法華宗論等。皆",
    "T50n2059_007:0370b23": "傳於世。頃之南遊九江大闡經法。瑯瑘顏",
    "T50n2059_007:0370b24": "峻時為南中郎記室參軍。隨鎮潯陽。與含",
    "T50n2059_007:0370b25": "深相器重造必終日。含嘗密謂峻曰。如令",
    "T50n2059_007:0370b26": "讖緯不虛者。京師尋有禍亂。真人應符屬",
    "T50n2059_007:0370b27": "在殿下。檀越善以緘之。俄而元凶構逆。世祖",
    "T50n2059_007:0370b28": "龍飛。果如其言也。後平康無疾。忽告眾辭",
    "T50n2059_007:0370b29": "別。至乎明晨奄然已化。時人謂之知命。",
    "T50n2059_007:0370c01": "時又有釋道含者。亦學解有功。著釋異十",
    "T50n2059_007:0370c02": "論云。",
    "T50n2059_007:0370c03": "釋僧徹。姓王。本太原晉陽人。少孤兄弟二人",
    "T50n2059_007:0370c04": "寓居襄陽。徹年十六入廬山造遠公。遠見",
    "T50n2059_007:0370c05": "而異之。問曰。寧有出家意耶。對曰。遠塵離",
    "T50n2059_007:0370c06": "俗固其本心。繩墨鎔鈞更唯匠者。遠曰。君能",
    "T50n2059_007:0370c07": "入道當得無畏法門。於是投簪委質從",
    "T50n2059_007:0370c08": "遠受業。遍學眾經尤精波若。又以問道",
    "T50n2059_007:0370c09": "之暇亦厝懷篇牘。至若一賦一詠輒落筆成",
    "T50n2059_007:0370c10": "章。嘗至山南攀松而嘯。於是清風遠集",
    "T50n2059_007:0370c11": "眾鳥和鳴。超然有勝氣。退還諮遠。律制管",
    "T50n2059_007:0370c12": "絃戒絕歌舞。一吟一嘯可得為乎。遠曰。以",
    "T50n2059_007:0370c13": "散亂言之皆為違法。由是迺止。至年二",
    "T50n2059_007:0370c14": "十四遠令講小品。時輩未之許。及登座",
    "T50n2059_007:0370c15": "詞旨明析。聽者無以折其鋒。遠謂之曰。向",
    "T50n2059_007:0370c16": "者勍敵並無遺力。汝城隍嚴固攻者喪師。",
    "T50n2059_007:0370c17": "反軫能爾。良為未易。由是門人推服焉。",
    "T50n2059_007:0370c18": "遠亡後南遊荊州止江陵城內五層寺。晚移",
    "T50n2059_007:0370c19": "琵琶寺。彭城王義康儀同蕭思話等。並從",
    "T50n2059_007:0370c20": "受戒法。筵請設齋。窮自下饌。宋元嘉二十",
    "T50n2059_007:0370c21": "九年卒。春秋七十。刺史南譙王劉義宣為造",
    "T50n2059_007:0370c22": "墳壙。時荊州上明有釋僧莊者。亦善涅槃及",
    "T50n2059_007:0370c23": "數論。宋孝武初被勅下都。稱疾不赴。",
    "T50n2059_007:0370c24": "釋曇諦。姓康。其先康居人。漢靈帝時移附中",
    "T50n2059_007:0370c25": "國。獻帝末亂移止吳興。諦父肜嘗為冀州",
    "T50n2059_007:0370c26": "別駕。母黃氏晝寢。夢見一僧呼黃為母。寄",
    "T50n2059_007:0370c27": "一麈尾并鐵鏤書鎮二枚。眠覺見兩物具存。",
    "T50n2059_007:0370c28": "因而懷孕生諦。諦年五歲母以麈尾等示",
    "T50n2059_007:0370c29": "之。諦曰。秦王所餉。母曰。汝置何處。答云不",
    "T50n2059_007:0371a01": "憶。至年十歲出家。學不從師悟自天發。",
    "T50n2059_007:0371a02": "後隨父之樊鄧。遇見關中僧[契大+石]道人。忽喚",
    "T50n2059_007:0371a03": "[契大+石]名。[契大+石]曰。童子何以呼宿老名。諦曰。向者",
    "T50n2059_007:0371a04": "忽言。阿上是諦沙彌。為眾僧採菜被野猪",
    "T50n2059_007:0371a05": "所傷。不覺失聲耳。[契大+石]經為弘覺法師弟子。",
    "T50n2059_007:0371a06": "為僧採菜被野猪所傷。[契大+石]初不憶此。迺",
    "T50n2059_007:0371a07": "詣諦父。諦父具說本末。并示書鎮麈尾等。",
    "T50n2059_007:0371a08": "[契大+石]迺悟而泣曰。即先師弘覺法師也。師經為",
    "T50n2059_007:0371a09": "姚萇講法華。貧道為都講。姚萇餉師二物。",
    "T50n2059_007:0371a10": "今遂在此。追計弘覺捨命。正是寄物之日。",
    "T50n2059_007:0371a11": "復憶採菜之事彌深悲仰。諦後遊覽經籍",
    "T50n2059_007:0371a12": "遇目斯記。晚入吳虎丘寺。講禮易春秋各",
    "T50n2059_007:0371a13": "七遍。法華大品維摩各十五遍。又善屬文翰。",
    "T50n2059_007:0371a14": "集有六卷。亦行於世。性愛林泉。後還吳興。",
    "T50n2059_007:0371a15": "入故章崐崙山。閑居澗飲二十餘載。以宋",
    "T50n2059_007:0371a16": "元嘉末卒於山舍。春秋六十餘。",
    "T50n2059_007:0371a17": "釋僧導。京兆人。十歲出家從師受業。師以",
    "T50n2059_007:0371a18": "觀世音經授之。讀竟諮師。此經有幾卷。師",
    "T50n2059_007:0371a19": "欲試之。迺言。止有此耳。導曰。初云爾時",
    "T50n2059_007:0371a20": "無盡意。故知爾前已應有事。師大悅之。授",
    "T50n2059_007:0371a21": "以法華一部。於是晝夜看尋粗解文義。貧",
    "T50n2059_007:0371a22": "無油燭常採薪自照。至年十八博讀轉多。",
    "T50n2059_007:0371a23": "氣幹雄勇神機秀發。形止方雅舉動無忤。僧",
    "T50n2059_007:0371a24": "叡見而奇之。問曰。君於佛法且欲何願。導",
    "T50n2059_007:0371a25": "曰。且願為法師作都講。叡曰。君方當為萬",
    "T50n2059_007:0371a26": "人法主。豈肯對揚小師乎。迄受具戒識",
    "T50n2059_007:0371a27": "洽愈深。禪律經論達自心抱。姚興欽其德",
    "T50n2059_007:0371a28": "業。友而愛焉。入寺相造。迺同輦還宮。及什",
    "T50n2059_007:0371a29": "公譯出經論。並參議詳定。導既素有風神。",
    "T50n2059_007:0371b01": "又值關中盛集。於是謀猷眾典博採真俗。",
    "T50n2059_007:0371b02": "迺著成實三論義疏及空有二諦論等。後宋",
    "T50n2059_007:0371b03": "高祖西伐長安。擒獲偽主蕩清關內。既素",
    "T50n2059_007:0371b04": "籍導名。迺要與相見。謂導曰。相望久矣。何",
    "T50n2059_007:0371b05": "其流滯殊俗。答云。明公盪一九有鳴鑾",
    "T50n2059_007:0371b06": "河洛。此時相見不亦善乎。高祖旋斾東歸",
    "T50n2059_007:0371b07": "留子桂陽公義真鎮關中。臨別謂導曰。兒",
    "T50n2059_007:0371b08": "年小留鎮。願法師時能顧懷。義真後為西",
    "T50n2059_007:0371b09": "虜勃勃赫連所逼。出自關南中途擾",
    "T50n2059_007:0371b10": "敗。醜虜乘凶追騎將及。導率弟子數百人",
    "T50n2059_007:0371b11": "遏於中路。謂追騎曰。劉公以此子見託",
    "T50n2059_007:0371b12": "貧道。今當以死送之。會不可得不煩相",
    "T50n2059_007:0371b13": "追。群寇駭其神氣。遂迴鋒而反。義真走竄",
    "T50n2059_007:0371b14": "于草。會其中兵段宏。卒以獲免。蓋由導之",
    "T50n2059_007:0371b15": "力也。高祖感之。因令子姪內外師焉。後立",
    "T50n2059_007:0371b16": "寺於壽春。即東山寺也。常講說經論。受業千",
    "T50n2059_007:0371b17": "有餘人。會虜俄滅佛法。沙門避難投之者",
    "T50n2059_007:0371b18": "數百。悉給衣食。其有死於虜者。皆設會行",
    "T50n2059_007:0371b19": "香。為之流涕哀慟。至孝武帝升位。遣使",
    "T50n2059_007:0371b20": "徵請。導翻然應詔。止于京師中興寺。鑾輿",
    "T50n2059_007:0371b21": "降蹕躬出候迎。導以孝建之初三綱更始。感",
    "T50n2059_007:0371b22": "事懷惜。悲不自勝。帝亦哽咽良久。即勅於",
    "T50n2059_007:0371b23": "瓦官寺開講維摩。帝親臨幸公卿必集。導",
    "T50n2059_007:0371b24": "登高座曰。昔王宮託生雙樹現滅。自爾",
    "T50n2059_007:0371b25": "以來歲逾千載。淳源永謝澆風不追。給苑",
    "T50n2059_007:0371b26": "丘墟鹿園蕪穢。九十五種以趣下為升高。",
    "T50n2059_007:0371b27": "三界群生以火宅為淨國。豈知上聖流涕",
    "T50n2059_007:0371b28": "大士栖惶者哉。因潛然泫淚。四眾為之改",
    "T50n2059_007:0371b29": "容。又謂帝曰。護法弘道莫先帝王。陛下",
    "T50n2059_007:0371c01": "若能運四等心矜危勸善。則此沙石瓦礫",
    "T50n2059_007:0371c02": "便為自在天宮。帝稱善久之。坐者咸悅。後",
    "T50n2059_007:0371c03": "辭還壽春卒於石磵。春秋九十有六。時有",
    "T50n2059_007:0371c04": "沙門僧因。亦當世名匠。與導相次。或問因",
    "T50n2059_007:0371c05": "云。法師與導公孰愈。答云。吾與僧導同師",
    "T50n2059_007:0371c06": "什公。准之孔門則導公入室吾可升堂。導",
    "T50n2059_007:0371c07": "有弟子僧威僧音等。並善成實。",
    "T50n2059_007:0371c08": "釋道汪。姓潘。長樂人。幼隨叔在京。年十三",
    "T50n2059_007:0371c09": "投廬山遠公出家。研綜經律雅善涅槃。",
    "T50n2059_007:0371c10": "蔬食數十餘年。嘗行梁州。道為羌賊所圍",
    "T50n2059_007:0371c11": "垂失衣鉢。汪與弟子數人誓心共念觀世",
    "T50n2059_007:0371c12": "音。有頃覺如雲務者覆汪等身。群盜推",
    "T50n2059_007:0371c13": "索不見。於是獲免。後聞河間玄高法師禪",
    "T50n2059_007:0371c14": "慧深廣。欲往從之。中路值吐谷渾之難。遂",
    "T50n2059_007:0371c15": "不果行。於是旋于成都。徵士費文淵初從",
    "T50n2059_007:0371c16": "受業。乃立寺於州城西北。名曰祇洹。化行",
    "T50n2059_007:0371c17": "巴蜀譽洽朝野。梁州刺史申坦與汪有舊。",
    "T50n2059_007:0371c18": "坦後致故。汪將往省之。仍欲停彼。費文淵",
    "T50n2059_007:0371c19": "乃上書刺史張悅曰。道汪法師識行清白風",
    "T50n2059_007:0371c20": "霜彌峻。卓爾不群確焉難拔。近聞梁州遣迎",
    "T50n2059_007:0371c21": "承教旨許去。闔境之論。僉曰非宜。鄙州邊",
    "T50n2059_007:0371c22": "荒僧尼出萬。禪戒所資一焉是賴。豈可水",
    "T50n2059_007:0371c23": "失其珠山亡其玉。願鑒九俗之誠令四",
    "T50n2059_007:0371c24": "輩有憑也。悅即敦留遂不果行。悅還都具",
    "T50n2059_007:0371c25": "向宋孝武。述汪德行。帝即勅令迎接為中",
    "T50n2059_007:0371c26": "興寺主。汪迺因悅固辭以疾。遂獲免。於",
    "T50n2059_007:0371c27": "是謝病下帷絕窺人世。後劉思考臨州",
    "T50n2059_007:0371c28": "大設法祀。請汪講說。迺應請。或問。法師常",
    "T50n2059_007:0371c29": "誓守靖。何以虧節。答曰。劉公篤信方欲大",
    "T50n2059_007:0372a01": "法憑之。何辭小勞耶。先是峽中人每於石",
    "T50n2059_007:0372a02": "岸之側見神光夜發。思考以大明之中請",
    "T50n2059_007:0372a03": "汪於光處起寺。即崖鐫像因險立室。行",
    "T50n2059_007:0372a04": "途瞻仰咸發淨心。後王景茂請居武擔寺",
    "T50n2059_007:0372a05": "為僧主。勗眾清謹白黑歸依。以宋泰始元",
    "T50n2059_007:0372a06": "年卒於所住。顧命令闍維之。劉思考為起",
    "T50n2059_007:0372a07": "塔於武擔寺門之右。景和元年蕭慧開西",
    "T50n2059_007:0372a08": "鎮成都。承汪高譽思共講道。行至中途",
    "T50n2059_007:0372a09": "聞汪已逝。迺歎曰。惜也吾不及其人。文舉",
    "T50n2059_007:0372a10": "之追康成曾何足道。其為時賢所惜如此。",
    "T50n2059_007:0372a11": "時蜀江陽寺釋普明長樂寺釋道誾。並戒德",
    "T50n2059_007:0372a12": "高。明蔬食誦經苦節通感。誾學兼內外尤",
    "T50n2059_007:0372a13": "善談吐。吳國張裕請為戒師云。",
    "T50n2059_007:0372a14": "釋慧靜。姓邵。吳興餘杭人。居貧履操厲行精",
    "T50n2059_007:0372a15": "苦。風姿秀整容止可觀。始遊學廬山。晚",
    "T50n2059_007:0372a16": "還上都進業。解兼內外偏善涅槃。初",
    "T50n2059_007:0372a17": "止治城寺。顏延之何尚之並欽慕風德。顏",
    "T50n2059_007:0372a18": "延之每歎曰。荊山之玉唯靜是焉。及子竣",
    "T50n2059_007:0372a19": "出鎮東州。携與同行。因棲于天柱山寺。及",
    "T50n2059_007:0372a20": "大明之中。又遷居剡之法華臺。後憩東仰",
    "T50n2059_007:0372a21": "山。處處般遊。並以弘法為務。年過知命",
    "T50n2059_007:0372a22": "志節彌堅。宋太始中卒。春秋五十有八。所著",
    "T50n2059_007:0372a23": "文翰集為十卷。",
    "T50n2059_007:0372a24": "釋法愍。北人。弱年慕道篤志經籍。十八出",
    "T50n2059_007:0372a25": "家。便遊踐州國觀風味道。波若數論及諸",
    "T50n2059_007:0372a26": "經律皆所遊刃。後憩江夏郡五層寺。時沙",
    "T50n2059_007:0372a27": "門僧昌於江陵城內立塔。刺史謝晦欲壞",
    "T50n2059_007:0372a28": "之。愍聞故往諫晦。晦意不止。愍於是隱迹",
    "T50n2059_007:0372a29": "於長沙麓山。終身不出。晦迺率儀至寺厚",
    "T50n2059_007:0372b01": "賜酒肉。嚴鼓振威。斬斫形像。俄而雲霧暗",
    "T50n2059_007:0372b02": "天風塵四起。晦驚懼而走。後以叛逆誅滅。",
    "T50n2059_007:0372b03": "隊人丁法成史僧雙見身癩病。餘多犯法而",
    "T50n2059_007:0372b04": "死。愍迺著顯驗論以明因果。并注大道",
    "T50n2059_007:0372b05": "地經。後卒於山中。春秋八十有三。弟子僧道",
    "T50n2059_007:0372b06": "立碑頌德。時始興郡靈化寺有比丘僧宗。",
    "T50n2059_007:0372b07": "亦博涉經論。著法性覺性二論云。",
    "T50n2059_007:0372b08": "釋道亮。不知何許人。住京師北多寶寺。神",
    "T50n2059_007:0372b09": "悟超絕容止可觀而性剛忤物遂顯於眾。元",
    "T50n2059_007:0372b10": "嘉之末被徙南越。時人或譏其不能保身。",
    "T50n2059_007:0372b11": "亮曰。業理所之特非人事。於是命侶宵征",
    "T50n2059_007:0372b12": "南適廣州。弟子智林等十二人隨之停南六",
    "T50n2059_007:0372b13": "載。講說導眾化陶嶺外。至大明中還止",
    "T50n2059_007:0372b14": "京兆。盛開法席。著成實論義疏八卷。宋太",
    "T50n2059_007:0372b15": "始中卒。春秋六十有九。時多寶寺復有靜林",
    "T50n2059_007:0372b16": "慧隆。林善大涅槃經。為宋孝武所器敬。",
    "T50n2059_007:0372b17": "隆亦善眾經及數論。又苦節通靈。隆患心氣",
    "T50n2059_007:0372b18": "積時。夜有非人送湯云。秣陵令所送。授",
    "T50n2059_007:0372b19": "器已奄然不見。隆取一服所苦即瘳。",
    "T50n2059_007:0372b20": "釋梵敏。姓李。河東人。少遊學關壟長歷彭",
    "T50n2059_007:0372b21": "泗。內外經書皆闇遊心曲。晚憩丹陽頻建",
    "T50n2059_007:0372b22": "講說。謝莊張永劉虬呂道慧皆承風欣悅雅",
    "T50n2059_007:0372b23": "相歎重。數講法華成實。又序要義百科略",
    "T50n2059_007:0372b24": "標綱網。故文止一卷。屬辭省詣見重當",
    "T50n2059_007:0372b25": "時。後卒於丹陽。春秋七十餘矣。時又有",
    "T50n2059_007:0372b26": "釋僧籥者。本上黨人。善涅槃經。為張暢所",
    "T50n2059_007:0372b27": "重。",
    "T50n2059_007:0372b28": "釋道溫。姓皇甫。安定朝那人。高士謐之後也。",
    "T50n2059_007:0372b29": "少好琴書事親以孝聞。年十六入廬山依",
    "T50n2059_007:0372c01": "遠公受學。後遊長安復師童壽。元嘉中還",
    "T50n2059_007:0372c02": "止襄陽檀溪寺。善大乘經兼明數論。樊鄧",
    "T50n2059_007:0372c03": "學徒並師之。時吳國張邵鎮襄陽。子敷隨",
    "T50n2059_007:0372c04": "之。敷聽溫講還。邵問。溫何如。敷曰。義解",
    "T50n2059_007:0372c05": "足以析微。道心未易可測。邵躬往候之。",
    "T50n2059_007:0372c06": "方挹其神俊。後從容謂曰。法師儻能還俗",
    "T50n2059_007:0372c07": "當以別駕相處。溫曰。檀越迺以桎梏誘人。",
    "T50n2059_007:0372c08": "即日辭往江陵。邵追之不及歎恨。孝建初",
    "T50n2059_007:0372c09": "被勅下都止中興寺。大明中勅為都邑僧",
    "T50n2059_007:0372c10": "主。路昭皇太后大明四年十月八日造普賢",
    "T50n2059_007:0372c11": "像成。於中興禪房設齋。所請凡二百僧。列",
    "T50n2059_007:0372c12": "名同集。人數已定。于時寺既新構嚴衛甚",
    "T50n2059_007:0372c13": "肅。忽有一僧。晚來就座風容都雅。舉堂囑",
    "T50n2059_007:0372c14": "目。與齋主共語百餘許言。忽不復見。檢問",
    "T50n2059_007:0372c15": "防門。咸言不見出入。眾迺悟其神人。溫時",
    "T50n2059_007:0372c16": "既為僧主。迺列言秣陵白。皇太后叡鑒沖",
    "T50n2059_007:0372c17": "明聖符幽洽。滌思淨場研衿至境。固以聲",
    "T50n2059_007:0372c18": "藻宸內事虛梵表。迺創思鎔斵栖寫神",
    "T50n2059_007:0372c19": "華。摸造普賢來儀盛像。寶傾宙珍妙盡天",
    "T50n2059_007:0372c20": "飾。所設齋講訖今月八日。嚫會有限名簿素",
    "T50n2059_007:0372c21": "定。引次就席數無盈減。轉經明半景及",
    "T50n2059_007:0372c22": "昆吾。忽覩異僧預于座內。容止端嚴氣貌",
    "T50n2059_007:0372c23": "秀發。舉眾驚嗟莫有識者。齋主問曰。上人",
    "T50n2059_007:0372c24": "何名。答曰。名慧明。住何寺。答云來自天",
    "T50n2059_007:0372c25": "安。言對之間倏然不見。闔席悚愧。遍筵肅",
    "T50n2059_007:0372c26": "慮。以為明祥所賁幽應攸闡。紫山可覿華",
    "T50n2059_007:0372c27": "臺不遠。蓋聞至誠所感還景移緯。澄心所",
    "T50n2059_007:0372c28": "殉發石開泉。況帝德涵運皇功懋洽。仁洞",
    "T50n2059_007:0372c29": "乾遐理暢冥外。故上王盛士。剋表大明之",
    "T50n2059_007:0373a01": "朝。勸發妙身。躬見龍飛之室。適若因陛下",
    "T50n2059_007:0373a02": "慧燭海隅明華日月。故以慧明為人",
    "T50n2059_007:0373a03": "名。繼天興祚。式垂無疆。故以天安為寺",
    "T50n2059_007:0373a04": "稱。神基彌遠道政方凝。九服咸太萬寓齊",
    "T50n2059_007:0373a05": "悅。謹列言屬縣以顯天休。縣即言郡。時京",
    "T50n2059_007:0373a06": "兆尹孔靈符以事表聞。詔仍改禪房為天",
    "T50n2059_007:0373a07": "安寺。以旍瑞焉。溫後累當講任。稟味之",
    "T50n2059_007:0373a08": "賓填委相屬。精勤導物數感神異。帝悅之。",
    "T50n2059_007:0373a09": "賜錢五十萬。時人為之語曰。帝主傾財溫",
    "T50n2059_007:0373a10": "公率則。上天懷感神靈降德。宋太始初卒。",
    "T50n2059_007:0373a11": "春秋六十有九。時中興寺復有僧慶慧定僧",
    "T50n2059_007:0373a12": "嵩。並以義學顯譽。慶善三論為時學所",
    "T50n2059_007:0373a13": "宗。定善涅槃及毘曇。亦數當元匠。嵩亦兼",
    "T50n2059_007:0373a14": "明數論。末年僻執謂佛不應常住。臨終之",
    "T50n2059_007:0373a15": "日舌本先爛焉。",
    "T50n2059_007:0373a16": "釋曇斌。姓蘇。南陽人。十歲出家事道禕為",
    "T50n2059_007:0373a17": "師。始住江陵新寺聽經論學禪道。覃思",
    "T50n2059_007:0373a18": "深至而情未盡達。夜夢神人謂斌曰。汝所",
    "T50n2059_007:0373a19": "疑義遊方自決。於是振錫挾衣殊邦問道。",
    "T50n2059_007:0373a20": "初下京師。仍往吳郡。值僧業講十誦。飡聽",
    "T50n2059_007:0373a21": "少時悟解深入。後還都從靜林法師諮受",
    "T50n2059_007:0373a22": "涅槃。又就吳興小山法珍。研訪泥洹勝鬘。",
    "T50n2059_007:0373a23": "晚從南林法業受華嚴雜心。既遍歷眾師",
    "T50n2059_007:0373a24": "備聞異釋。迺潛思積時以窮其妙。融冶百",
    "T50n2059_007:0373a25": "家陶貫諸部。於是還止樊鄧開筵講說。四",
    "T50n2059_007:0373a26": "遠名賓負[袌包+矢]皆至。及孝建之初。勅王玄謨",
    "T50n2059_007:0373a27": "資發出京。初止新安寺講小品十地。并申",
    "T50n2059_007:0373a28": "頓悟漸悟之旨。時心競之徒苦相讎校。斌既",
    "T50n2059_007:0373a29": "辭愜理詣終莫能屈。陳郡袁粲令望當時。而",
    "T50n2059_007:0373b01": "嘉斌行解。嘗令中書舍人巢尚介。意欲試",
    "T50n2059_007:0373b02": "之。斌不為屈。粲迺躬自往候。粲每勸斌數",
    "T50n2059_007:0373b03": "覲天子。斌曰。貧道方外之人。豈宜與天子",
    "T50n2059_007:0373b04": "同趣。粲益以高之。後請為母師。宋建平王",
    "T50n2059_007:0373b05": "景素亦諮其戒範。宋元徽中卒於莊嚴寺。春",
    "T50n2059_007:0373b06": "秋六十有七。時莊嚴復有曇濟曇宗。並以學",
    "T50n2059_007:0373b07": "業才力見重一時。濟述七宗論。宗著經",
    "T50n2059_007:0373b08": "目及數林。",
    "T50n2059_007:0373b09": "釋慧亮。姓姜。先名顯亮。為東阿靖公弟子。",
    "T50n2059_007:0373b10": "少有清譽。時人呼靖為大師。亮為小師。雖",
    "T50n2059_007:0373b11": "年望未逮而風軌繼之。後立寺於臨淄講",
    "T50n2059_007:0373b12": "法華大小品十地等。學徒雲聚千里命駕。後",
    "T50n2059_007:0373b13": "過江止何園寺。顏延張緒眷德留連。每歎",
    "T50n2059_007:0373b14": "曰。安汰吐珠玉於前。斌亮振金聲於後。清",
    "T50n2059_007:0373b15": "言妙緒將絕復興。太始之初莊嚴寺大集",
    "T50n2059_007:0373b16": "簡閱義士。上首千人。勅亮與斌遞為法主。",
    "T50n2059_007:0373b17": "當時宗匠無與競焉。宋元徽中卒。春秋六十",
    "T50n2059_007:0373b18": "三矣。著玄通論。今行於世。",
    "T50n2059_007:0373b19": "釋僧鏡。姓焦。本隴西人。遷居吳地。至孝過",
    "T50n2059_007:0373b20": "人。輕財好施。家貧母亡。太守賜錢五千。苦",
    "T50n2059_007:0373b21": "辭不受。迺身自負土種植松栢。廬于墓所。",
    "T50n2059_007:0373b22": "泣血三年。服畢出家。住吳縣華山。後入關",
    "T50n2059_007:0373b23": "隴尋師受法。累載方還。停止京師。大闡經",
    "T50n2059_007:0373b24": "論。司空東海徐湛之重其風素。請為一門之",
    "T50n2059_007:0373b25": "師。後東反姑蘇。復專當法匠。臺寺沙門道",
    "T50n2059_007:0373b26": "流請停歲許。又東適上虞徐山。學徒隨往百",
    "T50n2059_007:0373b27": "有餘人。化洽三吳聲馳上國。陳郡謝靈運",
    "T50n2059_007:0373b28": "以德音致欵。宋世祖藉其風素。勅出京",
    "T50n2059_007:0373b29": "師止定林下寺。頻建法聚德眾雲集。著",
    "T50n2059_007:0373c01": "法華維摩泥洹義疏并毘曇玄論。區別義類",
    "T50n2059_007:0373c02": "有條貫焉。宋元徽中卒。春秋六十有七。上",
    "T50n2059_007:0373c03": "虞徐山先有曇隆道人。少善席上。晚忽苦節",
    "T50n2059_007:0373c04": "過人。亦為謝靈運所重。常共遊嶀嵊。亡後",
    "T50n2059_007:0373c05": "運迺誄焉。",
    "T50n2059_007:0373c06": "釋僧瑾。姓朱。沛國人。隱士建之第四子。少",
    "T50n2059_007:0373c07": "善莊老及詩禮。後行至廣陵見曇因法師。",
    "T50n2059_007:0373c08": "遂稽首一面伏膺為道。遊學內典博涉三",
    "T50n2059_007:0373c09": "藏。後至京師值龍光道生。復依憑受業。初",
    "T50n2059_007:0373c10": "憩治城寺。宋孝武勅為湘東王師。苦辭以",
    "T50n2059_007:0373c11": "疾。遂不獲免。王從請五戒甚加優禮。先",
    "T50n2059_007:0373c12": "是智斌沙門。初代曇岳為僧正。斌亦德為",
    "T50n2059_007:0373c13": "物宗善三論及維摩思益毛詩莊老等。後義",
    "T50n2059_007:0373c14": "嘉構釁。時人讒斌云。為義嘉行道。遂被",
    "T50n2059_007:0373c15": "擯交州。時湘東踐祚。是為明帝。仍勅瑾使",
    "T50n2059_007:0373c16": "為天下僧主。給法伎一部親信二十人月",
    "T50n2059_007:0373c17": "給錢三萬。冬夏四時賜并車輿吏力。凡諸",
    "T50n2059_007:0373c18": "外鎮皆勅與。瑾辭。四方獻奉。並問僧正得",
    "T50n2059_007:0373c19": "未。其見重如此。瑾性不蓄金皆充福業。",
    "T50n2059_007:0373c20": "起靈根靈基二寺。以為禪慧栖止。及明帝",
    "T50n2059_007:0373c21": "末年頗多忌諱。故涅槃滅度之翻。於此暫",
    "T50n2059_007:0373c22": "息。凡諸死亡凶禍衰白等語。皆不得以對。",
    "T50n2059_007:0373c23": "因之犯忤而致戮者十有七八。瑾每以匡",
    "T50n2059_007:0373c24": "諫恩禮遂薄。時汝南周顒入侍帷幄瑾嘗謂",
    "T50n2059_007:0373c25": "顒曰。陛下比日所行殊非人君舉動。俗事",
    "T50n2059_007:0373c26": "諷諫無所復益。妙理深談彌為奢緩。唯三",
    "T50n2059_007:0373c27": "世苦報最切近情。檀越儻因機候正當陳",
    "T50n2059_007:0373c28": "此而已。帝後風疾。數加針灸痛惱無聊。輒",
    "T50n2059_007:0373c29": "召顒及殷洪等。說鬼神雜事以散胸懷。顒",
    "T50n2059_007:0374a01": "迺習讀法句賢愚二經。每見談說輒為言",
    "T50n2059_007:0374a02": "先。帝往往驚曰。報應真當如此。亦寧可不",
    "T50n2059_007:0374a03": "畏。因此犯忤之徒屢被全宥。蓋瑾之所因",
    "T50n2059_007:0374a04": "為得人也。瑾以宋元徽中卒。春秋七十",
    "T50n2059_007:0374a05": "有九。",
    "T50n2059_007:0374a06": "復有沙門曇度。續為僧主。度本瑯瑘人。善",
    "T50n2059_007:0374a07": "三藏及春秋莊老易。宋世祖太宗並加欽",
    "T50n2059_007:0374a08": "賞。及少帝乖禮。度亦行藏得所。舉動無忤。",
    "T50n2059_007:0374a09": "止于新安寺。同寺又有釋玄運者。亦精",
    "T50n2059_007:0374a10": "通大小乘。張永張融並升堂問道。",
    "T50n2059_007:0374a11": "釋道猛。本西涼州人。少而遊歷燕趙備矚",
    "T50n2059_007:0374a12": "風化後停止壽春。力精勤學。三藏九部大",
    "T50n2059_007:0374a13": "小數論皆思入淵微無不鏡徹。而成實一",
    "T50n2059_007:0374a14": "部最為獨步。於是大化江西學人成列。至",
    "T50n2059_007:0374a15": "元嘉二十六年。東遊京師止于東安寺。復",
    "T50n2059_007:0374a16": "續開講席。宋太宗為湘東王時。深相崇薦。",
    "T50n2059_007:0374a17": "及登祚倍加禮接。賜錢三十萬以供資待。",
    "T50n2059_007:0374a18": "太始之初帝創寺于建陽門外。勅猛為綱",
    "T50n2059_007:0374a19": "領。帝曰。夫人能弘道道藉人弘。今得法師",
    "T50n2059_007:0374a20": "非直道益蒼生。亦有光於世望。可目寺",
    "T50n2059_007:0374a21": "為興皇。由是成號。及創造功畢。勅猛於",
    "T50n2059_007:0374a22": "寺開講成實。序題之日帝親臨幸。公卿皆",
    "T50n2059_007:0374a23": "集。四遠學賓負帙齊至。猛神韻無忤吐納",
    "T50n2059_007:0374a24": "詳審。帝稱善久之。因有詔曰。猛法師風道",
    "T50n2059_007:0374a25": "多濟。朕素賓友。可月給錢三萬令吏四人",
    "T50n2059_007:0374a26": "白簿吏二十人車及步輿各一乘。乘輿至客",
    "T50n2059_007:0374a27": "省。猛隨有所獲皆賑施貧乏營造寺廟以",
    "T50n2059_007:0374a28": "宋元徽三年卒于東安寺。春秋六十有五。",
    "T50n2059_007:0374a29": "後有道堅慧鸞慧敷僧訓導明。並止興",
    "T50n2059_007:0374b01": "皇寺。義學之譽抑亦次焉。",
    "T50n2059_007:0374b02": "釋超進。本姓顓頊氏。長安人。篤志精勤幼而",
    "T50n2059_007:0374b03": "敦學。大小諸經並加綜採。神性和敏戒行嚴",
    "T50n2059_007:0374b04": "潔。故年在未立而振譽關中及西虜勃勃",
    "T50n2059_007:0374b05": "赫連寇陷長安。人情危擾法事罷廢。進避",
    "T50n2059_007:0374b06": "地東下止于京師。更精尋文旨開暢講說。",
    "T50n2059_007:0374b07": "頃之進適姑蘇復弘佛法。時平昌孟顗守在",
    "T50n2059_007:0374b08": "會稽。藉甚風猷迺遣使迎接。安置山陰靈",
    "T50n2059_007:0374b09": "嘉寺。於是停止浙東講論相續。邑野僧尼",
    "T50n2059_007:0374b10": "及清信男女。並結菩薩因緣伏膺戒範。至",
    "T50n2059_007:0374b11": "宋太始中被徵出都講大法鼓經。俄而旋",
    "T50n2059_007:0374b12": "于會稽。還紹法化。以大涅槃是窮理之",
    "T50n2059_007:0374b13": "教。每留思踟蹰累加講說。凡結齋會者無",
    "T50n2059_007:0374b14": "不必請。若值他許則為移日。後年衰脚疾",
    "T50n2059_007:0374b15": "不堪外赴。並送食于房以希冥益。進為",
    "T50n2059_007:0374b16": "性篤好經典看尋苦至。及年老失明。猶使",
    "T50n2059_007:0374b17": "弟子唱涅槃經。旬中一遍。其耽好若此。以",
    "T50n2059_007:0374b18": "宋元徽中卒。春秋九十有四。時有曇機法",
    "T50n2059_007:0374b19": "師。本姓趙氏。亦長安人。值關中寇亂。避地",
    "T50n2059_007:0374b20": "東下遊觀山水。至于稽邑善法華毘曇。時",
    "T50n2059_007:0374b21": "世宗奉與進相次。郡守瑯瑘王琨請居邑西",
    "T50n2059_007:0374b22": "嘉祥寺。寺本琨祖薈所創也。時又有釋道憑",
    "T50n2059_007:0374b23": "者。亦是當世法匠。而執性剛忤。論者少",
    "T50n2059_007:0374b24": "之。",
    "T50n2059_007:0374b25": "釋法珍。姓楊。河東人。少而好學尋問萬里。",
    "T50n2059_007:0374b26": "宋景平中來遊兗豫。貫極眾經。傍通異部。",
    "T50n2059_007:0374b27": "後聽東阿靜公講。眾屢請覆述。靜歎曰。吾不",
    "T50n2059_007:0374b28": "及也。元嘉中過江。吳興沈演之特深器重。",
    "T50n2059_007:0374b29": "請還吳興武康小山寺。首尾十有九年。自非",
    "T50n2059_007:0374c01": "祈請法事未嘗出門。居于武康每歲開講。",
    "T50n2059_007:0374c02": "三吳學者負笈盈衢。乃著涅槃法華大品勝",
    "T50n2059_007:0374c03": "鬘等義疏。大明六年勅吳興郡致禮上京。",
    "T50n2059_007:0374c04": "與道猷同止新安寺。使頓漸二悟義各有",
    "T50n2059_007:0374c05": "宗。至便就講。鑾輿降蹕百辟陪筵。珍年",
    "T50n2059_007:0374c06": "雖栖暮。而蔬苦弗改。戒節清白。道俗歸焉。",
    "T50n2059_007:0374c07": "宋元徽中卒。春秋七十有六。時宋熙有曇瑤",
    "T50n2059_007:0374c08": "者。善淨名十住及莊老又工草隷。為宋建",
    "T50n2059_007:0374c09": "平宣簡王宏所重也。",
    "T50n2059_007:0374c10": "釋道猷。吳人。初為生公弟子。隨師之廬山。",
    "T50n2059_007:0374c11": "師亡後隱臨川郡山。乃見新出勝鬘經。披",
    "T50n2059_007:0374c12": "卷而歎曰。先師昔義闇與經同。但歲不待",
    "T50n2059_007:0374c13": "人。經集義後。良可悲哉。因注勝鬘。以翌",
    "T50n2059_007:0374c14": "宣遺訓。凡有五卷。文頻不行。宋文問慧",
    "T50n2059_007:0374c15": "觀。頓悟之義。誰復習之。答云生公弟子道",
    "T50n2059_007:0374c16": "猷。即勅臨川郡發遣出京。既至。即延入宮",
    "T50n2059_007:0374c17": "內。大集義僧令猷申述頓悟。時競辯之徒",
    "T50n2059_007:0374c18": "關責互起。猷既積思參玄。又宗源有本。乘",
    "T50n2059_007:0374c19": "機挫銳往必摧鋒。帝乃撫机稱快。及孝",
    "T50n2059_007:0374c20": "武升位尤相歎重。乃勅住新安為鎮寺法",
    "T50n2059_007:0374c21": "主。帝每稱曰。生公孤情絕照。猷公直轡獨上。",
    "T50n2059_007:0374c22": "可謂克明師匠無忝徽音。宋元徽中卒。春",
    "T50n2059_007:0374c23": "秋七十有一。後有豫州沙門道慈善維摩法",
    "T50n2059_007:0374c24": "華。祖述猷義刪其所注勝鬘以為兩卷。今",
    "T50n2059_007:0374c25": "行於世。時比多寶慧整長樂覺世。並齊名",
    "T50n2059_007:0374c26": "比德。整特精三論。為學者所宗世善於大",
    "T50n2059_007:0374c27": "品及涅槃經。立不空假名義。",
    "T50n2059_007:0374c28": "釋慧通。姓劉。沛國人。少而神情爽發俊氣虛",
    "T50n2059_007:0374c29": "玄。止于治城寺。每麈尾一振輒軒蓋盈衢。",
    "T50n2059_007:0375a01": "東海徐湛之陳郡袁粲敬以師友之禮。孝武",
    "T50n2059_007:0375a02": "皇帝厚加寵秩。勅與海陵小建平二王為",
    "T50n2059_007:0375a03": "友。袁粲著蘧顏論示通。通難詰往反。著",
    "T50n2059_007:0375a04": "文于世。又製大品勝鬘雜心毘曇等義疏。",
    "T50n2059_007:0375a05": "并駮夷夏論顯證論法性論及爻象記等。皆",
    "T50n2059_007:0375a06": "傳於世。宋昇明中卒。春秋六十三矣。",
    "T50n2059_007:0375a07": "高僧傳卷第七"
}