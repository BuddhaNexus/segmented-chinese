{
    "T53n2122_093:0970b23": "法苑珠林卷第九十三",
    "T53n2122_093:0970b25": "西明寺沙門釋道世撰",
    "T53n2122_093:0970b26": "酒肉篇第九十三(此有三部)",
    "T53n2122_093:0970b27": "述意部飲酒部食肉部",
    "T53n2122_093:0970b28": "述意部第一",
    "T53n2122_093:0970b29": "夫酒為放逸之門。大聖知其苦本。所以遠酣",
    "T53n2122_093:0970c01": "肆離酒緣。棄醉朋近法友。出昏門入惺境。",
    "T53n2122_093:0970c02": "肉是斷大慈之種。大聖知其殺因。所以去腥",
    "T53n2122_093:0970c03": "臊淨身口。噉蔬菜澄心神。招慈善感延年。故",
    "T53n2122_093:0970c04": "俗禮記云。見其生不忍其死。聞其聲不",
    "T53n2122_093:0970c05": "食其肉。斯亦不殺之義也。若使噉食酒肉之",
    "T53n2122_093:0970c06": "者。即同畜生豺狼禽獸。亦即具殺一切眷屬",
    "T53n2122_093:0970c07": "飲噉諸親。翻讎怨報。歷劫長夜無有窮已。",
    "T53n2122_093:0970c08": "如上論說。有一女人五百世害狼兒。狼兒",
    "T53n2122_093:0970c09": "亦五百世害其母。又有女人。五百世斷鬼",
    "T53n2122_093:0970c10": "命根。鬼亦五百世斷其命根。故知經歷六道",
    "T53n2122_093:0970c11": "備受怨報。或經為師長。或是父母。或是兄弟。",
    "T53n2122_093:0970c12": "或是姊妹。或是兒孫。或是朋友。今是凡身。各",
    "T53n2122_093:0970c13": "無道眼。不能分別。還相噉食不自覺知。噉",
    "T53n2122_093:0970c14": "食之時此物有靈。即生瞋恨還成怨讎。向到",
    "T53n2122_093:0970c15": "至親反變成怨。如是之事豈可不思。暫爭舌",
    "T53n2122_093:0970c16": "端一時少味。永與至親長為怨對。可為痛",
    "T53n2122_093:0970c17": "心。難以言說。是故涅槃經云。一切肉者悉斷。",
    "T53n2122_093:0970c18": "及自死者。自死猶斷。何況不自死者。又楞",
    "T53n2122_093:0970c19": "伽經云為利殺眾生。以財網諸肉。二業俱不",
    "T53n2122_093:0970c20": "善。死墜噭呼獄。何謂以財網肉。陸設罝罘。",
    "T53n2122_093:0970c21": "水設網罟。此是以網網肉。若於屠殺人間以",
    "T53n2122_093:0970c22": "錢買肉。此是以財網肉。若令此人不以財網",
    "T53n2122_093:0970c23": "肉者。習惡律儀。捕害眾生。此人為當專自",
    "T53n2122_093:0970c24": "供口。亦復別有所擬。若別有所擬。向食肉",
    "T53n2122_093:0970c25": "者。豈無殺分。何得云我不殺生。此是灼然。",
    "T53n2122_093:0970c26": "違背經文。斷大慈種。障不見佛也。",
    "T53n2122_093:0970c27": "飲酒部第二",
    "T53n2122_093:0970c28": "述曰。此之一教有權有實。權則漸誘之訓。以",
    "T53n2122_093:0970c29": "輕脫重。初開無犯。據其障理非無其過。若",
    "T53n2122_093:0971a01": "約實教輕重俱禁。始末不犯。是名持戒。初",
    "T53n2122_093:0971a02": "據權說者。故未曾有經云。爾時國王太子。",
    "T53n2122_093:0971a03": "名曰祇陀。聞佛所說十善道法果報無窮。長",
    "T53n2122_093:0971a04": "跪叉手白佛言。佛昔令我受持五戒。今欲還",
    "T53n2122_093:0971a05": "捨。所以者何。五戒法中酒戒難持。畏得罪",
    "T53n2122_093:0971a06": "故。世尊告曰。汝飲酒時為何惡耶。祇陀白",
    "T53n2122_093:0971a07": "佛。國中豪強。時時相率齎持酒食。共相娛",
    "T53n2122_093:0971a08": "樂以致歡樂。自無惡也。何以故。得酒念戒",
    "T53n2122_093:0971a09": "無放逸故。飲酒不行惡也。佛言。善哉善哉。",
    "T53n2122_093:0971a10": "祇陀。汝今已得智慧方便。若世間人能如汝",
    "T53n2122_093:0971a11": "者。終身飲酒有何惡哉。如是行者。乃應生福",
    "T53n2122_093:0971a12": "無有罪也。若人飲酒不起惡業歡喜心故不",
    "T53n2122_093:0971a13": "起煩惱。善心因緣受善果報。如持五戒何",
    "T53n2122_093:0971a14": "有失乎。飲酒念戒益增其福。先持五戒今受",
    "T53n2122_093:0971a15": "十善。功德倍勝十善報也。",
    "T53n2122_093:0971a16": "時波斯匿王白佛言。世尊。如佛所說。心歡",
    "T53n2122_093:0971a17": "喜時不起惡業名有漏善者。是事不然。何以",
    "T53n2122_093:0971a18": "故。人飲酒時心則歡喜。歡喜心故不起煩惱。",
    "T53n2122_093:0971a19": "無惱煩故不行惱害。不害物故三業清淨。清",
    "T53n2122_093:0971a20": "淨之道即無漏業。世尊。憶念我昔游行獵戲",
    "T53n2122_093:0971a21": "忘將厨宰。於深山中覺飢索食。左右答言。",
    "T53n2122_093:0971a22": "王朝去時不被命勅令將厨宰。即時無食。我",
    "T53n2122_093:0971a23": "聞是語已走馬還宮教令索食。王家厨監名",
    "T53n2122_093:0971a24": "修迦羅。修迦羅言。即無現食。今方當作。我",
    "T53n2122_093:0971a25": "時飢逼忿不思惟。勅臣斬殺厨監。臣被王教",
    "T53n2122_093:0971a26": "即共議言。簡括國中唯此一人忠良直事。今",
    "T53n2122_093:0971a27": "若殺者。更無有能為王監厨稱王意者。時末",
    "T53n2122_093:0971a28": "利夫人聞王教勅殺修迦羅。情甚愛惜。知王",
    "T53n2122_093:0971a29": "飢乏。即令辦具好肉美酒沐浴名香莊嚴身",
    "T53n2122_093:0971b01": "體。將諸妓女往至我所。我見夫人裝束嚴麗",
    "T53n2122_093:0971b02": "將從妓女好酒肉來。瞋心即歇。何以故。末",
    "T53n2122_093:0971b03": "利夫人持五戒斷酒不飲。我心常恨。今日忽",
    "T53n2122_093:0971b04": "然將酒肉來。共相娛樂展釋情故。即與夫人",
    "T53n2122_093:0971b05": "飲酒食肉。作眾伎樂歡喜娛樂。恚心即滅。",
    "T53n2122_093:0971b06": "夫人知我忘失怒意。即遣黃門輒傳我命。令",
    "T53n2122_093:0971b07": "語外臣莫殺厨監。即奉教旨。我至明旦。深",
    "T53n2122_093:0971b08": "自悔責。愁憂不食。顏色樵瘁。夫人問我。何",
    "T53n2122_093:0971b09": "故患愁。為何患耶。我言。吾因昨日為飢火所",
    "T53n2122_093:0971b10": "逼。瞋恚心故殺修迦羅。自計國中更無有人",
    "T53n2122_093:0971b11": "堪監我厨如修迦羅者。為是之故悔恨愁耳。",
    "T53n2122_093:0971b12": "夫人笑曰。其人猶在。願王莫愁。我重問曰。",
    "T53n2122_093:0971b13": "為實如是。為戲言耶。答言。實在。非戲言也。",
    "T53n2122_093:0971b14": "我令左右喚厨監來。使者往召。須臾將來。",
    "T53n2122_093:0971b15": "我大歡喜憂悔即除。王白佛言。末利夫人持",
    "T53n2122_093:0971b16": "佛五戒。月行六齋。一日之中終身五戒。已犯",
    "T53n2122_093:0971b17": "飲酒妄語二戒。八齋戒中頓犯六戒。此事云",
    "T53n2122_093:0971b18": "何。所犯戒罪輕耶重耶。世尊答曰。如此犯",
    "T53n2122_093:0971b19": "戒。得大功德。無有罪也。何以故。為利益故。",
    "T53n2122_093:0971b20": "如我前說。夫人修善凡有二種。一有漏善。二",
    "T53n2122_093:0971b21": "無漏善。末利夫人所犯戒者入有漏善。不犯",
    "T53n2122_093:0971b22": "戒者名無漏善。依語義者。破戒修善名有",
    "T53n2122_093:0971b23": "漏善。依義語者。凡心所起善皆無漏業。王",
    "T53n2122_093:0971b24": "白佛言。如世尊說。末利夫人飲酒破戒不起",
    "T53n2122_093:0971b25": "惡心而有功德無罪報者。一切人民亦復皆",
    "T53n2122_093:0971b26": "然。何以故。我念近者舍衛城中有諸豪族",
    "T53n2122_093:0971b27": "剎利王公。因小諍競乃致大怨。各各結謀興",
    "T53n2122_093:0971b28": "兵相伐。兩家並是國親。非可執錄紛紜鬪戰。",
    "T53n2122_093:0971b29": "不從理諫。深為憂之。復自念言。昔太子時",
    "T53n2122_093:0971c01": "共大臣提韋羅相忿。情實不分。意欲誅滅。因",
    "T53n2122_093:0971c02": "太后與酒飲已情和。思惟是已即勅忠臣。令",
    "T53n2122_093:0971c03": "辦好酒及諸甘膳。又使宣令國中豪族群臣",
    "T53n2122_093:0971c04": "士民。悉皆令集。欲有所論國中大事。諸臣諍",
    "T53n2122_093:0971c05": "競。兩徒眷屬各有五百。應召來集。於王殿上",
    "T53n2122_093:0971c06": "莊嚴大樂。王勅忠臣辦琉璃盌。盌受三升。",
    "T53n2122_093:0971c07": "諸寶盌中盛滿好酒。我於眾前先[軗/口]一盌。",
    "T53n2122_093:0971c08": "王曰。今論國事想無異心。今當人人辦此一",
    "T53n2122_093:0971c09": "盌甘露良藥然後論事。咸言。唯諾。作唱大",
    "T53n2122_093:0971c10": "樂。諸人得酒并聞音樂。心中歡樂忘失讎",
    "T53n2122_093:0971c11": "恨。因酒息諍而得太平。此豈非是。酒之功",
    "T53n2122_093:0971c12": "也。竊見世間窮貧小人奴客婢使夷蠻之人。",
    "T53n2122_093:0971c13": "或因節日。或於酒店。聚會飲酒。歡樂心故。",
    "T53n2122_093:0971c14": "不須人教。各各起舞。未得酒時。都無是事。",
    "T53n2122_093:0971c15": "是故當知。人因飲酒即致歡樂。心歡樂時",
    "T53n2122_093:0971c16": "不起惡念。不起惡念即是善心。善心因緣",
    "T53n2122_093:0971c17": "應受善報。獼猴得酒尚能起舞。況於世人。如",
    "T53n2122_093:0971c18": "世尊說施善善報施惡惡報。末利夫人皆由",
    "T53n2122_093:0971c19": "前身以好施人故。今得好報。世尊。云何令持",
    "T53n2122_093:0971c20": "五戒月行六齋。六齋之日不得莊嚴香華服",
    "T53n2122_093:0971c21": "飾作唱妓樂。又復不聽附近夫婿愛好之姿。",
    "T53n2122_093:0971c22": "竟何所施。徒云其功。豈非苦也。佛告王曰。",
    "T53n2122_093:0971c23": "大王所難非不如是。末利夫人在年少時。若",
    "T53n2122_093:0971c24": "我不勅令受戒法修智慧者。云何當有今日",
    "T53n2122_093:0971c25": "之德以能得度復度王身。如斯之功復歸誰",
    "T53n2122_093:0971c26": "也。",
    "T53n2122_093:0971c27": "述曰。此第二約其實說。輕重不犯。真名持",
    "T53n2122_093:0971c28": "戒。故大聖知時量機通塞。通則開禁。隨時量",
    "T53n2122_093:0971c29": "前損益。如匿王欲殺厨監太子欲害其父。",
    "T53n2122_093:0972a01": "此因酒忘忿得全身命免其大罪。以輕脫重",
    "T53n2122_093:0972a02": "不受累殃。然非無飲酒之咎來報之罪。不得",
    "T53n2122_093:0972a03": "見有前開遂即雷同總犯。各須量其教意。復",
    "T53n2122_093:0972a04": "省己身行德優劣。得預聖人。斯匿末利開禁",
    "T53n2122_093:0972a05": "以既不同。此即須依經纖毫勿犯。最為殊勝。",
    "T53n2122_093:0972a06": "故四分律云。是我弟子者。乃至不以草頭",
    "T53n2122_093:0972a07": "滴酒入口。何況多飲。是故咽咽結提。",
    "T53n2122_093:0972a08": "又成論。問云。飲酒是實罪耶。答曰非也。所",
    "T53n2122_093:0972a09": "以者何。飲酒不為惱眾生故。而是罪因。若",
    "T53n2122_093:0972a10": "人飲酒則開不善門。以能障定及諸善法。如",
    "T53n2122_093:0972a11": "殖眾果必有牆障故。知酒過如果無園。",
    "T53n2122_093:0972a12": "又優婆塞經云。若復有人樂飲酒者。是人現",
    "T53n2122_093:0972a13": "世喜失財物。身心多病常樂鬪爭。惡名遠",
    "T53n2122_093:0972a14": "聞喪失智慧。心無慚愧得惡色力。常為一切",
    "T53n2122_093:0972a15": "之所呵責。人不樂見。不能修善。是名飲酒",
    "T53n2122_093:0972a16": "現世惡報。捨此身已處在地獄。受飢渴等無",
    "T53n2122_093:0972a17": "量苦惱。是名後世惡業之果。若得人身心常",
    "T53n2122_093:0972a18": "狂亂。不能繫念思惟善法。是一惡因緣力",
    "T53n2122_093:0972a19": "故。令一切外物資生悉皆具爛。",
    "T53n2122_093:0972a20": "又長阿含經云。其飲酒者有六種失。一者失",
    "T53n2122_093:0972a21": "財。二者生病。三者鬪爭。四者惡名流布。五者",
    "T53n2122_093:0972a22": "恚怒暴生。六者智慧日損。又智度論飲酒有",
    "T53n2122_093:0972a23": "三十五失。如前受戒篇說。",
    "T53n2122_093:0972a24": "又沙彌尼戒經云。不得飲酒。不得嗜酒不得",
    "T53n2122_093:0972a25": "甞酒。酒有三十六失。失道。破家。危身。喪命。",
    "T53n2122_093:0972a26": "皆由之。牽東引西。持南著北。不能諷經不",
    "T53n2122_093:0972a27": "敬三尊。輕易師友不孝父母。心閉意塞世世",
    "T53n2122_093:0972a28": "愚癡。不值大道。其心無識。故不飲酒。欲離",
    "T53n2122_093:0972a29": "五陰五欲五蓋得五神通得度五道。故不飲",
    "T53n2122_093:0972b01": "酒。",
    "T53n2122_093:0972b02": "又薩遮尼乾子經偈云。",
    "T53n2122_093:0972b03": "　飲酒多放逸　　現世常愚癡",
    "T53n2122_093:0972b04": "　忘失一切事　　常被智者呵",
    "T53n2122_093:0972b05": "　來世常闇鈍　　多失諸功德",
    "T53n2122_093:0972b06": "　是故黠慧人　　離諸飲酒失",
    "T53n2122_093:0972b07": "又十住婆沙論。問曰。若有人捨施酒。未知得",
    "T53n2122_093:0972b08": "罪以不。答曰。施者得福。受者不得飲。故論",
    "T53n2122_093:0972b09": "云。是菩薩或時樂捨一切。須食與食。須飲與",
    "T53n2122_093:0972b10": "飲。若以酒施。應生是念。今是行檀時。隨所",
    "T53n2122_093:0972b11": "須與。後當方便教使離酒。得念智慧令不放",
    "T53n2122_093:0972b12": "逸。何以故。檀波羅蜜法悉滿人願。在家菩",
    "T53n2122_093:0972b13": "薩以酒施者。是則無罪。",
    "T53n2122_093:0972b14": "又梵網經云。若自身手過酒器與人飲酒者。",
    "T53n2122_093:0972b15": "五百世中無手。何況自飲。不得教一切人飲",
    "T53n2122_093:0972b16": "及一切眾生飲酒。況自飲酒。又優婆塞五戒",
    "T53n2122_093:0972b17": "相經云。佛在支提國跋陀羅婆提邑。是處有",
    "T53n2122_093:0972b18": "惡龍名菴羅婆提陀。匈暴害人。無人得到",
    "T53n2122_093:0972b19": "其處。象馬無能近者。乃至諸鳥不得過上。秋",
    "T53n2122_093:0972b20": "穀熟時並皆破滅。時有長老莎伽陀羅漢比",
    "T53n2122_093:0972b21": "丘。游行支提國。漸到跋陀羅波提邑。過是夜",
    "T53n2122_093:0972b22": "已晨朝著衣持鉢入村乞食。時聞此邑有惡",
    "T53n2122_093:0972b23": "龍匈暴害人鳥獸。及破滅秋穀。聞已乞食",
    "T53n2122_093:0972b24": "到菴婆羅提龍住處眾鳥樹下。敷座具大坐。",
    "T53n2122_093:0972b25": "龍聞衣氣即發瞋恚。從身出煙。長老莎伽陀",
    "T53n2122_093:0972b26": "即入三昧。以神通力身亦出煙。龍倍瞋恚。身",
    "T53n2122_093:0972b27": "上出火。莎伽陀復入火光三昧。身亦出火。龍",
    "T53n2122_093:0972b28": "復雨雹。莎伽陀即變雹作釋俱餅髓餅等。龍",
    "T53n2122_093:0972b29": "復霹靂。莎伽陀變作種。種歡喜丸。龍復雨",
    "T53n2122_093:0972c01": "弓箭刀矟。莎伽陀即變作優鉢羅華波頭摩",
    "T53n2122_093:0972c02": "華等。龍復雨毒蛇蜈蚣蝮虺蚰蜒。莎伽陀",
    "T53n2122_093:0972c03": "即變作優鉢羅華瓔珞瞻蔔華瓔珞等。如是",
    "T53n2122_093:0972c04": "等龍所有勢力。盡現向莎伽陀皆不能勝即",
    "T53n2122_093:0972c05": "失威力光明。莎伽陀知龍力盡不能復動。即",
    "T53n2122_093:0972c06": "變作細身。從龍兩耳入從兩眼出已從鼻入。",
    "T53n2122_093:0972c07": "從鼻入已從口中出。在龍頭上。往來經行。不",
    "T53n2122_093:0972c08": "傷龍身。爾時龍見如是事已。心即大驚怖毛",
    "T53n2122_093:0972c09": "竪。合掌向莎伽陀言。我歸依汝。莎伽陀答",
    "T53n2122_093:0972c10": "言。汝莫歸依我。當歸依我師佛。龍答言。我",
    "T53n2122_093:0972c11": "從今歸依三寶。知我盡形作佛優婆塞。是龍",
    "T53n2122_093:0972c12": "受三自歸作佛弟子已。更不復作如先匈惡",
    "T53n2122_093:0972c13": "事。諸人及鳥獸皆得到所。秋穀不傷。名聲流",
    "T53n2122_093:0972c14": "布諸國。皆知長老莎伽陀。能降伏惡龍折",
    "T53n2122_093:0972c15": "伏令善。因莎伽陀名聲流布。諸人皆作食",
    "T53n2122_093:0972c16": "傳爭請之。是中有一貧女人。信敬請得莎伽",
    "T53n2122_093:0972c17": "陀。是女為辦酥乳糜食之。女人作念思",
    "T53n2122_093:0972c18": "惟。是沙門噉是酥乳糜。或當冷發。便取似",
    "T53n2122_093:0972c19": "水色酒持與莎伽陀。莎伽陀不看便飲。飲",
    "T53n2122_093:0972c20": "已為說法。便去過向寺中。爾時酒勢便發。近",
    "T53n2122_093:0972c21": "寺門邊不覺倒地。僧伽梨衣漉水囊鉢杖等。",
    "T53n2122_093:0972c22": "各在一處。身在一處。醉無所覺。佛與阿難。",
    "T53n2122_093:0972c23": "行到是處。見是比丘。知而故問。阿難。此是",
    "T53n2122_093:0972c24": "何人。答言。世尊。此是長老莎伽陀。佛即語",
    "T53n2122_093:0972c25": "阿難。是處為我敷座辦水集僧。阿難受教敷",
    "T53n2122_093:0972c26": "座辦水集僧已。白佛言。已集。佛自知時。佛",
    "T53n2122_093:0972c27": "即洗足坐已問諸比丘。汝等曾見聞。有龍名",
    "T53n2122_093:0972c28": "菴婆羅提陀。匈暴惡害。先無有人到其住",
    "T53n2122_093:0972c29": "處。乃至鳥獸無能到上。秋穀熟時破滅諸穀。",
    "T53n2122_093:0973a01": "莎伽陀能折伏令善。鳥獸得到泉上。是中有",
    "T53n2122_093:0973a02": "見聞者言聞。佛語諸比丘。於汝意云何。此",
    "T53n2122_093:0973a03": "善男子莎伽陀。今能折伏蝦蟇不。答言。不",
    "T53n2122_093:0973a04": "能。佛言。聖人飲酒尚如是失。何況凡夫。如",
    "T53n2122_093:0973a05": "是過罪皆由飲酒。今從自後。若言我是佛弟",
    "T53n2122_093:0973a06": "子者。不得飲酒。乃至小草頭一滴亦不得飲。",
    "T53n2122_093:0973a07": "佛種種呵責飲酒過失已。依律因此比丘便",
    "T53n2122_093:0973a08": "制不飲酒戒。",
    "T53n2122_093:0973a09": "問曰。未審天上有酒味不。答曰。無實麴米",
    "T53n2122_093:0973a10": "所造之酒。但有業化所作酒也。故正法念經",
    "T53n2122_093:0973a11": "云。彼夜摩天男共天女眾。入池游戲。同飲",
    "T53n2122_093:0973a12": "天酒。離於醉過。現樂功德。味觸色香皆悉",
    "T53n2122_093:0973a13": "具足。其中諸天有以珠器而飲酒者。受用",
    "T53n2122_093:0973a14": "蘇陀之食。色觸香味皆悉具足。彼如是念。",
    "T53n2122_093:0973a15": "此水為酒令我得飲。即於念時皆是天酒。離",
    "T53n2122_093:0973a16": "於醉過。天既飲之增長勝樂。善業力故心",
    "T53n2122_093:0973a17": "生歡喜。然彼諸天自業力故。如是受樂。有",
    "T53n2122_093:0973a18": "鳥名為常樂。見彼諸天在歡喜河而飲酒故。",
    "T53n2122_093:0973a19": "為說偈言。",
    "T53n2122_093:0973a20": "　沒入放逸海　　貪著諸境界",
    "T53n2122_093:0973a21": "　此酒能迷心　　何用復飲酒",
    "T53n2122_093:0973a22": "　為境界火燒　　不知作不作",
    "T53n2122_093:0973a23": "　園林生貪心　　何用復飲酒",
    "T53n2122_093:0973a24": "彼常樂鳥。見樂飲酒天在河飲酒。為調伏故",
    "T53n2122_093:0973a25": "如是說偈。",
    "T53n2122_093:0973a26": "又正法念經。閻羅王責疏罪人說偈云。",
    "T53n2122_093:0973a27": "　酒能亂人心　　令人如羊等",
    "T53n2122_093:0973a28": "　不知作不作　　如是應捨酒",
    "T53n2122_093:0973a29": "　若酒醉之人　　如死人無異",
    "T53n2122_093:0973b01": "　若欲常不死　　彼人應捨酒",
    "T53n2122_093:0973b02": "　酒是諸過處　　每常不饒益",
    "T53n2122_093:0973b03": "　一切惡道階　　黑暗所在處",
    "T53n2122_093:0973b04": "　飲酒到地獄　　亦到餓鬼處",
    "T53n2122_093:0973b05": "　行於畜生業　　是酒過所誑",
    "T53n2122_093:0973b06": "　酒為毒中毒　　地獄中地獄",
    "T53n2122_093:0973b07": "　病中之大病　　是智者所說",
    "T53n2122_093:0973b08": "　若人飲酒者　　無因緣歡喜",
    "T53n2122_093:0973b09": "　無因緣而瞋　　無因緣作惡",
    "T53n2122_093:0973b10": "　於佛所生癡　　壞世出世事",
    "T53n2122_093:0973b11": "　燒解脫如火　　所謂酒一法",
    "T53n2122_093:0973b12": "　若人能捨酒　　正行於法戒",
    "T53n2122_093:0973b13": "　彼到第一處　　無死無生處",
    "T53n2122_093:0973b14": "問曰。無病飲得罪。有病開飲不。答曰。依四",
    "T53n2122_093:0973b15": "分律。實病餘藥治不差。以酒為藥者不犯。",
    "T53n2122_093:0973b16": "問曰。開服幾許。答曰。依文殊師利問經云。",
    "T53n2122_093:0973b17": "若合藥醫師所說。多藥相和少酒多藥得用。",
    "T53n2122_093:0973b18": "又舍利弗問經云。舍利弗白佛言。云何世尊。",
    "T53n2122_093:0973b19": "說遮道法。不得飲酒如葶藶子。是名破戒。",
    "T53n2122_093:0973b20": "開放逸門云何。迦蘭陀竹園精舍有一比丘。",
    "T53n2122_093:0973b21": "疾病經年危篤將死。時優波離問言。汝須何",
    "T53n2122_093:0973b22": "藥。我為汝覓天上人間乃至十方。是所應用",
    "T53n2122_093:0973b23": "我皆為取。答曰。我所須藥是違毘尼。故我不",
    "T53n2122_093:0973b24": "覓。以至於此。寧盡身命無容犯律。優波離",
    "T53n2122_093:0973b25": "言。汝藥是何。答言。須酒五升。優波離曰。若",
    "T53n2122_093:0973b26": "為病開如來所許。為乞得酒。服已消差。差已",
    "T53n2122_093:0973b27": "懷慚。猶謂犯律。往至佛所。殷勤悔過。佛為",
    "T53n2122_093:0973b28": "說法。聞已歡喜得羅漢道。佛言。酒有多失開",
    "T53n2122_093:0973b29": "放逸門。飲如葶藶子犯罪已積。若消病苦非",
    "T53n2122_093:0973c01": "先所斷。",
    "T53n2122_093:0973c02": "述曰。不得見前文開籠通總飲。必須實病重",
    "T53n2122_093:0973c03": "困臨終。先用餘藥治皆不差。要須酒和得差",
    "T53n2122_093:0973c04": "者。依前方開。比見無識之人。身力強壯日",
    "T53n2122_093:0973c05": "別馳走。不依眾儀。少有微患。便長情貪。不",
    "T53n2122_093:0973c06": "護道業。妄引經律云。佛開種種湯藥名衣上",
    "T53n2122_093:0973c07": "服施佛及僧。因公傍私詭誑道俗。是故智人",
    "T53n2122_093:0973c08": "守戒如命。不敢犯之。",
    "T53n2122_093:0973c09": "是故薩遮尼乾子經偈云。",
    "T53n2122_093:0973c10": "　酒為放逸根　　不飲閉惡道",
    "T53n2122_093:0973c11": "　寧捨百千身　　不毀犯法教",
    "T53n2122_093:0973c12": "　寧使身乾枯　　終不飲此酒",
    "T53n2122_093:0973c13": "　假使毀犯戒　　壽命滿百年",
    "T53n2122_093:0973c14": "　不如護禁戒　　即時身磨滅",
    "T53n2122_093:0973c15": "　決定能使差　　我猶故不飲",
    "T53n2122_093:0973c16": "　況今不定知　　為差為不差",
    "T53n2122_093:0973c17": "　作是決定心　　心生大歡喜",
    "T53n2122_093:0973c18": "　即獲見真諦　　所患即消除",
    "T53n2122_093:0973c19": "當知眾生所有病者。皆由貪瞋我慢為因。從",
    "T53n2122_093:0973c20": "因有果。得此苦報。非由不得藥酒病不得差。",
    "T53n2122_093:0973c21": "故涅槃經云。一切眾生有四毒箭。則為病因。",
    "T53n2122_093:0973c22": "何等為四。一貪欲。二瞋恚。三愚癡。四憍慢。",
    "T53n2122_093:0973c23": "若有病因則有病生。所謂愛熱肺病上氣吐",
    "T53n2122_093:0973c24": "逆。膚體[病-丙+習][病-丙+習]其心悶亂。下痢噦噎小便淋瀝。",
    "T53n2122_093:0973c25": "眼耳疼痛腹背脹滿。顛狂乾痟鬼魅所著。如",
    "T53n2122_093:0973c26": "是種種身心諸病。若識病本斷惡修善。三世",
    "T53n2122_093:0973c27": "苦報永除不受。若不觀理縱用天下藥酒所",
    "T53n2122_093:0973c28": "治。其病轉增難可得差。",
    "T53n2122_093:0973c29": "又毘尼母經云。尊者彌沙塞說曰。莎提比丘",
    "T53n2122_093:0974a01": "少小因酒長養身命。後出家已不得酒故四",
    "T53n2122_093:0974a02": "大不調。諸比丘白佛。佛言。病者聽甕上嗅之。",
    "T53n2122_093:0974a03": "若差不聽嗅。不差者聽用酒洗身。若復不差",
    "T53n2122_093:0974a04": "聽用酒和麵作餅食之。若復不差聽酒中浸",
    "T53n2122_093:0974a05": "漬。",
    "T53n2122_093:0974a06": "又新婆沙論云。如契經。尊者舍利子於憍薩",
    "T53n2122_093:0974a07": "羅國住一林中。時有活命出家外道。亦住彼",
    "T53n2122_093:0974a08": "林。隣近尊者。去林不遠。諸村邑中有時廣",
    "T53n2122_093:0974a09": "設四月節會。時彼外道巡諸村邑。飽食猪肉",
    "T53n2122_093:0974a10": "恣情飲酒。竊持殘者還至林中。見舍利子坐",
    "T53n2122_093:0974a11": "一樹下。酒所昏故起輕蔑心。我今與彼雖俱",
    "T53n2122_093:0974a12": "出家。我獨富樂而彼貧苦。尋趣尊者。作是",
    "T53n2122_093:0974a13": "頌曰。",
    "T53n2122_093:0974a14": "　我已飽酒肉　　復竊持餘來",
    "T53n2122_093:0974a15": "　地上草木山　　皆視如金聚",
    "T53n2122_093:0974a16": "時舍利子。聞已念言。此死外道都無慚愧。乃",
    "T53n2122_093:0974a17": "能無賴說此伽他。我今亦應對彼說頌。作是",
    "T53n2122_093:0974a18": "念已即說頌曰。",
    "T53n2122_093:0974a19": "　我常飽無相　　常住空定門",
    "T53n2122_093:0974a20": "　地上草木山　　皆視如唾處",
    "T53n2122_093:0974a21": "今此頌中。尊者舍利子作師子吼說三解脫",
    "T53n2122_093:0974a22": "門。謂於初句說無相解脫門。於第二句說空",
    "T53n2122_093:0974a23": "解脫門。於後二句說無願解脫門。",
    "T53n2122_093:0974a24": "食肉部第三",
    "T53n2122_093:0974a25": "述曰。此之一教亦有權實。言權教者。據毘",
    "T53n2122_093:0974a26": "尼律中。世尊初成道為度麁惡凡夫。未堪說",
    "T53n2122_093:0974a27": "細。且於漸教之中說三種淨肉離見聞疑不",
    "T53n2122_093:0974a28": "為己殺。鳥殘自死者。開聽食之。先麁後細。",
    "T53n2122_093:0974a29": "漸令離過。是別時之意。不了之說。若據實",
    "T53n2122_093:0974b01": "教。始從得道至涅槃夜。大聖殷勤始終不開。",
    "T53n2122_093:0974b02": "又涅槃經云。一切眾生聞其肉氣。皆悉恐怖",
    "T53n2122_093:0974b03": "生畏死想。水陸空行有命之類。悉捨之走。咸",
    "T53n2122_093:0974b04": "言。此人是我等怨。是故菩薩不習食肉。為度",
    "T53n2122_093:0974b05": "眾生視現食肉。雖現食之其實不食。但諸",
    "T53n2122_093:0974b06": "眾生有執見者。不解如來方便說意。便即偏",
    "T53n2122_093:0974b07": "執毘尼局教。言佛聽食三種淨肉。亦謗我言。",
    "T53n2122_093:0974b08": "如來自食。彼愚癡人成大罪障。長夜墮於無",
    "T53n2122_093:0974b09": "利益處。亦不得見現在未來賢聖弟子。況當",
    "T53n2122_093:0974b10": "得見諸佛如來。大慧諸聲聞人等。常所應食",
    "T53n2122_093:0974b11": "米麵油蜜等。能生淨命。非法貯畜。非法受",
    "T53n2122_093:0974b12": "取。我說不淨。尚不聽食。何況聽食肉血不",
    "T53n2122_093:0974b13": "淨耶。非直食肉壞善障道。乃至邪命諂曲。",
    "T53n2122_093:0974b14": "以求自活。亦是障道。",
    "T53n2122_093:0974b15": "又文殊師利問經云。若為己殺不得噉。若肉",
    "T53n2122_093:0974b16": "如材木。已自腐爛。欲食得食。若欲噉肉者",
    "T53n2122_093:0974b17": "當說此呪。",
    "T53n2122_093:0974b18": "多[口*絰]咃(此言如是)阿捺摩阿捺摩(此言無我無我)阿視婆多",
    "T53n2122_093:0974b19": "阿視婆多(此言無壽命無壽命)那舍那舍(此言失失)陀呵陀呵(此言燒燒)",
    "T53n2122_093:0974b20": "婆弗婆弗(此言破破)僧柯慄多弭(此言有為)莎呵(此言除殺去)",
    "T53n2122_093:0974b21": "此呪三說。乃得噉肉。飯亦不食。何以故。若",
    "T53n2122_093:0974b22": "無思惟飯不應食。何況當噉肉。佛告文殊師",
    "T53n2122_093:0974b23": "利。以眾生無慈悲力懷殺害意。為此因緣故",
    "T53n2122_093:0974b24": "斷食肉。若能不懷害心。大慈悲心。為教化",
    "T53n2122_093:0974b25": "一切眾生故。無有過罪。",
    "T53n2122_093:0974b26": "問曰。酒是和神之藥。肉為充飢之膳。古今同",
    "T53n2122_093:0974b27": "味。今獨何見鄙而不食。若使佛教清禁居喪",
    "T53n2122_093:0974b28": "禮制。即如對於嚴君勅賜俗食。豈關僧過拒",
    "T53n2122_093:0974b29": "而不食耶。",
    "T53n2122_093:0974c01": "答曰。貪財喜色貞夫所鄙。好膳嗜美廉士所",
    "T53n2122_093:0974c02": "惡。割情從道前賢所歎。抑欲崇德往哲同",
    "T53n2122_093:0974c03": "嗟。況肉由殺命。酒能亂神。不食是理。寧可",
    "T53n2122_093:0974c04": "為非。縱逢上抑終須嚴斷。雖違君命還順佛",
    "T53n2122_093:0974c05": "心。",
    "T53n2122_093:0974c06": "問曰。肉由害命斷之且然。酒不損生何為頓",
    "T53n2122_093:0974c07": "制。若無損計罪無過言非。飲漿食飯亦應得",
    "T53n2122_093:0974c08": "罪。而實不爾。酒何偏斷。答曰。結戒隨事得罪",
    "T53n2122_093:0974c09": "據心。肉體因害。食之即罪。酒性非損。過由",
    "T53n2122_093:0974c10": "弊神。餘處生過。過生由酒。斷酒即除。所以",
    "T53n2122_093:0974c11": "遮制。不同非謂酒體是罪。",
    "T53n2122_093:0974c12": "問曰。罪有遮性酒體生罪。今有耐酒之人能",
    "T53n2122_093:0974c13": "飲不醉。又不弊神亦不生罪。此人飲酒應不",
    "T53n2122_093:0974c14": "得罪。斯則能飲無過。不能招咎。何關斷酒。",
    "T53n2122_093:0974c15": "以成戒善。可謂能飲耐酒。常名持戒。少飲",
    "T53n2122_093:0974c16": "即醉是大罪人。答曰。制戒防非本為生善。戒",
    "T53n2122_093:0974c17": "是生善。身口無違。緣中止息。遮性兩斷。乃",
    "T53n2122_093:0974c18": "名戒善。今耐酒之人。既不亂神。未破餘戒。",
    "T53n2122_093:0974c19": "實理非罪。正以飲生罪。因外違遮教。緣中",
    "T53n2122_093:0974c20": "生犯。仍名有罪。以乖不飲酒非持戒。",
    "T53n2122_093:0974c21": "第一據實有損者。依經食肉之人有十種過",
    "T53n2122_093:0974c22": "失。第一明一切眾生無始已來。皆是己親。",
    "T53n2122_093:0974c23": "不合食肉。故入楞伽經云。我觀眾生輪迴五",
    "T53n2122_093:0974c24": "道。同在生死共相生育。遞為父母兄弟姊妹。",
    "T53n2122_093:0974c25": "若男子若女中表內外。六親眷屬。或生餘",
    "T53n2122_093:0974c26": "道。善道惡道常為眷屬。以是因緣。我觀眾",
    "T53n2122_093:0974c27": "生更相噉肉無非親者。由食肉味遞互相噉。",
    "T53n2122_093:0974c28": "常生害心增長苦業。流轉生死不得出離。佛",
    "T53n2122_093:0974c29": "說是時。諸惡羅剎聞佛所說。悉捨惡心止不",
    "T53n2122_093:0975a01": "食肉。遞相勸發菩提之心。護眾生命。過自",
    "T53n2122_093:0975a02": "護身。離一切諸肉不食。悲泣流淚白言。世",
    "T53n2122_093:0975a03": "尊。我聞佛說諦觀六道。我所噉肉皆是我親。",
    "T53n2122_093:0975a04": "乃知食肉眾生是我大怨。斷大慈種長不善",
    "T53n2122_093:0975a05": "業。是大苦本。我從今日斷不食肉。及我眷",
    "T53n2122_093:0975a06": "屬亦不聽食。如來弟子有不食肉者。我當",
    "T53n2122_093:0975a07": "晝夜親近擁護。若食肉者。我當與作大不饒",
    "T53n2122_093:0975a08": "益。大慧羅剎惡鬼常食肉者。聞我所說。尚發",
    "T53n2122_093:0975a09": "慈心。捨肉不食。況我弟子行善法者。當聽",
    "T53n2122_093:0975a10": "食肉。若食肉者。當知即是眾生大怨。斷我",
    "T53n2122_093:0975a11": "聖種。大慧。若我弟子聞我所說。不諦觀察",
    "T53n2122_093:0975a12": "而食肉者。當知即是旃陀羅種。非我弟子。我",
    "T53n2122_093:0975a13": "非其師。",
    "T53n2122_093:0975a14": "第二明食肉眾生見者皆悉驚悑。故不應食。",
    "T53n2122_093:0975a15": "如彼經說。食肉之人眾生聞氣。悉皆驚悑",
    "T53n2122_093:0975a16": "逃走遠離。是故菩薩修如實行。為化眾生不",
    "T53n2122_093:0975a17": "應食肉。譬如旃陀羅獵師屠兒捕魚鳥人。一",
    "T53n2122_093:0975a18": "切行處眾生遙見作如是念。我今定死。而此",
    "T53n2122_093:0975a19": "來者。是大惡人不識罪福。斷眾生命求現前",
    "T53n2122_093:0975a20": "利。今來至此為覓我等。今我等身悉皆有肉。",
    "T53n2122_093:0975a21": "是故今來我等定死。大慧。由人食肉能令眾",
    "T53n2122_093:0975a22": "生見者皆生如是驚悑。大慧。一切虛空地中",
    "T53n2122_093:0975a23": "眾生見食肉者。皆生恐悑而起疑念。我於",
    "T53n2122_093:0975a24": "今者為死為活。如是惡人不修慈心。亦相",
    "T53n2122_093:0975a25": "豺狼游行世間常覓肉食。如牛噉草蜣蜋逐",
    "T53n2122_093:0975a26": "糞不知飽足。我身是肉正是其食。不應逢見。",
    "T53n2122_093:0975a27": "即捨逃走離之遠去。如人畏懼羅剎無異。",
    "T53n2122_093:0975a28": "第三明食肉之人壞他信心。是故不應食肉",
    "T53n2122_093:0975a29": "也。如彼經云。若食肉者。眾生即失一切信",
    "T53n2122_093:0975b01": "心。便言世間無可信者。斷於信根。是故大慧。",
    "T53n2122_093:0975b02": "菩薩為護眾生信心。一切諸肉悉不應食。何",
    "T53n2122_093:0975b03": "以故。世間有人見食肉故。謗毀三寶。作如",
    "T53n2122_093:0975b04": "是言。於佛法中何處當有真實沙門婆羅門",
    "T53n2122_093:0975b05": "修梵行者。捨於聖人本所應食。食於眾生猶",
    "T53n2122_093:0975b06": "如羅剎。斷我法輪絕滅聖種。一切皆由食肉",
    "T53n2122_093:0975b07": "者過。是故大慧。我弟子者。為護惡人毀謗三",
    "T53n2122_093:0975b08": "寶。乃至不應生念肉想。何況食噉也。",
    "T53n2122_093:0975b09": "第四明慈心少欲行人不應食肉。如彼經說。",
    "T53n2122_093:0975b10": "菩薩為求出離生死。應當專念慈悲之行少",
    "T53n2122_093:0975b11": "欲知足。厭世間苦速求解脫。若捨憒鬧就於",
    "T53n2122_093:0975b12": "空閑。住屍陀林阿蘭若處塚間樹下。獨坐思",
    "T53n2122_093:0975b13": "惟。觀諸世間。無一可樂。妻子眷屬如枷鎖",
    "T53n2122_093:0975b14": "想。宮殿臺觀如牢獄想。觀諸珍寶如糞聚想。",
    "T53n2122_093:0975b15": "見諸飲食如膿血想。受諸飲食如塗癰瘡想。",
    "T53n2122_093:0975b16": "趣得存活繫念聖道。不為貪味酒肉葱韮蒜",
    "T53n2122_093:0975b17": "薤葷味。悉捨不食。若如是者。是真修行。堪",
    "T53n2122_093:0975b18": "受一切人天供養。若於世間不生厭離。貪著",
    "T53n2122_093:0975b19": "諸味酒肉葷辛。皆便噉食。不應受於世間",
    "T53n2122_093:0975b20": "信施也。",
    "T53n2122_093:0975b21": "第五明食肉之人。皆是過去曾作惡羅剎。由",
    "T53n2122_093:0975b22": "習氣故今故貪肉。是故不應食肉也。如彼經",
    "T53n2122_093:0975b23": "說。有諸眾生。過去曾修無量因緣。有微善",
    "T53n2122_093:0975b24": "根得聞我法。信心出家在我法中。過去曾",
    "T53n2122_093:0975b25": "作羅剎眷屬虎狼師子猫狸中生。雖在我法",
    "T53n2122_093:0975b26": "食肉餘習。見食肉者歡喜親近。入諸城邑聚",
    "T53n2122_093:0975b27": "落塔寺。飲酒食肉。以為歡樂。諸天下視",
    "T53n2122_093:0975b28": "猶如羅剎。爭噉死屍等無有異。而不自知已",
    "T53n2122_093:0975b29": "失我眾成羅剎眷屬。雖服袈裟剃除鬚髮。有",
    "T53n2122_093:0975c01": "命看見心生恐悑如畏羅剎。此明食肉皆是",
    "T53n2122_093:0975c02": "過去曾作羅剎師子虎狼猫狸中來。故應裁",
    "T53n2122_093:0975c03": "斷也。",
    "T53n2122_093:0975c04": "第六明食肉之人。學世呪術尚不得成。況出",
    "T53n2122_093:0975c05": "世法。何由可證。是故行者不應食肉。如彼",
    "T53n2122_093:0975c06": "經說。世間邪見諸呪術師。若其食肉呪術不",
    "T53n2122_093:0975c07": "成。為成邪術尚不食肉。況我弟子為求如來",
    "T53n2122_093:0975c08": "無上聖道出世解脫修大慈悲。精勤苦行猶",
    "T53n2122_093:0975c09": "恐不得。何處當有如是解脫。為彼癡人食肉",
    "T53n2122_093:0975c10": "而得其報。是故大慧。我諸弟子。為求出世",
    "T53n2122_093:0975c11": "解脫樂故不應食肉也。",
    "T53n2122_093:0975c12": "第七明眾生皆愛身命與己無別。是故行者",
    "T53n2122_093:0975c13": "不應食肉。如彼經說。食肉能壯色力嗜味。",
    "T53n2122_093:0975c14": "人多貪著。應當諦觀。一切世間有身命者。各",
    "T53n2122_093:0975c15": "自寶重畏於死苦。護惜己身人畜無別。寧當",
    "T53n2122_093:0975c16": "樂存疥野干身。不能捨命受諸天樂。何以故。",
    "T53n2122_093:0975c17": "畏死苦故。以是觀察死為大苦。是可畏法。自",
    "T53n2122_093:0975c18": "身畏死。云何當得而食他肉。是故大慧。欲",
    "T53n2122_093:0975c19": "食肉者。先自念身。次觀眾生。不應貪肉",
    "T53n2122_093:0975c20": "也。",
    "T53n2122_093:0975c21": "第八明食肉之人。諸天賢聖。皆悉遠離。惡",
    "T53n2122_093:0975c22": "神恐悑。是故行者。不應食肉。如彼經說。夫",
    "T53n2122_093:0975c23": "食肉者。諸天遠離。何況聖人。是故菩薩為",
    "T53n2122_093:0975c24": "見聖人。當修慈悲不應食肉。大慧。食肉之",
    "T53n2122_093:0975c25": "人。睡眠亦苦。起時亦苦。若夢中見種種諸",
    "T53n2122_093:0975c26": "惡。驚悑毛竪心常不安。無慈心故。乏諸善",
    "T53n2122_093:0975c27": "力。若其獨在空閑之處。多為非人而伺其便。",
    "T53n2122_093:0975c28": "虎狼師子亦來伺求。欲食其肉。心常驚悑。",
    "T53n2122_093:0975c29": "不得安隱也。",
    "T53n2122_093:0976a01": "第九明食肉之人。淨者尚不應食。況不淨肉。",
    "T53n2122_093:0976a02": "是故行者不應食肉。如彼經說。我說凡夫為",
    "T53n2122_093:0976a03": "求淨命噉於淨食。尚應生心如子肉想。何況",
    "T53n2122_093:0976a04": "聽食非聖人食聖人離著。以肉能生無量諸",
    "T53n2122_093:0976a05": "過失故。於出世一切功德。云何言我聽諸",
    "T53n2122_093:0976a06": "弟子食諸肉血不淨等味。言我聽者。是則謗",
    "T53n2122_093:0976a07": "我。故內律云。食生肉血等得偷蘭遮罪。",
    "T53n2122_093:0976a08": "第十明食肉之人死則還生惡羅剎等中。是",
    "T53n2122_093:0976a09": "故行者不應食肉。如彼經說。食肉眾生依於",
    "T53n2122_093:0976a10": "過去食肉臐故。多生羅剎師子虎狼豺豹貓",
    "T53n2122_093:0976a11": "貍鴟梟鵰鷲鷹鷂等中。有命之類。各自護身。",
    "T53n2122_093:0976a12": "不令得便。受飢餓苦。常生惡心。念食他肉。",
    "T53n2122_093:0976a13": "命終復墮惡道。受生人身難得。何況當有得",
    "T53n2122_093:0976a14": "涅槃道。當知食肉有如是等無量諸過。是故",
    "T53n2122_093:0976a15": "行者不食肉者。即是無量功德之聚也。",
    "T53n2122_093:0976a16": "又鴦掘魔經云。文殊師利白佛言。世尊。因",
    "T53n2122_093:0976a17": "如來藏故諸佛不食肉耶。佛言。如是一切眾",
    "T53n2122_093:0976a18": "生無始生死。死生輪轉。無非父母兄弟姊",
    "T53n2122_093:0976a19": "妹。猶如伎兒變易無常。自肉他肉則是一肉。",
    "T53n2122_093:0976a20": "是故諸佛悉不食肉。復告文殊。一切眾生界",
    "T53n2122_093:0976a21": "我界即是一界。所食之肉即是一肉。是故",
    "T53n2122_093:0976a22": "諸佛悉不食肉。佛告文殊。若自死牛。牛主持",
    "T53n2122_093:0976a23": "皮。用作革屣。施持戒人。為應受不。若不受",
    "T53n2122_093:0976a24": "者。是比丘法。若受者非慈悲。然不破戒。以",
    "T53n2122_093:0976a25": "從展轉離殺因緣故也。",
    "T53n2122_093:0976a26": "又此經說。眾生身內有八十萬戶蟲。若斷一",
    "T53n2122_093:0976a27": "眾生命。即斷八十萬戶蟲命。若炙若煮。若",
    "T53n2122_093:0976a28": "淹若暴。皆有小蟲飛蛾蠅[月*虫]而附近之。如",
    "T53n2122_093:0976a29": "是展轉傍殺無量生命。雖不自手而殺。然屠",
    "T53n2122_093:0976b01": "者不敢自食。皆為食肉之人殺之。故知食肉",
    "T53n2122_093:0976b02": "之人即兼有殺業之罪。或有出家僧尼。躬在",
    "T53n2122_093:0976b03": "伽藍。共諸白衣。公然聚會。飲酒食肉。葷辛",
    "T53n2122_093:0976b04": "雜穢。污染伽藍。不愧尊像。如斯渾雜奚如",
    "T53n2122_093:0976b05": "外道。",
    "T53n2122_093:0976b06": "又尼羅浮陀地獄經云。身如段肉無有識知",
    "T53n2122_093:0976b07": "此是何人。皆由飲酒。出家僧尼。豈不深信經",
    "T53n2122_093:0976b08": "教心生重愧。自棄正法同於外道。若噉眾生",
    "T53n2122_093:0976b09": "父肉亦噉父肉。若噉眾生母肉亦噉母肉。",
    "T53n2122_093:0976b10": "如是姊兄弟妹男女六親。並有相對。怨怨相",
    "T53n2122_093:0976b11": "酬。未可得脫。又沙彌尼戒經云。不得殺生。慈",
    "T53n2122_093:0976b12": "愍群生。如父母念子加哀。蠕動猶如赤子。何",
    "T53n2122_093:0976b13": "謂不殺。護身口意。身不殺人畜喘息之類。",
    "T53n2122_093:0976b14": "手亦不為。亦不教人。見殺不食。聞殺不食。",
    "T53n2122_093:0976b15": "疑殺不食。為我殺不食。口不說言。當殺當害",
    "T53n2122_093:0976b16": "報怨。亦不得言死快殺快。某肉肥某肉瘦。",
    "T53n2122_093:0976b17": "某肉多好某肉少惡。意亦不念。哀愍眾生。",
    "T53n2122_093:0976b18": "如己骨髓。如父如母。如子如身。等無差別。",
    "T53n2122_093:0976b19": "普等一心常志大乘。",
    "T53n2122_093:0976b20": "又賢愚經云。佛告波斯匿王曰。過去久遠阿",
    "T53n2122_093:0976b21": "僧祇劫。此閻浮提有一大國。名波羅柰。於時",
    "T53n2122_093:0976b22": "國王名波羅摩達王。將四種兵入山獵戲。王",
    "T53n2122_093:0976b23": "到澤上馳逐禽獸。單隻一乘。獨到深林。王",
    "T53n2122_093:0976b24": "時疲極下馬小休。爾時林中有牸師子。懷欲",
    "T53n2122_093:0976b25": "心盛行求其偶。因不能得值。於林間見王獨",
    "T53n2122_093:0976b26": "坐。婬意轉盛。思欲從王。近到其邊。舉尾背",
    "T53n2122_093:0976b27": "住。王知其意而自思惟。此是猛獸力能殺我。",
    "T53n2122_093:0976b28": "若不從意儻見危害。王以悑故即從師子成",
    "T53n2122_093:0976b29": "欲事已。師子還去。諸兵群從已復來到。王與",
    "T53n2122_093:0976c01": "人眾即還宮城。爾時師子從是懷胎。日月滿",
    "T53n2122_093:0976c02": "足便生一子。形盡似人。唯足斑斕。師子憶",
    "T53n2122_093:0976c03": "識知是王有。便銜擔來著於王前。王亦思憶",
    "T53n2122_093:0976c04": "知是己兒。即收取養。以足斑駿字為斑足。",
    "T53n2122_093:0976c05": "養之漸大雄才志猛。父王崩亡斑足繼治。時",
    "T53n2122_093:0976c06": "斑足王有二夫人。一是王種。二是婆羅門",
    "T53n2122_093:0976c07": "種。斑足出游。勸二夫人隨我後往。誰先到",
    "T53n2122_093:0976c08": "者。當與一日極相娛樂。其隨後者吾不見之",
    "T53n2122_093:0976c09": "王去之後。其二夫人極自莊飾。嚴駕俱往。到",
    "T53n2122_093:0976c10": "於道中見於天祠。梵志種者下車作禮。禮已",
    "T53n2122_093:0976c11": "後到。王從本言而不前之。於是夫人瞋怨天",
    "T53n2122_093:0976c12": "神。由禮汝故使王見薄。若有天力何不護我。",
    "T53n2122_093:0976c13": "後壞天祠令平如地。守天祠神。悲惱至宮欲",
    "T53n2122_093:0976c14": "傷王宮。天神遮不聽入。有一仙人住止山中。",
    "T53n2122_093:0976c15": "王常供養。日日食時飛來入宮。不食餚饌粗",
    "T53n2122_093:0976c16": "食麁供。偶值一日仙人不來。天神知之。化",
    "T53n2122_093:0976c17": "作其形。坐於常處。不肯就食欲得魚肉。即",
    "T53n2122_093:0976c18": "如語辦食已還去。明舊仙來。為設肉食仙",
    "T53n2122_093:0976c19": "人瞋王。王言。大仙先日勅作。今何不食。仙",
    "T53n2122_093:0976c20": "人語言。昨日有患一日不來。是誰語汝。但",
    "T53n2122_093:0976c21": "相輕試。令王是後十二年中常食人肉。作",
    "T53n2122_093:0976c22": "是語竟飛還山中。是後厨監忘不辦肉。臨",
    "T53n2122_093:0976c23": "時無計。出外求肉。見死小兒。肥白在地。念",
    "T53n2122_093:0976c24": "且稱急。即却頭足。擔至厨中。加諸美藥。作",
    "T53n2122_093:0976c25": "食與王。王得食之覺美倍常。即問厨監。由來",
    "T53n2122_093:0976c26": "食肉未有斯美。此是何肉。厨監惶悑復白",
    "T53n2122_093:0976c27": "王言。若王原罪乃敢實說。王答之言。但實",
    "T53n2122_093:0976c28": "說之。不坐汝罪。厨監白王。具述前報。王言。",
    "T53n2122_093:0976c29": "此肉甚美。自今已後如是求辦。厨監白王。前",
    "T53n2122_093:0977a01": "者偶值死兒。更求叵得。王又語言。汝但密",
    "T53n2122_093:0977a02": "取。設令有覺斷處由我。厨監受教夜常密",
    "T53n2122_093:0977a03": "捕得便殺之。日日供王。於時城中人民之類。",
    "T53n2122_093:0977a04": "各各行哭云亡失兒。展轉相問何由乃爾。諸",
    "T53n2122_093:0977a05": "臣聚議當試微伺。即於街衖處處察探。見",
    "T53n2122_093:0977a06": "王厨監拽他小兒。伺捕得之。縛將詣王。具",
    "T53n2122_093:0977a07": "以前事白王。言是我所教。諸臣懷恨。各自",
    "T53n2122_093:0977a08": "外議。王便是賊食我等子。噉人之王云何共",
    "T53n2122_093:0977a09": "治。當共除之。去此禍害。一切同心咸共齊",
    "T53n2122_093:0977a10": "謀。一時同合。即圍其王。當取殺之。王見兵集",
    "T53n2122_093:0977a11": "驚悑問言。汝等何故而圍逼我。諸臣答言。",
    "T53n2122_093:0977a12": "夫為王者。養民為事。方驅厨宰殺人為食。",
    "T53n2122_093:0977a13": "不任苛酷故欲殺王。王語諸臣。自今已後更",
    "T53n2122_093:0977a14": "不復為。唯見恕放當自改勵。諸臣語曰。終不",
    "T53n2122_093:0977a15": "相放不須多云。時王聞已自知必死。即語諸",
    "T53n2122_093:0977a16": "臣。雖當殺我。小緩須臾。聽我一言。即自立",
    "T53n2122_093:0977a17": "誓。我身由來。所修善行。為王正治。供養仙",
    "T53n2122_093:0977a18": "人。合集眾德。迴令今日我得變成飛行羅剎。",
    "T53n2122_093:0977a19": "其語已訖尋語而成。即飛虛空。告諸臣曰。汝",
    "T53n2122_093:0977a20": "等合力欲強殺我。賴我大幸復能自拔。自今",
    "T53n2122_093:0977a21": "已後汝等好忍所愛妻兒。我次第食。語訖飛",
    "T53n2122_093:0977a22": "去。止山林間。飛行搏人。擔以為食。人民之",
    "T53n2122_093:0977a23": "類恐悑藏避。如是之後殺噉多人。諸羅剎",
    "T53n2122_093:0977a24": "輩附為翼從群眾漸多所害轉廣。後諸羅剎",
    "T53n2122_093:0977a25": "白斑足王。我等奉事為王願為一會。王即",
    "T53n2122_093:0977a26": "許之。當取諸王令滿五百。與汝為會。許之",
    "T53n2122_093:0977a27": "已訖。一一往取閉著深山。已得四百九十九",
    "T53n2122_093:0977a28": "王。殘少一人。後捕得須陀素彌。大有高德。",
    "T53n2122_093:0977a29": "從羅剎王乞得七日假。假滿還來。須陀素彌",
    "T53n2122_093:0977b01": "廣為說法。分別殺罪及其惡報。復說慈心不",
    "T53n2122_093:0977b02": "殺之福。斑足歡喜敬戴為禮。承用其教無",
    "T53n2122_093:0977b03": "復害心。即放諸王各還本國。須陀素彌。即佐",
    "T53n2122_093:0977b04": "兵眾還將斑足安置本國。前仙人誓十。二年",
    "T53n2122_093:0977b05": "滿。自是已後更不噉人。遂還霸王治民如舊。",
    "T53n2122_093:0977b06": "爾時須陀素彌王者。今我身是。斑足王者。",
    "T53n2122_093:0977b07": "今鴦掘摩羅是。爾時諸人十二年中為斑足",
    "T53n2122_093:0977b08": "王所食噉者。今此諸人為鴦掘摩羅所殺者",
    "T53n2122_093:0977b09": "是。此諸人等世世常為鴦掘所殺。我亦世世",
    "T53n2122_093:0977b10": "降之以善。鴦掘摩者。指鬘比丘是。時波斯",
    "T53n2122_093:0977b11": "匿王復白佛言。指鬘比丘殺此多人。食已得",
    "T53n2122_093:0977b12": "道。當受報不。佛告大王。行必有報。今此比",
    "T53n2122_093:0977b13": "丘在於房中。地獄之火。從毛孔出。極患苦",
    "T53n2122_093:0977b14": "痛。酸切叵言。佛勅一比丘。汝持戶排。往指",
    "T53n2122_093:0977b15": "鬘房。刺戶孔中。比丘即往奉教為之。排入",
    "T53n2122_093:0977b16": "戶內。尋自融消。比丘驚愕還來白佛。佛告比",
    "T53n2122_093:0977b17": "丘。行報如是。王及眾會。生信。",
    "T53n2122_093:0977b18": "頌曰。",
    "T53n2122_093:0977b19": "　財色與酒　　名為三惑　　臣耽喪家",
    "T53n2122_093:0977b20": "　君重亡國　　肉障大慈　　辛遮淨德",
    "T53n2122_093:0977b21": "　懷道君子　　斯穢不忒",
    "T53n2122_093:0977b22": "法苑珠林卷第九十三"
}