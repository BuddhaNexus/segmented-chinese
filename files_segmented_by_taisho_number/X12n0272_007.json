{
    "X12n0272_007:0056c05": "大佛頂如來密因修證了義諸菩薩萬行首楞嚴經",
    "X12n0272_007:0056c06": "合論卷第七",
    "X12n0272_007:0056c08": "阿難汝問攝心我今先說入三摩地修學玅門求菩",
    "X12n0272_007:0056c09": "薩道要先持此四種律儀皎如氷霜自不能生一切",
    "X12n0272_007:0056c10": "枝葉心三口四生必無因阿難如是四事若不遺失",
    "X12n0272_007:0056c11": "心尚不緣色香味觸一切魔事云何發生若有宿習",
    "X12n0272_007:0056c12": "不能滅除汝教是人一心誦我佛頂光明摩訶薩怛",
    "X12n0272_007:0056c13": "多般怛羅無上神呪斯是如來無見頂相無為心佛",
    "X12n0272_007:0056c14": "從頂發輝坐寶蓮華所說心呪且汝宿世與摩登伽",
    "X12n0272_007:0056c15": "歷劫因緣恩愛習氣非是一生及與一劫我一宣揚",
    "X12n0272_007:0056c16": "愛心永脫成阿羅漢彼尚婬女無心修行神力冥資",
    "X12n0272_007:0056c17": "速證無學云何汝等在會聲聞求最上乘決定成佛",
    "X12n0272_007:0056c18": "譬如以塵揚于順風有何艱險若有末世欲坐道場",
    "X12n0272_007:0056c19": "先持比丘清淨禁戒要當選擇戒清淨者第一沙門",
    "X12n0272_007:0056c20": "以為其師若其不遇真清淨僧汝戒律儀必不成就",
    "X12n0272_007:0056c21": "戒成已後著新淨衣然香間居誦此心佛所說神呪",
    "X12n0272_007:0056c22": "一百八徧然後結界建立道場求於十方現住國土",
    "X12n0272_007:0056c23": "無上如來放大悲光來灌其頂阿難如是末世清淨",
    "X12n0272_007:0056c24": "比丘若比丘尼白衣檀越心滅貪婬持佛淨戒於道",
    "X12n0272_007:0057a01": "場中發菩薩願出入澡浴六時行道如是不寐經三",
    "X12n0272_007:0057a02": "七日我自現身至其人前摩頂安慰令其開悟阿難",
    "X12n0272_007:0057a03": "白佛言世尊我蒙如來無上悲誨心已開悟自知修",
    "X12n0272_007:0057a04": "證無學道成末法修行建立道場云何結界合佛世",
    "X12n0272_007:0057a05": "尊清淨軌則。",
    "X12n0272_007:0057a06": "佛告阿難若末世人願立道場先取雪山大力白牛",
    "X12n0272_007:0057a07": "食其山中肥膩香草此牛唯飲雪山清水其糞微細",
    "X12n0272_007:0057a08": "可取其糞和合旃檀以泥其地若非雪山其牛臭穢",
    "X12n0272_007:0057a09": "不堪塗地。",
    "X12n0272_007:0057a10": "論曰摩訶薩怛多般怛囉此云白傘蓋此經尊頂",
    "X12n0272_007:0057a11": "法呪能加護有覆頂之義又心佛幻出所說不可",
    "X12n0272_007:0057a12": "以思議得也問曰滅塵合覺方便非一而必用道",
    "X12n0272_007:0057a13": "場法式煩碎與劬勞肯綮無所異豈世尊忘前何",
    "X12n0272_007:0057a14": "藉之語乎曰世尊蓋真慈深悲也唯其真慈故視",
    "X12n0272_007:0057a15": "眾生無所偏黨如一子故唯其深悲故每說法必",
    "X12n0272_007:0057a16": "以智慧廣攝異根不棄眾生故金剛般若開談空",
    "X12n0272_007:0057a17": "法道也而較量功德殊勝示空法而及福德豈非",
    "X12n0272_007:0057a18": "防菩薩貪著福德者開空義生疑厭心乎廣攝異",
    "X12n0272_007:0057a19": "根之旨也譬如大海諸蚊虻阿修羅飲其水者皆",
    "X12n0272_007:0057a20": "得飽滿世尊於此悲已信悟者心雖明了力不自",
    "X12n0272_007:0057a21": "由尚為宿習婬機之所折困故為說密語欲以不",
    "X12n0272_007:0057a22": "思議力而捍絕之如姚秦鳩摩羅什者宏經四依",
    "X12n0272_007:0057a23": "大士也從興求婦人曰有二小兒登吾肩蓋欲障",
    "X12n0272_007:0057a24": "也於是姚興召宮人進之一交而生二子使羅什",
    "X12n0272_007:0057b01": "聞此呪心精持誦之則豈肯以解脫知見之香見",
    "X12n0272_007:0057b02": "奪於五色糞耶建立道場寓精嚴之意於事法之",
    "X12n0272_007:0057b03": "中使經行燕坐視聽語默皆其清淨緣欲渴乏義",
    "X12n0272_007:0057b04": "也渴乏則其心昧劣以渴乏昧劣之心當麤弊聲",
    "X12n0272_007:0057b05": "色之境幾何其不迷醉顛倒也哉雜華曰應以法",
    "X12n0272_007:0057b06": "水澆灌自心應以善法扶助自心應以境界淨治",
    "X12n0272_007:0057b07": "自心者為對治此故也問曰何以知但為已信悟",
    "X12n0272_007:0057b08": "者尚為宿習婬機所折困乎曰以世尊所示事法",
    "X12n0272_007:0057b09": "言意之著知之其言先取雪山大力白牛食其山",
    "X12n0272_007:0057b10": "中肥膩香草此牛唯飲雪山清水者山土也雪山",
    "X12n0272_007:0057b11": "者廣大信心也有廣大信心已能隨順然有熱惱",
    "X12n0272_007:0057b12": "餘習未盡耳又言其糞微細可取其糞和合旃檀",
    "X12n0272_007:0057b13": "以泥其地者糞遺餘者微細餘習也雖其遺餘微",
    "X12n0272_007:0057b14": "習然是隨順信心之末耳旃檀性除熱惱將以旃",
    "X12n0272_007:0057b15": "檀之呪力蕩除熱惱之欲糞而淨治大力之信根",
    "X12n0272_007:0057b16": "也問曰何以驗之非普治一切眾生欲障乎曰一",
    "X12n0272_007:0057b17": "切眾生以貪欲成性非欲障也故曰若非雪山其",
    "X12n0272_007:0057b18": "牛臭穢不堪塗地於大力白牛之糞則曰微細於",
    "X12n0272_007:0057b19": "非大力白牛之糞則曰其牛臭穢此其意也。",
    "X12n0272_007:0057b20": "別於平原穿去地皮五尺已下取其黃土和上旃檀",
    "X12n0272_007:0057b21": "沈水蘇合薰陸鬱金白膠青木零陵甘松及鷄舌香",
    "X12n0272_007:0057b22": "以此十種細羅為粉合土成泥以塗場地。",
    "X12n0272_007:0057b23": "論曰前言其牛臭穢不堪塗地者未有大力信根",
    "X12n0272_007:0057b24": "也未起信根則當起發之平原者廣大平等心也",
    "X12n0272_007:0057c01": "此心立則當以戒定慧解脫解脫知見五分法身",
    "X12n0272_007:0057c02": "之香熏成之故曰取其黃土和上旃檀沈水蘇合",
    "X12n0272_007:0057c03": "薰陸鬱金白膠青木零陵甘松及鷄舌香前但言",
    "X12n0272_007:0057c04": "旃檀和合白牛之糞者以清涼餘習之熱惱耳今",
    "X12n0272_007:0057c05": "有廣大平等心則當集諸功德如白膠香者能除",
    "X12n0272_007:0057c06": "身惡氣去瘡疹而戒香則除身不善獲得解脫無",
    "X12n0272_007:0057c07": "瘡疣色於是戒又加精進香如青木香者能寤魘",
    "X12n0272_007:0057c08": "寐而此精進香離睡蓋寐寤常覺也如薰陸者能",
    "X12n0272_007:0057c09": "止痛而定力能忍一切惱事心不懷報於是定又",
    "X12n0272_007:0057c10": "加忍香如蘇合者殺鬼精物除邪通神明而此忍",
    "X12n0272_007:0057c11": "香以捍禦一切魔事也如零陵者能止精明目而",
    "X12n0272_007:0057c12": "慧香則能蓄精智起明見於是慧又加施香如旃",
    "X12n0272_007:0057c13": "檀者或赤或黑或白上檀則所謂一銖聞四十里",
    "X12n0272_007:0057c14": "者也而此施香或內財或外財或法為施力無不",
    "X12n0272_007:0057c15": "具足而能遠到也如甘松者能和合眾香而解脫",
    "X12n0272_007:0057c16": "則能和合諸功德於是解脫又加法香如鬱金者",
    "X12n0272_007:0057c17": "除毒去邪而此法香滅暗破執也如鷄舌香者可",
    "X12n0272_007:0057c18": "入諸香令人身香而解脫知見則能以一切方便",
    "X12n0272_007:0057c19": "徧入諸境於是解脫知見又加菩提香如沈水者",
    "X12n0272_007:0057c20": "能沈至水底而此菩提香力窮法淵底於和合眾",
    "X12n0272_007:0057c21": "香名解脫以其松言之於可入諸香名解脫知見",
    "X12n0272_007:0057c22": "以鷄舌香言之類矣雜華曰佛子菩薩摩訶薩施",
    "X12n0272_007:0057c23": "塗香時以諸善根如是迴向所謂願一切眾生施",
    "X12n0272_007:0057c24": "香普熏悉能惠捨一切所有願一切眾生戒香普",
    "X12n0272_007:0058a01": "熏得於如來究竟淨戒願一切眾生忍香普熏離",
    "X12n0272_007:0058a02": "於一切險害之心願一切眾生精進香普熏常服",
    "X12n0272_007:0058a03": "大乘精進甲冑願一切眾生定香普熏安住諸佛",
    "X12n0272_007:0058a04": "現前三昧願一切眾生慧香普熏一念得成無上",
    "X12n0272_007:0058a05": "智王願一切眾生法香普熏於無上法得無所畏",
    "X12n0272_007:0058a06": "願一切眾生德香普熏成就一切大功德智願一",
    "X12n0272_007:0058a07": "切眾生菩提香普熏得佛十力到於彼岸願一切",
    "X12n0272_007:0058a08": "眾生清淨白法玅香普熏永滅一切不善之法是",
    "X12n0272_007:0058a09": "為菩薩施塗香時善根迴向法華經曰一切眾生",
    "X12n0272_007:0058a10": "喜見菩薩供養日月淨明德佛從三昧起而自念",
    "X12n0272_007:0058a11": "言我雖以神力供養於佛不如以身供養即服諸",
    "X12n0272_007:0058a12": "香旃檀薰陸兜樓婆畢力迦沈水膠香又飲薝蔔",
    "X12n0272_007:0058a13": "諸華香油滿千二百歲已香油塗身於日月淨明",
    "X12n0272_007:0058a14": "德佛前以天寶衣而自纏身灌諸香油以神通力",
    "X12n0272_007:0058a15": "願而自然身光明遍照八十億恒河沙世界天台",
    "X12n0272_007:0058a16": "釋曰服諸戒定慧解脫解脫知見之香如意之油",
    "X12n0272_007:0058a17": "問曰法華以五種香譬戒定慧解脫解脫知見不",
    "X12n0272_007:0058a18": "敢有詞矣而以十種香豈有旨乎曰此經欲令凡",
    "X12n0272_007:0058a19": "實證故於法必加之如十信前加三漸次十地前",
    "X12n0272_007:0058a20": "加四種加行玅覺前加金剛乾慧地是也。",
    "X12n0272_007:0058a21": "方圓丈六為八角壇壇心置一金銀銅木所造蓮華",
    "X12n0272_007:0058a22": "華中安鉢鉢中先盛八月露水水中隨安所有華葉",
    "X12n0272_007:0058a23": "取八圓鏡各安其方圍繞華鉢鏡外建立十六蓮華",
    "X12n0272_007:0058a24": "十六香爐間華鋪設莊嚴香爐純燒沈水無令見火",
    "X12n0272_007:0058b01": "取白牛乳置十六器乳為煎餅并諸砂糖油餅乳糜",
    "X12n0272_007:0058b02": "蘇合蜜薑純酥純蜜於蓮華外各各十六圍繞華外",
    "X12n0272_007:0058b03": "以奉諸佛及大菩薩。",
    "X12n0272_007:0058b04": "論曰世尊於此多言十六法葢八正道八邪道也",
    "X12n0272_007:0058b05": "呪力為正婬機為邪言八角壇者壇以效法八正",
    "X12n0272_007:0058b06": "道也方圓丈六者八邪道也維摩經曰若能行於",
    "X12n0272_007:0058b07": "非道是名通達佛道以正信成就也故言金正信",
    "X12n0272_007:0058b08": "成就則正念純淨也故言銀正念純淨則方能合",
    "X12n0272_007:0058b09": "覺也故言銅合覺則善慈根力具也故言木善慈",
    "X12n0272_007:0058b10": "根具則無染於欲泥也故言蓮華無染於欲泥乃",
    "X12n0272_007:0058b11": "可安受法喜禪悅之味故言鉢容受法喜禪悅之",
    "X12n0272_007:0058b12": "味則得一切至處道智故言先盛八月露水水中",
    "X12n0272_007:0058b13": "隨安所有華葉者隨其種性而潤發之然則處處",
    "X12n0272_007:0058b14": "明了離正離邪故曰取八圓鏡各安其方圍繞華",
    "X12n0272_007:0058b15": "鉢以容受法喜禪悅之器間戒定慧解脫解脫知",
    "X12n0272_007:0058b16": "見香之爐故曰鏡外建立十六蓮華十六香爐間",
    "X12n0272_007:0058b17": "華鋪設莊嚴香爐者入此道場先用解脫知見故",
    "X12n0272_007:0058b18": "曰純燒沈水無令見火如是則捍絕一切魔事以",
    "X12n0272_007:0058b19": "有定故又言蘇合涅槃經曰乳得酪酪出生酥故",
    "X12n0272_007:0058b20": "此言乳又言純酥者自麤以至妙也涅槃經又曰",
    "X12n0272_007:0058b21": "石蜜治熱黑蜜治冷此言蜜又言純蜜者純蜜除",
    "X12n0272_007:0058b22": "熱惱非黑蜜也煎餅油餅乳糜砂糖皆有資養義",
    "X12n0272_007:0058b23": "薑有和同諸異發散穢惡以通神明義。",
    "X12n0272_007:0058b24": "每以食時若在中夜取蜜半升用酥三合壇前別安",
    "X12n0272_007:0058c01": "一小火爐以兜樓婆香煎取香水沐浴其炭然令猛",
    "X12n0272_007:0058c02": "熾投是酥蜜於炎爐內燒令煙盡享佛菩薩令其四",
    "X12n0272_007:0058c03": "外徧懸幡華於壇室中四壁敷設十方如來及諸菩",
    "X12n0272_007:0058c04": "薩所有形像應於當陽張盧舍那釋迦彌勒阿閦彌",
    "X12n0272_007:0058c05": "陀諸大變化觀音形像兼金剛藏安其左右帝釋梵",
    "X12n0272_007:0058c06": "王烏芻瑟摩并藍地迦諸軍茶利與毗俱胝四天王",
    "X12n0272_007:0058c07": "等頻那夜迦張於門側左右安置又取八鏡覆懸虗",
    "X12n0272_007:0058c08": "空與壇場中所安之鏡方面相對使其形影重重相",
    "X12n0272_007:0058c09": "涉於初七中至誠頂禮十方如來諸大菩薩阿羅漢",
    "X12n0272_007:0058c10": "號恒於六時誦呪圍壇至心行道一時常行一八百",
    "X12n0272_007:0058c11": "徧第二七中一向專心發菩薩願心無間斷我毗奈",
    "X12n0272_007:0058c12": "耶先有願教第三七中於十二時一向持佛般怛羅",
    "X12n0272_007:0058c13": "呪至第七日十方如來一時出現鏡交光處承佛摩",
    "X12n0272_007:0058c14": "頂即於道場修三摩地能令如是末世修學身心明",
    "X12n0272_007:0058c15": "淨猶如琉璃阿難若此比丘本受戒師及同會中十",
    "X12n0272_007:0058c16": "比丘等其中有一不清淨者如是道場多不成就從",
    "X12n0272_007:0058c17": "三七後端坐安居經一百日有利根者不起于座得",
    "X12n0272_007:0058c18": "頂陀洹縱其身心聖果未成決定自知成佛不謬汝",
    "X12n0272_007:0058c19": "問道場建立如是阿難頂禮佛足而白佛言自我出",
    "X12n0272_007:0058c20": "家恃佛憍愛求多聞故未證無為遭彼梵天邪術所",
    "X12n0272_007:0058c21": "禁心雖明了力不自由賴遇文殊令我解脫雖蒙如",
    "X12n0272_007:0058c22": "來佛頂神呪冥獲其力尚未親聞惟願大慈重為宣",
    "X12n0272_007:0058c23": "說悲救此會諸修行輩末及當來在輪迴者承佛密",
    "X12n0272_007:0058c24": "音身意解脫于時會中一切大眾普皆作禮佇聞如",
    "X12n0272_007:0059a01": "來祕密章句。",
    "X12n0272_007:0059a02": "爾時世尊從肉髻中涌百寶光光中涌出千葉寶蓮",
    "X12n0272_007:0059a03": "有化如來坐寶華中頂放十道百寶光明一一光明",
    "X12n0272_007:0059a04": "皆徧示現十恒河沙金剛密迹擎山持杵徧虗空界",
    "X12n0272_007:0059a05": "大眾仰觀畏愛兼抱求佛哀祐一心聽佛無見頂相",
    "X12n0272_007:0059a06": "放光如來宣說神呪。",
    "X12n0272_007:0059a07": "南無薩怛他蘇伽多耶阿羅訶帝三藐三菩陀寫(一)",
    "X12n0272_007:0059a08": "薩怛他佛陀俱胝瑟尼釤(二)南無薩婆勃陀勃地薩",
    "X12n0272_007:0059a09": "跢鞞弊(三)南無薩多南三藐三菩陀俱知南(四)娑舍",
    "X12n0272_007:0059a10": "囉婆迦僧伽喃(五)南無廬鷄阿羅漢跢喃(六)南無蘇",
    "X12n0272_007:0059a11": "盧多波那喃(七)南無娑羯唎陀伽彌喃(八)南無盧雞",
    "X12n0272_007:0059a12": "三藐伽跢喃(九)三藐伽波囉底波多那喃(十)南無提",
    "X12n0272_007:0059a13": "婆離瑟赧(十一)南無悉陀耶毗地耶陀囉離瑟赧(十二)舍",
    "X12n0272_007:0059a14": "波奴揭囉訶娑訶娑囉摩他喃(十三)南無跋囉訶摩泥",
    "X12n0272_007:0059a15": "(十四)南無因陀囉耶(十五)南無婆伽婆帝(十六)嚧陀囉耶(十七)",
    "X12n0272_007:0059a16": "烏摩般帝(十八)裟醯夜耶(十九)南無婆伽婆帝(二十)那囉野",
    "X12n0272_007:0059a17": "拏耶(二十一)槃遮摩訶三慕陀囉(二十二)南無悉羯唎多",
    "X12n0272_007:0059a18": "耶(二十三)南無婆伽婆帝(二十四)摩訶迦羅耶(二十五)地唎",
    "X12n0272_007:0059a19": "般剌那伽囉(二十六)毗陀囉波拏迦囉耶(二十七)阿地目",
    "X12n0272_007:0059a20": "帝(二十八)尸摩舍那泥婆悉泥(二十九)摩怛唎伽拏(三十)南",
    "X12n0272_007:0059a21": "無悉羯唎多耶(三十一)南無婆伽婆帝(三十二)多他伽跢",
    "X12n0272_007:0059a22": "俱囉耶(三十三)南無般頭摩俱囉耶(三十四)南無跋闍囉",
    "X12n0272_007:0059a23": "俱囉耶(三十五)南無摩尼俱囉耶(三十六)南無伽闍俱囉",
    "X12n0272_007:0059a24": "耶(三十七)南無婆伽婆帝(三十八)帝唎茶輸囉西那(三十九)",
    "X12n0272_007:0059b01": "波囉訶囉拏囉闍耶(四十)跢他伽多耶(四十一)南無婆伽",
    "X12n0272_007:0059b02": "婆帝(四十二)南無阿彌多婆耶(四十三)哆他伽多耶(四十四)",
    "X12n0272_007:0059b03": "阿囉訶帝(四十五)三藐三菩陀耶(四十六)南無婆伽婆帝",
    "X12n0272_007:0059b04": "(四十七)阿芻鞞耶(四十八)跢他伽多耶(四十九)阿囉訶帝(五十)",
    "X12n0272_007:0059b05": "三藐三菩陀耶(五十一)南無婆伽婆帝(五十二)鞞沙闍耶",
    "X12n0272_007:0059b06": "俱嚧吠柱唎耶(五十三)般囉婆囉闍耶(五十四)跢他伽多",
    "X12n0272_007:0059b07": "耶(五十五)南無婆伽婆帝(五十六)三補師毖多(五十七)薩憐",
    "X12n0272_007:0059b08": "捺囉剌闍耶(五十八)跢他伽多耶(五十九)阿囉訶帝(六十)三",
    "X12n0272_007:0059b09": "藐三菩陀耶(六十一)南無婆伽婆帝(六十二)舍雞野母那",
    "X12n0272_007:0059b10": "曳(六十三)跢他伽多耶(六十四)阿囉訶帝(六十五)三藐三菩",
    "X12n0272_007:0059b11": "陀耶(六十六)南無婆伽婆帝(六十七)剌怛那雞都囉闍耶",
    "X12n0272_007:0059b12": "(六十八)跢他伽多耶(六十九)阿囉訶帝(七十)三藐三菩陀耶",
    "X12n0272_007:0059b13": "(七十一)帝瓢南無薩羯唎多(七十二)翳曇婆伽婆多(七十三)",
    "X12n0272_007:0059b14": "薩怛他伽都瑟尼釤(七十四)薩怛多般怛[口*藍](七十五)南無",
    "X12n0272_007:0059b15": "阿婆囉視耽(七十六)般囉帝揚歧囉(七十七)薩囉婆部多",
    "X12n0272_007:0059b16": "揭囉訶(七十八)尼羯囉訶揭迦囉訶尼(七十九)跋囉毖地",
    "X12n0272_007:0059b17": "耶叱陀你(八十)阿迦囉蜜唎柱(八十一)般唎怛囉耶儜揭",
    "X12n0272_007:0059b18": "唎(八十二)薩囉婆槃陀那目叉尼(八十三)薩囉婆突瑟吒",
    "X12n0272_007:0059b19": "(八十四)突悉乏般那你伐囉尼(八十五)赭都囉失帝南(八十",
    "X12n0272_007:0059b20": "六)羯囉訶娑訶薩囉若闍(八十七)毗多崩娑那羯唎(八十",
    "X12n0272_007:0059b21": "八)阿瑟吒冰舍帝南(八十九)那叉剎怛囉若闍(九十)波囉",
    "X12n0272_007:0059b22": "薩陀那羯唎(九十一)阿瑟吒南(九十二)摩訶揭囉訶若闍",
    "X12n0272_007:0059b23": "(九十三)毗多崩薩那羯唎(九十四)薩婆舍都嚧你婆囉若",
    "X12n0272_007:0059b24": "闍(九十五)呼藍突悉乏難遮那舍尼(九十六)毖沙舍悉怛",
    "X12n0272_007:0059c01": "囉(九十七)阿吉尼烏陀迦囉若闍(九十八)阿般囉視多具",
    "X12n0272_007:0059c02": "囉(九十九)摩訶般囉戰持(一百)摩訶疊多(一百一)摩訶帝闍",
    "X12n0272_007:0059c03": "(二)摩訶稅多闍婆囉(三)摩訶跋囉槃陀囉婆悉你(四)",
    "X12n0272_007:0059c04": "阿唎耶多囉(五)毗唎俱知(六)誓婆毗闍耶(七)跋闍囉",
    "X12n0272_007:0059c05": "摩禮底(八)毗舍嚧多(九)勃騰罔迦(十)跋闍囉制喝那",
    "X12n0272_007:0059c06": "阿遮(十一)摩囉制婆般囉質多(十二)跋闍囉擅持(十三)毗舍",
    "X12n0272_007:0059c07": "囉遮(十四)扇多舍鞞提婆補視多(十五)蘇摩嚧波(十六)摩訶",
    "X12n0272_007:0059c08": "稅多(十七)阿唎耶多囉(十八)摩訶婆囉阿般囉(十九)跋闍囉",
    "X12n0272_007:0059c09": "商羯囉制婆(二十)跋闍囉俱摩唎(二十一)俱藍陀唎(二十二)",
    "X12n0272_007:0059c10": "跋闍囉喝薩多遮(二十三)毗地耶乾遮那摩唎迦(二十四)",
    "X12n0272_007:0059c11": "啒蘇母婆羯囉跢那(二十五)鞞嚧遮那俱唎耶(二十六)夜",
    "X12n0272_007:0059c12": "囉菟瑟尼釤(二十七)毗折藍婆摩尼遮(二十八)跋闍囉迦",
    "X12n0272_007:0059c13": "那迦波囉婆(二十九)嚧闍那跋闍囉頓稚遮(三十)稅多遮",
    "X12n0272_007:0059c14": "迦摩囉(三十一)剎奢尸波囉婆(三十二)醫帝夷帝(三十三)母",
    "X12n0272_007:0059c15": "陀囉羯拏(三十四)娑鞞囉懺(三十五)掘梵都(三十六)印兔那",
    "X12n0272_007:0059c16": "麼麼寫(三十七)烏[合*牛](三十八)唎瑟揭拏(三十九)般剌舍悉多",
    "X12n0272_007:0059c17": "(四十)薩怛他伽都瑟尼釤(四十一)虎[合*牛](四十二)都嚧雍(四十三)",
    "X12n0272_007:0059c18": "瞻婆那(四十四)虎[合*牛](四十五)都嚧雍(四十六)悉躭婆那(四十七)",
    "X12n0272_007:0059c19": "虎[合*牛](四十八)都嚧雍(四十九)波羅瑟地耶三般叉拏羯囉",
    "X12n0272_007:0059c20": "(五十)虎[合*牛](五十一)都嚧雍(五十二)薩婆藥叉喝囉剎娑(五十三)",
    "X12n0272_007:0059c21": "揭囉訶若闍(五十四)毗騰崩薩那羯囉(五十五)虎[合*牛](五十六)",
    "X12n0272_007:0059c22": "都嚧雍(五十七)者都囉尸底南(五十八)揭囉訶娑訶薩囉",
    "X12n0272_007:0059c23": "南(五十九)毗騰崩薩那囉(六十)虎[合*牛](六十一)都嚧雍(六十二)囉",
    "X12n0272_007:0059c24": "叉(六十三)婆伽梵(六十四)薩怛他伽都瑟尼釤(六十五)波羅",
    "X12n0272_007:0060a01": "點闍吉唎(六十六)摩訶娑訶薩囉(六十七)勃樹娑訶薩囉",
    "X12n0272_007:0060a02": "室唎沙(六十八)俱知娑訶薩泥帝[口*隸](六十九)阿弊提視婆",
    "X12n0272_007:0060a03": "唎多(七十)吒吒甖迦(七十一)摩訶跋闍嚧陀囉(七十二)帝唎",
    "X12n0272_007:0060a04": "菩婆那(七十三)曼茶囉(七十四)烏[合*牛](七十五)莎悉帝薄婆都",
    "X12n0272_007:0060a05": "(七十六)麼麼(七十七)印兔那麼麼寫(七十八)囉闍婆夜(七十九)",
    "X12n0272_007:0060a06": "主囉跋夜(八十)阿祇尼婆夜(八十一)烏陀迦婆夜(八十二)毗",
    "X12n0272_007:0060a07": "沙婆夜(八十三)舍薩多囉婆夜(八十四)婆囉斫羯囉婆夜",
    "X12n0272_007:0060a08": "(八十五)突瑟叉婆夜(八十六)阿舍你婆夜(八十七)阿迦囉蜜",
    "X12n0272_007:0060a09": "唎柱婆夜(八十八)陀囉尼部彌劒波伽波陀婆夜(八十九)",
    "X12n0272_007:0060a10": "烏囉迦婆多婆夜(九十)剌闍壇茶婆夜(九十一)那伽婆夜",
    "X12n0272_007:0060a11": "(九十二)毗條怛婆夜(九十三)蘇波囉拏婆夜(九十四)藥叉揭",
    "X12n0272_007:0060a12": "囉訶(九十五)囉叉私揭囉訶(九十六)畢唎多揭囉訶(九十七)",
    "X12n0272_007:0060a13": "毗舍遮揭囉訶(九十八)部多揭囉訶(九十九)鳩槃茶揭囉",
    "X12n0272_007:0060a14": "訶(二百)補丹那揭囉訶(二百一)迦吒補丹那揭囉訶(二)悉",
    "X12n0272_007:0060a15": "乾度揭囉訶(三)阿播悉摩囉揭囉訶(四)烏檀摩陀揭",
    "X12n0272_007:0060a16": "囉訶(五)車夜揭囉訶(六)醯唎婆帝揭囉訶(七)社多訶",
    "X12n0272_007:0060a17": "唎南(八)揭婆訶唎南(九)嚧地囉訶唎南(十)忙娑訶唎",
    "X12n0272_007:0060a18": "南(十一)謎陀訶唎南(十二)摩闍訶唎南(十三)闍多訶唎女(十四)",
    "X12n0272_007:0060a19": "視比多訶唎南(十五)毗多訶唎南(十六)婆多訶唎南(十七)阿",
    "X12n0272_007:0060a20": "輸遮訶唎女(十八)質多訶唎女(十九)帝釤薩鞞釤(二十)薩婆",
    "X12n0272_007:0060a21": "揭囉訶南(二十一)毗陀耶闍瞋陀夜彌(二十二)雞囉夜彌",
    "X12n0272_007:0060a22": "(二十三)波唎跋囉者迦訖唎擔(二十四)毗陀夜闍瞋陀夜",
    "X12n0272_007:0060a23": "彌(二十五)雞囉夜彌(二十六)茶演尼訖唎擔(二十七)毗陀夜",
    "X12n0272_007:0060a24": "闍瞋陀夜彌(二十八)雞囉夜彌(二十九)摩訶般輸般怛夜",
    "X12n0272_007:0060b01": "(三十)嚧陀囉訖唎擔(三十一)毗陀夜闍瞋陀夜彌(三十二)雞",
    "X12n0272_007:0060b02": "囉夜彌(三十三)那囉夜拏訖唎擔(三十四)毗陀夜闍瞋陀",
    "X12n0272_007:0060b03": "夜彌(三十五)雞囉夜彌(三十六)怛埵伽嚧茶西訖唎擔(三十",
    "X12n0272_007:0060b04": "七)毗陀夜闍瞋陀夜彌(三十八)雞囉夜彌(三十九)摩訶迦",
    "X12n0272_007:0060b05": "囉摩怛唎伽拏訖唎擔(四十)毗陀夜闍瞋陀夜彌(四十一)",
    "X12n0272_007:0060b06": "雞囉夜彌(四十二)迦波唎迦訖唎擔(四十三)毗陀夜闍瞋",
    "X12n0272_007:0060b07": "陀夜彌(四十四)雞囉夜彌(四十五)闍耶羯囉摩度羯囉(四十",
    "X12n0272_007:0060b08": "六)薩婆囉他娑達那訖唎擔(四十七)毗陀夜闍瞋陀夜",
    "X12n0272_007:0060b09": "彌(四十八)雞囉夜彌(四十九)赭咄囉婆耆你訖唎擔(五十)毗",
    "X12n0272_007:0060b10": "陀夜闍瞋陀夜彌(五十一)雞囉夜彌(五十二)毗唎羊訖唎",
    "X12n0272_007:0060b11": "知(五十三)難陀雞沙囉伽拏般帝(五十四)索醯夜訖唎擔",
    "X12n0272_007:0060b12": "(五十五)毗陀夜闍瞋陀夜彌(五十六)雞囉夜彌(五十七)那揭",
    "X12n0272_007:0060b13": "那舍囉婆拏訖唎擔(五十八)毗陀夜闍瞋陀夜彌(五十九)",
    "X12n0272_007:0060b14": "雞囉夜彌(六十)阿羅漢訖唎擔(六十一)毗陀夜闍瞋陀夜",
    "X12n0272_007:0060b15": "彌(六十二)雞囉夜彌(六十三)毗多囉伽訖唎擔(六十四)毗陀",
    "X12n0272_007:0060b16": "夜闍瞋陀夜彌(六十五)雞囉夜彌(六十六)跋闍囉波你(六十",
    "X12n0272_007:0060b17": "七)具醯夜具醯夜(六十八)迦地般帝訖唎擔(六十九)毗陀",
    "X12n0272_007:0060b18": "夜闍瞋陀夜彌(七十)雞囉夜彌(七十一)囉叉罔(七十二)婆伽",
    "X12n0272_007:0060b19": "梵(七十三)印兔那麼麼寫(七十四)婆伽梵(七十五)薩怛多般",
    "X12n0272_007:0060b20": "怛囉(七十六)南無粹都帝(七十七)阿悉多那囉剌迦(七十八)",
    "X12n0272_007:0060b21": "波囉婆悉普吒(七十九)毗迦薩怛多鉢帝唎(八十)什佛囉",
    "X12n0272_007:0060b22": "什佛囉(八十一)陀囉陀囉(八十二)頻陀囉頻陀囉瞋陀瞋",
    "X12n0272_007:0060b23": "陀(八十三)虎[合*牛](八十四)虎[合*牛](八十五)泮吒(八十六)泮吒泮吒泮",
    "X12n0272_007:0060b24": "吒泮吒(八十七)娑訶(八十八)醯醯泮(八十九)阿牟迦耶泮(九十)",
    "X12n0272_007:0060c01": "阿波囉提訶多泮(九十一)婆囉波囉陀泮(九十二)阿素囉",
    "X12n0272_007:0060c02": "毗陀囉波迦泮(九十三)薩婆提鞞弊泮(九十四)薩婆那伽",
    "X12n0272_007:0060c03": "弊泮(九十五)薩婆藥叉弊泮(九十六)薩婆乾闥婆弊泮(九十",
    "X12n0272_007:0060c04": "七)薩婆補丹那弊泮(九十八)迦吒補丹那弊泮(九十九)薩",
    "X12n0272_007:0060c05": "婆突狼枳帝弊泮(三百)薩婆突澀比[口*((禾*ㄉ)/牛)]訖瑟帝弊泮(三百",
    "X12n0272_007:0060c06": "一)薩婆什婆唎弊泮(二)薩婆阿播悉摩[口*((禾*ㄉ)/牛)]弊泮(三)薩",
    "X12n0272_007:0060c07": "婆舍囉婆拏弊泮(四)薩婆地帝雞弊泮(五)薩婆怛摩",
    "X12n0272_007:0060c08": "陀繼弊泮(六)薩婆毗陀耶囉誓遮[口*((禾*ㄉ)/牛)]弊泮(七)闍夜羯",
    "X12n0272_007:0060c09": "囉摩度羯囉薩婆羅他娑陀雞弊泮(八)毗地夜遮唎",
    "X12n0272_007:0060c10": "弊泮(九)者都囉縛耆你弊泮(十)跋闍囉俱摩利毗陀",
    "X12n0272_007:0060c11": "夜羅誓弊泮(十一)摩訶波囉丁羊叉耆唎弊泮(十二)跋闍",
    "X12n0272_007:0060c12": "囉商羯囉夜(十三)波囉丈耆囉闍耶泮(十四)摩訶迦囉耶",
    "X12n0272_007:0060c13": "(十五)摩訶末怛唎迦拏(十六)南無娑羯唎多夜泮(十七)毖瑟",
    "X12n0272_007:0060c14": "拏婢曳泮(十八)勃囉訶牟尼曳泮(十九)阿耆尼曳泮(二十)摩",
    "X12n0272_007:0060c15": "訶羯唎曳泮(二十一)羯囉檀遲曳泮(二十二)蔑怛唎曳泮",
    "X12n0272_007:0060c16": "(二十三)嘮怛唎曳泮(二十四)遮文茶曳泮(二十五)羯邏囉怛",
    "X12n0272_007:0060c17": "唎曳泮(二十六)迦般唎曳泮(二十七)阿地目質多迦尸摩",
    "X12n0272_007:0060c18": "舍那(二十八)婆私你曳泮(二十九)演吉質(三十)薩埵婆寫(三十",
    "X12n0272_007:0060c19": "一)麼麼印兔那麼麼寫(三十二)突瑟吒質多(三十三)阿末",
    "X12n0272_007:0060c20": "怛唎質多(三十四)烏闍訶囉(三十五)伽婆訶囉(三十六)嚧地",
    "X12n0272_007:0060c21": "囉訶囉(三十七)婆娑訶囉(三十八)摩闍訶囉(三十九)闍多訶",
    "X12n0272_007:0060c22": "囉(四十)視毖多訶囉(四十一)跋略夜訶囉(四十二)乾陀訶囉",
    "X12n0272_007:0060c23": "(四十三)布史波訶囉(四十四)頗囉訶囉(四十五)婆寫訶囉(四十",
    "X12n0272_007:0060c24": "六)般波質多(四十七)突瑟吒質多(四十八)嘮陀囉質多(四十",
    "X12n0272_007:0061a01": "九)藥叉揭囉訶(五十)囉剎娑揭囉訶(五十一)閉[口*(隸木+上)]多揭囉",
    "X12n0272_007:0061a02": "訶(五十二)毗舍遮揭囉訶(五十三)部多揭囉訶(五十四)鳩槃",
    "X12n0272_007:0061a03": "茶揭囉訶(五十五)悉乾陀揭囉訶(五十六)烏怛摩陀揭囉",
    "X12n0272_007:0061a04": "訶(五十七)車夜揭囉訶(五十八)阿播薩摩囉揭囉訶(五十九)",
    "X12n0272_007:0061a05": "宅袪革茶耆尼揭囉訶(六十)唎佛帝揭囉訶(六十一)闍彌",
    "X12n0272_007:0061a06": "迦揭囉訶(六十二)舍俱尼揭囉訶(六十三)姥陀囉難地迦",
    "X12n0272_007:0061a07": "揭囉訶(六十四)阿藍婆揭囉訶(六十五)乾度波尼揭囉訶",
    "X12n0272_007:0061a08": "(六十六)什伐囉堙迦醯迦(六十七)墜帝藥迦(六十八)怛隷帝",
    "X12n0272_007:0061a09": "藥迦(六十九)者突託迦(七十)昵提什伐囉毖釤摩什伐囉",
    "X12n0272_007:0061a10": "(七十一)薄底迦(七十二)鼻底迦(七十三)室隷瑟蜜迦(七十四)娑",
    "X12n0272_007:0061a11": "你般帝迦(七十五)薩婆什伐囉(七十六)室嚧吉帝(七十七)末",
    "X12n0272_007:0061a12": "陀鞞達嚧制劒(七十八)阿綺嚧鉗(七十九)目佉嚧鉗(八十)羯",
    "X12n0272_007:0061a13": "唎突嚧鉗(八十一)揭囉訶揭藍(八十二)羯拏輸藍(八十三)憚",
    "X12n0272_007:0061a14": "多輸藍(八十四)迄唎夜輸藍(八十五)末麼輸藍(八十六)跋唎",
    "X12n0272_007:0061a15": "室婆輸藍(八十七)毖栗瑟吒輸藍(八十八)烏陀囉輸藍(八十",
    "X12n0272_007:0061a16": "九)羯知輸藍(九十)跋悉帝輸藍(九十一)鄔嚧輸藍(九十二)常",
    "X12n0272_007:0061a17": "伽輸藍(九十三)喝悉多輸藍(九十四)跋陀輸藍(九十五)娑房",
    "X12n0272_007:0061a18": "盎伽般囉丈伽輸藍(九十六)部多毖跢茶(九十七)茶耆尼",
    "X12n0272_007:0061a19": "什婆囉(九十八)陀突嚧迦建咄嚧吉知婆路多毗(九十九)",
    "X12n0272_007:0061a20": "薩般嚧訶凌伽(四百)輸沙怛囉娑那羯囉(四百一)毗沙喻",
    "X12n0272_007:0061a21": "迦(二)阿耆尼烏陀迦(三)末囉鞞囉建哆囉(四)阿迦囉",
    "X12n0272_007:0061a22": "蜜唎咄怛斂部迦(五)地唎剌吒(六)毖唎瑟質迦(七)薩",
    "X12n0272_007:0061a23": "婆那俱囉(八)肆引伽弊揭囉唎藥叉怛囉芻(九)末囉",
    "X12n0272_007:0061a24": "視吠帝釤婆鞞釤(十)悉怛多鉢怛囉(十一)摩訶跋闍嚧",
    "X12n0272_007:0061b01": "瑟尼釤(十二)摩訶般賴丈耆藍(十三)夜波突陀舍喻闍那",
    "X12n0272_007:0061b02": "(十四)辮怛隷拏(十五)毗陀耶槃曇迦嚧彌(十六)帝殊槃曇迦",
    "X12n0272_007:0061b03": "嚧彌(十七)般囉毗陀槃曇迦嚧彌(十八)哆姪他(十九)唵(二十)阿",
    "X12n0272_007:0061b04": "那隷(二十一)毗舍提(二十二)鞞囉跋闍囉陀唎(二十三)槃陀",
    "X12n0272_007:0061b05": "槃陀你(二十四)跋闍囉謗尼泮(二十五)虎[合*牛]都嚧甕泮(二十",
    "X12n0272_007:0061b06": "六)莎婆訶(四百二十七)",
    "X12n0272_007:0061b07": "阿難是佛頂光聚悉怛多般怛囉祕密伽陀微妙章",
    "X12n0272_007:0061b08": "句出生十方一切諸佛十方如來因此呪心得成無",
    "X12n0272_007:0061b09": "上正徧知覺十方如來執此呪心降伏諸魔制諸外",
    "X12n0272_007:0061b10": "道十方如來乘此呪心坐寶蓮華應微塵國十方如",
    "X12n0272_007:0061b11": "來含此呪心於微塵國轉大法輪十方如來持此呪",
    "X12n0272_007:0061b12": "心能於十方摩頂授記自果未成亦於十方蒙佛授",
    "X12n0272_007:0061b13": "記十方如來依此呪心能於十方拔濟羣苦所謂地",
    "X12n0272_007:0061b14": "獄餓鬼畜生盲聾瘖瘂怨憎會苦愛別離苦求不得",
    "X12n0272_007:0061b15": "苦五陰熾盛大小諸橫同時解脫賊難兵難王難獄",
    "X12n0272_007:0061b16": "難風火水難饑渴貧窮應念消散十方如來隨此呪",
    "X12n0272_007:0061b17": "心能於十方事善知識四威儀中供養如意恒沙如",
    "X12n0272_007:0061b18": "來會中推為大法王子十方如來行此呪心能於十",
    "X12n0272_007:0061b19": "方攝受親因令諸小乘聞祕密藏不生驚怖十方如",
    "X12n0272_007:0061b20": "來誦此呪心成無上覺坐菩提樹入大涅槃十方如",
    "X12n0272_007:0061b21": "來傳此呪心於滅度後付佛法事究竟住持嚴淨戒",
    "X12n0272_007:0061b22": "律悉得清淨若我說是佛頂光聚般怛囉呪從旦至",
    "X12n0272_007:0061b23": "暮音聲相聯字句中間亦不重疊經恒沙劫終不能",
    "X12n0272_007:0061b24": "盡亦說此呪名如來頂汝等有學未盡輪迴發心至",
    "X12n0272_007:0061c01": "誠取阿羅漢不持此呪而坐道場令其身心遠諸魔",
    "X12n0272_007:0061c02": "事無有是處。",
    "X12n0272_007:0061c03": "論曰世尊意若曰治宿習之要無如精進雖食雖",
    "X12n0272_007:0061c04": "睡不忘集眾功德之香熟諸方便之智蜜眾香之",
    "X12n0272_007:0061c05": "聚也酥乳酪之妙者於蜜言五者五聚之數於酥",
    "X12n0272_007:0061c06": "言三者三成之數故曰每以食時若在中夜取蜜",
    "X12n0272_007:0061c07": "半升用酥三合也兜樓婆香赤色香沈水之麤者",
    "X12n0272_007:0061c08": "彌勒曰當觀法光明能治三種黑暗猶不如實知",
    "X12n0272_007:0061c09": "諸法故於去來今多生疑惑於佛法等亦復如是",
    "X12n0272_007:0061c10": "又曰睡當累足作光明想然觀法光明作光明想",
    "X12n0272_007:0061c11": "治惑習之方便非真知見也以兜樓婆香煎水沐",
    "X12n0272_007:0061c12": "浴其炭以觀與作非一切妙行自然在現行故但",
    "X12n0272_007:0061c13": "是建立道場精進之力致之耳然令猛熾者觀法",
    "X12n0272_007:0061c14": "光明作光明想也功德之香已集方便之智已熟",
    "X12n0272_007:0061c15": "則法光明與光明想棄矣故曰投是酥蜜於燄爐",
    "X12n0272_007:0061c16": "內燒令烟盡也寶積曰爾時世尊告無邊慧菩薩",
    "X12n0272_007:0061c17": "摩訶薩言無邊慧有諸菩薩法光明門而能出生",
    "X12n0272_007:0061c18": "諸法理趣善巧方便亦能出生一切法印能入一",
    "X12n0272_007:0061c19": "切法印之門於一切法所應作者能了能入於法",
    "X12n0272_007:0061c20": "光明能得能說以法光明隨順趣入諸法明門何",
    "X12n0272_007:0061c21": "者名為諸法光明門而能出生善巧光明謂能了",
    "X12n0272_007:0061c22": "知異名教門祕密教門異名事門攝取事門諸差",
    "X12n0272_007:0061c23": "別門云何於此而得了知乃能出生三昧之門一",
    "X12n0272_007:0061c24": "切法門理趣之門入於一義能隨解了諸法光明",
    "X12n0272_007:0062a01": "盧舍那報佛也釋迦寂默也彌勒慈也阿閦東方",
    "X12n0272_007:0062a02": "佛也彌陀西方佛也觀世音悲也金剛藏智也東",
    "X12n0272_007:0062a03": "方煩動惑也而金剛藏摧壞之西方肅殺苦惱也",
    "X12n0272_007:0062a04": "而觀世音拯救之至於釋迦則寂然視其煩動至",
    "X12n0272_007:0062a05": "於彌勒則以慈視其苦惱此道場主也惑習之本",
    "X12n0272_007:0062a06": "婬機是己苦惱之原貪欲是己言帝釋梵王烏芻",
    "X12n0272_007:0062a07": "瑟摩者梵王以欲心明悟不犯欲塵便同於佛獨",
    "X12n0272_007:0062a08": "覺緣覺聲聞名解脫者也烏芻瑟摩以能觀婬心",
    "X12n0272_007:0062a09": "成智慧火登無上覺者也不然何獨敘是兩聖者",
    "X12n0272_007:0062a10": "於五佛二菩薩之次乎陀羅尼集經壇場法有藍",
    "X12n0272_007:0062a11": "迦軍茶利座孔雀明王經有藍地迦羅剎也有大",
    "X12n0272_007:0062a12": "神力具大光明藍地迦葢即藍毗迦也蘇悉地經",
    "X12n0272_007:0062a13": "有忿怒軍茶利者當是此聖者也佛頂輪王經有",
    "X12n0272_007:0062a14": "毗俱胝菩薩又陀羅尼經有軍茶利菩薩又毗盧",
    "X12n0272_007:0062a15": "遮那神變經曰右邊毗俱胝手垂數珠鬘三目持",
    "X12n0272_007:0062a16": "髮髻尊形猶皓素圓光色無比所謂毗俱胝當是",
    "X12n0272_007:0062a17": "此聖者也頻那夜迦障礙神也問曰至誠誦呪而",
    "X12n0272_007:0062a18": "十方佛果有出現者乎曰晉有僧曇翼者住江寧",
    "X12n0272_007:0062a19": "長干寺精勤求舍利以金瓶置齋几日夕禮之忽",
    "X12n0272_007:0062a20": "夜光出瓶中五色一室如晝又加精進求瑞像日",
    "X12n0272_007:0062a21": "夕向十方禮曰像滿虗空願早感應太元十九年",
    "X12n0272_007:0062a22": "二月八日忽光發城北白馬寺僧往見像欲舉之",
    "X12n0272_007:0062a23": "不可翼後至曰此阿育王像降我也即舉之冷然",
    "X12n0272_007:0062a24": "而脇旁有行字譯之曰某年月日阿育主造以翼",
    "X12n0272_007:0062b01": "款誠可以驗諸如來必我摩頂也。",
    "X12n0272_007:0062b02": "阿難若諸世界隨所國土所有眾生隨國所生樺皮",
    "X12n0272_007:0062b03": "貝葉紙素白[疊*毛]書寫此呪貯於香囊是人心昏未能",
    "X12n0272_007:0062b04": "誦憶或帶身上或書宅中當知是人盡其生年一切",
    "X12n0272_007:0062b05": "諸毒所不能害。",
    "X12n0272_007:0062b06": "阿難我今為汝更說此呪救護世間得大無畏成就",
    "X12n0272_007:0062b07": "眾生出世間智若我滅後末世眾生有能自誦若教",
    "X12n0272_007:0062b08": "他誦當知如是誦持眾生火不能燒水不能溺大毒",
    "X12n0272_007:0062b09": "小毒所不能害如是乃至龍天鬼神精祇魔魅所有",
    "X12n0272_007:0062b10": "惡呪皆不能著心得正受一切呪詛厭蠱毒藥金毒",
    "X12n0272_007:0062b11": "銀毒草木蟲蛇萬物毒氣入此人口成甘露味一切",
    "X12n0272_007:0062b12": "惡星并諸鬼神磣心毒人於如是人不能起惡毗那",
    "X12n0272_007:0062b13": "夜迦諸惡鬼王并其眷屬皆領深恩常加守護阿難",
    "X12n0272_007:0062b14": "當知是呪常有八萬四千那由他恒河沙俱胝金剛",
    "X12n0272_007:0062b15": "藏王菩薩種族一一皆有諸金剛眾而為眷屬晝夜",
    "X12n0272_007:0062b16": "隨侍設有眾生於散亂心非三摩地心憶口持是金",
    "X12n0272_007:0062b17": "剛王常隨從彼諸善男子何況決定菩提心者此諸",
    "X12n0272_007:0062b18": "金剛菩薩藏王精心陰速發彼神識是人應時心能",
    "X12n0272_007:0062b19": "記憶八萬四千恒河沙劫周徧了知得無疑惑從第",
    "X12n0272_007:0062b20": "一劫乃至後身生生不生藥叉羅剎及富單那迦吒",
    "X12n0272_007:0062b21": "富單那鳩槃茶毗舍遮等并諸餓鬼有形無形有想",
    "X12n0272_007:0062b22": "無想如是惡處是善男子若讀若誦若書若寫若帶",
    "X12n0272_007:0062b23": "若藏諸色供養劫劫不生貧窮下賤不可樂處此諸",
    "X12n0272_007:0062b24": "眾生縱其自身不作福業十方如來所有功德悉與",
    "X12n0272_007:0062c01": "此人由是得於恒河沙阿僧祇不可說不可說劫常",
    "X12n0272_007:0062c02": "與諸佛同生一處無量功德如惡叉聚同處熏修永",
    "X12n0272_007:0062c03": "無分散是故能令破戒之人戒根清淨未得戒者令",
    "X12n0272_007:0062c04": "其得戒未精進者令得精進無智慧者令得智慧不",
    "X12n0272_007:0062c05": "清淨者速得清淨不持齋戒自成齋戒阿難是善男",
    "X12n0272_007:0062c06": "子持此呪時設犯禁戒於未受時持呪之後眾破戒",
    "X12n0272_007:0062c07": "罪無問輕重一時消滅縱經飲酒食噉五辛種種不",
    "X12n0272_007:0062c08": "淨一切諸佛菩薩金剛天仙鬼神不將為過設著不",
    "X12n0272_007:0062c09": "淨破弊衣服一行一住悉同清淨縱不作壇不入道",
    "X12n0272_007:0062c10": "場亦不行道誦持此呪還同入壇行道功德無有異",
    "X12n0272_007:0062c11": "也若造五逆無間重罪及諸比丘比丘尼四棄八棄",
    "X12n0272_007:0062c12": "誦此呪已如是重業猶如猛風吹散沙聚悉皆滅除",
    "X12n0272_007:0062c13": "更無毫髮阿難若有眾生從無量無數劫來所有一",
    "X12n0272_007:0062c14": "切輕重罪障從前世來未及懺悔若能讀誦書寫此",
    "X12n0272_007:0062c15": "呪身上帶持若安住處莊宅園舘如是積業猶湯消",
    "X12n0272_007:0062c16": "雪不久皆得悟無生忍復次阿難若有女人未生男",
    "X12n0272_007:0062c17": "女欲求孕者若能至心憶念斯呪或能身上帶此悉",
    "X12n0272_007:0062c18": "怛多般怛囉者便生福德智慧男女求長命者即得",
    "X12n0272_007:0062c19": "長命欲求果報速圓滿者速得圓滿身命色力亦復",
    "X12n0272_007:0062c20": "如是命終之後隨願往生十方國土必定不生邊地",
    "X12n0272_007:0062c21": "下賤何況雜形阿難若諸國土州縣聚落飢荒疫癘",
    "X12n0272_007:0062c22": "或復刀兵賊難鬬諍兼餘一切厄難之地寫此神呪",
    "X12n0272_007:0062c23": "安城四門并諸支提或脫闍上令其國土所有眾生",
    "X12n0272_007:0062c24": "奉迎斯呪禮拜恭敬一心供養令其人民各各身佩",
    "X12n0272_007:0063a01": "或各各安所居宅地一切災厄悉皆消滅。",
    "X12n0272_007:0063a02": "阿難在在處處國土眾生隨有此呪天龍歡喜風雨",
    "X12n0272_007:0063a03": "順時五穀豐殷兆庶安樂亦復能鎮一切惡星隨方",
    "X12n0272_007:0063a04": "變恠災障不起人無橫夭杻械枷鎻不著其身晝夜",
    "X12n0272_007:0063a05": "安眠常無惡夢阿難是娑婆界有八萬四千災變惡",
    "X12n0272_007:0063a06": "星二十八大惡星而為上首復有八大惡星以為其",
    "X12n0272_007:0063a07": "主作種種形出現世時能生眾生種種災異有此呪",
    "X12n0272_007:0063a08": "地悉皆消滅十二由旬成結界地諸惡災祥永不能",
    "X12n0272_007:0063a09": "入是故如來宣示此呪於未來世保護初學諸修行",
    "X12n0272_007:0063a10": "者入三摩地身心泰然得大安隱更無一切諸魔鬼",
    "X12n0272_007:0063a11": "神及無始來冤橫宿殃舊業陳債來相惱害汝及眾",
    "X12n0272_007:0063a12": "中諸有學人及未來世諸修行者依我壇場如法持",
    "X12n0272_007:0063a13": "戒所受戒主逢清淨僧於此呪心不生疑悔是善男",
    "X12n0272_007:0063a14": "子於此父母所生之身不得心通十方如來便為妄",
    "X12n0272_007:0063a15": "語說是語已會中無量百千金剛一時佛前合掌頂",
    "X12n0272_007:0063a16": "禮而白佛言如佛所說我當誠心保護如是修菩提",
    "X12n0272_007:0063a17": "者。",
    "X12n0272_007:0063a18": "爾時梵王并天帝釋四天大王亦於佛前同時頂禮",
    "X12n0272_007:0063a19": "而白佛言審有如是修學善人我當盡心至誠保護",
    "X12n0272_007:0063a20": "令其一生所作如願復有無量藥义大將諸羅剎王",
    "X12n0272_007:0063a21": "富單那王鳩槃茶王毗舍遮王頻那夜迦諸大鬼王",
    "X12n0272_007:0063a22": "及諸鬼帥亦於佛前合掌頂禮而白佛言我亦誓願",
    "X12n0272_007:0063a23": "護持是人令菩提心速得圓滿復有無量日月天子",
    "X12n0272_007:0063a24": "風師雨師雲師雷師并電伯等年歲巡官諸星眷屬",
    "X12n0272_007:0063b01": "亦於會中頂禮佛足而白佛言我亦保護是修行人",
    "X12n0272_007:0063b02": "安立道場得無所畏復有無量山神海神一切土地",
    "X12n0272_007:0063b03": "水陸空行萬物精祇并風神王無色界天於如來前",
    "X12n0272_007:0063b04": "同時稽首而白佛言我亦保護是修行人得成菩提",
    "X12n0272_007:0063b05": "永無魔事爾時八萬四千那由他恒河沙俱胝金剛",
    "X12n0272_007:0063b06": "藏王菩薩在大會中即從座起頂禮佛足而白佛言",
    "X12n0272_007:0063b07": "世尊如我等輩所修功業久成菩提不取涅槃常隨",
    "X12n0272_007:0063b08": "此呪救護末世修三摩提正修行者世尊如是修心",
    "X12n0272_007:0063b09": "求正定人若在道場及餘經行乃至散心遊戲聚落",
    "X12n0272_007:0063b10": "我等徒眾常當隨從侍衛此人縱令魔王大自在天",
    "X12n0272_007:0063b11": "求其方便終不可得諸小鬼神去此善人十由旬外",
    "X12n0272_007:0063b12": "除彼發心樂修禪者世尊如是惡魔若魔眷屬欲來",
    "X12n0272_007:0063b13": "侵擾是善人者我以寶杵殞碎其首猶如微塵恒令",
    "X12n0272_007:0063b14": "此人所作如願。",
    "X12n0272_007:0063b15": "論曰譯經法有種種如阿耨多羅三藐三菩提此",
    "X12n0272_007:0063b16": "云無上正等正覺不譯者以有餘義未盡故耳如",
    "X12n0272_007:0063b17": "婆伽婆此云佛而具六義此言誦呪之力乃至天",
    "X12n0272_007:0063b18": "龍鬼神精祇魔魅所有惡呪皆不能著心得正受",
    "X12n0272_007:0063b19": "而釋者曰正受三昧也三昧此云正定乃是正定",
    "X12n0272_007:0063b20": "中而曰正受者所受境界非也三昧正受葢二義",
    "X12n0272_007:0063b21": "圓覺經曰入於神通大光明藏三昧正受又寶積",
    "X12n0272_007:0063b22": "經曰三昧及正受於此邪不能侵是謂正受迦吒",
    "X12n0272_007:0063b23": "葢竭吒富單那此云奇臭鬼前敘道場修行法式",
    "X12n0272_007:0063b24": "精切微妙葢入大涅槃城之轍也學者其宜勉之",
    "X12n0272_007:0063c01": "若云有能讀誦書寫帶藏供養者乃至不作壇不",
    "X12n0272_007:0063c02": "入道場亦不行道還同入壇行道功德無異則世",
    "X12n0272_007:0063c03": "尊大慈恐聞者復陷如言執不知方便智故耳支",
    "X12n0272_007:0063c04": "提此云可供養處又繙靈廟脫闍此云幢。補曰",
    "X12n0272_007:0063c05": "無盡曰諸惡者非凶惡之惡乃成惡之惡也天象",
    "X12n0272_007:0063c06": "皆稟四大五行精氣留礙而不圓通非若佛具慈",
    "X12n0272_007:0063c07": "悲有違其性則災應之以類相感故也不仁則木",
    "X12n0272_007:0063c08": "罰之不禮則火罰之不義則金罰之他皆效此有",
    "X12n0272_007:0063c09": "此呪處災不作也災祥者即不祥也。",
    "X12n0272_007:0063c10": "阿難即從座起頂禮佛足而白佛言我輩愚鈍好為",
    "X12n0272_007:0063c11": "多聞於諸漏心未求出離蒙佛慈誨得正熏修身心",
    "X12n0272_007:0063c12": "快然獲大饒益世尊如是修證佛三摩提未到涅槃",
    "X12n0272_007:0063c13": "云何名為乾慧之地四十四心至何漸次得修行目",
    "X12n0272_007:0063c14": "詣何方所名入地中云何名為等覺菩薩作是語已",
    "X12n0272_007:0063c15": "五體投地大眾一心竚佛慈音瞪矒瞻仰。",
    "X12n0272_007:0063c16": "爾時世尊讚阿難言善哉善哉汝等乃能普為大眾",
    "X12n0272_007:0063c17": "及諸末世一切眾生修三摩提求大乘者從於凡夫",
    "X12n0272_007:0063c18": "終大涅槃懸示無上正修行路汝今諦聽當為汝說",
    "X12n0272_007:0063c19": "阿難大眾合掌刳心默然受教。",
    "X12n0272_007:0063c20": "論曰涅槃諸佛極果也乾慧初因也乾慧如江發",
    "X12n0272_007:0063c21": "岷山其流濫觴至入十地如江至楚國萬孤並流",
    "X12n0272_007:0063c22": "也涅槃如已至大海具百川味他經皆始於信心",
    "X12n0272_007:0063c23": "立十信自十信有十住自十住起十行自十行成",
    "X12n0272_007:0063c24": "十回向自十回向即入十地十地之後立等覺乃",
    "X12n0272_007:0064a01": "及妙覺此經以精進策發欲令凡夫現護如善財",
    "X12n0272_007:0064a02": "一生成道龍女八歲成佛於凡夫中分三漸次乃",
    "X12n0272_007:0064a03": "如乾慧初心方起十信心至十迴向之終又加四",
    "X12n0272_007:0064a04": "種如行方入十地至等覺矣又加金剛乾慧地方",
    "X12n0272_007:0064a05": "證妙覺也故不言劫量久近但曰從於凡夫終大",
    "X12n0272_007:0064a06": "涅槃懸示無上正修行路也。",
    "X12n0272_007:0064a07": "佛言阿難當知妙性圓明離諸名相本來無有世界",
    "X12n0272_007:0064a08": "眾生因妄有生因生有滅生滅名妄滅妄名真是稱",
    "X12n0272_007:0064a09": "如來無上菩提及大涅槃二轉依號。",
    "X12n0272_007:0064a10": "論曰馬鳴曰以不如實知真如法一故不覺心動",
    "X12n0272_007:0064a11": "而有於念念即生相生即滅相故曰因妄有生因",
    "X12n0272_007:0064a12": "生有滅生滅名妄也若能如實了知真如法一則",
    "X12n0272_007:0064a13": "妄本無有如人依方故迷迷無自相謂東為西方",
    "X12n0272_007:0064a14": "實不轉若其開悟西無所有眾生亦爾無明迷故",
    "X12n0272_007:0064a15": "謂心為動而實不動若知動心即不生滅即得入",
    "X12n0272_007:0064a16": "於真如之門故曰滅妄名真然內則真如熏習之",
    "X12n0272_007:0064a17": "力有猛劣外則眾生外緣之力有差別故世尊號",
    "X12n0272_007:0064a18": "為醫王隨病授藥故有地位漸頓也楞伽經曰分",
    "X12n0272_007:0064a19": "別爾炎識滅名為涅槃又曰證自智境界轉所依",
    "X12n0272_007:0064a20": "藏識為大涅槃大涅槃與無上菩提譬之如聞與",
    "X12n0272_007:0064a21": "聲非一非異也以轉迷名覺故曰無上菩提以轉",
    "X12n0272_007:0064a22": "有名無名大涅槃二轉依者一轉染得淨二轉迷",
    "X12n0272_007:0064a23": "得悟菩提是生得謂二障障不生故今斷障得名",
    "X12n0272_007:0064a24": "生涅槃名顯得本性清淨客塵翳故今斷而彼顯",
    "X12n0272_007:0064b01": "名為顯得然轉位有六第一損力益能轉謂初二",
    "X12n0272_007:0064b02": "位以勝解慙愧力損本識中染種勢力益淨種功",
    "X12n0272_007:0064b03": "能漸伏現行亦名轉依也第二通達轉由見道達",
    "X12n0272_007:0064b04": "真力斷二障麤證一分真實轉依也第三修習轉",
    "X12n0272_007:0064b05": "謂地地漸斷俱生證真轉依也第四果滿轉謂究",
    "X12n0272_007:0064b06": "竟位以金剛定永斷一切麤重頓證佛果圓滿轉",
    "X12n0272_007:0064b07": "依也第五下劣轉謂二乘厭苦欣寂證真擇滅無",
    "X12n0272_007:0064b08": "勝堪能故第六廣大轉謂大乘位俱無欣厭通達",
    "X12n0272_007:0064b09": "二空雙斷二障頓證無上菩提有勝堪能故。",
    "X12n0272_007:0064b10": "阿難汝今欲修真三摩地直詣如來大涅槃者先當",
    "X12n0272_007:0064b11": "識此眾生世界二顛倒因顛倒不生斯則如來真三",
    "X12n0272_007:0064b12": "摩地阿難云何名為眾生顛倒阿難由性明心性明",
    "X12n0272_007:0064b13": "圓故因明發性性妄見生從畢竟無成究竟有此有",
    "X12n0272_007:0064b14": "所有非因所因住所住相了無根本本此無住建立",
    "X12n0272_007:0064b15": "世界及諸眾生迷本圓明是生虗妄妄性無體非有",
    "X12n0272_007:0064b16": "所依。",
    "X12n0272_007:0064b17": "補云無盡於此下刪去將欲復真至非心非法七",
    "X12n0272_007:0064b18": "句計二十八字不知上五句是遣前生滅名妄滅",
    "X12n0272_007:0064b19": "妄名真之謂亦是如來不得已而言之下二句是",
    "X12n0272_007:0064b20": "生起展轉發生之詞若刪之則旨意不續言非因",
    "X12n0272_007:0064b21": "者即前文云既稱為妄云何有因也所因者即自",
    "X12n0272_007:0064b22": "諸妄想展轉相因也。",
    "X12n0272_007:0064b23": "將欲復真欲真已非真真如性非真求復宛成非相",
    "X12n0272_007:0064b24": "非生非住非心非法。",
    "X12n0272_007:0064c01": "論曰欲修真三摩地乃至非生非住非心非法處",
    "X12n0272_007:0064c02": "葢是世尊適今為富樓那說明妄非他覺明為咎",
    "X12n0272_007:0064c03": "眾生世界業果三支習氣此離即離非是即非即",
    "X12n0272_007:0064c04": "之義之略也問曰既已為富樓那詳言之矣至此",
    "X12n0272_007:0064c05": "未答十信十住十行十回向煖頂忍世第一四十",
    "X12n0272_007:0064c06": "四心行相而先舉前義之略何意哉曰有病則有",
    "X12n0272_007:0064c07": "藥眾生病也諸行位修證之法藥也故先具病源",
    "X12n0272_007:0064c08": "乃施劑藥如易鼎卦曰鼎者象也又曰火木鼎鼎",
    "X12n0272_007:0064c09": "足分其下耳分其上加覆焉而其中實鼎之象也",
    "X12n0272_007:0064c10": "然鼎待水火乃有烹飪之事四十四心者鼎如之",
    "X12n0272_007:0064c11": "眾生者水火如之言非生非住非心非法者前義",
    "X12n0272_007:0064c12": "之異稱前義曰離即者非生也離非者又令勿住",
    "X12n0272_007:0064c13": "離故也故又曰非住是即者非心也非即者又令",
    "X12n0272_007:0064c14": "勿住非故也故又曰非法也。補曰真真如性離",
    "X12n0272_007:0064c15": "乎真妄二途若欲棄妄而復真不唯真不可復遂",
    "X12n0272_007:0064c16": "宛然成非相矣如明妄非他覺明為咎也故次列",
    "X12n0272_007:0064c17": "四非示其非相之因起其發生之業也寂音以前",
    "X12n0272_007:0064c18": "義離即離非是即非即疊遣非生非住等句於下",
    "X12n0272_007:0064c19": "文亦有所不續故無取焉。",
    "X12n0272_007:0064c20": "展轉發生生力發明熏以成業同業相感因有感業",
    "X12n0272_007:0064c21": "相滅相生由是故有眾生顛倒。",
    "X12n0272_007:0064c22": "阿難云何名為世界顛倒是有所有分段妄生因此",
    "X12n0272_007:0064c23": "界立非因所因無住所住遷流不住因此世成三世",
    "X12n0272_007:0064c24": "四方和合相涉變化眾生成十二類。",
    "X12n0272_007:0065a01": "補曰淨覺曰第四卷方世相涉加流變三疊者彼",
    "X12n0272_007:0065a02": "對依報顯於正報六根功德各千二百也此中相",
    "X12n0272_007:0065a03": "涉以依從正明世界顛倒立十二類生也既前云",
    "X12n0272_007:0065a04": "功德而此云顛倒古師用此釋前三疊者其可得",
    "X12n0272_007:0065a05": "乎言分段妄生非因所因及無住所住遷流不住",
    "X12n0272_007:0065a06": "者此總明四非之妄生妄住妄心妄法之義也。",
    "X12n0272_007:0065a07": "是故世界因動有聲因聲有色因色有香因香有觸",
    "X12n0272_007:0065a08": "因觸有味因味知法六亂妄想成業性故十二區分",
    "X12n0272_007:0065a09": "由此輪轉是故世間聲香味觸窮十二變為一旋復。",
    "X12n0272_007:0065a10": "補曰六根六塵為十二區分根境總結為十二變",
    "X12n0272_007:0065a11": "窮十二變為一旋復是知眾生業果相續循環三",
    "X12n0272_007:0065a12": "界未有休息由顛倒之相故也。",
    "X12n0272_007:0065a13": "乘此輪轉顛倒相故是有世界卵生胎生濕生化生",
    "X12n0272_007:0065a14": "有色無色有想無想若非有色若非無色若非有想",
    "X12n0272_007:0065a15": "若非無想。",
    "X12n0272_007:0065a16": "補曰瑜伽論曰依[穀-禾+卵]而起曰卵生含藏而出曰胎",
    "X12n0272_007:0065a17": "生假潤而興曰濕生無而忽有曰化生如是四生",
    "X12n0272_007:0065a18": "由內心思業為因外[穀-禾+卵]胎藏濕潤為緣約藉緣多",
    "X12n0272_007:0065a19": "少而成次第卵生具四是以先之胎生具三濕生",
    "X12n0272_007:0065a20": "具二化生唯一也。",
    "X12n0272_007:0065a21": "阿難由因世界虗妄輪迴動顛倒故和合氣成八萬",
    "X12n0272_007:0065a22": "四千飛沈亂想如是故有卵羯邏藍流轉國土魚鳥",
    "X12n0272_007:0065a23": "龜蛇其類充塞。",
    "X12n0272_007:0065a24": "由因世界雜染輪迴欲顛倒故和合滋成八萬四千",
    "X12n0272_007:0065b01": "橫竪亂想如是故有胎遏蒲曇流轉國土人畜龍仙",
    "X12n0272_007:0065b02": "其類充塞。",
    "X12n0272_007:0065b03": "由因世界執著輪迴趣顛倒故和合煖成八萬四千",
    "X12n0272_007:0065b04": "翻覆亂想如是故有濕相蔽尸流轉國土含蠢蠕動",
    "X12n0272_007:0065b05": "其類充塞。",
    "X12n0272_007:0065b06": "由因世界變易輪迴假顛倒故和合觸成八萬四千",
    "X12n0272_007:0065b07": "新故亂想如是故有化相羯南流轉國土轉蛻飛行",
    "X12n0272_007:0065b08": "其類充塞。",
    "X12n0272_007:0065b09": "由因世界留礙輪迴障顛倒故和合著成八萬四千",
    "X12n0272_007:0065b10": "精曜亂想如是故有色相羯南流轉國土休咎精明",
    "X12n0272_007:0065b11": "其類充塞。",
    "X12n0272_007:0065b12": "由因世界消散輪迴惑顛倒故和合暗成八萬四千",
    "X12n0272_007:0065b13": "陰隱亂想如是故有無色羯南流轉國土空散消沈",
    "X12n0272_007:0065b14": "其類充塞。",
    "X12n0272_007:0065b15": "由因世界罔象輪迴影顛倒故和合憶成八萬四千",
    "X12n0272_007:0065b16": "潛結亂想如是故有想相羯南流轉國土神鬼精靈",
    "X12n0272_007:0065b17": "其類充塞。",
    "X12n0272_007:0065b18": "由因世界愚鈍輪迴癡顛倒故和合頑成八萬四千",
    "X12n0272_007:0065b19": "枯槁亂想如是故有無想羯南流轉國土精神化為",
    "X12n0272_007:0065b20": "土木金石其類充塞。",
    "X12n0272_007:0065b21": "由因世界相待輪迴偽顛倒故和合染成八萬四千",
    "X12n0272_007:0065b22": "因依亂想如是故有非有色相成色羯南流輪國土",
    "X12n0272_007:0065b23": "諸水母等以蝦為目其類充塞。",
    "X12n0272_007:0065b24": "由因世界相引輪迴性顛倒故和合呪成八萬四千",
    "X12n0272_007:0065c01": "呼召亂想由是故有非無色相無色羯南流轉國土",
    "X12n0272_007:0065c02": "呪詛厭生其類充塞。",
    "X12n0272_007:0065c03": "由因世界合妄輪迴罔顛倒故和合異成八萬四千",
    "X12n0272_007:0065c04": "迴互亂想如是故有非有想相成想羯南流轉國土",
    "X12n0272_007:0065c05": "彼蒲盧等異質相成其類充塞。",
    "X12n0272_007:0065c06": "由因世界怨害輪迴殺顛倒故和合怪成八萬四千",
    "X12n0272_007:0065c07": "食父母想如是故有非無想相無想羯南流轉國土",
    "X12n0272_007:0065c08": "如土梟等附塊為兒及破鏡鳥以毒樹畢枹為其子",
    "X12n0272_007:0065c09": "子成父母皆遭其食其類充塞。",
    "X12n0272_007:0065c10": "補曰孤山曰按史記孝武本紀云祠黃帝用一梟",
    "X12n0272_007:0065c11": "破鏡孟康曰梟鳥名也食母破鏡食父黃帝欲絕",
    "X12n0272_007:0065c12": "其類使百物祠皆用之破鏡如貙而虎眼今云鳥",
    "X12n0272_007:0065c13": "者乃譯人之誤鳥字合作等字後人妄改耳愚曰",
    "X12n0272_007:0065c14": "孤山所議善則善矣然恐四土在禽鳥中別有此",
    "X12n0272_007:0065c15": "類若曰子成父母皆遭其食則土梟不獨食母破",
    "X12n0272_007:0065c16": "鏡不獨食父如[鳥*畢][鳥*羅]之屬夫復何疑。",
    "X12n0272_007:0065c17": "是名眾生十二種類。",
    "X12n0272_007:0065c18": "論曰羯邏藍此云凝滑遏蒲曇此云胞胎蔽尸此",
    "X12n0272_007:0065c19": "云軟肉羯南此云硬肉有想羯南者(其七)鬼神精靈",
    "X12n0272_007:0065c20": "有羯南也然但是想無想羯南者(其八)土木金石有",
    "X12n0272_007:0065c21": "羯南也但無想耳非有色有色羯南者(其九)水母等",
    "X12n0272_007:0065c22": "有色羯南然以蝦為目達彼色相非有色也非無",
    "X12n0272_007:0065c23": "色無色羯南者(其十)呪詛厭生無色羯南然亦能變",
    "X12n0272_007:0065c24": "現非無色也非有想有想羯南者(十一)如蒲盧等本",
    "X12n0272_007:0066a01": "自異類非如卵胎想中傳命非有想也其卒相成",
    "X12n0272_007:0066a02": "非無想也非無想無想羯南者(十二)如土梟等食父",
    "X12n0272_007:0066a03": "母非無想也然塊與毒果非有想也胎因情有故",
    "X12n0272_007:0066a04": "言雜染言欲言滋(其一)卵以想成故言虗妄言動言",
    "X12n0272_007:0066a05": "氣而已(其九)相待輪廻則假物者也故名為偽(其四)變",
    "X12n0272_007:0066a06": "易輪迴與變易生死為類而此非真故名為假然",
    "X12n0272_007:0066a07": "相待宜言假變易宜言偽或譯者誤也(其三)濕以合",
    "X12n0272_007:0066a08": "感故為執著濕待外煖化身觸而已(其五)精曜生於",
    "X12n0272_007:0066a09": "明明生於覺覺無住相而精曜有麗故名留礙障",
    "X12n0272_007:0066a10": "著(其八)土木金石有色無想空頑為因故癡顛倒(其六)",
    "X12n0272_007:0066a11": "空散消沈有想無色覺迷為因故惑顛倒(其七)神鬼",
    "X12n0272_007:0066a12": "精靈無實狀也故名罔象但有想念故名為憶國",
    "X12n0272_007:0066a13": "有亂象非人亦亂軍有勝兆非人亦勝故名為影",
    "X12n0272_007:0066a14": "(其十)相引輪迴非此有性彼亦能引故名為性(十一)合",
    "X12n0272_007:0066a15": "妄輪迴令彼類我以妄化妄故名為罔(十二)冤害輪",
    "X12n0272_007:0066a16": "迴非常理也故名為怪此皆古釋所不及而定林",
    "X12n0272_007:0066a17": "得於獨見者也蒲盧即蠮螉也。補曰僧慧印曰",
    "X12n0272_007:0066a18": "從十二類生迷真起妄若欲復真當須對治既是",
    "X12n0272_007:0066a19": "文勢未終安得過卷故無盡以第八卷首反妄歸",
    "X12n0272_007:0066a20": "真辯地住相總一百四十一行移過第七卷連接",
    "X12n0272_007:0066a21": "十二類後立三漸次從是漸修安立聖位乃至清",
    "X12n0272_007:0066a22": "淨修證漸次深入文殊已知因果尅周請問顯目",
    "X12n0272_007:0066a23": "佛說五名敕令奉持為第七卷終又曰本經七趣",
    "X12n0272_007:0066a24": "一獄二鬼三畜四人五仙六天七修羅無盡移五",
    "X12n0272_007:0066b01": "仙在修羅後庶幾人趣與天趣相續使十趣次第",
    "X12n0272_007:0066b02": "文有起盡了無間雜愚曰若謂文勢未終不得過",
    "X12n0272_007:0066b03": "卷者是大不然如華嚴世主妙嚴品有五卷世界",
    "X12n0272_007:0066b04": "品有三卷十迴向品有十一卷入法界品有二十",
    "X12n0272_007:0066b05": "一卷審如印言亦應接連并卷耳本經七趣既為",
    "X12n0272_007:0066b06": "定式何得移五仙在修羅後不知仙趣優於人劣",
    "X12n0272_007:0066b07": "於天盍次於人趣之後天趣之前也葢其學力之",
    "X12n0272_007:0066b08": "未至觀照之不深故惑其說餘不足辯。"
}