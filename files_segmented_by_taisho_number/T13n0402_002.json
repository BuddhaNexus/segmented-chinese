{
    "T13n0402_002:0541b02": "寶星陀羅尼經卷第二",
    "T13n0402_002:0541b04": "唐天竺三藏波羅頗蜜多羅譯",
    "T13n0402_002:0541b05": "2 本事品本事品第二",
    "T13n0402_002:0541b06": "時魔妓女及魔王諸子并其眷屬，白佛言：「希",
    "T13n0402_002:0541b07": "有，婆伽婆！我等今者志求如是相、如是乘、",
    "T13n0402_002:0541b08": "如是辯才智慧、如是神通大悲方便。希有，婆",
    "T13n0402_002:0541b09": "伽婆！具足如是智慧方便神通等法。婆伽婆！",
    "T13n0402_002:0541b10": "具足幾法能令菩薩摩訶薩遠離惡友，速得",
    "T13n0402_002:0541b11": "阿耨多羅三藐三菩提？」佛言：「善男子！若菩",
    "T13n0402_002:0541b12": "薩摩訶薩能具四法遠離惡友，速疾當得阿",
    "T13n0402_002:0541b13": "耨多羅三藐三菩提。何等為四？一者不取、二",
    "T13n0402_002:0541b14": "者不說、三者不見、四者空無分別。「善男子！",
    "T13n0402_002:0541b15": "云何不取？所謂不取一切法，無一法可得，不",
    "T13n0402_002:0541b16": "受不捨，不可非不可，不建立不念著，不分",
    "T13n0402_002:0541b17": "別非不分別。所謂行檀波羅蜜，不取檀波羅",
    "T13n0402_002:0541b18": "蜜果，不受不捨，不可非不可，不立不著，不",
    "T13n0402_002:0541b19": "分別非不分別，乃至行般若波羅蜜亦復如",
    "T13n0402_002:0541b20": "是，不分別非不分別。「復次，善男子！云何不",
    "T13n0402_002:0541b21": "說？所謂不說眾生可得，不說命者，不說壽",
    "T13n0402_002:0541b22": "者，不說人，不說眾生界可得，不說有意有",
    "T13n0402_002:0541b23": "所取，乃至不分別非不分別。「復次，善男子！云",
    "T13n0402_002:0541b24": "何不見？所謂不見色聲香味觸法，不取色聲",
    "T13n0402_002:0541b25": "香味觸法，乃至不分別非不分別。「復次，善男",
    "T13n0402_002:0541b26": "子！云何空無分別？所謂一切三世三界陰界",
    "T13n0402_002:0541b27": "入等因緣果報，所緣之法無起無依，無有生",
    "T13n0402_002:0541b28": "相不取不捨，乃至不分別非不分別。何以故？",
    "T13n0402_002:0541b29": "捨離一切行一切持一切身，及分別不分別",
    "T13n0402_002:0541c01": "故，一切智智相應不可得故，當如是行。所",
    "T13n0402_002:0541c02": "以者何？善男子！一切法及一切智，乃至無",
    "T13n0402_002:0541c03": "聲無相無字無願，無生無滅無體無著無緣",
    "T13n0402_002:0541c04": "無我，不可見寂靜，離相離念離滅，無闇無",
    "T13n0402_002:0541c05": "明無處所無境界，無根本無伴助，不可思不",
    "T13n0402_002:0541c06": "可量，無貪無慳無行無說，無深無淺無受無",
    "T13n0402_002:0541c07": "依，無識無取無影無一念頃，無分齊無所有",
    "T13n0402_002:0541c08": "畢竟無所有。何以故？一切智等猶如虛空，相",
    "T13n0402_002:0541c09": "應不可得故，不立相應，不取相應，不行相",
    "T13n0402_002:0541c10": "應，若相應若不相應，不分別非不分別，當",
    "T13n0402_002:0541c11": "如是行。「善男子！是名具足四法，能令菩薩摩",
    "T13n0402_002:0541c12": "訶薩遠離惡友，速疾當得阿耨多羅三藐三菩",
    "T13n0402_002:0541c13": "提。善男子！所有一切內外境界，若以一切",
    "T13n0402_002:0541c14": "智智觀察推求依持建立，著此二相以意分",
    "T13n0402_002:0541c15": "別，起二著故，彼便遠離一切智也。云何二",
    "T13n0402_002:0541c16": "相？若觀察入等，取立相二是名遠離一切智",
    "T13n0402_002:0541c17": "也。若取立行果是二分別。於諸眾生有取",
    "T13n0402_002:0541c18": "立相是二分別。開示施設語言之道，建立總",
    "T13n0402_002:0541c19": "持音聲之法，以智觀察是斷是常，是二分別。",
    "T13n0402_002:0541c20": "眾生壽命養育人丈夫，作使作想建立依持，",
    "T13n0402_002:0541c21": "是二分別。此彼所有建立籌量不建立籌量，",
    "T13n0402_002:0541c22": "是二分別。若以一切智智觀察三世，推求我",
    "T13n0402_002:0541c23": "作集業所作，彼此立取是二分別。若以分",
    "T13n0402_002:0541c24": "別有二相者，則不能得一切智也。「善男子！如",
    "T13n0402_002:0541c25": "寒求火而返取地，如渴求飲而返取火，如飢",
    "T13n0402_002:0541c26": "求食而返取石，如莊求華而返取衣，如薰求",
    "T13n0402_002:0541c27": "香而返取屍，如行求衣而返取垢，如塗求香",
    "T13n0402_002:0541c28": "而返取空；如是，如是！善男子！若行執著觀察",
    "T13n0402_002:0541c29": "是身取立相二，求一切智者，徒捐精進無",
    "T13n0402_002:0542a01": "道無果。」爾時，眾中有一菩薩名曰持智，從坐",
    "T13n0402_002:0542a02": "而起，於世尊前曲躬合掌，作如是言：「婆伽婆！",
    "T13n0402_002:0542a03": "若法不可說，彼不能得菩提？」佛言：「汝今當",
    "T13n0402_002:0542a04": "知，無得菩提，亦無菩提可說。善男子！諦聽！",
    "T13n0402_002:0542a05": "諦聽！汝問如是，如汝所樂，隨汝意說。若所有",
    "T13n0402_002:0542a06": "物，若一切智，有性有相有名字耶？」持智菩",
    "T13n0402_002:0542a07": "薩白佛言：「不也。婆伽婆！若有言說即墮常見，",
    "T13n0402_002:0542a08": "若無言說即墮斷見，乃至中道亦不可得。非",
    "T13n0402_002:0542a09": "有非無，不取不著，不生不壞，過阿僧祇不",
    "T13n0402_002:0542a10": "可量不可數，無闇無明，若如是觀乃得菩提。」",
    "T13n0402_002:0542a11": "電慧菩薩言：「婆伽婆！無來無去，如是善知，",
    "T13n0402_002:0542a12": "如是善入，乃得菩提。」",
    "T13n0402_002:0542a13": "毘盧遮那菩薩言：「如是，婆伽婆！法不到相非",
    "T13n0402_002:0542a14": "不到相，非得時非不得時，非作證非不作證，",
    "T13n0402_002:0542a15": "非滅非不滅，非三世非不三世，非三乘非不",
    "T13n0402_002:0542a16": "三乘，亦非行願合集稱量可得；如是知者，乃",
    "T13n0402_002:0542a17": "得菩提。」",
    "T13n0402_002:0542a18": "地慧菩薩言：「婆伽婆！若一切法，非三界非",
    "T13n0402_002:0542a19": "三結，非三明非三乘，非陰界入，非分別非",
    "T13n0402_002:0542a20": "不分別，非減非增無有合集；如是知已，乃得",
    "T13n0402_002:0542a21": "菩提。」",
    "T13n0402_002:0542a22": "金剛慧菩薩言：「凡夫法聖人法，學法無學",
    "T13n0402_002:0542a23": "法，聲聞法辟支佛法，非分別非不分別，亦非",
    "T13n0402_002:0542a24": "合集稱量之所能知；如是知者，乃得菩提。」",
    "T13n0402_002:0542a25": "堅慧菩薩言：「如如寂靜，如如觀察，不捨不住，",
    "T13n0402_002:0542a26": "乃得菩提。」",
    "T13n0402_002:0542a27": "寶手菩薩言：「若一切法不生不到不時，無分",
    "T13n0402_002:0542a28": "別相，乃得菩提。」",
    "T13n0402_002:0542a29": "不思議慧菩薩言：「若以觀察三界心計入在",
    "T13n0402_002:0542b01": "心，是名二心。如是二心觀察不可得者，以",
    "T13n0402_002:0542b02": "無所得，乃得菩提。」",
    "T13n0402_002:0542b03": "退怨菩薩言：「若一切法，無著、無貪、無捨、無礙、",
    "T13n0402_002:0542b04": "無願、無癡、無執、無放，乃得菩提。」",
    "T13n0402_002:0542b05": "蓮華藏菩薩言：「若罪福性等入是如法，深忍",
    "T13n0402_002:0542b06": "不著我我所作，非分別非不分別，如是觀者，",
    "T13n0402_002:0542b07": "乃得菩提。」",
    "T13n0402_002:0542b08": "月光菩薩言：「若觀一切法，聚散隨緣，無有自",
    "T13n0402_002:0542b09": "性，猶如水月；如是解已，乃得菩提。」",
    "T13n0402_002:0542b10": "虛空慧菩薩言：「若一切諸法，有闇有明有生",
    "T13n0402_002:0542b11": "有滅有增有減，不於諸心數法而起分別；如",
    "T13n0402_002:0542b12": "是知者，乃得菩提。」",
    "T13n0402_002:0542b13": "無盡慧菩薩言：「若修習三輪清淨波羅蜜，相",
    "T13n0402_002:0542b14": "應不可得，不染非不染；如是修者，乃得菩",
    "T13n0402_002:0542b15": "提。」",
    "T13n0402_002:0542b16": "彌勒菩薩言：「若不緣不受三界依止、梵住依",
    "T13n0402_002:0542b17": "止，乃得菩提。」",
    "T13n0402_002:0542b18": "文殊師利菩薩言：「婆伽婆！若解甚深一法門",
    "T13n0402_002:0542b19": "者，於一切法不染非不染，一法門者所謂無",
    "T13n0402_002:0542b20": "我。了彼一法不覺不觀，無有將來亦無送去，",
    "T13n0402_002:0542b21": "亦無可聚、可散、可明、可闇、可生、可滅、可增、可減；",
    "T13n0402_002:0542b22": "可解脫者不應染濁，無分別故，以一法門一",
    "T13n0402_002:0542b23": "切智智，乃得菩提。」",
    "T13n0402_002:0542b24": "壞愛樂菩薩言：「文殊師利！如是一法門一",
    "T13n0402_002:0542b25": "切智智，悉入如法甚深空處。何故意有所作",
    "T13n0402_002:0542b26": "及修行方便？」文殊師利言：「捨離惡見、修行正",
    "T13n0402_002:0542b27": "見，不妄置立；捨諂曲心、修質直行，不妄置立；",
    "T13n0402_002:0542b28": "捨離十惡、敬重三寶，不妄置立；善說，不妄置",
    "T13n0402_002:0542b29": "立；正命，不妄置立；捨一切結，不妄置立；大",
    "T13n0402_002:0542c01": "悲平等、不捨一切眾生，不妄置立；三護，不妄",
    "T13n0402_002:0542c02": "置立，無虛誑法，不妄置立；不生不滅，不妄置",
    "T13n0402_002:0542c03": "立；護持正法，不妄置立；捨一切所有，不妄",
    "T13n0402_002:0542c04": "置立；少力眾生常作建助，不妄置立；怖畏",
    "T13n0402_002:0542c05": "者得歸依，不妄置立；非道者示正道，不妄置",
    "T13n0402_002:0542c06": "立；忍辱柔和，不妄置立；不執著一切相，不妄",
    "T13n0402_002:0542c07": "置立；捨離一切塵垢闇陰，不妄置立；捨離一",
    "T13n0402_002:0542c08": "切迴向果報，不妄置立。「善男子！此二十種方",
    "T13n0402_002:0542c09": "便能得一切智智，所有文字音聲語言句義",
    "T13n0402_002:0542c10": "差別，一切皆如，是名入一切智智方便。一切",
    "T13n0402_002:0542c11": "如來所說，及餘外道所說，一切取捨生滅，乃",
    "T13n0402_002:0542c12": "至能知一切三解脫，依止因緣業行之法悉",
    "T13n0402_002:0542c13": "入於如，當知皆是一切智覺智方便也。」壞",
    "T13n0402_002:0542c14": "愛樂菩薩言：「如是，如是。文殊師利！若解甚",
    "T13n0402_002:0542c15": "深法門者無一法可見，亦無所說法及以能",
    "T13n0402_002:0542c16": "說者，乃至文字句義皆應悉捨。若修行、若識",
    "T13n0402_002:0542c17": "知無有相應，一切入如是，名智覺智。」佛言：",
    "T13n0402_002:0542c18": "「善哉！善哉！善男子！汝能善說此一法門，以",
    "T13n0402_002:0542c19": "一切智智乃得是法。云何一切法不妄置立？",
    "T13n0402_002:0542c20": "所謂不生不壞際不妄置立，生死涅槃際不",
    "T13n0402_002:0542c21": "妄置立，虛空涅槃際不妄置立，無生無說際，",
    "T13n0402_002:0542c22": "乃至一切諸法亦復如是。示一切眾生一切",
    "T13n0402_002:0542c23": "法無實際，示一切著物一切三世三界陰界",
    "T13n0402_002:0542c24": "入等無所有際，入三行空際，入法陰報陰聚",
    "T13n0402_002:0542c25": "散陰無實際，入空入真際，具足一切無說法",
    "T13n0402_002:0542c26": "義，是名菩薩摩訶薩入一切智智，復以一切",
    "T13n0402_002:0542c27": "智智而得受記。」說是法時，魔諸妓女及魔王",
    "T13n0402_002:0542c28": "子眷屬二萬，聞佛所說，同時皆得無生法忍，",
    "T13n0402_002:0542c29": "悉捨身意所有麁業得自性生身。復有二萬",
    "T13n0402_002:0543a01": "八千眾生得無生法忍，九十二萬天人得菩",
    "T13n0402_002:0543a02": "薩種種三摩提陀羅尼無生法忍。",
    "T13n0402_002:0543a03": "爾時，得無生法忍諸菩薩摩訶薩等，雨天眾",
    "T13n0402_002:0543a04": "華散於佛上，繽紛而墜猶如雨下。頭面著地，",
    "T13n0402_002:0543a05": "頂禮佛足，作如是言：「婆伽婆！我等若值不",
    "T13n0402_002:0543a06": "善惡友，與惡和合自在作惡，於一切眾生一",
    "T13n0402_002:0543a07": "切功德善根之聚，終不能起一念善心。」佛言：",
    "T13n0402_002:0543a08": "「善男子！汝於過去無量億劫，親近供養無數",
    "T13n0402_002:0543a09": "諸佛，以此業緣今生愛樂還得值佛，我今為",
    "T13n0402_002:0543a10": "斷眾生疑故，當為汝說宿世因緣。「善男子！乃",
    "T13n0402_002:0543a11": "往過去無量無數阿僧祇劫，有劫名曰具足",
    "T13n0402_002:0543a12": "大勢，此閻浮提有轉輪王名優鉢羅華，得自",
    "T13n0402_002:0543a13": "在力統四天下，王及臣民皆壽六萬八千歲。",
    "T13n0402_002:0543a14": "時世有佛，號月光明香勝如來、應供、正遍知、",
    "T13n0402_002:0543a15": "明行足、善逝、世間解、無上士、調御丈夫、天人",
    "T13n0402_002:0543a16": "師、佛、世尊。彼國眾生雖居五濁，以修善故不",
    "T13n0402_002:0543a17": "染欲法。「爾時，彼佛常為四眾宣說三乘相應",
    "T13n0402_002:0543a18": "之法。時優鉢羅王嚴四種兵，與其夫人後宮",
    "T13n0402_002:0543a19": "眷屬，往詣彼佛月光明所。到已，頂禮佛足，散",
    "T13n0402_002:0543a20": "種種華燒種種香，作眾伎樂，供養佛已右遶",
    "T13n0402_002:0543a21": "三匝，并復頂禮比丘僧足，以此二偈讚問彼",
    "T13n0402_002:0543a22": "佛：",
    "T13n0402_002:0543a23": "「『天龍所仰大功德，　　過患永斷無上尊，",
    "T13n0402_002:0543a24": "以七法財利世間，　　願說得何等妙慧？",
    "T13n0402_002:0543a25": "作大慈燈滅世闇，　　降伏墮生老死憂，",
    "T13n0402_002:0543a26": "能遮人天三惡趣，　　說何等法脫魔道？』",
    "T13n0402_002:0543a27": "「善男子！爾時，彼月光明香勝如來告優鉢羅",
    "T13n0402_002:0543a28": "王言：『大王！具足三法，能得菩薩微妙智慧。何",
    "T13n0402_002:0543a29": "等為三？一者、大悲如母，能作一切眾生極依",
    "T13n0402_002:0543b01": "止處；二者、精懃不息，能滅一切眾生苦惱；三",
    "T13n0402_002:0543b02": "者、等觀一切諸法，無命無養育無人無種種",
    "T13n0402_002:0543b03": "相。大王！是名具足三法能，得菩薩微妙智慧。",
    "T13n0402_002:0543b04": "大王！復有具足三法，能令不著魔羂。何等為",
    "T13n0402_002:0543b05": "三？一者、所謂於一切眾生，得不起瞋不求過",
    "T13n0402_002:0543b06": "短；二者、平等觀一切眾生作福田想；三者、能",
    "T13n0402_002:0543b07": "得一切法作一法觀，所謂虛空等一切法，無",
    "T13n0402_002:0543b08": "作無種種無生無起無滅，一切空如實相，捨",
    "T13n0402_002:0543b09": "離不可得相應觀。大王！是名具足三法，令善",
    "T13n0402_002:0543b10": "男子不著魔羂，永脫魔道。』「時優鉢羅王第一",
    "T13n0402_002:0543b11": "夫人，名天孫陀利，共彼宮人婇女八萬四千",
    "T13n0402_002:0543b12": "人俱，前後圍遶往彼月光明香勝如來所。到",
    "T13n0402_002:0543b13": "已，以種種華散彼佛上，頂禮佛足，以偈讚曰：",
    "T13n0402_002:0543b14": "「『煩惱翳障已永盡，　　無比功德解脫尊，",
    "T13n0402_002:0543b15": "云何教我轉女身？　　令我具足男子相，",
    "T13n0402_002:0543b16": "速疾遠離諸惡趣，　　於法自在心調柔。",
    "T13n0402_002:0543b17": "最上善逝天人師，　　能與世間第一利，",
    "T13n0402_002:0543b18": "如蒙世尊捨女身，　　當得歡喜寂滅樂。",
    "T13n0402_002:0543b19": "云何速說此丈夫？　　自調調他利益者，",
    "T13n0402_002:0543b20": "我得出離恩愛坑，　　世間無等最第一。",
    "T13n0402_002:0543b21": "念持廣大功德聚，　　能速調伏諸群生，",
    "T13n0402_002:0543b22": "今我於此必取轉，　　唯願速開甘露道。』」",
    "T13n0402_002:0543b23": "爾時，釋迦如來作如是言：「善男子！彼月光明",
    "T13n0402_002:0543b24": "香勝如來告優鉢羅王第一夫人孫陀利言：",
    "T13n0402_002:0543b25": "『夫人！有智方便當依修習，速轉先世所種女",
    "T13n0402_002:0543b26": "身，乃至阿耨多羅三藐三菩提，究竟涅槃，更",
    "T13n0402_002:0543b27": "不重受；除自發願。夫人！依何方便無量先世",
    "T13n0402_002:0543b28": "所種女業速盡無餘？夫人！有寶星陀羅尼建",
    "T13n0402_002:0543b29": "立大事，具大功德能大擁護，善滅女身三業",
    "T13n0402_002:0543c01": "惡行，一切苦報令無有餘。若有女人聞此寶",
    "T13n0402_002:0543c02": "星陀羅尼至心誦念，盡此女形後生當得端",
    "T13n0402_002:0543c03": "正丈夫，一切身分悉皆滿足，具質直行有大",
    "T13n0402_002:0543c04": "辯才，身口意業善相和順，能令現在未來一",
    "T13n0402_002:0543c05": "切怨嫌悉皆退散。若有身口種種惡業，現在",
    "T13n0402_002:0543c06": "將來應受苦報，以聞寶星陀羅尼威神力故，",
    "T13n0402_002:0543c07": "所作惡業現世消滅無復遺餘；置作五逆、誹",
    "T13n0402_002:0543c08": "毀正法、謗聖人者。以聞是經威德力故，至其",
    "T13n0402_002:0543c09": "身盡即捨命時，如是等罪亦皆隨滅畢竟無",
    "T13n0402_002:0543c10": "餘。若有女人身口所造惡業果報量等須彌，",
    "T13n0402_002:0543c11": "後世定受無量眾苦，如是種種苦報種種業",
    "T13n0402_002:0543c12": "障種子餘報，以聞經力盡滅無餘。「『所以者",
    "T13n0402_002:0543c13": "何？由過去一切諸佛、阿羅訶、三藐三佛陀，說",
    "T13n0402_002:0543c14": "此寶星陀羅尼，受持讀誦現前讚嘆稱揚隨",
    "T13n0402_002:0543c15": "喜，是諸眾生所有苦報，以經力故悉皆滅盡，",
    "T13n0402_002:0543c16": "所作善根隨時增長。若十方剎土現在諸佛、",
    "T13n0402_002:0543c17": "阿羅訶、三藐三佛陀，為眾生故各各方面，說",
    "T13n0402_002:0543c18": "此寶星陀羅尼，眾生聞者歡喜愛樂，所有罪",
    "T13n0402_002:0543c19": "障無不消滅，所作善根皆令增長。若當來世",
    "T13n0402_002:0543c20": "十方剎土，一切諸佛說是經處，乃至一念生",
    "T13n0402_002:0543c21": "歡喜心，是諸眾生皆得盡苦增長善根。我於",
    "T13n0402_002:0543c22": "今者亦說此經，若有聞者皆當隨喜，十方現",
    "T13n0402_002:0543c23": "在諸佛世尊說是經處，當共稱揚當共歡喜。",
    "T13n0402_002:0543c24": "「『夫人！若有已受璽印剎利王至他土境，得此",
    "T13n0402_002:0543c25": "寶星陀羅尼書持愛樂者，以經力故，彼剎利",
    "T13n0402_002:0543c26": "王威德高遠有大名稱，遍滿十方無量國土，",
    "T13n0402_002:0543c27": "乃至一切欲色界天聞其德聲，一切天、龍、夜",
    "T13n0402_002:0543c28": "叉、乾闥婆等，無量俱胝那由他百千萬億剎",
    "T13n0402_002:0543c29": "利諸王，常所隨逐所共守護。彼王國土所有",
    "T13n0402_002:0544a01": "一切鬪諍飢饉、他方怨敵、風雨寒熱、疫病過",
    "T13n0402_002:0544a02": "患皆得除滅，一切惡鬼、夜叉、羅剎、師子象狼",
    "T13n0402_002:0544a03": "皆生慈心，雖在其國不為損害。其王國土亦",
    "T13n0402_002:0544a04": "無一切麁澁苦味，惡觸痛惱無不消滅，一切",
    "T13n0402_002:0544a05": "財寶，五穀果實，藥草華葉，滋茂美味皆得增",
    "T13n0402_002:0544a06": "長。「『若受印剎利王，欲與敵國餘剎利王共鬪",
    "T13n0402_002:0544a07": "戰時，應懸此經置自幢頭，以經力故，彼怨敵",
    "T13n0402_002:0544a08": "王所有兵眾自然退散。若彼二剎利王受天",
    "T13n0402_002:0544a09": "印者共交戰時，各懸是經置一幢頭，以經威",
    "T13n0402_002:0544a10": "力，時彼二王便相欽愛共相和好。如是成就",
    "T13n0402_002:0544a11": "無量功德，利益安樂一切人王，是寶星陀羅",
    "T13n0402_002:0544a12": "尼隨有之處。「『若城邑聚落，若人非人、四足多",
    "T13n0402_002:0544a13": "足諸惡毒蟲，無有能令聞是經者，疾病橫死",
    "T13n0402_002:0544a14": "及故惱亂。若是經典所在之處，應當盡心設",
    "T13n0402_002:0544a15": "大供養，應以供養之具奉迎此經，亦以經卷",
    "T13n0402_002:0544a16": "置師子座。讀是經人及聽經者，應當至心清",
    "T13n0402_002:0544a17": "淨洗浴，香油塗身著新淨衣，受持梵行，散",
    "T13n0402_002:0544a18": "雜色華，燒眾名香，種種美味，恭敬圍繞供養",
    "T13n0402_002:0544a19": "是經。「『其人若有一切病苦橫死之厄，及以怖",
    "T13n0402_002:0544a20": "畏惡相之徵，以經力故悉滅不現。若有女人",
    "T13n0402_002:0544a21": "為求男女，皆應澡浴著新淨衣，修習梵行燒",
    "T13n0402_002:0544a22": "香散華，恭敬供養是妙經典，便生福德智慧",
    "T13n0402_002:0544a23": "男女。如是女人，雖不為己，以經威重熏修力",
    "T13n0402_002:0544a24": "故，捨身之後，乃至阿耨多羅三藐三菩提，及",
    "T13n0402_002:0544a25": "得涅槃，畢竟不復受女身也；除自發願成熟",
    "T13n0402_002:0544a26": "眾生。「『夫人！隨有此經一偈一句一聲經耳，乃",
    "T13n0402_002:0544a27": "至飛禽走獸，聞此經者亦復如是，皆得捨彼",
    "T13n0402_002:0544a28": "畜生之身，亦令一切速得不退阿耨多羅三",
    "T13n0402_002:0544a29": "藐三菩提。』「善男子！彼過去月光明香勝如來",
    "T13n0402_002:0544b01": "說是經時，便以右脚拇指觸地，而此世界",
    "T13n0402_002:0544b02": "六種震動。釋迦牟尼如來今說此經亦復如",
    "T13n0402_002:0544b03": "是，佛神力故。」時，此佛剎山河大地六種震動，",
    "T13n0402_002:0544b04": "十方無量阿僧祇天、龍、夜叉、乾闥婆、阿修羅、",
    "T13n0402_002:0544b05": "迦樓羅、緊那羅、摩睺羅伽、薜荔多、毘舍遮、鳩",
    "T13n0402_002:0544b06": "槃茶、人非人等，皆生疑怪。一切佛剎大光遍",
    "T13n0402_002:0544b07": "滿地平如掌，須彌山、輪圍、大輪圍樹林牆壁",
    "T13n0402_002:0544b08": "悉隱不現。當地動時，彼諸天、龍、夜叉先懷疑",
    "T13n0402_002:0544b09": "怪，如來神力所加被故。諸天龍等四方觀",
    "T13n0402_002:0544b10": "望，去一箭道便見釋迦牟尼如來，各各驚喜",
    "T13n0402_002:0544b11": "生希有心，一時合掌瞻仰世尊。",
    "T13n0402_002:0544b12": "爾時，釋迦牟尼如來作如是言：「善男子！過",
    "T13n0402_002:0544b13": "去月光明香勝如來說是經時，以脚觸地六",
    "T13n0402_002:0544b14": "種震動，而此佛剎平如水面，一切天人皆生",
    "T13n0402_002:0544b15": "疑怪，四方觀望，去一箭道便覩彼佛月光明",
    "T13n0402_002:0544b16": "香勝如來，見已，合掌生希有心。「善男子！彼",
    "T13n0402_002:0544b17": "月光明香勝如來，即於天龍大眾之中，為眾",
    "T13n0402_002:0544b18": "生故，說此寶星陀羅尼呪曰：",
    "T13n0402_002:0544b19": "「『哆姪他一　闍盧計二　闍盧迦慕計三　闍梨闍",
    "T13n0402_002:0544b20": "羅闍梨儞四　闍羅婆囉帝五　闍呬利六　婆囉布",
    "T13n0402_002:0544b21": "樓沙羅叉那娑摩婁呬耶七　阿摩迷八　阿摩迷",
    "T13n0402_002:0544b22": "九　婆摩迷十　婆摩迷十一　那婆迷十二　摩呵迷十三　闍",
    "T13n0402_002:0544b23": "呵迷十四　闍呵迷十五　呿婆羅迷十六　婆羅鞞十七　婆婆",
    "T13n0402_002:0544b24": "鞞十八　婆呵鞞十九　傍伽鞞二十　婆闍鞞二十一元本少三句　阿",
    "T13n0402_002:0544b25": "羅闍呬離二十五　禪都木嵠二十六　婆呵囉二十七　婆呵",
    "T13n0402_002:0544b26": "囉二十八　悉陀哱囉帝二十九　檀地羅三十　檀地羅三十一",
    "T13n0402_002:0544b27": "　檀地馱羅三十二　蘇利耶毘呵呿三十三　栴達囉毘",
    "T13n0402_002:0544b28": "呵呿三十四　折芻殊帝娑三十五　毘呵呿三十六　薩婆阿",
    "T13n0402_002:0544b29": "叉耶三十七　悉帝唎埵蘇囉毘呵呿三十八　闍呿伽",
    "T13n0402_002:0544c01": "三十九　闍呿伽四十　蘇囉呿伽四十一　毘呵摩四十二　阿波",
    "T13n0402_002:0544c02": "利呿四十三　阿沒唎呿四十四　阿沒唎呿四十五　阿沒唎",
    "T13n0402_002:0544c03": "呿四十六　阿沒唎呿四十七　阿沒唎呿四十八　阿沒唎",
    "T13n0402_002:0544c04": "呿四十九　阿沒唎呿五十　阿沒唎呿五十一　沒唎呿五十二",
    "T13n0402_002:0544c05": "　沒唎呿五十三　沒唎呿五十四　毘婆謑陀羯摩五十五　度",
    "T13n0402_002:0544c06": "泥度泥五十六　烏波陀毘耶謑陀五十七　若那訖唎",
    "T13n0402_002:0544c07": "多五十八　阿訥波陀呿伽例呶迦五十九　鴦掘隸六十",
    "T13n0402_002:0544c08": "　傍掘隸六十一　毘薄俱隸六十二　俱羅呵六十三　因陀羅",
    "T13n0402_002:0544c09": "鉢唎婆呵六十四　毘婆謑陀揭婆六十五　遮婆囉揥",
    "T13n0402_002:0544c10": "六十六　遮婆囉揥六十七　阿慕呵達唎舍奴六十八　鉢唎",
    "T13n0402_002:0544c11": "跋多婆沙咄摩六十九　訖唎摩殊揥七十　呿伽唎闍",
    "T13n0402_002:0544c12": "呬七十一　闍呵七十二　殊揥七十三　儞虱迦七十四　毘囉娑",
    "T13n0402_002:0544c13": "七十五　毘囉娑七十六　毘囉娑七十七　毘囉娑七十八　毘囉",
    "T13n0402_002:0544c14": "闍摩底唎囉摩婆婆七十九　訖唎波八十　摩呵訖唎",
    "T13n0402_002:0544c15": "波八十一　呬隸八十二　呬呬隸八十三　阿嘍拏婆囉帝八十",
    "T13n0402_002:0544c16": "四　三摩耶儞瑟髻八十五　陀摩駄那八十六　咥地夜那",
    "T13n0402_002:0544c17": "八十七　阿波囉沒唎世八十八　頗羅君茶羅薄嵠八十九",
    "T13n0402_002:0544c18": "　儞跋唎多一悉揥唎婆婆九十　羯摩叉耶鉢囉突",
    "T13n0402_002:0544c19": "婆婆九十一　布嘍沙埵阿三摩三摩九十二　三摩耶毘",
    "T13n0402_002:0544c20": "地闍若九十三　哆他伽多九十四　娑婆呵九十五』」",
    "T13n0402_002:0544c21": "爾時，釋迦如來說此寶星陀羅尼已，於時無",
    "T13n0402_002:0544c22": "間而此大地復更震動。時，彼魔王五百妓",
    "T13n0402_002:0544c23": "女，以聞寶星陀羅尼故，即轉女形具丈夫相，",
    "T13n0402_002:0544c24": "及無量阿僧祇天女、龍女、夜叉女、乾闥婆女、",
    "T13n0402_002:0544c25": "阿修羅女、迦樓羅女、緊那羅女、摩睺羅伽女，",
    "T13n0402_002:0544c26": "乃至薜荔多、毘舍遮、鳩槃茶等一切諸女，聞",
    "T13n0402_002:0544c27": "此寶星陀羅尼故，亦轉女形具丈夫相，亦令",
    "T13n0402_002:0544c28": "一切諸善男子，速得不退阿耨多羅三藐三",
    "T13n0402_002:0544c29": "菩提，乃至一切諸女人等，於未來世當受女",
    "T13n0402_002:0545a01": "身，以經力故來業即滅。爾時，一切女人皆共",
    "T13n0402_002:0545a02": "合掌，頭面禮足釋迦如來，同時高聲，作如",
    "T13n0402_002:0545a03": "是言：「南無南摩希有能作無上利益者！釋",
    "T13n0402_002:0545a04": "迦如來、阿羅訶、三藐三佛陀！唯願大悲，廣",
    "T13n0402_002:0545a05": "為我等說此本事，我今何故女人形相皆已",
    "T13n0402_002:0545a06": "滅盡，丈夫身分滿足成就？以此希有轉變",
    "T13n0402_002:0545a07": "深生慶喜，我今已發阿耨多羅三藐三菩提",
    "T13n0402_002:0545a08": "心，惟願世尊說此本事，令無量天人皆得道",
    "T13n0402_002:0545a09": "果。」",
    "T13n0402_002:0545a10": "爾時，釋迦如來重告賢首善男子言：「過去月",
    "T13n0402_002:0545a11": "光明香勝如來，為優鉢羅王夫人天孫陀利，",
    "T13n0402_002:0545a12": "宣說寶星陀羅尼時，孫陀利并其後宮婇女",
    "T13n0402_002:0545a13": "眷屬八萬四千人等，女人相滅丈夫相現，無",
    "T13n0402_002:0545a14": "量無數阿僧祇諸天天女，乃至人非人等一",
    "T13n0402_002:0545a15": "切諸女，各轉女形具男子相，及未來世應受",
    "T13n0402_002:0545a16": "女身之業亦滅無餘。",
    "T13n0402_002:0545a17": "「爾時，優鉢羅王捨其自在轉輪王位，以四天",
    "T13n0402_002:0545a18": "下委授太子，即與夫人天孫陀利丈夫并其",
    "T13n0402_002:0545a19": "千子，共八萬四千天孫陀利丈夫唐言天愛，及",
    "T13n0402_002:0545a20": "九萬二千諸餘民庶，於月光明香勝佛所，信",
    "T13n0402_002:0545a21": "家非家捨家出家，剃除鬚髮而披法服，既出",
    "T13n0402_002:0545a22": "家已勇猛精進，讀誦受持意樂寂靜。時彼無",
    "T13n0402_002:0545a23": "量俱胝那由他百千眾生皆生是念：『何故轉",
    "T13n0402_002:0545a24": "輪聖王出家入道？』其著邪者各共相謂作如",
    "T13n0402_002:0545a25": "是言：『此香勝如來懃樂魔業解作諂幻，或時",
    "T13n0402_002:0545a26": "轉女人根成丈夫相，或時剃除鬚髮隨與染",
    "T13n0402_002:0545a27": "衣，或為生天上故說生天事，或為生人中故",
    "T13n0402_002:0545a28": "說人中事，或為畜生中生說畜生事，或為餓",
    "T13n0402_002:0545a29": "鬼中生說餓鬼事，或為地獄中生說地獄事，",
    "T13n0402_002:0545b01": "或說不生不滅之法，或復幻作女人之身，懃",
    "T13n0402_002:0545b02": "樂魔業具如上事。彼月光明作沙門像，我今",
    "T13n0402_002:0545b03": "決定離此住處，不忍見彼沙門形相，亦不欲",
    "T13n0402_002:0545b04": "聞所出語言。』「時，彼眾中鳩摩羅臣心生疑倒，",
    "T13n0402_002:0545b05": "向彼國人作如是言：『我等所有妻妾侍女皆",
    "T13n0402_002:0545b06": "被沙門之所幻化，改其女形作丈夫質，變化",
    "T13n0402_002:0545b07": "一切剃髮染衣，唯我獨身懷憂得脫。我今當",
    "T13n0402_002:0545b08": "入深山嶮谷無人之處，如仙人遊避其妖幻。",
    "T13n0402_002:0545b09": "汝等一切共我和合可相隨去，慎勿入彼沙",
    "T13n0402_002:0545b10": "門魔羂。鄙幻沙門，我今不欲聞其音聲，何況",
    "T13n0402_002:0545b11": "目覩？』而彼臣民未得心者，聞其所言一切歡",
    "T13n0402_002:0545b12": "喜。「鳩摩羅臣說是語時，無量俱胝百千眾生",
    "T13n0402_002:0545b13": "皆墮邪網，復為眾生宣說邪法：『無有生死亦",
    "T13n0402_002:0545b14": "無解脫，作善作惡未來亦無諸業果報。此虛",
    "T13n0402_002:0545b15": "誑沙門懃行魔業，若往見彼若禮拜彼，若聽",
    "T13n0402_002:0545b16": "彼法惑亂人心，唯欲剃髮捨家塚間修行，日",
    "T13n0402_002:0545b17": "唯一食以乞自資，樂寂靜處入房少語，常厭",
    "T13n0402_002:0545b18": "五欲伎樂歌舞，捨離華鬘塗香散香嚴身之",
    "T13n0402_002:0545b19": "具，亦復不樂種種華飾醉酒昏婬適情之事。",
    "T13n0402_002:0545b20": "而彼沙門懃樂宣說行魔羂道，即是一切眾",
    "T13n0402_002:0545b21": "生怨家，我本不見不聞沙門所作，令無量俱",
    "T13n0402_002:0545b22": "胝百千眾生見如是相，往昔已來亦未曾覩",
    "T13n0402_002:0545b23": "此惡見者。』「善男子！復於後時，優鉢羅大沙門",
    "T13n0402_002:0545b24": "聞其國人逃竄山谷，或復自行惡道，復教餘",
    "T13n0402_002:0545b25": "人令著惡見，毀呰三寶謗正為邪，聞是事已，",
    "T13n0402_002:0545b26": "即自思惟：『若彼眾生皆墮惡見，不得解脫不",
    "T13n0402_002:0545b27": "住正見，不利益者不安立者。我為沙門，云何",
    "T13n0402_002:0545b28": "令彼未來之世盲冥眾生，離三惡道去四魔",
    "T13n0402_002:0545b29": "羂，未解脫者能令解脫，乃至究竟令得阿耨",
    "T13n0402_002:0545c01": "多羅三藐三菩提？』「爾時，優鉢羅大沙門作是",
    "T13n0402_002:0545c02": "念已，即白月光明香勝如來言：『我於今者為",
    "T13n0402_002:0545c03": "眾生故，發大勇猛行大慈悲，便與無量百千",
    "T13n0402_002:0545c04": "眾生，前後圍遶往彼邊地，城邑聚落空山嶮",
    "T13n0402_002:0545c05": "處，為諸眾生宣說正法。若彼眾生墮惡見者，",
    "T13n0402_002:0545c06": "我今當遮令入正見，乃至教其安住阿耨多",
    "T13n0402_002:0545c07": "羅三藐三菩提。或有願求辟支佛乘，或求聲",
    "T13n0402_002:0545c08": "聞乘，或安立聖果，或令出家，或勸受持優",
    "T13n0402_002:0545c09": "婆塞戒，或八齋戒，或三歸行，或為安立一切",
    "T13n0402_002:0545c10": "女人，具丈夫形斷女根業，說此寶星陀羅尼",
    "T13n0402_002:0545c11": "呪。乃至無量百千萬億眾生，於如來邊曾生",
    "T13n0402_002:0545c12": "疑倒，如是一切著惡見者，我當遮斷令其發",
    "T13n0402_002:0545c13": "露。作是教已，悉令安立阿耨多羅三藐三菩",
    "T13n0402_002:0545c14": "提，皆於月光明香勝佛所，俱共出家淨修梵",
    "T13n0402_002:0545c15": "行。』「男子鳩摩羅臣先作是願：『彼大沙門能",
    "T13n0402_002:0545c16": "說幻法，破我徒眾誘我眷屬。汝未來世當得",
    "T13n0402_002:0545c17": "佛時，我還於彼作種種魔事，所謂始處胎時，",
    "T13n0402_002:0545c18": "為童子時，盛年戲樂及出家時，菩提樹下坐",
    "T13n0402_002:0545c19": "道場時。我當種種惱亂種種破壞，令其退失",
    "T13n0402_002:0545c20": "菩提之心。』「善男子！時大沙門倍加懃苦，勇猛",
    "T13n0402_002:0545c21": "精進遊其本國，入彼山嶮慈語愛語，種種譬",
    "T13n0402_002:0545c22": "喻開曉其民。彼諸眾生咸見本王，聞其說法",
    "T13n0402_002:0545c23": "皆生歡喜，即迴邪心斷昔惡見，於沙門所求",
    "T13n0402_002:0545c24": "哀懺悔，同發阿耨多羅三藐三菩提心。鳩摩",
    "T13n0402_002:0545c25": "羅臣及其徒眾，調伏邪心俱懷正信，便作願",
    "T13n0402_002:0545c26": "言：『若大沙門具大悲者，將來之世得阿耨多",
    "T13n0402_002:0545c27": "羅三藐三菩提時，願垂為我授菩提記。』「善男",
    "T13n0402_002:0545c28": "子等！欲知往昔轉輪聖王優鉢羅者，豈異",
    "T13n0402_002:0545c29": "人乎？今我身是也。其王夫人孫陀利者，今彌",
    "T13n0402_002:0546a01": "勒菩薩是。誹謗正法懷惡見臣鳩摩羅者，今",
    "T13n0402_002:0546a02": "魔王是。爾時，無量那由他百千眾生，聞我說",
    "T13n0402_002:0546a03": "法共捨惡見，住三乘道俱得出家，及無量女",
    "T13n0402_002:0546a04": "人以經力故成丈夫者，於今汝等大眾之中",
    "T13n0402_002:0546a05": "四部弟子是也。「善男子！汝等今當信受我語，",
    "T13n0402_002:0546a06": "聞說過去優鉢羅王本事之時勿生疑惑。所",
    "T13n0402_002:0546a07": "以者何？憶念在昔鳩摩羅臣，見其眷屬及彼",
    "T13n0402_002:0546a08": "無量百千眾生同捨魔業，在佛法中出家為",
    "T13n0402_002:0546a09": "道，便起惡念，願我當來興魔兵眾，破汝眷",
    "T13n0402_002:0546a10": "屬還如今日。「善男子！汝等曾於月光明香勝",
    "T13n0402_002:0546a11": "如來所，生不淨信作不善語，以惡見報迷陷",
    "T13n0402_002:0546a12": "眾生，值佛因緣而得解脫，由一念善出家",
    "T13n0402_002:0546a13": "力故，從是已來親近無量百千諸佛，供養供",
    "T13n0402_002:0546a14": "給不生劬勞，於諸佛所發大誓願心樂聽法，",
    "T13n0402_002:0546a15": "乃至常行六波羅蜜。汝等昔來以身口意所",
    "T13n0402_002:0546a16": "行惡業，經無量劫常處三塗加諸苦惱，業障",
    "T13n0402_002:0546a17": "所引生魔道中。因我釋迦牟尼如來說此寶",
    "T13n0402_002:0546a18": "星陀羅尼，彼魔眾中五百妓女，即轉女身，",
    "T13n0402_002:0546a19": "同時皆得無生法忍，無量無數那由他百千",
    "T13n0402_002:0546a20": "眾生，一切世間天人大眾，咸發阿耨多羅三",
    "T13n0402_002:0546a21": "藐三菩提心，及得不退阿耨多羅三藐三菩",
    "T13n0402_002:0546a22": "提。復有無量無數那由他等百千眾生，皆得",
    "T13n0402_002:0546a23": "不退聲聞辟支佛乘。」",
    "T13n0402_002:0546a24": "寶星陀羅尼經卷第二",
    "T13n0402_002:0546a25": "「『多地也他闍盧計一　闍盧迦慕計二　闍梨",
    "T13n0402_002:0546a26": "闍羅三　闍梨儞四　闍羅婆囉帝五　闍呬利六　婆",
    "T13n0402_002:0546a27": "囉布樓沙羅叉那婆摩婁呬邪七　阿摩迷阿",
    "T13n0402_002:0546a28": "摩迷八　婆摩迷婆摩迷九　那婆迷十　摩呵迷",
    "T13n0402_002:0546a29": "十一　闍呵迷十二　闍呵迷呿婆羅迷十三　婆羅",
    "T13n0402_002:0546b01": "迷十四　婆羅迷十五　婆羅迷十六　婆婆鞞十七　婆呵鞞",
    "T13n0402_002:0546b02": "十八　傍伽鞞十九　婆闍鞞二十　婆羅多婆利篩二十一　闍",
    "T13n0402_002:0546b03": "呵迷呿二十二　婆囉鞞二十三　阿羅闍呬離二十四　禪",
    "T13n0402_002:0546b04": "堵離二十五　祖堵母嵠二十六　婆呵囉二十七　婆呵囉",
    "T13n0402_002:0546b05": "二十八　迷陀哱囉帝二十九　檀地羅三十　檀地駄羅三十",
    "T13n0402_002:0546b06": "一　蘇利耶毘呵呿三十二　栴達囉毘呵呿三十三　斫",
    "T13n0402_002:0546b07": "芻殊底沙毘呵呿三十四　薩婆叉耶三十五　悉底",
    "T13n0402_002:0546b08": "履埵蘇囉三十六　毘呵呿三十七　闍呿伽三十八　闍呿",
    "T13n0402_002:0546b09": "伽三十九　蘇呿伽四十　毘呵摩四十一　阿沒履呿四十二",
    "T13n0402_002:0546b10": "　阿沒履呿四十三　阿沒履呿四十四　阿沒履呿四十五",
    "T13n0402_002:0546b11": "　阿沒履呿四十六　阿沒履呿四十七　阿沒履呿四十八",
    "T13n0402_002:0546b12": "　阿沒履呿四十九　阿沒履呿五十　沒履呿沒履呿",
    "T13n0402_002:0546b13": "沒履呿五十一　毘婆侈陀羯摩五十二　度泥度泥五十",
    "T13n0402_002:0546b14": "三　欝波陀毘耶侈陀五十四　若那訖履哆五十五　阿",
    "T13n0402_002:0546b15": "訥哆波陀五十六　呿伽離紐迦五十七　鴦咎隸五十八",
    "T13n0402_002:0546b16": "　朋瞿隸五十九　毘簿俱隸六十　俱羅呵六十一　因陀囉",
    "T13n0402_002:0546b17": "鉢履婆呵六十二　毘也婆侈陀揭婆六十三　遮婆囉",
    "T13n0402_002:0546b18": "底六十四　遮婆囉底六十五　遮婆囉底阿慕呵達",
    "T13n0402_002:0546b19": "履舍奴六十六　鉢履跋多婆沙也呿摩六十七　訖履",
    "T13n0402_002:0546b20": "摩殊底六十八　呿伽履闍呬六十九　闍呵殊底七十　儞",
    "T13n0402_002:0546b21": "虱迦毘囉娑七十一　毘囉娑七十二　毘囉娑毘囉娑",
    "T13n0402_002:0546b22": "七十三　毘囉闍七十四　摩底履伽囉摩婆婆七十五　訖",
    "T13n0402_002:0546b23": "履跛也摩呵訖履跛七十六　呬隸呬呬隸七十七　阿",
    "T13n0402_002:0546b24": "嘍拏婆囉帝七十八　三摩邪儞瑟計七十九　陀摩駄",
    "T13n0402_002:0546b25": "那八十　地夜那八十一　阿波囉沒履八十二　頗羅君",
    "T13n0402_002:0546b26": "茶羅簿嵠八十三　儞跋多悉底履婆婆八十四　羯",
    "T13n0402_002:0546b27": "摩叉耶鉢囉突婆婆否嘍沙哆梵八十五　阿三",
    "T13n0402_002:0546b28": "摩三摩八十六　三摩耶毘地闍若八十七　哆他伽多",
    "T13n0402_002:0546b29": "八十八　娑婆呵八十九』」"
}