{
    "T26n1522_006:0159b10": "十地經論焰地第四卷之六",
    "T26n1522_006:0159b12": "天親菩薩造",
    "T26n1522_006:0159b13": "後魏北印度三藏菩提流支譯",
    "T26n1522_006:0159b14": "論曰：第四焰地，依彼淨三昧聞持如實智",
    "T26n1522_006:0159b15": "淨顯示故。此地差別有四分：一、清淨對治修",
    "T26n1522_006:0159b16": "行增長因分；二、清淨分；三、對治修行增長分；",
    "T26n1522_006:0159b17": "四、彼果分。清淨對治修行增長因者，謂十法",
    "T26n1522_006:0159b18": "明入。",
    "T26n1522_006:0159b19": "經曰：爾時金剛藏菩薩言：諸佛子！若菩薩得",
    "T26n1522_006:0159b20": "第三菩薩地具足清淨明已，欲得第四菩",
    "T26n1522_006:0159b21": "薩地者，當以十法明入得入第四地。何等",
    "T26n1522_006:0159b22": "為十？一、思量眾生界明入；二、思量世界明入；",
    "T26n1522_006:0159b23": "三、思量法界明入；四、思量虛空界明入；五、思",
    "T26n1522_006:0159b24": "量識界明入；六、思量欲界明入；七、思量色界",
    "T26n1522_006:0159b25": "明入；八、思量無色界明入；九、思量勝心決定",
    "T26n1522_006:0159b26": "信界明入；十、思量大心決定信界明入。菩薩",
    "T26n1522_006:0159b27": "以此十法明入得入第四地。",
    "T26n1522_006:0159b28": "論曰：法明入者，得證地智光明，依彼智明",
    "T26n1522_006:0159b29": "入如來所說法中，彼智名法明入。彼所說法",
    "T26n1522_006:0159c01": "正觀思量如實知，二處順行故。此思量有十",
    "T26n1522_006:0159c02": "種差別：思量分別，眾生界假名差別，如經「思",
    "T26n1522_006:0159c03": "量眾生界明入」故。依住分別，如經「思量世界",
    "T26n1522_006:0159c04": "明入」故。染分別，如經「思量法界明入」故。無盡",
    "T26n1522_006:0159c05": "分別，如經「思量虛空界明入」故。染淨依止分",
    "T26n1522_006:0159c06": "別，如經「思量識界明入」故。煩惱使染分別，如",
    "T26n1522_006:0159c07": "經「思量欲界明入」故、「思量色界明入」故、「思量",
    "T26n1522_006:0159c08": "無色界明入」故。淨分別，如經「思量勝心決定",
    "T26n1522_006:0159c09": "信界明入」故、「思量大心決定信界明入」故。是",
    "T26n1522_006:0159c10": "中煩惱、使、染者謂三界；淨者後二句：一、依煩",
    "T26n1522_006:0159c11": "惱不染；二、依不捨眾生聲聞等同不同義故。",
    "T26n1522_006:0159c12": "云何清淨分？即於如來家轉有勢力故。",
    "T26n1522_006:0159c13": "經曰：諸佛子！是菩薩得菩薩焰地，即於如",
    "T26n1522_006:0159c14": "來家轉有勢力，得彼內法故、以十種法智",
    "T26n1522_006:0159c15": "教化成熟故。何等為十？一、不退轉心故；二、",
    "T26n1522_006:0159c16": "於三寶中決定恭敬畢竟盡故；三、分別觀生",
    "T26n1522_006:0159c17": "滅行故；四、分別觀諸法自性不生故；五、分別",
    "T26n1522_006:0159c18": "觀世間成壞故；六、分別觀業有生故；七、分別",
    "T26n1522_006:0159c19": "觀世間涅槃故；八、分別觀眾生世界業差別",
    "T26n1522_006:0159c20": "故；九、分別觀前際後際差別故；十、分別觀無",
    "T26n1522_006:0159c21": "所有盡故。諸佛子！菩薩如是十種法智教化",
    "T26n1522_006:0159c22": "成熟，即於如來家轉有勢力，得彼內法故。",
    "T26n1522_006:0159c23": "論曰：云何即於如來家轉有勢力？依止多",
    "T26n1522_006:0159c24": "聞智究竟故、除滅智障攝勝故。此如是淨勝",
    "T26n1522_006:0159c25": "如來家，是故名得彼內法。如來自身所有諸",
    "T26n1522_006:0159c26": "法，以是諸法顯示如來，謂十種法智教化",
    "T26n1522_006:0159c27": "成熟故，此法明入同時得應知。彼復四種智",
    "T26n1522_006:0159c28": "教化故，名法智教化成熟。四種智者：一、自住",
    "T26n1522_006:0159c29": "處畢竟智，如經「不退轉心」故。二、同敬三寶畢",
    "T26n1522_006:0160a01": "竟智，如經「於三寶中決定恭敬畢竟盡」故。",
    "T26n1522_006:0160a02": "三、真如智，如經「分別觀生滅行」故、「分別觀諸",
    "T26n1522_006:0160a03": "法自性不生」故。四、分別所說智，如經「分別觀",
    "T26n1522_006:0160a04": "世間成壞」故、「分別觀業有生」故、「分別觀世間",
    "T26n1522_006:0160a05": "涅槃」故、「分別觀眾生世界業差別」故、「分別觀",
    "T26n1522_006:0160a06": "前際後際差別」故、「分別觀無所有盡」故。菩薩",
    "T26n1522_006:0160a07": "自住處者，謂大乘法。是中初二法者，不退轉",
    "T26n1522_006:0160a08": "心於三寶中決定恭敬畢竟盡心。是初二智，",
    "T26n1522_006:0160a09": "自住處畢竟智、同敬三寶畢竟智，教化成熟",
    "T26n1522_006:0160a10": "故。次二法分別觀生滅行，分別觀諸法自性",
    "T26n1522_006:0160a11": "不生，是真如智，謂眾生法無我觀。如是次第",
    "T26n1522_006:0160a12": "分別應知，餘者是分別所說智。彼復依煩惱",
    "T26n1522_006:0160a13": "染淨故隨煩惱染。以何煩惱染？所有淨、隨",
    "T26n1522_006:0160a14": "所淨。云何隨煩惱染？順器世間故，如經「分",
    "T26n1522_006:0160a15": "別觀世間成壞」故。眾生世間生同因受生故，",
    "T26n1522_006:0160a16": "如經「分別觀業有生」故。何者煩惱染？謂世間。",
    "T26n1522_006:0160a17": "何者所有淨？謂涅槃。如經「分別觀世間涅槃」",
    "T26n1522_006:0160a18": "故。云何隨所淨？諸佛世界中教化眾生自業",
    "T26n1522_006:0160a19": "成熟故，如經「分別觀眾生世界業差別」故。煩",
    "T26n1522_006:0160a20": "惱染及淨，謂前際後際，如經「分別觀前際後",
    "T26n1522_006:0160a21": "際差別」故。彼前際後際不損不益，如經「分別",
    "T26n1522_006:0160a22": "觀無所有盡」故，於染法中不見一法可減、",
    "T26n1522_006:0160a23": "於淨法中不見一法可增故。云何對治？修",
    "T26n1522_006:0160a24": "行增長有二種：一、修行護煩惱染；二、修行護",
    "T26n1522_006:0160a25": "小乘。何者護煩惱染？修行菩提分法故。",
    "T26n1522_006:0160a26": "經曰：諸佛子！是菩薩住此菩薩焰地已，觀",
    "T26n1522_006:0160a27": "內身循身觀，精勤一心除世間貪憂。觀外身",
    "T26n1522_006:0160a28": "循身觀，精勤一心除世間貪憂。觀內外身循",
    "T26n1522_006:0160a29": "身觀，精勤一心除世間貪憂。如是觀內受",
    "T26n1522_006:0160b01": "外受內外受、如是觀內心外心內外心，如",
    "T26n1522_006:0160b02": "是觀內法循法觀，精勤一心除世間貪憂。觀",
    "T26n1522_006:0160b03": "外法循法觀，精勤一心除世間貪憂。觀內外",
    "T26n1522_006:0160b04": "法循法觀，精勤一心除世間貪憂。是菩薩未",
    "T26n1522_006:0160b05": "生諸惡不善法為不生故，欲生勤精進發心",
    "T26n1522_006:0160b06": "正斷。已生諸惡不善法為斷故，欲生勤精進",
    "T26n1522_006:0160b07": "發心正斷。未生諸善法為生故，欲生勤精進",
    "T26n1522_006:0160b08": "發心正行。已生諸善法為住不失，修滿增廣",
    "T26n1522_006:0160b09": "故，欲生勤精進發心正行。是菩薩修行四如",
    "T26n1522_006:0160b10": "意分，欲定斷行成就。修如意分，依止厭、依",
    "T26n1522_006:0160b11": "止離、依止滅，迴向於捨。精進定斷行成就，",
    "T26n1522_006:0160b12": "修如意分，依止厭、依止離、依止滅，迴向於",
    "T26n1522_006:0160b13": "捨。心定斷行成就，修如意分，依止厭、依止",
    "T26n1522_006:0160b14": "離、依止滅，迴向於捨。思惟定斷行成就，修",
    "T26n1522_006:0160b15": "如意分，依止厭、依止離、依止滅，迴向於捨。",
    "T26n1522_006:0160b16": "是菩薩修行信根，依止厭、依止離、依止滅，",
    "T26n1522_006:0160b17": "迴向於捨。修行精進根，依止厭、依止離、",
    "T26n1522_006:0160b18": "依止滅，迴向於捨。修行念根，依止厭、依",
    "T26n1522_006:0160b19": "止離、依止滅，迴向於捨。修行定根，依止",
    "T26n1522_006:0160b20": "厭、依止離、依止滅，迴向於捨。修行慧根，",
    "T26n1522_006:0160b21": "依止厭、依止離、依止滅、迴向於捨。是菩薩",
    "T26n1522_006:0160b22": "修行信力，依止厭、依止離、依止滅，迴向",
    "T26n1522_006:0160b23": "於捨。修行精進力，依止厭、依止離、依止",
    "T26n1522_006:0160b24": "滅，迴向於捨。修行念力，依止厭、依止離、",
    "T26n1522_006:0160b25": "依止滅，迴向於捨。修行定力，依止厭、依",
    "T26n1522_006:0160b26": "止離、依止滅，迴向於捨。修行慧力，依止",
    "T26n1522_006:0160b27": "厭、依止離、依止滅，迴向於捨。是菩薩修行",
    "T26n1522_006:0160b28": "念覺分，依止厭、依止離、依止滅，迴向於",
    "T26n1522_006:0160b29": "捨。修行擇法覺分，依止厭、依止離、依止",
    "T26n1522_006:0160c01": "滅，迴向於捨。修行精進覺分，依止厭、依止",
    "T26n1522_006:0160c02": "離、依止滅，迴向於捨。修行喜覺分，依止",
    "T26n1522_006:0160c03": "厭、依止離、依止滅，迴向於捨。修行猗覺",
    "T26n1522_006:0160c04": "分，依止厭、依止離、依止滅，迴向於捨。修",
    "T26n1522_006:0160c05": "行定覺分，依止厭、依止離、依止滅，迴向於",
    "T26n1522_006:0160c06": "捨。修行捨覺分，依止厭、依止離、依止滅，",
    "T26n1522_006:0160c07": "迴向於捨。是菩薩修行正見，依止厭、依止",
    "T26n1522_006:0160c08": "離、依止滅，迴向於捨。修行正思惟，依止",
    "T26n1522_006:0160c09": "厭、依止離、依止滅，迴向於捨。修行正語，",
    "T26n1522_006:0160c10": "依止厭、依止離、依止滅，迴向於捨。修行",
    "T26n1522_006:0160c11": "正業，依止厭、依止離、依止滅，迴向於捨。",
    "T26n1522_006:0160c12": "修行正命，依止厭、依止離、依止滅，迴向",
    "T26n1522_006:0160c13": "於捨。修行正精進，依止厭、依止離、依止",
    "T26n1522_006:0160c14": "滅，迴向於捨。修行正念，依止厭、依止離、",
    "T26n1522_006:0160c15": "依止滅，迴向於捨。修行正定，依止厭、依",
    "T26n1522_006:0160c16": "止離、依止滅，迴向於捨。",
    "T26n1522_006:0160c17": "論曰：云何修行護小乘？不捨一切眾生",
    "T26n1522_006:0160c18": "故，修行助菩提分法。",
    "T26n1522_006:0160c19": "經曰：是菩薩以不捨一切眾生心故行，以",
    "T26n1522_006:0160c20": "本願起淳至故、大悲為首故、大慈成就故、",
    "T26n1522_006:0160c21": "觀一切智智故、為起莊嚴佛國故、為具",
    "T26n1522_006:0160c22": "佛諸力無畏不共佛法相好莊嚴具足妙聲",
    "T26n1522_006:0160c23": "故、為求上上勝行故、為隨順聞甚深佛法",
    "T26n1522_006:0160c24": "解脫故、為思惟大方便故行。",
    "T26n1522_006:0160c25": "論曰：不捨一切眾生心者，此不捨眾生心有",
    "T26n1522_006:0160c26": "四種：一始、二益、三悕、四行。始者，本願故，如經",
    "T26n1522_006:0160c27": "「以本願起淳至」故。益者，憐愍故，如經「大悲",
    "T26n1522_006:0160c28": "為首」故、「大慈成就」故。悕者，求佛智故，如經",
    "T26n1522_006:0160c29": "「觀一切智智」故、「行者修行」故。修行有五種：",
    "T26n1522_006:0161a01": "一者修淨土行，如經「為起莊嚴佛國」故。二",
    "T26n1522_006:0161a02": "者修起佛法行，如經「為起如來力、無畏、不",
    "T26n1522_006:0161a03": "共佛法、相好莊嚴、具足妙聲」故。妙聲者，法蠡",
    "T26n1522_006:0161a04": "聲故。三者修彼地方便無厭足行，如經「為",
    "T26n1522_006:0161a05": "求上上勝行」故。四者修入不退轉地行，如",
    "T26n1522_006:0161a06": "經「為隨順聞甚深佛法解脫」故。五者修教",
    "T26n1522_006:0161a07": "化眾生行，如經「為思惟大方便故行」。是名",
    "T26n1522_006:0161a08": "對治修行增長分。云何對治修行增長果分？",
    "T26n1522_006:0161a09": "經曰：是菩薩所有身見為首，我、人、眾生、壽命，",
    "T26n1522_006:0161a10": "陰界入我慢所起出沒等事，思惟、多觀，治故、",
    "T26n1522_006:0161a11": "我故、護故、貪著處故。是菩薩如是等事皆悉",
    "T26n1522_006:0161a12": "斷滅。",
    "T26n1522_006:0161a13": "論曰：對治修行增長果者，我知大知、我修",
    "T26n1522_006:0161a14": "是我所修，如是等出沒等事皆悉滅故。出者，",
    "T26n1522_006:0161a15": "三昧起義故。沒者，三昧滅義故。彼復有五種：",
    "T26n1522_006:0161a16": "一本、二起、三行、四護、五過。是中本者，依身見",
    "T26n1522_006:0161a17": "為本故，眾生我慢、法我慢如是差別，如經",
    "T26n1522_006:0161a18": "「是菩薩所有身見為首，我、人、眾生、壽命，陰界",
    "T26n1522_006:0161a19": "入我慢所起出沒等事」故。起者，起不正思惟，",
    "T26n1522_006:0161a20": "如經「思惟」故。行者，令他知，如經「多觀」故。護",
    "T26n1522_006:0161a21": "者，數數觀故、起我想故、受持故，如經「治故、",
    "T26n1522_006:0161a22": "我故、護故」。過者，心安處諸事等，如經「貪著處",
    "T26n1522_006:0161a23": "故」。如是學行事中出沒等皆悉遠離，如經「是",
    "T26n1522_006:0161a24": "菩薩如是等事皆悉斷滅」故。此是依煩惱染",
    "T26n1522_006:0161a25": "生遠離果。",
    "T26n1522_006:0161a26": "經曰：是菩薩所有不可作業、如來所呵諸煩",
    "T26n1522_006:0161a27": "惱染，一切不行。所有可作業隨順菩薩行，如",
    "T26n1522_006:0161a28": "來所讚一切正修行。",
    "T26n1522_006:0161a29": "論曰：所有不可作業者，有二種事故不應",
    "T26n1522_006:0161b01": "作：一、不尊敬如來，佛不讚歎故。二、畏惡名",
    "T26n1522_006:0161b02": "聞生煩惱故。如經「是菩薩所有不可作業，",
    "T26n1522_006:0161b03": "乃至一切不行」故。所有可作業者，有二種事，",
    "T26n1522_006:0161b04": "是故應作。一、見無惡名利，隨順菩薩行故。二、",
    "T26n1522_006:0161b05": "尊敬如來，佛讚歎故。如經「所有可作業乃至",
    "T26n1522_006:0161b06": "一切正修行」故。此是依業染生遠離果。是",
    "T26n1522_006:0161b07": "菩薩轉復隨所隨所、方便智所起修行助道",
    "T26n1522_006:0161b08": "分，如是如是成潤益心。如是等四十句顯",
    "T26n1522_006:0161b09": "示四種果：一者於勝功德中生增上欲心；",
    "T26n1522_006:0161b10": "二者彼說法尊中起報恩行；三者彼方便行",
    "T26n1522_006:0161b11": "中發勤精進；四者彼增上欲本心界滿足。云",
    "T26n1522_006:0161b12": "何於勝功德中生增上欲心？",
    "T26n1522_006:0161b13": "經曰：是菩薩轉復隨所隨所方便智所起修",
    "T26n1522_006:0161b14": "行助道分，如是如是成潤益心、軟心、調心、安",
    "T26n1522_006:0161b15": "隱樂心、不染心、轉求上上勝行心、轉求勝智",
    "T26n1522_006:0161b16": "心、救一切世間心、恭敬諸師隨順受教心、隨",
    "T26n1522_006:0161b17": "所聞法修行心。",
    "T26n1522_006:0161b18": "論曰：是中隨所隨所方便智所起修行者，不",
    "T26n1522_006:0161b19": "捨一切眾生修行故，如前說。助道分者，謂一",
    "T26n1522_006:0161b20": "切菩提分法道支故。如是如是成潤益心者，",
    "T26n1522_006:0161b21": "深欲愛敬故。彼潤益心有三種相：一、樂行勝，",
    "T26n1522_006:0161b22": "如經「軟心」故。二、三昧自在勝，如經「調心」故。三、",
    "T26n1522_006:0161b23": "離過對治勝，如經「安隱樂心」故。彼過復有六",
    "T26n1522_006:0161b24": "種：一為食過，或說法中妬心過。此對治，如",
    "T26n1522_006:0161b25": "經「不染心」故。二、少欲功德過，不樂多布施頭",
    "T26n1522_006:0161b26": "陀等。此對治，如經「轉求上上勝行心」故。三、少",
    "T26n1522_006:0161b27": "欲智過，不好求勝智。此對治，如經「轉求勝智",
    "T26n1522_006:0161b28": "心」故。四、懈怠過，不勤化眾生。此對治，如經",
    "T26n1522_006:0161b29": "「救一切世間心」故。五、自見取過，於尊教法心",
    "T26n1522_006:0161c01": "不隨順。此對治，如經「恭敬諸師隨順受教心」",
    "T26n1522_006:0161c02": "故。六、捨為首過，不隨說行。此對治，如經「隨",
    "T26n1522_006:0161c03": "所聞法修行心」故。如是成潤益心。此十句是",
    "T26n1522_006:0161c04": "名於勝功德中生增上欲心果。云何彼說法",
    "T26n1522_006:0161c05": "尊中起報恩行？",
    "T26n1522_006:0161c06": "經曰：是菩薩如是成知恩心知報恩，心轉",
    "T26n1522_006:0161c07": "柔和，同止安樂，直心軟心，無稠林行、無有",
    "T26n1522_006:0161c08": "諂曲、無有我慢，善受教誨得說者意。如",
    "T26n1522_006:0161c09": "是善心成就、如是寂滅心成就、如是善寂",
    "T26n1522_006:0161c10": "滅心成就。",
    "T26n1522_006:0161c11": "論曰：彼說法尊中起報恩行，彼知恩心第二",
    "T26n1522_006:0161c12": "十句示現。是中彼成知恩心者，隨順行報",
    "T26n1522_006:0161c13": "恩行。報恩行者有九種依尊起報恩心，如",
    "T26n1522_006:0161c14": "經「知報恩」故。依同法者，起將護心，如經「心",
    "T26n1522_006:0161c15": "轉柔和」故、「同止安樂」故。依法行隨順受教發",
    "T26n1522_006:0161c16": "事能忍，如經「直心」、故「軟心」故。依受用食於",
    "T26n1522_006:0161c17": "施主所自過不覆、不妄說己德，如經「無稠",
    "T26n1522_006:0161c18": "林行」故、「無有諂曲」故。依自勝功德不起",
    "T26n1522_006:0161c19": "高心，如經「無有我慢」故。依教正受語，如",
    "T26n1522_006:0161c20": "經「善受教誨」故。依教不顛倒受，如經「得說",
    "T26n1522_006:0161c21": "者意」故。菩薩如是於彼尊所修報恩行。成",
    "T26n1522_006:0161c22": "如是善心成就者，是對治修行增長故。如",
    "T26n1522_006:0161c23": "是寂滅心成就者，是初對治，修行增長力故。",
    "T26n1522_006:0161c24": "如是善寂滅心成就者，彼果前二句顯，是名",
    "T26n1522_006:0161c25": "彼說法尊中起報恩行果。云何彼方便行中",
    "T26n1522_006:0161c26": "發勤精進？",
    "T26n1522_006:0161c27": "經曰：是菩薩如是成不休息精進、不雜染精",
    "T26n1522_006:0161c28": "進、不退精進、廣精進、無邊精進、光明精進、",
    "T26n1522_006:0161c29": "無等精進、不壞精進、教化一切眾生精進、善",
    "T26n1522_006:0162a01": "分別是道非道精進。",
    "T26n1522_006:0162a02": "論曰：彼方便行中發勤精進，成不休息精進，",
    "T26n1522_006:0162a03": "第三十句示現。不休息精進有九種：一、彼精",
    "T26n1522_006:0162a04": "進行平等流注，如經「不雜染精進」故。雜染者，",
    "T26n1522_006:0162a05": "共懈怠共染、若過若不及故。二、自乘不動，如",
    "T26n1522_006:0162a06": "經「不退精進」故。三、廣念，如經「廣精進」故。四、",
    "T26n1522_006:0162a07": "為無量眾生作利益願攝取故，如經「無邊",
    "T26n1522_006:0162a08": "精進」故。五、常至心順行，如經「光明精進」故。六、",
    "T26n1522_006:0162a09": "修習過餘精進，如經「無等精進」故。七、一切魔",
    "T26n1522_006:0162a10": "煩惱行不能破壞，如經「不壞精進」故。八、攝",
    "T26n1522_006:0162a11": "取故，如經「教化一切眾生精進」故。九、能斷疑",
    "T26n1522_006:0162a12": "惑降伏他言，正修習故，如經「善分別是道",
    "T26n1522_006:0162a13": "非道精進」故。是名彼方便行中發勤精進果。",
    "T26n1522_006:0162a14": "云何彼本心界滿足？",
    "T26n1522_006:0162a15": "經曰：是菩薩深心界轉清淨，深心界不失。信",
    "T26n1522_006:0162a16": "解界轉明利，生善根增長，遠離世間垢濁，",
    "T26n1522_006:0162a17": "斷諸疑心，無有疑網現前具足，成就喜樂。",
    "T26n1522_006:0162a18": "如來現前加，無量深心現前成就。",
    "T26n1522_006:0162a19": "論曰：彼心界轉清淨，第四十句示現。心界者，",
    "T26n1522_006:0162a20": "依菩提分心初句示現。心界清淨有九種：",
    "T26n1522_006:0162a21": "一、彼道心修行增益，如經「深心界不失」故。二、",
    "T26n1522_006:0162a22": "於勝上證中轉生決定心，如經「信解界轉",
    "T26n1522_006:0162a23": "明利」故。三、彼因對治增長，如經「生善根增長」",
    "T26n1522_006:0162a24": "故。四、滅除諸障，如經「遠離世間垢濁」故。五、",
    "T26n1522_006:0162a25": "除此地祕密疑事，如經「斷諸疑心」故。六、以",
    "T26n1522_006:0162a26": "斷疑故，於餘處決定，如經「無有疑網現",
    "T26n1522_006:0162a27": "前具足」故。七、依勝樂行，如經「成就喜樂」故。",
    "T26n1522_006:0162a28": "八、依化眾生力，如經「如來現前加」故。九、依",
    "T26n1522_006:0162a29": "現無量三昧心智障清淨，如經「無量心現前",
    "T26n1522_006:0162b01": "成就」故。是名本心界滿足果。",
    "T26n1522_006:0162b02": "經曰：是菩薩住菩薩焰地已，多見諸佛，以",
    "T26n1522_006:0162b03": "大神通力、大願力故。見多百佛、多千佛、多百",
    "T26n1522_006:0162b04": "千佛、多百千那由他佛、多億佛、多百億佛、多千",
    "T26n1522_006:0162b05": "億佛、多百千億佛、多百千萬億那由他佛，以",
    "T26n1522_006:0162b06": "大神通力、大願力故。是菩薩見諸佛時，以",
    "T26n1522_006:0162b07": "上心深心，供養恭敬尊重讚歎，衣服飲食臥",
    "T26n1522_006:0162b08": "具湯藥一切供具悉以奉施，以諸菩薩上",
    "T26n1522_006:0162b09": "妙樂具供養眾僧，以此善根皆願迴向阿",
    "T26n1522_006:0162b10": "耨多羅三藐三菩提。於諸佛所生上恭敬專",
    "T26n1522_006:0162b11": "心聽法，聞已受持隨力修行，於諸佛法中",
    "T26n1522_006:0162b12": "出家修道，是菩薩深心決定信解轉復明淨。",
    "T26n1522_006:0162b13": "是菩薩住此菩薩焰地無量百千萬億那由",
    "T26n1522_006:0162b14": "他劫，深心決定信解平等清淨，彼諸善根轉",
    "T26n1522_006:0162b15": "勝明淨。諸佛子！譬如本真金，巧師鍊治作",
    "T26n1522_006:0162b16": "莊嚴具，成就不失，餘非莊嚴具真金所不",
    "T26n1522_006:0162b17": "能及。諸佛子！菩薩如是住此菩薩焰地中，",
    "T26n1522_006:0162b18": "彼諸善根成就不退，下地善根所不能及。",
    "T26n1522_006:0162b19": "諸佛子！譬如摩尼寶珠生光，清淨光輪能",
    "T26n1522_006:0162b20": "放光明，成就不壞，餘寶光所不能奪，一",
    "T26n1522_006:0162b21": "切風飄雨漬水澆光明不滅。諸佛子！如是菩",
    "T26n1522_006:0162b22": "薩住此菩薩焰地中，下地菩薩所不能及，",
    "T26n1522_006:0162b23": "一切眾魔及諸煩惱皆不能壞。是菩薩四攝",
    "T26n1522_006:0162b24": "法中同事偏勝，十波羅蜜中精進波羅蜜增",
    "T26n1522_006:0162b25": "上，餘波羅蜜非不修習，隨力隨分。諸佛子！是",
    "T26n1522_006:0162b26": "名略說菩薩第四菩薩焰地。若菩薩住此地",
    "T26n1522_006:0162b27": "中，多作須夜摩天王，所作自在，破諸眾生身",
    "T26n1522_006:0162b28": "見等事，方便善巧令諸眾生住正見等事。所",
    "T26n1522_006:0162b29": "作善業布施愛語利益同事，是諸福德皆不",
    "T26n1522_006:0162c01": "離念佛、念法、念僧、念菩薩、念菩薩行、念波羅",
    "T26n1522_006:0162c02": "蜜、念十地、念不壞力、念無畏、念不共佛法，乃",
    "T26n1522_006:0162c03": "至不離念具足一切種一切智智。常生是心：",
    "T26n1522_006:0162c04": "我當於一切眾生中，為首為勝為大、為妙",
    "T26n1522_006:0162c05": "為微妙、為上為無上、為導為將、為師為",
    "T26n1522_006:0162c06": "尊，乃至為一切智智依止者。復作是念，發",
    "T26n1522_006:0162c07": "精進行。以精進力故，於一念間得億三昧，",
    "T26n1522_006:0162c08": "能見億佛、能知億佛神力、能動億佛世界、",
    "T26n1522_006:0162c09": "能入億佛世界、能照億佛世界、能化億佛",
    "T26n1522_006:0162c10": "世界眾生、能住壽億劫、能知過去未來世",
    "T26n1522_006:0162c11": "各億劫事、能善入億法門、能變身為億，於",
    "T26n1522_006:0162c12": "一一身能示億菩薩以為眷屬。若以願力",
    "T26n1522_006:0162c13": "自在勝上，菩薩願力過於此數。示種種神通，",
    "T26n1522_006:0162c14": "或身、或光明、或神通、或眼、或境界、或音聲、或行、",
    "T26n1522_006:0162c15": "或莊嚴、或加、或信、或業。是諸神通，乃至無量",
    "T26n1522_006:0162c16": "百千萬億那由他劫不可數知。",
    "T26n1522_006:0162c17": "論曰：是菩薩深心決定信解平等清淨，彼諸",
    "T26n1522_006:0162c18": "善根轉勝明淨者，如餘淨地諸菩薩。真金作",
    "T26n1522_006:0162c19": "莊嚴具譬者，喻阿含現作證智莊嚴，示現",
    "T26n1522_006:0162c20": "得證智故，如經「譬如本真金，巧師鍊治作",
    "T26n1522_006:0162c21": "莊嚴具，成就不失」故。摩尼寶生光明喻者，",
    "T26n1522_006:0162c22": "彼證智法明摩尼寶光中放阿含光明，入無",
    "T26n1522_006:0162c23": "量法門義光明智處普照示現。以是義故，",
    "T26n1522_006:0162c24": "此地釋名為焰。如經「諸佛子！譬如摩尼寶珠",
    "T26n1522_006:0162c25": "生光，清淨光輪能放光明成就不壞，餘寶光",
    "T26n1522_006:0162c26": "明所不能奪」故。生光者，有光明具足故。清",
    "T26n1522_006:0162c27": "淨光輪者，光明圓滿無垢故。所作自在者，破",
    "T26n1522_006:0162c28": "諸眾生身見等事故。是中作者，所作故。自在",
    "T26n1522_006:0162c29": "者，能力故。餘如前說應知。",
    "T26n1522_006:0163a01": "十地經論焰地卷之六"
}