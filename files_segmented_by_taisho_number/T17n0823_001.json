{
    "T17n0823_001:0852a20": "佛說一切法高王經(一名《一切法義王經》)",
    "T17n0823_001:0852a22": "元魏婆羅門瞿曇般若流支譯",
    "T17n0823_001:0852a23": "如是我聞：一時婆伽婆遊王舍城迦蘭陀竹",
    "T17n0823_001:0852a24": "林，與大比丘眾一千二百五十人俱，其先悉",
    "T17n0823_001:0852a25": "是編髮梵志，其名曰：優樓頻騾迦葉等。一",
    "T17n0823_001:0852a26": "切皆是大阿羅漢，諸漏已盡無復煩惱心得",
    "T17n0823_001:0852a27": "自在，善得心解脫，善得慧解脫，人中大龍，",
    "T17n0823_001:0852a28": "應作者作所作已辦，離諸重擔逮得己利，盡",
    "T17n0823_001:0852a29": "諸有結善得正智心，解脫一切心得自在，到",
    "T17n0823_001:0852b01": "第一彼岸。",
    "T17n0823_001:0852b02": "爾時世尊月十五日於布薩時在露地坐，諸",
    "T17n0823_001:0852b03": "比丘眾之所圍遶供養恭敬。彼時復有一異",
    "T17n0823_001:0852b04": "比丘，初始出家即日受戒，詣世尊所。到佛所",
    "T17n0823_001:0852b05": "已，頭面禮足右繞三匝，繞三匝已，合掌向佛",
    "T17n0823_001:0852b06": "白言：「世尊！我新出家朝日受戒，唯願教",
    "T17n0823_001:0852b07": "我，我於僧中云何而食？僧中食已云何可消？",
    "T17n0823_001:0852b08": "既食食已云何消施？又善男子信何義故，捨",
    "T17n0823_001:0852b09": "家出家得彼饒益？」彼異比丘即以偈頌問如",
    "T17n0823_001:0852b10": "來曰：",
    "T17n0823_001:0852b11": "「我既新出家，　　朝日始受戒；",
    "T17n0823_001:0852b12": "　唯願為我說，　　云何消僧食？",
    "T17n0823_001:0852b13": "　何義故捨家？　　出家入佛法，",
    "T17n0823_001:0852b14": "　唯願說勝義，　　云何消他施？」",
    "T17n0823_001:0852b15": "如是問已。如來即答彼比丘言：「比丘當知，",
    "T17n0823_001:0852b16": "若比丘成就三法，應食僧食，食已消施，彼",
    "T17n0823_001:0852b17": "善男子信何義故，捨家出家得彼饒益？何等",
    "T17n0823_001:0852b18": "為三？比丘當知，謂：入眾僧、作眾僧業、僧利相",
    "T17n0823_001:0852b19": "應。比丘當知，比丘成就此三法者，應食僧食，",
    "T17n0823_001:0852b20": "食已消施，彼善男子信何義故，捨家出家得",
    "T17n0823_001:0852b21": "彼饒益？」爾時世尊即說偈言：",
    "T17n0823_001:0852b22": "「若人入眾僧，　　造作眾僧業；",
    "T17n0823_001:0852b23": "　眾僧利相應，　　彼人能消施。」",
    "T17n0823_001:0852b24": "如是說已。彼比丘言：「如是之義世尊略說，",
    "T17n0823_001:0852b25": "我不能解。世尊！云何比丘名入眾僧、作眾僧",
    "T17n0823_001:0852b26": "業？又復云何僧利相應？」時彼比丘！即以偈",
    "T17n0823_001:0852b27": "頌問如來曰：",
    "T17n0823_001:0852b28": "「云何入眾僧？　　云何眾僧業？",
    "T17n0823_001:0852b29": "　云何眾僧利？　　願說令得知。」",
    "T17n0823_001:0852c01": "如是請已。佛言：「比丘！諦聽諦聽，善思念之！",
    "T17n0823_001:0852c02": "我今為汝廣說眾僧、說眾僧業、說眾僧利。」彼",
    "T17n0823_001:0852c03": "比丘言：「如是世尊！願樂欲聞。」佛言：「比丘！所",
    "T17n0823_001:0852c04": "言僧者：四行、四得、八富伽羅。比丘當知，此",
    "T17n0823_001:0852c05": "名為僧，應受世間天人供養，合掌恭敬，無上",
    "T17n0823_001:0852c06": "福田。」爾時世尊重說偈言：",
    "T17n0823_001:0852c07": "「有四行四得，　　八種富伽羅；",
    "T17n0823_001:0852c08": "　此等名為僧，　　無上勝福田。」",
    "T17n0823_001:0852c09": "如是說已。彼比丘言：「未知，世尊！何者僧業？」",
    "T17n0823_001:0852c10": "佛言：「比丘！謂：四念處及四正勤、四如意足、五",
    "T17n0823_001:0852c11": "根、五力、七菩提分、八聖道分。比丘當知，此名",
    "T17n0823_001:0852c12": "僧業。」爾時世尊而說偈言：",
    "T17n0823_001:0852c13": "「若常勤修習，　　寂靜八聖道；",
    "T17n0823_001:0852c14": "　如是修勝道，　　是名為僧業。」",
    "T17n0823_001:0852c15": "如是說已。彼比丘言：「未知，世尊！何者僧利？」",
    "T17n0823_001:0852c16": "佛言：「比丘！謂僧利者，四沙門果。何等為四？",
    "T17n0823_001:0852c17": "四者所謂：須陀洹果、斯陀含果、阿那含果、阿羅",
    "T17n0823_001:0852c18": "漢果。比丘當知，此名僧利。」爾時世尊而說",
    "T17n0823_001:0852c19": "偈言：",
    "T17n0823_001:0852c20": "「大人有大利，　　僧中富伽羅；",
    "T17n0823_001:0852c21": "　謂四沙門果，　　彼人能消施。」",
    "T17n0823_001:0852c22": "如是說已。彼比丘言：「如世尊說，比丘入僧、",
    "T17n0823_001:0852c23": "作眾僧業、僧利相應，如是比丘能消他食，既",
    "T17n0823_001:0852c24": "食食已能消他施。彼善男子！信何義故捨家",
    "T17n0823_001:0852c25": "出家得彼饒益？世尊！若人悕望一切智智",
    "T17n0823_001:0852c26": "捨家出家，未知，世尊！彼富伽羅為入僧不？作",
    "T17n0823_001:0852c27": "僧業不？得僧利不？」佛言：「比丘！善哉善哉！汝",
    "T17n0823_001:0852c28": "善思量、汝善能問、汝善辯才，能問如來如",
    "T17n0823_001:0852c29": "是之義，利益多人、安樂多人、饒益多人，憐愍",
    "T17n0823_001:0853a01": "世間利益安樂，憐愍天人故如是問。如汝所",
    "T17n0823_001:0853a02": "問：『若人悕望一切智智捨家出家，彼富伽羅",
    "T17n0823_001:0853a03": "為入僧不、作僧業不、得僧利不？』如是問者，我",
    "T17n0823_001:0853a04": "為汝說。比丘當知，彼富伽羅不入眾僧、非作",
    "T17n0823_001:0853a05": "僧業，與眾僧利則不相應。」爾時世尊重說",
    "T17n0823_001:0853a06": "偈言：",
    "T17n0823_001:0853a07": "「若人悕菩提，　　彼不入眾僧；",
    "T17n0823_001:0853a08": "　非修眾僧業，　　非僧利相應。」",
    "T17n0823_001:0853a09": "如是說已，彼比丘言：「未知，世尊！彼富伽羅若",
    "T17n0823_001:0853a10": "不入僧、非作僧業、非利相應，云何世尊聽其",
    "T17n0823_001:0853a11": "出家、聽食僧食，云何消施？」佛言：「比丘！汝且止",
    "T17n0823_001:0853a12": "止，勿作此語，此不須問。」彼異比丘復言：「世尊！",
    "T17n0823_001:0853a13": "若此比丘不入眾僧、非作僧業、非利相應，云",
    "T17n0823_001:0853a14": "何消施？」爾時世尊復言：「比丘！此不須問。」彼異",
    "T17n0823_001:0853a15": "比丘更復第三問言：「世尊！若此比丘不入眾",
    "T17n0823_001:0853a16": "僧、非作僧業、非利相應，云何消施？」",
    "T17n0823_001:0853a17": "爾時世尊以彼比丘慇懃三問，即放眉間白",
    "T17n0823_001:0853a18": "毫相光，照此三千大千世界光明遍滿，山",
    "T17n0823_001:0853a19": "河石壁皆悉不現，唯見光明遍此三千大千",
    "T17n0823_001:0853a20": "世界。而此三千大千世界海中眾生，所謂：諸",
    "T17n0823_001:0853a21": "魚、摩伽羅魚、舒摩羅龜等眾生昔未曾見，見",
    "T17n0823_001:0853a22": "光明已皆生驚怖。又此三千大千世界諸大",
    "T17n0823_001:0853a23": "海中，若龍、龍女；若阿修羅、阿修羅女；若迦",
    "T17n0823_001:0853a24": "樓羅、迦樓羅女昔未曾見，見光明已皆生驚",
    "T17n0823_001:0853a25": "怖。如是光明皆悉遍至四大王天、三十三天、",
    "T17n0823_001:0853a26": "炎摩、兜率、化樂、自在、梵身、梵輔、梵眾、大梵、光",
    "T17n0823_001:0853a27": "明、少光、無量光天、光音淨天及少淨天、無量",
    "T17n0823_001:0853a28": "淨天，遍淨、廣果、不煩、不熱、善見、善現、阿迦尼",
    "T17n0823_001:0853a29": "吒，乃至非想非非想處。多千天子覩佛光明",
    "T17n0823_001:0853b01": "一切皆來，乃至三千大千世界、四大王天，次",
    "T17n0823_001:0853b02": "第乃至淨處天眾，一切專心來詣佛所，到佛",
    "T17n0823_001:0853b03": "所已頭面禮足尊重恭敬，合掌向佛住虛空",
    "T17n0823_001:0853b04": "中。",
    "T17n0823_001:0853b05": "爾時復有眾多比丘遊行人中，既覩光明往",
    "T17n0823_001:0853b06": "詣佛所，到佛所已頭面禮足右遶三匝，一心",
    "T17n0823_001:0853b07": "正念却坐一面。",
    "T17n0823_001:0853b08": "爾時復有比丘、比丘尼、優婆塞、優婆夷，既覩",
    "T17n0823_001:0853b09": "光明往詣佛所，到佛所已頭面禮足右遶三",
    "T17n0823_001:0853b10": "匝，專心正念却坐一面。",
    "T17n0823_001:0853b11": "爾時復有三千大千世界，諸龍、夜叉、乾闥婆、阿",
    "T17n0823_001:0853b12": "修羅、迦樓羅、緊那羅、摩睺羅伽、人非人等，覩",
    "T17n0823_001:0853b13": "佛光明往詣佛所，到佛所已頭面禮足右繞",
    "T17n0823_001:0853b14": "三匝，一心正念却坐一面。",
    "T17n0823_001:0853b15": "爾時慧命舍利弗從座而起，整服一廂，右",
    "T17n0823_001:0853b16": "膝著地，合掌向佛白言：「世尊！此多比丘、比丘",
    "T17n0823_001:0853b17": "尼、優婆塞、優婆夷等皆來集會。世尊！此多天、",
    "T17n0823_001:0853b18": "龍、夜叉、乾闥婆、阿修羅、迦樓羅、緊那羅、摩睺羅",
    "T17n0823_001:0853b19": "伽、人與非人，四大王天、三十三天、夜摩、兜率、",
    "T17n0823_001:0853b20": "化樂、自在，并梵身天，乃至無量淨處淨身多",
    "T17n0823_001:0853b21": "千天子，覩佛光明皆來集會。世尊！何故放",
    "T17n0823_001:0853b22": "眉間光，願為解說？」爾時慧命舍利弗即以偈",
    "T17n0823_001:0853b23": "頌問如來曰：",
    "T17n0823_001:0853b24": "「多千數眾生，　　復億那由他；",
    "T17n0823_001:0853b25": "　覩佛光明故，　　皆來見世尊！",
    "T17n0823_001:0853b26": "　世尊以何因？　　復以何因緣？",
    "T17n0823_001:0853b27": "　此多千億眾，　　今來集此處。",
    "T17n0823_001:0853b28": "　世尊知其義，　　何故來至此？",
    "T17n0823_001:0853b29": "　願導師憐愍，　　為我說其因。」",
    "T17n0823_001:0853c01": "如是問已，佛告慧命舍利弗言：「舍利弗！此新",
    "T17n0823_001:0853c02": "出家朝日受戒比丘問言：『若有比丘行大乘",
    "T17n0823_001:0853c03": "行，專心悕求一切智智，彼人云何食眾僧食",
    "T17n0823_001:0853c04": "能消他施？』舍利弗！我今欲答彼比丘問。為是",
    "T17n0823_001:0853c05": "義故，如是無量億千眾生和集來此。」",
    "T17n0823_001:0853c06": "爾時慧命舍利弗言：「唯願世尊！惟願善逝！",
    "T17n0823_001:0853c07": "今答此問。」佛言：「舍利弗！若說此義，有人迷",
    "T17n0823_001:0853c08": "沒。何以故？舍利弗！一切大龍不可思議；有",
    "T17n0823_001:0853c09": "大神通大師子吼不可思議；師子之吼不可",
    "T17n0823_001:0853c10": "思議；大眾生法不可思議。此非一切愚癡凡",
    "T17n0823_001:0853c11": "夫、聲聞、緣覺所能信解，故汝三問，我皆默然",
    "T17n0823_001:0853c12": "不答此義。」慧命舍利弗白佛：「世尊！今此會",
    "T17n0823_001:0853c13": "中有比丘、比丘尼、優婆塞、優婆夷，天、龍、夜叉、",
    "T17n0823_001:0853c14": "乾闥婆、阿修羅、迦樓羅、緊那羅、摩睺羅伽、人非",
    "T17n0823_001:0853c15": "人等，能信此義，唯願世尊！利益彼人答我所",
    "T17n0823_001:0853c16": "問。」佛言：「舍利弗！若說此義，眾生迷沒。」爾時",
    "T17n0823_001:0853c17": "慧命舍利弗復以偈頌請如來曰：",
    "T17n0823_001:0853c18": "「善哉願今說，　　菩薩何功德？",
    "T17n0823_001:0853c19": "　若行菩提心，　　聞已勤精進。」",
    "T17n0823_001:0853c20": "如是請已。佛告慧命舍利弗言：「舍利弗！菩",
    "T17n0823_001:0853c21": "薩摩訶薩天人世間無上福田，舍利弗！非菩",
    "T17n0823_001:0853c22": "薩摩訶薩不消布施。何以故？舍利弗！菩薩",
    "T17n0823_001:0853c23": "摩訶薩畢竟消施。舍利弗！若菩薩摩訶薩日",
    "T17n0823_001:0853c24": "日常食一切眾生所施飲食摶如須彌，披",
    "T17n0823_001:0853c25": "其袈裟廣長之量如閻浮提，劫劫常爾，菩薩",
    "T17n0823_001:0853c26": "摩訶薩恒常如是，畢竟消施。",
    "T17n0823_001:0853c27": "「舍利弗！若菩薩摩訶薩，三千大千世界眾生，",
    "T17n0823_001:0853c28": "一一眾生於日日中施其床座，廣長之量如",
    "T17n0823_001:0853c29": "四天下，高如須彌七寶間錯。何等七寶？所",
    "T17n0823_001:0854a01": "謂：金、銀及毗琉璃、私頗胝迦、赤色真珠、車璩、",
    "T17n0823_001:0854a02": "馬瑙，以用莊嚴師子之座，天衣覆上。舍利",
    "T17n0823_001:0854a03": "弗！若菩薩摩訶薩一一眾生於日日中如是",
    "T17n0823_001:0854a04": "布施，菩薩受取隨意受用，若坐臥等。舍利",
    "T17n0823_001:0854a05": "弗！菩薩摩訶薩常如是受、常如是用，畢竟消",
    "T17n0823_001:0854a06": "施。何以故？舍利弗！乃至初發菩提之心，菩",
    "T17n0823_001:0854a07": "薩摩訶薩即發心日已，是一切聲聞、緣覺、眾",
    "T17n0823_001:0854a08": "生福田。「舍利弗！菩薩摩訶薩，一一眾生於日",
    "T17n0823_001:0854a09": "日中以如是色七處宮殿，其量廣長如四天",
    "T17n0823_001:0854a10": "下，謂：閻浮提、西瞿耶尼、東弗婆提、北欝單越，",
    "T17n0823_001:0854a11": "廣長如是，一一別處垂七寶簾；彼一一處，七",
    "T17n0823_001:0854a12": "寶網縵高幢幡蓋，種種天寶以為莊嚴，彼殿",
    "T17n0823_001:0854a13": "高大乃至他化自在天處；彼一一處種種寶",
    "T17n0823_001:0854a14": "樹處處遍有；彼一切樹隨意所須一切皆得，",
    "T17n0823_001:0854a15": "一一樹中皆出樂音；彼諸樹中有樹能出種",
    "T17n0823_001:0854a16": "種諸香，有樹能出種種妙華，有樹能出種種",
    "T17n0823_001:0854a17": "諸果；彼殿彼處多有池水，八分相應滿彼池",
    "T17n0823_001:0854a18": "中，底布金沙；彼池多有七寶蓮花充滿其中；",
    "T17n0823_001:0854a19": "彼一切池用毗琉璃以為階道，普池周匝七寶",
    "T17n0823_001:0854a20": "欄楯；彼池岸邊多有無量師子座處，億那由",
    "T17n0823_001:0854a21": "他百千敷具以敷其上，以天妙花遍散地處。",
    "T17n0823_001:0854a22": "舍利弗！若菩薩摩訶薩，如是色殿、如是色座、",
    "T17n0823_001:0854a23": "如是色處，若坐、若臥、若行、若住，若語、若默，皆",
    "T17n0823_001:0854a24": "悉隨意。舍利弗！若菩薩摩訶薩一切眾生於",
    "T17n0823_001:0854a25": "日日中，如是色殿、如是色座、如是色處，得已",
    "T17n0823_001:0854a26": "受用，舍利弗！如是菩薩摩訶薩於一切眾生",
    "T17n0823_001:0854a27": "畢竟消施，如是乃至初發心者。何以故？舍",
    "T17n0823_001:0854a28": "利弗！菩薩摩訶薩一切眾生無上福田。",
    "T17n0823_001:0854a29": "「舍利弗！汝今見此種姓尊貴，大富饒財有大",
    "T17n0823_001:0854b01": "安樂，所謂：剎利大姓、婆羅門大姓、長者大",
    "T17n0823_001:0854b02": "姓、居士大姓，人中之王、轉輪聖王七寶成",
    "T17n0823_001:0854b03": "就，四天王天、三十三天釋提桓因、炎摩天",
    "T17n0823_001:0854b04": "子、兜率天子、化樂天子，如是他化自在天",
    "T17n0823_001:0854b05": "子，梵娑婆主，次第乃至色、無色中生處眾生。",
    "T17n0823_001:0854b06": "若人得住初果、二果、三果、四果，復有獲得辟",
    "T17n0823_001:0854b07": "支佛道，若人欲覺阿耨多羅三藐三菩提，舍",
    "T17n0823_001:0854b08": "利弗！此如是等一切皆於菩薩中生、菩薩所",
    "T17n0823_001:0854b09": "化，應如是知。何以故？舍利弗！菩薩摩訶薩",
    "T17n0823_001:0854b10": "行菩薩已，次第獲得阿耨多羅三藐三菩提，",
    "T17n0823_001:0854b11": "覺轉于法輪，於菩薩所得聞法已，如是得入",
    "T17n0823_001:0854b12": "須陀洹果、斯陀含果、阿那含果、阿羅漢果、辟支",
    "T17n0823_001:0854b13": "佛道，次第乃至阿耨多羅三藐三菩提覺；聞",
    "T17n0823_001:0854b14": "布施已則能布施，以布施故，則得生於剎利",
    "T17n0823_001:0854b15": "大姓、婆羅門大姓、長者大姓，得為人王、轉輪",
    "T17n0823_001:0854b16": "聖王；聞說戒已能受持戒，受持戒故，則得",
    "T17n0823_001:0854b17": "生於四天王天、三十三天、炎摩、兜率、化樂、自",
    "T17n0823_001:0854b18": "在；聞四無量故得修行，以修行故，生色界",
    "T17n0823_001:0854b19": "天。舍利弗！此門如是應當善知，此一切法",
    "T17n0823_001:0854b20": "皆依菩薩菩薩所化。",
    "T17n0823_001:0854b21": "「舍利弗！譬如阿那婆達多龍王池處出四大",
    "T17n0823_001:0854b22": "河。何等為四？所謂：強伽、辛頭、博叉、斯陀大河。",
    "T17n0823_001:0854b23": "彼四大河入四大海。何者為四？殑伽大河五",
    "T17n0823_001:0854b24": "百眷屬流滿東海；辛頭大河五百眷屬流滿",
    "T17n0823_001:0854b25": "南海；博叉大河五百眷屬流滿西海；斯陀大",
    "T17n0823_001:0854b26": "河五百眷屬流滿北海。舍利弗！於意云何？此",
    "T17n0823_001:0854b27": "四大河流向四方，如彼次第入四大海。",
    "T17n0823_001:0854b28": "舍利弗！彼四大河流向四方，頗有眾生隨須",
    "T17n0823_001:0854b29": "用不？」慧命舍利弗言：「無量眾生受用得力，所",
    "T17n0823_001:0854c01": "謂：沙門及婆羅門、人非人等。世尊！彼四大河",
    "T17n0823_001:0854c02": "悉能遍滿稻田、豆田，若摩沙田、大小麥田，異",
    "T17n0823_001:0854c03": "異種種諸穀、豆等，悉能充遍。彼穀、豆等多人",
    "T17n0823_001:0854c04": "受用，所謂：沙門及婆羅門、人非人等。」佛言：「舍",
    "T17n0823_001:0854c05": "利弗！於意云何？彼四大海，頗有眾生隨須用",
    "T17n0823_001:0854c06": "不？」慧命舍利弗白佛言：「世尊！無量眾生受用",
    "T17n0823_001:0854c07": "得力，謂：勝眾生、陸地眾生、水中眾生，所謂：魚、",
    "T17n0823_001:0854c08": "龜、摩伽羅魚、坻[魚*彌]、宜羅、蝦蟇、鵝、鴨及魚師等。",
    "T17n0823_001:0854c09": "復是無量大眾生處，所謂：諸龍、乾闥婆、阿修",
    "T17n0823_001:0854c10": "羅、迦樓羅等。無量眾生、人與非人受用得力，",
    "T17n0823_001:0854c11": "謂：珠、真珠及毘琉璃、珂與、珊瑚、因陀尼羅大青",
    "T17n0823_001:0854c12": "寶珠、牟娑羅寶、迦羅婆寶、馬瑙寶等。復有大",
    "T17n0823_001:0854c13": "價異大寶珠，在大海中為人受用。」佛言：「舍",
    "T17n0823_001:0854c14": "利弗！於意云何，彼四大海以何因緣有如是",
    "T17n0823_001:0854c15": "力？」慧命舍利弗白佛言：「世尊！阿那婆達多龍",
    "T17n0823_001:0854c16": "王池水因緣如是勢力。」",
    "T17n0823_001:0854c17": "佛言：「善哉善哉！舍利弗！阿那婆達多龍王",
    "T17n0823_001:0854c18": "離三種畏。何等為三？所謂：得離迦樓羅畏；",
    "T17n0823_001:0854c19": "離熱沙畏；若餘龍王行欲法時蛇形色相，",
    "T17n0823_001:0854c20": "彼阿那婆達多龍王行欲之時無此形相。舍",
    "T17n0823_001:0854c21": "利弗！阿那婆達多龍王宮中，坐禪比丘住在",
    "T17n0823_001:0854c22": "彼處。舍利弗！阿那婆達多龍王宮中，神通",
    "T17n0823_001:0854c23": "比丘有威德者住在彼處。舍利弗！阿那婆達",
    "T17n0823_001:0854c24": "多龍王隨住何宮，若有入者無諸衰惱。」",
    "T17n0823_001:0854c25": "慧命舍利弗白佛言：「世尊！希有世尊！阿那婆",
    "T17n0823_001:0854c26": "達多龍王宮殿，成就如是未曾有法。希有世",
    "T17n0823_001:0854c27": "尊！如是龍宮彼三種過一切皆無。希有世尊！",
    "T17n0823_001:0854c28": "隨何眾生入彼宮者免三種過。希有世尊！彼",
    "T17n0823_001:0854c29": "龍王宮神通威德坐禪比丘入彼處住。希有",
    "T17n0823_001:0855a01": "世尊！彼龍池處出四大河多人受用。彼四大",
    "T17n0823_001:0855a02": "河生四大海大眾生處、無量百千諸眾生等",
    "T17n0823_001:0855a03": "受用之處，所謂：沙門及婆羅門，人非人等受",
    "T17n0823_001:0855a04": "用之處。世尊！阿那婆達多龍王成就如是",
    "T17n0823_001:0855a05": "無量功德。」",
    "T17n0823_001:0855a06": "佛言：「舍利弗！菩薩摩訶薩亦復如是。舍利弗！",
    "T17n0823_001:0855a07": "譬如阿那婆達多龍王離三種畏。舍利弗！菩",
    "T17n0823_001:0855a08": "薩摩訶薩亦復如是，已得出過三惡道畏。何",
    "T17n0823_001:0855a09": "等三畏？一地獄畏、二餓鬼畏、三畜生畏。",
    "T17n0823_001:0855a10": "「舍利弗！譬如阿那婆達多龍王池水，出四大",
    "T17n0823_001:0855a11": "河多人受用。舍利弗！菩薩摩訶薩亦復如是，",
    "T17n0823_001:0855a12": "有四攝法攝取眾生。何等為四？布施、愛語、利",
    "T17n0823_001:0855a13": "行、同事。此四攝法菩薩所行多人受用。",
    "T17n0823_001:0855a14": "「又舍利弗！譬如阿那婆達多龍王池處因緣",
    "T17n0823_001:0855a15": "有四大海。如是如是！舍利弗！菩薩出生薩",
    "T17n0823_001:0855a16": "婆若智。",
    "T17n0823_001:0855a17": "「又舍利弗！譬如大海，無量眾生依住安樂。如",
    "T17n0823_001:0855a18": "是如是！舍利弗！三有眾生依薩婆若得安樂",
    "T17n0823_001:0855a19": "住。三者所謂：欲有、色有及無色有。舍利弗！",
    "T17n0823_001:0855a20": "此門如是！應當善知。",
    "T17n0823_001:0855a21": "「舍利弗！所有三千大千世界眾生安樂，一切",
    "T17n0823_001:0855a22": "皆因菩薩而生、依菩薩有。何以故？舍利弗！發",
    "T17n0823_001:0855a23": "菩提心常行不斷，次第相續乃至受記；得受",
    "T17n0823_001:0855a24": "記已，阿耨多羅三藐三菩提覺；阿耨多羅三",
    "T17n0823_001:0855a25": "藐三菩提覺已，轉于法輪，若諸沙門、若婆羅",
    "T17n0823_001:0855a26": "門、若天、若魔、若梵、若餘，皆不能轉如是正法。",
    "T17n0823_001:0855a27": "以聞法故出生四眾，所謂：比丘、比丘尼、優婆",
    "T17n0823_001:0855a28": "塞、優婆夷，以彼因緣得無量樂、得天人樂、得",
    "T17n0823_001:0855a29": "解脫樂。",
    "T17n0823_001:0855b01": "「舍利弗！汝意云何？此法何生？」慧命舍利弗",
    "T17n0823_001:0855b02": "白佛言：「世尊！從菩薩生。」佛言：「舍利弗！汝",
    "T17n0823_001:0855b03": "意云何？三有所攝，若利若養，隨何等物一",
    "T17n0823_001:0855b04": "切皆是菩薩先時所作之恩，豈有人能報恩",
    "T17n0823_001:0855b05": "者不？」慧命舍利弗言：「世尊！無能報也。何以",
    "T17n0823_001:0855b06": "故？菩薩出生一切法故。」",
    "T17n0823_001:0855b07": "佛言：「舍利弗！譬如有人貧無財物，有大富",
    "T17n0823_001:0855b08": "者多有財物，以悲愍心捨而施之，多百多千",
    "T17n0823_001:0855b09": "無量無數，百千萬億皆能捨與。如是次第施",
    "T17n0823_001:0855b10": "第二人、施第三人、施第四人，乃至百千乃至",
    "T17n0823_001:0855b11": "無量百千眾生，如是乃至一切眾生。彼大富",
    "T17n0823_001:0855b12": "者所有財物一切捨與；又復施與一切無畏，",
    "T17n0823_001:0855b13": "令除怖畏，所有怨憎、繫縛、鬪諍，如是等畏",
    "T17n0823_001:0855b14": "皆令免脫；又復令離惡道怖畏；又與無量天",
    "T17n0823_001:0855b15": "人安樂。彼受施中有一眾生為報恩故，破己",
    "T17n0823_001:0855b16": "一物以為百分，以一分物與前施者，既與物",
    "T17n0823_001:0855b17": "已，作如是心：『我已報恩。』舍利弗！汝意云何？",
    "T17n0823_001:0855b18": "若此丈夫如是饒益一切眾生，如是利益一切",
    "T17n0823_001:0855b19": "眾生，彼一眾生所破之物百分中一與前施",
    "T17n0823_001:0855b20": "者，報恩盡不？」慧命舍利弗言：「世尊！不能盡",
    "T17n0823_001:0855b21": "也。」佛言：「如是如是，舍利弗！菩薩亦爾。舍利",
    "T17n0823_001:0855b22": "弗！如悲心者利益一切，而一眾生一物百分",
    "T17n0823_001:0855b23": "與悲心者一分之物。如是如是，舍利弗！有一",
    "T17n0823_001:0855b24": "施者，一切欲樂供養瞻視大乘行者，乃至命",
    "T17n0823_001:0855b25": "盡，彼人雖作如是供養，猶不報恩。」",
    "T17n0823_001:0855b26": "爾時世尊告慧命舍利弗言：「善哉善哉！舍利",
    "T17n0823_001:0855b27": "弗！汝今真是我之弟子！隨順我教、善解我語。",
    "T17n0823_001:0855b28": "舍利弗！一切眾生於菩薩所，若捨自肉，若皮、",
    "T17n0823_001:0855b29": "若筋、若骨、若身，如是乃至百千到捨，於菩薩",
    "T17n0823_001:0855c01": "恩百分之中不報其一；如是乃至千分、億分、",
    "T17n0823_001:0855c02": "百千億分，乃至數分不報其一，算數譬喻所",
    "T17n0823_001:0855c03": "不能及。何以故？舍利弗！菩薩之恩，世間天、",
    "T17n0823_001:0855c04": "人、阿修羅等所不能報。「舍利弗！若善男子、若",
    "T17n0823_001:0855c05": "善女人發起如來一切智心，則能報恩。何",
    "T17n0823_001:0855c06": "以故？舍利弗！若有能發阿耨多羅三藐三菩",
    "T17n0823_001:0855c07": "提心者，一切眾生之所受用。",
    "T17n0823_001:0855c08": "「舍利弗！譬如此處閻浮提中生栴檀樹，始生",
    "T17n0823_001:0855c09": "牙時已能除滅童男、童女藥相應病；及其",
    "T17n0823_001:0855c10": "葉生能除婦女、男子之病；又時增長成栴檀",
    "T17n0823_001:0855c11": "樹，若有人來住其蔭中彼人離病；彼栴檀",
    "T17n0823_001:0855c12": "樹若出華時能與天樂；彼栴檀樹若生果時，",
    "T17n0823_001:0855c13": "光明周遍十方世界，光明既出隨何眾生心",
    "T17n0823_001:0855c14": "憶念者，則得不老不病之法；彼栴檀樹若有",
    "T17n0823_001:0855c15": "斫伐分析破裂，取其材木而將去者不畏貧",
    "T17n0823_001:0855c16": "窮；彼栴檀樹若有人能取其材木用為屋舍，",
    "T17n0823_001:0855c17": "入其中者不寒不熱、不飢不渴。如是如是！舍",
    "T17n0823_001:0855c18": "利弗！彼栴檀樹皆悉有用無不用者，樹始",
    "T17n0823_001:0855c19": "生時已住受用，生已有用、增長有用、華出",
    "T17n0823_001:0855c20": "有用、果出有用、斫伐破裂材木有用、作屋有",
    "T17n0823_001:0855c21": "用。",
    "T17n0823_001:0855c22": "「舍利弗！菩薩摩訶薩亦復如是，初發阿耨多",
    "T17n0823_001:0855c23": "羅三藐三菩提心，修四攝法與眾生樂如栴",
    "T17n0823_001:0855c24": "檀芽；既發心已三解脫門心得增長——何等",
    "T17n0823_001:0855c25": "為三？謂：空、無相、無願等門——如樹生葉；次後",
    "T17n0823_001:0855c26": "得住無生法忍如樹增長；次復成就一切智",
    "T17n0823_001:0855c27": "智如樹華出；次入無餘涅槃界中如樹有果；",
    "T17n0823_001:0855c28": "碎身舍利量如芥子，住持利益諸眾生界，如",
    "T17n0823_001:0855c29": "人斫伐彼栴檀樹將木而去，如來舍利利益",
    "T17n0823_001:0856a01": "眾生亦復如是；如栴檀樹取木作舍入者安",
    "T17n0823_001:0856a02": "樂，如是如來入涅槃已，諸修行人入如來寺",
    "T17n0823_001:0856a03": "除熱清涼。舍利弗！此門如是，應當善知。",
    "T17n0823_001:0856a04": "「舍利弗！若善男子若善女人！其有能發阿耨",
    "T17n0823_001:0856a05": "多羅三藐三菩提心者，佛法不斷，一切眾生",
    "T17n0823_001:0856a06": "得天人樂及解脫樂，常行不斷。",
    "T17n0823_001:0856a07": "「舍利弗！若天人樂及解脫樂常行不斷，舍",
    "T17n0823_001:0856a08": "利弗！豈有能說與其相似與等者不？」慧命舍",
    "T17n0823_001:0856a09": "利弗白佛言：「世尊！無能與等，彼富伽羅、人",
    "T17n0823_001:0856a10": "天，并梵、修羅、世間，雖與善樂不能報恩，若",
    "T17n0823_001:0856a11": "於一劫、若於百劫、若於千劫、若於億劫、若億",
    "T17n0823_001:0856a12": "千劫不能報恩。」",
    "T17n0823_001:0856a13": "佛言：「如是。舍利弗！若善男子、若善女人欲",
    "T17n0823_001:0856a14": "報無上一切恩者，彼人應發阿耨多羅三藐",
    "T17n0823_001:0856a15": "三菩提心。舍利弗！此發心者無上報恩，如",
    "T17n0823_001:0856a16": "恩相似相似報恩，無相似眾生、無譬喻眾生。",
    "T17n0823_001:0856a17": "欲報其恩者，生不相似心、生此無上心。",
    "T17n0823_001:0856a18": "「舍利弗！欲報過去如來恩者，唯應發此阿耨",
    "T17n0823_001:0856a19": "多羅三藐三菩提心。舍利弗！欲報未來如來",
    "T17n0823_001:0856a20": "恩者，亦惟發此阿耨多羅三藐三菩提心。舍",
    "T17n0823_001:0856a21": "利弗！欲報今時十方世界諸佛世尊現在、現",
    "T17n0823_001:0856a22": "命、現住如來無上恩者，亦唯發此阿耨多羅",
    "T17n0823_001:0856a23": "三藐三菩提心。",
    "T17n0823_001:0856a24": "「舍利弗！二富伽羅供養如來無上供養。何等",
    "T17n0823_001:0856a25": "為二？有富伽羅一切漏盡、有富伽羅發阿耨",
    "T17n0823_001:0856a26": "多羅三藐三菩提心。」爾時世尊即說偈言：",
    "T17n0823_001:0856a27": "「說二富伽羅，　　供養於如來！",
    "T17n0823_001:0856a28": "　菩薩阿羅漢，　　是二富伽羅。",
    "T17n0823_001:0856a29": "　非世間財物，　　三有中資生；",
    "T17n0823_001:0856b01": "　能作善供養，　　供養彼大人。",
    "T17n0823_001:0856b02": "　若以天人中，　　勝色聲味觸；",
    "T17n0823_001:0856b03": "　捨施彼大人，　　不名善供養。",
    "T17n0823_001:0856b04": "　若資生供養，　　非無上供養；",
    "T17n0823_001:0856b05": "　若發菩提心，　　是無上供養。",
    "T17n0823_001:0856b06": "　若天人世間，　　及以魔世間；",
    "T17n0823_001:0856b07": "　一切欲者與，　　非是勝報恩。",
    "T17n0823_001:0856b08": "　大人不乏少，　　不生悕望心；",
    "T17n0823_001:0856b09": "　如是之大人，　　更無勝供養。",
    "T17n0823_001:0856b10": "　若人心悕望，　　無上供養佛；",
    "T17n0823_001:0856b11": "　彼發菩提心，　　取未來成佛。",
    "T17n0823_001:0856b12": "　若人常悕望，　　欲作無量福；",
    "T17n0823_001:0856b13": "　彼發菩提心，　　堅固勤精進。",
    "T17n0823_001:0856b14": "　若人欲悕望，　　發心修無量；",
    "T17n0823_001:0856b15": "　彼人發精進，　　欲得佛菩提。",
    "T17n0823_001:0856b16": "　若人悕天樂，　　捨離一切苦；",
    "T17n0823_001:0856b17": "　彼人則修習，　　佛菩提因緣。",
    "T17n0823_001:0856b18": "　若欲見無量，　　阿僧祇諸佛；",
    "T17n0823_001:0856b19": "　正信慇重心，　　欲取佛菩提。",
    "T17n0823_001:0856b20": "　若人欲行到，　　無量異世界；",
    "T17n0823_001:0856b21": "　彼人勤精進，　　欲取佛菩提。",
    "T17n0823_001:0856b22": "　若欲見過佛，　　有如是憶念；",
    "T17n0823_001:0856b23": "　彼發菩提心，　　修行菩提行。",
    "T17n0823_001:0856b24": "　若人欲得見，　　未來世諸佛；",
    "T17n0823_001:0856b25": "　彼發菩提心，　　修行菩提行。",
    "T17n0823_001:0856b26": "　若欲見供養，　　現在世諸佛；",
    "T17n0823_001:0856b27": "　彼人心樂欲，　　利益諸眾生。",
    "T17n0823_001:0856b28": "　若人悲心普，　　愍一切眾生；",
    "T17n0823_001:0856b29": "　彼人欲發起，　　無上佛菩提。",
    "T17n0823_001:0856c01": "　若欲與眾生，　　無上無量樂；",
    "T17n0823_001:0856c02": "　彼人欲發起，　　第一佛菩提。",
    "T17n0823_001:0856c03": "　若見苦眾生，　　而生於悲心；",
    "T17n0823_001:0856c04": "　彼人欲發起，　　佛菩提因緣。",
    "T17n0823_001:0856c05": "　若生如是心，　　我覺無上道；",
    "T17n0823_001:0856c06": "　彼無量功德，　　一切不可說。」",
    "T17n0823_001:0856c07": "如是說已。慧命舍利弗白佛言：「世尊！世尊",
    "T17n0823_001:0856c08": "向來說如是法，幾許眾生發阿耨多羅三藐",
    "T17n0823_001:0856c09": "三菩提心？」佛告慧命舍利弗言：「舍利弗！汝",
    "T17n0823_001:0856c10": "且止止。舍利弗！汝今何用問如是義？何以",
    "T17n0823_001:0856c11": "故？舍利弗！若使如來一切智智說此義者，",
    "T17n0823_001:0856c12": "眾生迷惑。何以故？舍利弗！以佛如來有無",
    "T17n0823_001:0856c13": "量戒、無量三昧，有無量慧、無量神通，有無量",
    "T17n0823_001:0856c14": "智。舍利弗！譬如虛空不可量取，云何？虛空",
    "T17n0823_001:0856c15": "可思議不？」慧命舍利弗言：「世尊！不可思議。",
    "T17n0823_001:0856c16": "何以故？以彼虛空無人已知、今知、當知。」佛言：",
    "T17n0823_001:0856c17": "「如是如是。舍利弗！如來所知，一切眾生、一",
    "T17n0823_001:0856c18": "切聲聞、一切緣覺，不能已知、今知、當知。何以",
    "T17n0823_001:0856c19": "故？佛之所知，非諸聲聞、緣覺境界。」",
    "T17n0823_001:0856c20": "慧命舍利弗白佛言：「世尊！希有世尊！彼諸",
    "T17n0823_001:0856c21": "眾生乃有如是善決定意發阿耨多羅三藐三",
    "T17n0823_001:0856c22": "菩提心。」佛言：「如是如是。舍利弗！當有菩薩",
    "T17n0823_001:0856c23": "善決定意。」慧命舍利弗言：「世尊！菩薩云何",
    "T17n0823_001:0856c24": "善決定意？」佛言：「舍利弗！如閻浮提所有眾",
    "T17n0823_001:0856c25": "生，若在陸行、若在水行、若在空行、若在地",
    "T17n0823_001:0856c26": "行，彼如是等一切眾生，本身盡已皆得人身；",
    "T17n0823_001:0856c27": "若有一人教彼諸人令住五戒、十善業道。舍",
    "T17n0823_001:0856c28": "利弗！汝意云何？彼富伽羅以是因緣得多福",
    "T17n0823_001:0856c29": "不？」舍利弗言：「甚多。世尊！彼人福德不可譬",
    "T17n0823_001:0857a01": "喻。」佛言：「舍利弗！我復更說，汝今應知，如是",
    "T17n0823_001:0857a02": "之人教閻浮提一切眾生令住五戒、十善業",
    "T17n0823_001:0857a03": "道所有福德，若復有人令一眾生住信行法，",
    "T17n0823_001:0857a04": "其福勝彼。舍利弗！汝意云何？若復有人，令",
    "T17n0823_001:0857a05": "閻浮提一切眾生住信行法，彼富伽羅以是",
    "T17n0823_001:0857a06": "因緣得福多不？」舍利弗言：「甚多。世尊！彼人",
    "T17n0823_001:0857a07": "福德不可少分譬喻而說。」佛言：「舍利弗！如是",
    "T17n0823_001:0857a08": "之人令閻浮提一切眾生住信行道所有福",
    "T17n0823_001:0857a09": "德，若復有人令一眾生住法行道，其福勝",
    "T17n0823_001:0857a10": "彼。",
    "T17n0823_001:0857a11": "「舍利弗！汝意云何？若復有人令閻浮提一切",
    "T17n0823_001:0857a12": "眾生住法行道，彼富伽羅以是因緣得福多",
    "T17n0823_001:0857a13": "不？」舍利弗言：「甚多。世尊！彼人福德不可譬喻。」",
    "T17n0823_001:0857a14": "佛言：「舍利弗！如是之人令閻浮提一切眾生",
    "T17n0823_001:0857a15": "住法行道所有福德，若復有人令一眾生住",
    "T17n0823_001:0857a16": "於初果，其福勝彼。",
    "T17n0823_001:0857a17": "「舍利弗！汝意云何？若復有人令閻浮提一切",
    "T17n0823_001:0857a18": "眾生住於初果，彼富伽羅以是因緣得福多",
    "T17n0823_001:0857a19": "不？」舍利弗言：「甚多。世尊！彼人福德不可譬",
    "T17n0823_001:0857a20": "喻。」佛言：「舍利弗！如是之人令閻浮提一切眾",
    "T17n0823_001:0857a21": "生住於初果所有福德，若復有人令一眾生",
    "T17n0823_001:0857a22": "住第二果，其福勝彼。",
    "T17n0823_001:0857a23": "「舍利弗！汝意云何？若復有人令閻浮提一切",
    "T17n0823_001:0857a24": "眾生住第二果，彼富伽羅以是因緣得福多",
    "T17n0823_001:0857a25": "不？」舍利弗言：「甚多。世尊！彼人福德不可譬",
    "T17n0823_001:0857a26": "喻。」佛言舍利弗：「如是之人令閻浮提一切眾",
    "T17n0823_001:0857a27": "生住第二果所有福德，若復有人令一眾生",
    "T17n0823_001:0857a28": "住第三果，其福勝彼。",
    "T17n0823_001:0857a29": "「舍利弗！若復有人令閻浮提一切眾生住第",
    "T17n0823_001:0857b01": "三果所有福德，若復有人令一眾生住羅漢",
    "T17n0823_001:0857b02": "果，其福勝彼。",
    "T17n0823_001:0857b03": "「舍利弗！若復有人令閻浮提一切眾生住羅",
    "T17n0823_001:0857b04": "漢果所有福德，若復有人令一眾生得緣覺",
    "T17n0823_001:0857b05": "道，其福勝彼。",
    "T17n0823_001:0857b06": "「舍利弗！若復有人令閻浮提一切眾生住緣",
    "T17n0823_001:0857b07": "覺道所有福德，若復有人令一眾生住阿耨",
    "T17n0823_001:0857b08": "多羅三藐三菩提，其福勝彼。",
    "T17n0823_001:0857b09": "「舍利弗！若復有人令閻浮提一切眾生住阿",
    "T17n0823_001:0857b10": "耨多羅三藐三菩提所有福德，若復有人令",
    "T17n0823_001:0857b11": "一眾生住不退法，其福勝彼。",
    "T17n0823_001:0857b12": "「舍利弗！若復有人令閻浮提一切眾生住不",
    "T17n0823_001:0857b13": "退法所有福德，若復有人令一眾生畢竟安",
    "T17n0823_001:0857b14": "住無生法忍，其福勝彼。",
    "T17n0823_001:0857b15": "「舍利弗！若復有人令閻浮提一切眾生畢竟",
    "T17n0823_001:0857b16": "安住無生法忍所有福德；若復有人令一眾",
    "T17n0823_001:0857b17": "生速疾安住一切智智，其福勝彼。",
    "T17n0823_001:0857b18": "「舍利弗！若復有人令閻浮提一切眾生速疾",
    "T17n0823_001:0857b19": "安住一切智智所有福德；若復有人為他廣",
    "T17n0823_001:0857b20": "說能生菩提、能破壞魔，示陰無我能離諸界，",
    "T17n0823_001:0857b21": "破散諸入盡滅煩惱，淨分種子破壞染分，此",
    "T17n0823_001:0857b22": "一切法高王法門，其福勝彼。",
    "T17n0823_001:0857b23": "「舍利弗！置閻浮提一切眾生。舍利弗！譬如",
    "T17n0823_001:0857b24": "乃至遍四天下世界眾生，如是乃至一千世",
    "T17n0823_001:0857b25": "界、二千世界、三千世界，乃至無量百千世界，",
    "T17n0823_001:0857b26": "東西南北四維上下如是十方，於一一方恒",
    "T17n0823_001:0857b27": "河沙等世界眾生，有色、無色，陸行、水行，卵生、",
    "T17n0823_001:0857b28": "胎生、濕生、化生，如是乃至有想、無想，彼如是",
    "T17n0823_001:0857b29": "等一切眾生本身盡已皆得人身；若有一人",
    "T17n0823_001:0857c01": "教彼諸人令住五戒、十善業道。舍利弗！彼",
    "T17n0823_001:0857c02": "富伽羅以是因緣得福多不？」舍利弗言：「甚多。",
    "T17n0823_001:0857c03": "世尊！甚多。善逝！彼得無量阿僧祇福。」",
    "T17n0823_001:0857c04": "佛言：「舍利弗！汝今應知如是譬喻。舍利弗！",
    "T17n0823_001:0857c05": "如是十方諸世界中一切眾生，若人令住信",
    "T17n0823_001:0857c06": "行、法行、須陀洹果、斯陀含果、阿那含果、阿羅漢",
    "T17n0823_001:0857c07": "果、辟支佛道，住阿耨多羅三藐三菩提，住不",
    "T17n0823_001:0857c08": "退法、不生法忍、一切智智所有福德；若復有",
    "T17n0823_001:0857c09": "人為他廣說此一切法高王法門所得福德，",
    "T17n0823_001:0857c10": "舍利弗！此福德聚勝前福德，第一清淨無上",
    "T17n0823_001:0857c11": "無比。",
    "T17n0823_001:0857c12": "「舍利弗！此勝法門，善決定意菩薩摩訶薩之",
    "T17n0823_001:0857c13": "所修行，菩薩之行如是應知。舍利弗！若人",
    "T17n0823_001:0857c14": "得聞此一切法高王法門，當知是人即是菩",
    "T17n0823_001:0857c15": "薩摩訶薩也，彼人不退阿耨多羅三藐三菩",
    "T17n0823_001:0857c16": "提，是福田者、無等等者、不相似者、是憶念",
    "T17n0823_001:0857c17": "者、是過度者、是寂靜者、是調御者、性寂靜",
    "T17n0823_001:0857c18": "者、是解脫者、是丈夫者、是師子者、第一男",
    "T17n0823_001:0857c19": "者、勝丈夫者、大丈夫者、龍者天者、天中天",
    "T17n0823_001:0857c20": "者、無障礙者、是不縛者、作所作者、所作辦",
    "T17n0823_001:0857c21": "者、一切所作皆悉辦者，即是無邊功德聚者。」",
    "T17n0823_001:0857c22": "爾時世尊即說偈言：",
    "T17n0823_001:0857c23": "「若人行菩提，　　是決定眾生；",
    "T17n0823_001:0857c24": "　彼人無惡意，　　有無明如來。",
    "T17n0823_001:0857c25": "　若發菩提心，　　其福不可喻；",
    "T17n0823_001:0857c26": "　一切世間福，　　無如菩提福。",
    "T17n0823_001:0857c27": "　無邊世界中，　　所有諸眾生；",
    "T17n0823_001:0857c28": "　若人令勝上，　　轉轉更增上。",
    "T17n0823_001:0857c29": "　彼人轉上上，　　上上得福利；",
    "T17n0823_001:0858a01": "　於此菩提心，　　彼福如微塵。",
    "T17n0823_001:0858a02": "　若人廣說此，　　無上修多羅；",
    "T17n0823_001:0858a03": "　及學此經者，　　彼人是福田。",
    "T17n0823_001:0858a04": "　若人聞此經，　　盡本性清淨；",
    "T17n0823_001:0858a05": "　彼人名寂靜，　　是佛之真子。",
    "T17n0823_001:0858a06": "　若聞此經時，　　勇健審丈夫；",
    "T17n0823_001:0858a07": "　名調御解脫，　　天中天師子。",
    "T17n0823_001:0858a08": "　若人說此經，　　經中無上經；",
    "T17n0823_001:0858a09": "　天中天之天，　　眾生中無上。」",
    "T17n0823_001:0858a10": "如是說已。慧命舍利弗白佛言：「世尊！希有",
    "T17n0823_001:0858a11": "世尊！如來乃能於此經中，如是略說菩薩之",
    "T17n0823_001:0858a12": "行。菩薩乃於阿僧祇劫行菩薩行，猶故未得",
    "T17n0823_001:0858a13": "無上佛智。世尊！此經中說無上佛智，世尊！",
    "T17n0823_001:0858a14": "若有眾生從如來口聞此法門，如是眾生快",
    "T17n0823_001:0858a15": "得善利、第一善利。」",
    "T17n0823_001:0858a16": "慧命舍利弗白佛言：「世尊！如我解佛所說法",
    "T17n0823_001:0858a17": "義，乃至過去已入涅槃諸佛世尊，已為眾生",
    "T17n0823_001:0858a18": "說此法門，此法門者，彼過去佛所說法中最",
    "T17n0823_001:0858a19": "為第一。世尊！於未來世諸佛世尊當為眾生",
    "T17n0823_001:0858a20": "說此法門，此法門者，彼未來佛所說法中最",
    "T17n0823_001:0858a21": "為第一，謂一切法高王法門。世尊！於今現",
    "T17n0823_001:0858a22": "在、現命、現住諸佛世尊今為眾生說此法門，",
    "T17n0823_001:0858a23": "此法門者，彼現在佛所說法中最為第一。世",
    "T17n0823_001:0858a24": "尊！我從世尊先已曾聞多多法門，善哉世",
    "T17n0823_001:0858a25": "尊！今復為我說此法門。」",
    "T17n0823_001:0858a26": "佛告慧命舍利弗言：「舍利弗！此修多羅，佛自",
    "T17n0823_001:0858a27": "知時，如眾生心信解之相知心而說。舍利弗！",
    "T17n0823_001:0858a28": "是佛所知，非諸聲聞、緣覺境界」。",
    "T17n0823_001:0858a29": "「舍利弗！說此法時八萬四千人先未曾發菩",
    "T17n0823_001:0858b01": "提之心，今聞此經發菩提心，六十千眾生得",
    "T17n0823_001:0858b02": "無生法忍；有七十億欲界諸天先未曾發菩",
    "T17n0823_001:0858b03": "提之心，今聞此經發菩提心，三億眾生得柔",
    "T17n0823_001:0858b04": "順忍；無量地天、諸龍、夜叉，先未曾發菩提",
    "T17n0823_001:0858b05": "之心，今聞此經發菩提心。舍利弗！如來觀",
    "T17n0823_001:0858b06": "知如是義故，廣為眾生說此法門。」",
    "T17n0823_001:0858b07": "爾時無量百千眾生，比丘、比丘尼、優婆塞、優",
    "T17n0823_001:0858b08": "婆夷，合掌向佛瞻仰尊顏目不暫捨。",
    "T17n0823_001:0858b09": "爾時世尊怡然微笑，於面門中放無量色，種",
    "T17n0823_001:0858b10": "種色光遍照三千大千世界，此勝光明遍已，",
    "T17n0823_001:0858b11": "還入世尊面門。",
    "T17n0823_001:0858b12": "爾時慧命舍利弗白佛言：「世尊！云何世尊何",
    "T17n0823_001:0858b13": "因何緣如是微笑？唯願世尊為我解說。」佛告",
    "T17n0823_001:0858b14": "慧命舍利弗言：「舍利弗！此多比丘、比丘尼、優",
    "T17n0823_001:0858b15": "婆塞、優婆夷，合掌觀佛目不暫捨，汝為見不？」",
    "T17n0823_001:0858b16": "舍利弗言：「已見。世尊！」佛言：「舍利弗！此四部",
    "T17n0823_001:0858b17": "眾行大乘行、行菩薩行。舍利弗！如彼心行，我",
    "T17n0823_001:0858b18": "悉知之。舍利弗！若以如來過去不得、未來不",
    "T17n0823_001:0858b19": "得、現在不得。舍利弗！此眾生行，陰中不得、",
    "T17n0823_001:0858b20": "界中不得、入中不取。舍利弗！此菩薩行無上",
    "T17n0823_001:0858b21": "無等。」如來說此菩薩行時，於此三千大千世",
    "T17n0823_001:0858b22": "界皆悉大動，謂：動、遍動、等遍動；勇、遍勇、等",
    "T17n0823_001:0858b23": "遍勇；吼、遍吼、等遍吼；起、遍起、等遍起；覺、",
    "T17n0823_001:0858b24": "遍覺、等遍覺。魔王波旬退其宮殿，餘異魔身",
    "T17n0823_001:0858b25": "皆悉退墮。此有偈言：",
    "T17n0823_001:0858b26": "「朝壞魔軍力，　　不能更復起；",
    "T17n0823_001:0858b27": "　以正覺所說，　　一切無有餘。",
    "T17n0823_001:0858b28": "　陰魔煩惱魔，　　瘦弱無勢力；",
    "T17n0823_001:0858b29": "　以聞如來說，　　一切法空故。",
    "T17n0823_001:0858c01": "　見諸魔驚怖，　　聞不戲論法；",
    "T17n0823_001:0858c02": "　彼法既不生，　　云何得有死？」",
    "T17n0823_001:0858c03": "彼魔波旬既墮地已，即向如來而說偈言：",
    "T17n0823_001:0858c04": "「善哉獨大佛！　　願速安慰我；",
    "T17n0823_001:0858c05": "　我今恐命盡，　　愁憂之所縛。」",
    "T17n0823_001:0858c06": "時魔波旬得佛安慰，忽然不現。",
    "T17n0823_001:0858c07": "如來既說此法門已，慧命舍利弗心意歡喜，",
    "T17n0823_001:0858c08": "彼新出家無夏比丘，并諸天、人及阿修羅、",
    "T17n0823_001:0858c09": "乾闥婆等，聞世尊說皆大歡喜。",
    "T17n0823_001:0858c10": "佛說一切法高王經(丹本一名：一切法義王經)",
    "T17n0823_001:0858c11": "一切法高王經翻譯之記",
    "T17n0823_001:0858c12": "若夫皇德配天，則臣應聖道，魏大丞相",
    "T17n0823_001:0858c13": "渤海國王，冥會如來勝典之目，謂《一切法",
    "T17n0823_001:0858c14": "高王經》也。子尚書令儀同高公能知通法，",
    "T17n0823_001:0858c15": "資福中勝翻譯之功、通法之最，敬集梵",
    "T17n0823_001:0858c16": "文，重崇茲業，感佛法力，遇斯妙典，令",
    "T17n0823_001:0858c17": "知法者翻為魏言。大乘學人沙門曇林，",
    "T17n0823_001:0858c18": "婆羅門客瞿曇流支，在竇大尉定昌寺",
    "T17n0823_001:0858c19": "譯。興和四年歲次壬戌，季夏六月朔次乙",
    "T17n0823_001:0858c20": "未，二十三日丁巳創譯，八千四百四十九",
    "T17n0823_001:0858c21": "字。出此經福非凡知量，若有形色，空界弗",
    "T17n0823_001:0858c22": "容，書寫、讀誦、供養等者，生死暫居，菩提",
    "T17n0823_001:0858c23": "不遠。其有智慧男子女人，若見聞知，願",
    "T17n0823_001:0858c24": "崇斯福。"
}