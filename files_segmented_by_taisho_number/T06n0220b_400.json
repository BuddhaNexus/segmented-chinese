{
    "T06n0220b_400:1068c02": "大般若波羅蜜多經卷第四百",
    "T06n0220b_400:1068c04": "三藏法師玄奘奉　詔譯",
    "T06n0220b_400:1068c05": "初分法涌菩薩品第七十八之二",
    "T06n0220b_400:1068c06": "「『復次，善男子！譬如光影，種種形相現有動搖",
    "T06n0220b_400:1068c07": "轉變差別。善男子！於意云何？如是光影為從",
    "T06n0220b_400:1068c08": "何來？去何所至？』「常啼答言：『光影非實，如何可",
    "T06n0220b_400:1068c09": "說有來去處？』「法涌菩薩語常啼言：『如是！如是！",
    "T06n0220b_400:1068c10": "如汝所說。若執光影有來去者，當知彼人愚",
    "T06n0220b_400:1068c11": "癡無智，若謂如來、應、正等覺有來有去，亦復",
    "T06n0220b_400:1068c12": "如是當知是人愚癡無智。何以故？善男子！一",
    "T06n0220b_400:1068c13": "切如來、應、正等覺不可以色身見，夫如來者",
    "T06n0220b_400:1068c14": "即是法身。善男子！如來法身即是諸法真如、",
    "T06n0220b_400:1068c15": "法界，真如、法界既不可說有來有去，如來法",
    "T06n0220b_400:1068c16": "身亦復如是無來無去。「『復次，善男子！如尋香",
    "T06n0220b_400:1068c17": "城現有物類，如是物類暫有還無。善男子！於",
    "T06n0220b_400:1068c18": "意云何？是尋香城所有物類為從何來？去何",
    "T06n0220b_400:1068c19": "所至？』「常啼答言：『是尋香城所有物類皆非實",
    "T06n0220b_400:1068c20": "有，如何可說有所從來、去有所至？』「法涌菩薩",
    "T06n0220b_400:1068c21": "語常啼言：『如是！如是！如汝所說。執尋香城所",
    "T06n0220b_400:1068c22": "有物類有來去者，當知彼人愚癡無智，若謂",
    "T06n0220b_400:1068c23": "如來、應、正等覺有來有去，亦復如是當知是",
    "T06n0220b_400:1068c24": "人愚癡無智。何以故？善男子！一切如來、應、正",
    "T06n0220b_400:1068c25": "等覺不可以色身見，夫如來者即是法身。善",
    "T06n0220b_400:1068c26": "男子！如來法身即是諸法真如、法界，真如、法",
    "T06n0220b_400:1068c27": "界既不可說有來有去，如來法身亦復如是",
    "T06n0220b_400:1068c28": "無來無去。「『復次，善男子！如諸如來、應、正等覺",
    "T06n0220b_400:1068c29": "所變化事暫有還無。善男子！於意云何？諸變",
    "T06n0220b_400:1069a01": "化事為從何來？去何所至？』「常啼答言：『諸變化",
    "T06n0220b_400:1069a02": "事皆非實有，如何可說有所從來、去有所至？』",
    "T06n0220b_400:1069a03": "「法涌菩薩語常啼言：『如是！如是！如汝所說。執",
    "T06n0220b_400:1069a04": "變化事有來去者，當知彼人愚癡無智，若謂",
    "T06n0220b_400:1069a05": "如來、應、正等覺有來有去，亦復如是當知是",
    "T06n0220b_400:1069a06": "人愚癡無智。何以故？善男子！一切如來、應、正",
    "T06n0220b_400:1069a07": "等覺不可以色身見，夫如來者即是法身。善",
    "T06n0220b_400:1069a08": "男子！如來法身即是諸法真如、法界，真如、法",
    "T06n0220b_400:1069a09": "界既不可說有來有去，如來法身亦復如是",
    "T06n0220b_400:1069a10": "無來無去。「『復次，善男子！如人夢中見有諸佛，",
    "T06n0220b_400:1069a11": "若一、若十、若百、若千乃至無數，彼夢覺已所",
    "T06n0220b_400:1069a12": "見皆無。善男子！於意云何？夢所見佛為從何",
    "T06n0220b_400:1069a13": "來？去何所至？』「常啼答言：『夢中所見皆是虛妄、",
    "T06n0220b_400:1069a14": "都非實有，如何可說有來去處？』「法涌菩薩語",
    "T06n0220b_400:1069a15": "常啼言：『如是！如是！如汝所說。執夢所見有來",
    "T06n0220b_400:1069a16": "去者，當知彼人愚癡無智，若謂如來、應、正等",
    "T06n0220b_400:1069a17": "覺有來有去，亦復如是當知是人愚癡無智。",
    "T06n0220b_400:1069a18": "何以故？善男子！一切如來、應、正等覺不可以",
    "T06n0220b_400:1069a19": "色身見，夫如來者即是法身。善男子！如來法",
    "T06n0220b_400:1069a20": "身即是諸法真如、法界，真如、法界既不可說",
    "T06n0220b_400:1069a21": "有來有去，如來法身亦復如是無來無去。「『又，",
    "T06n0220b_400:1069a22": "善男子！一切如來、應、正等覺說一切法，如夢",
    "T06n0220b_400:1069a23": "所見，如變化事，如尋香城、光影、響、像、幻事、陽",
    "T06n0220b_400:1069a24": "焰，皆非實有。若於如是諸佛所說甚深法義",
    "T06n0220b_400:1069a25": "不如實知，執如來身是名是色、有來有去，當",
    "T06n0220b_400:1069a26": "知彼人迷法性故，愚癡無智流轉諸趣受生",
    "T06n0220b_400:1069a27": "死苦，遠離般若波羅蜜多，亦復遠離一切佛",
    "T06n0220b_400:1069a28": "法。若於如是諸佛所說甚深法義能如實知，",
    "T06n0220b_400:1069a29": "不執佛身是名是色，亦不謂佛有來有去，當",
    "T06n0220b_400:1069b01": "知彼人於佛所說甚深法義如實解了，不執",
    "T06n0220b_400:1069b02": "諸法有來有去、有生有滅、有染有淨。由不執",
    "T06n0220b_400:1069b03": "故能行般若波羅蜜多，亦能勤修一切佛法，",
    "T06n0220b_400:1069b04": "則為隣近所求無上正等菩提，亦名如來真",
    "T06n0220b_400:1069b05": "淨弟子，終不虛受國人信施，能與一切作良",
    "T06n0220b_400:1069b06": "福田，應受世間人天供養。",
    "T06n0220b_400:1069b07": "「『復次，善男子！如大海中有諸珍寶，如是珍寶",
    "T06n0220b_400:1069b08": "非十方來，亦非有情於中造作，亦非此寶無",
    "T06n0220b_400:1069b09": "因緣生，然諸有情善根力故，令大海內有諸",
    "T06n0220b_400:1069b10": "寶生。是寶生時，依因緣力和合故有，無所從",
    "T06n0220b_400:1069b11": "來，是寶滅時，於十方面亦無所去，但由有情",
    "T06n0220b_400:1069b12": "善根力盡令彼滅沒。所以者何？諸有為法，緣",
    "T06n0220b_400:1069b13": "合故生，緣離故滅，於中都無生者滅者，是",
    "T06n0220b_400:1069b14": "故諸法無來無去。諸如來身亦復如是，於十",
    "T06n0220b_400:1069b15": "方面無所從來，亦非於中有造作者，亦不可",
    "T06n0220b_400:1069b16": "說無因緣生，然依本修淨行圓滿，為因緣",
    "T06n0220b_400:1069b17": "故，及依有情先修見佛業成熟故，有如來身",
    "T06n0220b_400:1069b18": "出現於世，佛身滅時，於十方面亦無所去，但",
    "T06n0220b_400:1069b19": "由因緣和合力盡即便滅沒，是故諸佛無來",
    "T06n0220b_400:1069b20": "無去。",
    "T06n0220b_400:1069b21": "「『復次，善男子！譬如箜篌，依止種種因緣和合",
    "T06n0220b_400:1069b22": "而有聲生。是聲因緣，所謂槽、頸、繩、棍、絃等人",
    "T06n0220b_400:1069b23": "功作意，如是一一不能生聲，要和合時其聲",
    "T06n0220b_400:1069b24": "方起，是聲生位無所從來，於息滅時無所至",
    "T06n0220b_400:1069b25": "去。善男子！諸如來身亦復如是，依止種種因",
    "T06n0220b_400:1069b26": "緣而生。是身因緣，所謂無量福德智慧，及諸",
    "T06n0220b_400:1069b27": "有情所修見佛善根成熟，如是一一不能生",
    "T06n0220b_400:1069b28": "身，要和合時其身方起，是身生位無所從來，",
    "T06n0220b_400:1069b29": "於滅沒時無所至去。善男子！汝於如來、應、正",
    "T06n0220b_400:1069c01": "等覺無來去相應如是知，隨此道理於一切",
    "T06n0220b_400:1069c02": "法無來去相亦如是知。「『善男子！若於如來、應、",
    "T06n0220b_400:1069c03": "正等覺及一切法，能如實知無來無去、無生",
    "T06n0220b_400:1069c04": "無滅、無染無淨，定能修行甚深般若波羅蜜",
    "T06n0220b_400:1069c05": "多善巧方便，必得無上正等菩提。』「法涌菩薩",
    "T06n0220b_400:1069c06": "摩訶薩為常啼菩薩摩訶薩，說諸如來、應、正等",
    "T06n0220b_400:1069c07": "覺，廣說乃至佛、薄伽梵無來無去相時，令彼",
    "T06n0220b_400:1069c08": "三千大千世界一切大地、諸山、大海及諸天宮",
    "T06n0220b_400:1069c09": "六種變動，諸魔宮殿皆失威光，魔及魔軍皆",
    "T06n0220b_400:1069c10": "悉驚怖。時，彼三千大千世界一切所有草木",
    "T06n0220b_400:1069c11": "叢林生非時花，悉皆傾向法涌菩薩摩訶薩",
    "T06n0220b_400:1069c12": "所，空中亦雨種種香花。「時，天帝釋、四大天王",
    "T06n0220b_400:1069c13": "及諸天眾，於虛空中即以種種天妙香花，奉",
    "T06n0220b_400:1069c14": "散供養法涌菩薩摩訶薩已，復持種種天妙香",
    "T06n0220b_400:1069c15": "花，奉散供養常啼菩薩，而作是言：『我因大士",
    "T06n0220b_400:1069c16": "得聞如是勝義之教，一切世間住身見者，聞",
    "T06n0220b_400:1069c17": "是法已能捨執著，皆悉住於難伏之地。』",
    "T06n0220b_400:1069c18": "「爾時，常啼菩薩摩訶薩白法涌菩薩摩訶薩",
    "T06n0220b_400:1069c19": "言：『何因何緣，令此世界一切大地、諸山、大海",
    "T06n0220b_400:1069c20": "六種變動，及現種種希有之相？』「法涌菩薩告",
    "T06n0220b_400:1069c21": "常啼言：『由我答汝所問如來、應、正等覺無來",
    "T06n0220b_400:1069c22": "去相，於此會中八千眾生皆悉證得無生法",
    "T06n0220b_400:1069c23": "忍，復有八十那庾多眾生皆發無上正等覺",
    "T06n0220b_400:1069c24": "心，復有八萬四千眾生遠塵離垢，於諸法中",
    "T06n0220b_400:1069c25": "生淨法眼。由是因緣，令此世界一切大地、諸",
    "T06n0220b_400:1069c26": "山、大海六種變動，及現種種希有之相。』「常啼",
    "T06n0220b_400:1069c27": "菩薩聞是語已，踊躍歡喜作是念言：『我今已",
    "T06n0220b_400:1069c28": "為獲大善利，謂因我問法涌菩薩，令諸有情",
    "T06n0220b_400:1069c29": "得聞如是甚深般若波羅蜜多，說諸如來、應、",
    "T06n0220b_400:1070a01": "正等覺無來去相，令爾所眾獲大饒益。我由",
    "T06n0220b_400:1070a02": "如是殊勝善根，定能成辦所求無上正等菩",
    "T06n0220b_400:1070a03": "提。我於無上正等菩提無復疑慮，我於來",
    "T06n0220b_400:1070a04": "世定成如來、應、正等覺，利益安樂無量有情。』",
    "T06n0220b_400:1070a05": "「作是念已歡喜踊躍，上昇虛空七多羅樹。復",
    "T06n0220b_400:1070a06": "作是念：『當以何等供養大師法涌菩薩，用酬",
    "T06n0220b_400:1070a07": "為我說法之恩？』「時，天帝釋知其所念，化作無",
    "T06n0220b_400:1070a08": "量微妙香花，欲持施與常啼菩薩而作是言：",
    "T06n0220b_400:1070a09": "『大士！今者哀愍我故，可受此花持以供養法",
    "T06n0220b_400:1070a10": "涌菩薩。大士！應受我等供養，我今助成大士",
    "T06n0220b_400:1070a11": "功德。所以者何？因大士故我等無量百千",
    "T06n0220b_400:1070a12": "有情獲大饒益，謂必當證所求無上正等菩",
    "T06n0220b_400:1070a13": "提。大士！當知諸有能為一切有情，經於無量",
    "T06n0220b_400:1070a14": "無數大劫，受諸勤苦如大士者甚為難得，是",
    "T06n0220b_400:1070a15": "故今應受我所施。』「爾時，常啼菩薩摩訶薩受",
    "T06n0220b_400:1070a16": "天帝釋微妙香花，奉散供養法涌菩薩摩訶",
    "T06n0220b_400:1070a17": "薩已，從虛空下頂禮雙足，合掌恭敬白言：『大",
    "T06n0220b_400:1070a18": "師！我從今日願以身命奉屬大師以充給使。』",
    "T06n0220b_400:1070a19": "作是語已，法涌菩薩摩訶薩前合掌而住。「時，",
    "T06n0220b_400:1070a20": "長者女及諸眷屬，合掌恭敬白常啼言：『我等",
    "T06n0220b_400:1070a21": "從今亦以身命奉屬供侍，願垂納受！以此善",
    "T06n0220b_400:1070a22": "根願當獲得如是勝法同尊所證，願當來世",
    "T06n0220b_400:1070a23": "恒親近尊，常隨從尊供養諸佛及諸菩薩，同",
    "T06n0220b_400:1070a24": "修梵行。』「常啼菩薩即報彼言：『汝等至誠隨屬",
    "T06n0220b_400:1070a25": "我者當從我教，我當受汝。』「長者女等白常啼",
    "T06n0220b_400:1070a26": "言：『誠心屬尊，當隨尊教。』「時，常啼菩薩即令長",
    "T06n0220b_400:1070a27": "者女及諸眷屬，各以種種妙莊嚴具而自嚴",
    "T06n0220b_400:1070a28": "飾，及持五百七寶妙車并諸供具，俱時奉上",
    "T06n0220b_400:1070a29": "法涌菩薩白言：『大師！我以如是長者女等奉",
    "T06n0220b_400:1070b01": "施大師，惟願慈悲為我納受。』「時，天帝釋讚常",
    "T06n0220b_400:1070b02": "啼言：『善哉！善哉！大士乃能如是捨施。諸菩薩",
    "T06n0220b_400:1070b03": "摩訶薩法應捨施一切所有，若菩薩摩訶薩",
    "T06n0220b_400:1070b04": "能學如是捨施一切，疾證無上正等菩提。若",
    "T06n0220b_400:1070b05": "於法師能作如是恭敬供養無所悋者，決定",
    "T06n0220b_400:1070b06": "得聞甚深般若波羅蜜多方便善巧。過去如",
    "T06n0220b_400:1070b07": "來、應、正等覺精勤修學菩薩道時，亦為請問",
    "T06n0220b_400:1070b08": "甚深般若波羅蜜多方便善巧捨諸所有，由",
    "T06n0220b_400:1070b09": "斯已證所求無上正等菩提。』「是時，法涌菩薩",
    "T06n0220b_400:1070b10": "欲令常啼菩薩所種善根得圓滿故，受長者",
    "T06n0220b_400:1070b11": "女及諸眷屬五百寶車并諸供具，受已還施",
    "T06n0220b_400:1070b12": "常啼菩薩。「法涌菩薩說法既久，日將欲沒，知",
    "T06n0220b_400:1070b13": "眾疲倦，下師子座還入宮中。「爾時，常啼菩薩",
    "T06n0220b_400:1070b14": "摩訶薩既見法涌菩薩摩訶薩還入宮中，便",
    "T06n0220b_400:1070b15": "作是念：『我為法故而來至此，未聞正法不應",
    "T06n0220b_400:1070b16": "坐臥，我應唯住行立威儀，以待大師法涌菩",
    "T06n0220b_400:1070b17": "薩當從宮出宣說法要。』「法涌菩薩既入宮已，",
    "T06n0220b_400:1070b18": "時經七年一心不亂，遊戲菩薩無量無數三",
    "T06n0220b_400:1070b19": "摩地門，安住菩薩無量無數甚深般若波羅",
    "T06n0220b_400:1070b20": "蜜多方便善巧。常啼菩薩於七歲中，不坐不",
    "T06n0220b_400:1070b21": "臥，唯行唯立，不念睡眠，不想晝夜，不辭疲倦，",
    "T06n0220b_400:1070b22": "不思飲食，不怖寒熱，不緣內外，曾不發起欲",
    "T06n0220b_400:1070b23": "恚害尋及餘一切煩惱纏垢，但作是念：『法涌",
    "T06n0220b_400:1070b24": "菩薩何時當從三摩地起？我等眷屬應敷法",
    "T06n0220b_400:1070b25": "座，掃灑其地散諸香花，法涌菩薩當昇此座",
    "T06n0220b_400:1070b26": "宣說般若波羅蜜多方便善巧及餘法要。』「時，",
    "T06n0220b_400:1070b27": "長者女及諸眷屬亦七歲中唯行唯立，所捨",
    "T06n0220b_400:1070b28": "所念皆學常啼，進止相隨曾無暫捨。「爾時，常",
    "T06n0220b_400:1070b29": "啼菩薩摩訶薩如是精勤過七歲已，欻然聞",
    "T06n0220b_400:1070c01": "有空中聲言：『咄！善男子！却後七日，法涌菩薩",
    "T06n0220b_400:1070c02": "當從定起，於此城中宣說正法。』「常啼菩薩聞",
    "T06n0220b_400:1070c03": "空聲已，踊躍歡喜作是念言：『我今當為法涌",
    "T06n0220b_400:1070c04": "菩薩敷設嚴飾師子之座，掃灑其地散妙香",
    "T06n0220b_400:1070c05": "花，令我大師當昇此座，為眾宣說甚深般若",
    "T06n0220b_400:1070c06": "波羅蜜多方便善巧及餘法要。』「常啼菩薩作",
    "T06n0220b_400:1070c07": "是念已，與長者女及諸眷屬，敷設七寶師子",
    "T06n0220b_400:1070c08": "之座。時，長者女及諸眷屬，各脫身上一淨",
    "T06n0220b_400:1070c09": "妙衣，為說法師重敷座上。「常啼菩薩既敷座",
    "T06n0220b_400:1070c10": "已，求水灑地竟不能得。所以者何？惡魔隱蔽",
    "T06n0220b_400:1070c11": "城內外水皆令不現。魔作是念：『常啼菩薩求",
    "T06n0220b_400:1070c12": "水不得，愁憂苦惱，疲倦羸劣，心或變異，便於",
    "T06n0220b_400:1070c13": "無上正等菩提，善根不增、智慧不照，於一切",
    "T06n0220b_400:1070c14": "智而有稽留，則不能空我之境界。』「常啼菩薩",
    "T06n0220b_400:1070c15": "種種方便求水不得，作是念言：『我應刺身出",
    "T06n0220b_400:1070c16": "血灑地，勿令塵起坌我大師。今我此身必當",
    "T06n0220b_400:1070c17": "敗壞，何用如是虛偽身為？我無始來流轉生",
    "T06n0220b_400:1070c18": "死，數為五欲喪失身命，而未曾為正法捨身，",
    "T06n0220b_400:1070c19": "是故今應刺身出血。』「作是念已即執利刀，周",
    "T06n0220b_400:1070c20": "遍刺身出血灑地。時，長者女及諸眷屬亦學",
    "T06n0220b_400:1070c21": "常啼刺血灑地。常啼菩薩、長者女等各為法",
    "T06n0220b_400:1070c22": "故刺身出血，乃至不起一念異心。「時，諸惡魔",
    "T06n0220b_400:1070c23": "不能得便，亦不能礙所修善品，以常啼等心",
    "T06n0220b_400:1070c24": "勇決故。「時，天帝釋見此事已，作是念言：『常啼",
    "T06n0220b_400:1070c25": "菩薩長者女等甚為希有，而由愛法、重法因",
    "T06n0220b_400:1070c26": "緣，乃至遍體皆刺出血，為說法師周灑其地，",
    "T06n0220b_400:1070c27": "曾不發起一念異心，令諸惡魔求不得便，亦",
    "T06n0220b_400:1070c28": "不能礙所修善品。奇哉？大士乃能擐被如是",
    "T06n0220b_400:1070c29": "堅固弘誓鎧甲，為欲利樂一切有情，以淳淨",
    "T06n0220b_400:1071a01": "心不顧身命，求於無上正等菩提，恒發誓言：",
    "T06n0220b_400:1071a02": "我為拔濟沈淪生死一切有情無量無邊身心",
    "T06n0220b_400:1071a03": "大苦而求無上正等菩提，事若未成終無懈",
    "T06n0220b_400:1071a04": "廢。』「時，天帝釋作是念已，變常啼等所出身血",
    "T06n0220b_400:1071a05": "一切皆成栴檀香水，令所灑地遶座四邊，面",
    "T06n0220b_400:1071a06": "各滿百踰繕那量，皆有天上不可思議最勝",
    "T06n0220b_400:1071a07": "甚奇栴檀香氣。「時，天帝釋作是事已，讚常啼",
    "T06n0220b_400:1071a08": "曰：『善哉！善哉！大士志願堅固難動，精進勇猛",
    "T06n0220b_400:1071a09": "不可思議，愛重求法最為無上。過去如來、應、",
    "T06n0220b_400:1071a10": "正等覺亦由如是堅固志願，勇猛精進愛重",
    "T06n0220b_400:1071a11": "求法，修行菩薩清淨梵行，已證無上正等菩",
    "T06n0220b_400:1071a12": "提。大士今者志願精進愛重求法，亦定當證",
    "T06n0220b_400:1071a13": "所求無上正等菩提。』「爾時，常啼復作是念：『我",
    "T06n0220b_400:1071a14": "今已為法涌菩薩敷設七寶師子之座，掃灑",
    "T06n0220b_400:1071a15": "其地令極香潔，云何當得諸妙香花，繞座四",
    "T06n0220b_400:1071a16": "邊莊嚴其地，大師昇座將說法時，我等亦應",
    "T06n0220b_400:1071a17": "持散供養？』「時，天帝釋知其所念，即便化作微",
    "T06n0220b_400:1071a18": "妙香花，如摩揭陀千斛之量，恭敬奉施常啼",
    "T06n0220b_400:1071a19": "菩薩，令共眷屬持以供養。於是常啼受天帝",
    "T06n0220b_400:1071a20": "釋所施花已分作二分，先持一分共諸眷屬",
    "T06n0220b_400:1071a21": "繞座四邊嚴布其地，留餘一分以擬大師昇",
    "T06n0220b_400:1071a22": "法座時當持奉散。",
    "T06n0220b_400:1071a23": "「爾時，法涌菩薩摩訶薩過七日已，從所遊戲",
    "T06n0220b_400:1071a24": "三摩地門安庠而起，為說般若波羅蜜多，無",
    "T06n0220b_400:1071a25": "量百千眷屬圍繞從內宮出，昇師子座處大",
    "T06n0220b_400:1071a26": "眾中儼然而坐。常啼菩薩重得瞻仰法涌菩",
    "T06n0220b_400:1071a27": "薩摩訶薩時，踊躍歡喜身心悅樂，譬如苾芻",
    "T06n0220b_400:1071a28": "繫念一境忽然得入第三靜慮。便與眷屬持",
    "T06n0220b_400:1071a29": "先所留微妙香花奉散供養，既供養已頂禮",
    "T06n0220b_400:1071b01": "雙足，右繞三匝退坐一面。「爾時，法涌菩薩摩",
    "T06n0220b_400:1071b02": "訶薩告常啼菩薩摩訶薩言：『善男子！諦聽！諦",
    "T06n0220b_400:1071b03": "聽！善思念之！吾當為汝宣說般若波羅蜜多。』",
    "T06n0220b_400:1071b04": "「常啼白言：『唯然願說，我等樂聞！』「法涌菩薩告",
    "T06n0220b_400:1071b05": "常啼言：『善男子！一切法平等故，當知般若波",
    "T06n0220b_400:1071b06": "羅蜜多亦平等。一切法遠離故，當知般若波",
    "T06n0220b_400:1071b07": "羅蜜多亦遠離。一切法不動故，當知般若波",
    "T06n0220b_400:1071b08": "羅蜜多亦不動。一切法無念故，當知般若波",
    "T06n0220b_400:1071b09": "羅蜜多亦無念。一切法無畏故，當知般若波",
    "T06n0220b_400:1071b10": "羅蜜多亦無畏。一切法無懼故，當知般若波",
    "T06n0220b_400:1071b11": "羅蜜多亦無懼。一切法一味故，當知般若波",
    "T06n0220b_400:1071b12": "羅蜜多亦一味。一切法無際故，當知般若波",
    "T06n0220b_400:1071b13": "羅蜜多亦無際。一切法無生故，當知般若波",
    "T06n0220b_400:1071b14": "羅蜜多亦無生。一切法無滅故，當知般若波",
    "T06n0220b_400:1071b15": "羅蜜多亦無滅。太虛空無邊故，當知般若波",
    "T06n0220b_400:1071b16": "羅蜜多亦無邊。大海水無邊故，當知般若波",
    "T06n0220b_400:1071b17": "羅蜜多亦無邊。妙高山無邊故，當知般若波",
    "T06n0220b_400:1071b18": "羅蜜多亦無邊。妙高山嚴好故，當知般若波",
    "T06n0220b_400:1071b19": "羅蜜多亦嚴好。如太虛空無分別故，當知般",
    "T06n0220b_400:1071b20": "若波羅蜜多亦無分別。",
    "T06n0220b_400:1071b21": "「『善男子！色無邊故，當知般若波羅蜜多亦無",
    "T06n0220b_400:1071b22": "邊；受、想、行、識無邊故，當知般若波羅蜜多亦",
    "T06n0220b_400:1071b23": "無邊。眼處無邊故，當知般若波羅蜜多亦無",
    "T06n0220b_400:1071b24": "邊；耳、鼻、舌、身、意處無邊故，當知般若波羅蜜",
    "T06n0220b_400:1071b25": "多亦無邊。色處無邊故，當知般若波羅蜜多",
    "T06n0220b_400:1071b26": "亦無邊；聲、香、味、觸、法處無邊故，當知般若波",
    "T06n0220b_400:1071b27": "羅蜜多亦無邊。眼界無邊故，當知般若波羅",
    "T06n0220b_400:1071b28": "蜜多亦無邊；耳、鼻、舌、身、意界無邊故，當知般",
    "T06n0220b_400:1071b29": "若波羅蜜多亦無邊。色界無邊故，當知般若",
    "T06n0220b_400:1071c01": "波羅蜜多亦無邊；聲、香、味、觸、法界無邊故，當",
    "T06n0220b_400:1071c02": "知般若波羅蜜多亦無邊。眼識界無邊故，當",
    "T06n0220b_400:1071c03": "知般若波羅蜜多亦無邊；耳、鼻、舌、身、意識界",
    "T06n0220b_400:1071c04": "無邊故，當知般若波羅蜜多亦無邊。眼觸無",
    "T06n0220b_400:1071c05": "邊故，當知般若波羅蜜多亦無邊；耳、鼻、舌、身、",
    "T06n0220b_400:1071c06": "意觸無邊故，當知般若波羅蜜多亦無邊。眼",
    "T06n0220b_400:1071c07": "觸為緣所生諸受無邊故，當知般若波羅蜜多",
    "T06n0220b_400:1071c08": "亦無邊；耳、鼻、舌、身、意觸為緣所生諸受無邊",
    "T06n0220b_400:1071c09": "故，當知般若波羅蜜多亦無邊。地界無邊故，",
    "T06n0220b_400:1071c10": "當知般若波羅蜜多亦無邊；水、火、風、空、識界",
    "T06n0220b_400:1071c11": "無邊故，當知般若波羅蜜多亦無邊。因緣無",
    "T06n0220b_400:1071c12": "邊故，當知般若波羅蜜多亦無邊；等無間緣、",
    "T06n0220b_400:1071c13": "所緣緣、增上緣無邊故，當知般若波羅蜜多亦",
    "T06n0220b_400:1071c14": "無邊。從緣所生諸法無邊故，當知般若波羅",
    "T06n0220b_400:1071c15": "蜜多亦無邊。無明無邊故，當知般若波羅蜜",
    "T06n0220b_400:1071c16": "多亦無邊；行、識、名色、六處、觸、受、愛、取、有、生、老",
    "T06n0220b_400:1071c17": "死愁歎苦憂惱無邊故，當知般若波羅蜜多亦",
    "T06n0220b_400:1071c18": "無邊。",
    "T06n0220b_400:1071c19": "「『善男子！布施波羅蜜多無邊故，當知般若波",
    "T06n0220b_400:1071c20": "羅蜜多亦無邊；淨戒、安忍、精進、靜慮、方便善",
    "T06n0220b_400:1071c21": "巧、妙願、力、智波羅蜜多無邊故，當知般若波羅",
    "T06n0220b_400:1071c22": "蜜多亦無邊。內空無邊故，當知般若波羅蜜",
    "T06n0220b_400:1071c23": "多亦無邊；外空、內外空、空空、大空、勝義空、有",
    "T06n0220b_400:1071c24": "為空、無為空、畢竟空、無際空、散空、無變異空、本",
    "T06n0220b_400:1071c25": "性空、自相空、共相空、一切法空、不可得空、無性",
    "T06n0220b_400:1071c26": "空、自性空、無性自性空無邊故，當知般若波羅",
    "T06n0220b_400:1071c27": "蜜多亦無邊。真如無邊故，當知般若波羅蜜",
    "T06n0220b_400:1071c28": "多亦無邊；法界、法性、不虛妄性、不變異性、平",
    "T06n0220b_400:1071c29": "等性、離生性、法定、法住、實際、虛空界、不思議界",
    "T06n0220b_400:1072a01": "無邊故，當知般若波羅蜜多亦無邊。四念住",
    "T06n0220b_400:1072a02": "無邊故，當知般若波羅蜜多亦無邊；四正斷、",
    "T06n0220b_400:1072a03": "四神足、五根、五力、七等覺支、八聖道支無邊故，",
    "T06n0220b_400:1072a04": "當知般若波羅蜜多亦無邊。苦聖諦無邊故，",
    "T06n0220b_400:1072a05": "當知般若波羅蜜多亦無邊；集、滅、道聖諦無",
    "T06n0220b_400:1072a06": "邊故，當知般若波羅蜜多亦無邊。十善業道",
    "T06n0220b_400:1072a07": "無邊故，當知般若波羅蜜多亦無邊；施、戒、修",
    "T06n0220b_400:1072a08": "無邊故，當知般若波羅蜜多亦無邊。四靜慮",
    "T06n0220b_400:1072a09": "無邊故，當知般若波羅蜜多亦無邊；四無量、",
    "T06n0220b_400:1072a10": "四無色定無邊故，當知般若波羅蜜多亦無",
    "T06n0220b_400:1072a11": "邊。八解脫無邊故，當知般若波羅蜜多亦無",
    "T06n0220b_400:1072a12": "邊；八勝處、九次第定、十遍處無邊故，當知般",
    "T06n0220b_400:1072a13": "若波羅蜜多亦無邊。空解脫門無邊故，當知",
    "T06n0220b_400:1072a14": "般若波羅蜜多亦無邊；無相、無願解脫門無",
    "T06n0220b_400:1072a15": "邊故，當知般若波羅蜜多亦無邊。陀羅尼門",
    "T06n0220b_400:1072a16": "無邊故，當知般若波羅蜜多亦無邊；三摩地",
    "T06n0220b_400:1072a17": "門無邊故，當知般若波羅蜜多亦無邊。菩薩",
    "T06n0220b_400:1072a18": "十地無邊故，當知般若波羅蜜多亦無邊。",
    "T06n0220b_400:1072a19": "「『善男子！五眼無邊故，當知般若波羅蜜多亦",
    "T06n0220b_400:1072a20": "無邊；六神通無邊故，當知般若波羅蜜多亦",
    "T06n0220b_400:1072a21": "無邊。佛十力無邊故，當知般若波羅蜜多亦",
    "T06n0220b_400:1072a22": "無邊；四無所畏、四無礙解、大慈、大悲、大喜、大",
    "T06n0220b_400:1072a23": "捨、十八佛不共法無邊故，當知般若波羅蜜多",
    "T06n0220b_400:1072a24": "亦無邊。無忘失法無邊故，當知般若波羅蜜",
    "T06n0220b_400:1072a25": "多亦無邊；恒住捨性無邊故，當知般若波羅",
    "T06n0220b_400:1072a26": "蜜多亦無邊。一切智無邊故，當知般若波羅",
    "T06n0220b_400:1072a27": "蜜多亦無邊；道相智、一切相智無邊故，當知",
    "T06n0220b_400:1072a28": "般若波羅蜜多亦無邊。三十二大士相無邊",
    "T06n0220b_400:1072a29": "故，當知般若波羅蜜多亦無邊；八十隨好無",
    "T06n0220b_400:1072b01": "邊故，當知般若波羅蜜多亦無邊。預流果無",
    "T06n0220b_400:1072b02": "邊故，當知般若波羅蜜多亦無邊；一來、不還、",
    "T06n0220b_400:1072b03": "阿羅漢果、獨覺菩提無邊故，當知般若波羅蜜",
    "T06n0220b_400:1072b04": "多亦無邊。一切菩薩摩訶薩行無邊故，當知",
    "T06n0220b_400:1072b05": "般若波羅蜜多亦無邊；諸佛無上正等菩提",
    "T06n0220b_400:1072b06": "無邊故，當知般若波羅蜜多亦無邊。一切有",
    "T06n0220b_400:1072b07": "漏法無邊故，當知般若波羅蜜多亦無邊；一",
    "T06n0220b_400:1072b08": "切無漏法無邊故，當知般若波羅蜜多亦無邊。",
    "T06n0220b_400:1072b09": "一切有為法無邊故，當知般若波羅蜜多亦無",
    "T06n0220b_400:1072b10": "邊；一切無為法無邊故，當知般若波羅蜜多",
    "T06n0220b_400:1072b11": "亦無邊。金剛喻平等故，當知般若波羅蜜多",
    "T06n0220b_400:1072b12": "亦平等。一切法無壞故，當知般若波羅蜜多",
    "T06n0220b_400:1072b13": "亦無壞；一切法無雜故，當知般若波羅蜜多",
    "T06n0220b_400:1072b14": "亦無雜；一切法無差別故，當知般若波羅蜜",
    "T06n0220b_400:1072b15": "多亦無差別。諸法自性不可得故，當知般若",
    "T06n0220b_400:1072b16": "波羅蜜多自性亦不可得；諸法無所有平等",
    "T06n0220b_400:1072b17": "故，當知般若波羅蜜多無所有亦平等；諸法",
    "T06n0220b_400:1072b18": "無所作故，當知般若波羅蜜多亦無所作；諸",
    "T06n0220b_400:1072b19": "法不可思議故，當知般若波羅蜜多亦不可思",
    "T06n0220b_400:1072b20": "議。』",
    "T06n0220b_400:1072b21": "「爾時，常啼菩薩摩訶薩聞說般若波羅蜜多",
    "T06n0220b_400:1072b22": "差別句義，即於座前得六十億三摩地門，所",
    "T06n0220b_400:1072b23": "謂諸法平等三摩地、諸法遠離三摩地、諸法",
    "T06n0220b_400:1072b24": "不動三摩地、諸法無念三摩地、諸法無畏三",
    "T06n0220b_400:1072b25": "摩地、諸法無懼三摩地、諸法一味三摩地、諸",
    "T06n0220b_400:1072b26": "法無際三摩地、諸法無生三摩地、諸法無滅",
    "T06n0220b_400:1072b27": "三摩地、虛空無邊三摩地、大海無邊三摩地、",
    "T06n0220b_400:1072b28": "妙高山無邊三摩地、妙高山嚴好三摩地、如",
    "T06n0220b_400:1072b29": "虛空無分別三摩地、色等諸蘊無邊三摩地、",
    "T06n0220b_400:1072c01": "眼等諸處無邊三摩地、色等諸處無邊三摩",
    "T06n0220b_400:1072c02": "地、眼等諸界無邊三摩地、色等諸界無邊三",
    "T06n0220b_400:1072c03": "摩地、眼識等諸界無邊三摩地、眼觸等無邊",
    "T06n0220b_400:1072c04": "三摩地、眼觸為緣所生諸受等無邊三摩地、",
    "T06n0220b_400:1072c05": "地界等無邊三摩地、因緣等無邊三摩地、從",
    "T06n0220b_400:1072c06": "緣所生諸法無邊三摩地、諸緣起支無邊三摩",
    "T06n0220b_400:1072c07": "地、諸波羅蜜多無邊三摩地、一切空無邊三",
    "T06n0220b_400:1072c08": "摩地、諸法真如等無邊三摩地、菩提分法無",
    "T06n0220b_400:1072c09": "邊三摩地、諸聖諦無邊三摩地、諸善業道無",
    "T06n0220b_400:1072c10": "邊三摩地、施戒修無邊三摩地、靜慮無量無",
    "T06n0220b_400:1072c11": "色無邊三摩地、解脫勝處等至遍處無邊三",
    "T06n0220b_400:1072c12": "摩地、空無相無願解脫門無邊三摩地、總持",
    "T06n0220b_400:1072c13": "等持門無邊三摩地、菩薩諸地無邊三摩地、",
    "T06n0220b_400:1072c14": "五眼六神通無邊三摩地、諸力無畏無礙解",
    "T06n0220b_400:1072c15": "大慈悲喜捨佛不共法無邊三摩地、無忘失",
    "T06n0220b_400:1072c16": "法恒住捨性無邊三摩地、一切智道相智一",
    "T06n0220b_400:1072c17": "切相智無邊三摩地、諸相隨好無邊三摩地、",
    "T06n0220b_400:1072c18": "聲聞乘無邊三摩地、獨覺乘無邊三摩地、無",
    "T06n0220b_400:1072c19": "上乘無邊三摩地、有漏無漏法無邊三摩地、",
    "T06n0220b_400:1072c20": "有為無為法無邊三摩地、金剛喻平等三摩",
    "T06n0220b_400:1072c21": "地諸法無壞三摩地、諸法無雜三摩地、諸",
    "T06n0220b_400:1072c22": "法無差別三摩地、諸法自性不可得三摩地、",
    "T06n0220b_400:1072c23": "諸法無所有平等三摩地、諸法無所作三摩",
    "T06n0220b_400:1072c24": "地、諸法不可思議三摩地，得如是等六十百",
    "T06n0220b_400:1072c25": "千三摩地門。「常啼菩薩既得如是六十百千",
    "T06n0220b_400:1072c26": "三摩地門，即時現見東西南北四維上下各如",
    "T06n0220b_400:1072c27": "殑伽沙數三千大千世界現在如來、應、正等覺，",
    "T06n0220b_400:1072c28": "聲聞、菩薩、大眾圍繞，以如是名、如是句、如",
    "T06n0220b_400:1072c29": "是字、如是理趣，為諸菩薩摩訶薩眾宣說般",
    "T06n0220b_400:1073a01": "若波羅蜜多，如我今者於此三千大千世界，",
    "T06n0220b_400:1073a02": "聲聞、菩薩、大眾圍繞，以如是名、如是句、如",
    "T06n0220b_400:1073a03": "是字、如是理趣，為諸菩薩摩訶薩眾宣說般",
    "T06n0220b_400:1073a04": "若波羅蜜多等無差別。「常啼菩薩從是已後，",
    "T06n0220b_400:1073a05": "多聞智慧不可思議猶如大海，隨所生處恒",
    "T06n0220b_400:1073a06": "見諸佛，常生諸佛淨妙國土，乃至夢中亦常",
    "T06n0220b_400:1073a07": "見佛為說般若波羅蜜多，親近供養曾無暫",
    "T06n0220b_400:1073a08": "捨，離無暇法，具足有暇。」",
    "T06n0220b_400:1073a09": "79 結勸品初分結勸品第七十九",
    "T06n0220b_400:1073a10": "「善現當知！由是理趣甚深般若波羅蜜多威",
    "T06n0220b_400:1073a11": "德殊勝，令諸菩薩速能引得一切智智。是故，",
    "T06n0220b_400:1073a12": "善現！若菩薩摩訶薩欲學六種波羅蜜多令",
    "T06n0220b_400:1073a13": "速圓滿，欲具通達諸佛境界，欲得諸佛自在",
    "T06n0220b_400:1073a14": "神通，欲疾證得一切智智，欲能畢竟利益安",
    "T06n0220b_400:1073a15": "樂一切有情，應學如是甚深般若波羅蜜多，",
    "T06n0220b_400:1073a16": "應於如是甚深般若波羅蜜多，恭敬聽聞、受持、",
    "T06n0220b_400:1073a17": "讀誦、究竟通利、如說修行、如理思惟甚深義",
    "T06n0220b_400:1073a18": "趣、書寫流布、為他解說，應以種種上妙花鬘、",
    "T06n0220b_400:1073a19": "塗散等香、衣服、瓔珞、寶幢、幡蓋、伎樂、燈明，及",
    "T06n0220b_400:1073a20": "餘種種珍奇雜物，供養恭敬、尊重讚歎。所以",
    "T06n0220b_400:1073a21": "者何？由此所說甚深般若波羅蜜多，是諸如",
    "T06n0220b_400:1073a22": "來、應、正等覺真生養母，是諸菩薩摩訶薩眾",
    "T06n0220b_400:1073a23": "真軌範師，一切如來、應、正等覺咸共尊重恭",
    "T06n0220b_400:1073a24": "敬讚歎，一切菩薩摩訶薩眾無不供養精勤",
    "T06n0220b_400:1073a25": "修學，是為如來真實教誡。」爾時，佛告阿難陀",
    "T06n0220b_400:1073a26": "言：「汝於如來有愛敬不？」阿難陀曰：「如是！世尊！",
    "T06n0220b_400:1073a27": "如是！善逝！我於佛所實有愛敬，如來自知。」佛",
    "T06n0220b_400:1073a28": "告慶喜：「如是！如是！汝於我所實有愛敬，汝",
    "T06n0220b_400:1073a29": "從昔來常以慈善身、語、意業恭敬供養，隨侍",
    "T06n0220b_400:1073b01": "於我未曾違失。慶喜！汝應如我現在以實愛",
    "T06n0220b_400:1073b02": "敬供養我身，我涅槃後汝亦當用如是愛敬",
    "T06n0220b_400:1073b03": "供養尊重甚深般若波羅蜜多，第二、第三佛",
    "T06n0220b_400:1073b04": "以如是甚深般若波羅蜜多教誡慶喜，令深",
    "T06n0220b_400:1073b05": "愛敬供養尊重過如來身。」佛告慶喜：「我以",
    "T06n0220b_400:1073b06": "如是甚深般若波羅蜜多，對今大眾付囑於",
    "T06n0220b_400:1073b07": "汝，汝應受持。我涅槃後，乃至一字勿令忘失。",
    "T06n0220b_400:1073b08": "如是般若波羅蜜多，隨爾所時流布於世，當",
    "T06n0220b_400:1073b09": "知即有諸佛世尊現住世間為眾說法。慶喜！",
    "T06n0220b_400:1073b10": "當知若有於此甚深般若波羅蜜多，恭敬聽",
    "T06n0220b_400:1073b11": "聞、受持、讀誦、究竟通利、如說修行、如理思惟",
    "T06n0220b_400:1073b12": "甚深義趣、書寫流布、為他解說，復以種種",
    "T06n0220b_400:1073b13": "上妙花鬘、塗散等香、衣服、瓔珞、寶幢、幡蓋、伎樂、",
    "T06n0220b_400:1073b14": "燈明，及餘種種珍奇雜物，供養恭敬、尊重讚",
    "T06n0220b_400:1073b15": "歎，當知是人常見諸佛恒聞正法修諸梵行。」",
    "T06n0220b_400:1073b16": "時，薄伽梵說是經已，無量菩薩摩訶薩眾，慈",
    "T06n0220b_400:1073b17": "氏菩薩而為上首，大迦葉波及舍利子、阿難",
    "T06n0220b_400:1073b18": "陀等諸大聲聞，及餘天、龍、人非人等一切大",
    "T06n0220b_400:1073b19": "眾，聞佛所說，皆大歡喜，信受奉行。",
    "T06n0220b_400:1073b20": "大般若波羅蜜多經卷第四百"
}