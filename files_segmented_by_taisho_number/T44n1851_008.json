{
    "T44n1851_008:0615b24": "大乘義章卷第八",
    "T44n1851_008:0615b26": "遠法師撰",
    "T44n1851_008:0615b27": "染法聚苦報義有十四門(一二種生死義　二四生義　三四有義　四四識",
    "T44n1851_008:0615b28": "住義　五四食義　六五陰義　七六道義　八七識住義　九八難義　十九眾生居義　十一十二入義　十二十八界",
    "T44n1851_008:0615b29": "義　十三二十五有義　十四四十居止義)。",
    "T44n1851_008:0615c01": "二種生死義六門分別(釋名一　辨相二　就位分別三　就界分別",
    "T44n1851_008:0615c02": "四　因緣分別五　治斷分別六)",
    "T44n1851_008:0615c03": "第一釋名。二種生死。出勝鬘經。名字是何。",
    "T44n1851_008:0615c04": "一分段生死。二變易生死。言分段者。六道果",
    "T44n1851_008:0615c05": "報三世分異名為分段。分段之法。始起名生。",
    "T44n1851_008:0615c06": "終謝稱死。言變易者。汎釋有三。一者微細生",
    "T44n1851_008:0615c07": "滅無常念念遷異。前變後易名為變易。變易",
    "T44n1851_008:0615c08": "是死。名變易死。故地持中。生滅壞苦名變",
    "T44n1851_008:0615c09": "易苦。此通凡聖。二者緣照無漏所得法身神",
    "T44n1851_008:0615c10": "化無礙。能變能易。故名變易。變易是死。名變",
    "T44n1851_008:0615c11": "易死。此該大小。三者真證法身隱顯自在能",
    "T44n1851_008:0615c12": "變能易。故言變易。變易非死。但此法身。未出",
    "T44n1851_008:0615c13": "生滅。猶為無常死法。所隨變易身上。有其生",
    "T44n1851_008:0615c14": "死。名變易死。此唯在天。雖有三義。勝鬘所",
    "T44n1851_008:0615c15": "說。第二為宗下諸門中。聽此言耳。分段生死。",
    "T44n1851_008:0615c16": "勝鬘亦名有為生死。變易生死。勝鬘亦名無",
    "T44n1851_008:0615c17": "為生死。蓋乃從人以別名矣。凡夫多起有漏",
    "T44n1851_008:0615c18": "諸業。建集有果。名曰有為。有為眾生所受生",
    "T44n1851_008:0615c19": "死。名有為生死。無為生死翻前立稱。聖人不",
    "T44n1851_008:0615c20": "起有漏諸業受分段報。名曰無為。無為聖人",
    "T44n1851_008:0615c21": "所有生死。名無為生死。名義如是(此一門竟)。次",
    "T44n1851_008:0615c22": "辨體相。分段生死開合不定。總之唯一。或分",
    "T44n1851_008:0615c23": "為二。一善二惡。人天名善。三塗名惡。或分為",
    "T44n1851_008:0615c24": "三。謂三界中所有生死。或分為四。所謂胎生",
    "T44n1851_008:0615c25": "卵生濕生及以化生。此如後釋。或分為五。謂",
    "T44n1851_008:0615c26": "五道中受生差別。或分為六。六道報中生死",
    "T44n1851_008:0615c27": "不同。於前五上。加阿修羅名為六道。隨類別",
    "T44n1851_008:0615c28": "分數。有無量。分段如是。變易之中。亦開合不",
    "T44n1851_008:0615c29": "定。總之唯一。或分為二。一事識中變易生死。",
    "T44n1851_008:0616a01": "二妄識中變易生死。於六識中。緣照無漏所",
    "T44n1851_008:0616a02": "受之報。名事識中變易生死。第七識中緣照",
    "T44n1851_008:0616a03": "無漏所得之果。名妄識中變易生死。彼事識",
    "T44n1851_008:0616a04": "中變易生死。因果在別。此世造業。餘世得",
    "T44n1851_008:0616a05": "報。如論中說。有妙淨土。出過三界。是阿羅",
    "T44n1851_008:0616a06": "漢當生彼中。如是等也。彼妄識中變易生死。",
    "T44n1851_008:0616a07": "有麁有細。地前名麁。地上名細。於中麁者。因",
    "T44n1851_008:0616a08": "果世別與前相似。微細之者。前念為因。後念",
    "T44n1851_008:0616a09": "果現。是中微細。不復可以世別論之。念念之",
    "T44n1851_008:0616a10": "中。細分異世亦得無傷。或分為三。謂三乘人",
    "T44n1851_008:0616a11": "變易生死。或分為四。如勝鬘說。一阿羅漢。",
    "T44n1851_008:0616a12": "二辟支佛。三大力菩薩。地前菩薩。二輪煩惱",
    "T44n1851_008:0616a13": "全未斷除。而不為彼煩惱所牽。又於三界受",
    "T44n1851_008:0616a14": "生自在。故名大力。問曰。地前大力菩薩。涅",
    "T44n1851_008:0616a15": "槃經中說為凡夫具煩惱性。勝鬘何故說為",
    "T44n1851_008:0616a16": "變易。釋言。涅槃對初地上出世聖人。名為凡",
    "T44n1851_008:0616a17": "夫。未斷地上二輪之惑。名具煩惱。若對聲聞",
    "T44n1851_008:0616a18": "辟支佛等。此是大聖二障清淨。何為不得說",
    "T44n1851_008:0616a19": "為變易。故涅槃中說。須陀洹八萬劫到。乃",
    "T44n1851_008:0616a20": "至辟支十千劫到。謂到性地阿耨菩提。此既",
    "T44n1851_008:0616a21": "大聖。變易何疑。四意生身。初地已上受生如",
    "T44n1851_008:0616a22": "意。名意生身。意有何義。生如意乎。意有三",
    "T44n1851_008:0616a23": "義。一能速疾。二能遍到。三能無礙。初地已上",
    "T44n1851_008:0616a24": "受身如是。或分為六。如勝鬘說。謂此三地及",
    "T44n1851_008:0616a25": "彼三種意生身等。此三地者。謂此地前羅漢",
    "T44n1851_008:0616a26": "辟支大力菩薩三乘地也。彼三種者。謂初地",
    "T44n1851_008:0616a27": "上三種生也。三種意生如楞伽說。一三昧意",
    "T44n1851_008:0616a28": "生身。謂從初地乃至五地。禪度增上故名三",
    "T44n1851_008:0616a29": "昧意生身也。二覺法自性性意生身。六七八",
    "T44n1851_008:0616b01": "地慧行成就。知法有性。知法無性。名為覺法",
    "T44n1851_008:0616b02": "自性性身。前自性者。是法有性。有法之中色。",
    "T44n1851_008:0616b03": "為礙性心為知性。如是一切名為自性。復言",
    "T44n1851_008:0616b04": "性者。是法無性。無是一切法之實性。故名為",
    "T44n1851_008:0616b05": "性。此有無性皆能善照。故名為覺。三種類俱",
    "T44n1851_008:0616b06": "生無作行意生身。謂九地上無功用行。任運",
    "T44n1851_008:0616b07": "轉起。名種類俱生無作行身。此三彼三。",
    "T44n1851_008:0616b08": "九地已上行報純熟。前七地中所修種類。至",
    "T44n1851_008:0616b09": "彼地中。報熟現前名種類俱生。法流水中任",
    "T44n1851_008:0616b10": "運上昇。捨離功用。此三彼三合以為六。別則",
    "T44n1851_008:0616b11": "無量。變易如是(此二門竟)。次就位論。總相麁分。分",
    "T44n1851_008:0616b12": "段死者。是虛偽眾生。變易死者。謂阿羅漢辟",
    "T44n1851_008:0616b13": "支佛大力菩薩意生身等。小乘之中凡夫學",
    "T44n1851_008:0616b14": "人。大乘之中外凡善趣。皆於三界。妄愛受",
    "T44n1851_008:0616b15": "生。名為虛偽。小乘人中羅漢辟支。大乘人中",
    "T44n1851_008:0616b16": "種性已上。以無漏業正智受生。故非虛偽。虛",
    "T44n1851_008:0616b17": "偽所受。名分段死。非虛偽受。名變易死。問",
    "T44n1851_008:0616b18": "曰。小乘須陀已上。大乘人中十信以上。亦有",
    "T44n1851_008:0616b19": "五分法身功德。何故不名為變易死。乃名分",
    "T44n1851_008:0616b20": "段。釋言。是人於三界中。有漏結業受生未",
    "T44n1851_008:0616b21": "盡。故名分段。雖有無漏五分法身。是因法身",
    "T44n1851_008:0616b22": "未得果報。是故不得名變易死。麁分如是。於",
    "T44n1851_008:0616b23": "中細謂分段有二。一者惡道。二者善道。三",
    "T44n1851_008:0616b24": "塗名惡。人天名善。小乘法中。惡道分段。見道",
    "T44n1851_008:0616b25": "時盡。故須陀洹名為觝債。觝三塗債。著復",
    "T44n1851_008:0616b26": "通論。增上忍時。三惡道報。皆非數滅。善道分",
    "T44n1851_008:0616b27": "段。無學時盡。大乘人中。惡道分段盡處有三。",
    "T44n1851_008:0616b28": "一惡業為因。四住為緣。受惡道報。十信時盡。",
    "T44n1851_008:0616b29": "以修身或心慧等行轉惡業故。云地持中",
    "T44n1851_008:0616c01": "說為善趣。又花嚴中宣說。賢首能現作佛。明",
    "T44n1851_008:0616c02": "知。亦能離惡趣報。二惡業為因。四住為緣。",
    "T44n1851_008:0616c03": "緣力微薄不能牽生。加少悲願受惡趣身。種",
    "T44n1851_008:0616c04": "性時盡。故勝鬘中說。種性上大力菩薩離分",
    "T44n1851_008:0616c05": "段死。三惡業為因。悲願為緣。四住殘氣隨逐",
    "T44n1851_008:0616c06": "佐助。受惡趣生。初地時盡。地前未斷。初地盡",
    "T44n1851_008:0616c07": "故。地經宣說。初地菩薩。離惡道畏。地持宣",
    "T44n1851_008:0616c08": "說。解行菩薩。轉惡趣報。入歡喜地。又彼隨助",
    "T44n1851_008:0616c09": "四住煩惱。初地盡故。地持宣說。增上及中惡",
    "T44n1851_008:0616c10": "趣煩惱。初地出過。以其地前未斷滅故。地",
    "T44n1851_008:0616c11": "持宣說。種性解行。或墮惡道。惡道既如是。",
    "T44n1851_008:0616c12": "善道分段亦有三階。一善業為因。四住為緣。",
    "T44n1851_008:0616c13": "受人天報。種性時盡。二善業為因。四住為緣。",
    "T44n1851_008:0616c14": "緣力微薄不能牽生。加少悲願。受人天身。初",
    "T44n1851_008:0616c15": "地時盡。地前未斷。初地盡故。楞伽宣說。初",
    "T44n1851_008:0616c16": "地菩薩。得二十五三昧。破二十五有。前未斷",
    "T44n1851_008:0616c17": "故法華論中宣說。地前猶有三界分段生死。",
    "T44n1851_008:0616c18": "故彼論言。所言入生乃至一生得菩提者。謂",
    "T44n1851_008:0616c19": "初地證智。所言八生至一生者。是其三界分",
    "T44n1851_008:0616c20": "段之生。三善業為因。悲願為緣。四住殘習隨",
    "T44n1851_008:0616c21": "逐佐助。受人天生。至佛乃盡。自前未斷。至佛",
    "T44n1851_008:0616c22": "盡故。經嘆。唯佛斷有頂種。十地已還。人天受",
    "T44n1851_008:0616c23": "生。未窮盡故。地持但云。解行菩薩。轉惡趣",
    "T44n1851_008:0616c24": "報入歡喜地。不言轉善。又十地已還人天受",
    "T44n1851_008:0616c25": "生。煩惱未盡。故地持中唯說。初地過增上",
    "T44n1851_008:0616c26": "中惡趣煩惱。不言出過善趣煩惱。以斯文證。",
    "T44n1851_008:0616c27": "人天殘習明至十地。於中別分。人分段者。八",
    "T44n1851_008:0616c28": "地時盡。自前未斷。八地盡故。涅槃經中宣",
    "T44n1851_008:0616c29": "說。八地為阿那含。不受肉身。前未斷故。大",
    "T44n1851_008:0617a01": "品經中說。前七地猶是肉身。天分段者。至",
    "T44n1851_008:0617a02": "佛乃盡。自前未斷。至佛盡故。唯佛一人斷有",
    "T44n1851_008:0617a03": "頂種。前未斷故。八地以上唯名那含。非阿羅",
    "T44n1851_008:0617a04": "漢。問曰。地上遍生六道。何故偏說人天中生",
    "T44n1851_008:0617a05": "以為分段。釋言。地上惡業盡故。雖生惡道。但",
    "T44n1851_008:0617a06": "是應現。人天善業。未窮盡故。生人天中。與彼",
    "T44n1851_008:0617a07": "凡時微業相應名分段矣。次辨變易。變易之",
    "T44n1851_008:0617a08": "中。有因有果。小乘人中。見道以上變易因生。",
    "T44n1851_008:0617a09": "無學果後變易報起。何者是乎。如論中說。有",
    "T44n1851_008:0617a10": "妙淨土。出過三界。無煩惱者。是阿羅漢。當生",
    "T44n1851_008:0617a11": "彼中。如是等也。大乘人中分齊有四。一起因",
    "T44n1851_008:0617a12": "處十信已上。二得果處種性以上。故勝鬘中",
    "T44n1851_008:0617a13": "說。種性已上大力為變易死。問曰。法華優",
    "T44n1851_008:0617a14": "婆提舍說。解行前為分段死。勝鬘何故說為",
    "T44n1851_008:0617a15": "變易。釋言。菩薩種性已上有五種身。一法性",
    "T44n1851_008:0617a16": "身。謂性種性及解行中清淨。向等如地持說。",
    "T44n1851_008:0617a17": "六入殊勝無始法爾。如是等也。二實報身。謂",
    "T44n1851_008:0617a18": "習種性及解行中得前方便。如地持說。若從",
    "T44n1851_008:0617a19": "先來修善所得。如是等也。三者生滅變易法",
    "T44n1851_008:0617a20": "身。所謂緣照無漏業果。四分段身。謂無始來",
    "T44n1851_008:0617a21": "有漏業果。五應化身。隨物現生。此五種身。各",
    "T44n1851_008:0617a22": "有因緣。法性身者。佛性為因。謂度為緣。實報",
    "T44n1851_008:0617a23": "身者。六度為因。佛性為緣。更有餘義。如後二",
    "T44n1851_008:0617a24": "種種性中說。變易身者。無漏業因。無明為緣。",
    "T44n1851_008:0617a25": "分段身者。有漏業因。悲願為緣。應化身中。有",
    "T44n1851_008:0617a26": "其二種。一者法應依法身起。二者報應依報",
    "T44n1851_008:0617a27": "身現。此二種應因緣各別。論其法應。如來藏",
    "T44n1851_008:0617a28": "中化用三昧法門為因。悲願為緣。若論報應。",
    "T44n1851_008:0617a29": "悲願為因。化用三昧法門為緣。此五身中。初",
    "T44n1851_008:0617b01": "二非死。次二實死。後一應死。是故於彼種性",
    "T44n1851_008:0617b02": "已上。實報身中。有變易雜。應化身中。有分段",
    "T44n1851_008:0617b03": "雜。法花論中。據第四門說為分段。勝鬘經中。",
    "T44n1851_008:0617b04": "據第三門說為變易。各是一義。不相乖背。此",
    "T44n1851_008:0617b05": "是第二得果之處。三漸捨處。初地已上。四窮",
    "T44n1851_008:0617b06": "盡處。在如來地。位分如是(此三門竟)。次就界論。",
    "T44n1851_008:0617b07": "界謂三界。於中略以二門分別。一隨相分",
    "T44n1851_008:0617b08": "別。分段生死是三界攝。三界有漏業之果故。",
    "T44n1851_008:0617b09": "變易生死非三界攝。出世無漏業之果故。故",
    "T44n1851_008:0617b10": "論說言。有妙淨土出過三界。是阿羅漢。當",
    "T44n1851_008:0617b11": "生彼中。明知。出世如是。一切。二就性通論。",
    "T44n1851_008:0617b12": "二種生死皆三界攝。此義云何。如勝鬘經中",
    "T44n1851_008:0617b13": "說。世間有二。一無常壞。二無常病。無常壞",
    "T44n1851_008:0617b14": "者。是分段三界。無常病者。是變易三界。分",
    "T44n1851_008:0617b15": "段生死還是分段三界所收。變易生死。還是",
    "T44n1851_008:0617b16": "變易三界所攝。問曰。分段於三界中分齊可",
    "T44n1851_008:0617b17": "知。變易生死於三界中分齊何處。唯聖所知。",
    "T44n1851_008:0617b18": "亦可變易。依禪地說。依初禪地發無漏業。受",
    "T44n1851_008:0617b19": "變易報。繫屬初禪。如是一切(此四門竟)。次辨因",
    "T44n1851_008:0617b20": "緣。親生名因疎助目緣。總相麁論。分段生死。",
    "T44n1851_008:0617b21": "有漏業因。四住為緣。故勝鬘云。又如取緣有",
    "T44n1851_008:0617b22": "漏業因而生三有。取猶愛也。於受生時。或起",
    "T44n1851_008:0617b23": "婬愛。或復起於花池等愛。逐即受身故說為",
    "T44n1851_008:0617b24": "緣。受生三界。愛力增強。故偏說之。變易生",
    "T44n1851_008:0617b25": "死。無漏業因。無明為緣。故勝鬘云。無漏業",
    "T44n1851_008:0617b26": "因。無明為緣。生阿羅漢辟支佛等。緣有二種。",
    "T44n1851_008:0617b27": "一前後緣。以前無明不見諸法本性平等故",
    "T44n1851_008:0617b28": "求後生。二同時為緣。無明住地。是七識體。",
    "T44n1851_008:0617b29": "變易業果。依是得立。故說為緣。如夢所作皆",
    "T44n1851_008:0617c01": "依睡心。總相如是。隨別細分。分段生死有善",
    "T44n1851_008:0617c02": "有惡。惡道分段義別三階。一凡夫所受惡業",
    "T44n1851_008:0617c03": "為因。四住為緣。二十信所受惡業為因。四住",
    "T44n1851_008:0617c04": "正緣。悲願隨助。三種性已上至初地受惡業",
    "T44n1851_008:0617c05": "為因。悲願正緣。四住隨助。若無惡業。苦果不",
    "T44n1851_008:0617c06": "生。是故用彼惡業為因。若無悲願則不往受。",
    "T44n1851_008:0617c07": "是故用彼悲願為緣。故涅槃云。地前菩薩。",
    "T44n1851_008:0617c08": "過去所有微塵等業。以願力故。一切悉受。且",
    "T44n1851_008:0617c09": "說願力。當知。亦以悲力故受苦。善道分段",
    "T44n1851_008:0617c10": "亦有三階。一凡夫二乘乃至大乘十信所受",
    "T44n1851_008:0617c11": "善業為因。四住為緣。二者種性解行所受善",
    "T44n1851_008:0617c12": "業為因。四住正緣。悲願隨助。三地上所受善",
    "T44n1851_008:0617c13": "業為因。悲願正緣。四住隨助。變易有二。一事",
    "T44n1851_008:0617c14": "識中變易生死。二妄識中變易生死。事中變",
    "T44n1851_008:0617c15": "易義別三階。一是羅漢辟支所受。用事識中",
    "T44n1851_008:0617c16": "眾生空觀以為正因。無明為緣。二是種性解",
    "T44n1851_008:0617c17": "行所受。用事識中法空之觀以為正因。無明",
    "T44n1851_008:0617c18": "為緣。三地上所受。事識中非有非無息想",
    "T44n1851_008:0617c19": "之解以為正因。無明為緣。妄中變易亦有三",
    "T44n1851_008:0617c20": "階。一地前所受。用妄識中一切妄想依心之",
    "T44n1851_008:0617c21": "觀。以為正因。無明為緣。二地上所受。用妄識",
    "T44n1851_008:0617c22": "中一切妄想依真之觀。以為正因。無明為緣。",
    "T44n1851_008:0617c23": "三是八地以上所受。用妄識中唯真無妄息",
    "T44n1851_008:0617c24": "想之觀。以為正因。無明為緣。問曰。唯真無妄",
    "T44n1851_008:0617c25": "之觀。能令妄智更不牽後。云何能與變易作",
    "T44n1851_008:0617c26": "因。釋言。此觀望後同類。雖不牽生。望後勝",
    "T44n1851_008:0617c27": "品。非不能生。故得為因。此等觀別。如前八識",
    "T44n1851_008:0617c28": "章中具辨。前分段死。因故緣新。由是因同緣",
    "T44n1851_008:0617c29": "有差異。此變易死。緣故因新。為是緣同因有",
    "T44n1851_008:0618a01": "差別。隨義細論。分段之因變易之緣。非無差",
    "T44n1851_008:0618a02": "別。異相難分。是以不說。理實無明亦扶分段。",
    "T44n1851_008:0618a03": "四住之習。亦佐變易。相隱微少。故癈不論",
    "T44n1851_008:0618a04": "(此五門竟)。次辨斷處。分段之中。五道差別斷處不",
    "T44n1851_008:0618a05": "定。小乘法中。大位論之盡在無學。於中別",
    "T44n1851_008:0618a06": "分。三塗分段盡處有三。一不受處。依如成實。",
    "T44n1851_008:0618a07": "煖心已上一向不受。於彼宗中。煖心已上名",
    "T44n1851_008:0618a08": "為住分。不復退墮三塗中故。故彼成實引",
    "T44n1851_008:0618a09": "經證言。世上正見者。往來百千世。終不墮惡",
    "T44n1851_008:0618a10": "道。煖心已去名上正見。若依毘曇。忍心以上。",
    "T44n1851_008:0618a11": "方是住人。一向不受三塗之報。涅槃經中亦",
    "T44n1851_008:0618a12": "同此說。據此言之。忍心以上。方得名為世上",
    "T44n1851_008:0618a13": "正見。此是第一不受處也。二非數滅處。依如",
    "T44n1851_008:0618a14": "毘曇。增上忍時。三惡道報。皆非數滅。於此一",
    "T44n1851_008:0618a15": "生。定斷其因。不受報。故涅槃經中亦同此",
    "T44n1851_008:0618a16": "說。故涅槃言。增上忍時。三惡道報。當知。不",
    "T44n1851_008:0618a17": "從智緣而滅。三緣盡處。在見道中。潤惑永",
    "T44n1851_008:0618a18": "斷。業種燋故。人中分段。那含已去。不復更",
    "T44n1851_008:0618a19": "受。天分段者。羅漢辟支永更不受。大乘法中。",
    "T44n1851_008:0618a20": "大位分之。一切分段。盡在種性。故勝鬘云。分",
    "T44n1851_008:0618a21": "段死者。是虛偽眾生。於中分別。分段現生",
    "T44n1851_008:0618a22": "死有其二種。一者定繫為業所牽。定繫時處。",
    "T44n1851_008:0618a23": "者所謂生後時。處謂六道。二不定繫得業自",
    "T44n1851_008:0618a24": "在。得生自在。不繫時處。不繫時故。現生後時",
    "T44n1851_008:0618a25": "隨意受之。不繫處故。六道之中。隨意受之。彼",
    "T44n1851_008:0618a26": "三塗中定繫之者。十信已上修習身戒心慧",
    "T44n1851_008:0618a27": "行故。漸次斷除。種性時盡。不定繫者。種性已",
    "T44n1851_008:0618a28": "上漸次斷除。初地時盡。地持據此宣說。初地",
    "T44n1851_008:0618a29": "離惡趣報。人天定者。種性已上漸次斷除。初",
    "T44n1851_008:0618b01": "地時盡。若復通論。十信已上漸次斷除。初地",
    "T44n1851_008:0618b02": "時盡。楞伽據此宣說。初地得二十五三昧。",
    "T44n1851_008:0618b03": "破二十五有。不定之者。初地以上漸次斷除。",
    "T44n1851_008:0618b04": "至佛乃盡。於中分別。人分段者。八地時盡。故",
    "T44n1851_008:0618b05": "八地上名阿那含。更不重受臭身肉身。天分",
    "T44n1851_008:0618b06": "段者。至佛乃盡。故佛一人斷有頂種。度生",
    "T44n1851_008:0618b07": "死流。然初地上。雖復說有人天分段。但有微",
    "T44n1851_008:0618b08": "習。謂於大悲應現身中。少有殘氣。無有能",
    "T44n1851_008:0618b09": "受分段報者。分段如是。次論變易。變易之中",
    "T44n1851_008:0618b10": "有因有果。盡處不定。小乘法中。變易之因盡",
    "T44n1851_008:0618b11": "有二處。一滅定暫滅。那含已上。二無餘永滅。",
    "T44n1851_008:0618b12": "無學果中。變易之果。小乘未滅。大乘法中。",
    "T44n1851_008:0618b13": "變易之因。種性暫滅。至佛乃盡。變易之",
    "T44n1851_008:0618b14": "果。初地漸滅。至佛乃盡。二種生死。大況麁",
    "T44n1851_008:0618b15": "爾。",
    "T44n1851_008:0618b16": "四生義三段分別(辨相一　通局二　寬狹三)",
    "T44n1851_008:0618b17": "言四生者。謂胎卵濕化。言胎生者。如今人等。",
    "T44n1851_008:0618b18": "稟託精氣而受報者名為胎生。言卵生者。如",
    "T44n1851_008:0618b19": "諸鳥等。依於卵殼而受形者名為卵生。言濕",
    "T44n1851_008:0618b20": "生者。如今夏日濕生虫等。不假父母。依濕",
    "T44n1851_008:0618b21": "受形名為濕生。言化生者。如諸天等。無所依",
    "T44n1851_008:0618b22": "託。無而忽起。名曰化生。若無依託。云何得",
    "T44n1851_008:0618b23": "生。如地論釋。依業故生。生相如是。次就",
    "T44n1851_008:0618b24": "五趣辨其通局。四生之中化生一種。全攝二",
    "T44n1851_008:0618b25": "趣及三少分。全攝二者。諸天地獄。一向化生。",
    "T44n1851_008:0618b26": "三少分者。人鬼及畜少分有之。如劫初時。",
    "T44n1851_008:0618b27": "人鬼及畜一切化生。今時多無。故曰少分。",
    "T44n1851_008:0618b28": "胎生一種。人鬼及畜少分有之。餘趣全無。",
    "T44n1851_008:0618b29": "卵濕二生。唯在人畜。餘趣皆無。人中卵生。如",
    "T44n1851_008:0618c01": "毘舍兒。毘舍法母生其肉卵。卵中有其",
    "T44n1851_008:0618c02": "三十二兒。如是等類。是卵生人。人濕生者。",
    "T44n1851_008:0618c03": "如頂生王。過去有王。名曰善住。頂生肉胞。",
    "T44n1851_008:0618c04": "十月滿足中生一兒。因字頂生。如是等。此是",
    "T44n1851_008:0618c05": "濕生人。畜生道中卵濕可知。次辨寬狹。如",
    "T44n1851_008:0618c06": "雜心問。為生攝趣。為趣攝生。論自釋言。四生",
    "T44n1851_008:0618c07": "攝趣。非趣攝生。何故如是。一切五趣。無出",
    "T44n1851_008:0618c08": "四生。故生攝趣。五道中陰。皆是化生。五趣",
    "T44n1851_008:0618c09": "不收。是故五趣不攝四生。四生之義。略辨如",
    "T44n1851_008:0618c10": "是。",
    "T44n1851_008:0618c11": "四有義六門分別(辨相一　就時分別二　就處分別三　五陰六根有具",
    "T44n1851_008:0618c12": "不具四　染淨分別五　凡聖有無六)",
    "T44n1851_008:0618c13": "第一辨相。四有之義。出阿含經。毘曇論中。具",
    "T44n1851_008:0618c14": "廣分別。生死果報。是有不無。故名為有。有別",
    "T44n1851_008:0618c15": "不同。一門說四。四名是何。一者生有。二者死",
    "T44n1851_008:0618c16": "有。三者本有。四者中有。報分始起名為生有。",
    "T44n1851_008:0618c17": "命報終謝名為死有。生後死前名為本有。對",
    "T44n1851_008:0618c18": "死及中故說為本。兩身之間。所受陰形名為",
    "T44n1851_008:0618c19": "中有。中有相隱。九句辨之。一定其有無。經論",
    "T44n1851_008:0618c20": "不同。毘曇法中。定有中陰。成實法中。一向",
    "T44n1851_008:0618c21": "定無。有無偏定。故成諍論。故涅槃云。我諸",
    "T44n1851_008:0618c22": "弟子。不解我意。唱言。如來宣說中陰。一向定",
    "T44n1851_008:0618c23": "有。一向定無。大乘所說。有無不定。上善重惡",
    "T44n1851_008:0618c24": "趣報速疾則無中陰。如五逆等。餘業則有。異",
    "T44n1851_008:0618c25": "於偏定故無諍論。二定其生分。生有四種。胎",
    "T44n1851_008:0618c26": "卵濕化。一切中陰。同一化生。三辨其形類。中",
    "T44n1851_008:0618c27": "陰之形。髴緣生陰。趣天中陰。髴緣似天。乃",
    "T44n1851_008:0618c28": "至趣向地獄。中陰髴緣地獄。四明中陰形量",
    "T44n1851_008:0618c29": "大小。如論中說。生人中陰。如有知小兒。上天",
    "T44n1851_008:0619a01": "中陰。以漸轉大。如是中陰。隨所向處。小於生",
    "T44n1851_008:0619a02": "陰。准人可知。五辨其形色。如地持說。色有",
    "T44n1851_008:0619a03": "好惡。好色有二。一者極好。如明月光。二者微",
    "T44n1851_008:0619a04": "好。如波羅捺衣。惡色亦二。一者極惡。如夜黑",
    "T44n1851_008:0619a05": "闇。二者微惡。如黑羊毛光。然實中陰色萬",
    "T44n1851_008:0619a06": "差。地持且就麁影為言。六明中陰趣向差",
    "T44n1851_008:0619a07": "別。如論中說。地獄中陰。向地獄時。足上頭",
    "T44n1851_008:0619a08": "下。直趣地獄。至地獄中。受報之時。形如人",
    "T44n1851_008:0619a09": "立。諸天中陰。上趣天時。如箭射空。餘則倚",
    "T44n1851_008:0619a10": "行。七明中陰相見不同。有人宣說。一切中",
    "T44n1851_008:0619a11": "陰。皆得相見。復有人言。上得見下。下不見",
    "T44n1851_008:0619a12": "上。如此說者。地獄中陰。唯得見於地獄中陰。",
    "T44n1851_008:0619a13": "不見餘者。畜生中陰。能見畜生地獄中陰。不",
    "T44n1851_008:0619a14": "見餘者。乃至天陰。能見一切五趣中陰。八明",
    "T44n1851_008:0619a15": "中陰所食不同。欲界中陰。具足四食。其中段",
    "T44n1851_008:0619a16": "食。還食生陰所食香氣。上界中陰。則無段食。",
    "T44n1851_008:0619a17": "但有識觸意思食等。九明中陰衣服有無。諸",
    "T44n1851_008:0619a18": "天中陰。一向有衣。人中不定。如近佛地諸大",
    "T44n1851_008:0619a19": "菩薩轉輪聖王及白淨比丘尼等。福德殊勝。",
    "T44n1851_008:0619a20": "又具慚愧中陰有衣。餘者則無(此一門竟)。次明四",
    "T44n1851_008:0619a21": "有時分久近。生有死有時分極短。唯止一念。",
    "T44n1851_008:0619a22": "故雜心云。生有及死有。是各一剎那。本有中",
    "T44n1851_008:0619a23": "有時分。不定。本有極短至一念。長則或經億",
    "T44n1851_008:0619a24": "百千劫。中有長短。人說不同。有人宣說。極短",
    "T44n1851_008:0619a25": "一念。極長七日。如此說者。齊七日來必得生",
    "T44n1851_008:0619a26": "處。若七日來不得生處。前陰滅已更受中陰。",
    "T44n1851_008:0619a27": "有人復說。中陰極長壽七七日。七七日來必",
    "T44n1851_008:0619a28": "得生處。若不得處死而更生。復有人說。壽命",
    "T44n1851_008:0619a29": "不定。乃至父母未和合來。常在不滅。此諸說",
    "T44n1851_008:0619b01": "中。後說為善(此二門竟)。次就三界五道之處分別",
    "T44n1851_008:0619b02": "四有。先就三界辨其通局。生死本有遍通三",
    "T44n1851_008:0619b03": "界。中有不定。小乘法中。欲色界有。無色則",
    "T44n1851_008:0619b04": "無。大乘法中。四空有色。以有色故。亦有中",
    "T44n1851_008:0619b05": "陰。故華嚴中。菩薩鼻根能聞無色宮殿之",
    "T44n1851_008:0619b06": "香。明知有色。次就趣論。當知四有遍通五趣",
    "T44n1851_008:0619b07": "(此三門竟)。次辨根陰有具不具。陰謂五陰。根謂六",
    "T44n1851_008:0619b08": "根。先就五陰明具不具。生死本有。此三若在",
    "T44n1851_008:0619b09": "欲界之中定具五陰。色無色界大小不同。小",
    "T44n1851_008:0619b10": "乘說。彼色界地中無想天處。有色無心。四空",
    "T44n1851_008:0619b11": "地中。有心無色。不具五陰。餘色界天齊具五",
    "T44n1851_008:0619b12": "陰。大乘說。彼無想天處。猶有心想。四空有色。",
    "T44n1851_008:0619b13": "是則三界皆具五陰。故地論言。乃至有頂增",
    "T44n1851_008:0619b14": "長一切五陰苦聚。中有一種。定具五陰。終無",
    "T44n1851_008:0619b15": "缺減。次就六根明具不具。生有之中。唯有意",
    "T44n1851_008:0619b16": "根。所緣之色。未成己體。故無身根。以無身",
    "T44n1851_008:0619b17": "故。亦無眼耳鼻舌等根。死有不定。欲界眾",
    "T44n1851_008:0619b18": "生。漸命終者。唯有身根及與意根。最後滅壞。",
    "T44n1851_008:0619b19": "頓命終者。一念死時六根俱壞。色界眾生。無",
    "T44n1851_008:0619b20": "漸命終。是故死時。六根俱壞。無色眾生。大小",
    "T44n1851_008:0619b21": "不同。小乘說。彼唯有意根。最後滅壞。大乘",
    "T44n1851_008:0619b22": "說。彼猶有形色。與色界同。本有之中。諸根",
    "T44n1851_008:0619b23": "不定。欲界眾生。多具六根。乃至極小。具身及",
    "T44n1851_008:0619b24": "意。色無色界。大小不同。小乘說。彼色界地",
    "T44n1851_008:0619b25": "中。除無想處。其餘諸天。齊具六根。無想天",
    "T44n1851_008:0619b26": "中。無其意根。無色界中。單有意根。無餘五",
    "T44n1851_008:0619b27": "種。大乘說。彼色無色界。齊具六根。何故如",
    "T44n1851_008:0619b28": "是。大乘說。彼無想無色有色心故。中有一種。",
    "T44n1851_008:0619b29": "定具六根。無殘缺者。何故如是。中陰身中。受",
    "T44n1851_008:0619c01": "純業果。不受雜業報。故具六根。又中陰身形。",
    "T44n1851_008:0619c02": "色精微無有餘緣壞其根者。故具六根。又六",
    "T44n1851_008:0619c03": "根中。求受生處。是故中陰。定具六根。然此",
    "T44n1851_008:0619c04": "中陰六根猛利。淨過諸天。一切世界。應受生",
    "T44n1851_008:0619c05": "處。見聞無礙。以其求生自在力故(此四門竟)。次",
    "T44n1851_008:0619c06": "辨四有染淨之義。生有一種。唯染無淨。受生",
    "T44n1851_008:0619c07": "必是煩惱心故。餘通染淨。故雜心云。一染三",
    "T44n1851_008:0619c08": "有二。言一染者。是生有也。三有二者。本死及",
    "T44n1851_008:0619c09": "中通染淨也。此乃局論凡夫二乘。若通菩薩",
    "T44n1851_008:0619c10": "願力受生。是則四有皆通染淨(此五門竟)。次就凡",
    "T44n1851_008:0619c11": "聖分別四有。凡聖雖異。齊具四有。凡夫可知。",
    "T44n1851_008:0619c12": "聖人之中。學具四有。無學唯三。略無生有。無",
    "T44n1851_008:0619c13": "學聖人。更不生故。四有如是。",
    "T44n1851_008:0619c14": "四識住義四門分別(辨相一　漏無漏分別二　就地分別三　三世分別",
    "T44n1851_008:0619c15": "四)",
    "T44n1851_008:0619c16": "四識住者。五陰之中色受想行為識所依故",
    "T44n1851_008:0619c17": "名識住。住義云何。依如毘曇。心王之體。依於",
    "T44n1851_008:0619c18": "同時色受想行故名識住。問曰。彼宗心心數",
    "T44n1851_008:0619c19": "法同時相依。何故偏說識依餘住不說受等",
    "T44n1851_008:0619c20": "依餘住乎。釋言。住義理實齊通。但識是王",
    "T44n1851_008:0619c21": "故偏說之。又破外道識依神住故說識住。",
    "T44n1851_008:0619c22": "若依成實。心起前後。不說同時相依而住。",
    "T44n1851_008:0619c23": "但說心識緣餘四陰。緣而愛著。故名識住。問",
    "T44n1851_008:0619c24": "曰。彼宗貪在行心識中無貪。云何經中說為",
    "T44n1851_008:0619c25": "識住。釋言。依彼貪有二種。一者起貪唯在行",
    "T44n1851_008:0619c26": "心。二者性貪遍在四心。性貪通故識中有",
    "T44n1851_008:0619c27": "之故得就識說為識住。何者性貪取性煩惱。",
    "T44n1851_008:0619c28": "執著境界故名性貪。問曰。性貪既通四心。以",
    "T44n1851_008:0619c29": "何義故偏說識住不說受住想行住等。釋言。",
    "T44n1851_008:0620a01": "住義理通四心。今以三義偏說識住。一以初",
    "T44n1851_008:0620a02": "類後。識心在初。但言識住。餘類可知。故不具",
    "T44n1851_008:0620a03": "論。二舉弱顯強。就四心中。識心取性最為微",
    "T44n1851_008:0620a04": "弱。乃至行心取性最強。就弱說住。增強可知。",
    "T44n1851_008:0620a05": "故闕不論。三為破外道說識依神故名識住。",
    "T44n1851_008:0620a06": "以彼外道多取心識依神我故。問曰。若言貪",
    "T44n1851_008:0620a07": "故住者。何故論言喜潤故住。釋言。理實貪",
    "T44n1851_008:0620a08": "著故住。貪心必由前喜而生。故說喜潤。又後",
    "T44n1851_008:0620a09": "貪中。猶有喜義。助成彼貪。故說喜潤。問曰。前",
    "T44n1851_008:0620a10": "說性貪故住。性貪常有。何假喜潤。釋言。識中",
    "T44n1851_008:0620a11": "所有性貪。是前行中重貪氣分。彼前行中增",
    "T44n1851_008:0620a12": "上重貪。由喜潤生。識中性貪。從本論之。故曰",
    "T44n1851_008:0620a13": "喜潤。問曰。色等望於何識說為識住。若依毘",
    "T44n1851_008:0620a14": "曇。通望六識說為識住。成實法中。人解不同。",
    "T44n1851_008:0620a15": "有人釋言。唯望意地行心說住。以彼行中貪",
    "T44n1851_008:0620a16": "愛強故。又人復言。通望六識行心說住。以前",
    "T44n1851_008:0620a17": "三心無貪愛故。此皆不然。經說識住不言行",
    "T44n1851_008:0620a18": "住。云何說言望行心住。人復釋言。彼宗之中",
    "T44n1851_008:0620a19": "想受及行。是通名識。故云識住。若言行心是",
    "T44n1851_008:0620a20": "通名識說識住者。論通非別。云何得分四識",
    "T44n1851_008:0620a21": "住異。當知。成實亦望六識說為識住。何以",
    "T44n1851_008:0620a22": "得知。毘曇法中。通望六識說為識住。成實不",
    "T44n1851_008:0620a23": "非。明知。共用。又六識中性貪義等住著不殊。",
    "T44n1851_008:0620a24": "故通望之以說識住。問曰。若言通望六識說",
    "T44n1851_008:0620a25": "識住者。六識之心局緣一色不緣餘法。云何",
    "T44n1851_008:0620a26": "得有四種識住。釋言。通望六識之心說四識",
    "T44n1851_008:0620a27": "住。非謂一一皆具四住。又問。五識局在一",
    "T44n1851_008:0620a28": "念。云何名住。此言住者。住著名住著。不以",
    "T44n1851_008:0620a29": "經停說為住故。一念五識。亦得名住。問曰。",
    "T44n1851_008:0620b01": "何故唯說色受想行等陰以為識住。不還說",
    "T44n1851_008:0620b02": "識以為識住。若依毘曇。識是心王。兩王不並。",
    "T44n1851_008:0620b03": "故不說識以為識住。若依成實。識時少識。",
    "T44n1851_008:0620b04": "故不說識以為識住。云何少識。六識之中唯",
    "T44n1851_008:0620b05": "有意識通具續念。自餘五識局在一念。不通",
    "T44n1851_008:0620b06": "相續。不如六想六受六行並通續念。故曰少",
    "T44n1851_008:0620b07": "識。少故不論。又復為分能住所住兩義差別",
    "T44n1851_008:0620b08": "故。不說識以為識住(此一門竟)。次就有漏無漏分",
    "T44n1851_008:0620b09": "別。有漏四陰。望有漏識名為識住。無漏則非。",
    "T44n1851_008:0620b10": "何故如是。毘曇釋言。無漏之法。壞有漏識。故",
    "T44n1851_008:0620b11": "非識住。又無漏識。厭有漏法。亦非識住。又無",
    "T44n1851_008:0620b12": "漏識。於無漏法。亦不貪著。故非識住。有漏之",
    "T44n1851_008:0620b13": "識。於有漏法樂著不捨。故名識住。成實亦同",
    "T44n1851_008:0620b14": "(此二門竟)。次就諸地分別識住。地謂九地。始從",
    "T44n1851_008:0620b15": "欲界乃至悲想。若依毘曇。要當地法望當地",
    "T44n1851_008:0620b16": "識說為識住。異地則非。麁細別故。若如是",
    "T44n1851_008:0620b17": "者。依下地身起上心時。下地之身。應非識",
    "T44n1851_008:0620b18": "住。論自釋言。住相成就。猶名識住。若依成",
    "T44n1851_008:0620b19": "實。莫問自地及與他地。但有緣著。斯名識住",
    "T44n1851_008:0620b20": "(此三門竟)。次就三世分別住義。若依毘曇。於三世",
    "T44n1851_008:0620b21": "中。同時相依。斯名識住。異時則非。若依成",
    "T44n1851_008:0620b22": "實。於三世莫問同時及與異時。但令緣著。",
    "T44n1851_008:0620b23": "皆是識住。不簡前四識住義。略之云爾。",
    "T44n1851_008:0620b24": "四食義兩門分別(辨相一　就起分別二)",
    "T44n1851_008:0620b25": "言四食者。所謂段食觸食思食及與識食。此",
    "T44n1851_008:0620b26": "之四食。論釋不同。若依成實。羹飯等事名",
    "T44n1851_008:0620b27": "為段食。冷煖等名為觸食。或有眾生。以思",
    "T44n1851_008:0620b28": "活命。名為思食。雖有此言。不知何思。有人釋",
    "T44n1851_008:0620b29": "言。過去業思。是其命根。令命不斷。說為思",
    "T44n1851_008:0620c01": "食。若如是者。一切眾生所有壽命。皆由往思。",
    "T44n1851_008:0620c02": "不應言無。或當應以彼現在思想而活命者。",
    "T44n1851_008:0620c03": "說為思食。如思玄妙得不死等。有漏識心命",
    "T44n1851_008:0620c04": "報不壞名為識食。若依毘曇。欲界地中香味",
    "T44n1851_008:0620c05": "觸等。是其段食。心數法中有漏觸數。能知一",
    "T44n1851_008:0620c06": "切心心數法。令法今不散壞說為觸食。有漏",
    "T44n1851_008:0620c07": "思數起後不絕說為思食。有漏心識。是其心",
    "T44n1851_008:0620c08": "王。能令一切諸心數法住持不壞。說為識食。",
    "T44n1851_008:0620c09": "問曰。無漏何故非食。釋言。無漏壞相續相。是",
    "T44n1851_008:0620c10": "故非食(此一門竟)。次就趣論。先論生陰。地獄之",
    "T44n1851_008:0620c11": "中。論釋不同。若依成實。但有識食。毘曇法",
    "T44n1851_008:0620c12": "中。具有四食。彼說。地獄吞熱鐵等能壞飢",
    "T44n1851_008:0620c13": "餓。即為段食。餘三心法常有可知。鬼畜兩",
    "T44n1851_008:0620c14": "趣齊具四食。人中不定。若有心者。皆具四食。",
    "T44n1851_008:0620c15": "滅心之者。論說不同。若依毘曇。段食餘勢令",
    "T44n1851_008:0620c16": "身不壞。更無餘食。故彼宗中入滅定者。遠至",
    "T44n1851_008:0620c17": "七日即須出定。若過七日。段食勢盡。起則身",
    "T44n1851_008:0620c18": "壞成實法中。滅心之者。現雖無心識得在",
    "T44n1851_008:0620c19": "故。猶名識食。以識食故。入滅定雖逕多時身",
    "T44n1851_008:0620c20": "亦不壞。天中不定。欲界諸天。與人相似。色界",
    "T44n1851_008:0620c21": "諸天。若依成實。唯有識食。毘曇法中。彼有心",
    "T44n1851_008:0620c22": "者。唯無段食。有餘三種。若滅心者。四食俱",
    "T44n1851_008:0620c23": "無。無色界天。與色界中有心者同。無色界中。",
    "T44n1851_008:0620c24": "無滅心故。生陰如是。次辨中陰。成實法中。",
    "T44n1851_008:0620c25": "一切中陰。唯有識食。毘曇不定。欲界中陰。具",
    "T44n1851_008:0620c26": "有四食。隨其所起。還食彼趣所食香氣。以為",
    "T44n1851_008:0620c27": "段食。餘三心法有之可知。色界中陰。唯無段",
    "T44n1851_008:0620c28": "食。有餘三種。彼說。中陰雖有三食。思食最",
    "T44n1851_008:0620c29": "增。以求生故。四食如是。",
    "T44n1851_008:0621a01": "五陰義七門分別(釋名一　辨相二　先後次第三　三性分別四　漏無",
    "T44n1851_008:0621a02": "漏分別五　常無常分別六　三界有無七)",
    "T44n1851_008:0621a03": "第一釋名。言五陰者。所謂色受想行識也。質",
    "T44n1851_008:0621a04": "礙名色。又復形現亦名為色。領納稱受。毘曇",
    "T44n1851_008:0621a05": "亦言覺知名受。取相名想。毘曇亦言順知名",
    "T44n1851_008:0621a06": "想起作名行。了別名識。毘曇亦云分別名識。",
    "T44n1851_008:0621a07": "此之五種。經名為陰。亦名為眾。聚積名陰。陰",
    "T44n1851_008:0621a08": "積多法。故復名眾。問曰。一色一受想等無多",
    "T44n1851_008:0621a09": "聚積。云何名陰而復名眾。釋言。此等陰積之",
    "T44n1851_008:0621a10": "分故名為陰。多中之分故復名眾。如眾僧中",
    "T44n1851_008:0621a11": "請得一人名請眾僧。此亦如是(此一門竟)。次辨體",
    "T44n1851_008:0621a12": "相。色陰之體。離合不定。總唯一色。或分為",
    "T44n1851_008:0621a13": "二。一內二外。眼等五根。是其內色。色等六",
    "T44n1851_008:0621a14": "塵。是其外色。或分為三。如毘曇說。一可見",
    "T44n1851_008:0621a15": "對。謂眼所行青黃等色。二不可見有對。謂",
    "T44n1851_008:0621a16": "耳鼻舌身所行之色。三不可見無對之色。意",
    "T44n1851_008:0621a17": "根所行無作之色。前二種色。為其對礙色根",
    "T44n1851_008:0621a18": "所對故名有對。後一無作。不為對礙色根所",
    "T44n1851_008:0621a19": "對故名無對。成實法中。宣說無作非色心",
    "T44n1851_008:0621a20": "故。唯有前二。略無第三。或分為六。所謂色聲",
    "T44n1851_008:0621a21": "香味觸法六塵色也。前五可知。法塵色者。若",
    "T44n1851_008:0621a22": "依毘曇。五根無作是法塵色。成實法中。過",
    "T44n1851_008:0621a23": "未五塵五根四大假名之色。是法塵色。或分",
    "T44n1851_008:0621a24": "為十。如涅槃說。故彼經中上下數處皆說十",
    "T44n1851_008:0621a25": "色。五根五塵。是其十也。彼經何故不說無作。",
    "T44n1851_008:0621a26": "彼說。無作但是色法非是色事。成身相微故",
    "T44n1851_008:0621a27": "陰不彰。或分十一。如毘曇說。五根五塵及無",
    "T44n1851_008:0621a28": "作色。是其十一。彼說。無作是身口業性。四大",
    "T44n1851_008:0621a29": "造故。色陰收。成實法中。色有十四。五根五塵",
    "T44n1851_008:0621b01": "及與四大。為十四也。有人說言。成實法中。聲",
    "T44n1851_008:0621b02": "不成人。非是色陰。此言不然。陰積義異。成人",
    "T44n1851_008:0621b03": "法異。何得說言不成人故令聲非陰。云何陰",
    "T44n1851_008:0621b04": "異成人法異。陰通內外。成人唯內。陰通色",
    "T44n1851_008:0621b05": "聲。成人唯色。是其異也。云何知聲是色陰。如",
    "T44n1851_008:0621b06": "彼成實色相品說。言色陰者。所謂四大及",
    "T44n1851_008:0621b07": "大所因色香味觸。亦因四大所成五根。是等",
    "T44n1851_008:0621b08": "相觸故有聲生。舉此以釋色陰體相。寧非色",
    "T44n1851_008:0621b09": "陰。又毘曇中說聲為陰。成實不非。明知。失",
    "T44n1851_008:0621b10": "用。問曰。毘曇說無作色以為色陰。成實法",
    "T44n1851_008:0621b11": "中何故不論。釋言。成實宣說。無作為非色心。",
    "T44n1851_008:0621b12": "行陰所收。色陰不攝。故此不論。問曰。成實",
    "T44n1851_008:0621b13": "根塵之外別說四大。以為色陰。毘曇法中何",
    "T44n1851_008:0621b14": "不如是。釋言。成實宣說。四大是假名色。攬四",
    "T44n1851_008:0621b15": "塵成。能成五根。根塵不收。故別說之。毘曇法",
    "T44n1851_008:0621b16": "中。宣說四大是實法色觸入所攝。故不別說。",
    "T44n1851_008:0621b17": "色陰如是。次明受陰。受陰體中。廣略不定。總",
    "T44n1851_008:0621b18": "唯一受。或分為二。一者身受。二者心受。如",
    "T44n1851_008:0621b19": "地持說。五識相應名為身受。意識相應名",
    "T44n1851_008:0621b20": "為心受。問曰。五識是心非身。何故與此相應",
    "T44n1851_008:0621b21": "之受名為身受。釋言。此從所依以名。五識依",
    "T44n1851_008:0621b22": "於五根之身而生意心。故所生受名為身受。",
    "T44n1851_008:0621b23": "意識依心。故所生受名為心受。又復苦樂亦",
    "T44n1851_008:0621b24": "得分二。惡果名苦。善果名樂。一切報受無",
    "T44n1851_008:0621b25": "出善惡二業果故。問曰。捨受何受中攝。釋",
    "T44n1851_008:0621b26": "言。樂攝。善業果故。或分為三。一苦二樂三",
    "T44n1851_008:0621b27": "不苦樂。亦名捨受。辨此三受。略有五門。",
    "T44n1851_008:0621b28": "一分三受。二定優劣。三明通局。四生過不同。",
    "T44n1851_008:0621b29": "五厭捨難易。就初門中差別有六。一當相分",
    "T44n1851_008:0621c01": "別。如彼成實受相品說。損惱身心名為苦",
    "T44n1851_008:0621c02": "受。增益身心名為樂受。非損非益名不苦樂。",
    "T44n1851_008:0621c03": "二對因分別。一切惡果。斯為苦。一切善果。",
    "T44n1851_008:0621c04": "說為樂捨。是義云何。依如毘曇。三禪已還下",
    "T44n1851_008:0621c05": "善業果。名之為樂。四禪已上上善業果。說以",
    "T44n1851_008:0621c06": "為捨。是則彼宗。三禪已還無捨受報。若依",
    "T44n1851_008:0621c07": "成實。分善為二。一欲界散善。二上界定善。",
    "T44n1851_008:0621c08": "散善之中增上業果說為樂受。微下業果名",
    "T44n1851_008:0621c09": "為捨受。以此微樂難覺知故。問曰。苦中亦有",
    "T44n1851_008:0621c10": "微下不善業果。何不名捨。偏說下樂為捨受",
    "T44n1851_008:0621c11": "乎。釋言。苦果違害之法。性與情返。微有即",
    "T44n1851_008:0621c12": "覺。故入苦中。不得名捨。樂果順情。非切心",
    "T44n1851_008:0621c13": "法。微者難覺。故分為捨。又復一切苦樂二受。",
    "T44n1851_008:0621c14": "皆用微細行苦為體。於行苦上。宣說苦受。苦",
    "T44n1851_008:0621c15": "受必重。為心覺惱故不名捨。於行苦上。宣說",
    "T44n1851_008:0621c16": "樂受。樂受必微。於中上者。為心覺適當相名",
    "T44n1851_008:0621c17": "樂。輕微之者。非心能覺。博名為捨。定善之",
    "T44n1851_008:0621c18": "中。下善業果。名之為樂。四禪已上勝善業果。",
    "T44n1851_008:0621c19": "說之為捨。以彼寂靜難覺知故。三對緣分別。",
    "T44n1851_008:0621c20": "緣有三種。謂違順中。違緣逼惱名為苦受。",
    "T44n1851_008:0621c21": "順緣生適名為樂受。中境所生名為捨受。四",
    "T44n1851_008:0621c22": "對想分別。適想所起名為樂受。不適想生名",
    "T44n1851_008:0621c23": "為苦受。中容想發名為捨受。五對行分別。",
    "T44n1851_008:0621c24": "生瞋是苦。起貪是樂。生癡是捨。六就時分別。",
    "T44n1851_008:0621c25": "於中約對三緣辨之。若對違緣。相應時。苦離",
    "T44n1851_008:0621c26": "時生樂。久離則捨。若對順緣。初受生樂。中受",
    "T44n1851_008:0621c27": "則捨。久受便苦。或有順緣。相應時。樂離時生",
    "T44n1851_008:0621c28": "苦。久離則捨。若對中緣。初受時捨。久受生",
    "T44n1851_008:0621c29": "苦。離時生樂。或有中緣。初受時捨。久受樂",
    "T44n1851_008:0622a01": "著則生樂受離時生苦。以此六義分受為三。",
    "T44n1851_008:0622a02": "次明三受優劣不同。苦受最劣。樂捨二受。上",
    "T44n1851_008:0622a03": "中不定。若依毘曇。樂受定下。下善果故。捨受",
    "T44n1851_008:0622a04": "定上。上善果故。若依成實。在欲界地。捨受為",
    "T44n1851_008:0622a05": "中。樂受為上。在上二界。樂受為中。捨受為",
    "T44n1851_008:0622a06": "上。次明三受通局之義。依如毘曇。苦局欲界。",
    "T44n1851_008:0622a07": "樂通欲色。捨通三界。成實法中。麁同毘曇。以",
    "T44n1851_008:0622a08": "實細論。並通三界。故彼文言。苦樂隨身至於",
    "T44n1851_008:0622a09": "四禪。憂喜隨心至於有頂。次明三受生過不",
    "T44n1851_008:0622a10": "同於中有二。一明三受生過多少。苦生過少。",
    "T44n1851_008:0622a11": "局在欲界。生瞋恚故。樂生過中。在欲色界。能",
    "T44n1851_008:0622a12": "生不善穢污法故。捨過最多。遍通三界具生",
    "T44n1851_008:0622a13": "一切諸煩惱故。二明三受生過輕重。捨受最",
    "T44n1851_008:0622a14": "重。能起邪見。斷滅善根。作闡提故。又生無明",
    "T44n1851_008:0622a15": "能為一切生死本故。苦樂二受輕重不定。",
    "T44n1851_008:0622a16": "若論所為。樂重苦輕。為求樂受。多作罪故。若",
    "T44n1851_008:0622a17": "論所生。苦重樂輕。嗔恚大罪。從苦生故。三受",
    "T44n1851_008:0622a18": "生過不同如是。次明三受厭捨難易。於中",
    "T44n1851_008:0622a19": "有二。一明三受起厭難易。欲界地中所有三",
    "T44n1851_008:0622a20": "受。苦為易厭。人憎惡故。捨受次難。不煩惱",
    "T44n1851_008:0622a21": "故。樂受最難保愛深故。若論上界樂捨二受。",
    "T44n1851_008:0622a22": "樂為易厭。以其麁動易憎惡故。捨受難厭。以",
    "T44n1851_008:0622a23": "其寂靜難覺知故。二明三受捨之難易。苦受",
    "T44n1851_008:0622a24": "易捨。得初禪時。已遠離故。問曰。若言初禪離",
    "T44n1851_008:0622a25": "苦。何故經言二禪滅苦。釋言。初禪有眼耳身",
    "T44n1851_008:0622a26": "三種識在。此三識身苦根所依。所依未盡。",
    "T44n1851_008:0622a27": "是故不說初禪滅苦。理實苦受初禪滅盡。樂",
    "T44n1851_008:0622a28": "受次難。至四禪滅。捨受最難。涅槃時滅。三受",
    "T44n1851_008:0622a29": "如是。或分為五。所謂憂苦喜樂及捨。此之五",
    "T44n1851_008:0622b01": "種。隨處不定。若在欲界。五識地中逼惱名苦。",
    "T44n1851_008:0622b02": "適悅稱樂。意識地中慮惱名憂。慶悅名喜。六",
    "T44n1851_008:0622b03": "識地中中容受心。捨苦樂等。說之為捨。問曰。",
    "T44n1851_008:0622b04": "何故苦樂二受。流至意地返名憂喜。捨不如",
    "T44n1851_008:0622b05": "是。六識地中。通名為捨。釋言。苦樂從微想",
    "T44n1851_008:0622b06": "生。憂喜二受。從強想發。為是須分。六識中",
    "T44n1851_008:0622b07": "捨。同微想生。為是不分。欲界如是。若在初",
    "T44n1851_008:0622b08": "禪。眼耳及身三識。身中適悅名樂。意識地中",
    "T44n1851_008:0622b09": "慶悅名喜。四識身中中容受心。說以為捨。三",
    "T44n1851_008:0622b10": "中喜受。通定內外。餘二定外。初禪已上。無鼻",
    "T44n1851_008:0622b11": "舌識。亦無憂苦。為是不論。在二禪地。唯就意",
    "T44n1851_008:0622b12": "識。說喜說捨。在三禪中。唯就意地。說樂說",
    "T44n1851_008:0622b13": "捨。既在意地。何不名喜。乃說為樂。是樂性",
    "T44n1851_008:0622b14": "故。雖在意地。不得名喜。故雜心中。說之以為",
    "T44n1851_008:0622b15": "樂根意行。涅槃中說下名為喜。上名為樂。麁",
    "T44n1851_008:0622b16": "況似此。四禪已上。唯有意捨。更無餘義。五受",
    "T44n1851_008:0622b17": "如是。或分為六。所謂六根所生受也。或分十",
    "T44n1851_008:0622b18": "八。六根所生。各有苦樂不苦不樂。故有十八。",
    "T44n1851_008:0622b19": "又成實說。十八意行。亦是十八。謂五意識",
    "T44n1851_008:0622b20": "第六意識所生之受。各有憂喜不憂不喜故",
    "T44n1851_008:0622b21": "為十八。或復分為三十六受。如成實說。六根",
    "T44n1851_008:0622b22": "所生各有苦樂不苦不樂。並通染淨。是故合",
    "T44n1851_008:0622b23": "為三十六受。或分百八。如龍樹說。前三十",
    "T44n1851_008:0622b24": "六。三世分別故有百八。若廣分別。受乃無量。",
    "T44n1851_008:0622b25": "受陰如是。想陰體者。開合不定。總為一想。或",
    "T44n1851_008:0622b26": "分為三。一者適想。二不適想。三者非適非不",
    "T44n1851_008:0622b27": "適想。取順名適。取違不適。取中容者。名為非",
    "T44n1851_008:0622b28": "適非不適想。或分為六。所謂六識相應想也。",
    "T44n1851_008:0622b29": "或分十八。六想之中。各有三種。適不適等。",
    "T44n1851_008:0622c01": "為十八也。隨緣辨想。想亦無量。想陰如是。行",
    "T44n1851_008:0622c02": "陰體者。廣略不定。總唯一行。或分為二。一者",
    "T44n1851_008:0622c03": "心法。二非心法。心法之中。依如毘曇。汎爾具",
    "T44n1851_008:0622c04": "論。有四十六。行陰所攝。有四十四。四十六",
    "T44n1851_008:0622c05": "者。通地有十。想欲觸慧念思解脫憶定及受。",
    "T44n1851_008:0622c06": "善地有十。所謂無貪無瞋慚愧信倚不放逸",
    "T44n1851_008:0622c07": "不害精進及捨。通前二十。不善有二。謂無慚",
    "T44n1851_008:0622c08": "愧。以此通前為二十二。大煩惱中別數有",
    "T44n1851_008:0622c09": "五。不信懈怠無明悼放逸。以此通前為二十",
    "T44n1851_008:0622c10": "七。小煩惱中。有其十種。所謂忿恨誑慳嫉惱",
    "T44n1851_008:0622c11": "諂覆高害。以此通前為三十七。餘數有五。所",
    "T44n1851_008:0622c12": "謂覺觀睡眠及悔。以此通前為四十二。十使",
    "T44n1851_008:0622c13": "之中。別有四數。貪瞋慢疑。以此通前為四十",
    "T44n1851_008:0622c14": "六。此等如前三有為中具廣分別。言四十四",
    "T44n1851_008:0622c15": "行陰攝者。就前四十六心法中。除受除想。自",
    "T44n1851_008:0622c16": "餘一切皆行陰攝。問曰。何故諸心法中。偏分",
    "T44n1851_008:0622c17": "受想。別為兩陰不入行中。雜心釋言。受為",
    "T44n1851_008:0622c18": "愛根想為見本。以此二種輪轉生死。故分別",
    "T44n1851_008:0622c19": "之。又復論言。受修諸禪。想修無色。以此二種",
    "T44n1851_008:0622c20": "別地義強故。別立陰。成實法中。心法無量。",
    "T44n1851_008:0622c21": "除識想受自餘一切。皆行陰攝。心法如是。非",
    "T44n1851_008:0622c22": "心法中。依如毘曇。宣說十四不相應行為非",
    "T44n1851_008:0622c23": "色心。此亦如前三有為中具廣分別。成實法",
    "T44n1851_008:0622c24": "中。唯說無作以為色心不相應行。問曰。五陰",
    "T44n1851_008:0622c25": "通皆是行。以何義故。偏說此一以為行陰。雜",
    "T44n1851_008:0622c26": "心釋言。行陰之中。有為行多故偏名行。餘四",
    "T44n1851_008:0622c27": "陰中。攝行少故。更與異名。行陰如是。次辨識",
    "T44n1851_008:0622c28": "陰開合不定。總唯一識。或分為二。一者有漏",
    "T44n1851_008:0622c29": "二者無漏。或分為三。一善二惡三者無記。或",
    "T44n1851_008:0623a01": "分為四。一善二惡三隱沒無記。謂欲界地身",
    "T44n1851_008:0623a02": "邊兩見及上二界一切煩惱相應之心。四白",
    "T44n1851_008:0623a03": "淨無記。所謂報生威儀工巧變化之心。或分",
    "T44n1851_008:0623a04": "為六。所謂六識。始從眼識乃至意識。或分為",
    "T44n1851_008:0623a05": "七。謂七心界前六識上加以意根。是其七也。",
    "T44n1851_008:0623a06": "或分為九。一方便善心。二生得善心。三不善",
    "T44n1851_008:0623a07": "心。四陰沒無記。五報生心。六威儀心。七工巧",
    "T44n1851_008:0623a08": "心。八變化心。九無漏心。或分為十。一方便善",
    "T44n1851_008:0623a09": "心。所謂一切聞思修壽相應之心。二生得",
    "T44n1851_008:0623a10": "善心。過習所成信進念等相應之心。三不善",
    "T44n1851_008:0623a11": "心。謂欲界地除身邊見自餘一切不善結業",
    "T44n1851_008:0623a12": "相應之心。四隱沒無記。謂欲界中身邊見兩",
    "T44n1851_008:0623a13": "及上二界一切煩惱相應之心。五報生心。謂",
    "T44n1851_008:0623a14": "三界中報無記心。六威儀心。所謂一切行住",
    "T44n1851_008:0623a15": "坐臥見聞等心。七工巧心。所謂一切營生之",
    "T44n1851_008:0623a16": "心。八變化心。謂作是念。我當化作如是事業。",
    "T44n1851_008:0623a17": "如是之心。九者學心。謂三乘人因體無漏及",
    "T44n1851_008:0623a18": "學等見。三乘因中斷結無漏。是學心體。遊",
    "T44n1851_008:0623a19": "觀無漏。是學等見。十無學心。謂三乘人果體",
    "T44n1851_008:0623a20": "無漏及無學等見。三乘果中盡無生智。是無",
    "T44n1851_008:0623a21": "學體。遊觀無漏。是無學等見。或分十二。如雜",
    "T44n1851_008:0623a22": "心說。欲界有四。一者善心。二不善心。三隱沒",
    "T44n1851_008:0623a23": "無記。四白淨無記。色界有三。於前四中。除不",
    "T44n1851_008:0623a24": "善心。有餘三種。無色亦然。此十有漏。并學無",
    "T44n1851_008:0623a25": "學為十二也。或分二十。欲界有八。一方便善。",
    "T44n1851_008:0623a26": "二生得善。三不善心。四隱沒心。五報生心。六",
    "T44n1851_008:0623a27": "威儀心。七工巧心。八變化心。謂依上禪為欲",
    "T44n1851_008:0623a28": "界化色界有六。前八種中。除不善心及工巧",
    "T44n1851_008:0623a29": "心。一切上界。無有不善及工巧。故有餘六種。",
    "T44n1851_008:0623b01": "無色有四。前八種中。除不善心威儀工巧及",
    "T44n1851_008:0623b02": "變化心。有餘四種。并學無學為二十也。廣",
    "T44n1851_008:0623b03": "則無量。識陰如是(此二門竟)。次明五陰次第之",
    "T44n1851_008:0623b04": "義。諸論不同。毘曇法中。五陰同時。隨義以",
    "T44n1851_008:0623b05": "論。有二次第。一順二逆。順次第者。先明色",
    "T44n1851_008:0623b06": "陰。次受次想次行後識。何故如是。論釋有",
    "T44n1851_008:0623b07": "三。一麁細次第。色陰最麁。相狀顯著。故先明",
    "T44n1851_008:0623b08": "色。受細於色。麁餘心法。如人所患首足等痛。",
    "T44n1851_008:0623b09": "覺惱增強。故次明受。想細於受。麁餘心法。取",
    "T44n1851_008:0623b10": "相分明。故次明想。行細想受。麁於心識。作用",
    "T44n1851_008:0623b11": "相顯。故次明行。識心最細。故在後說。二破患",
    "T44n1851_008:0623b12": "次第。如論中說。本際已來。男為女色。女為男",
    "T44n1851_008:0623b13": "色染著處故。先觀色陰。令人厭離。樂受貪故",
    "T44n1851_008:0623b14": "染著於色。故次觀受。想顛倒故。起樂受貪。故",
    "T44n1851_008:0623b15": "次觀想。以其貪愛煩惱行故。起顛倒想。故次",
    "T44n1851_008:0623b16": "觀行。以依心故。起煩惱行。故後觀識。三觀入",
    "T44n1851_008:0623b17": "次第。如論中說。二種色觀。入佛法中。為甘露",
    "T44n1851_008:0623b18": "門。一不淨觀。二安般念故。先觀色。以觀色",
    "T44n1851_008:0623b19": "故。便知受妄。故次觀受。知受妄已。想不顛倒",
    "T44n1851_008:0623b20": "故。次觀想。想不倒故。煩惱不行。故次觀行。",
    "T44n1851_008:0623b21": "煩惱不行。心則堪忍。故次觀識。上來三種。是",
    "T44n1851_008:0623b22": "順次第。逆次第者。翻前即是。如論中說。淨穢",
    "T44n1851_008:0623b23": "之生。以心為本。故先觀識。以觀識故。煩惱微",
    "T44n1851_008:0623b24": "薄。故次觀行。煩惱薄故。便起法想。想於一切",
    "T44n1851_008:0623b25": "苦無常等。故次明想。起法想故。貪受不生。故",
    "T44n1851_008:0623b26": "次觀受。貪受息故。能見色過。故次觀色此逆",
    "T44n1851_008:0623b27": "次第。毘曇如是。成實法中。陰起前後不得",
    "T44n1851_008:0623b28": "一時。次第如何。先明色陰。次識次想次受後",
    "T44n1851_008:0623b29": "行。何故如是。心識之起。必託六根。於中五識",
    "T44n1851_008:0623c01": "依五色根。意識一種。依於意根。從多為論。識",
    "T44n1851_008:0623c02": "依色生。故先明色。第二明識。於識所緣。分別",
    "T44n1851_008:0623c03": "取相。故次明想。於取想所。領納違順非違",
    "T44n1851_008:0623c04": "非順。故次明受。於所受法。起貪瞋等。故次明",
    "T44n1851_008:0623c05": "行。大乘法中。亦說五陰體性同時。隨用隱顯。",
    "T44n1851_008:0623c06": "非無先後。其中次第。多同毘曇(此三門竟)。次就",
    "T44n1851_008:0623c07": "三性分別五陰。言三性者。所謂善惡無記性",
    "T44n1851_008:0623c08": "也。依如毘曇。陰別有九。相從為三。所言九",
    "T44n1851_008:0623c09": "者。一生得善陰。二方便善陰。三無漏善陰。四",
    "T44n1851_008:0623c10": "不善。五陰五穢污五陰。六報生五陰。七威儀",
    "T44n1851_008:0623c11": "五陰。八工巧五陰。生得善者。一切眾生。無",
    "T44n1851_008:0623c12": "始已來曾修善根。未起邪見斷滅已來。此善",
    "T44n1851_008:0623c13": "相續。生便得之名生得善。生得善根。起身口",
    "T44n1851_008:0623c14": "業。是其色陰。餘心法等。為餘四陰。方便善",
    "T44n1851_008:0623c15": "者。於現在世。近友聞法。思惟修習起諸善",
    "T44n1851_008:0623c16": "根。是方便善。於中所起身口二業。是其色陰。",
    "T44n1851_008:0623c17": "餘心法等。為餘四陰。問曰。方便與生得善。同",
    "T44n1851_008:0623c18": "是現起。有何差別。釋言。此二分齊難知。但由",
    "T44n1851_008:0623c19": "宿習。任性能起。是生得善。因他教化。聞法",
    "T44n1851_008:0623c20": "思惟。力勵起者。是方便善。無漏善者。遠離",
    "T44n1851_008:0623c21": "繫縛。合理相應。是無漏善。於中道共無漏律",
    "T44n1851_008:0623c22": "儀。是其色陰。餘心法等。為餘四陰。言不善",
    "T44n1851_008:0623c23": "者。一切無慚無愧俱者。是不善陰。於中所起",
    "T44n1851_008:0623c24": "身口惡業。是其色陰。餘四可知。問曰。善惡相",
    "T44n1851_008:0623c25": "對之法。善中得有生得方便。不善何故總說",
    "T44n1851_008:0623c26": "為一。不分二乎。釋言。齊類理亦應然。但今為",
    "T44n1851_008:0623c27": "明惡法本來九品性成。非是方便進習始具。",
    "T44n1851_008:0623c28": "是故隱其方便之名。既隱方便。生得亦癈。",
    "T44n1851_008:0623c29": "又復善法。難以頓成。須分上下令漸習故。",
    "T44n1851_008:0624a01": "說生得方便之異。惡法易斷。總相厭離。是以",
    "T44n1851_008:0624a02": "不分生得方便兩種之別。言穢污者。欲界地",
    "T44n1851_008:0624a03": "中身邊兩見。及上二界一切煩惱。能染污心。",
    "T44n1851_008:0624a04": "名為穢污。於中初禪穢污煩惱。能動身口。具",
    "T44n1851_008:0624a05": "五陰性。如彼梵王語諸梵眾。汝但住此。我",
    "T44n1851_008:0624a06": "能令汝盡老死邊。即是妄語。牛牽黑齒屏處",
    "T44n1851_008:0624a07": "求之。是身邪謟。此身與口。是其色陰。餘心",
    "T44n1851_008:0624a08": "法等。是餘四陰。欲界穢污。是迷理惑。不能親",
    "T44n1851_008:0624a09": "發身口二業。二禪已上。煩惱微細。不動身口。",
    "T44n1851_008:0624a10": "無色界中。無身口業。一向不發。故無色陰。但",
    "T44n1851_008:0624a11": "有餘四。言報生者。過因所生眼等諸根。是其",
    "T44n1851_008:0624a12": "色陰報。心法等為餘四陰。言威儀者。身口進",
    "T44n1851_008:0624a13": "止。是其色陰起。此心法為餘四陰。言工巧者。",
    "T44n1851_008:0624a14": "身營世務。口言分處。是其色陰。餘四可知。言",
    "T44n1851_008:0624a15": "變化者。依其通體。或化色身。或化口語。是其",
    "T44n1851_008:0624a16": "色陰。欲起化時。先作是念。我今當作如是色",
    "T44n1851_008:0624a17": "像如是語言。以此起化心心數法。為餘四陰。",
    "T44n1851_008:0624a18": "問曰。化心與身通體為一異。釋言。是異。異相",
    "T44n1851_008:0624a19": "如何。變化心者。是起化心。身通體者。是起化",
    "T44n1851_008:0624a20": "力。又復化心。是遠方便。身通體者。親能起",
    "T44n1851_008:0624a21": "化。又復化心。唯是無記。身通體者。或時是",
    "T44n1851_008:0624a22": "善。或復無記。何故如是。通體有二。一是修",
    "T44n1851_008:0624a23": "慧。二是生慧。依定修得。是其修慧。天龍鬼",
    "T44n1851_008:0624a24": "等。不假習性。能變現。是其生慧。是修慧者。",
    "T44n1851_008:0624a25": "體性唯善。與定相應。生慧無記。又復化心。或",
    "T44n1851_008:0624a26": "自地收。或他地攝。起自地化。即自地收。起他",
    "T44n1851_008:0624a27": "地化。則他地攝。論其通體。唯在自地。問曰。",
    "T44n1851_008:0624a28": "何不直依通體而起變化。別從化心而起化",
    "T44n1851_008:0624a29": "乎。雖有通體能起化事。若無化心終不起化。",
    "T44n1851_008:0624b01": "故須化心。問曰。若使要從化心而起化者。何",
    "T44n1851_008:0624b02": "須通體。若無通體。雖有化心。欲化前事。終不",
    "T44n1851_008:0624b03": "能現故。復須之。問曰。化色為當正從化心而",
    "T44n1851_008:0624b04": "現。為當正從通體而發。釋言。化色正依通體。",
    "T44n1851_008:0624b05": "遠依化心。化心不能親動身口。是故必依通",
    "T44n1851_008:0624b06": "體化也。九陰如是。相從三者。初三是善。次一",
    "T44n1851_008:0624b07": "不善。後五無記。毘曇如是。成實法中。唯一",
    "T44n1851_008:0624b08": "行陰。該通三性。餘皆無記。大乘所說。多同毘",
    "T44n1851_008:0624b09": "曇(此四門竟)。次就有漏無漏分別。依如毘曇。就向",
    "T44n1851_008:0624b10": "九種五陰之中。第三無漏。餘八有漏。成實法",
    "T44n1851_008:0624b11": "中。義有兩兼。若斷漏故名為無漏。唯在行",
    "T44n1851_008:0624b12": "心。餘皆有漏。若不生漏名為無漏。無學五陰。",
    "T44n1851_008:0624b13": "一向無漏。凡夫五陰。一向有漏。學人不定。若",
    "T44n1851_008:0624b14": "斷結處。是其無漏。結未盡處。是其有漏。大乘",
    "T44n1851_008:0624b15": "法中真德五陰。一向無漏。分段因果。一向有",
    "T44n1851_008:0624b16": "漏。變易因果。隨相無漏。體性有漏。以相順理",
    "T44n1851_008:0624b17": "故名無漏。以性違故名為有漏(此五門竟)。次辨",
    "T44n1851_008:0624b18": "五陰常無常義。小乘法中。一向無常。大乘法",
    "T44n1851_008:0624b19": "中。大位以分。生死五陰。一向無常。涅槃五陰。",
    "T44n1851_008:0624b20": "一向是常。故經說言。色是無常。因滅是色獲",
    "T44n1851_008:0624b21": "得常色。受想行識。亦復如是。隨義通論。生死",
    "T44n1851_008:0624b22": "五陰。有常無常。涅槃亦爾。生死陰中。有相有",
    "T44n1851_008:0624b23": "實。六識七識。是其陰相。如來之藏。一在滅",
    "T44n1851_008:0624b24": "諦。是其陰實。陰相無常。陰實是常。涅槃陰中",
    "T44n1851_008:0624b25": "有體有用。體則是常。如上所說。用則無常。故",
    "T44n1851_008:0624b26": "經說言。功德莊嚴有為有漏有礙非常。良以",
    "T44n1851_008:0624b27": "隨世有生滅故(此六門竟)。次辨三界有無之義。",
    "T44n1851_008:0624b28": "小乘法中。四空無色。滅定涅槃一向無心。其",
    "T44n1851_008:0624b29": "無想定及無想報。兩論不同。毘曇無心。成實",
    "T44n1851_008:0624c01": "有之。故彼論言。凡夫不能滅心心法。但無",
    "T44n1851_008:0624c02": "麁心。故說無想。大乘法中。四空有色。故涅",
    "T44n1851_008:0624c03": "槃言。如非想天。亦色非色。我說非色。非想既",
    "T44n1851_008:0624c04": "有。下三類然。又大乘中。說無想定乃至小乘",
    "T44n1851_008:0624c05": "無餘涅槃悉皆有心。六識雖亡。七識心在。故",
    "T44n1851_008:0624c06": "說有心。以有心故。受想行識四陰不無。五陰",
    "T44n1851_008:0624c07": "之義。麁辨如是。",
    "T44n1851_008:0624c08": "大乘義章卷第八(本終)",
    "T44n1851_008:0624c12": "大乘義章卷第八(末)",
    "T44n1851_008:0624c14": "六道義四門分別(釋名一　開合二　辨相三　明因四)",
    "T44n1851_008:0624c15": "第一釋名。言六道者。所謂地獄畜生餓鬼人",
    "T44n1851_008:0624c16": "天脩羅。是其六也。言地獄者。如雜心釋。不可",
    "T44n1851_008:0624c17": "樂故名為地獄。地持中釋。增上可厭故名泥",
    "T44n1851_008:0624c18": "犁。泥犁胡語。此云地獄。不樂可厭。其義一",
    "T44n1851_008:0624c19": "也。此之兩釋。皆對厭心以彰其過。非是當相",
    "T44n1851_008:0624c20": "解其名義。若正解之。言地獄者。就處名也。地",
    "T44n1851_008:0624c21": "下牢獄。是其生處。故云地獄。言畜生者。如雜",
    "T44n1851_008:0624c22": "心釋。以傍行故名為畜生。此乃辨相。非解名",
    "T44n1851_008:0624c23": "義。若正解釋。言畜生者。從主畜養以為名",
    "T44n1851_008:0624c24": "也。一切世人。或為噉食。或為驅使。畜積此",
    "T44n1851_008:0624c25": "生。行從是義。故名畜生。言餓鬼者。如雜心",
    "T44n1851_008:0624c26": "釋。以從他求故名餓鬼。又常飢虛故名為餓。",
    "T44n1851_008:0624c27": "恐怯多畏故名為鬼。所言人者。如雜心釋。",
    "T44n1851_008:0624c28": "意寂靜故。名之為人。此就人德以釋人也。",
    "T44n1851_008:0624c29": "以人能思斷絕邪念。名意寂靜。若依涅槃。",
    "T44n1851_008:0625a01": "以多恩義故名為人。人中父子親戚相憐。名",
    "T44n1851_008:0625a02": "多恩義。所言天者。如雜心釋。有光明故。名之",
    "T44n1851_008:0625a03": "為天。此隨相釋。又云天者。淨故名天。天報清",
    "T44n1851_008:0625a04": "淨。故名為淨。若依地持。所受自然故名為天。",
    "T44n1851_008:0625a05": "阿脩羅者。是外國語。此名劣天。又人相傳名",
    "T44n1851_008:0625a06": "不酒神。阿之言無。脩羅名酒。不知何義名不",
    "T44n1851_008:0625a07": "酒神。此之六種經名為趣。亦名為道。所言",
    "T44n1851_008:0625a08": "趣者。蓋乃對因以名果也。因能向果。果為",
    "T44n1851_008:0625a09": "因趣。故名為趣。所言道者。從因名也。善惡兩",
    "T44n1851_008:0625a10": "業。通人至果。名之為道。地獄等報。為道所",
    "T44n1851_008:0625a11": "詣。故名為道。故地持言。乘惡行往名為惡道。",
    "T44n1851_008:0625a12": "亦可道者。當相名也。六趣道別故名六道",
    "T44n1851_008:0625a13": "(此一門竟)。次辨開合。開合不定。總之唯一分段生",
    "T44n1851_008:0625a14": "死。或分為二。一者惡趣。二者善趣。以此二門",
    "T44n1851_008:0625a15": "統攝斯盡。或分為三。所謂三界生死果也。或",
    "T44n1851_008:0625a16": "分為五。謂三惡道諸天及人。以何義故不說",
    "T44n1851_008:0625a17": "脩羅。依法念經。脩羅有二。一鬼二畜。良以",
    "T44n1851_008:0625a18": "鬼畜兩趣攝故。更不別論。依伽陀經。脩羅有",
    "T44n1851_008:0625a19": "三。一畜二鬼三者是天。以鬼畜天三趣攝故。",
    "T44n1851_008:0625a20": "不別論之。或分為六。如上所說。脩羅雖復鬼",
    "T44n1851_008:0625a21": "畜等攝。種類眾多。故別分之。隨形異論。差別",
    "T44n1851_008:0625a22": "無量。開合如是(此二門竟)。次辨其相。先辨地獄。",
    "T44n1851_008:0625a23": "地獄有二。一正地獄二邊地獄。正地獄者。",
    "T44n1851_008:0625a24": "在大海下。麁分有八。細有一百三十六所。麁",
    "T44n1851_008:0625a25": "分八者。一活地獄。二黑繩地獄。三眾合地",
    "T44n1851_008:0625a26": "獄。四叫喚地獄。五大叫喚地獄。六熱地獄。七",
    "T44n1851_008:0625a27": "大熱地獄。八阿鼻地獄。於此南方大海之下",
    "T44n1851_008:0625a28": "五百由旬。有閻羅界。閻羅是鬼。分判罪人。閻",
    "T44n1851_008:0625a29": "羅界下五百由旬。至活地獄。如龍樹說。此地",
    "T44n1851_008:0625b01": "獄中諸受罪者。各共鬪諍。惡心熾盛。手捉",
    "T44n1851_008:0625b02": "利刀。互相殘害。悶絕而死。宿業緣故。涼風來",
    "T44n1851_008:0625b03": "吹。獄卒咄之。罪人還活。應聲即活。行從是",
    "T44n1851_008:0625b04": "義名活地獄。多由殺生故生其中。此地獄下。",
    "T44n1851_008:0625b05": "有黑繩獄。一切苦具轉過於前。以黑鐵繩。拼",
    "T44n1851_008:0625b06": "諸罪人。悉令斷絕。故云黑繩。此地獄中苦事",
    "T44n1851_008:0625b07": "眾多。黑繩事顯故偏名之。以其先世讒謗良",
    "T44n1851_008:0625b08": "善。妄言綺語兩舌惡罵。枉殺無辜。或為奸",
    "T44n1851_008:0625b09": "史。酷暴無道。故生其中。此黑繩下次有眾",
    "T44n1851_008:0625b10": "合。一切苦具轉重於前。於中獄卒。化作種",
    "T44n1851_008:0625b11": "種虎狼師子猪羊牛犬一切種形。殘害罪人。",
    "T44n1851_008:0625b12": "或復化作兩山。相合鐵輪鐵網一切苦具治",
    "T44n1851_008:0625b13": "諸罪人。以眾苦具同皆合會殘害罪人。故云",
    "T44n1851_008:0625b14": "眾合。以其先世多殺眾生故生其中。此眾合",
    "T44n1851_008:0625b15": "下次有叫喚。一切苦具轉過於前。有大鐵城",
    "T44n1851_008:0625b16": "五百由旬。獄卒在中。或斫或剝。或刃或刺。",
    "T44n1851_008:0625b17": "或鞭。或打。或棒或杵。打碎其頭。或驅東西。",
    "T44n1851_008:0625b18": "如是非一。令諸罪人發聲叫喚故名叫喚獄。",
    "T44n1851_008:0625b19": "良以先世斗稱欺誑。非法斷事。受寄不還。",
    "T44n1851_008:0625b20": "侵陵下劣。惱諸貧苦。或破城邑。傷害剝切。離",
    "T44n1851_008:0625b21": "他眷屬。或復詐善誘誑殺之。令人叫喚故",
    "T44n1851_008:0625b22": "生其中。此叫喚下有大叫喚。一切苦具轉重",
    "T44n1851_008:0625b23": "於前。獄卒於中。或驅罪人。入熱鐵屋。令大叫",
    "T44n1851_008:0625b24": "喚。名大叫喚。以其先世熏殺一切穴居眾",
    "T44n1851_008:0625b25": "生。或復繫閉墜陷深坑令大叫喚故生其",
    "T44n1851_008:0625b26": "中。此叫喚下。有熱地獄。一切苦事。復轉過",
    "T44n1851_008:0625b27": "前。此地獄中有二銅鑊。一名難陀。二跋難",
    "T44n1851_008:0625b28": "陀。熱沸鹹水。涌波於中。獄卒羅剎。叉諸罪",
    "T44n1851_008:0625b29": "人投之於中。或投炭坑。或投沸灰。或以膿",
    "T44n1851_008:0625c01": "血。而自煎熬。名熱地獄。以其先世惱亂父母",
    "T44n1851_008:0625c02": "及諸師長一切沙門婆羅門等。令其心熱故",
    "T44n1851_008:0625c03": "生其中。此下次有大熱地獄。一切苦事轉重",
    "T44n1851_008:0625c04": "於前。以其先世活煮眾生。或復生爛。或以木",
    "T44n1851_008:0625c05": "貫。生而炙之。或燒山澤及諸聚落佛塔僧房。",
    "T44n1851_008:0625c06": "或推眾生令墜湯火故生其中。此下次有阿",
    "T44n1851_008:0625c07": "鼻地獄。如涅槃說。此獄縱廣八萬由旬。其",
    "T44n1851_008:0625c08": "中苦事過前七獄及餘別處。足二千倍。鐵",
    "T44n1851_008:0625c09": "網羅覆。上火徹下。下火徹上。交過通徹。一",
    "T44n1851_008:0625c10": "人入中。身亦遍滿。第二人入。身亦遍滿。壽命",
    "T44n1851_008:0625c11": "一劫。苦無暫廢。以其先世作五逆罪謗方等",
    "T44n1851_008:0625c12": "經。起大邪見謗無因果斷滅善根。故生其中。",
    "T44n1851_008:0625c13": "十不善業。皆生此等八大獄中。向來且隨麁",
    "T44n1851_008:0625c14": "相言耳。所言一百三十六者。前八地獄一一",
    "T44n1851_008:0625c15": "各有十六眷屬。八是寒氷。八是炎火。八寒氷",
    "T44n1851_008:0625c16": "者。如龍樹說。一安浮陀。此名多孔。應是",
    "T44n1851_008:0625c17": "陵山多諸孔穴故名多孔。亦可。此處凍諸罪",
    "T44n1851_008:0625c18": "人。令多穿穴故名多孔。二足浮陀。此名",
    "T44n1851_008:0625c19": "無孔。對前可知。此之二種。隨相名之。三阿",
    "T44n1851_008:0625c20": "羅邏。此患寒聲。四阿波波。亦患寒聲。五名",
    "T44n1851_008:0625c21": "睺睺。亦是寒聲。此之三種。從聲以名。六漚鉢",
    "T44n1851_008:0625c22": "羅。此名青蓮。獄城相狀。似青蓮華故名青",
    "T44n1851_008:0625c23": "蓮。亦可。此處凍諸罪人。似青蓮色名漚鉢羅。",
    "T44n1851_008:0625c24": "七鉢頭摩。此名紅蓮。釋有兩義準前可知。八",
    "T44n1851_008:0625c25": "名摩訶鉢頭摩。此名大紅蓮華。義亦同前",
    "T44n1851_008:0625c26": "此後三種。從色名也。八炎火者。一名炭坑。二",
    "T44n1851_008:0625c27": "名沸屎。三名燒林。四名劒樹。五名刀道。六名",
    "T44n1851_008:0625c28": "刺棘。七名鹹河。八名銅柱。前八大獄。東西南",
    "T44n1851_008:0625c29": "北各有二氷及二炎火。故有十六。八大地獄",
    "T44n1851_008:0626a01": "各有十六。即是一百二十八所。通八大獄便",
    "T44n1851_008:0626a02": "是一百三十六也。如法念經。明此一百三",
    "T44n1851_008:0626a03": "十六所。名字各異業果亦異。不可具論。正處",
    "T44n1851_008:0626a04": "如是。邊地獄者。或鐵圍間。或餘山中。或大海",
    "T44n1851_008:0626a05": "裏。諸治罪處。名邊地獄(地獄如是)。次辨畜生。如",
    "T44n1851_008:0626a06": "法念經。說畜生中凡有三十四億種類。於中",
    "T44n1851_008:0626a07": "具有四生不同四食之異。業果差殊。備如彼",
    "T44n1851_008:0626a08": "經。不可具說(畜生如是)。次辨餓鬼。如法念說。",
    "T44n1851_008:0626a09": "餓鬼之中處要有二。一在人中。二在鬼界。如",
    "T44n1851_008:0626a10": "彼經說。閣浮提下五由百旬。縱廣三萬六千",
    "T44n1851_008:0626a11": "由旬。是餓鬼界。類別不同。有三十六。一鑊身",
    "T44n1851_008:0626a12": "餓鬼。其形似鑊。無有頭頂眼耳鼻舌手足等",
    "T44n1851_008:0626a13": "相。住餓鬼界。初生之時。倍過人身。後漸增",
    "T44n1851_008:0626a14": "長。滿一由旬。猛火滿於鑊身之中。焚燒其身。",
    "T44n1851_008:0626a15": "飢渴熱惱。無能救者。人中十歲。當彼日夜。鑊",
    "T44n1851_008:0626a16": "身於彼壽五百歲。以其先世為貪財利受雇",
    "T44n1851_008:0626a17": "屠殺。又受他寄抵拒不還。故生其中。二針口",
    "T44n1851_008:0626a18": "餓鬼。身大如山。口如針孔。亦住鬼界。壽同",
    "T44n1851_008:0626a19": "鑊身。飢火燒身。燋燃無救。并受一切寒熱眾",
    "T44n1851_008:0626a20": "毒種種之苦。以其先世雇人屠殺。或有婦",
    "T44n1851_008:0626a21": "人夫令供養沙門淨行。誑言道無如是等比。",
    "T44n1851_008:0626a22": "故生其中。三食吐鬼。四食糞鬼。五無食鬼。六",
    "T44n1851_008:0626a23": "食氣鬼。七食法鬼。八食水鬼。九悕望鬼。十",
    "T44n1851_008:0626a24": "食唾鬼。十一食鬘鬼。十二食血鬼。十三食",
    "T44n1851_008:0626a25": "肉鬼。十四食香煙鬼。十五疾行鬼。十六伺便",
    "T44n1851_008:0626a26": "鬼。十七地下鬼。十八神通鬼。十九熾燃鬼。二",
    "T44n1851_008:0626a27": "十伺嬰兒便鬼。二十一欲色鬼。二十二住海",
    "T44n1851_008:0626a28": "渚鬼。二十三使執杖鬼。是閻羅王。二十四食",
    "T44n1851_008:0626a29": "小兒鬼。二十五食人精氣鬼。二十六羅剎鬼。",
    "T44n1851_008:0626b01": "二十七火爐燒食鬼。二十八住不淨巷陌鬼。",
    "T44n1851_008:0626b02": "二十九食風鬼。三十食火炭鬼。三十一食",
    "T44n1851_008:0626b03": "毒鬼。三十二曠野鬼。三十三住塚間食熱灰",
    "T44n1851_008:0626b04": "土鬼。三十四樹中住鬼。三十五住四交道鬼。",
    "T44n1851_008:0626b05": "三十六殺身餓鬼。鬼別無量。要攝如此。其中",
    "T44n1851_008:0626b06": "果報業因各異。備如經說(餓鬼如是)。次辨脩羅。",
    "T44n1851_008:0626b07": "依伽陀羅。脩羅有三。一天二鬼三者畜生。",
    "T44n1851_008:0626b08": "法念經中。唯說二種。鬼之與畜。鬼脩羅者。",
    "T44n1851_008:0626b09": "是其殺身餓鬼所攝。住在地上眾相山中。畜",
    "T44n1851_008:0626b10": "脩羅者。住在北方須彌山側海底地下。四重",
    "T44n1851_008:0626b11": "之別。入地二萬一千由旬。有其羅睺阿脩羅",
    "T44n1851_008:0626b12": "住。地曠一萬三千由旬。城名光明。縱廣正等",
    "T44n1851_008:0626b13": "八千由旬。有千柱殿。寶房行列。城地山池",
    "T44n1851_008:0626b14": "一切樂具皆以寶嚴。於其城內。有四寶園。各",
    "T44n1851_008:0626b15": "百由旬。一一園中。有三千種如願之樹。樹皆",
    "T44n1851_008:0626b16": "真金。精靈虛妙。如雲如影。其園池內雜寶",
    "T44n1851_008:0626b17": "色鳥。遊集滿中。王住此城。城外別有十三住",
    "T44n1851_008:0626b18": "處。於一一處各有無量阿脩羅眾。羅睺脩羅。",
    "T44n1851_008:0626b19": "是師子兒。形如須彌。能變自身。大小隨意人",
    "T44n1851_008:0626b20": "中五百歲。當彼日夜。羅睺於彼壽五千歲。",
    "T44n1851_008:0626b21": "有四婇女。從憶念生。有其十二那由他婇女。",
    "T44n1851_008:0626b22": "以為眷屬。圍繞羅睺。其王過去作婆羅門。",
    "T44n1851_008:0626b23": "於曠野處有一佛塔。高二十五里。於中畫作",
    "T44n1851_008:0626b24": "種種佛像。種種華菓。樹林莊嚴。為火所燒。是",
    "T44n1851_008:0626b25": "婆羅門。救之得免。救已作念。我救此塔。有",
    "T44n1851_008:0626b26": "福以不。若有福者。願得大身。又外道中。多",
    "T44n1851_008:0626b27": "行布施。故受斯報。餘阿脩羅。於過去世。見他",
    "T44n1851_008:0626b28": "殺生強逼令放。或為名利。或為王使。或習父",
    "T44n1851_008:0626b29": "祖不殺之法。非慈悲心。不持淨戒。不作",
    "T44n1851_008:0626c01": "諸善。故生其中。次下二萬一千由旬。是其勇",
    "T44n1851_008:0626c02": "健脩羅住處。王名勇健。民名摩睺。此云骨咽。",
    "T44n1851_008:0626c03": "地名月鬘。漸廣前地城名遊戲。縱廣正等八",
    "T44n1851_008:0626c04": "萬由旬。嚴好過前。其城住在四金山中。其",
    "T44n1851_008:0626c05": "山高廣五千由旬。王住此城。別更有城。名曰",
    "T44n1851_008:0626c06": "星鬘。民住其中。城外有園。縱廣一萬三千由",
    "T44n1851_008:0626c07": "旬。於中凡有七園差別。種種莊嚴。是諸脩",
    "T44n1851_008:0626c08": "羅。於中受樂。勇健脩羅。其形長大。如二須",
    "T44n1851_008:0626c09": "彌。若住自界。變身短小。勢力轉勝。人六百",
    "T44n1851_008:0626c10": "歲。當彼日夜。此地脩羅壽六千歲。其王過",
    "T44n1851_008:0626c11": "去劫奪他物。供養外道離欲之人。故受斯報。",
    "T44n1851_008:0626c12": "餘眾往昔供養外道不離欲者。及破戒人。故",
    "T44n1851_008:0626c13": "生其中。次下二萬一千由旬。有其華鬘脩羅",
    "T44n1851_008:0626c14": "住處。王名華鬘。民名遊戲。地名脩那。城名",
    "T44n1851_008:0626c15": "鋡毘羅。縱廣一萬三千由旬。莊嚴微妙。轉勝",
    "T44n1851_008:0626c16": "於前。華鬘脩羅。所受之形。如三須彌。若住自",
    "T44n1851_008:0626c17": "界。現微小身。勢力轉增。人七百歲。當彼日",
    "T44n1851_008:0626c18": "夜。此地脩羅。壽七千歲。其王過去。飲食施",
    "T44n1851_008:0626c19": "與破戒病人。故受斯報。餘眾前世因種種",
    "T44n1851_008:0626c20": "戲。聚物為食。用以施人。本無淨心。故生其",
    "T44n1851_008:0626c21": "中。次下二萬一千由旬。有鉢訶婆毘摩質",
    "T44n1851_008:0626c22": "多脩羅住處。王名鉢訶。亦名波羅訶。此本一",
    "T44n1851_008:0626c23": "名。人語音異。亦名毘摩質多。所領之民。名一",
    "T44n1851_008:0626c24": "切忍。地名不動。廣六萬由旬。城名鋡毘羅。縱",
    "T44n1851_008:0626c25": "廣一萬三千由旬。七寶宮殿。微妙如天。毘摩",
    "T44n1851_008:0626c26": "質多。其形長大。如四須彌。若住本界。現微小",
    "T44n1851_008:0626c27": "身。勢力過前三地脩羅。人八百歲。當彼日夜。",
    "T44n1851_008:0626c28": "此地脩羅。壽八千歲。其王前世無正見心。見",
    "T44n1851_008:0626c29": "持戒者來從乞求。久乃施之。施已語言。我",
    "T44n1851_008:0627a01": "今施汝。有何福德。我以癡故施汝飲食。邪見",
    "T44n1851_008:0627a02": "心施。故受斯報。餘脩羅眾。於前世時。自為身",
    "T44n1851_008:0627a03": "故。守掌菓樹一切諸物。己所不用。然後惠人。",
    "T44n1851_008:0627a04": "故生其中。此諸脩羅。與天怨對。共天戰競。備",
    "T44n1851_008:0627a05": "如經說。不可具陳(脩羅如是)。次辨人趣。人類無",
    "T44n1851_008:0627a06": "量。大約有四。謂四天下人報差別。四天下人。",
    "T44n1851_008:0627a07": "有八不同。一住處不同。須彌山南有一海渚。",
    "T44n1851_008:0627a08": "名閻浮提。縱廣二十八萬里。人住其上。東方",
    "T44n1851_008:0627a09": "有渚。名弗婆提。倍廣閻浮。人住其上。西方有",
    "T44n1851_008:0627a10": "渚。名瞿耶尼。倍廣弗婆。人住其上。北方有",
    "T44n1851_008:0627a11": "渚。名欝單越。倍廣瞿耶。人住其上。二形相不",
    "T44n1851_008:0627a12": "同。南閻浮渚。其地尖邪。人面像之。弗婆提",
    "T44n1851_008:0627a13": "渚。地如半月。人面像之。瞿耶尼渚。地如滿",
    "T44n1851_008:0627a14": "月。人面像之。北欝單越。其地正方。人面像",
    "T44n1851_008:0627a15": "之。三長短不同。閻浮提人。身長四肘。弗婆提",
    "T44n1851_008:0627a16": "人。身長八肘。瞿耶尼人。長十六肘。欝單越",
    "T44n1851_008:0627a17": "人。三十二肘。四壽命不同。閻浮提人。壽命不",
    "T44n1851_008:0627a18": "定。下極十歲。上極八萬四千歲。弗婆提人。壽",
    "T44n1851_008:0627a19": "命二百五十歲。瞿耶尼人。壽五百歲。欝單越",
    "T44n1851_008:0627a20": "人。定壽千歲。唯欝單定。餘皆不定。五果報不",
    "T44n1851_008:0627a21": "同。南閻浮提人。壽十歲時。或飢饉劫。或疫",
    "T44n1851_008:0627a22": "病劫。或刀兵劫。三劫互起。東西二方。飢饉劫",
    "T44n1851_008:0627a23": "時。飲食不足。而無餓死。疫病劫時。四大不",
    "T44n1851_008:0627a24": "和。而不喪命。刀兵劫時。少增瞋恚。不相殺",
    "T44n1851_008:0627a25": "害。北欝單越。全無變異。六優劣不同。若論受",
    "T44n1851_008:0627a26": "道。閻浮提上。弗婆次下。瞿耶漸劣。欝單最",
    "T44n1851_008:0627a27": "下。若論果報。欝單最上。瞿耶次下。弗婆漸",
    "T44n1851_008:0627a28": "劣。閻浮最下。七起業不同。東西南方具行十",
    "T44n1851_008:0627a29": "惡。欝單越國。但有綺語貪瞋邪見。綺語業",
    "T44n1851_008:0627b01": "道成而現行。餘三業道成而不行。如十業章",
    "T44n1851_008:0627b02": "具廣分別。八趣果不同。北欝單越。死皆生",
    "T44n1851_008:0627b03": "天。不向餘趣。以無惡故。餘三天下。所向不",
    "T44n1851_008:0627b04": "定(人趣如是)。次辨天趣。天有欲色無色差別。欲",
    "T44n1851_008:0627b05": "天有六。一四天王天。須彌四面乾陀羅山。",
    "T44n1851_008:0627b06": "去地四萬二千由旬。縱廣亦然。上有四王。東",
    "T44n1851_008:0627b07": "有天王。名提頭賴吒。此名治國。領揵闥婆及",
    "T44n1851_008:0627b08": "毘舍闍二部鬼神。南有天王。名毘樓勒。此名",
    "T44n1851_008:0627b09": "增長。主領鳩槃茶薜茘多二部鬼神。西有天",
    "T44n1851_008:0627b10": "王。名毘樓博。此名雜語。主領龍富單那二部",
    "T44n1851_008:0627b11": "之神。北有天王。名毘沙門。此名多聞。主領夜",
    "T44n1851_008:0627b12": "又羅剎二部鬼神。此四天王所領天眾。種類",
    "T44n1851_008:0627b13": "有四。處別四十。種類四者。一鬘持天。餘處名",
    "T44n1851_008:0627b14": "為持華鬘天。二迦留足天。此名鳥足天。三名",
    "T44n1851_008:0627b15": "常恣意天。四名三箜篌天。初鬘持天。有十住",
    "T44n1851_008:0627b16": "處。一名白摩尼。二名峻崖。三名果命。四名",
    "T44n1851_008:0627b17": "功德行。五名常喜。六名行道。七名愛欲。八名",
    "T44n1851_008:0627b18": "愛境。九名意動。十名遊戲林。此十居在須彌",
    "T44n1851_008:0627b19": "四面龕窟中住。南方有二。東西亦然。北方有",
    "T44n1851_008:0627b20": "四。彼一一窟廣千由旬。多有諸山寶樹寶",
    "T44n1851_008:0627b21": "池無量莊嚴。人五十年。當彼日夜。彼天壽",
    "T44n1851_008:0627b22": "命五百歲也。此十天中業果各異。如法念說。",
    "T44n1851_008:0627b23": "迦留足天。有十住處。一行蓮華。二名勝蜂。三",
    "T44n1851_008:0627b24": "名妙聲。四名香樂。五名風行。六名鬘喜。七名",
    "T44n1851_008:0627b25": "普觀。八常歡喜。九名愛香。十名均頭。此十住",
    "T44n1851_008:0627b26": "處。皆繞須彌。業果差別如法念說。常恣意",
    "T44n1851_008:0627b27": "天。三箜篌天。各有十處。不可具論。初天如",
    "T44n1851_008:0627b28": "是。第二天者。名忉利天。此翻名為三十三天。",
    "T44n1851_008:0627b29": "在須彌頂。須彌山者。名善高山。亦名安明。去",
    "T44n1851_008:0627c01": "地八萬四千由旬。縱廣亦然。六萬諸山。以為",
    "T44n1851_008:0627c02": "眷屬。上有三十三處差別。中有帝城。名曰喜",
    "T44n1851_008:0627c03": "見。亦高八萬四千由旬。帝城四面。各有八",
    "T44n1851_008:0627c04": "處。臣民所居。是中天王。名釋提婆那民。此方",
    "T44n1851_008:0627c05": "翻名能為天主。釋者是能。提婆是天。那民是",
    "T44n1851_008:0627c06": "主。佛亦呼之為憍尸迦。蓋乃從其本姓為名。",
    "T44n1851_008:0627c07": "如龍樹說。過去世時。摩伽陀國有婆羅門。",
    "T44n1851_008:0627c08": "姓憍尸迦。名曰迦陀。有大福德。與其同友",
    "T44n1851_008:0627c09": "三十二人共修善業。命終皆生忉利天上。各",
    "T44n1851_008:0627c10": "在一處。本憍尸迦。今為天主。故從本姓名憍",
    "T44n1851_008:0627c11": "尸迦。三十二友。即為輔臣。居在四面。左輔右",
    "T44n1851_008:0627c12": "弼。前承後儀。并其天主合三十三。是故名為",
    "T44n1851_008:0627c13": "三十三天。如法念經。具列名字廣以分別。",
    "T44n1851_008:0627c14": "此前兩天。是地居天。第三天者。名曰夜摩。此",
    "T44n1851_008:0627c15": "云妙善。於中凡有三十六處差別不同。是中",
    "T44n1851_008:0627c16": "天主。名牟脩樓陀。第四天者。名兜率陀。此",
    "T44n1851_008:0627c17": "名妙足。如龍樹說。蓋乃從於天主為名。",
    "T44n1851_008:0627c18": "第五天者。名須涅蜜陀。此云化樂。自化樂",
    "T44n1851_008:0627c19": "具已得受用。故云化樂。第六天者。名婆舍跋",
    "T44n1851_008:0627c20": "提。此云他化自在天也。他化樂具已得受用。",
    "T44n1851_008:0627c21": "故曰化他。此他化上。別有魔天。處近他化。亦",
    "T44n1851_008:0627c22": "他化攝。此六是其欲界天也。問曰。欲界日",
    "T44n1851_008:0627c23": "月星天何天所攝釋言。隨近四天王攝。隨別",
    "T44n1851_008:0627c24": "分之六天不收。何故如是。四天王天。是其",
    "T44n1851_008:0627c25": "地居。彼是空居。又六欲天。壽命短促。此壽一",
    "T44n1851_008:0627c26": "劫。是故不攝。欲天如是。色界天者。經論不",
    "T44n1851_008:0627c27": "同。若依雜心地持論等。有十八天。初二三",
    "T44n1851_008:0627c28": "禪。各有三天。第四禪中獨有九天。故合十",
    "T44n1851_008:0627c29": "八。若依華嚴。色界具有二十二天。初禪有四。",
    "T44n1851_008:0628a01": "一是梵天。二梵眾天。亦名梵身。此前兩天。",
    "T44n1851_008:0628a02": "小梵生處。三梵輔天貴梵生處。四大梵天。",
    "T44n1851_008:0628a03": "是中間禪梵王生處。與前梵輔同在一處。臣",
    "T44n1851_008:0628a04": "民之別。二禪有四。一是光天。二少光天。三無",
    "T44n1851_008:0628a05": "量光天。四光音天。三禪有四。一者淨天。二少",
    "T44n1851_008:0628a06": "淨天。三無量淨。四遍淨天。四禪有十。當分有",
    "T44n1851_008:0628a07": "四。一者福天。二福生天。三福愛天。四廣果天。",
    "T44n1851_008:0628a08": "依地持等。此四禪中。皆無初天。當應隨近攝",
    "T44n1851_008:0628a09": "屬第二。故不別論。此等差別。合有十二。第四",
    "T44n1851_008:0628a10": "禪中。隨其別脩更有六天。謂無想天及五淨",
    "T44n1851_008:0628a11": "居。無想天者。與前廣果同在一處。有諸外道。",
    "T44n1851_008:0628a12": "取此無想以為涅槃。修無想定。趣求斯報。是",
    "T44n1851_008:0628a13": "人命終。生廣果處。初後有心。中間無心。經五",
    "T44n1851_008:0628a14": "百劫。以此別得無心法故。別為一天。五淨居",
    "T44n1851_008:0628a15": "者。一無煩天。亦名無凡。二無熱天。三善見",
    "T44n1851_008:0628a16": "天。四善現天。五阿迦尼吒天。此名無小。阿",
    "T44n1851_008:0628a17": "那含人。以無漏道。熏第四禪。熏有五階。是故",
    "T44n1851_008:0628a18": "得此五天之報。何者五階。謂下中上上中上",
    "T44n1851_008:0628a19": "上。下得無煩。乃至上上得無小天。熏之云何。",
    "T44n1851_008:0628a20": "那含先得第四禪竟。為熏禪故。於四禪中。先",
    "T44n1851_008:0628a21": "入百千無漏之心。次入百千有漏禪心。後入",
    "T44n1851_008:0628a22": "百千無漏之心。以漸略之。乃至先入二無漏",
    "T44n1851_008:0628a23": "心。次二有漏。後二無漏。是為熏禪方便道",
    "T44n1851_008:0628a24": "成。然後復入一無漏心。次一有漏。如是五遍",
    "T44n1851_008:0628a25": "合十五心。十是無漏。五是有漏。是為熏禪究",
    "T44n1851_008:0628a26": "竟成就。此五遍中。初品為下。乃至最後以為",
    "T44n1851_008:0628a27": "上上。以純熟故。如是熏修第四禪竟。次熏",
    "T44n1851_008:0628a28": "三禪。次二次初。熏法同前。然後生彼五淨居",
    "T44n1851_008:0628a29": "中。此五淨居。那含住處。是故亦名五那含天。",
    "T44n1851_008:0628b01": "以此通前為二十二。依大智論。五淨居上。",
    "T44n1851_008:0628b02": "別更有一菩薩淨居。名摩醯首羅。此方名為",
    "T44n1851_008:0628b03": "大自在天。是第十地菩薩住處。以此通前。",
    "T44n1851_008:0628b04": "色界合有二十三天。無色有四。一是空處。",
    "T44n1851_008:0628b05": "二是識處。三無所有處。四者非想非非想處。",
    "T44n1851_008:0628b06": "此等因行。如八禪中具廣分別。天趣如是",
    "T44n1851_008:0628b07": "(此三門竟)。次辨其因。因有通別。通而論之。唯善與",
    "T44n1851_008:0628b08": "惡。善謂十善。惡謂十惡。十惡是其三塗通因。",
    "T44n1851_008:0628b09": "十善是其人天脩羅三趣通因。故龍樹言。",
    "T44n1851_008:0628b10": "惡有三品。謂下中上。下生餓鬼。中生畜生。上",
    "T44n1851_008:0628b11": "生地獄。地經之中亦同此說。善亦三品。下生",
    "T44n1851_008:0628b12": "脩羅。中善生人。上善生天。問曰。脩羅四惡趣",
    "T44n1851_008:0628b13": "攝。何故論言下善生中。釋言。脩羅雜業所招。",
    "T44n1851_008:0628b14": "是雜業中有善有惡。惡業得彼總報之果。",
    "T44n1851_008:0628b15": "故名惡趣。善業得彼別報樂受。是故名為下",
    "T44n1851_008:0628b16": "善生也。又復惡業得彼正報。故名惡趣。善得",
    "T44n1851_008:0628b17": "依果故說善生。問曰。諸餘鬼畜等中亦有樂",
    "T44n1851_008:0628b18": "受並為善生。何故偏言善生脩羅。釋言。脩羅",
    "T44n1851_008:0628b19": "樂受增上。如經中說。脩羅所受。其次如天。",
    "T44n1851_008:0628b20": "是故偏言善生脩羅。問曰。脩羅樂既次天。",
    "T44n1851_008:0628b21": "感樂之善應名為中。何故名下。釋言。彼樂施",
    "T44n1851_008:0628b22": "福所招。施福增上故樂如天。施福望戒。不及",
    "T44n1851_008:0628b23": "戒善。是故名下。問曰。施福能生勝樂。何故不",
    "T44n1851_008:0628b24": "能生善道身乃生惡趣。釋言。善趣必由戒",
    "T44n1851_008:0628b25": "得。彼非戒善。是故不能生善趣身。又脩羅中",
    "T44n1851_008:0628b26": "有鬼有畜。有是天者。鬼畜脩羅。樂不從善",
    "T44n1851_008:0628b27": "生。總報惡得。故名惡趣。天脩羅者。總報雖從",
    "T44n1851_008:0628b28": "善業而得。疑心劣故。不能會聖。是故名為",
    "T44n1851_008:0628b29": "下善生也。通因如是。若論別因。六道之中種",
    "T44n1851_008:0628c01": "類無量。業因皆異。如法念經具廣分別。六道",
    "T44n1851_008:0628c02": "之義。辨之麁爾。",
    "T44n1851_008:0628c03": "七識住義",
    "T44n1851_008:0628c04": "七識住者。如經中說。何故說者。為破外道別",
    "T44n1851_008:0628c05": "計故也。有諸外道計識為我。擇善而居。佛為",
    "T44n1851_008:0628c06": "破之。故說識住非我住也。識住不同。離分為",
    "T44n1851_008:0628c07": "七。七名是何。欲界人天。以之為一。初禪為",
    "T44n1851_008:0628c08": "二。二禪為三。三禪為四。空處為五。識處為",
    "T44n1851_008:0628c09": "六。無所有處以為第七。此之七處。心識樂安。",
    "T44n1851_008:0628c10": "故名識住。問曰。何故不名受住想行住等偏",
    "T44n1851_008:0628c11": "云識住。釋言。住義理亦應通。但識是主故偏",
    "T44n1851_008:0628c12": "說耳。問曰。欲界有三惡趣。何故不說。論言三",
    "T44n1851_008:0628c13": "惡有苦煎迫識不樂安。是以不論。又問。色",
    "T44n1851_008:0628c14": "界具有四禪。第四禪中寂樂過下。以何義故",
    "T44n1851_008:0628c15": "不名識住。論自釋言。第四禪中。有無想定。殘",
    "T44n1851_008:0628c16": "害心識。識不樂居。故非識住。又四禪中。有五",
    "T44n1851_008:0628c17": "淨居。趣入涅槃。亦殘心識。識不樂在。故非識",
    "T44n1851_008:0628c18": "住。問曰。無色有四空處。以何義故。不說非想",
    "T44n1851_008:0628c19": "以為識住。論言。非想有滅盡定。亦殘心識識",
    "T44n1851_008:0628c20": "不樂安。故非識住。七識住義。辨之麁爾。",
    "T44n1851_008:0628c21": "八難義五門分別(釋名一　辨相二　五趣分別三　煩惱業報分別四　約對",
    "T44n1851_008:0628c22": "四輪明治差別五)",
    "T44n1851_008:0628c23": "第一釋名。言八難者。一是地獄。二是畜生。三",
    "T44n1851_008:0628c24": "是餓鬼。四盲聾瘖瘂五世智辯聰。六佛前佛",
    "T44n1851_008:0628c25": "後。七欝單越國。八長壽天。初三後一。就趣彰",
    "T44n1851_008:0628c26": "名。於中初三。全攝三趣。是故直言地獄畜生",
    "T44n1851_008:0628c27": "餓鬼難也。第八一難。不盡天趣。長壽別之。是",
    "T44n1851_008:0628c28": "故名為長壽天難。盲聾瘖瘂世智辯聰。當體",
    "T44n1851_008:0628c29": "立稱。正用盲聾世智辯聰以為難故。佛前佛",
    "T44n1851_008:0629a01": "後。就時彰目。欝單一難。處別為號。此之八",
    "T44n1851_008:0629a02": "種。能礙聖道。故名為難(此一門竟)。次辯其相。此",
    "T44n1851_008:0629a03": "之八種。有四義故。所以是難。一苦障故難。",
    "T44n1851_008:0629a04": "二樂障故難。三惡增故難。四善微故難。一切",
    "T44n1851_008:0629a05": "三塗盲聾瘖瘂。苦障故難。長壽欝單樂障",
    "T44n1851_008:0629a06": "故難。世智辯聰。惡增故難。以其邪見違正",
    "T44n1851_008:0629a07": "道故。佛前佛後。善微故難。所言地獄鬼畜難",
    "T44n1851_008:0629a08": "者。一切三塗。報障深重。無能會聖。是故為",
    "T44n1851_008:0629a09": "難。問曰。若使三塗是難無會聖者。是義不然。",
    "T44n1851_008:0629a10": "如方等說。有諸眾生。在地獄中。遇佛光明。尋",
    "T44n1851_008:0629a11": "光詣佛。聞法得道。如龍樹說。鬼畜兩趣。聞佛",
    "T44n1851_008:0629a12": "說法。有得道者。如長阿含天品中說。鬼子母",
    "T44n1851_008:0629a13": "神。聞法得道。如提謂經。諸龍鬼等。聞佛說",
    "T44n1851_008:0629a14": "法。亦皆得道。三塗之中。不妨會聖。云何是",
    "T44n1851_008:0629a15": "難。釋言。三塗是障難處。不應得道。但有眾生",
    "T44n1851_008:0629a16": "久習勝因。遇墮三惡。今值如來及大菩薩不",
    "T44n1851_008:0629a17": "思議力。為品緣故。有得道者。如難陀等。煩",
    "T44n1851_008:0629a18": "惱障纏。不應得道。佛為緣故。得入聖道。此亦",
    "T44n1851_008:0629a19": "如是。無有自力及舍利等小因緣故能入聖",
    "T44n1851_008:0629a20": "道。故名為難。又三惡中。值聖得道。多是權",
    "T44n1851_008:0629a21": "人。為引餘生令起出心。示有所得。非是實",
    "T44n1851_008:0629a22": "凡。實凡不得。故名為難。所言盲聾瘖瘂難者。",
    "T44n1851_008:0629a23": "盲不覩聖。聾不聞法。瘂不諮受。不堪入聖。",
    "T44n1851_008:0629a24": "是故為難。問曰。一切盲聾瘖瘂。悉皆是難。有",
    "T44n1851_008:0629a25": "非難者。釋言。生盲生聾生瘂是八難收。餘者",
    "T44n1851_008:0629a26": "非難。問曰。一切盲聾瘖瘂。皆無見聞。不堪諮",
    "T44n1851_008:0629a27": "受。何故偏說生盲聾瘂以為難乎。釋言。若非",
    "T44n1851_008:0629a28": "生盲聾瘂。容先見友聞法諮受後依階道。以",
    "T44n1851_008:0629a29": "非全障。是故非難。世智辨者。有人聰利妄執",
    "T44n1851_008:0629b01": "難迴。所以是難。所言佛前佛後難者。佛前佛",
    "T44n1851_008:0629b02": "後。無佛法時。不知出道。無心求聖。所以是",
    "T44n1851_008:0629b03": "難。問曰。辟支出無佛世。佛前佛後有何難乎。",
    "T44n1851_008:0629b04": "釋言。辟支久修純熟。自力能度。不假師教。其",
    "T44n1851_008:0629b05": "餘眾生。無如是者。故就餘人說之為難。欝單",
    "T44n1851_008:0629b06": "越者。北欝單越樂報殊勝。覩無苦事。其中眾",
    "T44n1851_008:0629b07": "生。慧力微弱。不知厭離觀過求出。是故為難。",
    "T44n1851_008:0629b08": "問曰。欲天樂勝欝單。何故非難。釋言。六天樂",
    "T44n1851_008:0629b09": "報雖勝。而彼天中慧力增強。堪能厭離觀過",
    "T44n1851_008:0629b10": "求出。是以非難。又彼天中有佛所化鏡林鏡",
    "T44n1851_008:0629b11": "壁。諸天於中。見己來世所向惡趣。愁憂心",
    "T44n1851_008:0629b12": "深。失於天樂。如隔千世。無有遺餘。又報欲",
    "T44n1851_008:0629b13": "盡。五衰現時。愁憂無賴。此二時中。能厭三有。",
    "T44n1851_008:0629b14": "趣求出離。是以非難。欝單越國。無如是事。",
    "T44n1851_008:0629b15": "所以是難。長壽天者。色無色界命報延長。下",
    "T44n1851_008:0629b16": "極半劫。名長壽天。彼天之中寂靜安隱。凡夫",
    "T44n1851_008:0629b17": "生彼。多謂涅槃。保著情深。又無佛法可依求",
    "T44n1851_008:0629b18": "出。所以是難。問曰。經說生般涅槃行無行等",
    "T44n1851_008:0629b19": "皆在長壽得涅槃果。云何說言長壽是難。釋",
    "T44n1851_008:0629b20": "言。難者就凡以說。彼生般等。是那含人。生上",
    "T44n1851_008:0629b21": "得滅。是以無過(此二門竟)。次就五趣分別八難。",
    "T44n1851_008:0629b22": "地獄鬼畜在下三趣。盲聾世智佛前佛後及",
    "T44n1851_008:0629b23": "欝單越。人趣少分。但就人中。盲聾世智佛",
    "T44n1851_008:0629b24": "前佛後。除欝單越。在餘三方。欝單唯在欝單",
    "T44n1851_008:0629b25": "越國。長壽一難。天趣少分。以欲界天非是難",
    "T44n1851_008:0629b26": "故(此三門竟)。次就煩惱業報分別。地獄鬼畜盲聾",
    "T44n1851_008:0629b27": "瘖瘂長壽欝單。就報說難。於中地獄鬼畜盲",
    "T44n1851_008:0629b28": "聾。是其苦報。欝單長壽是其樂報。世智辨",
    "T44n1851_008:0629b29": "聰。是煩惱分邪見攝故。佛前佛後。煩惱業",
    "T44n1851_008:0629c01": "報三分不收。但無佛法可依求出。是故為難",
    "T44n1851_008:0629c02": "(此四門竟)。次就四輪以辨對治。何者四輪。如成",
    "T44n1851_008:0629c03": "實說。一住善處。謂生中國。二依善人。謂值佛",
    "T44n1851_008:0629c04": "世。三自發正願。謂具正見。四宿植善根。謂於",
    "T44n1851_008:0629c05": "現在諸根完具。此四唯在天人中有故。論名",
    "T44n1851_008:0629c06": "為天人四輪。所言輪者。就喻名也。能摧八難。",
    "T44n1851_008:0629c07": "出生聖道無漏法輪故。名為輪。四輪如是。治",
    "T44n1851_008:0629c08": "相云何。如論中說。初住善處。能摧五難。謂三",
    "T44n1851_008:0629c09": "惡趣長壽欝單。以在人天生住中國故。離斯",
    "T44n1851_008:0629c10": "五。依善人者。遠離佛前佛後難也。以值佛世",
    "T44n1851_008:0629c11": "故離斯難。自發正願。遠離世智辨聰難也。以",
    "T44n1851_008:0629c12": "正求故離彼邪難。宿植善者。遠離盲聾瘖瘂",
    "T44n1851_008:0629c13": "難也。具諸根故。遠離彼難。八難如是。",
    "T44n1851_008:0629c14": "九眾生居義",
    "T44n1851_008:0629c15": "九眾生居如經中說。何故說者。為破外道總",
    "T44n1851_008:0629c16": "計故也。有諸外道。總計眾生以為神我。擇善",
    "T44n1851_008:0629c17": "而居。佛為破之。故說斯九是眾生居非我居",
    "T44n1851_008:0629c18": "也。何者是乎。欲界人天。以之為一。初禪為",
    "T44n1851_008:0629c19": "二。二禪為三。三禪為四。無想為五。空處為",
    "T44n1851_008:0629c20": "六。識處為七。無所有處。以之為八。非想為",
    "T44n1851_008:0629c21": "九。此之九處。眾生樂住名眾生居。問曰。向前",
    "T44n1851_008:0629c22": "七識住中。不說無想及非想處。今此何故通",
    "T44n1851_008:0629c23": "說為居。釋言。此處殘害心識。故非識住。不滅",
    "T44n1851_008:0629c24": "眾生。是故說為眾生居也。問曰。欲界三塗之",
    "T44n1851_008:0629c25": "中亦有眾生。何故不說為眾生居。釋言。眾生",
    "T44n1851_008:0629c26": "同厭三惡。非樂住處。是以不說。又問。色界第",
    "T44n1851_008:0629c27": "四禪中。除無想天餘有八天。眾生樂住。何故",
    "T44n1851_008:0629c28": "不說為眾生居。雜心釋言。彼四禪中。有五淨",
    "T44n1851_008:0629c29": "居。樂求涅槃。不欲久住。是故不說為眾生居。",
    "T44n1851_008:0630a01": "餘有福生福愛廣果。或求淨居。或求無色。",
    "T44n1851_008:0630a02": "或求涅槃。不欲久住。是故亦非眾生居也。九",
    "T44n1851_008:0630a03": "居之義。略辨如是。",
    "T44n1851_008:0630a04": "十二入義六門分別(釋名一　出體二　辨相三　隨義分別四　對陰",
    "T44n1851_008:0630a05": "分別五　對界分別六)",
    "T44n1851_008:0630a06": "第一釋名。十二入者。生識之處。名之為入。如",
    "T44n1851_008:0630a07": "八勝處名八除入。又復根塵迭相順入。亦名",
    "T44n1851_008:0630a08": "為入。入義不同。離分十二。所謂眼耳鼻舌",
    "T44n1851_008:0630a09": "身意色聲香味觸法。此十二中。初六是內。後",
    "T44n1851_008:0630a10": "六是外。內名六根。外名六塵。云何名眼。乃至",
    "T44n1851_008:0630a11": "名意。釋有兩義。一約對以論。對色名眼。乃至",
    "T44n1851_008:0630a12": "第六對法名意。二就能以釋。能見名眼。能聞",
    "T44n1851_008:0630a13": "曰耳。能嗅稱鼻。能甞名舌。能覺稱身。能思曰",
    "T44n1851_008:0630a14": "意。云何名色。乃至名法。解云有二。一約對",
    "T44n1851_008:0630a15": "以釋。對眼名色。乃至第六對意名法。二當相",
    "T44n1851_008:0630a16": "解釋。質礙名色。通而論之。聲香味等。皆悉質",
    "T44n1851_008:0630a17": "礙。而彼色塵。質礙相顯。故偏名之。又復形",
    "T44n1851_008:0630a18": "顯亦名為色。響韻稱聲。芬馥名香。此名不",
    "T44n1851_008:0630a19": "足。於中亦有腥臊臭等。不可備舉。且存香稱。",
    "T44n1851_008:0630a20": "此則是其不盡語門。可甞名味。可棠曰觸。",
    "T44n1851_008:0630a21": "自體名法。名字如是。第二門中。辨其體性。",
    "T44n1851_008:0630a22": "眼等五根。淨色為體。依如毘曇。四大所造淨",
    "T44n1851_008:0630a23": "色為體。若依成實。四大所成假色為體。問",
    "T44n1851_008:0630a24": "曰。四大既無增減。云何成根五種各別。釋言。",
    "T44n1851_008:0630a25": "四大所成法爾。如外四大雖無增減。而其所",
    "T44n1851_008:0630a26": "成粟麥豆等各各差別。又由業故成根差別。",
    "T44n1851_008:0630a27": "有業能生一種四大集成眼根能見於色。乃",
    "T44n1851_008:0630a28": "至有業生一四大集成身根能覺於觸。如施",
    "T44n1851_008:0630a29": "燈明得其眼根。施鍾鈴等得其耳根。如是一",
    "T44n1851_008:0630b01": "切。問曰。若使由業能見乃至能覺何用根乎。",
    "T44n1851_008:0630b02": "釋言。雖復有業為因。必藉根緣。如穀雖復",
    "T44n1851_008:0630b03": "由業而得必藉種子。此亦如是。次辨意入。",
    "T44n1851_008:0630b04": "以心為體。依如毘曇。一切六識能生後義悉",
    "T44n1851_008:0630b05": "是意根。齊名意入。自餘一切想受行等。以前",
    "T44n1851_008:0630b06": "生後。皆非意入。法入收故。問曰。若使一切六",
    "T44n1851_008:0630b07": "識能生後義悉是意根。所生六識通得名為",
    "T44n1851_008:0630b08": "意識以不。論自解釋。依有二種。一者共依。",
    "T44n1851_008:0630b09": "六識共依意根而生。二不共依。六識之心各",
    "T44n1851_008:0630b10": "別依根。望其共依。同名意識。望不共依。眼",
    "T44n1851_008:0630b11": "等五識。各別受名。不名意識。若依成實。義釋",
    "T44n1851_008:0630b12": "有三。一通相以論。一切四心。以前生後。悉是",
    "T44n1851_008:0630b13": "意根。同名意入。從前生義。齊名意識。法入所",
    "T44n1851_008:0630b14": "收。二簡別五識。除生五識。自餘一切識想受",
    "T44n1851_008:0630b15": "行。以前生後。悉是意入。據此一門。五識已前",
    "T44n1851_008:0630b16": "次第滅心。是法入收。非是意入。三對別名",
    "T44n1851_008:0630b17": "意識以明意入。識想受行四心之中。局唯分",
    "T44n1851_008:0630b18": "取行末之心生意識者以為意入。餘者皆是",
    "T44n1851_008:0630b19": "法入所攝。大乘所說。與毘曇同。內入如是。次",
    "T44n1851_008:0630b20": "辨外入。色等五塵以色為體。依如毘曇。四",
    "T44n1851_008:0630b21": "大所造色聲香等。以為五塵。成實法中。四",
    "T44n1851_008:0630b22": "大所因色香味觸以為四塵。四大相擊便有",
    "T44n1851_008:0630b23": "聲發。是則四塵是四大因。聲是大果。五塵如",
    "T44n1851_008:0630b24": "是。次辨法入。法入寬通。除前十一自餘一切",
    "T44n1851_008:0630b25": "有為無為。悉是法入。體性如是。第三門中。",
    "T44n1851_008:0630b26": "次辨其相。眼入有二。一肉二天。肉有二種。一",
    "T44n1851_008:0630b27": "者報根。二者長養。人鬼畜等所有眼根。從",
    "T44n1851_008:0630b28": "過因生說為報根。藉現飲食醫藥等緣而得",
    "T44n1851_008:0630b29": "眼者。說為長養。天眼之中。亦有二種。一者報",
    "T44n1851_008:0630c01": "根。二者方便。始從欲天至色究竟。報得淨眼。",
    "T44n1851_008:0630c02": "是其報根。依於四禪修得天眼。是其方便。問",
    "T44n1851_008:0630c03": "曰。經中說有五眼。何故是中但說二種。釋",
    "T44n1851_008:0630c04": "言。慧眼法眼佛眼。體是慧性。非是色根。故此",
    "T44n1851_008:0630c05": "不論。眼入如是。次辨耳入。與眼根同。鼻舌身",
    "T44n1851_008:0630c06": "入。亦有二種。一肉二天。肉與前同。天中但有",
    "T44n1851_008:0630c07": "報生之根。無其方便。何故如是。欲界諸天。為",
    "T44n1851_008:0630c08": "欲嗅香甞味覺觸。又為嚴身。故有報根。色",
    "T44n1851_008:0630c09": "界諸天。為嚴身故。亦有報根。然鼻舌身非",
    "T44n1851_008:0630c10": "神通性。塵到方覺。不能玄知。故不依禪方",
    "T44n1851_008:0630c11": "便修起。問曰。若有天鼻舌身。經論之中何故",
    "T44n1851_008:0630c12": "不說。釋言。經論實說上天有鼻舌身。但此三",
    "T44n1851_008:0630c13": "根非神通性。與人無別。故經論中。不說天",
    "T44n1851_008:0630c14": "鼻天舌通等。次辨意入。毘曇法中。六識生後。",
    "T44n1851_008:0630c15": "即為六意。成實法中。意有通別。行末之心。生",
    "T44n1851_008:0630c16": "意識者。以之為別。一切四心。生後為意。以之",
    "T44n1851_008:0630c17": "為通。別名之意義別有三。一五識後行末之",
    "T44n1851_008:0630c18": "心。生意識者。或為意入。二五意識後行末",
    "T44n1851_008:0630c19": "之心。生意識者。說為意入。三者第六獨頭識",
    "T44n1851_008:0630c20": "後行末之心。生意識者。說為意入。若有意",
    "T44n1851_008:0630c21": "入藉前五識開導生者。名五意識。不藉五識",
    "T44n1851_008:0630c22": "開導生者名為獨頭。別名如是。若論通者。要",
    "T44n1851_008:0630c23": "為四重。廣為十二。言四重者。識想受行。能生",
    "T44n1851_008:0630c24": "一切。通名意根。齊名意入。言十二者。五識已",
    "T44n1851_008:0630c25": "後一重四心。五意識後一重四心。獨頭識後",
    "T44n1851_008:0630c26": "一重四心。三重四心各能生後。斯名意根。齊",
    "T44n1851_008:0630c27": "名意入。故有十二。隨義別分意乃無量。次辨",
    "T44n1851_008:0630c28": "色入。總唯一色。或分為三。謂好惡中。或分為",
    "T44n1851_008:0630c29": "五。所謂青黃赤白黑色。或分二十。如毘曇",
    "T44n1851_008:0631a01": "說。所謂青黃赤白煙雲塵霧光影明闇方圓",
    "T44n1851_008:0631a02": "長短高下正不正等。成實法中無其定數。但",
    "T44n1851_008:0631a03": "彼論中。唯說青黃赤白黑等諸雜之色。以為",
    "T44n1851_008:0631a04": "色塵。自餘一切煙雲塵霧方圓長等。皆是",
    "T44n1851_008:0631a05": "假色。法入所收。非是色入。光影明闇。於彼",
    "T44n1851_008:0631a06": "宗中。隨其色相。青黃赤等諸色所攝。若復廣",
    "T44n1851_008:0631a07": "論。色乃無量。次辨聲入。總唯一聲。或分為",
    "T44n1851_008:0631a08": "三。一者因受。四大之聲。眾生身大能生受",
    "T44n1851_008:0631a09": "心名受四大。依斯發聲名為因受。二因不受。",
    "T44n1851_008:0631a10": "四大之聲。謂外四大所發之聲。三因俱聲。",
    "T44n1851_008:0631a11": "所謂擊鼓吹貝等聲。內外俱發名曰因俱。",
    "T44n1851_008:0631a12": "廣則無量。次辨香入。總唯一香。或分二種。如",
    "T44n1851_008:0631a13": "成實說。一成質香。即樹香等。二緣生香。依",
    "T44n1851_008:0631a14": "彼香質緣生香氣。離質而去。緣生不同。或時",
    "T44n1851_008:0631a15": "成地。如香熏衣令衣有香。或時成水。如香熏",
    "T44n1851_008:0631a16": "麻令油有香。或時成風。如風經過香樹而來",
    "T44n1851_008:0631a17": "風中有香。或復孤遊更無所成。此二香中。",
    "T44n1851_008:0631a18": "成質之香鼻根不聞。緣生香氣來至鼻根。鼻",
    "T44n1851_008:0631a19": "根所得。問曰。香氣來至鼻時。為當獨來為",
    "T44n1851_008:0631a20": "更有伴。外道宣說。十微相扶來至鼻根。言十",
    "T44n1851_008:0631a21": "微者。色等五塵地等五大。毘曇宣說。八微相",
    "T44n1851_008:0631a22": "扶來至鼻根。言八微者。前十微中除聲及空。",
    "T44n1851_008:0631a23": "成實論中廣破此義。若言香氣與彼色等俱",
    "T44n1851_008:0631a24": "來至鼻。前質應減亦可都盡。又如燒香質壞",
    "T44n1851_008:0631a25": "香盛。明知。不與色等俱來。唯與風大俱來至",
    "T44n1851_008:0631a26": "鼻。或復孤來。或分為三。如雜心說。謂好惡",
    "T44n1851_008:0631a27": "中。此好惡中。隨情分別。順情名好。違情名",
    "T44n1851_008:0631a28": "惡。非違非順說以為中。隨相別論。香乃無",
    "T44n1851_008:0631a29": "量。次辨味入。總唯一味。或分為三。謂好惡",
    "T44n1851_008:0631b01": "中。或分為六。謂辛苦甜酢醎淡別。如涅槃",
    "T44n1851_008:0631b02": "中宣說。甜酥八味具足。彼文不數。不知是",
    "T44n1851_008:0631b03": "何。隨別以分。味亦無量。味辨觸入。總唯一",
    "T44n1851_008:0631b04": "觸。或分為三。謂好惡中。或分十一。如毘曇",
    "T44n1851_008:0631b05": "說。謂堅濕煖動輕重澁滑冷飢渴等。堅是地",
    "T44n1851_008:0631b06": "大。濕是水大。煖是火大。動是風大。此四能",
    "T44n1851_008:0631b07": "造。後七所造。後七雖復四大所造。於中亦有",
    "T44n1851_008:0631b08": "增微不同。如雜心說。火風增故輕。地水增故",
    "T44n1851_008:0631b09": "重。地風增故澁。水火增故滑。水風增故冷。風",
    "T44n1851_008:0631b10": "增故飢。火增故渴。以義推之。觸應十五。十一",
    "T44n1851_008:0631b11": "如前。更應有四。地火偏增應立強(劬仰反)觸。",
    "T44n1851_008:0631b12": "地增故飽。水增故滿。成實中有毘曇不說。",
    "T44n1851_008:0631b13": "四大齊等。應當立一調停之觸。論中不辨。以",
    "T44n1851_008:0631b14": "此通前。故應十五。成實法中觸無定數。以義",
    "T44n1851_008:0631b15": "推之。有三十九。一堅．二軟．三輕．四重．五強．",
    "T44n1851_008:0631b16": "六弱．七冷．八熱．九澁．十滑．十一強．十二濯。",
    "T44n1851_008:0631b17": "此之十二。是其外觸。十三猗樂。身離惱患自",
    "T44n1851_008:0631b18": "覺猗適故名猗樂。十四疲極．十五不疲極．十",
    "T44n1851_008:0631b19": "六病．十七老．十八身利．十九身鈍．二十身",
    "T44n1851_008:0631b20": "嬾．二十一身重．二十二迷．二十三悶．二十四",
    "T44n1851_008:0631b21": "瞪瞢．二十五疼．二十六痺．二十七頻申．二",
    "T44n1851_008:0631b22": "十八飢．二十九渴．三十者飽．三十一滿．三十",
    "T44n1851_008:0631b23": "二嗜樂。便其所憙故云嗜樂。三十三不嗜。",
    "T44n1851_008:0631b24": "身所不便名不嗜樂。三十四者懵．三十五者",
    "T44n1851_008:0631b25": "欠呿．三十六者痛．三十七者痒．三十八者",
    "T44n1851_008:0631b26": "急如坐禪人所得急觸。三十九者緩。此後所",
    "T44n1851_008:0631b27": "列二十七種。是其內觸。此諸觸中。前三十",
    "T44n1851_008:0631b28": "四。是彼成實觸品中說。後之五種。隨義準置。",
    "T44n1851_008:0631b29": "此等皆是身之所覺。故通名觸。問曰。猗等是",
    "T44n1851_008:0631c01": "心數法。云何說之為觸入乎。釋言。觸入皆是",
    "T44n1851_008:0631c02": "色法。寄心顯別。若復廣論。觸亦無量。次辨法",
    "T44n1851_008:0631c03": "入。總唯一法。或分為二。一者有為。二者無為。",
    "T44n1851_008:0631c04": "或分為六。有為有三。一色二心三非色非心。",
    "T44n1851_008:0631c05": "依如毘曇。善惡無作以為色法。想受行等。",
    "T44n1851_008:0631c06": "以為心法。自餘十四不相應行。為非色心。若",
    "T44n1851_008:0631c07": "依成實。過未五塵身口作業及四大等假名",
    "T44n1851_008:0631c08": "之色。以為色法。五識已前次第滅心。以為心",
    "T44n1851_008:0631c09": "法。若復通論。一切六識從前生義。悉是心法。",
    "T44n1851_008:0631c10": "假名眾生。善惡無作為非色心。無為亦三。謂",
    "T44n1851_008:0631c11": "虛空數滅及非數滅。此義如前三無為章具",
    "T44n1851_008:0631c12": "廣分別。相別如是。第四門中。隨義分別。於",
    "T44n1851_008:0631c13": "中有六。一假實分別。二三世分別。三三界分",
    "T44n1851_008:0631c14": "別。四離合分別。五就因分別。六就報分別。初",
    "T44n1851_008:0631c15": "假實者。眼等五根。外道宣說。是定性有。毘曇",
    "T44n1851_008:0631c16": "法中。破彼定性。宣說眼等從因緣生。雖說從",
    "T44n1851_008:0631c17": "緣。而體是實非處非假。成實法中。一向是假。",
    "T44n1851_008:0631c18": "以攬諸大集成根故。第六意入毘曇是實。成",
    "T44n1851_008:0631c19": "實法中。亦實亦假。一念生後。名之為實。三相",
    "T44n1851_008:0631c20": "成念目之為假。色等五塵。毘曇法中。一向是",
    "T44n1851_008:0631c21": "實。成實法中。亦實亦假。五塵之法。止現一",
    "T44n1851_008:0631c22": "念。不通相續。名之為實。又復不攬餘塵餘大",
    "T44n1851_008:0631c23": "假以集成故名為實。所言假者。釋有兩義。一",
    "T44n1851_008:0631c24": "因和合。攬細成麁。隣空之色。以之為細。多集",
    "T44n1851_008:0631c25": "可見。目之為麁。二法和合。苦無常等同體",
    "T44n1851_008:0631c26": "虛集。故名為假。大乘法中。亦實亦假。實義",
    "T44n1851_008:0631c27": "同前。假有五種。一因和合。二法和合。此二同",
    "T44n1851_008:0631c28": "前。三妄想虛假。色等諸法。誑想假有如虛空",
    "T44n1851_008:0631c29": "華。四妄想虛假。色等皆從妄心假集如夢所",
    "T44n1851_008:0632a01": "見。五者真實緣集之假。謂依真識緣集色等。",
    "T44n1851_008:0632a02": "故經中說。三界虛妄皆一心作。論自釋言。皆",
    "T44n1851_008:0632a03": "心作者。謂真心作。具斯五義。故名假矣。次",
    "T44n1851_008:0632a04": "辨法入。毘曇唯實。成實法中。隨相以論。有",
    "T44n1851_008:0632a05": "實有假。過未五塵三無為等。是其實法。自餘",
    "T44n1851_008:0632a06": "一切。我人眾生舍宅軍眾叢林草木四大等",
    "T44n1851_008:0632a07": "法。悉是假名。據理以論。一切諸法悉是假",
    "T44n1851_008:0632a08": "名。四假攝故。大乘亦爾(此一門竟)。次就三世辨定",
    "T44n1851_008:0632a09": "諸入。依如毘曇。十二入法。並通三世。若依",
    "T44n1851_008:0632a10": "成實。六根五塵。局唯現在一剎那頃。不通",
    "T44n1851_008:0632a11": "過未。在過未者。法入攝故。法入一種。該通三",
    "T44n1851_008:0632a12": "世。以法寬故。大乘法中。文無定判。多同毘曇",
    "T44n1851_008:0632a13": "(此二門竟)。次就三界分別諸入。香味二塵。小乘法",
    "T44n1851_008:0632a14": "中。唯在欲界。上界則無。上界無其段食性故。",
    "T44n1851_008:0632a15": "大乘法中。諸佛菩薩真實報果。不屬三界。餘",
    "T44n1851_008:0632a16": "則如前。眼等五根色聲觸塵。小乘法中。定",
    "T44n1851_008:0632a17": "在欲色。大乘法中。若佛菩薩真實報果。不屬",
    "T44n1851_008:0632a18": "三界。餘通三界。大乘宣說。無色界中。猶有色",
    "T44n1851_008:0632a19": "故。意入法入。若無漏者。不屬三界。餘通三界",
    "T44n1851_008:0632a20": "(此三門竟)。次辨根塵離合之義。外道宣說。六根六",
    "T44n1851_008:0632a21": "塵。合而生知。根塵異處。云何得合。彼說。眼",
    "T44n1851_008:0632a22": "根有其神光。去到前塵。故能見色。餘之四根。",
    "T44n1851_008:0632a23": "無光至塵。以神我力。感塵至根。是故合知。意",
    "T44n1851_008:0632a24": "根一種。神我將去。往到前境。故能知法。成實",
    "T44n1851_008:0632a25": "論中。廣破此義。眼光若去。應見中間麁細之",
    "T44n1851_008:0632a26": "物。又若光去。見火應燒。見水應濕。又若光",
    "T44n1851_008:0632a27": "去。遙覩遠色。應當遲見。見遠不遲。明知不",
    "T44n1851_008:0632a28": "去。又光若去。遙見遠色。不應生疑。又若光",
    "T44n1851_008:0632a29": "去。水精中物淵中魚石。眼悉見之。云何得",
    "T44n1851_008:0632b01": "到。又若見色合而見者。現見以物置於眼中。",
    "T44n1851_008:0632b02": "自所不了。明知不合。若言由我令餘四塵來",
    "T44n1851_008:0632b03": "至根者。是中但陰。何處有我說為能感。若",
    "T44n1851_008:0632b04": "根無光。神我之力不能將去。塵亦無光。神我",
    "T44n1851_008:0632b05": "之力。焉能使來。又聲味等。不離質體。縱有神",
    "T44n1851_008:0632b06": "我。何能使彼離質而來。問曰。若聲不離質者。",
    "T44n1851_008:0632b07": "彼此隔絕。云何可聞。釋言。世間見聞法爾。如",
    "T44n1851_008:0632b08": "色雖遠眼能見之。聲亦如是。何足可怪。若言",
    "T44n1851_008:0632b09": "神我將意去者。是中無我。誰將意去。又意若",
    "T44n1851_008:0632b10": "去。身中無心。應名死人。人不名死。明知不",
    "T44n1851_008:0632b11": "去又意若去。他方之物。不見聞處。具應知之。",
    "T44n1851_008:0632b12": "以不知故。明知不去。所破如是。正義云何。成",
    "T44n1851_008:0632b13": "實法中。眼根一種。離而生知。鼻舌及身。合",
    "T44n1851_008:0632b14": "而生知。耳根一種。亦離亦合。耳鳴之聲。合",
    "T44n1851_008:0632b15": "而得聞。自餘外聲。離而得聞。意非色法。無",
    "T44n1851_008:0632b16": "到不到。非離非合。若依雜心。眼耳二根。離而",
    "T44n1851_008:0632b17": "生知。雖聞耳鳴。亦是離聞。鼻舌及身。與成實",
    "T44n1851_008:0632b18": "同。意根一種。亦離亦合。故彼偈言。二境不近",
    "T44n1851_008:0632b19": "受。遠近境界一。餘一向近受。二境不近者。所",
    "T44n1851_008:0632b20": "謂眼耳。遠近境一者。所謂意根。餘一向近者。",
    "T44n1851_008:0632b21": "謂鼻舌身(此四門竟)。次就因義分別諸入。十二入",
    "T44n1851_008:0632b22": "中眼等五根香味觸塵是無記法。一向非因。",
    "T44n1851_008:0632b23": "色聲二塵論說不同。成實法中一向非因。",
    "T44n1851_008:0632b24": "彼說。五塵無罪福性。是故非因。毘曇法中。有",
    "T44n1851_008:0632b25": "因非因。身口業中善惡色聲。一向是因。餘者",
    "T44n1851_008:0632b26": "非因。意根法塵。通因非因。意根之中善惡俱",
    "T44n1851_008:0632b27": "者。說之為因。餘者非因。法塵之中。諸業煩惱",
    "T44n1851_008:0632b28": "及此相應共有之法。判之為因。餘者非因",
    "T44n1851_008:0632b29": "(此五門竟)。次就報義分別諸入。眼等五根依如成",
    "T44n1851_008:0632c01": "實。一向是報。毘曇法中有報非報。過因生者。",
    "T44n1851_008:0632c02": "說之為報。長養之根及依禪定修習起者。說",
    "T44n1851_008:0632c03": "為非報。意入一種。通報非報。色等五塵。成實",
    "T44n1851_008:0632c04": "唯報。毘曇法中。聲入一種一向非報。何故如",
    "T44n1851_008:0632c05": "是。彼論宣說。色報無間。聲聲有間。是故非",
    "T44n1851_008:0632c06": "報。又復色報。酬因已定。不隨心轉。聲則不爾。",
    "T44n1851_008:0632c07": "大小隨心輕重任意。是故非報。問曰。若言聲",
    "T44n1851_008:0632c08": "非報者。經中宣說。施鐘鈴等得好音聲。云何",
    "T44n1851_008:0632c09": "非報。論自釋言。由施鍾鈴得好四大。在於咽",
    "T44n1851_008:0632c10": "喉發聲微妙。從其所依故說為報。聲體非報。",
    "T44n1851_008:0632c11": "餘之四塵。通報非報。報根俱者。說之為報。餘",
    "T44n1851_008:0632c12": "者非報。問曰。外色香味觸等是其依果。云何",
    "T44n1851_008:0632c13": "非報。論自釋言。善惡業風。吹諸眾生。往好惡",
    "T44n1851_008:0632c14": "處。而所往處。不由業生。是故非報。大乘法",
    "T44n1851_008:0632c15": "中。色等五塵。通報非報。從過因生。一向是",
    "T44n1851_008:0632c16": "報。變化所為及餘一切。現方便起皆悉非",
    "T44n1851_008:0632c17": "報。法入之中。通報非報。善惡等法。三無為",
    "T44n1851_008:0632c18": "等。說為非報。餘者是報。義別如是。第五門",
    "T44n1851_008:0632c19": "中。對陰分別。陰謂五陰。分一色陰。以為十入",
    "T44n1851_008:0632c20": "及一少分。五根五塵。是其十入。言少分者。依",
    "T44n1851_008:0632c21": "如毘曇。法入之中善惡無作。是其色陰。若依",
    "T44n1851_008:0632c22": "成實。法入之中過未五塵及四大等假名之",
    "T44n1851_008:0632c23": "色。是其色陰。故言少分。餘四陰中依如毘曇。",
    "T44n1851_008:0632c24": "分取識陰。以為意入。想受及行。攝屬法入。若",
    "T44n1851_008:0632c25": "依成實。隨義通論。一切四心能生後義悉是",
    "T44n1851_008:0632c26": "意入。一切心識從前生義悉屬法入。若簡五",
    "T44n1851_008:0632c27": "識。五識已前次第滅心。是其法入。餘皆意",
    "T44n1851_008:0632c28": "入。皆是通名意根攝故。若當對彼別名意識。",
    "T44n1851_008:0632c29": "行末之心生意識者。是其意入。餘皆法入。",
    "T44n1851_008:0633a01": "第六門中對界分別。此十二入對十八界。云",
    "T44n1851_008:0633a02": "何分別。依如毘曇。五根六塵十八界中即為",
    "T44n1851_008:0633a03": "十一。意入之中分出六識。通前合為十八界",
    "T44n1851_008:0633a04": "義。若依成實。五根五塵十八界中即為十",
    "T44n1851_008:0633a05": "一。法入之中開分六識。通前合為十八界",
    "T44n1851_008:0633a06": "義。彼宗六識。法入攝故。十二入義。略辨如",
    "T44n1851_008:0633a07": "是。",
    "T44n1851_008:0633a08": "十八界義十一門分別(釋名一　三聚分別二　內外分別三　三性分",
    "T44n1851_008:0633a09": "別四　就地分別五　有為無為分別六　有漏無漏分別七　學等分別八　三斷分別九　三對分別十",
    "T44n1851_008:0633a10": "　識緣不同十一)",
    "T44n1851_008:0633a11": "第一釋名。眼等六根色等六塵及與六識。是",
    "T44n1851_008:0633a12": "其十八。能生曰根。能生識故。能坌名塵。坌",
    "T44n1851_008:0633a13": "污心故。然此色等。當法立名名六境界。而",
    "T44n1851_008:0633a14": "言塵者。偏對染心以彰名也。良以淨心。多緣",
    "T44n1851_008:0633a15": "理生。染依事起。故偏對染以名塵矣。能了曰",
    "T44n1851_008:0633a16": "識。了諸塵故。此之十八。經名為界。亦名為",
    "T44n1851_008:0633a17": "性。界別名界。性別名性。諸法性別故名為界",
    "T44n1851_008:0633a18": "(此一門竟)。次就三聚分別諸界。言三聚者。所謂色",
    "T44n1851_008:0633a19": "心非色非心。十八界中。五根五塵一向是色。",
    "T44n1851_008:0633a20": "意根六識一向是心。法界之中。備含三聚。依",
    "T44n1851_008:0633a21": "如毘曇。善惡無作以為色法。想受行等以為",
    "T44n1851_008:0633a22": "心法。自餘十四不相應行及三無為。為非色",
    "T44n1851_008:0633a23": "心。成實法中。過未五塵四大等色。以為色法。",
    "T44n1851_008:0633a24": "五識已前次第滅心。是其心法。假名眾生善",
    "T44n1851_008:0633a25": "惡無作三無為等。為非色心。三聚如是。色",
    "T44n1851_008:0633a26": "中別以三門分別。一就四大分別諸色。依如",
    "T44n1851_008:0633a27": "成實。色香味觸是四大因。能成四大。不為大",
    "T44n1851_008:0633a28": "成。聲塵一種。是四大果。依四大生。不攬大",
    "T44n1851_008:0633a29": "成。眼等五根為四大成。法界中色。義則不",
    "T44n1851_008:0633b01": "定。若論過未五塵色法。同前五塵。不為大成。",
    "T44n1851_008:0633b02": "過未五根。同前五根。為四大成。餘外假色",
    "T44n1851_008:0633b03": "亦四大成。四大相望。得有相生。無相成理。",
    "T44n1851_008:0633b04": "毘曇法中。眼等五根色聲香味及法塵色。皆",
    "T44n1851_008:0633b05": "四大造。觸界不定。輕等七種。是四大造。堅濕",
    "T44n1851_008:0633b06": "煖動。四大之觸。非四大造。問曰。為當一種四",
    "T44n1851_008:0633b07": "大具造諸色為當別造。論者不同。有人宣",
    "T44n1851_008:0633b08": "說。一種四大具造諸色。有人復言。聚者同造。",
    "T44n1851_008:0633b09": "異者別造。雜心所存。四大別造。都無共理。二",
    "T44n1851_008:0633b10": "就對分別。色有三種。一可見有對。二不可見",
    "T44n1851_008:0633b11": "有對。三不可見無對。色界一種。可見有對。為",
    "T44n1851_008:0633b12": "眼所行名為可見。為其對礙色根所對故名",
    "T44n1851_008:0633b13": "有對。聲香味觸。是不可見有對。非眼所行名",
    "T44n1851_008:0633b14": "不可見。有對同前。眼等五根及無作色。是不",
    "T44n1851_008:0633b15": "可見無對。非眼所行。故不可見。為意所緣。不",
    "T44n1851_008:0633b16": "為對礙色根所對。故名無對。三約受分別。若",
    "T44n1851_008:0633b17": "有色法破壞逼迫能生覺心。名之為受。不生",
    "T44n1851_008:0633b18": "覺心。名為不受。如雜心說。眼等五根。若現在",
    "T44n1851_008:0633b19": "者。能生受心。名之為受。若在過未不生覺心。",
    "T44n1851_008:0633b20": "名為不受。色香味觸。在於現在。不離根者。名",
    "T44n1851_008:0633b21": "之為受。餘者不受。聲塵及與法塵中色。一",
    "T44n1851_008:0633b22": "向不受。不生覺故。色法如是。次辨心法。於中",
    "T44n1851_008:0633b23": "約就覺觀分別。依如毘曇。五識之中。定有",
    "T44n1851_008:0633b24": "覺觀。意根意識及與法界。義別三種。初禪",
    "T44n1851_008:0633b25": "已還。定有覺觀。中間禪地。無覺有觀。二禪已",
    "T44n1851_008:0633b26": "上。定無覺觀。問曰。五識何不如是。釋言。五",
    "T44n1851_008:0633b27": "識唯在欲界初禪中有。上地則無。是故五識",
    "T44n1851_008:0633b28": "唯在覺觀。若依成實。五識之中定無覺觀。以",
    "T44n1851_008:0633b29": "五識中無思惟故。意根意識及心法界麁同",
    "T44n1851_008:0633c01": "毘曇。細則不同。彼宗宣說。覺觀一心。遍通三",
    "T44n1851_008:0633c02": "界。以是心之麁細相故。就三界中。欲界地心。",
    "T44n1851_008:0633c03": "定有覺觀。色無色界。禪方便有。定體則無。以",
    "T44n1851_008:0633c04": "其寂故。心法如是。次辨非色非心之法。於中",
    "T44n1851_008:0633c05": "約就有無分別。若對空理。一切法界斯名為",
    "T44n1851_008:0633c06": "有。故地持云。有為無為。名之為有。無我我",
    "T44n1851_008:0633c07": "所。名無所有。隨相分別。三無為法。是其非",
    "T44n1851_008:0633c08": "色非心無法。有則不定。毘曇法中宣說。十",
    "T44n1851_008:0633c09": "四不相應行。以為非色非心有法。成實宣",
    "T44n1851_008:0633c10": "說。假名眾生善惡無作。以為非色非心有法",
    "T44n1851_008:0633c11": "(此二門竟)。次就內外分別諸界。於中若就三分論",
    "T44n1851_008:0633c12": "之。六根是內。六塵是外。六識為中。兩分論",
    "T44n1851_008:0633c13": "之。根塵如上。六識不定。毘曇法中。攝之為",
    "T44n1851_008:0633c14": "內。故彼論言。內界說十二。成實不爾。彼宗",
    "T44n1851_008:0633c15": "六識。法入所攝。是則六識攝之在外(此三門竟)。",
    "T44n1851_008:0633c16": "次就三性分別諸界。善惡無記。是其三性。",
    "T44n1851_008:0633c17": "依如成實。五根五塵及與五識。一向無記。",
    "T44n1851_008:0633c18": "意根意識及與法界。該通三性。毘曇法中。",
    "T44n1851_008:0633c19": "眼等五根香味觸塵。一向無記。餘通三性。",
    "T44n1851_008:0633c20": "故彼論言。無記謂八種。餘則善不善。意根意",
    "T44n1851_008:0633c21": "識及與法界善惡可知。何者是其色聲五識",
    "T44n1851_008:0633c22": "善惡之義。依如彼宗。善心禮拜讚歎等事。是",
    "T44n1851_008:0633c23": "善色聲。惡心發動身口二業。是惡色聲。五識",
    "T44n1851_008:0633c24": "地中緣善境界而生五識。判之為善。若緣可",
    "T44n1851_008:0633c25": "貪可瞋等境而生五識。判為不善。問曰。何故",
    "T44n1851_008:0633c26": "毘曇法中宣說色聲該通三性。成實法中唯",
    "T44n1851_008:0633c27": "說無記。釋言。毘曇身口二業。是色聲性。故通",
    "T44n1851_008:0633c28": "三性。成實法中一切善惡。皆在假中。實中",
    "T44n1851_008:0633c29": "則無。然彼論中。五塵唯實不通假名。故無",
    "T44n1851_008:0634a01": "善惡。問曰。何故善之與惡唯在假中不通實",
    "T44n1851_008:0634a02": "法。釋言。彼宗相續之中。方有損益。一念無",
    "T44n1851_008:0634a03": "故。又問五識毘曇法中說通三性。何故成實",
    "T44n1851_008:0634a04": "說唯無記。釋言。毘曇不立假義。宣說善惡皆",
    "T44n1851_008:0634a05": "在實中。是故一念五識之中。得有善惡。成實",
    "T44n1851_008:0634a06": "善惡假中方有。五識唯實。故無善惡。又復毘",
    "T44n1851_008:0634a07": "曇。心法同時。五識心邊。有善惡數。以王從",
    "T44n1851_008:0634a08": "數。故說善惡。成實法中。心獨不並。五識心",
    "T44n1851_008:0634a09": "起直了五塵。更無餘義。故無善惡。問曰。若",
    "T44n1851_008:0634a10": "使成實法中五識無記無善惡者。五識之心",
    "T44n1851_008:0634a11": "應非妙行。釋言。彼宗五識心體。實非妙行。五",
    "T44n1851_008:0634a12": "識心後行中無過。方名妙行。大乘所說。凡",
    "T44n1851_008:0634a13": "夫二乘與毘曇同。諸佛菩薩實報境界。根識",
    "T44n1851_008:0634a14": "唯善。塵通三性(此四門竟)。次就自地他地分別。言",
    "T44n1851_008:0634a15": "自地者。身在欲界。於自地中。根塵及識。一切",
    "T44n1851_008:0634a16": "具足。身在初禪。於自地中。六根具足。塵但有",
    "T44n1851_008:0634a17": "四。色聲觸法。彼無段食。故無香味。識亦有",
    "T44n1851_008:0634a18": "四。除鼻舌識。無香味故。身在二禪乃至四禪。",
    "T44n1851_008:0634a19": "於自地中。六根四塵與初禪同。識則不定。毘",
    "T44n1851_008:0634a20": "曇法中。但有意識。餘識皆無。若無餘識。云何",
    "T44n1851_008:0634a21": "而得見色聞聲覺觸等事。彼論宣說。二禪已",
    "T44n1851_008:0634a22": "上借初禪識。故得見色聞聲覺觸。成實說彼",
    "T44n1851_008:0634a23": "與初禪同。當地具有眼耳身意四種識。故身",
    "T44n1851_008:0634a24": "在四空。義則不定。小乘法中。但有意根意識",
    "T44n1851_008:0634a25": "法界。大乘說彼根塵及識與四禪同。大乘說",
    "T44n1851_008:0634a26": "彼猶有色。故自地如是。言他地者。鼻舌身",
    "T44n1851_008:0634a27": "根及彼根識。唯當地起不通他地。眼耳意根",
    "T44n1851_008:0634a28": "及此根識。身在下地。於上地中。隨所有處。皆",
    "T44n1851_008:0634a29": "悉得起。六塵之中香味及觸。唯為自地根識",
    "T44n1851_008:0634b01": "所了。不通他地。無玄知故。色界聲界。小乘法",
    "T44n1851_008:0634b02": "中。四禪已還。隨身何處。於他地中。皆得見",
    "T44n1851_008:0634b03": "聞。不通無色。大乘所說。色界已還。與小乘",
    "T44n1851_008:0634b04": "同。無色界中。有同有異。說彼凡夫二乘之",
    "T44n1851_008:0634b05": "人。在無色界。於他地中所有色聲。皆不見聞。",
    "T44n1851_008:0634b06": "心微劣故。此同小乘。菩薩在彼。於他地中。一",
    "T44n1851_008:0634b07": "切色聲。皆得見聞。心自在故。根明利故。此異",
    "T44n1851_008:0634b08": "小乘。法界不定。依如毘曇。有漏法界。四禪已",
    "T44n1851_008:0634b09": "還。隨身何處。於他地中。皆得緣知。生住無",
    "T44n1851_008:0634b10": "色。則不如是。唯緣自地及上地法。不緣下地。",
    "T44n1851_008:0634b11": "故彼論言。無色不緣下地有漏。無漏法界。則",
    "T44n1851_008:0634b12": "不如是。於他地中。隨身何處。皆得緣知。不簡",
    "T44n1851_008:0634b13": "上下。若依成實。一切他地有漏無漏。於三界",
    "T44n1851_008:0634b14": "中。隨身何處。皆得緣知。然彼論中。說無",
    "T44n1851_008:0634b15": "色界。雖緣下地有漏之法。心不通暢。如燒筋",
    "T44n1851_008:0634b16": "羽。非是不緣。大乘法中。與成實同。問曰。有",
    "T44n1851_008:0634b17": "人身在欲界用初禪眼。見自地色及他地色。",
    "T44n1851_008:0634b18": "所生眼識何地所攝。釋言。所生初禪地攝。",
    "T44n1851_008:0634b19": "依眼生故。又問。有人身在欲界及初禪地用",
    "T44n1851_008:0634b20": "二禪眼。乃至用彼四禪地眼。見自地色及他",
    "T44n1851_008:0634b21": "地色。所生眼識何地所攝。依如毘曇。皆初禪",
    "T44n1851_008:0634b22": "攝。彼宗之中二禪已上。皆無眼識。借初禪識。",
    "T44n1851_008:0634b23": "了諸色故所言借者。二禪已上所有眼識與",
    "T44n1851_008:0634b24": "初禪識。麁細相似。是故言借。不從彼來說為",
    "T44n1851_008:0634b25": "借矣。有人身生二禪已上。用自地眼及他地",
    "T44n1851_008:0634b26": "眼。見自地色及他地色。所生眼識當知。亦是",
    "T44n1851_008:0634b27": "初禪所攝。類上可知。若依成實。一切眼識。",
    "T44n1851_008:0634b28": "隨眼處說。不借下識。大乘法中。文無定判。多",
    "T44n1851_008:0634b29": "同成實。無借識故。眼識既然。耳識同爾。若論",
    "T44n1851_008:0634c01": "身識。初禪已還。即當地說。二禪已上。所覺之",
    "T44n1851_008:0634c02": "觸。必在當地。所生之識。亦初禪攝(此五門竟)。次",
    "T44n1851_008:0634c03": "就有為無為分別。小乘法中前之十七。一向",
    "T44n1851_008:0634c04": "有為。法界該通有為無為。色法心法非色心",
    "T44n1851_008:0634c05": "法。是其有為。虛空數滅及非數滅。是其無",
    "T44n1851_008:0634c06": "為。大乘法中。諸佛菩薩真實根識體則無為。",
    "T44n1851_008:0634c07": "用現有為。六塵之中。三無為法。一向無為。自",
    "T44n1851_008:0634c08": "餘一切。就佛菩薩實報說者。是其無為。餘",
    "T44n1851_008:0634c09": "者有為(此六門竟)。次就有漏無漏分別。毘曇法中",
    "T44n1851_008:0634c10": "五根五塵及與五識。一向有漏。從漏生故。",
    "T44n1851_008:0634c11": "漏依住故。意根意識及與法界。通漏無漏。",
    "T44n1851_008:0634c12": "成實法中。若斷漏故。名為無漏。與毘曇同。若",
    "T44n1851_008:0634c13": "不生漏名無漏者。凡夫諸界。一向有漏無學",
    "T44n1851_008:0634c14": "諸界。一向無漏。學人不定。已斷結處。一切無",
    "T44n1851_008:0634c15": "漏。未斷結處。一切有漏。大乘法中。諸佛菩薩",
    "T44n1851_008:0634c16": "實報根識。體則無漏。明現有漏。六塵之中。通",
    "T44n1851_008:0634c17": "漏無漏。色等五塵。就佛菩薩實報說者。是其",
    "T44n1851_008:0634c18": "無漏。餘是有漏。法塵之中。數滅無為。一向無",
    "T44n1851_008:0634c19": "漏。餘如五塵(此七門竟)。次就學等分別諸界。法有",
    "T44n1851_008:0634c20": "三種。一是學法。謂三乘人無漏之因。二無學",
    "T44n1851_008:0634c21": "法。謂三乘人無漏之果。三者非學及非無學。",
    "T44n1851_008:0634c22": "謂餘一切有漏諸法及三無為。學等如是。小",
    "T44n1851_008:0634c23": "乘法中。意根意識及與法界。義通三種。無",
    "T44n1851_008:0634c24": "漏之因。及學等見。說之為學。學人汎爾遊觀",
    "T44n1851_008:0634c25": "無漏不斷結者。名學等見。無漏極果及彼無",
    "T44n1851_008:0634c26": "學等見智者。說為無學。何者是其無漏極果。",
    "T44n1851_008:0634c27": "所謂盡智及無生智。何者是其無學等見。謂",
    "T44n1851_008:0634c28": "無學人遊觀無漏。自餘意根意識法界。說為",
    "T44n1851_008:0634c29": "非學及非無學。餘十五界。一向非學及非無",
    "T44n1851_008:0635a01": "學。大乘所辨。凡夫二乘十八界法與小乘同。",
    "T44n1851_008:0635a02": "諸佛菩薩十八界法。皆通三種。一切菩薩實",
    "T44n1851_008:0635a03": "報境界根塵及識。悉名為學。如地持說。種性",
    "T44n1851_008:0635a04": "菩薩六入殊勝。無始法爾。及從先來修善。所",
    "T44n1851_008:0635a05": "得如是。一切是學六根。依此生心。是學六識。",
    "T44n1851_008:0635a06": "實報所得淨土境界。及依三昧所現境界。是",
    "T44n1851_008:0635a07": "學六塵。一切如來實報境界根塵及識。是",
    "T44n1851_008:0635a08": "其無學。餘者非學及非無學(此八門竟)。次就三斷",
    "T44n1851_008:0635a09": "分別諸界。言三斷者。一是見斷。二是修斷。三",
    "T44n1851_008:0635a10": "是無斷。見諦斷法名為見斷。修道斷法名為",
    "T44n1851_008:0635a11": "修斷。自餘無漏無為法等名為無斷。依如",
    "T44n1851_008:0635a12": "毘曇。五根五塵及與五識。此十五界唯修道",
    "T44n1851_008:0635a13": "斷。自餘三界。亦見諦斷。亦修道斷。亦是無",
    "T44n1851_008:0635a14": "斷。見惑俱者。說為見斷。修惑俱者。說為修",
    "T44n1851_008:0635a15": "斷。餘名無斷。若依成實。五根五塵及與五",
    "T44n1851_008:0635a16": "識。通見諦斷及修道斷。不通無斷。斷見惑故。",
    "T44n1851_008:0635a17": "令彼三塗五根五塵五識不生。判為見斷。斷",
    "T44n1851_008:0635a18": "修惑故。令彼人天五根五塵五識不起。判為",
    "T44n1851_008:0635a19": "修斷。故彼論言。見斷法者。謂示相我慢及",
    "T44n1851_008:0635a20": "彼所起諸餘法也。修斷法者。不示相慢及彼",
    "T44n1851_008:0635a21": "所起諸餘法也。見諦惑體。是示相慢。所起業",
    "T44n1851_008:0635a22": "報。是其餘法。修道惑體。不示相慢所起業",
    "T44n1851_008:0635a23": "果。是其餘法。彼成實中。斷因果喪。斯名數",
    "T44n1851_008:0635a24": "滅。是故見修二種惑果。從其根本說為見斷。",
    "T44n1851_008:0635a25": "及修道斷。意根意識及與法界。與毘曇同。",
    "T44n1851_008:0635a26": "大乘法中十八界法。皆通三種。初地所除一",
    "T44n1851_008:0635a27": "切生死十八界法。斯名見斷。二地已上一切",
    "T44n1851_008:0635a28": "所除十八界法。是其修斷。諸佛菩薩實報所",
    "T44n1851_008:0635a29": "成根識無斷。塵通三種(此九門竟)。次就三對分",
    "T44n1851_008:0635b01": "別諸界。言三對者。如雜心說。一境界有對。二",
    "T44n1851_008:0635b02": "障礙有對。三緣有對。境界有對者。一切色根",
    "T44n1851_008:0635b03": "及心心法。能於外境囑對分了名境有對。於",
    "T44n1851_008:0635b04": "此門中。六根六識及心法界。是其有對。色等",
    "T44n1851_008:0635b05": "五塵及法界中非心之法。是其無對。以非情",
    "T44n1851_008:0635b06": "故。障有對者。色根色塵共相礙對。障隔不通",
    "T44n1851_008:0635b07": "名障有對。於此門中十界有對。所謂眼耳鼻",
    "T44n1851_008:0635b08": "舌身根色等五塵。餘七心界及心法界。一向",
    "T44n1851_008:0635b09": "無對。非是色色相對礙故。問曰。若使五根五",
    "T44n1851_008:0635b10": "塵是障礙者。眼等根處不應得有色香味等。",
    "T44n1851_008:0635b11": "若得有者便非障礙。論言。各住極微聚故猶",
    "T44n1851_008:0635b12": "名障礙。緣有對者。心心法等。對境能緣名緣",
    "T44n1851_008:0635b13": "有對。於此門中。七界少分。是其有對。謂七心",
    "T44n1851_008:0635b14": "界法界少分。餘者無對。以無緣故(此十門竟)。次約",
    "T44n1851_008:0635b15": "諸識明緣不同。如雜心說。色界二識識。乃",
    "T44n1851_008:0635b16": "至觸亦然。諸餘十三界。一向意識緣。此乃",
    "T44n1851_008:0635b17": "宣說。色等五塵。當分為彼五識所緣。意識通",
    "T44n1851_008:0635b18": "緣一切法故。亦得緣之。自餘六根六識法塵。",
    "T44n1851_008:0635b19": "五識不了。唯意識緣。成實法中文無定判。人",
    "T44n1851_008:0635b20": "釋不同。有人釋言。與毘曇同。有人復言。六根",
    "T44n1851_008:0635b21": "六識及與法塵與毘曇同。唯意識緣。色等五",
    "T44n1851_008:0635b22": "塵。唯五識緣。意識不緣。若意識緣。盲應見",
    "T44n1851_008:0635b23": "色。聾應聞聲。不觸之物。應知堅軟。如是一",
    "T44n1851_008:0635b24": "切。以盲聾等不見聞故。明意不緣。大智論中。",
    "T44n1851_008:0635b25": "同此後釋。據實論之。意識通緣一切五塵。",
    "T44n1851_008:0635b26": "但不分了。何故得知。如人現在緣於十方一",
    "T44n1851_008:0635b27": "切色聲香味觸等。明知通緣。所以不了色香",
    "T44n1851_008:0635b28": "味等。非意正境。是故不了。若得通緣。龍樹何",
    "T44n1851_008:0635b29": "故宣說意識不知五塵。釋言。龍樹云不知者。",
    "T44n1851_008:0635c01": "不如五識知之顯了。故言不知。非全不緣。十",
    "T44n1851_008:0635c02": "八界義。略之云爾。",
    "T44n1851_008:0635c03": "二十五有義",
    "T44n1851_008:0635c04": "二十五有。出涅槃經。從因有果故名為有。有",
    "T44n1851_008:0635c05": "別不同。為二十五。何者是乎。如經中說。欲界",
    "T44n1851_008:0635c06": "十四。所謂地獄畜生餓鬼及與修羅。即以為",
    "T44n1851_008:0635c07": "四。四天下人。復以為四。通前為八。欲界六天",
    "T44n1851_008:0635c08": "復以為六。通前十四。色界有七。通前合為二",
    "T44n1851_008:0635c09": "十一有。彼四禪地即以為四。中間梵王以為",
    "T44n1851_008:0635c10": "第五。無想天處以為第六。一切淨居合為第",
    "T44n1851_008:0635c11": "七。無色有四。謂四空處通前合為二十五也。",
    "T44n1851_008:0635c12": "問曰。何故四天下人分為四種。五淨居等合",
    "T44n1851_008:0635c13": "之為一。釋言。離合各隨所宜。今據一門且分",
    "T44n1851_008:0635c14": "如是。二十五有。辨之麁爾。",
    "T44n1851_008:0635c15": "四十居止義",
    "T44n1851_008:0635c16": "言居止者。三界眾生所居住處名為居止。止",
    "T44n1851_008:0635c17": "處不同。分為四十。於中欲界有二十處。八大",
    "T44n1851_008:0635c18": "地獄。即以為八。畜生餓鬼。復以為二。通前為",
    "T44n1851_008:0635c19": "十。四天下人并六欲天。復以為十。通前二十。",
    "T44n1851_008:0635c20": "色界地中有其十六。初禪有二。謂梵身天及",
    "T44n1851_008:0635c21": "梵輔天。初禪地中有大梵王。何故不說。與梵",
    "T44n1851_008:0635c22": "輔天同在一處。故不別論。二禪有三。謂少光",
    "T44n1851_008:0635c23": "天無量光天及光音天。通前為五。三禪有三。",
    "T44n1851_008:0635c24": "謂少淨天無量淨天及遍淨天。通前為八。四",
    "T44n1851_008:0635c25": "禪地中當分為三。所謂福愛福生廣果。通前",
    "T44n1851_008:0635c26": "十一。及五那含通前十六。無想與彼廣果一",
    "T44n1851_008:0635c27": "處。故不別說。以此十六。通前合為三十六",
    "T44n1851_008:0635c28": "處。無色四天。通前四十。若就色界。別分大",
    "T44n1851_008:0635c29": "梵及無想天。是則居止。有四十二。居止如",
    "T44n1851_008:0636a01": "是。",
    "T44n1851_008:0636a02": "大乘義章卷第八(末終)"
}