{
    "T17n0781_001:0718c07": "No. 781 [No. 780]",
    "T17n0781_001:0718c08": "佛說佛十力經",
    "T17n0781_001:0718c10": "西天譯經三藏朝奉大夫",
    "T17n0781_001:0718c11": "試光祿卿傳法大師賜紫",
    "T17n0781_001:0718c12": "沙門臣施護等奉　詔譯",
    "T17n0781_001:0718c13": "如是我聞：一時佛在舍衛國祇樹給孤獨園，",
    "T17n0781_001:0718c14": "與苾芻眾俱。",
    "T17n0781_001:0718c15": "是時佛告諸苾芻言：「汝等當知，如來、應供、正",
    "T17n0781_001:0718c16": "等正覺有十種力，具是力者，即能了知廣大",
    "T17n0781_001:0718c17": "勝處，於大眾中作師子吼，轉妙梵輪。何等為",
    "T17n0781_001:0718c18": "十？所謂如來於一切處如實了知，一切非處",
    "T17n0781_001:0718c19": "亦如實知。由實知故，是為如來第一處非處",
    "T17n0781_001:0718c20": "智力。如來、應供、正等正覺具是力者，即能",
    "T17n0781_001:0718c21": "了知廣大勝處，於大眾中作師子吼，轉妙梵",
    "T17n0781_001:0718c22": "輪。",
    "T17n0781_001:0718c23": "「復次，如來於過去、未來、現在一切有情諸所",
    "T17n0781_001:0718c24": "作業，若事若處、若因若報，皆如實知。由實知",
    "T17n0781_001:0718c25": "故，是為如來第二業智力。如來、應供、正等正",
    "T17n0781_001:0718c26": "覺具是力者，即能了知廣大勝處，於大眾中",
    "T17n0781_001:0718c27": "作師子吼，轉妙梵輪。",
    "T17n0781_001:0718c28": "「復次，如來於諸禪定解脫三摩地、三摩鉢底，",
    "T17n0781_001:0718c29": "若染若淨、諸定分位，皆如實知。由實知故，",
    "T17n0781_001:0719a01": "是為如來第三定智力。如來、應供、正等正覺",
    "T17n0781_001:0719a02": "具是力者，即能了知廣大勝處，於大眾中作",
    "T17n0781_001:0719a03": "師子吼，轉妙梵輪。",
    "T17n0781_001:0719a04": "「復次，如來於諸有情，若自若他種種根性皆",
    "T17n0781_001:0719a05": "如實知。由實知故，是為如來第四根智力。如",
    "T17n0781_001:0719a06": "來、應供、正等正覺具是力者，即能了知廣大",
    "T17n0781_001:0719a07": "勝處，於大眾中作師子吼，轉妙梵輪。",
    "T17n0781_001:0719a08": "「復次，如來於諸有情種種信解，皆如實知。由",
    "T17n0781_001:0719a09": "實知故，是為如來第五信解智力。如來、應供、",
    "T17n0781_001:0719a10": "正等正覺具是力者，即能了知廣大勝處，於",
    "T17n0781_001:0719a11": "大眾中作師子吼，轉妙梵輪。",
    "T17n0781_001:0719a12": "「復次，如來於種種界無數界性，皆如實知。由",
    "T17n0781_001:0719a13": "實知故，是為如來第六界性智力。如來、應供、",
    "T17n0781_001:0719a14": "正等正覺具是力者，即能了知廣大勝處，於",
    "T17n0781_001:0719a15": "大眾中作師子吼，轉妙梵輪。",
    "T17n0781_001:0719a16": "「復次，如來於一切至處道，皆如實知。由實知",
    "T17n0781_001:0719a17": "故，是為如來第七至處道智力。如來、應供、正等",
    "T17n0781_001:0719a18": "正覺具是力者，即能了知廣大勝處，於大眾",
    "T17n0781_001:0719a19": "中作師子吼，轉妙梵輪。",
    "T17n0781_001:0719a20": "「復次，如來於無數種宿住隨念，所謂一生二",
    "T17n0781_001:0719a21": "生，三四五生，或十二十，乃至百生千生，無數",
    "T17n0781_001:0719a22": "百千生中，百千成劫壞劫，成壞等事，我在",
    "T17n0781_001:0719a23": "彼有情中隨所生處，如是名字、如是種姓、如",
    "T17n0781_001:0719a24": "是族氏、如是飲食苦樂、如是壽量長短分限，",
    "T17n0781_001:0719a25": "壽命盡已於某處生，此滅彼生、彼滅此生，",
    "T17n0781_001:0719a26": "此等事相緣法方處，無數種類，宿住隨念",
    "T17n0781_001:0719a27": "皆如實知。由實知故，是為如來第八宿住隨",
    "T17n0781_001:0719a28": "念智力。如來、應供、正等正覺具是力者，即",
    "T17n0781_001:0719a29": "能了知廣大勝處，於大眾中作師子吼，轉妙",
    "T17n0781_001:0719b01": "梵輪。",
    "T17n0781_001:0719b02": "「復次，如來清淨天眼，過於人眼，觀見世間一",
    "T17n0781_001:0719b03": "切有情生時滅時，若好若醜、若貴若賤，若生",
    "T17n0781_001:0719b04": "善趣、若生惡趣，隨所作業如實知見。若諸",
    "T17n0781_001:0719b05": "有情身語意業作不善行，毀謗賢聖、起諸",
    "T17n0781_001:0719b06": "邪見，邪見業法合集為因，以彼因緣身壞命",
    "T17n0781_001:0719b07": "終，墮在惡趣地獄中生。若諸有情身語意",
    "T17n0781_001:0719b08": "業作諸善行，不謗賢聖、起於正見，正見業",
    "T17n0781_001:0719b09": "法合集為因，以彼因緣身壞命終，在於善趣",
    "T17n0781_001:0719b10": "天界中生。如是等事，皆如實知。由實知故，是",
    "T17n0781_001:0719b11": "為如來第九天眼智力。如來、應供、正等正覺",
    "T17n0781_001:0719b12": "具是力者，即能了知廣大勝處，於大眾中作",
    "T17n0781_001:0719b13": "師子吼，轉妙梵輪。",
    "T17n0781_001:0719b14": "「復次，如來所有諸漏已盡，非漏隨增，心善解",
    "T17n0781_001:0719b15": "脫、慧善解脫，見如是法智證自果，我生已",
    "T17n0781_001:0719b16": "盡，梵行已立，所作已辦，不受後有，皆如實知。",
    "T17n0781_001:0719b17": "由實知故，是為如來第十漏盡智力。如來、應",
    "T17n0781_001:0719b18": "供、正等正覺具是力者，即能了知廣大勝處，",
    "T17n0781_001:0719b19": "於大眾中作師子吼，轉妙梵輪。」",
    "T17n0781_001:0719b20": "佛說此經已，諸苾芻眾聞佛所說，皆大歡喜，",
    "T17n0781_001:0719b21": "信受奉行。",
    "T17n0781_001:0719b22": "佛說佛十力經"
}