{
    "T47n1998A_021:0898b14": "大慧普覺禪師法說卷第二十一",
    "T47n1998A_021:0898b16": "宋徑山能仁禪院住持嗣法",
    "T47n1998A_021:0898b17": "慧日禪師臣蘊聞　上進",
    "T47n1998A_021:0898b18": "示鄂守熊祠部示鄂守熊祠部叔雅",
    "T47n1998A_021:0898b19": "近世士大夫多欲學此道。而心不純一者。病",
    "T47n1998A_021:0898b20": "在雜毒入心。雜毒既入其心。則觸途成滯。",
    "T47n1998A_021:0898b21": "觸途成滯。則我見增長。我見增長。則滿眼滿",
    "T47n1998A_021:0898b22": "耳只見他人過失。殊不能退步略自檢察看",
    "T47n1998A_021:0898b23": "逐日下得床來。有甚利他利己之事。能如是",
    "T47n1998A_021:0898b24": "檢察者。謂之有智慧人。趙州云。老僧逐日除",
    "T47n1998A_021:0898b25": "二時粥飯是雜用心。餘外更無雜用心處。且",
    "T47n1998A_021:0898b26": "道。這老漢在甚處著到。若於這裏識得他",
    "T47n1998A_021:0898b27": "面目。始可說行亦禪坐亦禪語默動靜體安",
    "T47n1998A_021:0898b28": "然。未能如是。當時時退步向自己脚跟下子",
    "T47n1998A_021:0898b29": "細推窮。我能知他人好惡長短底。是凡是聖。",
    "T47n1998A_021:0898c01": "是有是無。推窮來推窮去。到無可推窮處。如",
    "T47n1998A_021:0898c02": "老鼠入牛角。驀地偷心絕。則便是當人四楞",
    "T47n1998A_021:0898c03": "塌地。歸家穩坐處。妙喜不得已說這惡口。",
    "T47n1998A_021:0898c04": "於了事漢分上看來。正是不識好惡。撒屎撒",
    "T47n1998A_021:0898c05": "尿。忽然撞著箇皮下有血底。爛椎一頓也怪",
    "T47n1998A_021:0898c06": "他不得。今既無其人。不妨教這漢恣意亂",
    "T47n1998A_021:0898c07": "說。已是不識好惡。不免向泥裏洗土說些沒",
    "T47n1998A_021:0898c08": "滋味話。然第一不得向我說處會。此是士大",
    "T47n1998A_021:0898c09": "夫作聰明底第一義也。世間出世間法。不得",
    "T47n1998A_021:0898c10": "言一。不得言二。不得言有。不得言無。一二",
    "T47n1998A_021:0898c11": "有無。於光明藏中亦謂之毒藥。亦謂之醍醐。",
    "T47n1998A_021:0898c12": "醍醐毒藥本無自性。作一二有無之見者。對",
    "T47n1998A_021:0898c13": "病醫方耳。光明藏喻太虛空。一二有無喻日",
    "T47n1998A_021:0898c14": "月晝夜。夜暗時太虛空未嘗暗。晝明時太虛",
    "T47n1998A_021:0898c15": "空未嘗明。日月晝夜自相傾奪。如一二有無",
    "T47n1998A_021:0898c16": "之見相傾相奪。於光明藏無異。可中有箇英",
    "T47n1998A_021:0898c17": "靈漢。不受這般惡水潑。一念緣起無生。只",
    "T47n1998A_021:0898c18": "這相傾相奪底。皆是當人逐日受用底家事。",
    "T47n1998A_021:0898c19": "前所云醍醐毒藥是也。士大夫學此道。多求",
    "T47n1998A_021:0898c20": "速效。宗師未開口時。早將心意識領解了也。",
    "T47n1998A_021:0898c21": "及乎緩緩地根著一似落湯螃蟹手忙脚亂無",
    "T47n1998A_021:0898c22": "討頭處。殊不知閻家老子面前受鐵棒吞熱",
    "T47n1998A_021:0898c23": "鐵。圓者便是這領解。求速效者更不是別人。",
    "T47n1998A_021:0898c24": "所謂希得返失。務精益麁。如來說為可憐愍",
    "T47n1998A_021:0898c25": "者。近世士大夫。千萬人中覓一箇半箇無此",
    "T47n1998A_021:0898c26": "病者。了不可得。紹興丙子秋。經由鄂渚邂逅",
    "T47n1998A_021:0898c27": "熊使君叔雅一見傾倒。便以此道相契却。能",
    "T47n1998A_021:0898c28": "退步向實頭處著到。如說而行。不似泛泛者。",
    "T47n1998A_021:0898c29": "彊知彊會彊領略。直要到古人脚蹋實地處。",
    "T47n1998A_021:0899a01": "不疑佛。不疑孔子。不疑老君。然後借老君孔",
    "T47n1998A_021:0899a02": "子佛鼻孔。要自出氣。真勇猛精進勝丈夫所",
    "T47n1998A_021:0899a03": "為。願猛著精彩。努力向前。說處行處已不錯。",
    "T47n1998A_021:0899a04": "但少噴地一下而已。若有進無退。日用二六",
    "T47n1998A_021:0899a05": "時中應緣處不間斷。則噴地一下亦不難。然",
    "T47n1998A_021:0899a06": "第一不得存心在噴地一下處。若有此心。則",
    "T47n1998A_021:0899a07": "被此心障却路頭矣。但於日用應緣處不昧。",
    "T47n1998A_021:0899a08": "則日月浸久。自然打成一片。何者為應緣處。",
    "T47n1998A_021:0899a09": "喜時怒時。判斷公事時。與賓客相酬酢時。與",
    "T47n1998A_021:0899a10": "妻子聚會時。心思善惡時。觸境遇緣時。皆",
    "T47n1998A_021:0899a11": "是噴地一發時節。千萬記取。千萬記取。世",
    "T47n1998A_021:0899a12": "間情念起時。不必用力排遣。前日已曾上聞。",
    "T47n1998A_021:0899a13": "但只舉僧問趙州狗子還有佛性也無。州云",
    "T47n1998A_021:0899a14": "無。纔舉起這一字。世間情念自怗怗地矣。",
    "T47n1998A_021:0899a15": "多言復多語。由來返相誤。千說萬說。只是",
    "T47n1998A_021:0899a16": "這些子道理。驀然於無字上絕却性命。這",
    "T47n1998A_021:0899a17": "些道理亦是眼中花。",
    "T47n1998A_021:0899a18": "示徐提刑示徐提刑敦濟",
    "T47n1998A_021:0899a19": "此事如青天白日。皎然清淨。不變不動。無",
    "T47n1998A_021:0899a20": "減無增。各各當人日用應緣處。頭頭上明。",
    "T47n1998A_021:0899a21": "物物上顯。取之不得。捨之常存。蕩蕩無礙。",
    "T47n1998A_021:0899a22": "了了空虛。如水上放葫蘆。拘牽他不得。惹絆",
    "T47n1998A_021:0899a23": "他不得。古來有道之士。得之向生死海內。頭",
    "T47n1998A_021:0899a24": "出頭沒。全體受用。無欠無餘。不見有生死塵",
    "T47n1998A_021:0899a25": "勞之狀。如析栴檀片片皆是。將甚麼作生死",
    "T47n1998A_021:0899a26": "塵勞。生死塵勞從甚麼處起。收因結果時却",
    "T47n1998A_021:0899a27": "向甚麼處著。既無著處。則佛是幻法是幻。",
    "T47n1998A_021:0899a28": "三界二十五有十二處十八界空蕩蕩地。到",
    "T47n1998A_021:0899a29": "得這箇田地。佛之一字亦無著處。佛之一",
    "T47n1998A_021:0899b01": "字尚無著處。真如佛性菩提涅槃何處有也。",
    "T47n1998A_021:0899b02": "故傅大士有言。恐人生斷見。權且立虛名。學",
    "T47n1998A_021:0899b03": "道人理會。不得一向去。古人入道因緣。上求",
    "T47n1998A_021:0899b04": "玄求妙求奇特覓解會。不能見月亡指。直下",
    "T47n1998A_021:0899b05": "一刀兩段。永嘉所謂空拳指上生實解。根境",
    "T47n1998A_021:0899b06": "法中虛揑怪。於五蘊十二處十八界二十五",
    "T47n1998A_021:0899b07": "有塵勞中。妄自囚執。如來說為可憐愍者。不",
    "T47n1998A_021:0899b08": "見巖頭和尚有言。汝但無欲無依。便是能仁。",
    "T47n1998A_021:0899b09": "都來只有一箇父母所生底肉塊子。一點氣",
    "T47n1998A_021:0899b10": "不來。便屬他人所管。肉塊子外更有甚麼。把",
    "T47n1998A_021:0899b11": "甚麼作奇特玄妙。把甚麼作菩提涅槃。把甚",
    "T47n1998A_021:0899b12": "麼作真如佛性。士大夫要究竟此事。初不本",
    "T47n1998A_021:0899b13": "其實。只管要於古人公案上。求知求解。直饒",
    "T47n1998A_021:0899b14": "爾知盡解盡一大藏教。臘月三十日生死到",
    "T47n1998A_021:0899b15": "來時。一點也使不著。又有一種。纔聞知識說",
    "T47n1998A_021:0899b16": "如是事。又將心意識。摶量卜度云。若如此則",
    "T47n1998A_021:0899b17": "莫落空否。士大夫十箇有五雙。作這般見",
    "T47n1998A_021:0899b18": "解。妙喜不得已向他道。爾未曾得空。何怕之",
    "T47n1998A_021:0899b19": "有。如船未翻。先要跳入水去。見伊不領略。不",
    "T47n1998A_021:0899b20": "惜口業。又為打葛藤一上云。只這怕落空",
    "T47n1998A_021:0899b21": "底。還空得也無。爾眼若不空。將甚麼觀色。",
    "T47n1998A_021:0899b22": "耳若不空。將甚麼聽聲。鼻若不空。將甚麼知",
    "T47n1998A_021:0899b23": "香臭。舌若不空。將甚麼嘗味。身若不空。將",
    "T47n1998A_021:0899b24": "甚麼覺觸。意若不空。將甚麼分別萬法。佛不",
    "T47n1998A_021:0899b25": "云乎。無眼耳鼻舌身意。無色聲香味觸法。乃",
    "T47n1998A_021:0899b26": "至十二處十八界二十五有。乃至聲聞緣覺",
    "T47n1998A_021:0899b27": "菩薩佛。及佛所說之法。菩提涅槃真如佛性。",
    "T47n1998A_021:0899b28": "及說此法者聽此法者。作如是說者。受如是",
    "T47n1998A_021:0899b29": "說者。皆悉無有。得如是了。喚作空耶。喚作不",
    "T47n1998A_021:0899c01": "空耶。喚作佛耶。喚作菩薩耶。喚作聲聞耶。喚",
    "T47n1998A_021:0899c02": "作緣覺耶。喚作菩提涅槃耶。喚作真如佛性",
    "T47n1998A_021:0899c03": "耶。道我聰明靈利不受人謾。試向這裏定",
    "T47n1998A_021:0899c04": "當看。若定當得出。止宿草菴且在門外。若",
    "T47n1998A_021:0899c05": "定當不出。切忌開大口說過頭話。大丈夫漢。",
    "T47n1998A_021:0899c06": "決欲究竟此一段大事因緣。一等打破。面皮",
    "T47n1998A_021:0899c07": "性燥。堅起脊梁骨。莫順人情。把自家平昔",
    "T47n1998A_021:0899c08": "所疑處。貼在額頭上。常時一似欠了人萬百",
    "T47n1998A_021:0899c09": "貫錢。被人追索。無物可償。生怕被人恥辱。無",
    "T47n1998A_021:0899c10": "急得急。無忙得忙。無大得大底。一件事方有",
    "T47n1998A_021:0899c11": "趣向分。若道。我世間文字至於九經十七史",
    "T47n1998A_021:0899c12": "諸子百家。古今興亡治亂。無有不知。無有不",
    "T47n1998A_021:0899c13": "會。只有禪一般。我也要知。我也要會。自無辨",
    "T47n1998A_021:0899c14": "邪正底眼。驀地撞著一枚。杜撰禪和。被他",
    "T47n1998A_021:0899c15": "狐媚。如三家村裏傳口令口耳傳授。謂之過",
    "T47n1998A_021:0899c16": "頭禪。亦謂之口鼓子禪。把他古人糟粕。遞相",
    "T47n1998A_021:0899c17": "印證。一句來一句去。末後我多得一句時。便",
    "T47n1998A_021:0899c18": "喚作贏得禪了也。殊不肯退步。以生死事在",
    "T47n1998A_021:0899c19": "念。不肯自疑。愛疑他人。纔聞有箇士大夫",
    "T47n1998A_021:0899c20": "要理會這事。先起無限疑了也。謂渠要做美",
    "T47n1998A_021:0899c21": "官。又有聲色之好。如何辦得這般事。似這般",
    "T47n1998A_021:0899c22": "底。比比皆是。無一人真實把做一件未了底",
    "T47n1998A_021:0899c23": "事。晝三夜三孜孜矻矻。茶裏飯裏喜時怒時。",
    "T47n1998A_021:0899c24": "淨處穢處。妻兒聚頭處。與賓客相酬酢處。辦",
    "T47n1998A_021:0899c25": "公家職事處。了私門婚嫁處。都是第一等做",
    "T47n1998A_021:0899c26": "工夫提撕舉覺底時節。昔李文和都尉。在富",
    "T47n1998A_021:0899c27": "貴叢中。參得禪大徹大悟。楊文公參得禪時。",
    "T47n1998A_021:0899c28": "身居翰苑。張無盡參得禪時。作江西轉運使。",
    "T47n1998A_021:0899c29": "只這三大老。便是箇不壞世間相。而談實相",
    "T47n1998A_021:0900a01": "底樣子也。又何曾須要去妻孥休官罷職咬",
    "T47n1998A_021:0900a02": "菜根。苦形劣志避喧求靜。然後入枯禪鬼窟",
    "T47n1998A_021:0900a03": "裏作妄想方得悟道來。不見龐居士有言。但",
    "T47n1998A_021:0900a04": "自無心於萬物。何妨萬物常圍遶。鐵牛不怕",
    "T47n1998A_021:0900a05": "師子吼。恰似木人見花鳥。木人本禮自無情。",
    "T47n1998A_021:0900a06": "花鳥逢人亦不驚。心境如如只這是。何慮菩",
    "T47n1998A_021:0900a07": "提道不成。在世俗塵勞中。能不忘生死事。",
    "T47n1998A_021:0900a08": "雖未即打破漆桶。然亦種得般若種智之深。",
    "T47n1998A_021:0900a09": "異世出頭來。亦省心力。亦不至流落惡趣中。",
    "T47n1998A_021:0900a10": "大勝耽染塵勞不求脫離。謂此事不可容易。",
    "T47n1998A_021:0900a11": "且作歸向信敬處。似此見解者。不可勝數。士",
    "T47n1998A_021:0900a12": "大夫學道。與我出家兒大不同。出家兒父母",
    "T47n1998A_021:0900a13": "不供甘旨六親固以棄離。一瓶一鉢日用應",
    "T47n1998A_021:0900a14": "緣處。無許多障道底冤家。一心一意體究此",
    "T47n1998A_021:0900a15": "事而已。士大夫開眼合眼處。無非障道底冤",
    "T47n1998A_021:0900a16": "魂。若是箇有智慧者。只就裏許做工夫。淨名",
    "T47n1998A_021:0900a17": "所謂。塵勞之儔為如來種。怕人壞世間相而",
    "T47n1998A_021:0900a18": "求實相。又說箇喻云。譬如高原陸地不生蓮",
    "T47n1998A_021:0900a19": "華。卑濕淤泥乃生此華。若就裏許。如楊文",
    "T47n1998A_021:0900a20": "公李文和張無盡三大老。打得透其力。勝我",
    "T47n1998A_021:0900a21": "出家兒二十倍。何以故。我出家兒在外打入。",
    "T47n1998A_021:0900a22": "士大夫在內打出。在外打入者其力弱。在內",
    "T47n1998A_021:0900a23": "打出者其力彊。彊者謂所乖處重。而轉處有",
    "T47n1998A_021:0900a24": "力。弱者謂所乖處輕。而轉處少力。雖力有",
    "T47n1998A_021:0900a25": "彊弱。而所乖則一也。方外道友徐敦濟。乃妙",
    "T47n1998A_021:0900a26": "喜三十年前夷門道舊。纔一邂逅。便以此道",
    "T47n1998A_021:0900a27": "相期。與令弟敦立時時來圜悟先師處。激揚",
    "T47n1998A_021:0900a28": "箇事。決欲臘月三十日四大分散時。要得",
    "T47n1998A_021:0900a29": "這一著子有下落。非如他人要資談柄。紹興",
    "T47n1998A_021:0900b01": "初予住徑山。因持鉢吳門。再得一見。又二",
    "T47n1998A_021:0900b02": "十年復在鄂渚相遇。因以此軸求指示。信意",
    "T47n1998A_021:0900b03": "一揮寫至此。不知前面所說何事。面一軸已",
    "T47n1998A_021:0900b04": "終。千說萬說。直說曲說。只是為徐敦濟生死",
    "T47n1998A_021:0900b05": "疑根未拔。只教就未拔處。看箇話頭。僧問趙",
    "T47n1998A_021:0900b06": "州。狗子還有佛性也無。州云無。行住坐臥但",
    "T47n1998A_021:0900b07": "時時提掇。驀然噴地一發。方知父母所生鼻",
    "T47n1998A_021:0900b08": "孔只在面上。勉之勉之。",
    "T47n1998A_021:0900b09": "示鮑教授示鮑教授夢符",
    "T47n1998A_021:0900b10": "諸佛出世。祖師西來。隨眾生根器所宜。應箇",
    "T47n1998A_021:0900b11": "時節而已。據實而論。無說無示無聞無得。故",
    "T47n1998A_021:0900b12": "巖頭有言。若以實法繫綴人。莫道受他信施。",
    "T47n1998A_021:0900b13": "只土亦銷不得。以是觀之。諸佛諸祖亦只作",
    "T47n1998A_021:0900b14": "得箇證明底主人耳。不見舍利弗問文殊師",
    "T47n1998A_021:0900b15": "利曰。諸佛如來不覺法界耶。文殊答曰。諸",
    "T47n1998A_021:0900b16": "佛尚不可得。云何有佛而覺法界。法界尚不",
    "T47n1998A_021:0900b17": "可得。云何法界為諸佛所覺。如是則亦不見",
    "T47n1998A_021:0900b18": "有師。亦不見有弟子。亦不見有說法者。亦",
    "T47n1998A_021:0900b19": "不見有聽法者。亦不見有說如是義者。亦不",
    "T47n1998A_021:0900b20": "見有受如是義者。亦無文殊。亦無舍利弗。亦",
    "T47n1998A_021:0900b21": "無諸佛。亦無祖師。亦無法界為諸佛所覺。亦",
    "T47n1998A_021:0900b22": "無諸佛而覺法界。亦不曾有鮑居士。此軸子",
    "T47n1998A_021:0900b23": "亦無來處。妙喜亦不曾引筆行墨。既是一切",
    "T47n1998A_021:0900b24": "皆不曾有。即今忉忉怛怛。一絡索惡口。却",
    "T47n1998A_021:0900b25": "安頓在甚麼處。咄若有安頓處則有也。鮑居",
    "T47n1998A_021:0900b26": "士但恁麼觀。作是觀者名為正觀。作他觀者",
    "T47n1998A_021:0900b27": "名為邪觀。如或尚作邪正見。也怪妙喜不",
    "T47n1998A_021:0900b28": "得。",
    "T47n1998A_021:0900b29": "示妙淨居士示妙淨居士趙觀使師重",
    "T47n1998A_021:0900c01": "既已知有此段大事因緣。決定不從人得。則",
    "T47n1998A_021:0900c02": "便好頓捨外塵。時時向自己脚跟下推窮。推",
    "T47n1998A_021:0900c03": "來推去。內不見有能推之心。外不見有所推",
    "T47n1998A_021:0900c04": "之境。淨裸裸赤灑灑沒可把。如水上放葫蘆。",
    "T47n1998A_021:0900c05": "無人動著。常蕩蕩地拘牽他不得。惹絆他不",
    "T47n1998A_021:0900c06": "得。撥著便動觸著便轉。如是自在如是瞥脫",
    "T47n1998A_021:0900c07": "如是靈聖。不與千聖同途。不與衲僧徣借。直",
    "T47n1998A_021:0900c08": "能號令佛祖。佛祖號令他不得。當人知是般",
    "T47n1998A_021:0900c09": "事。便好猛著精彩。向百尺竿頭快進一步。如",
    "T47n1998A_021:0900c10": "進得這一步。則不異善財童子。於普賢毛孔",
    "T47n1998A_021:0900c11": "剎中。行一步過不可說不可說佛剎微塵數",
    "T47n1998A_021:0900c12": "世界。如是而行。盡未來劫猶不能知一毛孔",
    "T47n1998A_021:0900c13": "中剎海次第剎海藏剎海差別剎海普入剎海",
    "T47n1998A_021:0900c14": "成剎海壞剎海莊嚴所有邊際。似這般境界。",
    "T47n1998A_021:0900c15": "亦不是外邊起心用意。修證得來。只是當人",
    "T47n1998A_021:0900c16": "脚跟下本來具足底道理耳。不見德山和尚",
    "T47n1998A_021:0900c17": "有言。汝但無事於心。無心於事則虛而靈空",
    "T47n1998A_021:0900c18": "而妙。若毛端許言之本末者。皆為自欺。何故。",
    "T47n1998A_021:0900c19": "毫釐繫念三塗業因。瞥爾情生萬劫羈鎖。聖",
    "T47n1998A_021:0900c20": "名凡號盡是虛聲。殊相劣形皆為幻色。汝欲",
    "T47n1998A_021:0900c21": "求之得無累乎。及其厭之又成大患。恁麼說",
    "T47n1998A_021:0900c22": "話棒打石人頭。嚗嚗論實事。前所云內不見",
    "T47n1998A_021:0900c23": "有能推之心。外不見有所推之境。便是這",
    "T47n1998A_021:0900c24": "箇道理也。這箇道理向事上覷則疾。若向意",
    "T47n1998A_021:0900c25": "根下思量卜度。則轉疎轉遠矣。所以釋迦老",
    "T47n1998A_021:0900c26": "子在法華會上。只度得箇八歲底女人。華嚴",
    "T47n1998A_021:0900c27": "會上只度得箇童子。涅槃會上只度得箇屠",
    "T47n1998A_021:0900c28": "兒。看他這三箇成佛底樣子。又何曾向外取",
    "T47n1998A_021:0900c29": "證。辛勤修學來。佛亦只言。我今為汝保任此",
    "T47n1998A_021:0901a01": "事終不虛也。只說為他保任而已。且不說有",
    "T47n1998A_021:0901a02": "法可傳令汝向外馳求然後成佛。幸有如此",
    "T47n1998A_021:0901a03": "體格。何故不信。苟能直下信得及。不向外馳",
    "T47n1998A_021:0901a04": "求。亦不於心內取證。則二六時中隨處解脫。",
    "T47n1998A_021:0901a05": "何以故。既不向外馳求。則內心寂靜。既不於",
    "T47n1998A_021:0901a06": "心內取證。則外境幽閑。故祖師云。境緣無好",
    "T47n1998A_021:0901a07": "醜。好醜起於心。心若不彊名。妄情從何起。",
    "T47n1998A_021:0901a08": "妄情既不起。真心任遍知。當知內心外境。只",
    "T47n1998A_021:0901a09": "是一事。切忌作兩般看。記得溈山問仰山。妙",
    "T47n1998A_021:0901a10": "淨明心。子作麼生會。仰山云。山河大地日月",
    "T47n1998A_021:0901a11": "星辰。溈山云。汝只得其事。仰山云。和尚適來",
    "T47n1998A_021:0901a12": "問甚麼。溈山云。妙淨明心。仰山云。喚作事",
    "T47n1998A_021:0901a13": "得麼。溈山云。如是如是。觀使師重。身生富貴",
    "T47n1998A_021:0901a14": "之家。不為富貴囚執。而夙植德本。自然知有",
    "T47n1998A_021:0901a15": "此段不可思議事。可以於生死岸頭為舟為",
    "T47n1998A_021:0901a16": "航為憑為仗。故時時退步。肯向脚跟下推究。",
    "T47n1998A_021:0901a17": "乃為立道號曰妙淨居士。師重勉之。行住坐",
    "T47n1998A_021:0901a18": "臥造次顛沛。不可忘了妙淨明心之義。妄念",
    "T47n1998A_021:0901a19": "起時不必用力排遣。只舉僧問趙州。狗子還",
    "T47n1998A_021:0901a20": "有佛性也無。州云無。舉來舉去。和這舉話底",
    "T47n1998A_021:0901a21": "亦不見有。只這知不見有底亦不見有。然後",
    "T47n1998A_021:0901a22": "此語亦無所受。驀地於無所受處。不覺失聲",
    "T47n1998A_021:0901a23": "大笑。一巡時便是歸家穩坐處也。多言多語。",
    "T47n1998A_021:0901a24": "返相鈍置。且截斷葛藤。",
    "T47n1998A_021:0901a25": "示呂機宜示呂機宜舜元",
    "T47n1998A_021:0901a26": "是人知得世間有為虛妄不實底道理。及至",
    "T47n1998A_021:0901a27": "對境遇緣。驀地撞在面前。不隨他去。則被伊",
    "T47n1998A_021:0901a28": "穿却鼻孔定也。蓋無始時來。熟處太熟。生",
    "T47n1998A_021:0901a29": "處太生。雖暫識得破。終是道力不能勝他業",
    "T47n1998A_021:0901b01": "力。且那箇是業力熟處是。那箇是道力生處",
    "T47n1998A_021:0901b02": "是。然道力業力本無定度。但看日用現行處。",
    "T47n1998A_021:0901b03": "只有一箇昧與不昧耳。昧却道力。則被業力",
    "T47n1998A_021:0901b04": "勝却。業力勝則觸途成滯。觸途成滯則處處",
    "T47n1998A_021:0901b05": "染著。處處染著則以苦為樂。故釋迦老子謂",
    "T47n1998A_021:0901b06": "滿慈子曰。汝以色空相傾相奪於如來藏。而",
    "T47n1998A_021:0901b07": "如來藏隨為色空周遍法界。是故於中風動",
    "T47n1998A_021:0901b08": "空澄日明雲暗。眾生迷悶背覺合塵。故發塵",
    "T47n1998A_021:0901b09": "勞有世間相。這箇是昧道力。而被業力勝者。",
    "T47n1998A_021:0901b10": "釋迦老子又曰。我以妙明不滅不生合如來",
    "T47n1998A_021:0901b11": "藏。而如來藏唯妙覺明圓照法界。是故於中",
    "T47n1998A_021:0901b12": "一為無量無量為一。小中現大大中現小。不",
    "T47n1998A_021:0901b13": "動道場遍十方界。身含十方無盡虛空。於一",
    "T47n1998A_021:0901b14": "毛端現寶王剎。坐微塵裏轉大法輪。這箇",
    "T47n1998A_021:0901b15": "是現行處。不昧道力而勝業力者。然兩處皆",
    "T47n1998A_021:0901b16": "歸虛妄。若捨業力而執著道力。則我說是人",
    "T47n1998A_021:0901b17": "不會諸佛方便隨宜說法。何以故。不見釋迦",
    "T47n1998A_021:0901b18": "老子曰。若取法相。即著我人眾生壽者。若",
    "T47n1998A_021:0901b19": "取非法相。即著我人眾生壽者。是故不應取",
    "T47n1998A_021:0901b20": "法。不應取非法。前所云道力業力本無定度",
    "T47n1998A_021:0901b21": "是也。若是有智慧丈夫兒。借道力為器仗。攘",
    "T47n1998A_021:0901b22": "除業力。業力既除道亦虛妄。所以道。但以",
    "T47n1998A_021:0901b23": "假名字。引導於眾生。未識得破時。千難萬",
    "T47n1998A_021:0901b24": "難。識得破後有甚難易。龐居士曰。凡夫智量",
    "T47n1998A_021:0901b25": "狹。妄說有難易。離相如虛空。盡契諸佛智。戒",
    "T47n1998A_021:0901b26": "相亦如空。迷人自作持。病根不肯拔。只是弄",
    "T47n1998A_021:0901b27": "花枝。要識病根麼不是別物。只是箇執難執",
    "T47n1998A_021:0901b28": "易妄生取捨者。這箇病根拔不盡。生死海裏",
    "T47n1998A_021:0901b29": "浮沈。直是無出頭時。昔張拙秀才纔被尊宿",
    "T47n1998A_021:0901c01": "點著病源。便解道。斷除煩惱重增病。趣向",
    "T47n1998A_021:0901c02": "真如亦是邪。隨順世緣無罣礙。涅槃生死是",
    "T47n1998A_021:0901c03": "空花。要得直截不疑佛祖不疑死生。但常放",
    "T47n1998A_021:0901c04": "教方寸虛豁豁地事來則隨時撥置。如水之",
    "T47n1998A_021:0901c05": "定如鑑之明。好惡妍醜到來。逃一毫不得。信",
    "T47n1998A_021:0901c06": "知無心自然境界不可思議。近世叢林有一",
    "T47n1998A_021:0901c07": "種邪禪。執病為藥。自不曾有證悟處。而以悟",
    "T47n1998A_021:0901c08": "為建立以悟為接引之詞。以悟為落第二頭。",
    "T47n1998A_021:0901c09": "以悟為枝葉邊事。自己既不曾有證悟之處。",
    "T47n1998A_021:0901c10": "亦不信他人有證悟者。一味以空寂頑然無",
    "T47n1998A_021:0901c11": "知。喚作威音那畔空劫已前事。逐日噇却兩",
    "T47n1998A_021:0901c12": "頓飯事。事不理會。一向嘴盧都地打坐。謂之",
    "T47n1998A_021:0901c13": "休去歇去。纔涉語言便喚作落今時。亦謂之",
    "T47n1998A_021:0901c14": "兒孫邊事。將這黑山下鬼窟裏底為極則。亦",
    "T47n1998A_021:0901c15": "謂之祖父從來不出門。以己之愚返愚他人。",
    "T47n1998A_021:0901c16": "釋迦老子所謂。譬如有人自塞其耳。高聲大",
    "T47n1998A_021:0901c17": "叫求人不聞。此輩名為可憐愍者。有一種士",
    "T47n1998A_021:0901c18": "大夫。末上被這般雜毒入在心識中。縱遇真",
    "T47n1998A_021:0901c19": "正善知識。與說本分話。返以為非。此輩正",
    "T47n1998A_021:0901c20": "如世之所謂虎鬼者。不獨被伊害却性命。又",
    "T47n1998A_021:0901c21": "返為之用。殊不知覺。除非夙有願力。常以",
    "T47n1998A_021:0901c22": "生不知來處死不知去處二事。貼在鼻孔尖",
    "T47n1998A_021:0901c23": "上。茶裏飯裏靜處鬧處。念念孜孜常似欠却",
    "T47n1998A_021:0901c24": "人。萬百貫錢債無所從出。心胸煩悶回避無",
    "T47n1998A_021:0901c25": "門。求生不得求死不得。當恁麼時。善惡路",
    "T47n1998A_021:0901c26": "頭相次絕也。覺得如此時。正好著力。只就",
    "T47n1998A_021:0901c27": "這裏看箇話頭。僧問趙州。狗子還有佛性也",
    "T47n1998A_021:0901c28": "無。州云無。看時不用摶量。不用註解。不用",
    "T47n1998A_021:0901c29": "要得分曉。不用向開口處承當。不用向舉起",
    "T47n1998A_021:0902a01": "處作道理。不用墮在空寂處。不用將心等",
    "T47n1998A_021:0902a02": "悟。不用向宗師說處領略。不用掉在無事甲",
    "T47n1998A_021:0902a03": "裏。但行住坐臥時時提撕。狗子還有佛性也",
    "T47n1998A_021:0902a04": "無。無提撕得熟。口議心思不及。方寸裏七上",
    "T47n1998A_021:0902a05": "八下。如咬生鐵橛沒滋味時。切莫退志。得如",
    "T47n1998A_021:0902a06": "此時。却是箇好底消息。不見古德有言。佛",
    "T47n1998A_021:0902a07": "說一切法。為度一切心。我無一切心。何用一",
    "T47n1998A_021:0902a08": "切法。非但祖師門下如是。佛說一大藏教。盡",
    "T47n1998A_021:0902a09": "是這般道理。眾生惡業障重。逐日下得床來。",
    "T47n1998A_021:0902a10": "便心識紛飛思量名利。擔却人我。妄想顛倒。",
    "T47n1998A_021:0902a11": "從旦至暮。如鉤鎖連環相續不斷。都不厭惡。",
    "T47n1998A_021:0902a12": "乍起一念。向此箇門中著意思量。便要我會。",
    "T47n1998A_021:0902a13": "心意識安排不到。便生煩惱。早要罷休。有著",
    "T47n1998A_021:0902a14": "甚來由之說。如此者不可勝數。舜元道友即",
    "T47n1998A_021:0902a15": "不然。既知缺減界中種種虛妄。一心一意向",
    "T47n1998A_021:0902a16": "自己脚跟下理會。生從何處來。死向何處去。",
    "T47n1998A_021:0902a17": "既不知來處。又不知去處。現今歷歷孤明。與",
    "T47n1998A_021:0902a18": "人分是非別好醜底。決定是有是無。是真實",
    "T47n1998A_021:0902a19": "是虛妄。直待到如人飲水冷煖自知。不向他",
    "T47n1998A_021:0902a20": "人口頭受處分忽然噴地一發。到究竟安樂",
    "T47n1998A_021:0902a21": "大休大歇處。方始自肯。以此軸來求指示。掇",
    "T47n1998A_021:0902a22": "筆信手一揮。遂成一段葛藤。然則事不孤起。",
    "T47n1998A_021:0902a23": "起必有由。若一向作葛藤會又爭得。不見昔",
    "T47n1998A_021:0902a24": "日子胡和尚有言。祖師西來也只箇冬寒夏",
    "T47n1998A_021:0902a25": "熱。夜暗日明。只為爾徒無意立意。無事生",
    "T47n1998A_021:0902a26": "事。無內外彊作內外。無東西謾說東西。所以",
    "T47n1998A_021:0902a27": "奢摩不能明了。以至根境不能自由。以是評",
    "T47n1998A_021:0902a28": "量。舜元不曾來妙喜處求法語。妙喜元不曾",
    "T47n1998A_021:0902a29": "寫一字。冬寒夏熱夜暗日明。內外中間東西",
    "T47n1998A_021:0902b01": "南北。元不曾移易增減一絲毫許。何以故。我",
    "T47n1998A_021:0902b02": "宗無語句。亦無一法與人。既無一法與人。即",
    "T47n1998A_021:0902b03": "今寫底是箇甚麼說。冬寒夏熱內外中間者。",
    "T47n1998A_021:0902b04": "又是箇甚麼。東西南北不曾移易一絲毫者。",
    "T47n1998A_021:0902b05": "又是箇甚麼咄有也不可得。無也不可得。冬",
    "T47n1998A_021:0902b06": "寒夏熱也不可得。內外中間也不可得。作如",
    "T47n1998A_021:0902b07": "是說者亦不可得。受如是說者亦不可得。一",
    "T47n1998A_021:0902b08": "絲毫亦不可得。舜元亦不可得。妙喜亦不可",
    "T47n1998A_021:0902b09": "得。不可得亦不可得。不可得中只麼得。舜元",
    "T47n1998A_021:0902b10": "到這裏合作麼生參。只這作麼生參亦無",
    "T47n1998A_021:0902b11": "著處。然後此語亦不受。此語既不受。妙喜",
    "T47n1998A_021:0902b12": "決定無說。舜元決定無聞。無說處是真說。無",
    "T47n1998A_021:0902b13": "聞處是真聞。如是則妙喜即是舜元。舜元即",
    "T47n1998A_021:0902b14": "是妙喜。妙喜舜元無二無二分。無別無斷故。",
    "T47n1998A_021:0902b15": "嘉州大像喫黃連。陝府鐵牛滿口苦。苦不苦",
    "T47n1998A_021:0902b16": "分明。覷見沒可覩咄。",
    "T47n1998A_021:0902b17": "大慧普覺禪師法語卷第二十一"
}