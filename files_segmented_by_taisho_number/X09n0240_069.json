{
    "X09n0240_069:0202c15": "大方廣佛華嚴經綱要卷第六十九",
    "X09n0240_069:0202c16": "于闐國三藏沙門實叉難陀　譯經",
    "X09n0240_069:0202c17": "清涼山大華嚴寺沙門澄觀　疏義",
    "X09n0240_069:0202c18": "明匡山法雲寺憨山沙門德清提挈",
    "X09n0240_069:0202c19": "入法界品第三十九之十",
    "X09n0240_069:0202c20": "爾時善財童子。了知彼婆珊婆演底夜神。初發菩提",
    "X09n0240_069:0202c21": "心所生菩薩藏。所發菩薩願。所淨菩薩度。所入菩薩",
    "X09n0240_069:0202c22": "地。所修菩薩行。所行出離道。一切智光海普救眾生",
    "X09n0240_069:0202c23": "心。普徧大悲雲。於一切佛剎盡未來際常能出生普",
    "X09n0240_069:0202c24": "賢行願。漸次遊行至普德淨光夜神所。頂禮其足繞",
    "X09n0240_069:0203a01": "無數帀。於前合掌。而作是言。聖者。我已先發阿耨多",
    "X09n0240_069:0203a02": "羅三藐三菩提心。而我未知菩薩云何修行菩薩地。",
    "X09n0240_069:0203a03": "云何出生菩薩地。云何成就菩薩地。夜神答言。善哉",
    "X09n0240_069:0203a04": "善哉。善男子。汝已能發阿耨多羅三藐三菩提心。今",
    "X09n0240_069:0203a05": "復問於菩薩地。修行出生及以成就。善男子。菩薩成",
    "X09n0240_069:0203a06": "就十法。能圓滿菩薩行。何者為十。一者得清淨三昧",
    "X09n0240_069:0203a07": "常見一切佛。二者得清淨眼常觀一切佛相好莊嚴。",
    "X09n0240_069:0203a08": "三者知一切如來無量無邊功德大海。四者知等法",
    "X09n0240_069:0203a09": "界無量諸佛法光明海。五者知一切如來一一毛孔",
    "X09n0240_069:0203a10": "放等眾生數大光明海。利益無量一切眾生。六者見",
    "X09n0240_069:0203a11": "一切如來一一毛孔出一切寶色光明燄海。七者於",
    "X09n0240_069:0203a12": "念念中出現一切佛變化海充滿法界。究竟一切諸",
    "X09n0240_069:0203a13": "佛境界調伏眾生。八者得佛音聲同一切眾生言音",
    "X09n0240_069:0203a14": "海。轉三世一切佛法輪。九者知一切佛無邊名號海。",
    "X09n0240_069:0203a15": "十者知一切佛調伏眾生不思議自在力。善男子。菩",
    "X09n0240_069:0203a16": "薩成就此十種法。則能圓滿菩薩諸行。善男子。我得",
    "X09n0240_069:0203a17": "菩薩解脫名寂靜禪定樂普遊步。普見三世一切諸",
    "X09n0240_069:0203a18": "佛。亦見彼佛清淨國土道場眾會。神通名號說法壽",
    "X09n0240_069:0203a19": "命。言音身相種種不同。悉皆明覩而無取著。何以故。",
    "X09n0240_069:0203a20": "知諸如來非去。世趣永滅故。非來體性無生故。非生。",
    "X09n0240_069:0203a21": "法身平等故。非滅。無有生相故。非實。住如幻法故。非",
    "X09n0240_069:0203a22": "妄。利益眾生故。非遷。超過生死故。非壞。性常不變故。",
    "X09n0240_069:0203a23": "一相。言語悉離故。無相。性相本空故。善男子。我如是",
    "X09n0240_069:0203a24": "了知一切如來時。於菩薩寂靜禪定樂。普遊步解脫",
    "X09n0240_069:0203b01": "門。分明了達成就增長。思惟觀察堅固莊嚴。不起一",
    "X09n0240_069:0203b02": "切妄想分別。大悲救護一切眾生。一心不動修習初",
    "X09n0240_069:0203b03": "禪。息一切意業。攝一切眾生。智力勇猛喜心悅豫。修",
    "X09n0240_069:0203b04": "第二禪。思惟一切眾生自性。厭離生死。修第三禪。悉",
    "X09n0240_069:0203b05": "能息滅一切眾生眾苦熱惱。修第四禪。增長圓滿一",
    "X09n0240_069:0203b06": "切智願。出生一切諸三昧海。入諸菩薩解脫海門。遊",
    "X09n0240_069:0203b07": "戲一切神通。成就一切變化。以清淨智普入法界。善",
    "X09n0240_069:0203b08": "男子。我修此解脫時以種種方便成就眾生。所謂於",
    "X09n0240_069:0203b09": "在家放逸眾生令生不淨想。可厭想。疲勞想。逼迫想。",
    "X09n0240_069:0203b10": "繫縛想。羅剎想。無常想。苦想。無我想。空想。無生想。不",
    "X09n0240_069:0203b11": "自在想。老病死想。自於五欲不生樂著。亦勸眾生不",
    "X09n0240_069:0203b12": "著欲樂唯住法樂。出離於家入於非家。若有眾生住",
    "X09n0240_069:0203b13": "於空間。我為止息諸惡音聲。於靜夜時為說深法。與",
    "X09n0240_069:0203b14": "順行緣。開出家門示正道路。為作光明除其闇障。滅",
    "X09n0240_069:0203b15": "其怖畏。讚出家業。歎佛法僧及善知識具諸功德。亦",
    "X09n0240_069:0203b16": "歎親近善知識行。復次善男子。我修解脫時。令諸眾",
    "X09n0240_069:0203b17": "生不生非法貪。不起邪分別。不作諸罪業。若已作者",
    "X09n0240_069:0203b18": "皆令止息。若未生善法。未修波羅蜜行。未求一切智。",
    "X09n0240_069:0203b19": "未起大慈悲。未造人天業皆令其生。若已生者令其",
    "X09n0240_069:0203b20": "增長。我與如是順道因緣。乃至令成一切智智。善男",
    "X09n0240_069:0203b21": "子。我唯得此菩薩寂靜禪定樂普遊步解脫門。如諸",
    "X09n0240_069:0203b22": "菩薩摩訶薩具足普賢所有行願。了達一切無邊法",
    "X09n0240_069:0203b23": "界。常能增長一切善根。照見一切如來智力。住於一",
    "X09n0240_069:0203b24": "切如來境界。恒處生死心無障礙。疾能滿足一切智",
    "X09n0240_069:0203c01": "願。普能往詣一切世界。悉能觀見一切諸佛。徧能聽",
    "X09n0240_069:0203c02": "受一切佛法。能破一切眾生癡闇。能於生死大夜之",
    "X09n0240_069:0203c03": "中出生一切智慧光明。而我云何能知能說彼功德",
    "X09n0240_069:0203c04": "行。善男子。去此不遠於菩提場右邊。有一夜神名喜",
    "X09n0240_069:0203c05": "日觀察眾生。汝詣彼問。菩薩云何學菩薩行。修菩薩",
    "X09n0240_069:0203c06": "道。爾時普德淨光夜神。欲重宣此解脫義。為善財童",
    "X09n0240_069:0203c07": "子。而說頌曰。",
    "X09n0240_069:0203c08": "　若有信解心　　盡見三世佛　　彼人眼清淨",
    "X09n0240_069:0203c09": "　能入諸佛海　　汝觀諸佛身　　清淨相莊嚴",
    "X09n0240_069:0203c10": "　一念神通力　　法界悉充滿　　盧舍那如來",
    "X09n0240_069:0203c11": "　道場成正覺　　一切法界中　　轉於淨法輪",
    "X09n0240_069:0203c12": "　如來知法性　　寂滅無有二　　清淨相嚴身",
    "X09n0240_069:0203c13": "　徧示諸世間　　佛身不思議　　法界悉充滿",
    "X09n0240_069:0203c14": "　普現一切剎　　一切無不見　　佛身常光明",
    "X09n0240_069:0203c15": "　一切剎塵等　　種種清淨色　　念念徧法界",
    "X09n0240_069:0203c16": "　如來一毛孔　　放不思議光　　普照諸羣生",
    "X09n0240_069:0203c17": "　令其煩惱滅　　如來一毛孔　　出生無盡化",
    "X09n0240_069:0203c18": "　充徧於法界　　除滅眾生苦　　佛演一妙音",
    "X09n0240_069:0203c19": "　隨類皆令解　　普雨廣大法　　使發菩提意",
    "X09n0240_069:0203c20": "　佛昔修諸行　　已曾攝受我　　故得見如來",
    "X09n0240_069:0203c21": "　普現一切剎　　諸佛出世間　　量等眾生數",
    "X09n0240_069:0203c22": "　種種解脫境　　非我所能知　　一切諸菩薩",
    "X09n0240_069:0203c23": "　入佛一毛孔　　如是妙解脫　　非我所能知",
    "X09n0240_069:0203c24": "　此近有夜神　　名喜目觀察　　汝應往詣彼",
    "X09n0240_069:0204a01": "　問修菩薩行",
    "X09n0240_069:0204a02": "時善財童子。頂禮其足。繞無數帀殷勤瞻仰。辭退而",
    "X09n0240_069:0204a03": "去。",
    "X09n0240_069:0204a04": "第二普德淨光夜神。寄離垢地善友。離垢地者謂",
    "X09n0240_069:0204a05": "真淨尸羅。離於能起微細毀犯煩惱垢故。善財童",
    "X09n0240_069:0204a06": "子。由了知彼婆珊婆演底夜神。初發菩提心因緣。",
    "X09n0240_069:0204a07": "即念所生十種勝行。故依教趣求。詣普德淨光夜",
    "X09n0240_069:0204a08": "神所。見敬諮問。頂禮合掌。先陳發心。請問修菩薩",
    "X09n0240_069:0204a09": "行。夜神答言。先讚發心。次正授法界云。善男子。菩",
    "X09n0240_069:0204a10": "薩成就十法。能圓滿菩薩行。一者得清淨三昧等。",
    "X09n0240_069:0204a11": "備示十行。乃總答所問。次云。我得菩薩解脫。名寂",
    "X09n0240_069:0204a12": "靜禪定樂普遊步。此乃別示已證法門之名體也。",
    "X09n0240_069:0204a13": "疏釋云。契理無著為寂靜。止觀雙運為禪定。正法",
    "X09n0240_069:0204a14": "樂住為樂。大用無涯為普遊步。此善友本行。專修",
    "X09n0240_069:0204a15": "禪定。然約寄二地。當是戒度。今言禪定者。意顯定",
    "X09n0240_069:0204a16": "共戒故。故後普見三世一切諸佛下廣顯業用。明",
    "X09n0240_069:0204a17": "四種禪。初六行經。明攀緣如禪同如來清淨禪。此",
    "X09n0240_069:0204a18": "即寂靜之業用。次善男子我如是了知一切如來",
    "X09n0240_069:0204a19": "下明現法樂住禪。即顯定之業用。初二行經。牒前",
    "X09n0240_069:0204a20": "起後。次有四段。約四禪名以明樂住。初二行經思",
    "X09n0240_069:0204a21": "惟觀察不起妄想。約修初禪。次息一切意業。約修",
    "X09n0240_069:0204a22": "二禪。次思惟一切眾生自性下一行約修三禪。四",
    "X09n0240_069:0204a23": "悉能息滅下一行約修四禪。但約四禪友以明樂",
    "X09n0240_069:0204a24": "住。此約一乘修。故下文云普入法界。次增長圓滿",
    "X09n0240_069:0204b01": "一切智願下二行經。明引生功德禪。言遊戲神通。",
    "X09n0240_069:0204b02": "即普遊步義。次善男子。我修此下十二行半經。明",
    "X09n0240_069:0204b03": "饒益有情禪。云種種方便。無不饒益。故云我修解",
    "X09n0240_069:0204b04": "脫時令諸眾生不生非法貪等。乃至令成一切智",
    "X09n0240_069:0204b05": "智。次謙己云。我唯得此菩薩寂靜禪定樂普遊步",
    "X09n0240_069:0204b06": "解脫門而已。如諸菩薩具足普賢所有行願等十",
    "X09n0240_069:0204b07": "二種廣大法門。非我能知。乃指後友云。去此不遠",
    "X09n0240_069:0204b08": "於菩提場右邊。有一夜神名喜目觀察。汝可往問。",
    "X09n0240_069:0204b09": "時普德淨光主夜神而說頌言。有十三偈。初十偈",
    "X09n0240_069:0204b10": "頌正授法門。次二偈謙己推勝。後一頌指示後友。",
    "X09n0240_069:0204b11": "重說頌者。殷重之意故。時善財童子。殷勤瞻仰。辭",
    "X09n0240_069:0204b12": "退而去。",
    "X09n0240_069:0204b13": "爾時善財童子敬善知識教。行善知識語。作如是念。",
    "X09n0240_069:0204b14": "善知識者難見難遇。見善知識令心不散亂。見善知",
    "X09n0240_069:0204b15": "識破障礙山。見善知識入大悲海救護眾生。見善知",
    "X09n0240_069:0204b16": "識得智慧光普照法界。見善知識悉能修行一切智",
    "X09n0240_069:0204b17": "道。見善知識普能覩見十方佛海。見善知識得見諸",
    "X09n0240_069:0204b18": "佛轉於法輪憶持不忘。作是念已。發意欲詣喜目觀",
    "X09n0240_069:0204b19": "察眾生夜神所。時喜目神加善財童子。令知親近善",
    "X09n0240_069:0204b20": "知識能生諸善業增長成熟。所謂令知親近善知識",
    "X09n0240_069:0204b21": "能修助道具。令知親近善知識能起勇猛心。令知親",
    "X09n0240_069:0204b22": "近善知識能作難壞業。令知親近善知識能得難伏",
    "X09n0240_069:0204b23": "力。令知親近善知識能入無邊方。令知親近善知識",
    "X09n0240_069:0204b24": "能久遠修行。令知親近善知識能辨無邊業。令知親",
    "X09n0240_069:0204c01": "近善知識能行無量道。令知親近善知識能得速疾",
    "X09n0240_069:0204c02": "力普詣諸剎。令知親近善知識能不離本處徧至十",
    "X09n0240_069:0204c03": "方。時善財童子。遽發是念。由親近善知識能勇猛勤",
    "X09n0240_069:0204c04": "修一切智道。由親近善知識能速疾出生諸大願海",
    "X09n0240_069:0204c05": "由親近善知識能為一切眾生盡未來劫受無邊苦。",
    "X09n0240_069:0204c06": "由親近善知識能被大精進甲於一微塵中說法聲",
    "X09n0240_069:0204c07": "徧法界。由親近善知識能速往詣一切方海。由親近",
    "X09n0240_069:0204c08": "善知識於一毛道盡未來劫修菩薩行。由親近善知",
    "X09n0240_069:0204c09": "識於念念中行菩薩行究竟安住一切智地。由親近",
    "X09n0240_069:0204c10": "善知識能入三世一切如來自在神力諸莊嚴道。由",
    "X09n0240_069:0204c11": "親近善知識能常徧入諸法界門。由親近善知識常",
    "X09n0240_069:0204c12": "緣法界未曾動出而能徧往十方國土。爾時善財童",
    "X09n0240_069:0204c13": "子發是念已。即詣喜目觀察眾生夜神所。見彼夜神",
    "X09n0240_069:0204c14": "在於如來眾會道場坐蓮華藏師子之座。入大勢力",
    "X09n0240_069:0204c15": "普喜幢解脫。於其身上一一毛孔。出無量種變化身",
    "X09n0240_069:0204c16": "雲。隨其所應。以妙言音而為說法。普攝無量一切眾",
    "X09n0240_069:0204c17": "生。皆令歡喜而得利益。所謂出無量化身雲。充滿十",
    "X09n0240_069:0204c18": "方一切世界。說諸菩薩行檀波羅蜜。於一切事皆無",
    "X09n0240_069:0204c19": "戀著。於一切眾生普皆施與。其心平等無有輕慢。內",
    "X09n0240_069:0204c20": "外悉施難捨能捨。出等眾生數無量化身雲。充滿法",
    "X09n0240_069:0204c21": "界。普現一切眾生之前。說持淨戒無有缺犯。修諸苦",
    "X09n0240_069:0204c22": "行皆悉具足。於諸世間無有所依。於諸境界無所愛",
    "X09n0240_069:0204c23": "著。說在生死輪迴往返。說諸人天盛衰苦樂。說諸境",
    "X09n0240_069:0204c24": "界皆是不淨。說一切法皆是無常。說一切行悉苦無",
    "X09n0240_069:0205a01": "味。令諸世間捨離顛倒。住諸佛境。持如來戒。如是演",
    "X09n0240_069:0205a02": "說種種戒行。戒香普熏。令諸眾生悉得成熟。又出等",
    "X09n0240_069:0205a03": "眾生數種種身雲。說能忍受一切眾苦。所謂割截捶",
    "X09n0240_069:0205a04": "楚訶罵欺辱。其心泰然不動不亂。於一切行不卑不",
    "X09n0240_069:0205a05": "高。於諸眾生不起我慢。於諸法性安住忍受。說菩提",
    "X09n0240_069:0205a06": "心無有窮盡。心無盡故智亦無盡。普斷一切眾生煩",
    "X09n0240_069:0205a07": "惱。說諸眾生卑賤醜陋不具足身。令生厭離。讚諸如",
    "X09n0240_069:0205a08": "來清淨妙色無上之身。令生欣樂。如是方便成熟眾",
    "X09n0240_069:0205a09": "生。又出等眾生界種種身雲。隨諸眾生心之所樂。說",
    "X09n0240_069:0205a10": "勇猛精進修一切智助道之法。勇猛精進降伏魔冤。",
    "X09n0240_069:0205a11": "勇猛精進發菩提心不動不退。勇猛精進度一切眾",
    "X09n0240_069:0205a12": "生出生死海。勇猛精進除滅一切惡道諸難。勇猛精",
    "X09n0240_069:0205a13": "進壞無智山。勇猛精進供養一切諸佛如來不生疲",
    "X09n0240_069:0205a14": "厭。勇猛精進受持一切諸佛法輪。勇猛精進壞散一",
    "X09n0240_069:0205a15": "切諸障礙山。勇猛精進教化成熟一切眾生。勇猛精",
    "X09n0240_069:0205a16": "進嚴淨一切諸佛國土。如是方便成熟眾生。又出種",
    "X09n0240_069:0205a17": "種無量身雲。以種種方便令諸眾生心生歡喜捨離",
    "X09n0240_069:0205a18": "惡意厭一切欲。為說慚愧。令諸眾生藏護諸根。為說",
    "X09n0240_069:0205a19": "無上清淨梵行。為說欲界是魔境界令生恐怖。為現",
    "X09n0240_069:0205a20": "不樂世間欲樂。住於法樂。隨其次第入諸禪定諸三",
    "X09n0240_069:0205a21": "昧樂。令思惟觀察除滅一切所有煩惱。又為演說一",
    "X09n0240_069:0205a22": "切菩薩諸三昧海神力變現自在遊戲。令諸眾生歡",
    "X09n0240_069:0205a23": "喜適悅離諸憂怖。其心清淨諸根猛利。愛重於法修",
    "X09n0240_069:0205a24": "習增長。又出等眾生界種種身雲。為說往詣十方國",
    "X09n0240_069:0205b01": "土供養諸佛。及以師長真善知識。受持一切諸佛法",
    "X09n0240_069:0205b02": "輪精勤不懈。又為演說稱讚一切諸如來海。觀察一",
    "X09n0240_069:0205b03": "切諸法門海。顯示一切諸法性相。開闡一切諸三昧",
    "X09n0240_069:0205b04": "門。開智慧境界。竭一切眾生疑海。示智慧金剛。壞一",
    "X09n0240_069:0205b05": "切眾生見山。升智慧日輪。破一切眾生癡闇。皆令歡",
    "X09n0240_069:0205b06": "喜成一切智。又出等眾生界種種身雲。普詣一切眾",
    "X09n0240_069:0205b07": "生之前。隨其所應。以種種言辭而為說法。或說世間",
    "X09n0240_069:0205b08": "神通福力。或說三界皆是可怖。令其不作世間業行",
    "X09n0240_069:0205b09": "離三界處出見稠休。或為稱讚一切智道。令其超越",
    "X09n0240_069:0205b10": "二乘之地。或為演說不住生死不住涅槃。令其不著",
    "X09n0240_069:0205b11": "有為無為。或為演說住於天宮乃至道場。令其欣樂",
    "X09n0240_069:0205b12": "發菩提意。如是方便教化眾生。皆令究竟得一切智。",
    "X09n0240_069:0205b13": "又出一切世界微塵數身雲。普詣一切眾生之前。念",
    "X09n0240_069:0205b14": "念中示普賢菩薩一切行願。念念中示清淨大願充",
    "X09n0240_069:0205b15": "滿法界。念念中示嚴淨一切世界海。念念中示供養",
    "X09n0240_069:0205b16": "一切如來海。念念中示入一切法門海。念念中示入",
    "X09n0240_069:0205b17": "一切世界海。微塵數世界海。念念中示於一切剎盡",
    "X09n0240_069:0205b18": "未來劫清淨修行一切智道。念念中示入如來力。念",
    "X09n0240_069:0205b19": "念中示入一切三世方便海。念念中往住一切剎現",
    "X09n0240_069:0205b20": "種種神通變化。念念中示諸菩薩一切行願。令一切",
    "X09n0240_069:0205b21": "眾生住一切智。如是所作恒無休息。又出等一切眾",
    "X09n0240_069:0205b22": "生心數身雲。普詣一切眾生之前。說諸菩薩集一切",
    "X09n0240_069:0205b23": "智助道之法無邊際力。求一切智不破壞力。無窮盡",
    "X09n0240_069:0205b24": "力。修無上行不退轉力。無間斷力。於生死法無染著",
    "X09n0240_069:0205c01": "力。能破一切諸魔眾力。遠離一切煩惱垢力。能破一",
    "X09n0240_069:0205c02": "切業障山力。住一切劫修大悲行無疲倦力。震動一",
    "X09n0240_069:0205c03": "切諸佛國土。令一切眾生生歡喜力。能破一切諸外",
    "X09n0240_069:0205c04": "道力。普於世間轉法輪力。以如是等方便成熟。令諸",
    "X09n0240_069:0205c05": "眾生至一切智。又出等一切眾生心數無量變化色",
    "X09n0240_069:0205c06": "身雲。普詣十方無量世界。隨眾生心。演說一切菩薩",
    "X09n0240_069:0205c07": "智行。所謂說入一切眾生界海智。說入一切眾生心",
    "X09n0240_069:0205c08": "海智。說入一切眾生根海智。說入一切眾生行海智。",
    "X09n0240_069:0205c09": "說度一切眾生未曾失時智。說出一切法界音聲智。",
    "X09n0240_069:0205c10": "說念念徧一切法界海智。說念念知一切世界海壞",
    "X09n0240_069:0205c11": "智。說念念知一切世界海成住莊嚴差別智。說念念",
    "X09n0240_069:0205c12": "自在親近供養一切如來聽受法輪智。示現如是智",
    "X09n0240_069:0205c13": "波羅蜜。令諸眾生皆大歡喜調暢適悅。其心清淨生",
    "X09n0240_069:0205c14": "決定解。求一切智無有退轉。如說菩薩諸波羅蜜成",
    "X09n0240_069:0205c15": "熟眾生。如是宣說一切菩薩種種行法而為利益。復",
    "X09n0240_069:0205c16": "於一一諸毛孔中出無量種眾生身雲。所謂出興色",
    "X09n0240_069:0205c17": "究竟天善現天善見天無熱天無煩天相似身雲。出",
    "X09n0240_069:0205c18": "少廣廣果福生無雲天相似身雲。出徧淨無量淨少",
    "X09n0240_069:0205c19": "淨天相似身雲。出光音無量光少光天相似身雲。出",
    "X09n0240_069:0205c20": "大梵梵輔梵眾天相似身雲。出自在天化樂天兜率",
    "X09n0240_069:0205c21": "陀天須夜摩天忉利天及其采女諸天子眾相似身",
    "X09n0240_069:0205c22": "雲。出提頭賴吒乾闥婆王乾闥婆子乾闥婆女相似",
    "X09n0240_069:0205c23": "身雲。出毗樓勒叉鳩槃茶王鳩槃茶子鳩槃茶女相",
    "X09n0240_069:0205c24": "似身雲。出毗樓博叉龍王龍子龍女相似身雲。出毗",
    "X09n0240_069:0206a01": "沙門夜叉王夜叉子夜叉女相似身雲。出大樹緊那",
    "X09n0240_069:0206a02": "羅王。善慧摩睺羅伽王。大速疾力迦樓羅王。羅睺阿",
    "X09n0240_069:0206a03": "修羅王。閻羅法王及其子其女相似身雲。出諸人王",
    "X09n0240_069:0206a04": "及其子其女相似身雲。出聲聞獨覺及諸佛眾相似",
    "X09n0240_069:0206a05": "身雲。出地神水神火神風神河神海神山神樹神乃",
    "X09n0240_069:0206a06": "至晝夜主方神等相似身雲。周徧十方充滿法界。於",
    "X09n0240_069:0206a07": "彼一切眾生之前現種種聲。所謂風輪聲。水輪聲。火",
    "X09n0240_069:0206a08": "燄聲。海潮聲。地震聲。大山相擊聲。天城震動聲。摩尼",
    "X09n0240_069:0206a09": "相擊聲。天王聲。龍王聲。夜叉王聲。乾闥婆王聲。阿修",
    "X09n0240_069:0206a10": "羅王聲。迦樓羅王聲。緊那羅王聲。摩睺羅伽王聲。人",
    "X09n0240_069:0206a11": "王聲。梵王聲。天女歌詠聲。諸天音樂聲。摩尼寶王聲。",
    "X09n0240_069:0206a12": "以如是等種種音聲。說喜目觀察眾生夜神從初發",
    "X09n0240_069:0206a13": "心所集功德。所謂承事一切諸善知識。親近諸佛修",
    "X09n0240_069:0206a14": "行善法。行檀波羅蜜。難捨能捨。行尸波羅蜜。棄捨王",
    "X09n0240_069:0206a15": "位宮殿眷屬出家學道。行羼提波羅蜜。能忍世間一",
    "X09n0240_069:0206a16": "切苦事及以菩薩所修苦行。所持正法皆悉堅固其",
    "X09n0240_069:0206a17": "心不動。亦能忍受一切眾生於己身心惡作惡說。忍",
    "X09n0240_069:0206a18": "一切業皆不失壞。忍一切法生決定解。忍諸法性能",
    "X09n0240_069:0206a19": "諦思惟。行精進波羅蜜。起一切智行。成一切佛法。行",
    "X09n0240_069:0206a20": "禪波羅蜜。其禪波羅蜜所有資具。所有修習。所有成",
    "X09n0240_069:0206a21": "就。所有清淨。所有起三昧神通。所有入三昧海門。皆",
    "X09n0240_069:0206a22": "悉顯示。行般若波羅蜜。其般若波羅蜜所有資具。所",
    "X09n0240_069:0206a23": "有清淨。大智慧日。大智慧雲。大智慧藏。大智慧門皆",
    "X09n0240_069:0206a24": "悉顯示。行方便波羅蜜。其方便波羅蜜所有資具。所",
    "X09n0240_069:0206b01": "有修行。所有體性。所有理趣。所有清淨。所有相應事",
    "X09n0240_069:0206b02": "皆悉顯示。行願波羅蜜。其願波羅蜜所有體性。所有",
    "X09n0240_069:0206b03": "成就。所有修習。所有相應事皆悉顯示。行力波羅蜜。",
    "X09n0240_069:0206b04": "其力波羅蜜所有資具。所有因緣。所有理趣。所有演",
    "X09n0240_069:0206b05": "說。所有相應事皆悉顯示。行智波羅蜜。其智波羅蜜",
    "X09n0240_069:0206b06": "所有資具。所有體性。所有成就。所有清淨。所有處所。",
    "X09n0240_069:0206b07": "所有增長。所有深入。所有光明。所有顯示。所有理趣。",
    "X09n0240_069:0206b08": "所有相應事。所有簡擇。所有行相。所有相應法。所有",
    "X09n0240_069:0206b09": "所攝法。所知法。所知業。所知剎。所知劫。所知世。所知",
    "X09n0240_069:0206b10": "佛出現。所知佛。所知菩薩。所知菩薩心。菩薩位。菩薩",
    "X09n0240_069:0206b11": "資具。菩薩發趣。菩薩迴向。菩薩大願。菩薩法輪。菩薩",
    "X09n0240_069:0206b12": "簡擇法。菩薩法海。菩薩法門海。菩薩法旋流。菩薩法",
    "X09n0240_069:0206b13": "理趣。如是等智波羅蜜相應境界皆悉顯示。成熟眾",
    "X09n0240_069:0206b14": "生。又說此神從初發心所集功德相續次第。所習善",
    "X09n0240_069:0206b15": "根相續次第。所修無量諸波羅蜜相續次第。死此生",
    "X09n0240_069:0206b16": "彼及其名號相續次第。親近善友承事諸佛。受持正",
    "X09n0240_069:0206b17": "法。修菩薩行。入諸三昧。以三昧力普見諸佛。普見諸",
    "X09n0240_069:0206b18": "剎。普知諸劫。深入法界觀察眾生。入法界海。知諸眾",
    "X09n0240_069:0206b19": "生死此生彼。得淨天耳聞一切聲。得淨天眼見一切",
    "X09n0240_069:0206b20": "色。得他心智知眾生心。得宿住智知前際事。得無依",
    "X09n0240_069:0206b21": "無作神足智通。自在遊行徧十方剎。如是所有相續",
    "X09n0240_069:0206b22": "次第。得菩薩解脫。入菩薩解脫海。得菩薩自在。得菩",
    "X09n0240_069:0206b23": "薩勇猛。得菩薩遊步。住菩薩想。入菩薩道。如是一切",
    "X09n0240_069:0206b24": "所有功德相續次第。皆悉演說分別顯示。成熟眾生。",
    "X09n0240_069:0206c01": "如是說時。於念念中十方各嚴淨不可說不可說諸",
    "X09n0240_069:0206c02": "佛國土。度脫無量惡趣眾生。令無量眾生生天人中",
    "X09n0240_069:0206c03": "富貴自在。令無量眾生出生死海。令無量眾生安住",
    "X09n0240_069:0206c04": "聲聞辟支佛地。令無量眾生住如來地。爾時善財童",
    "X09n0240_069:0206c05": "子。見聞如上所現一切諸希有事。念念觀察思惟解",
    "X09n0240_069:0206c06": "了深入安住。承佛威力。及解脫力。則得菩薩不思議",
    "X09n0240_069:0206c07": "大勢力普喜幢自在力解脫。何以故。與喜目夜神於",
    "X09n0240_069:0206c08": "往昔時同修行故。如來神力所加持故。不思議善根",
    "X09n0240_069:0206c09": "所祐助故。得菩薩諸根故。生如來種中故。得善友力",
    "X09n0240_069:0206c10": "所攝受故。受諸如來所護念故。毗盧遮那如來曾所",
    "X09n0240_069:0206c11": "化故。彼分善根已成熟故。堪修普賢菩薩行故。爾時",
    "X09n0240_069:0206c12": "善財童子。得此解脫已。心生歡喜。合掌向喜目觀察",
    "X09n0240_069:0206c13": "眾生夜神。以偈讚曰。",
    "X09n0240_069:0206c14": "　無量無數劫　　學佛甚深法　　隨其所應化",
    "X09n0240_069:0206c15": "　顯現妙色身　　了知諸眾生　　沈迷嬰妄想",
    "X09n0240_069:0206c16": "　種種身皆現　　隨應悉調伏　　法身恒寂靜",
    "X09n0240_069:0206c17": "　清淨無二相　　為化眾生故　　示現種種形",
    "X09n0240_069:0206c18": "　於諸蘊界處　　未曾有所著　　示行及色身",
    "X09n0240_069:0206c19": "　調伏一切眾　　不著內外法　　已度生死海",
    "X09n0240_069:0206c20": "　而現種種身　　住於諸有界　　遠離諸分別",
    "X09n0240_069:0206c21": "　戲論所不動　　為著妄想者　　弘宣十力法",
    "X09n0240_069:0206c22": "　一心住三昧　　無量劫不動　　毛孔出化雲",
    "X09n0240_069:0206c23": "　供養十方佛　　得佛方便力　　念念無邊際",
    "X09n0240_069:0206c24": "　示現種種身　　普攝諸羣生　　了知諸有海",
    "X09n0240_069:0207a01": "　種種業莊嚴　　為說無礙法　　令其悉清淨",
    "X09n0240_069:0207a02": "　色身妙無比　　清淨如普賢　　隨諸眾生心",
    "X09n0240_069:0207a03": "　示現世間相",
    "X09n0240_069:0207a04": "爾時善財童子說此頌已。白言。天神。汝發阿耨多羅",
    "X09n0240_069:0207a05": "三藐三菩提心。為幾時耶。得此解脫其已久如爾時",
    "X09n0240_069:0207a06": "喜目觀察眾生主夜神。以頌答曰。",
    "X09n0240_069:0207a07": "　我念過去世　　過於剎塵劫　　剎號摩尼光",
    "X09n0240_069:0207a08": "　劫名寂靜音　　百萬那由他　　俱胝四天下",
    "X09n0240_069:0207a09": "　其王數亦爾　　各各自臨馭　　中有一王都",
    "X09n0240_069:0207a10": "　號曰香幢寶　　莊嚴最殊妙　　見者皆欣悅",
    "X09n0240_069:0207a11": "　中有轉輪王　　其身甚微妙　　三十二種相",
    "X09n0240_069:0207a12": "　隨好以莊嚴　　蓮華中化生　　金色光明身",
    "X09n0240_069:0207a13": "　騰空照遠近　　普及閻浮界　　其王有千子",
    "X09n0240_069:0207a14": "　勇猛身端正　　臣佐滿一億　　智慧善方便",
    "X09n0240_069:0207a15": "　嬪御有十億　　顏容狀天女　　利益調柔意",
    "X09n0240_069:0207a16": "　慈心給侍王　　其王以法化　　普及四天下",
    "X09n0240_069:0207a17": "　輪圍大地中　　一切皆豐盛　　我時為寶女",
    "X09n0240_069:0207a18": "　具足梵音聲　　身出金色光　　照及千由旬",
    "X09n0240_069:0207a19": "　日光既已沒　　音樂咸寂然　　大王及侍御",
    "X09n0240_069:0207a20": "　一切皆安寢　　彼時德海佛　　出興於世間",
    "X09n0240_069:0207a21": "　顯現神通力　　充滿十方界　　放大光明海",
    "X09n0240_069:0207a22": "　一切剎塵數　　種種自在身　　徧滿於十方",
    "X09n0240_069:0207a23": "　地震出妙音　　普告佛興世　　天人龍神眾",
    "X09n0240_069:0207a24": "　一切皆歡喜　　一一毛孔中　　出佛化身海",
    "X09n0240_069:0207b01": "　十方皆徧滿　　隨應說妙法　　我時於夢中",
    "X09n0240_069:0207b02": "　見佛諸神變　　亦聞深妙法　　心生大歡喜",
    "X09n0240_069:0207b03": "　一萬主夜神　　共在空中住　　讚歎佛興世",
    "X09n0240_069:0207b04": "　同時覺悟我　　賢慧汝應起　　佛已現汝國",
    "X09n0240_069:0207b05": "　劫海難值遇　　見者得清淨　　我時便寐寤",
    "X09n0240_069:0207b06": "　即覩清淨光　　觀此從何來　　見佛樹王下",
    "X09n0240_069:0207b07": "　諸相莊嚴體　　猶如寶山王　　一切毛孔中",
    "X09n0240_069:0207b08": "　放大光明海　　見已心歡喜　　便生此念言",
    "X09n0240_069:0207b09": "　願我得如佛　　廣大神通力　　我時尋覺悟",
    "X09n0240_069:0207b10": "　大王并眷屬　　令見佛光明　　一切皆歡喜",
    "X09n0240_069:0207b11": "　我時與大王　　騎從千萬億　　眾生亦無量",
    "X09n0240_069:0207b12": "　俱行詣佛所　　我於二萬歲　　供養彼如來",
    "X09n0240_069:0207b13": "　七寶四天下　　一切皆奉施　　時彼如來說",
    "X09n0240_069:0207b14": "　功德普雲經　　普應羣生心　　莊嚴諸願海",
    "X09n0240_069:0207b15": "　夜神覺悟我　　令我得利益　　我願作是身",
    "X09n0240_069:0207b16": "　覺諸放逸者　　我從此初發　　最上菩提願",
    "X09n0240_069:0207b17": "　往來諸有中　　其心無忘失　　從此後供養",
    "X09n0240_069:0207b18": "　十億那由佛　　恒受人天樂　　饒益諸群生",
    "X09n0240_069:0207b19": "　初佛功德海　　第二功德燈　　第三妙寶藏",
    "X09n0240_069:0207b20": "　第四虗空智　　第五蓮華藏　　第六無礙慧",
    "X09n0240_069:0207b21": "　第七法月王　　第八智燈輪　　第九兩足尊",
    "X09n0240_069:0207b22": "　寶燄山燈王　　第十調御師　　三世華光音",
    "X09n0240_069:0207b23": "　如是等諸佛　　我悉曾供養　　然未得慧眼",
    "X09n0240_069:0207b24": "　入於解脫海　　從此次第有　　一切寶光剎",
    "X09n0240_069:0207c01": "　其劫名天勝　　五百佛興世　　最初月光輪",
    "X09n0240_069:0207c02": "　第二名日燈　　第三名光幢　　第四寶須彌",
    "X09n0240_069:0207c03": "　第五名華燄　　第六號燈海　　第七熾然佛",
    "X09n0240_069:0207c04": "　第八天藏佛　　九光明王幢　　十普智光王",
    "X09n0240_069:0207c05": "　如是等諸佛　　我悉曾供養　　尚於諸法中",
    "X09n0240_069:0207c06": "　無而計為有　　從此復有劫　　名曰梵光明",
    "X09n0240_069:0207c07": "　世界蓮華燈　　莊嚴極殊妙　　彼有無量佛",
    "X09n0240_069:0207c08": "　一一無量眾　　我悉曾供養　　尊重聽聞法",
    "X09n0240_069:0207c09": "　初寶須彌佛　　二功德海佛　　三法界音佛",
    "X09n0240_069:0207c10": "　四法震雷佛　　五名法幢佛　　六名地光佛",
    "X09n0240_069:0207c11": "　七名法力光　　八名虗空覺　　第九須彌光",
    "X09n0240_069:0207c12": "　第十功德雲　　如是等如來　　我悉曾供養",
    "X09n0240_069:0207c13": "　未能明了法　　而入諸佛海　　次後復有劫",
    "X09n0240_069:0207c14": "　名為功德月　　爾時有世界　　其名功德幢",
    "X09n0240_069:0207c15": "　彼中有諸佛　　八十那由他　　我皆以妙供",
    "X09n0240_069:0207c16": "　深心而敬奉　　初乾闥婆王　　二名大樹王",
    "X09n0240_069:0207c17": "　三功德須彌　　第四寶眼佛　　第五盧舍那",
    "X09n0240_069:0207c18": "　第六光莊嚴　　第七法海佛　　第八光勝佛",
    "X09n0240_069:0207c19": "　九名賢勝佛　　第十法王佛　　如是等諸佛",
    "X09n0240_069:0207c20": "　我悉曾供養　　然未得深智　　入於諸法海",
    "X09n0240_069:0207c21": "　此後復有劫　　名為寂靜慧　　剎號金剛寶",
    "X09n0240_069:0207c22": "　莊嚴悉殊妙　　於中有千佛　　次第而出興",
    "X09n0240_069:0207c23": "　眾生少煩惱　　眾會悉清淨　　初金剛臍佛",
    "X09n0240_069:0207c24": "　二無礙力佛　　三名法界影　　四號十方燈",
    "X09n0240_069:0208a01": "　第五名悲光　　第六名戒海　　第七忍燈輪",
    "X09n0240_069:0208a02": "　第八法輪光　　九名光莊嚴　　十名寂靜光",
    "X09n0240_069:0208a03": "　如是等諸佛　　我悉曾供養　　猶未能深悟",
    "X09n0240_069:0208a04": "　如空清淨法　　遊行一切剎　　於彼修諸行",
    "X09n0240_069:0208a05": "　次第復有劫　　名為善出現　　剎號香燈雲",
    "X09n0240_069:0208a06": "　淨穢所共成　　億佛於中現　　莊嚴剎及劫",
    "X09n0240_069:0208a07": "　所說種種法　　我皆能憶持　　初名廣稱佛",
    "X09n0240_069:0208a08": "　次名法海佛　　三名自在王　　四名功德雲",
    "X09n0240_069:0208a09": "　第五法勝佛　　第六天冠佛　　第七智燄佛",
    "X09n0240_069:0208a10": "　第八虗空音　　第九兩足尊　　名普生殊勝",
    "X09n0240_069:0208a11": "　第十無上士　　眉間勝光明　　如是一切佛",
    "X09n0240_069:0208a12": "　我悉曾供養　　然猶未能淨　　離諸障礙道",
    "X09n0240_069:0208a13": "　次第復有劫　　名集堅固王　　剎號寶幢王",
    "X09n0240_069:0208a14": "　一切善分布　　有五百諸佛　　於中而出現",
    "X09n0240_069:0208a15": "　我恭敬供養　　求無礙解脫　　最初功德輪",
    "X09n0240_069:0208a16": "　其次寂靜音　　次名功德海　　次名日光王",
    "X09n0240_069:0208a17": "　第五功德王　　第六須彌相　　次名法自在",
    "X09n0240_069:0208a18": "　次佛功德王　　第九福須彌　　第十光明王",
    "X09n0240_069:0208a19": "　如是等諸佛　　我悉曾供養　　所有清淨道",
    "X09n0240_069:0208a20": "　普入盡無餘　　然於所入門　　未能成就忍",
    "X09n0240_069:0208a21": "　次第復有劫　　名為妙勝主　　剎號寂靜音",
    "X09n0240_069:0208a22": "　眾生煩惱薄　　於中有佛現　　八十那由他",
    "X09n0240_069:0208a23": "　我悉曾供養　　修行最勝道　　初佛名華聚",
    "X09n0240_069:0208a24": "　次佛名海藏　　次名功德生　　次號天王髻",
    "X09n0240_069:0208b01": "　第五摩尼藏　　第六真金山　　第七寶聚尊",
    "X09n0240_069:0208b02": "　第八法幢佛　　第九名勝財　　第十名智慧",
    "X09n0240_069:0208b03": "　此十為上首　　供養無不盡　　次第復有劫",
    "X09n0240_069:0208b04": "　名曰千功德　　爾時有世界　　號善化幢燈",
    "X09n0240_069:0208b05": "　六十億那由　　諸佛興於世　　最初寂靜幢",
    "X09n0240_069:0208b06": "　其次奢摩他　　第三百燈王　　第四寂靜光",
    "X09n0240_069:0208b07": "　第五雲密陰　　第六日大明　　七號法燈光",
    "X09n0240_069:0208b08": "　八名殊勝燄　　九名天勝藏　　十名大吼音",
    "X09n0240_069:0208b09": "　如是等諸佛　　我悉常供養　　未得清淨忍",
    "X09n0240_069:0208b10": "　深入諸法海　　次第復有劫　　名無著莊嚴",
    "X09n0240_069:0208b11": "　爾時有世界　　名曰無邊光　　中有三十六",
    "X09n0240_069:0208b12": "　那由他佛現　　初功德須彌　　第二虗空心",
    "X09n0240_069:0208b13": "　第三具莊嚴　　第四法雷音　　第五法界聲",
    "X09n0240_069:0208b14": "　第六妙音雲　　第七照十方　　第八法海音",
    "X09n0240_069:0208b15": "　第九功德海　　第十功德幢　　如是等諸佛",
    "X09n0240_069:0208b16": "　我悉曾供養　　次有佛出現　　名為功德幢",
    "X09n0240_069:0208b17": "　我為月面天　　供養人中主　　時佛為我說",
    "X09n0240_069:0208b18": "　無依妙法門　　我聞專念持　　出生諸願海",
    "X09n0240_069:0208b19": "　我得清淨眼　　寂滅定總持　　能於念念中",
    "X09n0240_069:0208b20": "　悉見諸佛海　　我得大悲藏　　普明方便眼",
    "X09n0240_069:0208b21": "　增長菩提心　　成就如來力　　見眾生顛倒",
    "X09n0240_069:0208b22": "　執常樂我淨　　愚癡闇所覆　　妄想起煩惱",
    "X09n0240_069:0208b23": "　行止見稠林　　往來貪欲海　　集於諸惡趣",
    "X09n0240_069:0208b24": "　無量種種業　　一切諸趣中　　隨業而受身",
    "X09n0240_069:0208c01": "　生老死眾患　　無量苦逼迫　　為彼眾生故",
    "X09n0240_069:0208c02": "　我發無上心　　願得如十方　　一切十力尊",
    "X09n0240_069:0208c03": "　緣佛及眾生　　起於大願雲　　從是修功德",
    "X09n0240_069:0208c04": "　趣入方便道　　願雲悉彌覆　　普入一切道",
    "X09n0240_069:0208c05": "　具足波羅蜜　　充滿於法界　　速入於諸地",
    "X09n0240_069:0208c06": "　三世方便海　　一念修諸佛　　一切無礙行",
    "X09n0240_069:0208c07": "　佛子我爾時　　得入普賢道　　了知十法界",
    "X09n0240_069:0208c08": "　一切差別門",
    "X09n0240_069:0208c09": "善男子。於汝意云何。彼時轉輪聖王名十方主。能紹",
    "X09n0240_069:0208c10": "隆佛種者豈異人乎。文殊師利童子是也。爾時夜神",
    "X09n0240_069:0208c11": "覺悟我者。普賢菩薩之所化耳。我於爾時為王寶女。",
    "X09n0240_069:0208c12": "蒙彼夜神覺悟於我。令我見佛發阿耨多羅三藐三",
    "X09n0240_069:0208c13": "菩提心。自從是來經佛剎微塵數劫不墮惡趣常生",
    "X09n0240_069:0208c14": "人天。於一切處常見諸佛。乃至於妙燈功德幢佛所。",
    "X09n0240_069:0208c15": "得此大勢力普喜幢菩薩解脫。以此解脫如是利益",
    "X09n0240_069:0208c16": "一切眾生。善男子。我唯得此大勢力普喜幢解脫門。",
    "X09n0240_069:0208c17": "如諸菩薩摩訶薩於念念中普詣一切諸如來所。疾",
    "X09n0240_069:0208c18": "能趣入一切智海。於念念中以發趣門入於一切諸",
    "X09n0240_069:0208c19": "大願海。於念念中以願海門盡未來劫念念出生一",
    "X09n0240_069:0208c20": "切諸行。一一行中出生一切剎微塵數身。一一身普",
    "X09n0240_069:0208c21": "入一切法界門。一一法界門一切佛剎中隨眾生心",
    "X09n0240_069:0208c22": "說諸妙行。一切剎一一塵中悉見無邊諸如來海。一",
    "X09n0240_069:0208c23": "一如來所悉見徧法界諸佛神通。一一如來所悉見",
    "X09n0240_069:0208c24": "往劫修菩薩行。一一如來所受持守護所有法輪。一",
    "X09n0240_069:0209a01": "一如來所悉見三世一切如來諸神變海。而我云何",
    "X09n0240_069:0209a02": "能知能說彼功德行。善男子。此眾會中有一夜神名",
    "X09n0240_069:0209a03": "普救眾生妙德。汝詣彼問。菩薩云何入菩薩行淨菩",
    "X09n0240_069:0209a04": "薩道。時善財童子頂禮其足。繞無數帀。殷勤瞻仰。辭",
    "X09n0240_069:0209a05": "退而去。",
    "X09n0240_069:0209a06": "第三喜目觀察眾生夜神。寄發光地。發光者。諸成",
    "X09n0240_069:0209a07": "就勝定大法總持能發無邊妙慧光故。時善財童",
    "X09n0240_069:0209a08": "子。敬受前教。念善知識能成己益。有五行半經。述",
    "X09n0240_069:0209a09": "所念益。作是念已。發意詣喜目觀察眾生夜神所。",
    "X09n0240_069:0209a10": "時喜目神先以神力加持善財。今知近友之益。善",
    "X09n0240_069:0209a11": "財因加。更起增進之念。未見之先。已受其益。有十",
    "X09n0240_069:0209a12": "七行經。具明其事。爾時善財即詣喜目觀察眾生",
    "X09n0240_069:0209a13": "夜神所。即見喜目夜神於如來眾會道場坐蓮華",
    "X09n0240_069:0209a14": "藏師子之座。入大勢力普喜幢解脫三昧。未及請",
    "X09n0240_069:0209a15": "問。即正授法界。懸示三昧之相默示已竟。向下明",
    "X09n0240_069:0209a16": "三昧之業用云。於其身上一一毛孔。出無量種種",
    "X09n0240_069:0209a17": "變化身雲。總顯大用無涯。次所謂出無量化身雲",
    "X09n0240_069:0209a18": "下有六十五行半經。別明顯所現十度之相。次一",
    "X09n0240_069:0209a19": "行半經。結類通餘法。云如是宣說種種行法而為",
    "X09n0240_069:0209a20": "利益。次出演說本行身中。先云復於一一諸毛孔",
    "X09n0240_069:0209a21": "中出無量種眾生身雲下有十四行半經。明出能",
    "X09n0240_069:0209a22": "說之身。次於彼一切眾生之前現種種聲下有五",
    "X09n0240_069:0209a23": "行經。明演法之聲。次如是等種種言音下有三十",
    "X09n0240_069:0209a24": "五行半經。顯所說之法。其法皆喜目本行十度之",
    "X09n0240_069:0209b01": "行法。不但十度。其餘諸行無一不備。如是說時於",
    "X09n0240_069:0209b02": "念念中下有四行經。彰說之益。次爾時善財童子",
    "X09n0240_069:0209b03": "見聞下有七行經。明覩用獲益即證入法界。故向",
    "X09n0240_069:0209b04": "下善財說偈。以慶益稱讚。通有十偈。善財既慶讚",
    "X09n0240_069:0209b05": "已。乃白問天神。發心幾時。得此解脫其已久如。時",
    "X09n0240_069:0209b06": "喜目說偈以答。共有九十一頌。分二。前七十九頌",
    "X09n0240_069:0209b07": "答發心久近。後十二頌答得法時節。前中有十復",
    "X09n0240_069:0209b08": "次。初一偈總標寂靜音劫。正是發心之時。有三十",
    "X09n0240_069:0209b09": "偈。分為六段。初有八偈顯其本為輪王之寶女。次",
    "X09n0240_069:0209b10": "有十偈明發心本事。即從德海佛發心。次一偈正",
    "X09n0240_069:0209b11": "顯發心。次有六偈明發後之德。次有五偈明轉值",
    "X09n0240_069:0209b12": "餘佛。次從此次第有天勝劫已下歷九番劫。每一",
    "X09n0240_069:0209b13": "劫中有多佛出現。且約次第有十佛出世。於一一",
    "X09n0240_069:0209b14": "佛所聞法修行。漸次證入。直至第十無著莊嚴劫",
    "X09n0240_069:0209b15": "於所修證方得圓滿。上七十九頌。通答發心久近",
    "X09n0240_069:0209b16": "竟。下次有佛出現下答得法時節。初四偈明得無",
    "X09n0240_069:0209b17": "功用已至十地。次見眾生顛倒下四偈半。結成普",
    "X09n0240_069:0209b18": "賢行位。牒舉大心之始。次從是修功德下二偈半。",
    "X09n0240_069:0209b19": "明成德之終。次佛子我爾時下一偈。總結圓滿。次",
    "X09n0240_069:0209b20": "善男子於汝意云何下七行經。結會古今。云初轉",
    "X09n0240_069:0209b21": "輪王即是文殊。時夜神覺悟我發心者即是普賢。",
    "X09n0240_069:0209b22": "彼輪王之寶女從佛發心者。即我身是。已陳所證",
    "X09n0240_069:0209b23": "之法界。乃謙己云我唯得此大勢力普喜幢解脫",
    "X09n0240_069:0209b24": "門而已。如諸菩薩於念念中普詣一切諸如來所",
    "X09n0240_069:0209c01": "等。十二種廣大佛事。而我云何能說彼功德行。乃",
    "X09n0240_069:0209c02": "指示後友云。此眾會中有一夜神。名普救眾生妙",
    "X09n0240_069:0209c03": "德。汝可往問當為汝說。時善財童子頂禮其足。殷",
    "X09n0240_069:0209c04": "勤瞻仰。辭退而去。",
    "X09n0240_069:0209c06": "大方廣佛華嚴經綱要卷第六十九"
}