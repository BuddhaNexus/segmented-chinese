{
    "T20n1094_001:0402b05": "不空羂索神呪心經",
    "T20n1094_001:0402b07": "唐三藏法師玄奘奉　詔譯",
    "T20n1094_001:0402b08": "如是我聞。一時薄伽梵。在布怛洛迦山觀自",
    "T20n1094_001:0402b09": "在宮殿。其中多有寶娑羅樹。耽摩羅樹瞻博",
    "T20n1094_001:0402b10": "迦樹。阿輸迦樹極解脫樹。復有無量諸雜寶",
    "T20n1094_001:0402b11": "樹周匝莊嚴。香花軟草處處皆有。復有無量",
    "T20n1094_001:0402b12": "寶泉池沼。八功德水彌滿其中。眾花映飾甚",
    "T20n1094_001:0402b13": "可愛樂。復有無邊異類禽獸。形容殊妙皆具",
    "T20n1094_001:0402b14": "慈心。出種種聲恒如作樂。與大苾芻眾八千",
    "T20n1094_001:0402b15": "人俱。九十九俱胝那庾多百千菩薩摩訶薩。",
    "T20n1094_001:0402b16": "無量百千淨居天眾。自在天眾大自在天眾。",
    "T20n1094_001:0402b17": "大梵天王及餘天眾。無量百千前後圍遶聽",
    "T20n1094_001:0402b18": "佛說法。",
    "T20n1094_001:0402b19": "爾時會中有一菩薩摩訶薩。名觀自在。從坐",
    "T20n1094_001:0402b20": "而起整理衣服。偏袒一肩右膝著地。合掌向",
    "T20n1094_001:0402b21": "佛面目熙怡。開顏含笑而白佛言。我有神呪",
    "T20n1094_001:0402b22": "心名不空羂索。我於往昔第九十一劫。時有",
    "T20n1094_001:0402b23": "世界名殊勝觀。其中有佛名世主王如來應",
    "T20n1094_001:0402b24": "正等覺明行圓滿善逝世間解無上丈夫調御",
    "T20n1094_001:0402b25": "士天人師佛薄伽梵。彼佛世尊憐愍我故。為",
    "T20n1094_001:0402b26": "我說此大神呪心。時我受持威神力故。常為",
    "T20n1094_001:0402b27": "無量淨居天眾。自在天眾大自在天眾。大梵",
    "T20n1094_001:0402b28": "天王及餘天眾。無量百千恭敬供養尊重讚",
    "T20n1094_001:0402b29": "歎。我皆化彼令趣無上正等菩提。我依如是",
    "T20n1094_001:0402c01": "功德力故。便獲十億不空妙智上首莊嚴大",
    "T20n1094_001:0402c02": "三摩地。由斯定力現見十方無量無數諸佛",
    "T20n1094_001:0402c03": "世界。一切如來及諸眾會。皆往供養聽聞正",
    "T20n1094_001:0402c04": "法。展轉教化無量有情。皆令發心趣無上覺。",
    "T20n1094_001:0402c05": "故此呪力不可思議。能救眾生無量苦難。諸",
    "T20n1094_001:0402c06": "有智者皆應受持。世尊若他方所有此呪心。",
    "T20n1094_001:0402c07": "當知是處有自在天大自在天梵天王等而為",
    "T20n1094_001:0402c08": "上首。與十二億諸天神眾。常共守護恭敬供",
    "T20n1094_001:0402c09": "養。如佛制多不令暴惡。諸鬼神等遊止其中。",
    "T20n1094_001:0402c10": "世尊隨何國邑。流行如是不空羂索神呪心",
    "T20n1094_001:0402c11": "經。當知此中諸有情類。已於無量俱胝那庾",
    "T20n1094_001:0402c12": "多百千諸佛所。種諸善根乘大願力而來至",
    "T20n1094_001:0402c13": "此。",
    "T20n1094_001:0402c14": "世尊若有眾生。造諸重罪習行惡法。毀辱賢",
    "T20n1094_001:0402c15": "聖誹謗正法。當墮無間大地獄中。經無數劫",
    "T20n1094_001:0402c16": "受諸劇苦。諸佛菩薩獨覺聲聞。雖具神通而",
    "T20n1094_001:0402c17": "不能救。彼若聞此神呪心經。能生悔愧終不",
    "T20n1094_001:0402c18": "更造。若彼復能經一日夜。受持齋戒誦此呪",
    "T20n1094_001:0402c19": "心。所作罪業現世輕受。不復當墮無間地獄。",
    "T20n1094_001:0402c20": "云何證知彼現輕受不墮地獄。謂若忽遭寒",
    "T20n1094_001:0402c21": "熱等病。或經一日或經二日。或復乃至經於",
    "T20n1094_001:0402c22": "七日。或患眼痛耳痛鼻痛齒痛牙痛脣痛舌",
    "T20n1094_001:0402c23": "痛。或齗腭痛或心胸痛。或腹臍痛或腰脊",
    "T20n1094_001:0402c24": "痛。或脇腋痛或陰臗痛。或髀膝痛或支節",
    "T20n1094_001:0402c25": "痛。或手足痛或頭面痛。或胭項痛或肩膊痛。",
    "T20n1094_001:0402c26": "或遭風病氣病痔病痢病痲病。或遭戀癖白",
    "T20n1094_001:0402c27": "癩重癩及諸疥癬。或得皰瘡甘瘡花瘡漏瘡",
    "T20n1094_001:0402c28": "毒瘡。或遇擁腫遊腫疔腫腫癤腫毒腫。或患",
    "T20n1094_001:0402c29": "癲癎或患甘濕。或被鬼魅或被魘禱。或被",
    "T20n1094_001:0403a01": "呪咀或被毒藥。或被囚繫或被枷鎖。或被",
    "T20n1094_001:0403a02": "打罵或被誹謗。或被謀害或被恐怖。或復遭",
    "T20n1094_001:0403a03": "餘種種增減不饒益事。以要言之。所有逼切",
    "T20n1094_001:0403a04": "身心苦惱及見惡夢。由此證知彼現輕受不",
    "T20n1094_001:0403a05": "復當墮無間地獄。所造罪業悉得消除。如是",
    "T20n1094_001:0403a06": "眾生由斯呪力。尚現輕受重罪消除。況餘有",
    "T20n1094_001:0403a07": "情身心清淨。聞持此呪而不獲福。先世罪業",
    "T20n1094_001:0403a08": "亦得消除。現在未來常受快樂。",
    "T20n1094_001:0403a09": "世尊若有四眾或四姓等。設以諂曲誑詐心",
    "T20n1094_001:0403a10": "故。聽聞如是神呪心經。受持讀誦書寫供",
    "T20n1094_001:0403a11": "養。為他讚說教令聽受。乃至自往畜生耳邊。",
    "T20n1094_001:0403a12": "慇懃念誦令彼得聞。復審思惟此呪章句。不",
    "T20n1094_001:0403a13": "毀謗故不取相故。無分別故無等起故。不遲",
    "T20n1094_001:0403a14": "行故無為作故。離染污故平等心故。無增減",
    "T20n1094_001:0403a15": "故離五蘊故。由此方便於諸佛所復修隨念。",
    "T20n1094_001:0403a16": "彼由如是功德力故。於十方面各有十佛。來",
    "T20n1094_001:0403a17": "現其前教令悔除先所作罪。所有祈願皆令",
    "T20n1094_001:0403a18": "滿足。若有不能如上所說。乃至書此神呪心",
    "T20n1094_001:0403a19": "經。置於舍中禮拜供養。亦得無量無邊功德。",
    "T20n1094_001:0403a20": "世尊若有眾生。為勝他故或怖主故。怖怨讐",
    "T20n1094_001:0403a21": "故怖惡獸故。怖危難故或隨他故。或求高貴",
    "T20n1094_001:0403a22": "多財寶故。聽聞如是神呪心經。雖復聽聞而",
    "T20n1094_001:0403a23": "不恭敬。或復誹謗輕賤毀訾。智者應知非其",
    "T20n1094_001:0403a24": "自力。是觀自在威神力故令彼耳聞。為令彼",
    "T20n1094_001:0403a25": "得現在未來利樂事故。世尊譬如有人採沈",
    "T20n1094_001:0403a26": "取麝或復栴檀龍腦香等。種種誹謗輕賤毀",
    "T20n1094_001:0403a27": "呰。而復擣磨用塗身體。然沈麝等不作是",
    "T20n1094_001:0403a28": "念。彼陵蔑我不與其香。而性自然恒作香",
    "T20n1094_001:0403a29": "事。此神呪心亦復如是。雖有誹謗輕賤毀訾。",
    "T20n1094_001:0403b01": "或如上說以諂誑心。書寫受持恭敬供養。而",
    "T20n1094_001:0403b02": "亦作彼善根因緣。令彼當來隨所生處。具戒",
    "T20n1094_001:0403b03": "定慧功德妙香。亦能為他作斯香事故。此神",
    "T20n1094_001:0403b04": "呪威德難思。信謗俱能作饒益事。",
    "T20n1094_001:0403b05": "世尊若善男子或善女人。及苾芻苾芻尼。鄔",
    "T20n1094_001:0403b06": "波索迦鄔波斯迦。或餘人輩白月八日受持",
    "T20n1094_001:0403b07": "齋戒專心誦此大神呪心。乃至七遍不雜異",
    "T20n1094_001:0403b08": "語。當知是人現世定得二十勝利。云何二十。",
    "T20n1094_001:0403b09": "一者身無眾病安隱快樂。二者由先業力雖",
    "T20n1094_001:0403b10": "有病生而速除愈。三者身體細軟皮膚光澤",
    "T20n1094_001:0403b11": "面目鮮明。四者眾人愛敬。五者密護諸根。六",
    "T20n1094_001:0403b12": "者多獲財寶隨意受用。七者所得財寶王賊",
    "T20n1094_001:0403b13": "水火不能侵損。八者所作事業皆善成辦。九",
    "T20n1094_001:0403b14": "者所有種植不畏惡龍霜雹風雨。十者若有",
    "T20n1094_001:0403b15": "稼穡災橫所侵。以此呪心呪灰或水經七遍",
    "T20n1094_001:0403b16": "已。於其田中八方結界上下散灑。災橫爾時",
    "T20n1094_001:0403b17": "皆即除滅。十一者不為一切暴惡鬼神羅剎",
    "T20n1094_001:0403b18": "斯等吸奪精氣。十二者一切有情見聞歡喜。",
    "T20n1094_001:0403b19": "愛樂尊重常無厭足。十三者常不怖畏一切",
    "T20n1094_001:0403b20": "怨讐。十四者設有怨讐速自消滅。十五者人",
    "T20n1094_001:0403b21": "非人等不能侵害。十六者厭魅呪詛蠱道不",
    "T20n1094_001:0403b22": "著。十七者煩惱纏垢不數現行。十八者刀毒",
    "T20n1094_001:0403b23": "水火不能傷害。十九者諸天善神常隨衛護。",
    "T20n1094_001:0403b24": "二十者生生不離慈悲喜捨。彼得如是二十",
    "T20n1094_001:0403b25": "勝利。復獲八法。何等為八。一者臨命終時見",
    "T20n1094_001:0403b26": "觀自在菩薩。作苾芻像來現其前歡喜慰喻。",
    "T20n1094_001:0403b27": "二者安隱命終無諸苦痛。三者將捨命時。眼",
    "T20n1094_001:0403b28": "不反戴口無欠呿。手絕紛擾足離舒捲。不泄",
    "T20n1094_001:0403b29": "便穢無顛墜床。四者將捨命時住正憶念意",
    "T20n1094_001:0403c01": "無亂想。五者當命終時不覆面死。六者將捨",
    "T20n1094_001:0403c02": "命時得無盡辯。七者既捨命已隨願往生諸",
    "T20n1094_001:0403c03": "佛淨國。八者常與善友不相捨離。",
    "T20n1094_001:0403c04": "世尊若善男子善女人等。能斷酒肉及諸熏",
    "T20n1094_001:0403c05": "辛。不食殘穢身常清潔。日日三時轉誦如是",
    "T20n1094_001:0403c06": "不空羂索神呪心經。彼勝功德晝夜增長。若",
    "T20n1094_001:0403c07": "能於法捨慳悋心離嫉妬意。專為利樂一切",
    "T20n1094_001:0403c08": "有情。觀諸眾生有力無力。如應為說此神",
    "T20n1094_001:0403c09": "呪經。當知是輩速證無上正等菩提。墮諸菩",
    "T20n1094_001:0403c10": "薩摩訶薩數。是則名為菩提薩埵。言菩提者",
    "T20n1094_001:0403c11": "所謂般若。言薩埵者即是方便。如是二法。於",
    "T20n1094_001:0403c12": "諸有情能作一切利益安樂。",
    "T20n1094_001:0403c13": "世尊我今為欲利益安樂四部眾故。及為除",
    "T20n1094_001:0403c14": "滅諸惡有情所造罪故。於如來前說此神呪。",
    "T20n1094_001:0403c15": "惟願世尊哀愍聽許。",
    "T20n1094_001:0403c16": "爾時世尊告觀自在菩薩摩訶薩言。大眾清",
    "T20n1094_001:0403c17": "淨知時應說。我亦隨喜。此神呪心是當來世",
    "T20n1094_001:0403c18": "菩薩父母。令諸菩薩所作事業速得成辦。亦",
    "T20n1094_001:0403c19": "令一切所怖畏事疾得除滅。",
    "T20n1094_001:0403c20": "爾時觀自在菩薩摩訶薩。蒙佛聽許歡喜踊",
    "T20n1094_001:0403c21": "躍。瞻仰尊顏目不暫捨。合掌恭敬而白佛言。",
    "T20n1094_001:0403c22": "此神呪心。是諸菩薩所應尊重恭敬供養。為",
    "T20n1094_001:0403c23": "最解脫圓滿法門。作諸眾生利益安樂。諸欲",
    "T20n1094_001:0403c24": "受持此呪心者。應先敬禮過去未來現在諸",
    "T20n1094_001:0403c25": "佛及諸菩薩獨覺聲聞。復應敬禮正至正行。",
    "T20n1094_001:0403c26": "復應敬禮舍利子等諸大聲聞。復應敬禮聖",
    "T20n1094_001:0403c27": "慈氏等諸大菩薩。復應敬禮無量光佛。復應",
    "T20n1094_001:0403c28": "敬禮佛法僧寶。復應敬禮聖觀自在菩薩摩",
    "T20n1094_001:0403c29": "訶薩具大悲者。既敬禮已復應念言。此神呪",
    "T20n1094_001:0404a01": "心名不空羂索。是觀自在菩薩於如來前。在",
    "T20n1094_001:0404a02": "大眾中親自演說。我今讀誦。令我一切所作",
    "T20n1094_001:0404a03": "事業速得成辦。令我一切所怖畏事疾得除",
    "T20n1094_001:0404a04": "滅。作是念已應讀誦言。",
    "T20n1094_001:0404a05": "怛姪他闇　折洛折洛　止履止履　主魯",
    "T20n1094_001:0404a06": "主魯",
    "T20n1094_001:0404a07": "稽首具大悲者。",
    "T20n1094_001:0404a08": "薩洛薩洛　死履死履　止履止履　鼻履鼻",
    "T20n1094_001:0404a09": "履",
    "T20n1094_001:0404a10": "稽首大蓮花手。",
    "T20n1094_001:0404a11": "羯邏羯邏　吉利吉利　屈路屈路",
    "T20n1094_001:0404a12": "稽首大淨有情。",
    "T20n1094_001:0404a13": "渤縛渤縛　拕婆拕婆　緊尼緊尼",
    "T20n1094_001:0404a14": "稽首極淨有情。",
    "T20n1094_001:0404a15": "羯洛羯洛　枳利枳利　矩魯矩魯",
    "T20n1094_001:0404a16": "稽首得大勢者。",
    "T20n1094_001:0404a17": "折邏折邏　珊折邏珊折邏　毘折邏毘折邏",
    "T20n1094_001:0404a18": "　醫哳吒醫哳吒　跋洛跋洛　鼻利鼻利",
    "T20n1094_001:0404a19": "　部魯部魯　翳呬翳呬",
    "T20n1094_001:0404a20": "稽首大悲大獸王相。",
    "T20n1094_001:0404a21": "達洛達洛　薩洛薩洛　折洛折洛　鉢洛鉢",
    "T20n1094_001:0404a22": "洛　喝洛喝洛　呵呵呬呬　呼呼　蓊迦洛",
    "T20n1094_001:0404a23": "稽首大梵王相。",
    "T20n1094_001:0404a24": "達洛達洛　地唎地唎　杜魯杜魯　怛洛",
    "T20n1094_001:0404a25": "怛洛　薩洛薩洛　鉢洛鉢洛　筏洛筏洛",
    "T20n1094_001:0404a26": "稽首百千光莊嚴身。",
    "T20n1094_001:0404a27": "什筏邏什筏邏　答播答播　薄伽梵",
    "T20n1094_001:0404a28": "稽首日月琰摩筏魯拏炬吠羅釋梵。與財等",
    "T20n1094_001:0404a29": "天仙眾所供養之。",
    "T20n1094_001:0404b01": "沫洛沫洛　弭履弭履　母魯母魯　窣魯窣",
    "T20n1094_001:0404b02": "魯　主魯主魯",
    "T20n1094_001:0404b03": "稽首薩捺童子魯達羅衣毘瑟怒達捺陀仙那",
    "T20n1094_001:0404b04": "藥迦毘那藥迦眾多形相。",
    "T20n1094_001:0404b05": "達洛達洛　地履地履　杜魯杜魯　闥洛闥",
    "T20n1094_001:0404b06": "洛　揭洛揭洛　鉢洛鉢洛　杜洛杜洛",
    "T20n1094_001:0404b07": "　刺洛刺洛　喝洛喝洛　沫洛沫洛　筏洛筏",
    "T20n1094_001:0404b08": "洛",
    "T20n1094_001:0404b09": "稽首與願普觀勝觀世自在大自在。",
    "T20n1094_001:0404b10": "母呼母呼　母魯母魯　母耶母耶　悶遮悶",
    "T20n1094_001:0404b11": "遮　洛叉洛叉",
    "T20n1094_001:0404b12": "稽首能令我及一切有情。解脫一切怖畏解",
    "T20n1094_001:0404b13": "脫一切厭蠱。解脫一切災橫。解脫一切疾病。",
    "T20n1094_001:0404b14": "解脫一切邪魅魍魎。解脫一切怨家殺縛恐",
    "T20n1094_001:0404b15": "喝捶打。解脫一切王難賊難。解脫一切水火",
    "T20n1094_001:0404b16": "風難。解脫一切刀毒等難者。",
    "T20n1094_001:0404b17": "羯拏羯拏　緊尼緊尼　屈忸屈忸　折洛折",
    "T20n1094_001:0404b18": "洛",
    "T20n1094_001:0404b19": "稽首能開示一切根力覺支道支四聖諦者。",
    "T20n1094_001:0404b20": "答摩答摩　颯摩颯摩　沫娑沫娑",
    "T20n1094_001:0404b21": "稽首能除諸大黑闇。生長滿足六波羅蜜多",
    "T20n1094_001:0404b22": "者。",
    "T20n1094_001:0404b23": "弭履弭履　吒吒吒吒　詑詑詑詑　置置置",
    "T20n1094_001:0404b24": "置　澍澍澍澍",
    "T20n1094_001:0404b25": "稽首被服醫泥耶皮。具大慈悲自在大自",
    "T20n1094_001:0404b26": "在。能破一切惡鬼神者。速來速來救護我等。",
    "T20n1094_001:0404b27": "炬盧炬盧　鉢洛鉢洛　薩洛薩洛　羯洛",
    "T20n1094_001:0404b28": "羯洛　羯吒羯吒　沫吒沫吒",
    "T20n1094_001:0404b29": "稽首住淨土具大悲者。身佩白吉祥縷。頸帶",
    "T20n1094_001:0404c01": "眾寶瓔珞。首冠花鬘寶冠。於寶冠中當于頂",
    "T20n1094_001:0404c02": "上有一切智像。手執希有大寶蓮花。於諸靜",
    "T20n1094_001:0404c03": "慮等持解脫眾妙功德。皆不傾動。善能成熟",
    "T20n1094_001:0404c04": "一切有情。具大慈悲。能除一切業障。能救一",
    "T20n1094_001:0404c05": "切病苦。普能安慰一切有情。",
    "T20n1094_001:0404c06": "闇頡利怛賴路迦毘闍耶唵暮伽播奢　頡利",
    "T20n1094_001:0404c07": "達耶　唵鉢剌底喝多",
    "T20n1094_001:0404c08": "罨沛莎訶　納幕阿幕伽耶莎訶　納莫阿",
    "T20n1094_001:0404c09": "氏多耶莎訶　納莫阿鉢羅底多耶莎訶",
    "T20n1094_001:0404c10": "　納慕筏洛鉢刺柁耶莎訶　納慕薩婆羯磨",
    "T20n1094_001:0404c11": "悉達曳莎訶　罨社耶戇莎訶",
    "T20n1094_001:0404c12": "此神呪心誦必有驗。能受持者所欲皆成。諸",
    "T20n1094_001:0404c13": "有日日三時各誦一百八遍。五無間罪定得",
    "T20n1094_001:0404c14": "除滅。一切業障無不清淨。欲念誦時應先結",
    "T20n1094_001:0404c15": "界。其結界法。取灰或水或白芥子或擔山橛。",
    "T20n1094_001:0404c16": "呪七遍已遣釘四方。燒沈水香至心念誦。諸",
    "T20n1094_001:0404c17": "患寒熱及瘧病者。應呪結縷二十一遍。繫頸",
    "T20n1094_001:0404c18": "或臂即得除愈諸有病者或酥或油。或復呪",
    "T20n1094_001:0404c19": "水二十一遍。與之令服即得除愈。諸欲解他",
    "T20n1094_001:0404c20": "厭禱呪詛。取泥或麵或蜜臘等作彼形像。",
    "T20n1094_001:0404c21": "口誦此呪手執剛刀。深慈愍彼而斷截之。復",
    "T20n1094_001:0404c22": "以呪縷繫彼厭身。令諸怖畏即得除愈。諸患",
    "T20n1094_001:0404c23": "腹痛應呪鹹水。與之令服即得除愈。諸遭蠱",
    "T20n1094_001:0404c24": "毒。或蛇蠍等之所蛆螫。呪水令飲呪泥塗之。",
    "T20n1094_001:0404c25": "即得除愈諸患眼痛。應呪白縷繫其耳上。即",
    "T20n1094_001:0404c26": "得除愈。諸有牙齒患疼痛者。應呪羯羅鼻羅",
    "T20n1094_001:0404c27": "木二十一遍已。而嚼揩之即得除愈。諸怖畏",
    "T20n1094_001:0404c28": "處。應當結界而住其中。其結界法。呪五色縷",
    "T20n1094_001:0404c29": "二十一遍。纏擔山橛釘著四隅。即得無畏。諸",
    "T20n1094_001:0405a01": "欲自護。應以呪縷帶之於體。或呪水灰灑散",
    "T20n1094_001:0405a02": "身上。諸有鬼神魅著身者。呪五色縷常用帶",
    "T20n1094_001:0405a03": "之。即便捨離。諸患一切瘡腫等病。取蓽撥",
    "T20n1094_001:0405a04": "末和蜜而呪二十一遍。用塗其上即得除愈。",
    "T20n1094_001:0405a05": "諸患眼者。應呪香水或甘草水鉢邏奢水二",
    "T20n1094_001:0405a06": "十一遍。而用洗之即得除愈。諸患耳鼻。應呪",
    "T20n1094_001:0405a07": "煎油二十一遍。渧耳鼻中即得除愈。諸有鬪",
    "T20n1094_001:0405a08": "競怨讐誣枉。種種官事之所逼惱。應呪淨水",
    "T20n1094_001:0405a09": "二十一遍。洗面灑身即得和解。諸有國土王",
    "T20n1094_001:0405a10": "都城邑災難起時。應結道場牛糞塗地香湯",
    "T20n1094_001:0405a11": "遍灑於場四角各置一瓶。於其瓶中置花及",
    "T20n1094_001:0405a12": "水。以新淨草敷布場中。用美果食陳列其上",
    "T20n1094_001:0405a13": "作麵燈盞香油淨炷然置四隅。以眾名花遍",
    "T20n1094_001:0405a14": "散場內。燒上妙香而為供養。其誦呪者。香湯",
    "T20n1094_001:0405a15": "沐浴著新淨衣。坐鮮潔座端身正念誦此呪",
    "T20n1094_001:0405a16": "心。主若至誠災難便息。諸有疾疫妖祟等處。",
    "T20n1094_001:0405a17": "呪瓶中水灑處及身。一切災患皆悉除滅。若",
    "T20n1094_001:0405a18": "被魘魅。以瓶中水磨栴檀香。呪三七遍用塗",
    "T20n1094_001:0405a19": "心上。魘魅便息。若常念誦此神呪心。四重",
    "T20n1094_001:0405a20": "五逆謗法等障咸得除滅。欲護國宅使無災",
    "T20n1094_001:0405a21": "厄。應取蓮花一百八枚。各呪一遍投火壇",
    "T20n1094_001:0405a22": "內。供養賢聖。災厄並息國宅安隱。若欲令",
    "T20n1094_001:0405a23": "他慈心於已不生嫌嫉。應取栴壇一百八枚。",
    "T20n1094_001:0405a24": "並長二寸各呪一遍。投火壇中供養賢聖。能",
    "T20n1094_001:0405a25": "令彼人愍已無恨。若恐疾疫鬼魅著身。應取",
    "T20n1094_001:0405a26": "社耶藥毘社耶藥。那矩梨藥健陀那矩梨藥。",
    "T20n1094_001:0405a27": "婆刺尼藥唵跋耶波尼藥。因達羅波尼藥。健",
    "T20n1094_001:0405a28": "陀畢利樣瞿藥。[多*頁]揭藍藥斫訖羅藥。莫訶斫",
    "T20n1094_001:0405a29": "訖羅藥毘瑟怒訖爛多藥。素摩羅時藥蘇難",
    "T20n1094_001:0405b01": "陀藥。闍延底藥白檀香藥舍利摩藥舍利婆",
    "T20n1094_001:0405b02": "藥。喝悉底婆刺尼藥喝麗恕迦藥。健陀[多*頁]揭",
    "T20n1094_001:0405b03": "藍藥金剛藥。黑藍藥筏邏呵訖爛多藥如是",
    "T20n1094_001:0405b04": "諸藥細擣絹篩。水和為丸形如大棗。呪百八",
    "T20n1094_001:0405b05": "遍置於頂上或繫兩臂。疾疫鬼魅皆不著身。",
    "T20n1094_001:0405b06": "若有小兒邪氣魍魎所驚怖者。呪此藥丸一",
    "T20n1094_001:0405b07": "百八遍。繫於胭下便不驚怖。若有女人薄福",
    "T20n1094_001:0405b08": "所致人皆憎厭。呪此藥丸一百八遍。和水澡",
    "T20n1094_001:0405b09": "浴惡相皆除眾人愛敬。身穢惡病亦得除愈。",
    "T20n1094_001:0405b10": "諸有婦人求生男者。呪此藥丸一百八遍繫",
    "T20n1094_001:0405b11": "其身上。或和水浴便得生男。若呪藥丸繫在",
    "T20n1094_001:0405b12": "身上。刀毒水火惡獸怨家魘魅蠱道。一切災",
    "T20n1094_001:0405b13": "橫皆不為害。若患瘡腫。呪此藥丸一百八遍。",
    "T20n1094_001:0405b14": "和水塗之便得除愈。若遇惡風暴雨災雹。呪",
    "T20n1094_001:0405b15": "清淨水二十一遍散灑四方。或呪羯羅毘羅",
    "T20n1094_001:0405b16": "木枝二十一遍。口仍誦呪向四方撝。風等便",
    "T20n1094_001:0405b17": "止。此觀自在大神呪心。雖不受持但依前法",
    "T20n1094_001:0405b18": "誦必有驗。若能受持所作事業無不成辦。欲",
    "T20n1094_001:0405b19": "受持者以新白[疊*毛]。應長一丈而闊五尺。總一",
    "T20n1094_001:0405b20": "段成勿斷經縷。畫作佛像所用綵色應和香",
    "T20n1094_001:0405b21": "膠。自外諸膠咸不得用。佛像右邊應復畫作",
    "T20n1094_001:0405b22": "觀自在菩薩。似大自在天。頂有蠡髻首冠花",
    "T20n1094_001:0405b23": "冠。翳泥耶皮被左肩上。自餘身分瓔珞環釧",
    "T20n1094_001:0405b24": "而為莊嚴。畫師應須澡浴香潔。著新淨衣離",
    "T20n1094_001:0405b25": "雜穢食。專精齋戒淨處畫之。應以此像置清",
    "T20n1094_001:0405b26": "淨處。於其像前牛糞塗地。縱廣丈九四方齊",
    "T20n1094_001:0405b27": "正。於其壇內純散白花。以八淨瓶各受一升。",
    "T20n1094_001:0405b28": "盛花香水安置八方。復於八方敷八草座。一",
    "T20n1094_001:0405b29": "一座上置一分食。於八座邊一一各置八分",
    "T20n1094_001:0405c01": "之食。其所供食盡世香美皆得用之。唯除熏",
    "T20n1094_001:0405c02": "辛血肉酒等諸雜穢物。復燒沈香至誠供養。",
    "T20n1094_001:0405c03": "受持呪者。先當三日三夜斷食。如其不能但",
    "T20n1094_001:0405c04": "一日一夜。於日日中三時澡浴。若大小便別",
    "T20n1094_001:0405c05": "更澡浴。著新淨衣食三白食。所謂乳酪及白",
    "T20n1094_001:0405c06": "粳米。食訖澡漱往佛像前。燒沈水香至誠頂",
    "T20n1094_001:0405c07": "禮。專心誦此大神呪心滿八千遍。爾時行者",
    "T20n1094_001:0405c08": "自見其身。遍放光明猶如火焰。見是事已歡",
    "T20n1094_001:0405c09": "喜踊躍。時觀自在便現其前。隨所願求皆令",
    "T20n1094_001:0405c10": "滿足。若欲自隱。應呪雌黃或安繕那滿八千",
    "T20n1094_001:0405c11": "遍。研以塗眼。若欲乘空應用塗足。由斯呪力",
    "T20n1094_001:0405c12": "證不空智而為上首。莊嚴等持既獲此定。凡",
    "T20n1094_001:0405c13": "作事業無不成辦。",
    "T20n1094_001:0405c14": "爾時世尊讚觀自在菩薩摩訶薩言。善哉善",
    "T20n1094_001:0405c15": "哉汝能憐愍一切有情說此神呪。欲令皆得",
    "T20n1094_001:0405c16": "利益安樂。我深隨喜。時薄伽梵說是語已。觀",
    "T20n1094_001:0405c17": "自在菩薩摩訶薩。淨居天眾自在天眾。大自",
    "T20n1094_001:0405c18": "在天眾大梵天王。及餘天眾聲聞菩薩。皆大",
    "T20n1094_001:0405c19": "歡喜信受奉行。",
    "T20n1094_001:0405c20": "不空羂索神呪心經",
    "T20n1094_001:0405c21": "不空羂索神呪心經後序",
    "T20n1094_001:0405c22": "神呪心經者。斯蓋三際種智之格言。十地證",
    "T20n1094_001:0405c23": "真之極趣也。裂四魔之便罟。折六師之邪",
    "T20n1094_001:0405c24": "幢。運諸子之安車。詣道場之夷路者。何莫由",
    "T20n1094_001:0405c25": "斯之道也。況乃勦當累殲宿殃。清眾瘼懷庶",
    "T20n1094_001:0405c26": "福者乎。是以印度諸國。咸稱如意神珠。諒有",
    "T20n1094_001:0406a01": "之矣。題稱不空等者。別眾經之殊號也。至如",
    "T20n1094_001:0406a02": "擲羂取獸。時或索空。茲教動捊罔不玄會。",
    "T20n1094_001:0406a03": "故受斯目也。運極無方曰神。警勅群物稱",
    "T20n1094_001:0406a04": "呪。名色所依號心。雖復乘開一五。藏啟二三。",
    "T20n1094_001:0406a05": "其能應通動植。絲綸法界者。咸用取則茲旨。",
    "T20n1094_001:0406a06": "歸往斯誥也。是故經云。此身如城心王處中。",
    "T20n1094_001:0406a07": "又至功離相妙極殊方。有類於心故應茲稱",
    "T20n1094_001:0406a08": "也。是以經云。如眾生心識。體雖是有而無長",
    "T20n1094_001:0406a09": "短方圓等相。斯群藉之中心。無相之妙極者",
    "T20n1094_001:0406a10": "也。然此神典。北印度國沙門闍那崛多。已譯",
    "T20n1094_001:0406a11": "於隋紀。于時寶歷創基。傳匠蓋寡。致令所",
    "T20n1094_001:0406a12": "歸神像能歸行儀。并呪體能俱存梵語。遂使",
    "T20n1094_001:0406a13": "受持之者。疲於用功渾肴莫晰。惟今三藏玄",
    "T20n1094_001:0406a14": "奘法師。奉詔心殷為物情切。爰以皇唐顯慶",
    "T20n1094_001:0406a15": "四年五月日。於大慈恩寺弘法苑。重更敷",
    "T20n1094_001:0406a16": "譯。庶諸鑑徒。悟夷險之殊徑矣。"
}