{
    "X84n1583_017:0501c19": "續燈正統卷十七",
    "X84n1583_017:0501c21": "南海普陀嗣祖沙門西蜀　性統　編集",
    "X84n1583_017:0501c22": "　　臨濟宗",
    "X84n1583_017:0501c23": "　　　大鑑下第三十世",
    "X84n1583_017:0501c24": "　　　　聚雲真禪師法嗣",
    "X84n1583_017:0502a01": "忠州萬松三目慧芝禪師郡之劉氏子。落髮於本郡",
    "X84n1583_017:0502a02": "東明。次參聚雲。雲示以本色鉗錘。力究數年。方明心",
    "X84n1583_017:0502a03": "要。初總院事。後充西堂。雲著源流唱和歌。付之。出住",
    "X84n1583_017:0502a04": "聚雲。上堂。貝葉樓前扣午鐘。東風迎我華臺上。懸羊",
    "X84n1583_017:0502a05": "雖是助春光。何似堤柳舒金網。莫妄想。欲會大意西",
    "X84n1583_017:0502a06": "來須聽山僧。平空揑謊不是謊。一樹眉毛額下橫。十",
    "X84n1583_017:0502a07": "箇指頭共兩掌。上堂。生死關頭。鬼神莫覰。魚遊水",
    "X84n1583_017:0502a08": "底搖腮。鳥蹈虗空鼓翅。石輥飄打楊華。氷稜煙騰火",
    "X84n1583_017:0502a09": "氣。何以盡情道破。為報今朝解制。上堂。今朝仲冬",
    "X84n1583_017:0502a10": "十五。好看禾山打鼓。一椎粉碎虗空。費盡麻纏索補。",
    "X84n1583_017:0502a11": "以拂子。擊禪牀三下。臘八上堂。子夜明星未出時。",
    "X84n1583_017:0502a12": "日輪已挂兩莖眉。靈雲乍見桃花笑。且喜從前自不",
    "X84n1583_017:0502a13": "欺。上堂。敲竹篦云。一聲擊破目前機。是誰惺惺是",
    "X84n1583_017:0502a14": "誰迷。青青竹映晴天日。影入寒江上上機。上堂。睜",
    "X84n1583_017:0502a15": "眼看不見。側耳聽不著。却聞鐘鼓敲。復觀黃葉落。溪",
    "X84n1583_017:0502a16": "聲山色轉法輪。總說別說塵剎說。且道。說箇甚麼。喝",
    "X84n1583_017:0502a17": "一喝。上堂。石人作揖闡威儀。鼻念真經眼麻迷。東",
    "X84n1583_017:0502a18": "村駭殺蒼頭老。笑落春梅第幾枝。上堂。依經解義。",
    "X84n1583_017:0502a19": "三世佛冤。離經別說。即成魔說。依也不得。離也不得。",
    "X84n1583_017:0502a20": "不依不離。作麼生。六月炎天凍雪花。枯樁樹上結冬",
    "X84n1583_017:0502a21": "瓜。虗空嚼啐無餘粒。達者咸言是作家。上堂。血濺",
    "X84n1583_017:0502a22": "梵天。至極之談。龜哥眼赤。鸚鵡嘴彎。今日有來與劉",
    "X84n1583_017:0502a23": "老師打箇同參。鼻頭上著艾。脚版下出煙。趙州東司",
    "X84n1583_017:0502a24": "不說法。新婦騎驢阿家牽。上堂。舉聚雲老人道。迷",
    "X84n1583_017:0502b01": "去猿猴探水月。悟來[菛@良][卄/碭]拾華針。師云。老人太煞道",
    "X84n1583_017:0502b02": "破。喝一喝云。迷不迷。悟不悟。三脚驢兒爬上樹。石人",
    "X84n1583_017:0502b03": "把火燒龍池。賓主相逢不回互。不回互。蒼頭老兒退",
    "X84n1583_017:0502b04": "三步。上堂。卓拄杖云。一面登翻一面行。殘梅落罷",
    "X84n1583_017:0502b05": "正初春。猫兒也解當巡炤。單為心腸毒似人。良久以",
    "X84n1583_017:0502b06": "拄杖畵。喝一喝下座。上堂。談心論性。好肉剜瘡。",
    "X84n1583_017:0502b07": "良久默然。虗空掘窟。只饒六十痛棒。許多受他熱瞞。",
    "X84n1583_017:0502b08": "道甚一覩明星。至今錯會不少。但凡老鼠不咬飯盆。",
    "X84n1583_017:0502b09": "得來無漏。猫兒不守舊窟。廣運神通。到者裡。海底泥",
    "X84n1583_017:0502b10": "牛。踏翻銀河斗柄。不為分外。天邊玉兔。闖入蟭螟眼",
    "X84n1583_017:0502b11": "睛。許透重關。如斯證得。不必內收外折。截短裁長。設",
    "X84n1583_017:0502b12": "或未然。教中毗尼。如法信受。上堂。卓拄杖云。會麼。",
    "X84n1583_017:0502b13": "竺土爛葛藤。支那別撰記。不似萬年藤。橫竪撐天地。",
    "X84n1583_017:0502b14": "未會的。喚作。孟哥季哥。會得來。不是張三李四。是箇",
    "X84n1583_017:0502b15": "甚麼。擲拄杖云。提起話長。晚住萬松。上堂。木人吹",
    "X84n1583_017:0502b16": "鐵笛。石虎撞金鐘。蝦蟆打口鼓。螃蟹舞師公。別是一",
    "X84n1583_017:0502b17": "般清子弟。等閒不與世人同。雨沙自是心相應。聾瞽",
    "X84n1583_017:0502b18": "只作耳邊風。召大眾。有打鼓弄琵琶者麼。僧問。離",
    "X84n1583_017:0502b19": "名離相。以何為宗。師曰。蟭螟眼裡推石輥。曰學人不",
    "X84n1583_017:0502b20": "會。師曰。螃蟹腔中好泛船。問。如何是境。師曰。字水",
    "X84n1583_017:0502b21": "屏山綠。如何是人。師云。聚雲有老僧。如何是奪人不",
    "X84n1583_017:0502b22": "奪境。師云。佳人面帶十斗粉。如何是奪境不奪人。師",
    "X84n1583_017:0502b23": "云。朝罷歸來打單裙。如何是人境兩俱奪。師云。漁人",
    "X84n1583_017:0502b24": "夜半水中坐。如何是人境俱不奪。師云。賣花人引蝶",
    "X84n1583_017:0502c01": "相隨。問。四大分離。者箇在甚麼處。師云。此去臨江",
    "X84n1583_017:0502c02": "一渡河。云虗空也解開口。師云。漁人鼓掉春波亂。",
    "X84n1583_017:0502c03": "問。如何是吹毛劍。師喝一喝。問。鑿壁偷光事若何。",
    "X84n1583_017:0502c04": "師云。開門見山。問。三身中。那一身說法。師竪起拂",
    "X84n1583_017:0502c05": "子。進云。久雨不晴。是何意旨。師云。當門一路滑。問。",
    "X84n1583_017:0502c06": "西來大意即不問。今日開堂事若何。師云。石女持鏡",
    "X84n1583_017:0502c07": "江干照。進云。者句是承嗣聚雲的。那句是中興大慧",
    "X84n1583_017:0502c08": "的。師云。泥牛向火水中紅。",
    "X84n1583_017:0502c09": "寶峰三巴掌鐵眉慧麗禪師北直隸真定府趙州栢",
    "X84n1583_017:0502c10": "鄉縣李氏子。始落髮於天台無盡楊禪師會下。無盡",
    "X84n1583_017:0502c11": "所行。乃杜多行。鍊磨遊山。師從之者十有六載。崇禎",
    "X84n1583_017:0502c12": "六年。率眾峩眉飯僧。轉夔門值兵亂。徒悉被害。師僅",
    "X84n1583_017:0502c13": "以身免。返忠城。會郡牧少游馬公。少游以書送聚雲。",
    "X84n1583_017:0502c14": "雲見即曰。是我家人來了。師願領灑掃行。初半載。暗",
    "X84n1583_017:0502c15": "行玄學。夜則面佛。危坐伏月。躶身露日。問其故曰。晒",
    "X84n1583_017:0502c16": "晒不生蟲耳。時鐵壁和尚為首座。指入方丈。雲示以",
    "X84n1583_017:0502c17": "話頭。苦參一載。一日雲上堂。師出問。如何是佛。雲曰。",
    "X84n1583_017:0502c18": "拄杖撐著月。如何是祖。雲曰。橫肩兩樣看。如何是超",
    "X84n1583_017:0502c19": "佛越祖。雲曰。提起三十棒。師不覺大喝。雲撫掌三下。",
    "X84n1583_017:0502c20": "座令參。至二十五日。無門可入。座打數次。師自誓曰。",
    "X84n1583_017:0502c21": "就參死了罷。從此工夫。日勝一時。時刻無間。一日七",
    "X84n1583_017:0502c22": "炷香。不知去處。忽然省悟。白座呈偈。座徵曰。見箇甚",
    "X84n1583_017:0502c23": "麼。師曰。我名三巴掌和尚。座引見雲。雲騐之。機鋒俊",
    "X84n1583_017:0502c24": "逸。應聲偈語。了無滯礙。雲將示滅。書有鐵眉三巴掌",
    "X84n1583_017:0503a01": "實老僧。趙州萬里外弟子之囑。出住華嚴。上堂。竪",
    "X84n1583_017:0503a02": "拂子曰。看又看不見。尋又尋不看。往返無蹤跡。空向",
    "X84n1583_017:0503a03": "我摸索。擲下拂子曰。冷處著把火。上堂。句句有眼",
    "X84n1583_017:0503a04": "名為禪。鼻唇直掛萬人看。金針繡出鴛鴦帳。大地山",
    "X84n1583_017:0503a05": "河共一天。上堂。十箇指頭是五雙。綿州附子漢州",
    "X84n1583_017:0503a06": "薑。會得海底撈明月。露地白牛角生光。上堂。日月",
    "X84n1583_017:0503a07": "照臨不到。天地覆載不著。含元殿上問長安。直捷便",
    "X84n1583_017:0503a08": "是逍遙路。南山高北山低。日出東來又轉西。昨夜霜",
    "X84n1583_017:0503a09": "風露消息。吹落林華三五枝。示眾。日用事無別。一",
    "X84n1583_017:0503a10": "隻草鞋爛。前後兩半節。費了多少線。如何是爛底道",
    "X84n1583_017:0503a11": "理。雙頭驢兒三隻角。一根龜毛重九斤。除夕茶話。",
    "X84n1583_017:0503a12": "去年有箇三十日。今年有箇三十日。來年有箇三十",
    "X84n1583_017:0503a13": "日。大眾且道。喚作甚麼。老僧喚作過去現在未來。若",
    "X84n1583_017:0503a14": "有箇阿師出來云。過去未來即不問。請和尚道箇現",
    "X84n1583_017:0503a15": "在底。老僧即與三掌云。者一掌是佛陀。者一掌是達",
    "X84n1583_017:0503a16": "磨。者一掌是僧伽。那阿師無對。佛陀達磨僧伽。明朝",
    "X84n1583_017:0503a17": "元旦。各下一語來。你看。佛也空空無說。祖也默默無",
    "X84n1583_017:0503a18": "言。僧也忘言兩眼紅似血。衲僧又作麼生。山僧生得",
    "X84n1583_017:0503a19": "粗魯。那管初一十五。問來舉起巴掌。打底是佛是祖。",
    "X84n1583_017:0503a20": "僧問。爐鞴弘開。未審雲來有甚消息。師云。半夜巖",
    "X84n1583_017:0503a21": "頭孤月靜。曰和尚如何出手。師云。一聲高樹老猿啼。",
    "X84n1583_017:0503a22": "曰學人分中。得箇甚麼。師云。毫毛出大樹。問。第一",
    "X84n1583_017:0503a23": "義即不問。開堂事作麼生。師云。緊水灘頭拋繡毬。曰",
    "X84n1583_017:0503a24": "恁麼則學人有賴。師云。有緣遇著。無緣錯過。平山",
    "X84n1583_017:0503b01": "和尚問。坐脫立亡工夫如何做。師云。默然全無事。逍",
    "X84n1583_017:0503b02": "遙路可登。山云。默然消息錯會者多。師云。有錯的不",
    "X84n1583_017:0503b03": "錯的。山云。如何是錯。師云。黑山藏鬼窟。如何是不錯。",
    "X84n1583_017:0503b04": "師云。烏龜炭裡走。問。和尚巴掌打在甚處。師云。須",
    "X84n1583_017:0503b05": "彌山。曰太遠生。師云。近而不遠。僧擬議。師云。鷂子過",
    "X84n1583_017:0503b06": "新羅。僧禮拜。師便打。問。如何是體。師云坐下。如何",
    "X84n1583_017:0503b07": "是用。師云起去。體用雙彰時如何。師云。老僧無丈人。",
    "X84n1583_017:0503b08": "古孝廉問。和尚巴掌既長。因甚打不著峭然。師云。",
    "X84n1583_017:0503b09": "豈但峭然。古云。長底如何。師云。打到平都。古云。短底",
    "X84n1583_017:0503b10": "如何。師云。打盡天下。古云。究竟聻。師拍手三下。破",
    "X84n1583_017:0503b11": "山禪師過訪。竪指曰。者一指。與巴掌是同是別。師曰。",
    "X84n1583_017:0503b12": "一樹梨華靠粉牆。崇禎甲申秋。同工部熊自福入施",
    "X84n1583_017:0503b13": "衛。一座主夢神人報曰。淨掃殿堂。迎趙州祖。翌日師",
    "X84n1583_017:0503b14": "至。師生平不識一字。至於陞堂入室。一舉一措。暗應",
    "X84n1583_017:0503b15": "先德。出之自然。故當時名宿。皆尊師為趙州後身。丙",
    "X84n1583_017:0503b16": "戌轉錫南濵瑞光洞。楚鳳衛侯牟公。閱師錄嘆曰。錯",
    "X84n1583_017:0503b17": "過此老。遣使迎師。師辭以疾。公令僧俗。以肩輿迓焉。",
    "X84n1583_017:0503b18": "是時。浙提陳公贊伯方及冠。殷勤請法。師授以偈。雲",
    "X84n1583_017:0503b19": "衲市集。至無所容。葢師之直捷接人。鉗拂不倦所感",
    "X84n1583_017:0503b20": "召也。順治庚寅十月初十日。以法付門人耳菴。泊然",
    "X84n1583_017:0503b21": "而化。壽六十五。臘三十有二。塔於觀音山熊耳菴後。",
    "X84n1583_017:0503b22": "大鑑下第三十一世",
    "X84n1583_017:0503b23": "慶忠機禪師法嗣",
    "X84n1583_017:0503b24": "成都府石樓燈昱禪師益州人。久參慶忠。侍忠遊江",
    "X84n1583_017:0503c01": "上。一夕月崖居士。指舟頂圓相。問曰。馬船亦具三十",
    "X84n1583_017:0503c02": "二應。師曰。只作得仰山半箇兒孫。忠曰。如何是全底。",
    "X84n1583_017:0503c03": "師曰。若要全。辜負仰山。忠曰。其奈圓相何。師曰。和尚",
    "X84n1583_017:0503c04": "亦辜負弟子。忠曰。那裡是辜負處。師曰。三十二應聻。",
    "X84n1583_017:0503c05": "乃印之。",
    "X84n1583_017:0503c06": "忠州東明眉山燈甫禪師彭山張氏子。少時隨祖母",
    "X84n1583_017:0503c07": "食素。初遊西山。參鑑隨。隨教觀心念佛。師問曰。正觀",
    "X84n1583_017:0503c08": "心時。教誰人念。隨曰。者居士且觀心著。次扣衡旨禪",
    "X84n1583_017:0503c09": "師。旨便擊磬一椎。師如放下百斤擔子。遂將世業冷",
    "X84n1583_017:0503c10": "如死灰。決志出家。一日與內室。揮鋤地中。偶自嘆曰。",
    "X84n1583_017:0503c11": "解脫之期。得在何時。室曰。君要去即去。何必在口。師",
    "X84n1583_017:0503c12": "便長揖而別。至夜自剃鬚髮。尋造大峩洪椿坪。雖在",
    "X84n1583_017:0503c13": "稠人中。孜孜以一椎磬在念。乃下山參尋知識。至夾",
    "X84n1583_017:0503c14": "江遇一關主。師問曰。在此作麼。主敲靜版三下掩却",
    "X84n1583_017:0503c15": "關。師於此稍有所進。乃於北坪。效高峰死關。乃自誓",
    "X84n1583_017:0503c16": "曰。若話頭不開。道不入手。必不出關。自丁丑二月一",
    "X84n1583_017:0503c17": "日入關。至十九日。忽如迅雷震地。舉身都碎。含笑未",
    "X84n1583_017:0503c18": "已。隨即出關。復返椿坪。偶樓喜二上座自平山來。得",
    "X84n1583_017:0503c19": "慶忠錄。讀至木鐘玲瓏處。從前所有洞然無滯。遂順",
    "X84n1583_017:0503c20": "舟。謁慶忠於平山。入室次。山顧師曰。汝是峩山僧麼。",
    "X84n1583_017:0503c21": "師曰是。山曰。普賢與汝說甚麼。師曰。恰遇和尚入室。",
    "X84n1583_017:0503c22": "山曰。委的恁麼說。師曰。有功則考。無功考箇甚麼。山",
    "X84n1583_017:0503c23": "即驀頭三竹篦。從是灰心座下。一日師問。無絃琴有",
    "X84n1583_017:0503c24": "韻。撫者是誰。山作鳴琴聲。師曰。不犯宮商和曲調。作",
    "X84n1583_017:0504a01": "麼生彈。山曰。摵碎去。師曰。恁麼則石輥夜吹笙。山曰。",
    "X84n1583_017:0504a02": "不是好手。出住三教。繼遷靈峰圓通石峰興隆東明",
    "X84n1583_017:0504a03": "草堂開化八席。先聚雲諱日上堂。秋風秋雨底。離",
    "X84n1583_017:0504a04": "甚麼名相。惱得龜哥眼紅眨眨地。把溈仰雲門法眼",
    "X84n1583_017:0504a05": "曹洞。翻湫倒嶽。輥作一團。東湧西沒。獨是小廝兒。眼",
    "X84n1583_017:0504a06": "疾手快。跳入杖頭。祖印上放身。大笑曰。快活快活。今",
    "X84n1583_017:0504a07": "日當陽用得親。鐵牛隊隊黃金角。上堂。昨夜摩醯",
    "X84n1583_017:0504a08": "首羅會。觀音大士。哩哩囉囉不休。拄杖子旋來報道。",
    "X84n1583_017:0504a09": "夢釋偉上座。自南浙來。不參禪。不打坐。三教靈峰。慣",
    "X84n1583_017:0504a10": "白拈手。言罷穩貼貼地。跕在面前。索箇偈子。與伊解",
    "X84n1583_017:0504a11": "交去。老僧即與一偈曰。有心聞不得。無耳却知音。圓",
    "X84n1583_017:0504a12": "通掉背去。和天徹地傾。巴掌老和尚示寂。上堂。卓",
    "X84n1583_017:0504a13": "三卓曰。驢頭不鬬馬嘴。從三掌中得來。且放過虗張",
    "X84n1583_017:0504a14": "聲勢。從班步下。聽來不堪計較。直饒未出茅廬。三分",
    "X84n1583_017:0504a15": "已定。如龍如鬼底。死退活走底。咄。看破了也。除夕",
    "X84n1583_017:0504a16": "上堂。小盡二十九。大盡三十日。鼠鑽牛角尖。到頭知",
    "X84n1583_017:0504a17": "委悉。無鬚鎖子兩頭搖。赤眼烏龜吹鐵笛。明日又新",
    "X84n1583_017:0504a18": "春。不用舊年曆。上堂。倒曳遼天拄杖。牢拴三耳草",
    "X84n1583_017:0504a19": "鞋。漫云結解為期。尚有末後一著。今與汝等解開布",
    "X84n1583_017:0504a20": "袋。於中竹頭木屑囊藏不少。若遇虗空落地處。一任",
    "X84n1583_017:0504a21": "抖擻。解制上堂曰。佛華經破故紙。文殊普賢田厙",
    "X84n1583_017:0504a22": "奴。五十三員花酒店。善財百一十城。脚跟未動。毗盧",
    "X84n1583_017:0504a23": "七處九會。磕睡未惺。咄。毗盧了。善財了。文殊普賢了。",
    "X84n1583_017:0504a24": "若凡若聖。乃俗乃僧。無不了了。卓一卓曰。了不可得。",
    "X84n1583_017:0504b01": "僧俗凡聖不可得。文殊普賢不可得。善財不可得。毗",
    "X84n1583_017:0504b02": "盧不可得。不可得亦不可得。到者裡莫謂聲聞二乘",
    "X84n1583_017:0504b03": "不見不聞。佛眼覰亦無分。問。未生事如何。師云。劫",
    "X84n1583_017:0504b04": "風吹不起。曰已生後如何。師云。逆水泛輕舠。曰前後",
    "X84n1583_017:0504b05": "際斷又如何。師云。提起三十棒。曰即今在甚麼處。師",
    "X84n1583_017:0504b06": "便打。問。空劫前是誰承當。師曰。王大耳。曰相見得",
    "X84n1583_017:0504b07": "麼。師曰。沒頭腦。曰仲冬嚴寒。伏惟尊重。師打曰。雪火",
    "X84n1583_017:0504b08": "恰投機。問。四十九年。未曾說一字。教從何來。師曰。",
    "X84n1583_017:0504b09": "如蟲禦木。曰如何演唱。師曰。風和萬籟清。問。如何",
    "X84n1583_017:0504b10": "是雲門宗。師曰。辣。如何法眼宗。師曰。瞎。如何是溈仰",
    "X84n1583_017:0504b11": "宗。師曰。恰。如何是臨濟宗。師曰。煞。如何是曹洞宗。師",
    "X84n1583_017:0504b12": "曰密。師。晚年罷席祖山。遊鄂城訪臥雲。退休於齊",
    "X84n1583_017:0504b13": "安之燕雲山雪堂。所著有草堂規制。金剛大義。折疑",
    "X84n1583_017:0504b14": "略釋。栗園典要。三字經說。內篇詮釋等書。傳於叢林。",
    "X84n1583_017:0504b15": "忠州福城山慶雲衡山燈炳禪師合江馮氏子。落髮",
    "X84n1583_017:0504b16": "於寶峰洞然禪師。偶得四家評唱。至無義味處。輙自",
    "X84n1583_017:0504b17": "喜之。適萬和尚宗風大振。時師方年少。即隨業師。禮",
    "X84n1583_017:0504b18": "聚雲。未幾即許入堂。經三七日。無門可入。乃對露柱",
    "X84n1583_017:0504b19": "曰。吾此身若不與露柱同體者。誓不肻休。從暮至旦。",
    "X84n1583_017:0504b20": "果獲如一。一日偶舉曰。佛殿入燈籠。牛皮鞔露柱。無",
    "X84n1583_017:0504b21": "二無二分。無別無斷故。未六十日。忽然前後際斷。走",
    "X84n1583_017:0504b22": "見雲。雲曰。子雖入矣。三句四喝四賓主。又當何如。師",
    "X84n1583_017:0504b23": "又茫然。時慶忠老人為首座。一日隨忠山行次。見磊",
    "X84n1583_017:0504b24": "石三座。忠曰。此不是三句。前行又見四人。忠曰。此不",
    "X84n1583_017:0504c01": "是四賓主。師當下釋然。即拜之曰。元來得恁麼近。後",
    "X84n1583_017:0504c02": "二年。先聚雲滅度。慶忠廬墓。師晨夕侍焉。不踰年。忠",
    "X84n1583_017:0504c03": "受平山請。師充第一座。時方在髫。酆陵以蜀東第一",
    "X84n1583_017:0504c04": "名勝。四方龍象。一時會集者千有五百人。師雖於稠",
    "X84n1583_017:0504c05": "人中。更勤接納。是時石樓昱。眉山甫。汾陽覺。喬松億。",
    "X84n1583_017:0504c06": "咸受煅煉焉。除夕忠問師。汝還脚忙手亂麼。師曰。大",
    "X84n1583_017:0504c07": "盡三十日。忠曰。意旨如何。師曰。小盡二十九。出住",
    "X84n1583_017:0504c08": "吉祥。上堂。六三六四六五。吉祥大震法鼓。黃梅三擊",
    "X84n1583_017:0504c09": "祖意。旛華羅列飛舞。今乃諸護法。建普利道場。特請",
    "X84n1583_017:0504c10": "山僧陞座。舉揚般若。若論般若。無說無聞。向何處開",
    "X84n1583_017:0504c11": "口。只聽得一尊宿。在山僧拄杖頭上道。大乘井索。小",
    "X84n1583_017:0504c12": "乘錢索。有漏笊籬。無漏木杓。德山臨濟。無故入門便",
    "X84n1583_017:0504c13": "棒喝。差甚麼使者雲行。功曹傳奏。大地草木咸放光",
    "X84n1583_017:0504c14": "明。天龍鬼神歡喜信受。卓拄杖曰。知麼。野人恒面壁。",
    "X84n1583_017:0504c15": "三星拱吉祥。午日示眾。石輥嚼破。虗空冤屈。崑崙",
    "X84n1583_017:0504c16": "呌苦。痛殺海上王郎。到處敲鑼動鼓。喝一喝。家家蒲",
    "X84n1583_017:0504c17": "劍倚天寒。報道今朝是端午。僧問曹洞宗旨。師指",
    "X84n1583_017:0504c18": "黑白二犬曰。者不是。曰那箇是正位。師曰。鷄向五更",
    "X84n1583_017:0504c19": "啼。問。如何是未生前事。師曰。我不曾與汝同參。如",
    "X84n1583_017:0504c20": "何是已生後事。師曰。我曾與汝同參。曰和尚恁麼得",
    "X84n1583_017:0504c21": "大自在。師曰。我恁麼得大自在。問。一心不異。萬法",
    "X84n1583_017:0504c22": "一如。如何是萬法之源。師曰。飯盋子。僧看夾山參",
    "X84n1583_017:0504c23": "船子語。師曰。者漢若不是道吾。幾乎半途而廢。曰那",
    "X84n1583_017:0504c24": "裡是他底半途。師指夾山語。曰如何是法身。師曰。木",
    "X84n1583_017:0505a01": "魚兩箇口。如何是法眼。師曰。香爐三隻脚。問。念佛",
    "X84n1583_017:0505a02": "底是誰。師曰。鷄鳴犬吠。問。和尚將甚麼為人。師曰。",
    "X84n1583_017:0505a03": "虗空頭戴角。曰若遇盲聾瘖瘂三種人來如何。師曰。",
    "X84n1583_017:0505a04": "玉兔嚼寒氷。僧禮拜。師撫禪牀曰。茫茫宇宙人無數。",
    "X84n1583_017:0505a05": "幾箇男兒是丈夫。康熙丁未。師遊江浙。至雙徑掃",
    "X84n1583_017:0505a06": "大慧祖塔二載。乃歸退住忠之慶雲。庚申六月十八",
    "X84n1583_017:0505a07": "日。示微疾。說偈而逝。世壽七十。僧臘五十三。門人性",
    "X84n1583_017:0505a08": "珏。分靈骨一半。附葬于高峰祖塔之左。餘皆塔於本",
    "X84n1583_017:0505a09": "寺之西岡。",
    "X84n1583_017:0505a10": "忠州高峰開禧三山燈來禪師蜀墊江曾氏子。自幼",
    "X84n1583_017:0505a11": "業儒。少列黌序。長食饌堂。數次棘闈。咸推名匠。居恒",
    "X84n1583_017:0505a12": "喜讀佛書及先德語錄。遇無意味話。輙欣好不已。樂",
    "X84n1583_017:0505a13": "與緇輩往來。有僧傳聚雲古音王傳。竝平山錄。巴掌",
    "X84n1583_017:0505a14": "和尚錄。讀之心醉。甞自矢曰。吾異日必為聚雲兒孫。",
    "X84n1583_017:0505a15": "越數年。從本邑弔巖山南浙二師祝髮。避兵江南。止",
    "X84n1583_017:0505a16": "東明寺。聞慶忠住石峰。師奉書於忠。忠復書。有似忍",
    "X84n1583_017:0505a17": "賢座不過之語。師讀之嘆曰。者老漢婆心太切。遂入",
    "X84n1583_017:0505a18": "山參禮。半月被南師強之。入夜郎。會伯兄憲副公宦",
    "X84n1583_017:0505a19": "旋。接之返蜀。每謂師曰。修行固善。但出處大事。未可",
    "X84n1583_017:0505a20": "草草。師笑而不答。戊子再謁慶忠於青山。時笑亭維",
    "X84n1583_017:0505a21": "那。夢人持黃縀一端供忠。忠命亭。大書以此成正覺",
    "X84n1583_017:0505a22": "五字。晨興白忠。忠曰。是必有繼佛真乘者來。次日師",
    "X84n1583_017:0505a23": "果至。忠一見便曰。汝莫是曾不波耶。師曰。和尚莫眼",
    "X84n1583_017:0505a24": "華。忠哂之。眉山首座。解衲相贈。三日後命參堂。忠示",
    "X84n1583_017:0505b01": "以沒得話頭語。又戒不許看一文字。時巴掌和尚。亦",
    "X84n1583_017:0505b02": "在山中。得以朝暮請益。青山嚴冷枯淡。坡事繁重。師",
    "X84n1583_017:0505b03": "不以為難。苦參兩月。了無入處。一夕啟掌和尚曰。某",
    "X84n1583_017:0505b04": "近日。坐不得。行不得。睡不得。飲食不得。昏悶幾於欲",
    "X84n1583_017:0505b05": "絕。此事倘若無緣。直可罷休。掌曰。汝果到此耶。不久",
    "X84n1583_017:0505b06": "有消息了快參。師佩其語。功倍於前。自戊子冬廿六",
    "X84n1583_017:0505b07": "日。至己丑三月廿六夜。適笑亭維那。閱大慧錄。至嚴",
    "X84n1583_017:0505b08": "陽問趙州一物不將來。州答放下著。師伸首見之。不",
    "X84n1583_017:0505b09": "覺肢節俱解。乃撫案大笑曰。悔悔悔。亭曰。汝見箇甚",
    "X84n1583_017:0505b10": "麼便乃爾。師驀與一掌。亭儘力一推。師即趨方丈。忠",
    "X84n1583_017:0505b11": "曰。作麼生。師撫掌一下。忠曰。落在甚麼處。師拂袖便",
    "X84n1583_017:0505b12": "出。一日侍忠與掌山行次。見浮雲飛度。師問曰。落在",
    "X84n1583_017:0505b13": "甚麼處。忠向空一指云看。掌打師一掌。師方貼然。己",
    "X84n1583_017:0505b14": "丑十月。掌應施州鳳衛侯請。師請充記室。及到施州。",
    "X84n1583_017:0505b15": "掌將盋袋付耳菴。先期化去。留偈示師。師方通嗣法",
    "X84n1583_017:0505b16": "書於忠。忠諭曰。巴掌既卸擔於汝。好好擔著。近載始",
    "X84n1583_017:0505b17": "出山省忠於靈峰。入室次。忠曰。末後句聻。師擬對。忠",
    "X84n1583_017:0505b18": "曰。不是。遲二期再進。忠曰。不是不是。忠知其未穩。示",
    "X84n1583_017:0505b19": "以本色鉗錘。師忘寢食者三晝夜。一宵開靜後。忽然",
    "X84n1583_017:0505b20": "穎脫。次早入室。忠不與語。周旋竟期。亦不與語。至夜",
    "X84n1583_017:0505b21": "忠登塌。師作禮出。脚纔跨門。忠遽問曰。末後句作麼",
    "X84n1583_017:0505b22": "生。師方進語。翌日忠上堂曰。也大奇。也大奇。末後句",
    "X84n1583_017:0505b23": "妙難思。汝諸人知麼。那門外漢不是。山僧悄地引則",
    "X84n1583_017:0505b24": "機緣。又爭得進門。聽吾偈。全身放下隱山隈。頭角纔",
    "X84n1583_017:0505c01": "成喜兩開展轉由吾相分付。雷轟電掣出潛來。即命",
    "X84n1583_017:0505c02": "首眾。順治甲午歲。出住忠州崇聖。次遷梁山之興龍",
    "X84n1583_017:0505c03": "五雲。緇衲逩驟。向化侯譚公。以夔州之曇華迎師。道",
    "X84n1583_017:0505c04": "望彌著。復創忠州之高峰。戊申入浙。領嘉禾之天寧。",
    "X84n1583_017:0505c05": "上堂。喝一喝曰。雷以動之。噓一聲曰。風以散之。卓",
    "X84n1583_017:0505c06": "拄杖曰。雨以潤之。畵○相曰。日以暄之。此是衲僧機",
    "X84n1583_017:0505c07": "關。因甚註以羲經妙義。祇緣華野鄧居士。具贊化才",
    "X84n1583_017:0505c08": "猷。於茲飯眾。祈嗣越例。與諸人。露箇消息。還見麼。先",
    "X84n1583_017:0505c09": "天弗違。後天奉若。彩鳳五色毛。祥麟一隻角。上堂。",
    "X84n1583_017:0505c10": "松直棘曲。鳧短鶴長。眉先鬚後。舌柔齒剛。點頭三下。",
    "X84n1583_017:0505c11": "自肻承當。承當箇甚麼。績麻滿筐。上堂。三山不會",
    "X84n1583_017:0505c12": "佛法。逢著虗空一摑。拄杖眉長丈三。拂子眼橫尺八。",
    "X84n1583_017:0505c13": "四四三三。七七八八。上堂。江水湯湯。河流蕩蕩。風",
    "X84n1583_017:0505c14": "敲翠竹。日照堤楊。觸境觀不足。明明無回互。卓拄杖",
    "X84n1583_017:0505c15": "曰。莫將黃葉當金錢。猫兒原解捉老鼠。上堂。此事",
    "X84n1583_017:0505c16": "如鬧市裡颺石頭。著首者便知。山僧今日颺下石頭",
    "X84n1583_017:0505c17": "了也。還有著首者麼。上堂。上大人。丘乙己。圓是規。",
    "X84n1583_017:0505c18": "方是矩。看將來無彼此。麥裡麵兮穀裡米。止止。佳作",
    "X84n1583_017:0505c19": "仁也可知禮。上堂。之乎也者。難措一辭。良久默然。",
    "X84n1583_017:0505c20": "和盤托出。委悉麼。家有犢牛兒。價直十二兩。上堂。",
    "X84n1583_017:0505c21": "一不成單二不雙。六門緊閉沒收藏。有時鬧市街頭。",
    "X84n1583_017:0505c22": "過。三歲孩兒喚作娘。頭短小尾粗長。既無背面。又絕",
    "X84n1583_017:0505c23": "肝腸。若人識得。打他無妨。罵他無妨。慶忠老和尚",
    "X84n1583_017:0505c24": "圓寂。上堂。喝一喝云。此是先師三十年來。把釣持竿",
    "X84n1583_017:0506a01": "一句。喝一喝云。此是先師六十六後。收綸轉棹一句。",
    "X84n1583_017:0506a02": "且承先啟後一句。又作麼生。良久云。浯水曲如帶。翠",
    "X84n1583_017:0506a03": "山列似屏。時時聚雲雨。在在雙徑雲。法雲密布。法雨",
    "X84n1583_017:0506a04": "漓淋。呿呬呿呬。丘乙己上大人。蓮社永開佐治平。復",
    "X84n1583_017:0506a05": "喝一喝。小參。長三短五。七縱八橫。頭正尾正。眼全",
    "X84n1583_017:0506a06": "足全。會得分文不直。不會。疑則別參。蒼天。山僧生在",
    "X84n1583_017:0506a07": "萬曆四十二年。小參。者一句。西天四七。東土二三。",
    "X84n1583_017:0506a08": "都來沒起口處。山僧為汝道破。逢人切忌錯舉。小",
    "X84n1583_017:0506a09": "參。雲行雨施。品物流形。太和元氣。草木皆春。今朝是",
    "X84n1583_017:0506a10": "二月一。了看那金風到處。勾者萌。甲者拆。萬物欣欣",
    "X84n1583_017:0506a11": "盡向榮。面目本來不借借。不借借。為君決。生前鼻孔",
    "X84n1583_017:0506a12": "何曾別。非青非黃。非赤非白。名之不能。狀之不得。無",
    "X84n1583_017:0506a13": "物可倫。無形可埒。[囗@力]地一聲恁麼來。踏破東南與西",
    "X84n1583_017:0506a14": "北。不問天寬。何嫌地窄。十方世界露全身。到處釋迦",
    "X84n1583_017:0506a15": "與彌勒。舉拄杖曰。還見麼。擲下曰。翻身踢倒五須彌。",
    "X84n1583_017:0506a16": "大地虗空如潑墨。珍重。示眾。口不解說。蜈蚣無脚。",
    "X84n1583_017:0506a17": "耳不解聞。木馬懸鈴。眼不解見。瞎驢磨麵。者箇只尋",
    "X84n1583_017:0506a18": "常秦時[車*度]鑠鑽○看雨打梨華。風吹柳線。示",
    "X84n1583_017:0506a19": "眾。石龍驗人有三句。第一要迸開頂門。第二要扭轉",
    "X84n1583_017:0506a20": "鼻孔。第三要脫體逍遙。須是不動唇皮。分明道答。還",
    "X84n1583_017:0506a21": "有同生同死底麼。僧問。如何是清淨法身。師云。泥",
    "X84n1583_017:0506a22": "猪獺狗。問。路逢達道人。不將語嘿對。未審將甚麼",
    "X84n1583_017:0506a23": "對。師云。今日見兩人舁野猪。問。如何是三世諸佛。",
    "X84n1583_017:0506a24": "師云。馬牛羊。問。如何是超生死不相干句。師云。山",
    "X84n1583_017:0506b01": "菌子。問。如何是生前面目。師云。描不成畵不就。",
    "X84n1583_017:0506b02": "商州牧沈赤肩居士。初任新寧。參師。師痛加錐劄。士",
    "X84n1583_017:0506b03": "低首良久。師云。曾見夾山參船子機緣麼。士云。見。師",
    "X84n1583_017:0506b04": "云。試舉看。士舉。至夾山辭行頻頻回顧處。師驀竪掌",
    "X84n1583_017:0506b05": "云。將謂別有耶。士當下釋然。後見猫捕鷄。鷄飛入草",
    "X84n1583_017:0506b06": "中。師取磚一塊置地云。是甚麼。士作鷄鳴聲。師云。者",
    "X84n1583_017:0506b07": "話猶未圓在。士將磚一脚踢去。師乃印可。曹秋嶽",
    "X84n1583_017:0506b08": "沈赤肩。同師坐次。話及布帒和尚機緣。師向嶽索云。",
    "X84n1583_017:0506b09": "乞我一文錢。嶽云。者一文急忙拈不出在。赤肩云。請",
    "X84n1583_017:0506b10": "向弟子乞看。師云。你做窮官底人。向你乞箇甚麼。",
    "X84n1583_017:0506b11": "晚居天寧二載。緇素景從晨夕參請。師與唱酬無倦。",
    "X84n1583_017:0506b12": "一時達者。稱為大慧再來。康熙己酉。編梓聚雲三世",
    "X84n1583_017:0506b13": "語錄。附楞嚴大藏。即返蜀。為慶忠。建塔於高峰。乙丑",
    "X84n1583_017:0506b14": "歲七月十五日。集眾謂曰。汝等當訃聞同門。十八日",
    "X84n1583_017:0506b15": "午時吾行矣。至期。命門人舁龕至丈室。親書得大自",
    "X84n1583_017:0506b16": "在額。懸於龕首。端坐龕中。手書遺偈云。行年七十有",
    "X84n1583_017:0506b17": "二。開堂四十有三。生死瞥然無與。去來有甚相干。老",
    "X84n1583_017:0506b18": "僧直實而道。一任諸人疑者疑。信者信。參者參。雖然",
    "X84n1583_017:0506b19": "如是。也不得放過。咦。擲筆泊然而逝。闍維齒牙不壞。",
    "X84n1583_017:0506b20": "舍利盈坎。附葬於慶忠塔右。與衡山塔并。遵治命也。",
    "X84n1583_017:0506b21": "有六會語錄。宗旨纂要。松林閑評三十卷。行世。",
    "X84n1583_017:0506b22": "梁山太平三空燈杲禪師蓬州鄭氏子。初為郡吏。一",
    "X84n1583_017:0506b23": "旦投華銀山南宗律師披剃。即下山參聚雲。時慶忠",
    "X84n1583_017:0506b24": "為首座。師甞扣之。忠出世平都吟翁東明青山。師皆",
    "X84n1583_017:0506c01": "總院事。當時名宿。如破山明眉山甫咸下之。葢其機",
    "X84n1583_017:0506c02": "辯穎逸。出入宋元。自印心於忠後。出住棲賢。一日燒",
    "X84n1583_017:0506c03": "畬次。丈雪禪師過訪。師曰。水鎻雙溪。峰高萬仞。向甚",
    "X84n1583_017:0506c04": "處去。雪曰。行路倦了上棲賢歇歇去。師曰。看狗子及",
    "X84n1583_017:0506c05": "至。雪曰。請和尚奉禮。師曰。適纔相見了也。傍僧曰。莫",
    "X84n1583_017:0506c06": "眼花。師喝曰。非汝境界。雪曰。果然名不虗傳。師曰。喫",
    "X84n1583_017:0506c07": "茶去。一日師遊忠路。與敏樹禪師。談及時事。樹曰。萬",
    "X84n1583_017:0506c08": "事俱要造化好。師把住曰。梅花不在樹枝上。白雪豈",
    "X84n1583_017:0506c09": "從天降來。且道。還是造化。不是造化。樹曰。普天匝地。",
    "X84n1583_017:0506c10": "師曰。須向者裡評論始得。四方屢請陞座說法。師叱",
    "X84n1583_017:0506c11": "曰。我三空非布販子禪。待五百人方說小參。眾不盈",
    "X84n1583_017:0506c12": "千者。誓不上堂。後迎忠於太平。忠一日謂曰。諸方號",
    "X84n1583_017:0506c13": "汝為牙爪。平時有甚機緣麼。師曰。古今語錄。塞海堆",
    "X84n1583_017:0506c14": "山。放過某甲一人罷。師生平。戮力叢林。分寸不蓄。與",
    "X84n1583_017:0506c15": "眾甘苦。一事稍拂。抽杖便行。康熙癸卯。尋匡山至隆",
    "X84n1583_017:0506c16": "興。方伯余公迎居署內。晨夕問道。未及一載。偶一字",
    "X84n1583_017:0506c17": "相違。宵夜遁去。公命人急追之。已渡江矣。丙午三月",
    "X84n1583_017:0506c18": "二日。行化廬州。病新起。語眾曰。八苦交煎。四大分散。",
    "X84n1583_017:0506c19": "如是而已。侍僧曰。和尚到此何如。師曰。老僧豈在古",
    "X84n1583_017:0506c20": "人之下。今將行矣。吾平生不離大海眾。滅後以骸骨。",
    "X84n1583_017:0506c21": "付諸水濵。言畢而逝。",
    "X84n1583_017:0506c22": "梁山高峰喬松燈億禪師鄰水馮氏子。兒時每嘆曰。",
    "X84n1583_017:0506c23": "做和尚去。父兄俱以和尚呼之。時有方士過門。謂父",
    "X84n1583_017:0506c24": "曰。此子命相不凡。非池中物。十七歲。披剃於本邑慧",
    "X84n1583_017:0507a01": "空菴。未久遇業師復初。初自兩都回。言南方禪席。師",
    "X84n1583_017:0507a02": "拜會下。同住邑之延福寺。寺甞開經論。師雖聽習大",
    "X84n1583_017:0507a03": "意明了。而己躬下事。未得穎脫。時時在念。後於五龍",
    "X84n1583_017:0507a04": "菴。遇一禪客。以青州公案。雲門屎橛等語。每每相問",
    "X84n1583_017:0507a05": "未決。造華銀山。謁南宗宗南堂丈中。見聚雲老人像。",
    "X84n1583_017:0507a06": "又得一貫別傳五冊。從頭細看。覺有所得。遂約同志",
    "X84n1583_017:0507a07": "數人。放舟東下。至平山。聞聚雲化去。遂參慶忠。忠時",
    "X84n1583_017:0507a08": "廬墓。次年忠應平都請。師願入侍寮。一日入室次。師",
    "X84n1583_017:0507a09": "纔入。忠曰。我不曾教汝。師珍重便出。脚纔跨門。豁然",
    "X84n1583_017:0507a10": "領旨。自此傾誠座下。一十五載。初住白巖。上堂。以拄",
    "X84n1583_017:0507a11": "杖橫肩曰。會麼。具眼者出來。山僧有箇騐處。僧問。如",
    "X84n1583_017:0507a12": "何是萬物咸新句。師便打。如何是舜德堯仁句。師亦",
    "X84n1583_017:0507a13": "打。乃曰。山花似錦。澗水如藍。乾坤浩蕩。日月高懸。擲",
    "X84n1583_017:0507a14": "拄杖下座。上堂。連喝四喝曰。喚作金剛王寶劍得",
    "X84n1583_017:0507a15": "麼。喚作踞地獅子得麼。喚作探竿影草得麼。喚喚作",
    "X84n1583_017:0507a16": "一喝不作一喝用得麼。咄。臨濟老漢口門太窄。示",
    "X84n1583_017:0507a17": "眾。韶陽餅諗老茶。猶是止饑接渴。臨濟喝德山棒。且",
    "X84n1583_017:0507a18": "非正令全提。僧問。如何是正令全提。師曰。拈案子山",
    "X84n1583_017:0507a19": "來。曰學人不會。師曰。還安舊處著。示眾。撒手那邊。",
    "X84n1583_017:0507a20": "回頭者畔。聞鐘登殿。擊鼓陞堂。是即是。且屙屎放尿。",
    "X84n1583_017:0507a21": "畢竟在甚麼處。請下一語。謾道沒閒工夫好。會麼。以",
    "X84n1583_017:0507a22": "拂子作相云。參。師將往永興。寶善居士問。和尚",
    "X84n1583_017:0507a23": "向甚麼處去。師曰。岸南永興。曰那邊事作麼生。師劈",
    "X84n1583_017:0507a24": "面一掌。士亦作掌勢。師曰。我打你也打。士拱手。師便",
    "X84n1583_017:0507b01": "行。王太守問僧。月到樹留影。風停水不波。是何意",
    "X84n1583_017:0507b02": "旨。僧舉似師。師曰會麼。曰不會。師曰。石山子上虎耳",
    "X84n1583_017:0507b03": "草。一居士問。玉筯牙筯。是同是別。師曰。放下著。士",
    "X84n1583_017:0507b04": "放下。師曰。是同是別。士罔措。",
    "X84n1583_017:0507b06": "續燈正統卷之十七"
}