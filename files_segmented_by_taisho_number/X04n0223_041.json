{
    "X04n0223_041:0279c18": "大方廣佛新華嚴經合論卷第四十一",
    "X04n0223_041:0279c19": "唐于闐國三藏沙門實叉難陀譯經",
    "X04n0223_041:0279c20": "唐太原方山長者李通玄造論",
    "X04n0223_041:0279c21": "唐福州開元寺沙門志寧釐經合論",
    "X04n0223_041:0279c22": "昇兜率天宮品第二十三之餘",
    "X04n0223_041:0279c23": "【經】爾時如來威神力故往昔善根之所流故不可思",
    "X04n0223_041:0279c24": "議自在力故兜率宮中一切諸天及諸天女皆遙見",
    "X04n0223_041:0280a01": "佛如對目前同興念言如來出世難可值遇我今得",
    "X04n0223_041:0280a02": "見具一切智於法無礙正等覺者如是思惟如是觀",
    "X04n0223_041:0280a03": "察與諸眾會悉共同時奉迎如來各以天衣盛一切",
    "X04n0223_041:0280a04": "華盛一切香盛一切寶盛一切莊嚴具盛一切天栴",
    "X04n0223_041:0280a05": "檀粖香盛一切天沉水粖香盛一切天妙寶粖香盛",
    "X04n0223_041:0280a06": "一切天香華盛一切天曼陀羅華悉以奉散供養於",
    "X04n0223_041:0280a07": "佛百千億那由他阿僧祇兜率陀天子住虗空中咸",
    "X04n0223_041:0280a08": "於佛所起智慧境界心燒一切香香氣成雲莊嚴虗",
    "X04n0223_041:0280a09": "空又於佛所起歡喜心雨一切天華雲莊嚴虗空又",
    "X04n0223_041:0280a10": "於佛所起尊重心雨一切天蓋雲莊嚴虗空又於佛",
    "X04n0223_041:0280a11": "所起供養心散一切天鬘雲莊嚴虗空又於佛所生",
    "X04n0223_041:0280a12": "信解心布阿僧祇金網彌覆虗空一切寶鈴常出妙",
    "X04n0223_041:0280a13": "音又於佛所生最勝福田心以阿僧祇帳莊嚴虗空",
    "X04n0223_041:0280a14": "雨一切纓絡雲無有斷絕又於佛所生深信心以阿",
    "X04n0223_041:0280a15": "僧祇諸天宮殿莊嚴虗空一切天樂出微妙音又於",
    "X04n0223_041:0280a16": "佛所生最勝難遇心以阿僧祇種種色天衣雲莊嚴",
    "X04n0223_041:0280a17": "虗空雨於無比種種妙衣又於佛所生無量歡喜踊",
    "X04n0223_041:0280a18": "躍心以阿僧祇諸天寶冠莊嚴虗空雨無量天冠廣",
    "X04n0223_041:0280a19": "大成雲又於佛所起歡喜心以阿僧祇種種色寶莊",
    "X04n0223_041:0280a20": "嚴虗空雨一切纓絡雲無有斷絕百千億那由他阿",
    "X04n0223_041:0280a21": "僧祇天子咸於佛所生淨信心散無數種種色天華",
    "X04n0223_041:0280a22": "然無數種種色天香供養如來又於佛所起大莊嚴",
    "X04n0223_041:0280a23": "變化心持無數種種色天栴檀粖香奉散如來又於",
    "X04n0223_041:0280a24": "佛所起歡喜踊躍心持無數種種色蓋隨逐如來又",
    "X04n0223_041:0280b01": "於佛所起增上心持無數種種色天寶衣敷布道路",
    "X04n0223_041:0280b02": "供養如來又於佛所起清淨心持無數種種色天寶",
    "X04n0223_041:0280b03": "幢奉迎如來又於佛所起增上歡喜心持無數種種",
    "X04n0223_041:0280b04": "色天莊嚴具供養如來又於佛所生不壞信心持無",
    "X04n0223_041:0280b05": "數天寶鬘供養如來又於佛所生無比歡喜心持無",
    "X04n0223_041:0280b06": "數種種色天寶幡供養如來百千億那由他阿僧祇",
    "X04n0223_041:0280b07": "諸天子以調順寂靜無放逸心持無數種種色天樂",
    "X04n0223_041:0280b08": "出妙音聲供養如來百千億那由他不可說先住兜",
    "X04n0223_041:0280b09": "率宮諸菩薩眾以從超過三界法所生離諸煩惱行",
    "X04n0223_041:0280b10": "所生周徧無礙心所生甚深方便法所生無量廣大",
    "X04n0223_041:0280b11": "智所生堅固清淨信所增長不思議善根所生起阿",
    "X04n0223_041:0280b12": "僧祇善巧變化所成就供養佛心之所現無作法門",
    "X04n0223_041:0280b13": "之所印出過諸天諸供養具供養於佛以從波羅蜜",
    "X04n0223_041:0280b14": "所生一切寶蓋於一切佛境界清淨解所生一切華",
    "X04n0223_041:0280b15": "張無生法忍所生一切衣入金剛法無礙心所生一",
    "X04n0223_041:0280b16": "切鈴網解一切法如幻心所生一切堅固香周徧一",
    "X04n0223_041:0280b17": "切佛境界如來座心所生一切佛眾寶妙座供養佛",
    "X04n0223_041:0280b18": "不懈心所生一切寶幢解諸法如夢歡喜心所生佛",
    "X04n0223_041:0280b19": "所住一切寶宮殿無著善根無生善根所生一切寶",
    "X04n0223_041:0280b20": "蓮華雲一切堅固香雲一切無邊色華雲一切種種",
    "X04n0223_041:0280b21": "色妙衣雲一切無邊清淨栴檀香雲一切妙莊嚴寶",
    "X04n0223_041:0280b22": "蓋雲一切燒香雲一切妙鬘雲一切清淨莊嚴具雲",
    "X04n0223_041:0280b23": "皆徧法界出過諸天供養之具供養於佛其諸菩薩",
    "X04n0223_041:0280b24": "一一身各出不可說百千億那由他菩薩皆充滿法",
    "X04n0223_041:0280c01": "界虗空界其心等於三世諸佛以從無顛倒法所起",
    "X04n0223_041:0280c02": "無量如來力所加開示眾生安隱之道具足不可說",
    "X04n0223_041:0280c03": "名味句普入無量法一切陀羅尼種中生不可窮盡",
    "X04n0223_041:0280c04": "辨才之藏心無所畏生大歡喜以不可說無量無盡",
    "X04n0223_041:0280c05": "如實讚歎法讚歎如來無有厭足。",
    "X04n0223_041:0280c06": "【論】第三爾時如來威神力故已下至讚歎如來無",
    "X04n0223_041:0280c07": "厭足一段經明諸天迎佛各各遙見佛來如對目",
    "X04n0223_041:0280c08": "前敬佛興供分釋義者分為五段云遙見佛來明",
    "X04n0223_041:0280c09": "從前十行發起迴向大悲大願故如對目前者明",
    "X04n0223_041:0280c10": "不離根本智常相應故下文云見如來具一切智",
    "X04n0223_041:0280c11": "是也於法無礙正等覺者明與佛智正覺合故如",
    "X04n0223_041:0280c12": "是思惟已下四句是正入位故各以天衣盛供已",
    "X04n0223_041:0280c13": "下十種供養明前由以身化供明起願也此段明",
    "X04n0223_041:0280c14": "以衣盛供表身行周也於此興供一段六十五行",
    "X04n0223_041:0280c15": "經約作五門分別一爾時如來威神力故已下至",
    "X04n0223_041:0280c16": "同時奉迎如來有五行半經明諸天以佛神力自",
    "X04n0223_041:0280c17": "善根力遙見佛來自契佛智奉迎分二各以天衣",
    "X04n0223_041:0280c18": "已下至供養於佛有四行經明諸天以衣盛香華",
    "X04n0223_041:0280c19": "散佛供養分此有十種供養眾三百千億那由他",
    "X04n0223_041:0280c20": "已下至雨一切纓絡雲無有斷絕有十六行經明",
    "X04n0223_041:0280c21": "諸天各各以心所興供雲供養分此一段十種供",
    "X04n0223_041:0280c22": "養眾四百千億那由他已下至天樂出妙音聲供",
    "X04n0223_041:0280c23": "養如來有十四行經明并陳所興十種持散供養",
    "X04n0223_041:0280c24": "佛分五百千億那由他已下至無厭足有二十五",
    "X04n0223_041:0281a01": "行經明舊住兜率天宮中菩薩以諸波羅蜜行興",
    "X04n0223_041:0281a02": "其依果以為供養此一段十七種供養云舊住者",
    "X04n0223_041:0281a03": "本位新來者加行入位此十七種供中先舉蓋為",
    "X04n0223_041:0281a04": "先者為此位迴入大悲菩薩行故以大悲為首以",
    "X04n0223_041:0281a05": "諸波羅蜜一時助華是智慧開敷義帳是含容義",
    "X04n0223_041:0281a06": "衣為忍義鈴網是說教義如幻心是堅固義為無",
    "X04n0223_041:0281a07": "體可成壞故餘准例約名義知之此第三段有三",
    "X04n0223_041:0281a08": "十種百萬億供養眾末後有先住天宮菩薩眾有",
    "X04n0223_041:0281a09": "十七種供從波羅蜜諸行生從法身智慧解脫知",
    "X04n0223_041:0281a10": "見生如文具明所以勝天之供為非有為所報得",
    "X04n0223_041:0281a11": "故是法界無作門所起超情作故。",
    "X04n0223_041:0281a12": "【經】爾時一切諸天及諸菩薩眾見於如來應正等覺",
    "X04n0223_041:0281a13": "不可思議人中之雄其身無量不可稱數現不思議",
    "X04n0223_041:0281a14": "種種神變令無數眾生心大歡喜普徧一切虗空界",
    "X04n0223_041:0281a15": "一切法界以佛莊嚴而為莊嚴令一切眾生安住善",
    "X04n0223_041:0281a16": "根示現無量諸佛神力超過一切諸語言道諸大菩",
    "X04n0223_041:0281a17": "薩所共欽敬隨所應化皆令歡喜住於諸佛廣大之",
    "X04n0223_041:0281a18": "身功德善根悉已清淨色相第一無能暎奪智慧境",
    "X04n0223_041:0281a19": "界不可窮盡無比三昧之所出生其身無際徧住一",
    "X04n0223_041:0281a20": "切眾生身中令無量眾生皆大歡喜令一切智種性",
    "X04n0223_041:0281a21": "不斷住於諸佛究竟所住生於三世諸佛之家令不",
    "X04n0223_041:0281a22": "可數眾生信解清淨令一切菩薩智慧成就諸根悅",
    "X04n0223_041:0281a23": "豫法雲普覆虗空法界教化調伏無有遺餘隨眾生",
    "X04n0223_041:0281a24": "心悉令滿足令其安住無分別智出過一切眾生之",
    "X04n0223_041:0281b01": "上獲一切智放大光明宿世善根皆令顯現普使一",
    "X04n0223_041:0281b02": "切發廣大心令一切眾生安住普賢不可壞智徧住",
    "X04n0223_041:0281b03": "一切眾生國土從於不退正法中生住於一切平等",
    "X04n0223_041:0281b04": "法界明了眾生心之所宜現不可說不可說種種差",
    "X04n0223_041:0281b05": "別如來之身非世言詞而歎可盡能令一切常思念",
    "X04n0223_041:0281b06": "佛充滿法界廣度羣生隨初發心所欲利益以法惠",
    "X04n0223_041:0281b07": "施令其調伏信行清淨示現色身不可思議等觀眾",
    "X04n0223_041:0281b08": "生心無所著住無礙住得佛十力無所障礙心常寂",
    "X04n0223_041:0281b09": "定未曾散亂住一切智善能開演種種文句真實之",
    "X04n0223_041:0281b10": "義能悉深入無邊智海出生無量功德慧藏恒以佛",
    "X04n0223_041:0281b11": "日普照法界隨本願力常現不沒恒住法界住佛所",
    "X04n0223_041:0281b12": "住無有變異於我我所俱無所著住出世法世法無",
    "X04n0223_041:0281b13": "染於一切世間建智慧幢其智廣大超過世間無所",
    "X04n0223_041:0281b14": "染著拔諸眾生令出淤泥置於最上智慧之地所有",
    "X04n0223_041:0281b15": "福德饒益眾生而無有盡了知一切菩薩智慧信向",
    "X04n0223_041:0281b16": "決定當成正覺以大慈悲現不可說無量佛身種種",
    "X04n0223_041:0281b17": "莊嚴以妙音聲演無量法隨眾生意悉令滿足於去",
    "X04n0223_041:0281b18": "來今心常清淨令諸眾生不著境界恒與一切諸菩",
    "X04n0223_041:0281b19": "薩記令其皆入佛之種性生在佛家得佛灌頂常遊",
    "X04n0223_041:0281b20": "十方未曾休息而於一切無所樂著法界佛剎悉能",
    "X04n0223_041:0281b21": "徧往諸眾生心靡不了知所有福德離世清淨不住",
    "X04n0223_041:0281b22": "生死而於世間如影普現以智慧月普照法界了達",
    "X04n0223_041:0281b23": "一切悉無所得恒以智慧知諸世間如幻如影如夢",
    "X04n0223_041:0281b24": "如化一切皆以心為自性如是而住隨諸眾生業報",
    "X04n0223_041:0281c01": "不同心樂差別諸根各異而現佛身如來恒以無數",
    "X04n0223_041:0281c02": "眾生而為所緣為說世間皆從緣起知諸法相皆悉",
    "X04n0223_041:0281c03": "無相唯是一相智慧之本欲令眾生離諸相著示現",
    "X04n0223_041:0281c04": "一切世間性相而行於世為其開示無上菩提為欲",
    "X04n0223_041:0281c05": "救護一切眾生出現世間開示佛道令其得見如來",
    "X04n0223_041:0281c06": "身相攀緣憶念勤加修習除滅世間煩惱之相修菩",
    "X04n0223_041:0281c07": "提行心不散動於大乘門皆得圓滿成就一切諸佛",
    "X04n0223_041:0281c08": "義利悉能觀察眾生善根而不壞滅清淨業報智慧",
    "X04n0223_041:0281c09": "明了普入三世永離一切世間分別放光明網普照",
    "X04n0223_041:0281c10": "十方一切世界無不充滿色身妙好見者無厭以大",
    "X04n0223_041:0281c11": "功德智慧神通出生種種菩薩諸行諸根境界自在",
    "X04n0223_041:0281c12": "圓滿作諸佛事作已便沒善能開示過現未來一切",
    "X04n0223_041:0281c13": "智道為諸菩薩普雨無量陀羅尼雨令其發起廣大",
    "X04n0223_041:0281c14": "欲樂受持修習成就一切諸佛功德圓滿熾盛無邊",
    "X04n0223_041:0281c15": "妙色莊嚴其身一切世間靡不現覩永離一切障礙",
    "X04n0223_041:0281c16": "之法於一切法真實之義已得清淨於功德法而得",
    "X04n0223_041:0281c17": "自在為大法王如日普照為世福田具大威德於一",
    "X04n0223_041:0281c18": "切世間普現化身放智慧光悉令開悟欲令眾生知",
    "X04n0223_041:0281c19": "佛具足無邊功德以無礙繒繫頂受位隨順世間方",
    "X04n0223_041:0281c20": "便開導以智慧手安慰眾生為大醫王善療眾病一",
    "X04n0223_041:0281c21": "切世間無量國土悉能徧往未曾休息清淨慧眼離",
    "X04n0223_041:0281c22": "諸障翳悉能明見於作不善惡業眾生種種調伏令",
    "X04n0223_041:0281c23": "其入道善取時宜無有休息若諸眾生起平等心即",
    "X04n0223_041:0281c24": "為化現平等業報隨其心樂隨其業果為現佛身種",
    "X04n0223_041:0282a01": "種神變而為說法令其悟解得法智慧心大歡喜諸",
    "X04n0223_041:0282a02": "根踊躍見無量佛起深重信生諸善根永不退轉一",
    "X04n0223_041:0282a03": "切眾生隨業所繫長眠生死如來出世能覺悟之安",
    "X04n0223_041:0282a04": "慰其心使無憂怖若得見者悉令證入無依義智智",
    "X04n0223_041:0282a05": "慧善巧了達境界莊嚴妙好無能暎奪智山法芽悉",
    "X04n0223_041:0282a06": "已清淨或現菩薩或現佛身令諸眾生至無患地無",
    "X04n0223_041:0282a07": "數功德之所莊嚴業行所成現於世間一切諸佛莊",
    "X04n0223_041:0282a08": "嚴清淨莫不皆以一切智業之所成就常守本願不",
    "X04n0223_041:0282a09": "捨世間作諸眾生堅固善友清淨第一離垢光明令",
    "X04n0223_041:0282a10": "一切眾生皆得現見六趣眾生無量無邊佛以神力",
    "X04n0223_041:0282a11": "常隨不捨若有往昔同種善根皆令清淨而於六趣",
    "X04n0223_041:0282a12": "一切眾生不捨本願無所欺誑悉以善法方便攝取",
    "X04n0223_041:0282a13": "令其修習清淨之業摧破一切諸魔鬬諍從無礙際",
    "X04n0223_041:0282a14": "出廣大力最勝日藏無有障礙於淨心界而現影像",
    "X04n0223_041:0282a15": "一切世間無不覩見以種種法廣施眾生佛是無邊",
    "X04n0223_041:0282a16": "光明之藏諸力智慧皆悉圓滿恒以大光普照眾生",
    "X04n0223_041:0282a17": "隨其所願皆令滿足離諸怨敵為上福田一切眾生",
    "X04n0223_041:0282a18": "共所依怙凡有所施悉令清淨修少善行受無量福",
    "X04n0223_041:0282a19": "悉令得入無盡智地為一切眾生種植善根淨心之",
    "X04n0223_041:0282a20": "主為一切眾生發生福德最上良田智慧甚深方便",
    "X04n0223_041:0282a21": "善巧能救一切三惡道苦如是信解如是觀察如是",
    "X04n0223_041:0282a22": "入於智慧之淵如是遊於功德之海如是普至虗空",
    "X04n0223_041:0282a23": "智慧如是而知眾生福田如是正念現前觀察如是",
    "X04n0223_041:0282a24": "觀佛諸業相好如是觀佛普現世間如是觀佛神通",
    "X04n0223_041:0282b01": "自在時彼大眾見如來身一一毛孔出百千億那由",
    "X04n0223_041:0282b02": "他阿僧祇光明一一光明有阿僧祇色阿僧祇清淨",
    "X04n0223_041:0282b03": "阿僧祇照明令阿僧祇眾觀察阿僧祇眾歡喜阿僧",
    "X04n0223_041:0282b04": "祗眾快樂阿僧祇眾深信增長阿僧祇眾志樂清淨",
    "X04n0223_041:0282b05": "阿僧祇眾諸根清涼阿僧祇眾恭敬尊重。",
    "X04n0223_041:0282b06": "【論】第四爾時一切諸天及諸菩薩已下至阿僧祇",
    "X04n0223_041:0282b07": "眾恭敬尊重有一百六行經此之一段經文明諸",
    "X04n0223_041:0282b08": "天菩薩見佛神變饒益眾生充滿十方徧周無限",
    "X04n0223_041:0282b09": "分於中文義如經具明。",
    "X04n0223_041:0282b10": "【經】爾時大眾咸見佛身放百千億那由他不思議大",
    "X04n0223_041:0282b11": "光明一一光明皆有不思議色不思議光照不思議",
    "X04n0223_041:0282b12": "無邊法界以佛神力出大妙音其音演暢百千億那",
    "X04n0223_041:0282b13": "由他不思議讚頌超諸世間所有言辭出世善根之",
    "X04n0223_041:0282b14": "所成就復現百千億那由他不思議微妙莊嚴於百",
    "X04n0223_041:0282b15": "千億那由他不思議劫歎不可盡皆是如來無盡自",
    "X04n0223_041:0282b16": "在之所出生又現不可說諸佛如來出興于世令諸",
    "X04n0223_041:0282b17": "眾生入智慧門解甚深義又現不可說諸佛如來所",
    "X04n0223_041:0282b18": "有變化盡法界虗空界令一切世間平等清淨如是",
    "X04n0223_041:0282b19": "皆從如來所住無障礙一切智生亦從如來所修行",
    "X04n0223_041:0282b20": "不思議勝德生復現百千億那由他不思議妙寶光",
    "X04n0223_041:0282b21": "燄從昔大願善根所起以曾供養無量如來修清淨",
    "X04n0223_041:0282b22": "行無放逸故薩婆若心無有障礙生善根故為顯如",
    "X04n0223_041:0282b23": "來力廣徧故為斷一切眾生疑故為令咸得見如來",
    "X04n0223_041:0282b24": "故令無量眾生住善根故顯示如來神通之力無暎",
    "X04n0223_041:0282c01": "奪故欲令眾生普得入於究竟海故為令一切諸佛",
    "X04n0223_041:0282c02": "國土菩薩大眾皆來集故為欲開示不可思議佛法",
    "X04n0223_041:0282c03": "門故。",
    "X04n0223_041:0282c04": "【論】第五爾時大眾咸見佛身已下至不可思議佛",
    "X04n0223_041:0282c05": "法門故此之一段明如來身光徧照無限分於此",
    "X04n0223_041:0282c06": "分中有二十行經約分七段一爾時大眾咸見佛",
    "X04n0223_041:0282c07": "身已下至無邊法界兩行半經明見佛光明境界",
    "X04n0223_041:0282c08": "分二以佛神力已下至出世善根之所成就可兩",
    "X04n0223_041:0282c09": "行經明如來神力出妙音聲讚頌分三復現百千",
    "X04n0223_041:0282c10": "億那由他已下至自在之所出生有兩行半經明",
    "X04n0223_041:0282c11": "如來現自報相莊嚴分四又現不可說已下至甚",
    "X04n0223_041:0282c12": "深義可一行半經明現無盡諸佛出興分五又現",
    "X04n0223_041:0282c13": "不可說已下至平等清淨一行半經明如來神力",
    "X04n0223_041:0282c14": "通變徧周分六如是已下至不思議勝德所生有",
    "X04n0223_041:0282c15": "一行半經明前所現是如來勝智德所生分七復",
    "X04n0223_041:0282c16": "現百千億那由他已下至佛法門故有八行經明",
    "X04n0223_041:0282c17": "如來現不思議妙寶焰現自善根集大眾分此七",
    "X04n0223_041:0282c18": "段經中文義自具此段意明如來自現境界令迴",
    "X04n0223_041:0282c19": "向者加行契入。",
    "X04n0223_041:0282c20": "【經】爾時如來大悲普覆示一切智所有莊嚴欲令不",
    "X04n0223_041:0282c21": "可說百千億那由他阿僧祇世界中眾生未信者信",
    "X04n0223_041:0282c22": "已信者增長已增長者令其清淨已清淨者令其成",
    "X04n0223_041:0282c23": "熟已成熟者令心調伏觀甚深法具足無量智慧光",
    "X04n0223_041:0282c24": "明發生無量廣大之心薩婆若心無有退轉不違法",
    "X04n0223_041:0283a01": "性不怖實際證真實理滿足一切波羅蜜行出世善",
    "X04n0223_041:0283a02": "根皆悉清淨猶如普賢得佛自在離魔境界入諸佛",
    "X04n0223_041:0283a03": "境了知深法獲難思智大乘誓願永不退轉常見諸",
    "X04n0223_041:0283a04": "佛未曾捨離成就證智證無量法具足無邊福德藏",
    "X04n0223_041:0283a05": "力發歡喜心入無疑地離惡清淨依一切智見法不",
    "X04n0223_041:0283a06": "動得入一切菩薩眾會常生三世諸如來家世尊所",
    "X04n0223_041:0283a07": "現如是莊嚴皆是過去先所積集善根所成為欲調",
    "X04n0223_041:0283a08": "伏諸眾生故開示如來大威德故照明無礙智慧藏",
    "X04n0223_041:0283a09": "故示現如來無邊勝德極熾然故顯示如來不可思",
    "X04n0223_041:0283a10": "議大神變故以神通力於一切趣現佛身故示現如",
    "X04n0223_041:0283a11": "來神通變化無邊際故本所志願悉成滿故顯示如",
    "X04n0223_041:0283a12": "來勇猛智慧能徧往故於法自在成法王故出生一",
    "X04n0223_041:0283a13": "切智慧門故示現如來身清淨故又現其身最殊妙",
    "X04n0223_041:0283a14": "故顯示證得三世諸佛平等法故開示善根清淨藏",
    "X04n0223_041:0283a15": "故顯示世間無能為喻上妙色故顯示具足十力之",
    "X04n0223_041:0283a16": "相令其見者無厭足故為世間日照三世故自在法",
    "X04n0223_041:0283a17": "王一切功德皆從往昔善根所現一切菩薩於一切",
    "X04n0223_041:0283a18": "劫稱揚讚說不可窮盡。",
    "X04n0223_041:0283a19": "【論】第六爾時如來大悲已下至稱揚讚說不可窮",
    "X04n0223_041:0283a20": "盡此之一段有二十六行半經明如來示一切智",
    "X04n0223_041:0283a21": "所有莊嚴隨根利生無限令增長分於此分中分",
    "X04n0223_041:0283a22": "為兩段一爾時如來大悲所覆已下至生三世諸",
    "X04n0223_041:0283a23": "如來家有十二行半經明如來示現莊嚴及神力",
    "X04n0223_041:0283a24": "令不可說世界眾生護益分二世尊所現已下至",
    "X04n0223_041:0283b01": "此段末有十三行半經明如來所現之德顯佛自",
    "X04n0223_041:0283b02": "在令一切眾生發諸菩薩入佛所行酬本願分。",
    "X04n0223_041:0283b03": "【經】爾時兜率陀天王奉為如來嚴辦如是諸供具已",
    "X04n0223_041:0283b04": "與百千億那由他阿僧祇兜率天子向佛合掌白佛",
    "X04n0223_041:0283b05": "言善來世尊善來善逝善來如來應正等覺唯見哀",
    "X04n0223_041:0283b06": "愍處此宮殿爾時世尊以佛莊嚴而自莊嚴具大威",
    "X04n0223_041:0283b07": "德為令一切眾生生大歡喜故一切菩薩發深悟解",
    "X04n0223_041:0283b08": "故一切兜率陀天子增益欲樂故兜率陀天王供養",
    "X04n0223_041:0283b09": "承事無厭足故無量眾生緣念於佛而發心故無量",
    "X04n0223_041:0283b10": "眾生種見佛善根福德無盡故常能發起清淨信故",
    "X04n0223_041:0283b11": "見佛供養無所求故所有志願皆清淨故勤集善根",
    "X04n0223_041:0283b12": "無懈息故發大誓願求一切智故受天王請入一切",
    "X04n0223_041:0283b13": "寶莊嚴殿如此世界十方所有一切世界悉亦如是。",
    "X04n0223_041:0283b14": "【論】第七爾時兜率陀天王已下至一切世界悉亦",
    "X04n0223_041:0283b15": "如是此之一段明兜率天王辦供已畢請佛入宮",
    "X04n0223_041:0283b16": "殿如來受請分有十三行經明兜率天王辦供請",
    "X04n0223_041:0283b17": "佛如來為欲盡益眾生故受請并結十方同此分。",
    "X04n0223_041:0283b18": "【經】爾時一切寶莊嚴殿自然而有妙好莊嚴出過諸",
    "X04n0223_041:0283b19": "天莊嚴之上一切寶網周帀彌覆普雨一切上妙寶",
    "X04n0223_041:0283b20": "雲普雨一切莊嚴具雲普雨一切寶衣雲普雨一切",
    "X04n0223_041:0283b21": "栴檀香雲普雨一切堅固香雲普雨一切寶莊嚴蓋",
    "X04n0223_041:0283b22": "雲普雨不可思議華聚雲普出不可思議妓樂音聲",
    "X04n0223_041:0283b23": "讚揚如來一切種智悉與妙法而共相應如是一切",
    "X04n0223_041:0283b24": "諸供養具悉過諸天供養之上時兜率宮中妓樂歌",
    "X04n0223_041:0283c01": "讚熾然不息以佛神力令兜率王心無動亂往昔善",
    "X04n0223_041:0283c02": "根皆得圓滿無量善法益加堅固增長淨信起大精",
    "X04n0223_041:0283c03": "進生大歡喜淨深志樂發菩提心念法無斷總持不",
    "X04n0223_041:0283c04": "忘爾時兜率陀天王承佛威力即自憶念過去佛所",
    "X04n0223_041:0283c05": "種善根而說頌言。",
    "X04n0223_041:0283c06": "【論】第八爾時一切寶莊嚴殿已下至而說頌言此",
    "X04n0223_041:0283c07": "之一段明如來入殿以佛殊勝德熏令殿莊嚴勝",
    "X04n0223_041:0283c08": "天所供分有十三行半經約分為兩段一爾時一",
    "X04n0223_041:0283c09": "切寶莊嚴已下至悉過諸天供養之上有八行經",
    "X04n0223_041:0283c10": "明如來受請入殿以佛自己善根依果出勝諸天",
    "X04n0223_041:0283c11": "無比對分此明加行會位勝德如佛故二時兜率",
    "X04n0223_041:0283c12": "宮中已下至而說頌言有五行半經明諸天妓樂",
    "X04n0223_041:0283c13": "熾然不息諸天歡喜說頌分此明入法悅樂故。",
    "X04n0223_041:0283c14": "【經】　昔有如來無礙月　　諸吉祥中最殊勝",
    "X04n0223_041:0283c15": "　彼曾入此莊嚴殿　　是故此處最吉祥",
    "X04n0223_041:0283c16": "　昔有如來名廣智　　諸吉祥中最殊勝",
    "X04n0223_041:0283c17": "　彼曾入此金色殿　　是故此處最吉祥",
    "X04n0223_041:0283c18": "　昔有如來名普眼　　諸吉祥中最殊勝",
    "X04n0223_041:0283c19": "　彼曾入此蓮華殿　　是故此處最吉祥",
    "X04n0223_041:0283c20": "　昔有如來號珊瑚　　諸吉祥中最殊勝",
    "X04n0223_041:0283c21": "　彼曾入此寶藏殿　　是故此處最吉祥",
    "X04n0223_041:0283c22": "　昔有如來論師子　　諸吉祥中最殊勝",
    "X04n0223_041:0283c23": "　彼曾入此山王殿　　是故此處最吉祥",
    "X04n0223_041:0283c24": "　昔有如來名日照　　諸吉祥中最殊勝",
    "X04n0223_041:0284a01": "　彼曾入此眾華殿　　是故此處最吉祥",
    "X04n0223_041:0284a02": "　昔有佛號無邊光　　諸吉祥中最殊勝",
    "X04n0223_041:0284a03": "　彼曾入此樹嚴殿　　是故此處最吉祥",
    "X04n0223_041:0284a04": "　昔有如來名法幢　　諸吉祥中最殊勝",
    "X04n0223_041:0284a05": "　彼曾入此寶宮殿　　是故此處最吉祥",
    "X04n0223_041:0284a06": "　昔有如來名智燈　　諸吉祥中最殊勝",
    "X04n0223_041:0284a07": "　彼曾入此香山殿　　是故此處最吉祥",
    "X04n0223_041:0284a08": "　昔有佛號功德光　　諸吉祥中最殊勝",
    "X04n0223_041:0284a09": "　彼曾入此摩尼殿　　是故此處最吉祥",
    "X04n0223_041:0284a10": "【論】第九有二十行頌稱歎往昔十佛皆入此殿分",
    "X04n0223_041:0284a11": "云吉祥者眾善所集名吉眾福所加名祥云金色",
    "X04n0223_041:0284a12": "殿者殿有金色光明亦明法身無垢云蓮華殿者",
    "X04n0223_041:0284a13": "殿有眾色蓮華莊嚴亦表法身無染是蓮華義山",
    "X04n0223_041:0284a14": "王殿者明積德如山王非殿有山如經云寶者貴",
    "X04n0223_041:0284a15": "德為寶非關寶玉餘義可知所以須歎往昔如來",
    "X04n0223_041:0284a16": "者有三義一兜率天王念昔自分善根力今古二",
    "X04n0223_041:0284a17": "明古今諸佛道跡普周三明如來道跡依古不異",
    "X04n0223_041:0284a18": "非天魔梵所為令眾生生信入故此十佛亦以加",
    "X04n0223_041:0284a19": "行隨行成名。",
    "X04n0223_041:0284a20": "【經】如此世界兜率天王承佛神力以頌讚歎過去諸",
    "X04n0223_041:0284a21": "佛十方一切諸世界中兜率天王悉亦如是歎佛功",
    "X04n0223_041:0284a22": "德。",
    "X04n0223_041:0284a23": "【論】第十兩行經都結十方同此稱歎往昔如來入",
    "X04n0223_041:0284a24": "此殿分。",
    "X04n0223_041:0284b01": "【經】爾時世尊於一切寶莊嚴殿摩尼寶藏師子座上",
    "X04n0223_041:0284b02": "結跏趺坐法身清淨妙用自在與三世佛同一境界",
    "X04n0223_041:0284b03": "住一切智與一切佛同入一性佛眼明了見一切法",
    "X04n0223_041:0284b04": "皆無障礙有大威力普遊法界未甞休息具大神通",
    "X04n0223_041:0284b05": "隨有可化眾生之處悉能徧往以一切諸佛無礙莊",
    "X04n0223_041:0284b06": "嚴而嚴其身善知其時為眾說法不可說諸菩薩眾",
    "X04n0223_041:0284b07": "各從他方種種國土而共來集眾會清淨法身無二",
    "X04n0223_041:0284b08": "無所依止而能自在起佛身行坐此座已於其殿中",
    "X04n0223_041:0284b09": "自然而有無量無數殊特妙好出過諸天供養之具",
    "X04n0223_041:0284b10": "所謂華鬘衣服塗香粖香寶蓋幢幡妓樂歌讚如是",
    "X04n0223_041:0284b11": "等事一一皆悉不可稱數以廣大心恭敬尊重供養",
    "X04n0223_041:0284b12": "於佛十方一切兜率陀天悉亦如是。",
    "X04n0223_041:0284b13": "【論】第十一爾時世尊已下至悉亦如是此之一段",
    "X04n0223_041:0284b14": "明如來入殿昇座而坐以佛之德殿內殊好出過",
    "X04n0223_041:0284b15": "諸天及十方菩薩皆來集分於此品末有十三行",
    "X04n0223_041:0284b16": "半經約分為二段一爾時世尊已下至為眾說法",
    "X04n0223_041:0284b17": "有六行半經明如來處座為眾說法分二不可說",
    "X04n0223_041:0284b18": "諸菩薩眾已下至悉亦如是有七行經明十方菩",
    "X04n0223_041:0284b19": "薩來集處座殿內莊嚴妙好勝出諸天一切十方",
    "X04n0223_041:0284b20": "兜率悉同此雲集莊嚴分座體前已釋訖師子座",
    "X04n0223_041:0284b21": "上結跏趺坐者有二義一世間威儀二會此十迴",
    "X04n0223_041:0284b22": "向中理事交徹如來座體以法界緣起不思議智",
    "X04n0223_041:0284b23": "無所依住大慈大悲以為座體以無依住智性自",
    "X04n0223_041:0284b24": "徧周與虗空等不去不來而對現色身與眾生數",
    "X04n0223_041:0284c01": "等任根差別隨應調伏而化度之而無所造作如",
    "X04n0223_041:0284c02": "經云法身清淨妙用自在者是也與三世佛同一",
    "X04n0223_041:0284c03": "境界住一切智者以智體無內外中邊諸佛同住",
    "X04n0223_041:0284c04": "境界亦爾與一切佛同入一性者為無性之性無",
    "X04n0223_041:0284c05": "出入也諸佛同此也佛眼明了者覺一切法非有",
    "X04n0223_041:0284c06": "無而能以智徧知一切諸法也有大威力普遊十",
    "X04n0223_041:0284c07": "方未甞休息者以無作無依之理智破一切邪見",
    "X04n0223_041:0284c08": "執著皆悉消亡名之為威力以智無表裏性徧如",
    "X04n0223_041:0284c09": "空應感現形而無來去名之為遊無俗不真名為",
    "X04n0223_041:0284c10": "法界一念三世古今情盡教化眾生無終無始名",
    "X04n0223_041:0284c11": "未甞休息明時不遷也具大神通者大智無依無",
    "X04n0223_041:0284c12": "形性無生滅名之為神智無不達名之為通隨應",
    "X04n0223_041:0284c13": "可化悉能徧往者智無去來中邊表裏十方眾生",
    "X04n0223_041:0284c14": "應感皆見皆悉不同名之為徧往以一切諸佛無",
    "X04n0223_041:0284c15": "礙莊嚴而莊嚴之有二義一四無礙智莊嚴二佛",
    "X04n0223_041:0284c16": "依報正報二福莊嚴一切相好及隨好是以如來",
    "X04n0223_041:0284c17": "身是正報國土蓮華藏界是依報智自善業而嚴",
    "X04n0223_041:0284c18": "自身及境為智法爾自具無邊功德如九十七種",
    "X04n0223_041:0284c19": "大人之相是只為無明所覆以慈悲喜捨饒益眾",
    "X04n0223_041:0284c20": "生報得依果者即隨好光明功德是如佛大人相",
    "X04n0223_041:0284c21": "有十華藏世界微塵數隨好無限經且約舉一種",
    "X04n0223_041:0284c22": "隨好功德名圓滿王所有利益具在經說又如無",
    "X04n0223_041:0284c23": "依住智體無自他內外所執所有依報正報莊嚴",
    "X04n0223_041:0284c24": "身及國土一切境界互相含入猶如百千明鏡影",
    "X04n0223_041:0285a01": "像互相容入重重重重無盡重重重重身土眾境",
    "X04n0223_041:0285a02": "互入無盡猶如帝釋所居寶網諸天眷屬寶內重",
    "X04n0223_041:0285a03": "重眾像相入身境無礙身出剎土剎土出身雲俱",
    "X04n0223_041:0285a04": "現佛事一種自在諸法總然於智境界不說有情",
    "X04n0223_041:0285a05": "無情之法經云善知其時為眾說法者了根生熟",
    "X04n0223_041:0285a06": "如應化度問曰何為諸佛知眾生心時與非時答",
    "X04n0223_041:0285a07": "曰諸佛如來心與一切眾生心本不異故是一心",
    "X04n0223_041:0285a08": "一智慧故以此知時與非時諸佛悟而了與眾生",
    "X04n0223_041:0285a09": "共之眾生迷自謂為隔一切諸佛以一切眾生心",
    "X04n0223_041:0285a10": "智慧而成正覺一切眾生迷諸佛智慧而作眾生",
    "X04n0223_041:0285a11": "及至成佛時還成眾生迷理之佛所說法門還解",
    "X04n0223_041:0285a12": "眾生心裏迷佛眾生以此不異故知眾生心經云",
    "X04n0223_041:0285a13": "不可說諸菩薩各從他方種種國土而共來集者",
    "X04n0223_041:0285a14": "約萬行差別名為他方以法隨根應物調伏名種",
    "X04n0223_041:0285a15": "種國土不出如來大圓明智名為而共來集眾會",
    "X04n0223_041:0285a16": "清淨者無情識也法身無二者與佛同一體性等",
    "X04n0223_041:0285a17": "無性也無所依止無得無證也而能自在起佛身",
    "X04n0223_041:0285a18": "行者無作之智同佛用也坐此座已會此十迴向",
    "X04n0223_041:0285a19": "法界本也殿出殊好以智所感也出過諸天者以",
    "X04n0223_041:0285a20": "智報感非有情為也論主頌解云菩薩所有報相",
    "X04n0223_041:0285a21": "約行所生頌曰菩薩以忍為垂鬘慚愧恒為衣服",
    "X04n0223_041:0285a22": "飾戒品塗香及粖香慈悲普覆為其蓋正心不動",
    "X04n0223_041:0285a23": "禪定幢智慧幢破諸邪見方便常住生死海饒益",
    "X04n0223_041:0285a24": "眾生為妓樂總持演暢妙法音聞者解脫為歌樂",
    "X04n0223_041:0285b01": "已上如文可知此段有不可說他方菩薩眾此一",
    "X04n0223_041:0285b02": "段諸天住兜率天菩薩眾總有一百一十八箇百",
    "X04n0223_041:0285b03": "萬億眾若他方所來菩薩有不可說諸天莊嚴高",
    "X04n0223_041:0285b04": "座及宮殿色類有百八十四種差別一類有百萬",
    "X04n0223_041:0285b05": "億如來及菩薩自福莊嚴無有限數此會所將如",
    "X04n0223_041:0285b06": "是大悲如是智慧如是萬行但為長養初發心住",
    "X04n0223_041:0285b07": "初生佛家之智慧大悲令慣習自在故時亦不改",
    "X04n0223_041:0285b08": "法亦不異智亦不遷猶如竹葦依舊而成初生與",
    "X04n0223_041:0285b09": "終無有麤細亦如小兒長初生而為大無異大也",
    "X04n0223_041:0285b10": "此直以十行十迴向十地十一地為長養道之方",
    "X04n0223_041:0285b11": "便佛果在於初發心又十住中一住具十住之功",
    "X04n0223_041:0285b12": "用故及十住十行十迴向十地總十住中總具足",
    "X04n0223_041:0285b13": "故猶如神龍馬王所生其神駒生在其地與父遲",
    "X04n0223_041:0285b14": "速相似唯力用未如其父母如初發心菩薩以乘",
    "X04n0223_041:0285b15": "如來一切智乘初生佛家與佛同智唯神通道力",
    "X04n0223_041:0285b16": "未如以待大悲萬行長養故雖長養功終法不異",
    "X04n0223_041:0285b17": "也時不遷也終不出初發心時力用功畢如龍女",
    "X04n0223_041:0285b18": "不出剎那際一生成佛是如善財一生得佛果亦",
    "X04n0223_041:0285b19": "爾一生義者得無生也今且約立無生有十一諸",
    "X04n0223_041:0285b20": "蘊自體無生二諸見自體無生三空無生四性無",
    "X04n0223_041:0285b21": "生五時劫不遷無生六涅槃生死無生七說法音",
    "X04n0223_041:0285b22": "聲寂默無生八智慧分別無生九神通道力性自",
    "X04n0223_041:0285b23": "周徧無生十不出剎那際對現三世盡古今劫一",
    "X04n0223_041:0285b24": "切眾生前身無生有此十種無生義故是名一生",
    "X04n0223_041:0285c01": "當得菩提是此經意以十行十迴向十地十一地",
    "X04n0223_041:0285c02": "法方便用資初發心佛果絕前後之情所望故以",
    "X04n0223_041:0285c03": "資糧與佛果同時互為體用相資故號為覺行嚴",
    "X04n0223_041:0285c04": "經以果資行令行無著以行資果大悲大用得辦",
    "X04n0223_041:0285c05": "如三乘以意生身菩薩未說乘佛一切智乘者推",
    "X04n0223_041:0285c06": "佛果在十一地後三祇之劫終也即地前三賢為",
    "X04n0223_041:0285c07": "資糧十地為見道佛果在十一地三祇之劫終也",
    "X04n0223_041:0285c08": "如此教與三乘中五位行相一倍顛倒行相不同",
    "X04n0223_041:0285c09": "後當更明。",
    "X04n0223_041:0285c11": "大方廣佛新華嚴經合論卷第四十一",
    "X04n0223_041:0285c13": "音切",
    "X04n0223_041:0285c14": "慰(於胃切)。諍(側迸切)。辭(詳資切)。逸(亦音)。兜(當侯切)。暢(丑亮切)。葦(于鬼",
    "X04n0223_041:0285c15": "切)。遷(千音)。"
}