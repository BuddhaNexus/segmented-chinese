{
    "T85n2809_001:1036a26": "No. 2809",
    "T85n2809_004:1036a27": "攝大乘義章卷第四",
    "T85n2809_004:1036a29": "斷結義七門分別一釋名。二體性。三治斷差別。四觀行同異。五退不退分別。六品",
    "T85n2809_004:1036b01": "數多少。七治斷位地。",
    "T85n2809_004:1036b02": "第一釋名。言斷結者。結謂結縛。惑智諸障於",
    "T85n2809_004:1036b03": "界內界外繫縛行人不得解脫故名為結。攝",
    "T85n2809_004:1036b04": "大乘云。若人修行離欲欲界見身被縛在色",
    "T85n2809_004:1036b05": "界中。乃至修行出無色界見身被縛在阿梨",
    "T85n2809_004:1036b06": "耶中。斯乃縛義即結義也。斷謂斷除。明諸聖",
    "T85n2809_004:1036b07": "人以三乘道為斷諸結縛故曰斷。結蓋乃約",
    "T85n2809_004:1036b08": "證就斷以立其名。斷謂所證。結即所斷。",
    "T85n2809_004:1036b09": "第二體性者。斷結法體。大莊嚴論云。二分捨",
    "T85n2809_004:1036b10": "用。一障分。二治分。障熟須捨。如㿈熟須潰。",
    "T85n2809_004:1036b11": "治熟須用。如食熟須噉。論復說云。轉依有離",
    "T85n2809_004:1036b12": "有得。離謂離二障。得謂得二智。今具而說有",
    "T85n2809_004:1036b13": "其三義。一者能斷。三乘聖道無流慧焉。二者",
    "T85n2809_004:1036b14": "所斷。惑智二障諸煩惱也。三者所證。謂真如",
    "T85n2809_004:1036b15": "數滅也。此中三義俱含四諦。初道諦。第二苦",
    "T85n2809_004:1036b16": "集。三是滅諦。",
    "T85n2809_004:1036b17": "第三治斷差別者四門分別。一約識分別。二",
    "T85n2809_004:1036b18": "就世分別。三寄道分別。四伏斷分別。一約識",
    "T85n2809_004:1036b19": "者義有三種。一薩婆多宗凡聖斷惑並用意",
    "T85n2809_004:1036b20": "識俱生智慧斷諸結使。此通世俗及無流慧。",
    "T85n2809_004:1036b21": "不用五識。雜心論云。離欲及退時。受生亦命",
    "T85n2809_004:1036b22": "終。斷及相續。當知是意識。俱舍婆沙亦同此",
    "T85n2809_004:1036b23": "說。論中既說離欲唯意識。當知斷結以意識",
    "T85n2809_004:1036b24": "俱生智慧能斷。非彼五識。以其五識唯一念",
    "T85n2809_004:1036b25": "故。別相緣故。二依成實。凡夫世俗不斷煩惱。",
    "T85n2809_004:1036b26": "聖人聖慧方斷煩惱。能斷智慧非六識俱。以",
    "T85n2809_004:1036b27": "彼宗識是無記俱。依第四末後行心智慧正",
    "T85n2809_004:1036b28": "斷。三依大乘。廣說九識。若說正治亦唯意識。",
    "T85n2809_004:1036b29": "攝大乘云。菩薩於善識遠離餘五識。下論釋",
    "T85n2809_004:1036c01": "云。善識者無流意識遠離五識者離五散動",
    "T85n2809_004:1036c02": "及離眼等五識。問曰。所以斷惑非餘識也。答",
    "T85n2809_004:1036c03": "曰。第一淨識體是如如。真性本有非始修智。",
    "T85n2809_004:1036c04": "不說斷惑。阿梨耶識唯有淨品聞熏種子。以",
    "T85n2809_004:1036c05": "是成就不能現行照理斷結。問曰。本識聞熏",
    "T85n2809_004:1036c06": "若非正斷。何故攝論云。下品聞熏能治上品",
    "T85n2809_004:1036c07": "本識。乃至上品聞熏能治下品本識。攝論復",
    "T85n2809_004:1036c08": "云。聞熏習為欲損減本識故生。不為增益本",
    "T85n2809_004:1036c09": "識故生。看彼論勢聞熏能治云何非正斷。答",
    "T85n2809_004:1036c10": "曰。所說聞熏治三品惑及咸本識乃據聞熏",
    "T85n2809_004:1036c11": "能生對治。是對治因說為對治。而非正治也。",
    "T85n2809_004:1036c12": "阿陀那識恒與四惑染污俱生。但是所斷非",
    "T85n2809_004:1036c13": "能治也。眼等五識散亂不定一念而起故非",
    "T85n2809_004:1036c14": "能治。攝大乘云。五識非對治道生處。攝論復",
    "T85n2809_004:1036c15": "云。善識者無流意識離眼等五識　二就世",
    "T85n2809_004:1036c16": "分別。薩婆多宗對治道生解惑不俱。解正現",
    "T85n2809_004:1036c17": "在。惑在過未。今以現在對治之解正治現在",
    "T85n2809_004:1036c18": "得惑之得非色非心法令所得惑體失而不",
    "T85n2809_004:1036c19": "成。名曰斷惑。非謂正斷染污惑體。雜心論云。",
    "T85n2809_004:1036c20": "若不斷得不名對治也。二依成實。對治道生",
    "T85n2809_004:1036c21": "正斷過未惑之功能。所以然者。正以智慧斷",
    "T85n2809_004:1036c22": "過去惑為因之能令彼未來果義不起。乃說",
    "T85n2809_004:1036c23": "因□果亡說為斷結。而無結使法體之可斷",
    "T85n2809_004:1036c24": "也。三依大乘。對治生時能治所治兩法必俱。",
    "T85n2809_004:1036c25": "第六意識正起能治。第八梨耶有二障種正",
    "T85n2809_004:1036c26": "為所治。攝大乘云。若無阿梨耶識。此對治識",
    "T85n2809_004:1036c27": "共大小惑種子俱在。此義不成。論復說云。若",
    "T85n2809_004:1036c28": "離本識轉依不成。攝論復云。初剎那為無礙",
    "T85n2809_004:1036c29": "壞現在　三寄道分別者。薩婆多宗凡夫是",
    "T85n2809_004:1037a01": "斷結世俗道聖道皆具四道。一方便道。二無",
    "T85n2809_004:1037a02": "礙道。三解脫道。四勝進道。於此四中無礙道",
    "T85n2809_004:1037a03": "正斷。亦說有證解脫正證。雜心論云。謂彼雙",
    "T85n2809_004:1037a04": "道滅世尊之所說。下論云。三界煩惱當知無",
    "T85n2809_004:1037a05": "礙解脫道滅。方便前導勝進後助非正斷也。",
    "T85n2809_004:1037a06": "成實論宗斷諸結使亦具四道。名字同前。一",
    "T85n2809_004:1037a07": "一道中說眾多心。不唯一品乃至九品。故彼",
    "T85n2809_004:1037a08": "論云。眾多心斷諸煩惱。非八非九。大乘法中",
    "T85n2809_004:1037a09": "亦具四道。還以無礙用為正斷。解脫正證。攝",
    "T85n2809_004:1037a10": "大乘云。無間道難得故解脫難得。問曰。大乘",
    "T85n2809_004:1037a11": "斷結無礙解脫。為一念中有此二道。為二念",
    "T85n2809_004:1037a12": "中有此二道。答曰。或有法師。大乘斷惑但一",
    "T85n2809_004:1037a13": "念中有此二道。體性正一。就義說二。正斷現",
    "T85n2809_004:1037a14": "惑名為無礙。即此無礙令未來惑不生說為",
    "T85n2809_004:1037a15": "解脫。此義不然。若以無礙即為解脫者。菩薩",
    "T85n2809_004:1037a16": "金剛體是無礙。亦應即是佛果解脫。既金剛",
    "T85n2809_004:1037a17": "心一念之中但是無礙不即佛果。因何得說一",
    "T85n2809_004:1037a18": "念無礙亦即解脫。今者正判。夫是二道必是",
    "T85n2809_004:1037a19": "異念。前念無礙是說正斷。後念解脫說為正",
    "T85n2809_004:1037a20": "證。攝大乘云。初剎那為次第道。第二剎那為",
    "T85n2809_004:1037a21": "解脫道。初剎那壞現在惑令滅。第二剎那遮",
    "T85n2809_004:1037a22": "未來惑令不生。大品經云。無礙道行說為菩",
    "T85n2809_004:1037a23": "薩。解脫道行名為諸佛　四伏斷分別。薩婆",
    "T85n2809_004:1037a24": "多宗斷界內結通凡聖。凡夫之人世俗六行",
    "T85n2809_004:1037a25": "總斷欲界見修二惑。乃至總斷三空已還並",
    "T85n2809_004:1037a26": "是永斷。聖人別斷界內見修。先斷見諦後斷",
    "T85n2809_004:1037a27": "修惑。始自欲界乃至非想亦是永斷。問曰。凡",
    "T85n2809_004:1037a28": "聖斷惑。凡不見理。聖人見理。云何斷惑俱是",
    "T85n2809_004:1037a29": "永斷。答曰。凡夫聖人所見理事雖復不同。治",
    "T85n2809_004:1037b01": "道斷結同捨惑得同令惑體失不屬人。是故",
    "T85n2809_004:1037b02": "凡聖俱說永斷。若依成實。凡夫之人但想非",
    "T85n2809_004:1037b03": "智。於諸結使是伏非斷。成實論云。是諸外道",
    "T85n2809_004:1037b04": "斷結還起更生欲界。是故凡夫不名斷結。復",
    "T85n2809_004:1037b05": "次以諸凡夫常有我心。是故不能斷身見等。",
    "T85n2809_004:1037b06": "問曰。若凡夫不斷煩惱。云何命終往生色界",
    "T85n2809_004:1037b07": "論中。答曰。深遮煩惱生色無色界。成實論宗",
    "T85n2809_004:1037b08": "一切聖人所斷煩惱皆是永斷。大乘法中或",
    "T85n2809_004:1037b09": "有法師引涅槃經云有諸外道六行斷結為三",
    "T85n2809_004:1037b10": "果向。便說凡夫永斷煩惱。或復引彼佛性論",
    "T85n2809_004:1037b11": "說。若諸煩惱在眾生離欲相續不動業因生",
    "T85n2809_004:1037b12": "上二界名隨眠。或復引攝論凡夫或損一分",
    "T85n2809_004:1037b13": "皮煩惱。復引攝論世間離欲時不靜地熏習",
    "T85n2809_004:1037b14": "滅靜地熏習增世間轉依義得成。諸法師等",
    "T85n2809_004:1037b15": "授列向文。證大乘中凡夫永斷。此義不然。涅",
    "T85n2809_004:1037b16": "槃所說同薩婆多宗。非大乘正義。佛性論攝",
    "T85n2809_004:1037b17": "論所說凡夫斷煩惱者。並是伏結名之為斷。",
    "T85n2809_004:1037b18": "非謂永斷。今者正判。大乘法中凡夫斷結但",
    "T85n2809_004:1037b19": "是伏斷而非永斷。攝大乘云。凡夫從上界退",
    "T85n2809_004:1037b20": "墮受下界生。初受生識必為大小惑所染污。",
    "T85n2809_004:1037b21": "此識及惑從何種子生。論中既責小乘諸師。",
    "T85n2809_004:1037b22": "既凡夫從上來生下界所起之惑必由因生。",
    "T85n2809_004:1037b23": "故知凡夫從下地生上界時。不斷欲界梨耶",
    "T85n2809_004:1037b24": "識中見修惑種而生上界。今來下生用昔種",
    "T85n2809_004:1037b25": "子起惑潤生。既有種子。當知非斷。攝論復云。",
    "T85n2809_004:1037b26": "有流善識非謂轉依。涅槃經云。諸外道等有",
    "T85n2809_004:1037b27": "苦集諦無滅道諦。既滅諦故不斷惑。涅槃復",
    "T85n2809_004:1037b28": "云。若世俗道而斷煩惱。雖斷還起。地持論云。",
    "T85n2809_004:1037b29": "世俗道不得解脫果。大乘法中一切聖人地",
    "T85n2809_004:1037c01": "前地上所斷煩惱皆是永斷。",
    "T85n2809_004:1037c02": "第四觀行同異者。於中兩門。一觀。二行。初觀",
    "T85n2809_004:1037c03": "門中復有四句　一人法二空者。薩婆多宗",
    "T85n2809_004:1037c04": "凡夫斷惑世俗事觀非生法兩空。聖人斷惑",
    "T85n2809_004:1037c05": "但作生空不作法空。雜心論云。內離人故空。",
    "T85n2809_004:1037c06": "成實論宗聖人斷結通作人法兩空之觀。成",
    "T85n2809_004:1037c07": "實論云。但見色等無常敗壞是亦名空。非謂",
    "T85n2809_004:1037c08": "清淨。後見陰滅時是觀清淨。問曰。有為緣",
    "T85n2809_004:1037c09": "智。何故下清淨論云。行者後時起五陰想。彼",
    "T85n2809_004:1037c10": "假名心還復得生。故不清淨。若證陰滅陰不",
    "T85n2809_004:1037c11": "現前。以假名滅故則假名想不復隨逐。故說",
    "T85n2809_004:1037c12": "清淨。譬如有樹剪伐焚燒灰炭都盡。樹想方",
    "T85n2809_004:1037c13": "盡不復隨逐。成實復云。如實義者。諸煩惱等",
    "T85n2809_004:1037c14": "見滅時斷。所言見滅即其性空。泥洹法空滅",
    "T85n2809_004:1037c15": "也。大乘法中所斷二障亦作人法二空觀而",
    "T85n2809_004:1037c16": "斷煩惱。大地已前以生空觀斷界內惑。登地",
    "T85n2809_004:1037c17": "已上以法空斷界外惑。攝大乘云。前於十",
    "T85n2809_004:1037c18": "解已得人無我。今於初地得法無我。攝論",
    "T85n2809_004:1037c19": "復云。地前漸除惑障。登地已上漸除智障",
    "T85n2809_004:1037c20": "　二明三慧。謂聞思修。薩婆多宗於三慧中若",
    "T85n2809_004:1037c21": "凡若聖唯用修慧斷見修惑。以是定心能斷",
    "T85n2809_004:1037c22": "煩惱。聞思散亂不能斷惑。雜心論云。修慧能",
    "T85n2809_004:1037c23": "斷煩惱。永離名故。及正定故。非聞思也。成實",
    "T85n2809_004:1037c24": "論宗聞等三慧皆斷煩惱。成實論云。假名心",
    "T85n2809_004:1037c25": "者。或以多聞智因緣斷。或以思惟智因緣斷。",
    "T85n2809_004:1037c26": "實法心在煗等中以空智斷。大乘法中亦以",
    "T85n2809_004:1037c27": "修慧斷除二障。不以聞思。攝大乘云。奢摩毘",
    "T85n2809_004:1037c28": "那智緣總法為境。剎那剎那能破壞諸惑聚。",
    "T85n2809_004:1037c29": "涅槃經云。定動智伏除。攝論復云。顯是修慧",
    "T85n2809_004:1038a01": "非聞思慧　三明三智。謂加行正體後得之",
    "T85n2809_004:1038a02": "三智也。薩婆多宗及成實論斷結之智雖復",
    "T85n2809_004:1038a03": "論。不說加行智名。然對治智正當三智。加行",
    "T85n2809_004:1038a04": "智非正體後得。大乘法中所斷二障。大地已",
    "T85n2809_004:1038a05": "前正用加行為無礙解脫斷其惑障。以得人",
    "T85n2809_004:1038a06": "空故唯加行。未得法空非中後知。登地已上",
    "T85n2809_004:1038a07": "正用中智為無礙解脫斷其智障并惑障習",
    "T85n2809_004:1038a08": "氣攝大乘云。由無分別智能遣能滅。遣約現",
    "T85n2809_004:1038a09": "在。滅約未來。攝大乘復云。得無分別智則解",
    "T85n2809_004:1038a10": "相結。相結不起麁重隨滅。以此當知初地已",
    "T85n2809_004:1038a11": "上中智正斷非前後智。以其前智但作導。後",
    "T85n2809_004:1038a12": "得智者唯能後助。問曰。其加行智能斷惑障。",
    "T85n2809_004:1038a13": "其正體智復除智障。何故不說後得智而斷惑",
    "T85n2809_004:1038a14": "也。答曰。前中二智並在觀內定慧照理智能",
    "T85n2809_004:1038a15": "斷惑。後得出觀緣俗量境故不斷惑。問曰。若",
    "T85n2809_004:1038a16": "言後得不斷煩惱。何故攝論後得智能除報",
    "T85n2809_004:1038a17": "障。佛性論說無分別智滅。現在惑名為盡智。",
    "T85n2809_004:1038a18": "後得智滅未來惑名無生智。答曰。攝論說云",
    "T85n2809_004:1038a19": "後智除報。乃據後智出觀自在取捨隨心說除",
    "T85n2809_004:1038a20": "報障。非謂正作無礙道斷。佛性論說云後智",
    "T85n2809_004:1038a21": "能斷未來惑者。蓋是出觀勝進道中遠遮未",
    "T85n2809_004:1038a22": "來惑說斷未來。非無礙斷也　四明四念處。",
    "T85n2809_004:1038a23": "謂身受心法。薩婆多宗四念處中以法念處",
    "T85n2809_004:1038a24": "斷諸結使。非身受心三念處耳。雜心論云。修",
    "T85n2809_004:1038a25": "慧中具四念處。彼法念處能除煩惱。總境見",
    "T85n2809_004:1038a26": "故。非餘念處。事境見故。婆沙俱舍亦同此說。",
    "T85n2809_004:1038a27": "成實論宗中雖復不說一一念處斷如是煩",
    "T85n2809_004:1038a28": "惱。然彼論云。念處斷假名心惑。當知四念俱",
    "T85n2809_004:1038a29": "斷煩惱。大乘法中所斷二障。唯一法念能斷",
    "T85n2809_004:1038b01": "煩惱。非三念處。攝大乘云。由奢摩陀毘般",
    "T85n2809_004:1038b02": "舍那智緣極總法為境。剎那剎那破壞諸惑",
    "T85n2809_004:1038b03": "聚。攝大乘復云。觀行人破煩惱。以無分別智",
    "T85n2809_004:1038b04": "緣真如通為一境。維摩經云。觀身實相觀佛",
    "T85n2809_004:1038b05": "亦然。此等經論並法念觀也　二辨行者。謂",
    "T85n2809_004:1038b06": "十六。謂苦無無常空無我等。薩婆多宗一凡",
    "T85n2809_004:1038b07": "二聖。其凡夫人斷八地欲世俗六行。是事觀",
    "T85n2809_004:1038b08": "故不見諦理。言六行者。謂苦行麁行障行。此",
    "T85n2809_004:1038b09": "之三行隨用一行作無礙道。解脫道中亦有",
    "T85n2809_004:1038b10": "三行。謂止行離行妙行。隨用一行作解脫道。",
    "T85n2809_004:1038b11": "若論聖人。斷三界惑作四諦觀有十六行。苦",
    "T85n2809_004:1038b12": "諦四行。苦行無常行空行無我行。隨用一行",
    "T85n2809_004:1038b13": "斷苦諦惑。集諦四行。因行集行緣行有行。滅",
    "T85n2809_004:1038b14": "諦四行。滅行妙行止行離行。道諦四行。道行",
    "T85n2809_004:1038b15": "如行迹行乘行。若其聖人以世俗道斷修道",
    "T85n2809_004:1038b16": "結。還作六行如前說也。成實論宗斷三界結",
    "T85n2809_004:1038b17": "無流行斷。論中所說但有兩行。謂空行無我",
    "T85n2809_004:1038b18": "行。成實論云。有二種行。空行無我行。於五",
    "T85n2809_004:1038b19": "陰中不見眾生是名空行。見陰上無是無我",
    "T85n2809_004:1038b20": "行。若斷煩惱但此二行。大乘法中斷界內惑",
    "T85n2809_004:1038b21": "說有兩義。若是聲聞具十六行斷見修惑。依",
    "T85n2809_004:1038b22": "佛性論。利根聲聞苦法忍中一無我行通斷",
    "T85n2809_004:1038b23": "三界四真諦下八十八結。鈍根聲聞於十六",
    "T85n2809_004:1038b24": "心具十六行別斷三界四真諦下八十八結。",
    "T85n2809_004:1038b25": "佛性論云。平等觀者有利有鈍。若利根人於",
    "T85n2809_004:1038b26": "一念中等觀四諦八十八惑一時俱斷皆名見",
    "T85n2809_004:1038b27": "諦。若鈍根人次第觀者。初念觀苦不見三諦。",
    "T85n2809_004:1038b28": "若斷苦下名為見諦。餘曰修道。准佛性論。聲",
    "T85n2809_004:1038b29": "聞人斷見諦惑具十六行。修道斷結亦復如",
    "T85n2809_004:1038c01": "是。若是菩薩斷界內惑位在十解。若斷見諦",
    "T85n2809_004:1038c02": "但用一無我行頓斷見惑。若斷修道十迴終",
    "T85n2809_004:1038c03": "身修無我行。於三界中九地別斷。界內如是。",
    "T85n2809_004:1038c04": "言界外者。初地已上地地之中皆法空無我",
    "T85n2809_004:1038c05": "行斷習及智障。",
    "T85n2809_004:1038c06": "第五退不退分別者。薩婆多宗一凡二聖。凡",
    "T85n2809_004:1038c07": "夫總斷三空已來見修二惑。其利根者斷已",
    "T85n2809_004:1038c08": "不退。若鈍根人斷已或退如婆沙說。若是聖",
    "T85n2809_004:1038c09": "人於中有二。一者就人。二者所退。就前人中。",
    "T85n2809_004:1038c10": "聖通三乘。緣覺與佛。利根不退。聲聞人內學",
    "T85n2809_004:1038c11": "與無學。學人之中斷見諦惑。無問利鈍皆說",
    "T85n2809_004:1038c12": "不退。見道速疾見道猛利。所斷諸惑猶如折",
    "T85n2809_004:1038c13": "石如鎧入陳。斷已不退。若斷修道。及無學位",
    "T85n2809_004:1038c14": "觸對五欲煩惱還退。雜心論云。先以不淨得",
    "T85n2809_004:1038c15": "離欲後思淨相退。論中所說學與無學有六",
    "T85n2809_004:1038c16": "種性。退法種性逢五退具斷已還退。思法護",
    "T85n2809_004:1038c17": "法住法必勝進法不動法。此等五人本種性",
    "T85n2809_004:1038c18": "者斷已不退。增進相者。始自思法至必勝進。",
    "T85n2809_004:1038c19": "由根未滿遇緣有退。廣如論說。二辨所退者。",
    "T85n2809_004:1038c20": "聖人退中毘婆闍提但退禪定亦退聖道。不",
    "T85n2809_004:1038c21": "退煩惱不失無為。彼作是說。聖道滅惑永斷",
    "T85n2809_004:1038c22": "無餘。譬如以物破瓶。如火燒薪。亦如燒衣。育",
    "T85n2809_004:1038c23": "多婆提復作是說。聖人退時退於禪定亦失",
    "T85n2809_004:1038c24": "聖道。退起煩惱并失無為。論中說云。退聖道",
    "T85n2809_004:1038c25": "時捨解脫得死結還生。評家所存育多所說",
    "T85n2809_004:1038c26": "以為勝也。雜心俱舍並同育多婆提所說。成",
    "T85n2809_004:1038c27": "實論宗聖人退中還有二義。一者約人。二就",
    "T85n2809_004:1038c28": "所退。言約人者。凡夫有退。退已起惑還生欲",
    "T85n2809_004:1038c29": "界。聖人斷結。斷已不退。成實論云。阿羅漢",
    "T85n2809_004:1039a01": "等永拔愛根。從何生結。成實復云。聖人散滅",
    "T85n2809_004:1039a02": "破裂不集不識。是故不退。後復次中通學無",
    "T85n2809_004:1039a03": "學。問曰。成實論宗凡夫斷結為退不退。答",
    "T85n2809_004:1039a04": "曰。凡夫斷結但伏非永。若遇退具結使還生。",
    "T85n2809_004:1039a05": "成實論云。諸外道等斷結還起還生欲界。是",
    "T85n2809_004:1039a06": "故凡夫不名斷結。二辨所退。鈍根聖人逢退",
    "T85n2809_004:1039a07": "因緣但退禪定不退聖道。不起諸結不失無",
    "T85n2809_004:1039a08": "為。成實論云。聖道不退但退禪定。退禪定中",
    "T85n2809_004:1039a09": "自在之力非一切羅漢得自在力。復次是人",
    "T85n2809_004:1039a10": "依此禪定得羅漢道。以失禪定則失無流。非",
    "T85n2809_004:1039a11": "無流退。譬如石山風不能動。健者如是毀譽",
    "T85n2809_004:1039a12": "不傾。大乘法中亦有兩義。一者約人。二辨所",
    "T85n2809_004:1039a13": "退。言約人者。人有凡聖。凡夫斷結是伏非斷。",
    "T85n2809_004:1039a14": "無問利鈍斷已還退。涅槃云。若世道而斷煩",
    "T85n2809_004:1039a15": "惱以還起故名為無常。智度論云。舍利弗曾",
    "T85n2809_004:1039a16": "行菩薩道施眼因緣退大住小。地持論云。無",
    "T85n2809_004:1039a17": "種性人善趣成就數退數進。此謂十信及十",
    "T85n2809_004:1039a18": "信前凡夫人也。言聖人者。聖該三乘。聲聞乘",
    "T85n2809_004:1039a19": "中如涅槃經中說。瞿抵比丘六返失。即聲聞",
    "T85n2809_004:1039a20": "人有退義也。攝論云。六識緣外塵不正思惟。",
    "T85n2809_004:1039a21": "由不正思惟退失滅盡定。緣覺乘者但是利",
    "T85n2809_004:1039a22": "根不說有退。菩薩法中十信之位發心不固",
    "T85n2809_004:1039a23": "悲願淺薄。遇緣便退。攝大乘云。諸菩薩在十",
    "T85n2809_004:1039a24": "信位中修天行未堅固。多厭生死慈悲劣薄。",
    "T85n2809_004:1039a25": "欲捨大乘修小乘道。始自十解至於十地同",
    "T85n2809_004:1039a26": "一利根必無有退。地持論云。有種性處成熟",
    "T85n2809_004:1039a27": "無有退失。數數增進。大莊嚴論云。退菩提心",
    "T85n2809_004:1039a28": "由四因緣。一非種性離菩薩種性故。二非法",
    "T85n2809_004:1039a29": "明離善知識故。三少慧力未解大乘法空故。",
    "T85n2809_004:1039b01": "四少因力先世不種諸波羅蜜自性善根。涅",
    "T85n2809_004:1039b02": "槃經云。復有六法壞菩提心。一者悋法。二者",
    "T85n2809_004:1039b03": "於諸眾生起不善心。三者親近惡友。四者不",
    "T85n2809_004:1039b04": "懃精進。五者自大憍慢。六營務世業。如是六",
    "T85n2809_004:1039b05": "法破菩提心。此中法體。第一慳纏。第二瞋",
    "T85n2809_004:1039b06": "恚。第三愚癡。第四懈怠。第五憍慢。第六因於",
    "T85n2809_004:1039b07": "貪愛生三毒煩惱。涅槃經中復有五法退菩",
    "T85n2809_004:1039b08": "提心。一者樂苦外道出家。二者不修大悲心。",
    "T85n2809_004:1039b09": "三者好求法師過罪。四者常樂處生死。五者",
    "T85n2809_004:1039b10": "不喜受持十二部經。此中第一邪見。第二愚",
    "T85n2809_004:1039b11": "癡煩惱。第三瞋恚。第四貪愛。第五不信。彼經",
    "T85n2809_004:1039b12": "所說若五若六非直退菩提心而起煩惱。起時",
    "T85n2809_004:1039b13": "亦乃失菩薩戒。此等退失並在十信。問曰。若",
    "T85n2809_004:1039b14": "言種性無退失者。何故攝論在頂法位住於",
    "T85n2809_004:1039b15": "退際。答曰。攝論所說住退際者。乃據修道在",
    "T85n2809_004:1039b16": "方便中暫時不進說名為退。非謂失位名為",
    "T85n2809_004:1039b17": "退也。二辨所退者。大乘法中所說聲聞鈍根",
    "T85n2809_004:1039b18": "有退。但退禪定及退聖道。不退煩惱不失無",
    "T85n2809_004:1039b19": "為。問曰。云何知。彼大乘法中聲聞鈍根但退",
    "T85n2809_004:1039b20": "禪定及退聖道不退煩惱不失無為。答曰。准",
    "T85n2809_004:1039b21": "於經說。瞿抵比丘既云有退。故但退禪定及",
    "T85n2809_004:1039b22": "退聖道。復准維摩及攝大乘說。其阿羅漢無",
    "T85n2809_004:1039b23": "惑種子不起煩惱。故知大乘聲聞雖退。不退",
    "T85n2809_004:1039b24": "煩惱不失無為。維摩經言。眾生空者如阿羅",
    "T85n2809_004:1039b25": "漢三毒。攝大乘云。先入觀時諸惑重習皆已",
    "T85n2809_004:1039b26": "滅盡。云何無因緣得生世心。若爾此惑不由",
    "T85n2809_004:1039b27": "因生即無解脫。其無學人惑心亦應無因而",
    "T85n2809_004:1039b28": "生也。問曰。種性已上斷惑不退。何故地持種",
    "T85n2809_004:1039b29": "性菩薩成熟白法非四煩惱之所染污。若染",
    "T85n2809_004:1039c01": "污者白淨之法不現在前。既言染污白法不",
    "T85n2809_004:1039c02": "起。故知種性退失道定亦起煩惱及失無為。",
    "T85n2809_004:1039c03": "云何向說種性已上無退義也。答曰。種性已",
    "T85n2809_004:1039c04": "上斷結不退無前四事。地持論言若有染污",
    "T85n2809_004:1039c05": "白法不起。非謂界內修道正使。此中菩薩永",
    "T85n2809_004:1039c06": "斷上心所起染污。但是修道習氣煩惱微細",
    "T85n2809_004:1039c07": "現前障於白法故不違也。大莊嚴論云。菩薩",
    "T85n2809_004:1039c08": "種性過失略說有四。一者習惑功德不行煩",
    "T85n2809_004:1039c09": "惱多行。彼說既云惑習。明非正使。",
    "T85n2809_004:1039c10": "第六品數多少者。薩婆多宗夫斷結使必有",
    "T85n2809_004:1039c11": "九品。謂下下道治上上結。乃至上上道斷下",
    "T85n2809_004:1039c12": "下結。婆沙論云。凡夫斷結九無礙道九解脫",
    "T85n2809_004:1039c13": "道斷九品結。聖人斷結亦復如是。問曰。凡夫",
    "T85n2809_004:1039c14": "聖人皆九種道斷九種結有何差別。婆沙論",
    "T85n2809_004:1039c15": "云。凡夫所斷見修合斷。聖人所斷先斷見諦",
    "T85n2809_004:1039c16": "後斷修道。婆沙論云。聖人斷見諦結以一無",
    "T85n2809_004:1039c17": "礙一解脫道斷九品結。修道所斷以九無礙",
    "T85n2809_004:1039c18": "九解脫道。雜心論云。一種斷九種。九種斷一",
    "T85n2809_004:1039c19": "種。九種斷謂斷見諦結九種。九種是斷修道",
    "T85n2809_004:1039c20": "結也。成實論宗斷諸結使並以多心而斷煩",
    "T85n2809_004:1039c21": "惱。不同薩婆多宗。但說八忍及陳九品。成實",
    "T85n2809_004:1039c22": "論云。有人言。煩惱九種智亦九種。以下下智",
    "T85n2809_004:1039c23": "斷上上煩惱。乃至上上智斷下下煩惱。是事",
    "T85n2809_004:1039c24": "不然。以無量心斷諸煩惱。譬如巧匠手執斧",
    "T85n2809_004:1039c25": "柯。眼見指處。不能分別日日所盡若于分數。",
    "T85n2809_004:1039c26": "但見盡已乃知其盡。比丘亦爾。修行道時雖",
    "T85n2809_004:1039c27": "不分別今日所盡。若于諸漏。昨日所盡若于",
    "T85n2809_004:1039c28": "諸漏。但彼盡已乃知流盡。故以無量心盡諸",
    "T85n2809_004:1039c29": "煩惱。非八非九。言非八者破薩婆多見諦八",
    "T85n2809_004:1040a01": "忍。言非九者破薩婆多修道九品。大乘法中",
    "T85n2809_004:1040a02": "略作兩門。一總辨九品。二別明九品。初總明",
    "T85n2809_004:1040a03": "九品者。昔來法師言。大乘所斷煩惱舉真形",
    "T85n2809_004:1040a04": "妄。無妄可斷不說九品。或有人云。三大祇中",
    "T85n2809_004:1040a05": "念念起智剎那剎那能壞諸惑並是無礙。即",
    "T85n2809_004:1040a06": "復義說無礙之道而為解脫。理皆不然。今者",
    "T85n2809_004:1040a07": "正判。依攝大乘及地持論。大乘斷惑。聖道九",
    "T85n2809_004:1040a08": "品惑亦九品。以下下道治上上結。以上上道",
    "T85n2809_004:1040a09": "治下下結。攝大乘云。若聞熏習下品生能對",
    "T85n2809_004:1040a10": "治上品本識。乃至聞熏習上品生能對治下",
    "T85n2809_004:1040a11": "品本識。攝論復云。觀行人破煩惱以無分別",
    "T85n2809_004:1040a12": "智緣真如通為一境。先用劣道。次用中道。後",
    "T85n2809_004:1040a13": "用勝道。譬如世間欲破木時。先用細楔後用",
    "T85n2809_004:1040a14": "麁楔。地持論云。解行住菩薩行下忍時行相",
    "T85n2809_004:1040a15": "增。中忍時中。行上忍時下。如是行上忍時斷",
    "T85n2809_004:1040a16": "此過相次第入歡喜住。釋云。下忍時斷增者。",
    "T85n2809_004:1040a17": "所上結名為增也。中忍時中者煩惱中也。上",
    "T85n2809_004:1040a18": "忍時下者煩惱下也。涅槃經云。分別煩惱不",
    "T85n2809_004:1040a19": "可稱計。滅亦如是不可稱計。非諸聲聞緣覺",
    "T85n2809_004:1040a20": "所知。是名上智。此謂大乘斷諸煩惱九品。經",
    "T85n2809_004:1040a21": "論如是。二別明九品者略有兩門。一明界內。",
    "T85n2809_004:1040a22": "二釋界外。就界內中。准佛性論。斷見諦惑聲",
    "T85n2809_004:1040a23": "聞有二。一者利根於見道中但以苦忍為一",
    "T85n2809_004:1040a24": "品道通斷見諦八十八結。此謂所斷本識之",
    "T85n2809_004:1040a25": "中三界見諦熏習種子但一剎那對治斷也。",
    "T85n2809_004:1040a26": "問曰。上二界中見道煩惱此忍所斷。今者頗",
    "T85n2809_004:1040a27": "有上二界中見諦煩惱法忍斷不。答曰。大乘",
    "T85n2809_004:1040a28": "法中上二界見諦煩惱。利根聲聞用苦法忍",
    "T85n2809_004:1040a29": "而通斷也。集諦滅諦道諦而用苦法忍斷。次",
    "T85n2809_004:1040b01": "第作頗設准以為之。二若鈍根人八忍八智",
    "T85n2809_004:1040b02": "斷三界中見諦煩惱。聲聞所斷界內修道俱",
    "T85n2809_004:1040b03": "九無礙九解脫斷九地中九品諸結。理不可",
    "T85n2809_004:1040b04": "疑。菩薩位中斷界內結者。先斷見諦後明修",
    "T85n2809_004:1040b05": "道斷。見諦惑諸經論中不說品數。今者竊准",
    "T85n2809_004:1040b06": "佛性論說。利根聲聞以平等觀斷三界見道",
    "T85n2809_004:1040b07": "八十八惑。但以苦忍一念即斷。今例菩薩十",
    "T85n2809_004:1040b08": "解初心一剎那道頓斷三界見諦所斷八十八",
    "T85n2809_004:1040b09": "結。信不疑也。若斷修道所斷煩惱。始從十",
    "T85n2809_004:1040b10": "解第二念去至於十迴向多身已來但伏未",
    "T85n2809_004:1040b11": "斷。以此諸位諸菩薩等斷除上心留隨眠惑",
    "T85n2809_004:1040b12": "助願受生故說伏也。於最後身三界九地地",
    "T85n2809_004:1040b13": "地之中皆用九無礙道九解脫道斷九品結。",
    "T85n2809_004:1040b14": "地持論云。解行住菩薩行下忍時行相增。行",
    "T85n2809_004:1040b15": "中忍時中。行上忍時下。如是行上忍時斷此",
    "T85n2809_004:1040b16": "過次第入歡喜住。地持所說正斷界內。修道",
    "T85n2809_004:1040b17": "菩薩而作九品。界內如是。二明界外所斷智",
    "T85n2809_004:1040b18": "障十種無明。准佛性論還為此解。第一無明",
    "T85n2809_004:1040b19": "為見道惑略分三品。謂皮肉心。初地始心以",
    "T85n2809_004:1040b20": "一剎那無分別智為無礙道頓斷皮惑。第二",
    "T85n2809_004:1040b21": "念智為解脫道。第三念去真智相續無惑可",
    "T85n2809_004:1040b22": "斷。至住地心還以一念無分別智為無礙道",
    "T85n2809_004:1040b23": "斷皮肉惑。第二念智為解脫道。第三念去無",
    "T85n2809_004:1040b24": "惑可斷。至滿地心斷皮心惑。例上可知。初",
    "T85n2809_004:1040b25": "地所斷見惑如是。問曰。夫是見道理必相續。",
    "T85n2809_004:1040b26": "若准向解。初地三心三時斷惑便成三重。見",
    "T85n2809_004:1040b27": "道義不乖乎。答曰。小乘法中見道時短促。大",
    "T85n2809_004:1040b28": "乘見道證理時長。故約三心三時斷惑。復次",
    "T85n2809_004:1040b29": "菩薩初地是見道位三心並見理亦無爽。二",
    "T85n2809_004:1040c01": "地以去判屬修道。斷惑之義與前不同。具如",
    "T85n2809_004:1040c02": "二地。第二無明有皮肉心。二地始心無分別",
    "T85n2809_004:1040c03": "智為九無礙無解脫如是漸斷皮惑九品。第九",
    "T85n2809_004:1040c04": "解脫已後真智相續無惑可斷。住心九品斷",
    "T85n2809_004:1040c05": "九品肉。滿心九品斷九品心。准佛性論義應",
    "T85n2809_004:1040c06": "如是。二地既然。始自三地至于十地義例可",
    "T85n2809_004:1040c07": "知。問曰。何故得知大乘斷惑說九品或言三",
    "T85n2809_004:1040c08": "品。答曰。准攝大乘論。地上斷惑說三或說九。",
    "T85n2809_004:1040c09": "攝大乘云。為除皮煩惱入初地。為除肉煩惱",
    "T85n2809_004:1040c10": "住初地。為除心煩惱出初地。攝論復云。觀",
    "T85n2809_004:1040c11": "行人斷煩惱無分別智緣真如通為一境。先",
    "T85n2809_004:1040c12": "用劣道。次用中道。後用勝道。譬如破木先用",
    "T85n2809_004:1040c13": "細楔後用麁楔。此證三品。而此三品品別有",
    "T85n2809_004:1040c14": "三即是九品。大乘斷惑結使微細漸頓難知。",
    "T85n2809_004:1040c15": "聊示如是。",
    "T85n2809_004:1040c16": "第七治斷位地略作十門。一辨二障自有兩",
    "T85n2809_004:1040c17": "門。一明障體。二辨斷障位地。初明障體者。障",
    "T85n2809_004:1040c18": "謂二障。一者煩惱障亦名惑障。二者智障",
    "T85n2809_004:1040c19": "復名自惑。今以界內四住正使為惑障體。以",
    "T85n2809_004:1040c20": "彼無明住地及惑障習三乘加行為智障體。",
    "T85n2809_004:1040c21": "二約位斷障者。薩婆多宗煩惱障中五見及",
    "T85n2809_004:1040c22": "疑見諦所斷。貪瞋癡慢貫通二斷。貪等迷理",
    "T85n2809_004:1040c23": "見道所斷。貪等障事修道所除。彼宗所說二",
    "T85n2809_004:1040c24": "乘之人但滅惑障未除智障。唯佛知來滅彼",
    "T85n2809_004:1040c25": "智障。雜心論云。佛除染污不染污無知。俱",
    "T85n2809_004:1040c26": "舍論云。智障永時障。二論所說蓋是惑障習",
    "T85n2809_004:1040c27": "氣也。成實論宗所斷二障與薩婆多異。彼論",
    "T85n2809_004:1040c28": "宗中見道已前聞思慧位斷假名惑。修慧位",
    "T85n2809_004:1040c29": "中斷實法惑。見諦道中見滅之時斷迷理十",
    "T85n2809_004:1041a01": "使。修道門中斷彼地地迷事貪等四使煩惱。",
    "T85n2809_004:1041a02": "如彼宗中以人言之。二十七賢聖信行一人",
    "T85n2809_004:1041a03": "斷假名惑。法行一人斷實法惑。無相行人斷",
    "T85n2809_004:1041a04": "見諦惑。前之二人須陀遠向。第三人須陀近",
    "T85n2809_004:1041a05": "向。前薩婆多宗見諦已前七方便道不斷煩",
    "T85n2809_004:1041a06": "惱。今此成實見諦已前五方便道斷煩惱。謂",
    "T85n2809_004:1041a07": "向所謂假名實法二種惑也。若其修道從須",
    "T85n2809_004:1041a08": "陀果信解脫見得等至阿羅漢二十四人。斷",
    "T85n2809_004:1041a09": "彼九地修道四使。以彼論宗瞋通三界故說",
    "T85n2809_004:1041a10": "四使。問曰。假名實法既是十使之外別說二",
    "T85n2809_004:1041a11": "惑。未知此惑法體是何。答曰。此之二惑三界",
    "T85n2809_004:1041a12": "通迷。前是人我。後是法我。以其輕故見諦",
    "T85n2809_004:1041a13": "前斷十使煩惱。別迷見修以其重故見修別",
    "T85n2809_004:1041a14": "斷。成實論中得二滅時滅彼空心。成實論云。",
    "T85n2809_004:1041a15": "若緣泥洹是名空心。成實復云。空心者於二",
    "T85n2809_004:1041a16": "處滅。一入無心定時滅。二入無餘泥洹斷相",
    "T85n2809_004:1041a17": "續時滅。無心定中緣滅故滅。斷相續時因盡",
    "T85n2809_004:1041a18": "故滅。大乘法中惑障一種。真諦三藏於十信",
    "T85n2809_004:1041a19": "位正斷欲界修道皮惑。亦斷四禪三空修道",
    "T85n2809_004:1041a20": "皮惑。十解位中通斷三界見諦肉惑。十行位",
    "T85n2809_004:1041a21": "中前五行來唯斷非想修道皮惑。晉漢諸僧",
    "T85n2809_004:1041a22": "或有說云。地前伏位不能斷惑。經中說云。有",
    "T85n2809_004:1041a23": "人出世具煩惱性。智度論及仁王經中說云。",
    "T85n2809_004:1041a24": "伏心菩提惑說伏忍。故說地前唯伏不斷。到",
    "T85n2809_004:1041a25": "初地中方斷界內見修正使煩惱。初地斷見。",
    "T85n2809_004:1041a26": "二地已上方斷修道。或還於攝論諸法師或",
    "T85n2809_004:1041a27": "有說云。十解位中斷見諦惑。至登初地方斷",
    "T85n2809_004:1041a28": "界內修道煩惱　此義不然。三藏若言十信位",
    "T85n2809_004:1041a29": "中已斷欲界修道煩惱。并復說言斷四禪三",
    "T85n2809_004:1041b01": "空修道惑者。十信位中凡夫菩薩但是有流。",
    "T85n2809_004:1041b02": "攝大乘論有流善識不許轉依。攝論說云。十",
    "T85n2809_004:1041b03": "信白法與異法相雜。云何三藏說彼十信凡",
    "T85n2809_004:1041b04": "夫斷惑。復次大乘斷惑先見後修。云何此斷",
    "T85n2809_004:1041b05": "先修後見。又復十解已上三賢菩薩斷修道",
    "T85n2809_004:1041b06": "上心。留彼三界隨眠種子。受三界生自行利",
    "T85n2809_004:1041b07": "物。今在十信已斷皮惑。諸菩薩等復留何惑",
    "T85n2809_004:1041b08": "受三界生。不亦謬乎。三藏復云。十行位中",
    "T85n2809_004:1041b09": "前五行來唯斷非想修道皮惑。雖有此唱。竊",
    "T85n2809_004:1041b10": "驗論未見有受文。莫知三藏依何經論而作",
    "T85n2809_004:1041b11": "此解。晉漢僧云地前伏惑未斷煩惱者。何故",
    "T85n2809_004:1041b12": "攝論說云。地前漸斷惑障。初地已上漸除智",
    "T85n2809_004:1041b13": "障。攝論復云。菩薩有二。一者凡夫。謂十信",
    "T85n2809_004:1041b14": "已還。二者聖人。謂十解已上。今明轉凡夫",
    "T85n2809_004:1041b15": "依作聖人依。論中既地前漸斷惑障。復說轉",
    "T85n2809_004:1041b16": "凡夫依作聖人依。即是地前能斷煩惱。云何",
    "T85n2809_004:1041b17": "但說地前伏而不斷。或有說云。十解位中斷",
    "T85n2809_004:1041b18": "見諦結。至登初地方斷修惑者。便是未離界",
    "T85n2809_004:1041b19": "內染污惑障繫縛而得出世法。又復地前斷",
    "T85n2809_004:1041b20": "於惑障。初地已上別除智障。若其界內修道",
    "T85n2809_004:1041b21": "之惑初地方斷。界外智障應地前斷。今者正",
    "T85n2809_004:1041b22": "判。界內見惑十解中斷。從此以後攝留修惑",
    "T85n2809_004:1041b23": "利物受生。此至十迴於最後身次第斷除界",
    "T85n2809_004:1041b24": "內修惑方入初地。攝大乘云。諸惑謂見修煩",
    "T85n2809_004:1041b25": "惱。於菩薩地中先已滅盡。以此文證地前正",
    "T85n2809_004:1041b26": "滅界內惑。理不可違。問曰。界內修惑迴向",
    "T85n2809_004:1041b27": "後身若說斷竟方入初地者。何故法集經云。",
    "T85n2809_004:1041b28": "菩薩得無生法忍斷其四漏及四漏習氣。智",
    "T85n2809_004:1041b29": "度論云。未得法身結使不盡。攝大乘云。於歡",
    "T85n2809_004:1041c01": "喜地得五百定類離三界欲。據斯經論界內",
    "T85n2809_004:1041c02": "修惑並初地斷。因何向說界內修惑於地前",
    "T85n2809_004:1041c03": "迴向中斷。答曰。經論所言界內修惑初地斷",
    "T85n2809_004:1041c04": "者。並說已斷。譬如經云。無明住地佛菩提智",
    "T85n2809_004:1041c05": "斷。經中雖說無明住地佛智所斷。而實無明",
    "T85n2809_004:1041c06": "十地中斷。當知向引經論界內修惑雖云於",
    "T85n2809_004:1041c07": "初地斷。而實此惑迴向中斷。問曰。若言地前",
    "T85n2809_004:1041c08": "界內惑者。何故經云。有人出世具煩惱性。仁",
    "T85n2809_004:1041c09": "王經云。三賢位中名為伏忍。智度論中名伏",
    "T85n2809_004:1041c10": "心菩提。經論既說地前菩薩具煩惱性伏忍",
    "T85n2809_004:1041c11": "伏心。故知地前但伏不斷。云何向說地前菩",
    "T85n2809_004:1041c12": "薩能斷界內煩惱。答曰。具煩惱性者。初依菩",
    "T85n2809_004:1041c13": "薩猶具界內隨眠惑性。若至十迴方乃滅盡。",
    "T85n2809_004:1041c14": "復次具界外煩惱性也。伏忍伏心亦是伏彼",
    "T85n2809_004:1041c15": "界內上心及伏界外惑也。問曰。斷界內惑中",
    "T85n2809_004:1041c16": "六識見修種子如常途說。未知地前斷陀那",
    "T85n2809_004:1041c17": "識義復云何。答曰。三藏解云。阿陀那識是肉",
    "T85n2809_004:1041c18": "煩惱。三藏復云。有六識無陀那者。謂須陀洹",
    "T85n2809_004:1041c19": "等三學果人。以此當知三藏法師判識唯見",
    "T85n2809_004:1041c20": "諦斷。晉漢諸師咸同三藏。陀那識於見諦",
    "T85n2809_004:1041c21": "斷。仍復有說。陀那微細。三界九地無麁細差",
    "T85n2809_004:1041c22": "別。於見諦道苦忍一念頓斷三界陀那俱盡。",
    "T85n2809_004:1041c23": "此亦不然。無相論云。阿陀那識見諦肉惑。",
    "T85n2809_004:1041c24": "十六心斷皮煩惱者。思惟所斷至羅漢盡。而",
    "T85n2809_004:1041c25": "見諦斷准佛性論。斷見諦惑聲聞有二。一者",
    "T85n2809_004:1041c26": "利根於見道中但以苦忍為一品道通斷見諦",
    "T85n2809_004:1041c27": "八十八結。此謂所斷本識中三界見諦熏習",
    "T85n2809_004:1041c28": "種子但一剎那對治斷。今斷陀那亦如是也。",
    "T85n2809_004:1041c29": "二若鈍根人八忍八智斷三界中見諦煩惱。",
    "T85n2809_004:1042a01": "今斷陀那亦復如是。利根聲聞苦法忍心一",
    "T85n2809_004:1042a02": "剎那斷。鈍根聲聞十六心中八忍八智斷也。",
    "T85n2809_004:1042a03": "修道所斷阿陀那識准常途說。無相論中既",
    "T85n2809_004:1042a04": "云陀那體通皮肉及見思所斷。云何諸師但",
    "T85n2809_004:1042a05": "說陀那識唯肉煩惱見諦斷。然復此識體通",
    "T85n2809_004:1042a06": "見修遍在九地。云何諸師說言陀那識三界",
    "T85n2809_004:1042a07": "無麁細但苦忍斷。不亦謬乎。今者正判。此",
    "T85n2809_004:1042a08": "阿陀那識若約小乘肉煩惱分。利根者苦忍",
    "T85n2809_004:1042a09": "一念斷。其鈍根者見道中十六心斷皮煩惱",
    "T85n2809_004:1042a10": "分。從須陀洹勝進斷至阿那含金剛道斷之",
    "T85n2809_004:1042a11": "究竟。無相論云。第二執識四惑相應。此識與",
    "T85n2809_004:1042a12": "相應至羅漢究竟滅盡。無相復云。若見諦肉",
    "T85n2809_004:1042a13": "煩惱識及心法得出世道十六行究竟滅盡。",
    "T85n2809_004:1042a14": "餘殘未盡但屬思惟。是名第二識也。若約菩",
    "T85n2809_004:1042a15": "薩。經論雖復無文正說。准前無相論。阿陀那",
    "T85n2809_004:1042a16": "識見道肉分。十解初心一剎那智斷。第二剎",
    "T85n2809_004:1042a17": "那解脫道證解道皮惑。十迴最後身與六識",
    "T85n2809_004:1042a18": "中修道惑障同處而斷。而此修道陀那三界九",
    "T85n2809_004:1042a19": "品九地地別九品漸斷非頓。准釋可知。若其",
    "T85n2809_004:1042a20": "智障從初地斷至法雲盡。問曰。界內惑障若",
    "T85n2809_004:1042a21": "地前斷。何故仁王經云。前之三地斷三界中",
    "T85n2809_004:1042a22": "色煩惱。四五六地斷三界中心煩惱。七八九",
    "T85n2809_004:1042a23": "地斷三界中色習煩惱。十地及佛斷三界心",
    "T85n2809_004:1042a24": "習。仁王經中既云初地已上斷三界色心煩",
    "T85n2809_004:1042a25": "惱。即界內惑地上方斷。云何向說界內煩惱",
    "T85n2809_004:1042a26": "地前斷也。答曰。仁王經中為別五忍階降地",
    "T85n2809_004:1042a27": "相。寄惑障正習而說上下。而實惑障正使地",
    "T85n2809_004:1042a28": "前斷也　所言斷色煩惱者。蓋斷凡夫時五欲",
    "T85n2809_004:1042a29": "愛色之習心亦例此。二說三障。謂皮肉心。於",
    "T85n2809_004:1042b01": "中二門。一明障體。皮肉二惑界內十使以為",
    "T85n2809_004:1042b02": "體性。見諦所斷是肉惑體。修道所斷為皮惑",
    "T85n2809_004:1042b03": "體。若其心惑界外智障是心惑體。二辨治斷。",
    "T85n2809_004:1042b04": "皮肉二惑。見道諸使肉惑十解位斷。修道皮",
    "T85n2809_004:1042b05": "惑十迴終身斷。准前道理。二論宗斷如前准",
    "T85n2809_004:1042b06": "解。若其心惑從初地斷至十地盡。或說三障。",
    "T85n2809_004:1042b07": "謂惑業報。一明體性。二辨位地。就體性中。",
    "T85n2809_004:1042b08": "一界內三障。其惑障者見修二惑以為其體。",
    "T85n2809_004:1042b09": "業障者今大乘中罪福不動等種以為體性。",
    "T85n2809_004:1042b10": "報者界內報生五陰法也。二界外三障。無明",
    "T85n2809_004:1042b11": "住地及惑障習為惑障體。三業加行無流業",
    "T85n2809_004:1042b12": "種是業障體。三聖意生變易五陰為報障體。",
    "T85n2809_004:1042b13": "二辨治斷位地者。界內惑業大乘法中見諦",
    "T85n2809_004:1042b14": "斷分十解中斷。修道斷分十迴終身斷也。其",
    "T85n2809_004:1042b15": "報障者其登初地報盡說捨。智度論曰。云",
    "T85n2809_004:1042b16": "何法身行檀滿足。答曰。菩薩末後肉身得",
    "T85n2809_004:1042b17": "無生法忍捨肉身得法身。於十方六道變身",
    "T85n2809_004:1042b18": "化眾生。釋云。論說無生法忍。謂初地無分",
    "T85n2809_004:1042b19": "別智名無生法忍也。若二乘無學來入大乘",
    "T85n2809_004:1042b20": "十信位中。捨分段報而受變易。智度所說",
    "T85n2809_004:1042b21": "乃據直來凡夫菩薩須斯二果此以肉身而",
    "T85n2809_004:1042b22": "入初地。界外三障者。惑業與報。從初地斷",
    "T85n2809_004:1042b23": "至法雲盡。或說四障。謂闡提謗法。外道著",
    "T85n2809_004:1042b24": "我。聲聞畏苦。緣覺捨心。於中二門。一明體",
    "T85n2809_004:1042b25": "性。前二界內惑障以為其體。後二界外智障",
    "T85n2809_004:1042b26": "而為其體也。二治斷位地者。前二正障地前",
    "T85n2809_004:1042b27": "所斷。謂於十解與見道惑同對治斷。後二障",
    "T85n2809_004:1042b28": "者後初地斷至十地盡。而攝論說。地前四位",
    "T85n2809_004:1042b29": "斷四里障。地上十位斷四氣者。斯乃為具四",
    "T85n2809_004:1042b30": "障各說斷四。好體而言。十信不斷但伏四",
    "T85n2809_004:1042c01": "障。十解正斷。前二是界內惑故不斷。後二界",
    "T85n2809_004:1042c02": "外惑故初地已上正斷後二。不斷前二。其義",
    "T85n2809_004:1042c03": "可知。或說四障。俱舍論云。一者惑障。二",
    "T85n2809_004:1042c04": "者禪定障。三者智障。四永時障。亦作兩門。",
    "T85n2809_004:1042c05": "一體性者。惑障法體界內見道惑也。禪定障",
    "T85n2809_004:1042c06": "者界內修惑。永時障者見道習也。釋云。長時",
    "T85n2809_004:1042c07": "愛我故曰永時。智障者修道習也。二治斷者。",
    "T85n2809_004:1042c08": "惑定二障在二乘位及地前斷。永時障者入初",
    "T85n2809_004:1042c09": "地斷非上地也。智障者初地斷至十地盡或",
    "T85n2809_004:1042c10": "說四謗。謂增益損減相違戲論。人我中地還",
    "T85n2809_004:1042c11": "在界內見修所斷法執中起。登地已上地地",
    "T85n2809_004:1042c12": "斷四。十地方盡。四辨五住。一見一處住地二",
    "T85n2809_004:1042c13": "欲愛住地。三色愛住地。四有受住地。五無明",
    "T85n2809_004:1042c14": "住地。於中二門。一明體性要說有二。一者",
    "T85n2809_004:1042c15": "起惑。二曰住地。言起惑者。六七識中現行煩",
    "T85n2809_004:1042c16": "惱。言住地者。梨耶識中五住種子。就此五",
    "T85n2809_004:1042c17": "中。前四住地者若起若地是界內惑。無明住",
    "T85n2809_004:1042c18": "地若起若地是界外惑。二治斷者。前四住中",
    "T85n2809_004:1042c19": "若起若地二乘位及地前斷。十解斷見。十迴",
    "T85n2809_004:1042c20": "終身方斷三愛。無明住地若起若地入初地",
    "T85n2809_004:1042c21": "斷。至十地盡。問曰。大地已前已斷四住。何故",
    "T85n2809_004:1042c22": "十地經云。一切欲縛轉後微薄。轉復微薄者。",
    "T85n2809_004:1042c23": "謂一切修道欲色無色界煩惱及彼因。同無",
    "T85n2809_004:1042c24": "明習氣皆悉微薄。諸見縛於初地見道已斷。",
    "T85n2809_004:1042c25": "地論既云見縛於初地斷。欲愛色愛無色愛",
    "T85n2809_004:1042c26": "同無明習氣第三地斷。以此當知地前諸位",
    "T85n2809_004:1042c27": "不斷四住煩惱也。答曰。向言地前斷四住者。",
    "T85n2809_004:1042c28": "乃斷正使及正使種子。地論所說見縛初地",
    "T85n2809_004:1042c29": "斷者見習也。第三地中斷三住者亦是二住",
    "T85n2809_004:1043a01": "習也。好體治自二地乃至十地斷三愛習。但",
    "T85n2809_004:1043a02": "以三地修八禪故障斷三愛。仁王經中初地",
    "T85n2809_004:1043a03": "斷貪。三地斷瞋。三地斷癡。四地除見。五地",
    "T85n2809_004:1043a04": "斷疑者。蓋乃經中借舉凡聖階降地相。三地",
    "T85n2809_004:1043a05": "已來相同凡夫。說前三地斷貪瞋癡。四五兩",
    "T85n2809_004:1043a06": "地相同四果中初二沙門果故。復說云。除見",
    "T85n2809_004:1043a07": "及疑。而實正使地前斷也。復次更說有五。謂",
    "T85n2809_004:1043a08": "五散動。一自性散動。二內散動。三外散動。",
    "T85n2809_004:1043a09": "四麁重散動。五思惟散動。亦作兩門。一體",
    "T85n2809_004:1043a10": "性者。自性散動謂五識也。內散動者謂睡悼",
    "T85n2809_004:1043a11": "及愛。外散動者第六意識也。麁重散動者身",
    "T85n2809_004:1043a12": "見使也。思惟散動謂法執也。二治斷者。前四",
    "T85n2809_004:1043a13": "散動是界內惑。在二乘位及地前斷也。麁重",
    "T85n2809_004:1043a14": "散動見諦斷。自餘三種修道斷。第五散動是",
    "T85n2809_004:1043a15": "界外惑。從初地斷至十地盡。六者六染。起信",
    "T85n2809_004:1043a16": "論有六種染。一執相應染。二不斷相應染。三",
    "T85n2809_004:1043a17": "分別智相應染。四現色不相應染。五現心不",
    "T85n2809_004:1043a18": "相應染。六根本業不相應染。亦作兩門。一體",
    "T85n2809_004:1043a19": "性者。初之兩染界內煩惱以為法體。斯二體",
    "T85n2809_004:1043a20": "一義二而分兩染。前一起惑。第二成就。復",
    "T85n2809_004:1043a21": "次前一見惑。後一修惑。餘之四染是界外惑",
    "T85n2809_004:1043a22": "以為法體。二治斷者。起信論中自說治斷。初",
    "T85n2809_004:1043a23": "執相應染或二乘地及十信斷。起信論云。執",
    "T85n2809_004:1043a24": "相應染依二乘解脫及信相應地遠離故。第",
    "T85n2809_004:1043a25": "二不斷相應染。若見道惑十解中斷。修道惑",
    "T85n2809_004:1043a26": "者十迴盡也。起信論云。依信相應方便捨到",
    "T85n2809_004:1043a27": "淨心地究竟離故。論中雖云淨心地。據理地",
    "T85n2809_004:1043a28": "前斷。復次前一見斷。第二修斷。第三分別智",
    "T85n2809_004:1043a29": "相應染。從初地斷至七地盡。起信論云。依",
    "T85n2809_004:1043b01": "具戒地漸離至無相方便地究竟到七地故。",
    "T85n2809_004:1043b02": "論中雖云從具戒地。好體從初地斷。四現色",
    "T85n2809_004:1043b03": "不相應染。第八地斷。起信論依色自在地能",
    "T85n2809_004:1043b04": "離故。第五現心不相應染。第九地斷。起信",
    "T85n2809_004:1043b05": "論云。依心自在地能離故。第六根本業不相",
    "T85n2809_004:1043b06": "應染。第十地斷。起信論云。菩薩盡地入如來",
    "T85n2809_004:1043b07": "地能離故。七明七使。一貪欲使。二瞋恚使。",
    "T85n2809_004:1043b08": "三有愛使。四憍慢使。五見使。六疑使。七無明",
    "T85n2809_004:1043b09": "使。亦作兩門。一體性者。此中七使界內十使",
    "T85n2809_004:1043b10": "為其體性。二治斷者。若是正使在二乘位及",
    "T85n2809_004:1043b11": "地前斷。若是習氣地上斷。若其細解見修兩",
    "T85n2809_004:1043b12": "別義在可知。復次有七。謂七流。謂見漏。思",
    "T85n2809_004:1043b13": "惟漏。愛漏。念漏。根漏。惡漏。親近漏。前二漏",
    "T85n2809_004:1043b14": "體。後五漏具。界內煩惱見修行斷。准釋可",
    "T85n2809_004:1043b15": "知。八者八種妄想。如地持說。一自性妄想。",
    "T85n2809_004:1043b16": "二差別妄想。三積聚妄想。四我妄想。五我所",
    "T85n2809_004:1043b17": "妄想。六念妄想。七不念妄想。八俱相違妄",
    "T85n2809_004:1043b18": "想。依無相論名八分別。名字大同。亦作兩",
    "T85n2809_004:1043b19": "門。一體性者。前三妄想界外煩惱。後五妄想",
    "T85n2809_004:1043b20": "界內惑也。就前三中。初一法我。第二第三",
    "T85n2809_004:1043b21": "法我所也。後五妄想我及我所見道斷。或餘",
    "T85n2809_004:1043b22": "三妄想修道煩惱。二治斷者。前三妄想從初",
    "T85n2809_004:1043b23": "地斷至十地盡。後五妄想在二乘地及地前",
    "T85n2809_004:1043b24": "斷。九者九種客塵煩惱。佛性寶性二論所說。",
    "T85n2809_004:1043b25": "一隨眠貪欲煩惱。寶性論云貪使煩惱。二隨",
    "T85n2809_004:1043b26": "眠瞋煩惱。寶性論云瞋使煩惱。三隨眠癡煩",
    "T85n2809_004:1043b27": "惱。寶性論云癡使煩惱。四貪瞋癡等極重上",
    "T85n2809_004:1043b28": "心惑。實性論云貪瞋癡結使煩惱。五無明住",
    "T85n2809_004:1043b29": "地。寶性論云無明住地所攝煩惱。六見諦所",
    "T85n2809_004:1043c01": "滅。寶性論云見道所斷煩惱。七修習所滅。寶",
    "T85n2809_004:1043c02": "性論云修道所斷煩惱。八不淨地惑。寶性論",
    "T85n2809_004:1043c03": "云不淨地所攝煩惱。九淨地惑。寶性論云淨",
    "T85n2809_004:1043c04": "地所攝煩惱。亦作兩門。一體性者。前四煩惱",
    "T85n2809_004:1043c05": "界內修道四使為體。初三種子。第四現行。第",
    "T85n2809_004:1043c06": "五無明。界外煩惱第六第七界內見修所斷",
    "T85n2809_004:1043c07": "煩惱。第八第九還是界外所斷煩惱。二治斷",
    "T85n2809_004:1043c08": "者。前四客塵二乘位中修道所斷。菩薩法中",
    "T85n2809_004:1043c09": "前三客塵既曰隨眠。理是種子。十解已上為",
    "T85n2809_004:1043c10": "異二乘攝留受生。十迴後身斷已登地。第四",
    "T85n2809_004:1043c11": "客塵論禪上心。始從十解至于十迴多身已",
    "T85n2809_004:1043c12": "來為異凡夫伏令不起。第五無明從初地斷",
    "T85n2809_004:1043c13": "至十地盡。第六見滅。第七修滅。在三乘位及",
    "T85n2809_004:1043c14": "地前斷。第八客塵從初地至七地盡。第九客",
    "T85n2809_004:1043c15": "塵從八地滅至十地盡。或說九結。一貪愛結。",
    "T85n2809_004:1043c16": "二瞋恚結。三憍慢結。四見結。五他取結。加",
    "T85n2809_004:1043c17": "近論云。名失願結。六疑結。七無明結。八慳",
    "T85n2809_004:1043c18": "結。九疾結。亦作兩門。一體性者。此中九結",
    "T85n2809_004:1043c19": "並是界內十使及慳嫉兩纏為體也。使中是",
    "T85n2809_004:1043c20": "見結身見邊見邪見為體。他取見者戒取見",
    "T85n2809_004:1043c21": "取二使為體。餘之五結當名取體。義在可知。",
    "T85n2809_004:1043c22": "二治斷者。此中九結在二乘位及地前斷。習",
    "T85n2809_004:1043c23": "氣者從初地斷至十地盡。十者十障。亦曰無",
    "T85n2809_004:1043c24": "明。後當廣說也。",
    "T85n2809_004:1043c25": "三性義七門分別第一釋名。二出法體。三辨性差別。四攝法分齊。五觀行除障。六諸門",
    "T85n2809_004:1043c26": "分別義異。七開合多少。",
    "T85n2809_004:1043c27": "第一釋名。於中有二。一正釋名。二辨廢立。",
    "T85n2809_004:1043c28": "初釋名中通名曰性。性謂性別。性者體性。三",
    "T85n2809_004:1043c29": "性道理其義有別體性各殊。故名為性亦稱",
    "T85n2809_004:1044a01": "為相。相之與性其致正一。次別名者。性別不",
    "T85n2809_004:1044a02": "同有其三種。一分別性。二依他性。三真實",
    "T85n2809_004:1044a03": "性。分別性者此有三名。一曰分別性。釋有兩",
    "T85n2809_004:1044a04": "義。一虛妄境生虛妄心。說彼境界名分別性。",
    "T85n2809_004:1044a05": "攝大乘云。似塵顯現名分別性。二能取妄心",
    "T85n2809_004:1044a06": "顛倒分別。說彼妄心名分別性。攝大乘云。諸",
    "T85n2809_004:1044a07": "菩薩以分別為煩惱。攝論復云。識以分別為",
    "T85n2809_004:1044a08": "性也。前約所生果而得其名。後就功能以彰",
    "T85n2809_004:1044a09": "厥稱。二名妄想自性。釋有兩義。一約妄境能",
    "T85n2809_004:1044a10": "生妄心名妄想自性。二者妄心顛倒分別不",
    "T85n2809_004:1044a11": "稱實義故目妄想自性。楞伽經云妄想自性。",
    "T85n2809_004:1044a12": "亦前約果。後是功能以題其名。三名思惟分",
    "T85n2809_004:1044a13": "別想。亦有二義。一境界而生思惟。名思惟分",
    "T85n2809_004:1044a14": "別相。二妄心顛倒思惟。此以妄心思惟諸塵",
    "T85n2809_004:1044a15": "故名思惟分別相。金光明云思惟分別相。亦",
    "T85n2809_004:1044a16": "是就果及功能以陳其名。二依他性者此有",
    "T85n2809_004:1044a17": "兩名。一名依他性。釋有兩義。一繫屬種子。",
    "T85n2809_004:1044a18": "謂根塵識現行生起繫屬本識熏習種子故曰",
    "T85n2809_004:1044a19": "依他。攝大乘云。從熏習種子生繫屬於他。說",
    "T85n2809_004:1044a20": "名依他性。二繫屬根塵名曰依他。謂識現起",
    "T85n2809_004:1044a21": "依他根塵方乃得生名依他性。攝大乘云。此",
    "T85n2809_004:1044a22": "依他性若離因緣自不得生。根塵為因緣依",
    "T85n2809_004:1044a23": "他得生名依他性。無相論云。依因依緣顯法",
    "T85n2809_004:1044a24": "自性即亂識分名依他性。因謂內根。緣謂外",
    "T85n2809_004:1044a25": "塵。二名緣起自性。一切諸識依根緣塵而得",
    "T85n2809_004:1044a26": "生起名緣起自性。楞伽經云。若依若緣生起",
    "T85n2809_004:1044a27": "名緣起自性。前名依他約義從緣而得其名。",
    "T85n2809_004:1044a28": "後曰緣起能所立目。緣者能生。起是所生。三",
    "T85n2809_004:1044a29": "真實性者此有三名。一名真實亦有兩義。一",
    "T85n2809_004:1044b01": "理體不變。二功德無倒。言理體不變者。謂有",
    "T85n2809_004:1044b02": "垢無垢二無所有不可破壞名真實性。攝大",
    "T85n2809_004:1044b03": "乘云。前二真實無變異義名為真實。無相論",
    "T85n2809_004:1044b04": "云。真實性者。謂法如如。即是二性無變異義",
    "T85n2809_004:1044b05": "名為真實。此乃就體以指其諱。二功德無倒",
    "T85n2809_004:1044b06": "者。道及正教稱理無倒故名真實。攝大乘云。",
    "T85n2809_004:1044b07": "後二真實無倒為義名真實義。二名成自性。",
    "T85n2809_004:1044b08": "楞伽經云成自性。金光明云成就性。其義一",
    "T85n2809_004:1044b09": "也。皆是真體不可破壞名成自性。三名第一",
    "T85n2809_004:1044b10": "義性。八卷楞伽及無上依經云第一義性。斯",
    "T85n2809_004:1044b11": "乃成名約義以舉其號。第一義者形對立目。",
    "T85n2809_004:1044b12": "二名字廢立者。攝大乘說分別性中有三種",
    "T85n2809_004:1044b13": "問。一問依止。若分別性似塵顯現依止依他",
    "T85n2809_004:1044b14": "應名依他。云何乃稱分別性也。二問無所有。",
    "T85n2809_004:1044b15": "此分別性既無所有。無所有中何所分別。三",
    "T85n2809_004:1044b16": "問似塵。此分別性既是似塵不言似識。云何",
    "T85n2809_004:1044b17": "似塵名分別性。論中但兩復次總答三問。一",
    "T85n2809_004:1044b18": "以分別似塵顯現雖依他似塵無體。用彼意識",
    "T85n2809_004:1044b19": "而為塵故稱分別。攝大乘云。無量相貌意識",
    "T85n2809_004:1044b20": "分別。釋論解云。一切塵相是為分別說名意",
    "T85n2809_004:1044b21": "識。上來總答前兩問也。二似塵能與意識住",
    "T85n2809_004:1044b22": "分別境名分別性。攝大乘云。顛倒生因成分",
    "T85n2809_004:1044b23": "別性。釋論解云。意識顛倒生境界名為生因。",
    "T85n2809_004:1044b24": "故成分別。斯乃答前第三問也。二依他性中",
    "T85n2809_004:1044b25": "論有兩問。一問唯識。既言識外無法。有何可",
    "T85n2809_004:1044b26": "依名依他性。攝大乘云。唯見亂識而有自體",
    "T85n2809_004:1044b27": "不見有他。云何此識名依他性。二問似塵依",
    "T85n2809_004:1044b28": "止。既此依他似塵所依應名他依。云何說名",
    "T85n2809_004:1044b29": "依他性也。攝大乘云。似塵顯現依止依他。云",
    "T85n2809_004:1044c01": "何得成依他性也。論中具有兩答以答二問。",
    "T85n2809_004:1044c02": "初明依他。實唯有識無別有他。而此唯識從",
    "T85n2809_004:1044c03": "自因生。說自為他名依他性。攝大乘云。從自",
    "T85n2809_004:1044c04": "熏習種子而生說名依他。此答前問。二答似",
    "T85n2809_004:1044c05": "塵依止明依他性。雖為塵依而識起時還緣",
    "T85n2809_004:1044c06": "似塵由塵而生說名依他。攝大乘云。依他性",
    "T85n2809_004:1044c07": "生已無有功能。過一剎那自所取故。由此義",
    "T85n2809_004:1044c08": "故說名依他。此答第二問。前答就彼體類依",
    "T85n2809_004:1044c09": "他。後答約其義依他也。三真實性。論中所說",
    "T85n2809_004:1044c10": "但有一問。謂問無所有。既云無所有。云何得",
    "T85n2809_004:1044c11": "名真實性。攝大乘云。以無所有為真實性。何",
    "T85n2809_004:1044c12": "故得名真實不名非真實。論中三義答此一",
    "T85n2809_004:1044c13": "問。一由如。無不如故名真實。釋論解云。此是",
    "T85n2809_004:1044c14": "第一不相違義顯真實性。二清淨境界故名",
    "T85n2809_004:1044c15": "真實。釋論解云。此是第二無顛倒義顯真實",
    "T85n2809_004:1044c16": "性。三諸善法中最勝義故名為真實。此是第",
    "T85n2809_004:1044c17": "三無分別義顯真實性。",
    "T85n2809_004:1044c18": "第二體性者。有法師言。三性法體具無寬狹。",
    "T85n2809_004:1044c19": "分別性體通攝有為及與無為。依他真實亦",
    "T85n2809_004:1044c20": "復如是。此義不然。妄心妄境可是分別。二空",
    "T85n2809_004:1044c21": "真如體是無為不可變異。云何亦說是分別",
    "T85n2809_004:1044c22": "性。設復經論彼無為為分別性。蓋是變異之",
    "T85n2809_004:1044c23": "無為。非真理之無為也。有為諸法從因緣所",
    "T85n2809_004:1044c24": "生是依他。二空無為體是常住非因緣生。云",
    "T85n2809_004:1044c25": "何乃說是依他性。今者正判。分別性者體性",
    "T85n2809_004:1044c26": "有二。一者妄塵。二者妄心。言妄塵者。六塵境",
    "T85n2809_004:1044c27": "界從彼妄心似塵而起體無所有。顯現似塵。",
    "T85n2809_004:1044c28": "即說此塵為分別性。攝大乘云。不取識體為",
    "T85n2809_004:1044c29": "分別。但取識所顯現似塵為分別性。中邊論",
    "T85n2809_004:1045a01": "云。分別性者。謂是六塵永不可得猶如空花。",
    "T85n2809_004:1045a02": "無相論云。分別性者。名言所顯諸法自性即",
    "T85n2809_004:1045a03": "似塵分也。言妄心者。七八諸識顛倒分別不",
    "T85n2809_004:1045a04": "緣實義。以此妄心為分別性。攝大乘云。菩薩",
    "T85n2809_004:1045a05": "以分別為煩惱。若以此名分別內法或增或",
    "T85n2809_004:1045a06": "減壞正理立非理名肉煩惱。若以此名分別",
    "T85n2809_004:1045a07": "外塵起欲瞋癡名皮煩惱。若以此名分別世",
    "T85n2809_004:1045a08": "出世法名心煩惱。論復說云。阿梨耶識分別",
    "T85n2809_004:1045a09": "根本。自體亦分別。論復說云。所生諸識謂彼",
    "T85n2809_004:1045a10": "七識是分別性。楞伽經云妄想自性。金光明",
    "T85n2809_004:1045a11": "云思惟分別。智度論云。菩薩正見者一切思",
    "T85n2809_004:1045a12": "惟皆邪思惟。乃至思惟涅槃思惟佛義皆亦",
    "T85n2809_004:1045a13": "如是。智度論復云。諸思惟分別皆從不實虛",
    "T85n2809_004:1045a14": "詐顛倒故有是分別性也。二辨依他。總而說",
    "T85n2809_004:1045a15": "之但有為色心為體。別而為論亦有二種。一",
    "T85n2809_004:1045a16": "染濁依他。二清淨依他。亦是世間出世間二",
    "T85n2809_004:1045a17": "果報也。言染濁依他者。三界果報從業煩惱",
    "T85n2809_004:1045a18": "熏習種子生名為染分。言清淨依他者　無流",
    "T85n2809_004:1045a19": "功德從聞熏習種子生名為淨分。攝大乘云。",
    "T85n2809_004:1045a20": "依他體類從二種熏習生。一從業煩惱熏習",
    "T85n2809_004:1045a21": "生。二從聞熏習生。論云。若果報識為依他",
    "T85n2809_004:1045a22": "性。從業煩惱熏習生。若出世間聞思修從聞",
    "T85n2809_004:1045a23": "熏習生。此約體類而說依他。佛性論云。依他",
    "T85n2809_004:1045a24": "二種。一染濁依他。二清淨依他。染濁依他緣",
    "T85n2809_004:1045a25": "分別成。清淨依他緣如如成。攝大乘論第二",
    "T85n2809_004:1045a26": "復次亦同此說。此乃約義而說依他。詳前二",
    "T85n2809_004:1045a27": "論但說有為是依他性。云何謬說無為亦是",
    "T85n2809_004:1045a28": "依他。豈不誤哉。三真實性者。真實體性亦有",
    "T85n2809_004:1045a29": "二種。一者有為。二者無為。言有為者道及聖",
    "T85n2809_004:1045b01": "教。道謂二智具生。教謂無等聖教。言無為者",
    "T85n2809_004:1045b02": "有垢無垢二種真如。攝大乘云。若說四淨淨",
    "T85n2809_004:1045b03": "此說屬真實清淨。由本性無垢道緣緣一切",
    "T85n2809_004:1045b04": "清淨法四皆品類攝。問曰。向說分別但是境",
    "T85n2809_004:1045b05": "心不說無為。何故攝論有為無為三乘道果",
    "T85n2809_004:1045b06": "分別所作。大品經中復說。乃至一法過於涅",
    "T85n2809_004:1045b07": "槃。我亦說彼如幻如化。答曰。論云無為者。",
    "T85n2809_004:1045b08": "非謂證智所證二空真如是無為。所言無為",
    "T85n2809_004:1045b09": "但是分別所作。經云涅槃如幻如化。亦是妄",
    "T85n2809_004:1045b10": "心顯現涅槃。而非聖智所證涅槃。故此無為",
    "T85n2809_004:1045b11": "及說涅槃攝分別性三論所破涅槃義者。當",
    "T85n2809_004:1045b12": "前妄心分別涅槃也。涅槃經中及大乘經論",
    "T85n2809_004:1045b13": "佛與菩薩所證涅槃。當前證智所得真如涅",
    "T85n2809_004:1045b14": "槃。俟諸來哲達斯邪正勿謬濫也。問曰。前說",
    "T85n2809_004:1045b15": "依他但是有為。非無為者。何故般若論云。於",
    "T85n2809_004:1045b16": "實為了因。實即實相真如。無為由了因得。應",
    "T85n2809_004:1045b17": "是依他。云何無為非依他性。答曰。夫是依他",
    "T85n2809_004:1045b18": "必從種子生因而生。真如本有非生因生。故",
    "T85n2809_004:1045b19": "非依他。而彼真如藉緣而顯說有了因。攝大",
    "T85n2809_004:1045b20": "乘云。四德本來是有。不從種子生。從因作名",
    "T85n2809_004:1045b21": "故名種子。問曰。真實性中有垢無垢二種真",
    "T85n2809_004:1045b22": "如體是無為。可說真實道及正教體是有為。",
    "T85n2809_004:1045b23": "云何亦說為真實性。答曰。真實性道及正四",
    "T85n2809_004:1045b24": "品類有垢無垢無變異義。為真實性道及正",
    "T85n2809_004:1045b25": "教雖是有為。無倒義故為真實性。問曰。依他",
    "T85n2809_004:1045b26": "性中三乘聖道名淨品依他。真實性中亦說",
    "T85n2809_004:1045b27": "聖道為真實性。此二何殊。答曰。淨品依他通",
    "T85n2809_004:1045b28": "三乘道亦該三智。真實性中所說聖道唯取",
    "T85n2809_004:1045b29": "大乘。佛菩薩所起二智聖道為真實性。不取",
    "T85n2809_004:1045c01": "二乘所起聖道亦非菩薩加行道也。問曰。二",
    "T85n2809_004:1045c02": "乘無流及菩薩加行云何非真實性也。答曰。",
    "T85n2809_004:1045c03": "雖是無流。正是顛倒分別非真實性。涅槃經",
    "T85n2809_004:1045c04": "云。聲聞緣覺所有思惟皆是虛妄。菩薩思惟",
    "T85n2809_004:1045c05": "悉是真實。智度論云。菩薩於諸法空無所得",
    "T85n2809_004:1045c06": "知一切思惟皆是邪思惟。勝鬘經云。法者一",
    "T85n2809_004:1045c07": "乘道。此前經論但明菩薩中後二智為真實",
    "T85n2809_004:1045c08": "性。思惟及一乘。非謂加行智也。是故但取初",
    "T85n2809_004:1045c09": "地已上至於佛果中後二智為真實性。不顛",
    "T85n2809_004:1045c10": "倒故。問曰。二乘聖道及菩薩加行望於界內",
    "T85n2809_004:1045c11": "能除惑障滅四顛倒。云何說顛倒不說真實",
    "T85n2809_004:1045c12": "性。答曰。二乘聖道雖離人著。猶是法倒。入大",
    "T85n2809_004:1045c13": "便捨。菩薩加行體是分別。至佛即除。故非真",
    "T85n2809_004:1045c14": "實。攝大乘云。得此智時餘智悉滅。得此智者",
    "T85n2809_004:1045c15": "謂佛一乘中後二智。餘智滅者三乘分別加",
    "T85n2809_004:1045c16": "行智滅。攝論復說。二十二無明地地之中皆",
    "T85n2809_004:1045c17": "滅三障。所滅業障謂三乘加行智也。問曰。分",
    "T85n2809_004:1045c18": "別性中七八諸識說名分別。依他性中七八",
    "T85n2809_004:1045c19": "諸識名依他。有何差別。答曰。七八諸識體正",
    "T85n2809_004:1045c20": "是一。以義差別說有二性。若取七八諸識緣",
    "T85n2809_004:1045c21": "塵顛倒義邊為分別性。此謂無體情有分別。",
    "T85n2809_004:1045c22": "若取七八諸識體是果法因緣生義為依他性。",
    "T85n2809_004:1045c23": "此謂有體因緣所生。問曰。分別性中具攝似",
    "T85n2809_004:1045c24": "根塵識十八界。依他中因緣所生根塵識。真",
    "T85n2809_004:1045c25": "實性中佛與菩薩根塵及諸。此三何別。答曰。",
    "T85n2809_004:1045c26": "分別性中根塵識者。乃從人法二我妄心生。",
    "T85n2809_004:1045c27": "愛憎斷常定有無。妄心變異似根塵識。斯乃",
    "T85n2809_004:1045c28": "情有理無。譬如闇藤顯現似蛇而實無蛇。依",
    "T85n2809_004:1045c29": "他性中根塵識者。乃從本識諸界染淨種子",
    "T85n2809_004:1046a01": "因緣而生。斯乃因緣有法。譬如晝時見彼實",
    "T85n2809_004:1046a02": "藤四塵成也。真實性中根塵識者。是佛菩薩",
    "T85n2809_004:1046a03": "報身功德陰界入法二智種子而生。又是法",
    "T85n2809_004:1046a04": "界所流證實無倒。譬如真金稱兩等住。此中",
    "T85n2809_004:1046a05": "所說之種十八界。前一凡夫境界。後二聖智",
    "T85n2809_004:1046a06": "境界。復次前一染分。第二二分。第三唯淨。",
    "T85n2809_004:1046a07": "攝大乘義章卷第四"
}