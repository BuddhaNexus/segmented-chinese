{
    "T29n1562_038:0555c20": "阿毘達磨順正理論卷第三十八",
    "T29n1562_038:0555c22": "尊者眾賢造",
    "T29n1562_038:0555c23": "三藏法師玄奘奉　詔譯",
    "T29n1562_038:0555c24": "6 六辯業品第四之六",
    "T29n1562_038:0555c25": "諸有歸依佛法僧者，為歸何等？頌曰：",
    "T29n1562_038:0555c26": "歸依成佛僧，　　無學二種法，",
    "T29n1562_038:0555c27": "及涅槃擇滅，　　是說具三歸。",
    "T29n1562_038:0555c28": "論曰：如本論言，歸依佛者為歸何法？謂若諸",
    "T29n1562_038:0555c29": "法妙有現有，由想等想施設言說，名為佛陀，",
    "T29n1562_038:0556a01": "歸此能成佛。無學法言謂若者，即是總標當",
    "T29n1562_038:0556a02": "所說義。言諸法者，即是顯示無我增言。妙有",
    "T29n1562_038:0556a03": "言顯妙有性合，現有即明現可得義。或妙德",
    "T29n1562_038:0556a04": "合故名妙有，現有即顯是所知性。想者謂",
    "T29n1562_038:0556a05": "名言等。想者即是能顯共立、能詮標舉，能詮",
    "T29n1562_038:0556a06": "故名施設。何故標舉，次則答言？由此能成無",
    "T29n1562_038:0556a07": "倒言說。覺一切法一切種相，不藉他教，故名",
    "T29n1562_038:0556a08": "佛陀。或此圓成智等眾德，自然開覺，故名佛",
    "T29n1562_038:0556a09": "陀。或佛陀名顯彼有覺，如質礙物名有質礙。",
    "T29n1562_038:0556a10": "或佛陀名顯彼能說己所證覺以開覺他。如",
    "T29n1562_038:0556a11": "婆羅門來詣佛所，以妙讚頌問世尊言：",
    "T29n1562_038:0556a12": "「稽首世導師，　　名最上覺者，",
    "T29n1562_038:0556a13": "何緣父母等，　　號尊名佛陀？」",
    "T29n1562_038:0556a14": "世尊哀愍彼婆羅門，亦以伽他而告之曰：",
    "T29n1562_038:0556a15": "「婆羅門當知，　　我如去來佛，",
    "T29n1562_038:0556a16": "成就覺者相，　　故我名佛陀。",
    "T29n1562_038:0556a17": "婆羅門當知，　　我觀三世行，",
    "T29n1562_038:0556a18": "皆有生滅法，　　故我名佛陀。",
    "T29n1562_038:0556a19": "婆羅門當知，　　我於應知斷，",
    "T29n1562_038:0556a20": "修證事已辨，　　故我名佛陀。",
    "T29n1562_038:0556a21": "婆羅門當知，　　我於一切境，",
    "T29n1562_038:0556a22": "具一切智見，　　故我名佛陀。",
    "T29n1562_038:0556a23": "婆羅門當知，　　我於無量劫，",
    "T29n1562_038:0556a24": "修諸純淨行，　　經無量死生，",
    "T29n1562_038:0556a25": "今於最後身，　　離塵垢毒箭，",
    "T29n1562_038:0556a26": "證得無上覺，　　故我名佛陀。」",
    "T29n1562_038:0556a27": "能成佛言，顯彼諸法與佛施設為建立因。如",
    "T29n1562_038:0556a28": "何此中於無量法而總建立標一佛名？如依",
    "T29n1562_038:0556a29": "眾多和合人上立一僧寶，一勝所歸。又於眾",
    "T29n1562_038:0556b01": "多無漏道上立一道蘊，無有過失。或先已說。",
    "T29n1562_038:0556b02": "先說者何？謂想等想施設言說，即佛相續無",
    "T29n1562_038:0556b03": "學法中立一佛名，無別一佛能成佛法。為是",
    "T29n1562_038:0556b04": "何等？謂盡智等及彼眷屬，由得彼法能覺一",
    "T29n1562_038:0556b05": "切，以彼勝故身得佛名，非色等身前後等故。",
    "T29n1562_038:0556b06": "為歸一佛、一切佛耶？理實應言歸一切佛，以",
    "T29n1562_038:0556b07": "諸佛道相無異故，經主此中作如是說。然尋",
    "T29n1562_038:0556b08": "本論，不見有言唯無學法即名為佛，但言無",
    "T29n1562_038:0556b09": "學法能成於佛，不遮所依身亦是佛體，是故",
    "T29n1562_038:0556b10": "於此不可難言。若唯無學法即是佛者，如何",
    "T29n1562_038:0556b11": "於佛所惡心出血，但損生身成無間罪？今詳",
    "T29n1562_038:0556b12": "經主於本論義未甚研尋，能成佛言已遮佛體",
    "T29n1562_038:0556b13": "攝依身故。謂佛名言依佛義立，唯此所目是",
    "T29n1562_038:0556b14": "真佛體。若佛名言就依身立，於未證得無學",
    "T29n1562_038:0556b15": "法時，已有依身應亦名佛，故知佛號不目依",
    "T29n1562_038:0556b16": "身。由此依身非能成佛，故本論說能成佛",
    "T29n1562_038:0556b17": "言，已遮依身亦是佛體，已顯佛體唯無學法。",
    "T29n1562_038:0556b18": "或設許然，亦非無難。謂佛體性略有二種：一",
    "T29n1562_038:0556b19": "者世俗、二者勝義。歸依佛者現對世俗，於",
    "T29n1562_038:0556b20": "勝義佛繫念歸依，以託依身而歸依彼，由得",
    "T29n1562_038:0556b21": "彼故得佛名法。故唯無學法，是勝義佛體，成",
    "T29n1562_038:0556b22": "無間罪由損勝義。然勝義佛必不可損，依如",
    "T29n1562_038:0556b23": "是義理可難言：如何於佛所惡心出血：但損",
    "T29n1562_038:0556b24": "害生身成無間罪。毘婆沙者作是釋言：壞彼",
    "T29n1562_038:0556b25": "所依，彼隨壞故。如是釋難，深為應理。又彼經",
    "T29n1562_038:0556b26": "主作如是難：若異此者，應佛與僧住世俗心，",
    "T29n1562_038:0556b27": "非僧非佛。云何如是？以於爾時學無學法不",
    "T29n1562_038:0556b28": "現前故。此難不然，非所許故。謂我不許學無",
    "T29n1562_038:0556b29": "學法唯現在位方成佛僧。唯言佛僧得彼法",
    "T29n1562_038:0556c01": "故，得於諸位曾無間斷。寧住世俗心便非僧",
    "T29n1562_038:0556c02": "非佛？設許現在方成佛僧，亦無有過，以許",
    "T29n1562_038:0556c03": "彼得其體亦是學無學故，得一切時常現前",
    "T29n1562_038:0556c04": "故。經主復言：又應唯執成苾芻戒即是苾芻。",
    "T29n1562_038:0556c05": "是我所宗，豈成過失？以得戒故，假說依身亦",
    "T29n1562_038:0556c06": "名苾芻，與前義等。是故經主於對法宗，不善",
    "T29n1562_038:0556c07": "了知所說文義。婆雌子部作如是言：補特伽",
    "T29n1562_038:0556c08": "羅是所歸佛。此非應理。所以者何？彼無差",
    "T29n1562_038:0556c09": "別，不成歸故。謂歸離繫補特伽羅，與歸世尊",
    "T29n1562_038:0556c10": "有何差別？善等差別，同不記故。若謂如火隨",
    "T29n1562_038:0556c11": "依差別，謂如依糠名為糠火，如是依佛法，彼",
    "T29n1562_038:0556c12": "亦得佛名。此救不然，應無常故。徒設救執，無",
    "T29n1562_038:0556c13": "所成故。謂彼所執補特伽羅，既隨所依應無",
    "T29n1562_038:0556c14": "常性，又依糠火非即名糠，補特伽羅若依佛",
    "T29n1562_038:0556c15": "法，但應名佛補特伽羅，補特伽羅非即名佛。",
    "T29n1562_038:0556c16": "如是救執，竟何所成？既執補特伽羅隨法成",
    "T29n1562_038:0556c17": "差別，應許能差別法，即是佛非餘，以歸依名",
    "T29n1562_038:0556c18": "顯依由此能滅所有生死災患，有如是用唯",
    "T29n1562_038:0556c19": "此相法，故說此法是所歸依，餘皆不然。是說",
    "T29n1562_038:0556c20": "為善。又應許佛補特伽羅成世間法，故契經",
    "T29n1562_038:0556c21": "說：今見世尊諸根變異。汝等既執補特伽羅",
    "T29n1562_038:0556c22": "由隨所依故成差別，何緣依佛法彼得佛名？",
    "T29n1562_038:0556c23": "非佛法為依不名非佛，此中無有差別理故。",
    "T29n1562_038:0556c24": "若謂如人雖有髮等黑，而不隨彼可得名白",
    "T29n1562_038:0556c25": "人，是則應成捨前救執。謂彼前救執補特",
    "T29n1562_038:0556c26": "伽羅由隨所依故成差別，今復不許補特伽",
    "T29n1562_038:0556c27": "羅隨其所依成差別故。豈亦有火得差別名，",
    "T29n1562_038:0556c28": "隨一分依不隨一分。又依有漏無漏所成補",
    "T29n1562_038:0556c29": "特伽羅應成二體，不爾，應捨前所救執。又",
    "T29n1562_038:0557a01": "世尊說：我於世間生，非補特伽羅亦有生理。",
    "T29n1562_038:0557a02": "若異此者，世尊應言我現世間。然說不爾，是",
    "T29n1562_038:0557a03": "故決定法為所歸。如世尊言：但應依法，不應",
    "T29n1562_038:0557a04": "依彼補特伽羅。又世尊言：若見法者即是見",
    "T29n1562_038:0557a05": "我。又契經說：佛雖轉變而心無異。非汝所執",
    "T29n1562_038:0557a06": "補特伽羅可有轉變，以汝不說補特伽羅是",
    "T29n1562_038:0557a07": "無常故。今乘義便，且以餘理破汝所歸補特",
    "T29n1562_038:0557a08": "伽羅。其體非實，餘處廣辯。尊者矩摩邏多作",
    "T29n1562_038:0557a09": "如是說：佛有漏無漏法皆是佛體。故契經說：",
    "T29n1562_038:0557a10": "今者佛身衰老朽邁。又世尊說：我今重病生",
    "T29n1562_038:0557a11": "隣死受。告阿難陀：汝應為佛於此敷設嗢怛",
    "T29n1562_038:0557a12": "羅僧。又契經言：汝應以飲食如法供養，佛為",
    "T29n1562_038:0557a13": "上首僧。又契經言：諸苾芻眾受持佛語。又契",
    "T29n1562_038:0557a14": "經言：於如來所惡心出血。又經說：佛以足躡",
    "T29n1562_038:0557a15": "衣。又契經言：我今觀佛威光熾盛如妙金臺。",
    "T29n1562_038:0557a16": "又世尊言：我今欲往娑多山處報藥叉恩。又",
    "T29n1562_038:0557a17": "契經言：汝等商主，若得見佛，獲無上利。又饒",
    "T29n1562_038:0557a18": "益他方得名佛，饒益他者多是俗智。又諸佛",
    "T29n1562_038:0557a19": "用大悲為體，此是有漏法，有情相轉故。如是",
    "T29n1562_038:0557a20": "等類教理眾多，非無漏中可有斯事，故非",
    "T29n1562_038:0557a21": "唯無漏佛法為佛體。此亦非理，由無學法力，",
    "T29n1562_038:0557a22": "於身等法假立佛名故。云何知然？佛眼根",
    "T29n1562_038:0557a23": "等與前眼等無差別故。又如有漏名無學明，",
    "T29n1562_038:0557a24": "經說三明是無學故。非死生智可是無學，此",
    "T29n1562_038:0557a25": "緣形顯故，有情相轉故。無學身有得無學名，",
    "T29n1562_038:0557a26": "餘法亦然，與諸佛法墮一相續亦得佛名。又",
    "T29n1562_038:0557a27": "佛身等不應是佛，以應斷故。夫言佛者，都無",
    "T29n1562_038:0557a28": "過失，非應斷故。又經說身無明集成故，豈可",
    "T29n1562_038:0557a29": "說佛亦無明集成。又諸佛身是不淨境，以一",
    "T29n1562_038:0557b01": "切欲界色是不淨觀境故，非佛應為不淨觀",
    "T29n1562_038:0557b02": "境。經說緣佛增長善根生欣作意，諸不淨觀",
    "T29n1562_038:0557b03": "一向與厭作意相應，故知佛身非真是佛。又",
    "T29n1562_038:0557b04": "說業食為身因故，佛身諸處業異熟攝，是段",
    "T29n1562_038:0557b05": "等食之所資長，豈應於此立真佛名？若人說",
    "T29n1562_038:0557b06": "佛因於業有，誰有智者而不訶責？豈有智人",
    "T29n1562_038:0557b07": "誤發此語，後自覺察而無悔愧？若據佛資糧、",
    "T29n1562_038:0557b08": "依止攝益等，假說為佛，於理無遮，餘處亦曾",
    "T29n1562_038:0557b09": "見此例故，如言食是命、酪是熱病等。又佛身",
    "T29n1562_038:0557b10": "中大悲俗智，先菩薩位其體已有，此若是佛，",
    "T29n1562_038:0557b11": "佛應先成。若有別因令此二種後轉名佛，即",
    "T29n1562_038:0557b12": "應許此能差別法是佛非餘。破此亦應同前",
    "T29n1562_038:0557b13": "一類，違正理教，自分別執。然大眾部復作是",
    "T29n1562_038:0557b14": "言：如來身中所有諸法，皆是無漏，盡是所歸，",
    "T29n1562_038:0557b15": "以經說身是已修故。謂契經說：已修身心。如",
    "T29n1562_038:0557b16": "說已修心，許心是真淨，身亦應爾。既說已修，",
    "T29n1562_038:0557b17": "如何可言非真無漏？如是等證其類寔多。此",
    "T29n1562_038:0557b18": "一類宗，辯本事品已廣遮遣，無勞重破。然契",
    "T29n1562_038:0557b19": "經說已修身者，約對治修故作是說，是已修",
    "T29n1562_038:0557b20": "習能離色染無間道義。又契經言彼已修習",
    "T29n1562_038:0557b21": "四種念住，復言四念住總攝一切法，則一切",
    "T29n1562_038:0557b22": "法應皆無漏。若謂此據自性、相離二念住說，",
    "T29n1562_038:0557b23": "餘亦應同。謂契經言已修身者，何故不許修",
    "T29n1562_038:0557b24": "身念住？又有漏善亦是所修，故引修言證無",
    "T29n1562_038:0557b25": "漏者，此證與理豈得相應？又彼所言，若佛眼",
    "T29n1562_038:0557b26": "等是煩惱境故是有漏，豈不亦是離染所緣，",
    "T29n1562_038:0557b27": "何理能遮是無漏性？此例非等，如前已辯，有",
    "T29n1562_038:0557b28": "漏無漏相差別故。然契經說：煩惱所緣聖道",
    "T29n1562_038:0557b29": "所厭，名有漏者，應共尋求此經意趣。善逝意",
    "T29n1562_038:0557c01": "趣極為難識，今見此經所說意者，若所緣",
    "T29n1562_038:0557c02": "境煩惱味著執為己有，亦為聖道之所厭惡，",
    "T29n1562_038:0557c03": "是名有漏。理應眼等，漏所味著執為己有，可",
    "T29n1562_038:0557c04": "成有漏。不應例言，眼等諸法無漏所厭惡，應",
    "T29n1562_038:0557c05": "亦成無漏。欣厭既異，為例不齊。非佛眼等為",
    "T29n1562_038:0557c06": "無漏諸法作道等行相欣樂而緣，不可說",
    "T29n1562_038:0557c07": "言佛眼等法無漏厭惡而成無漏。又如貪瞋",
    "T29n1562_038:0557c08": "於諸漏轉，於眼等轉其相亦然，故可說言眼",
    "T29n1562_038:0557c09": "等諸法同諸漏法亦成有漏。非如聖道於聖",
    "T29n1562_038:0557c10": "道轉，於眼等轉其相亦然，故不可言眼等諸",
    "T29n1562_038:0557c11": "法同聖道法亦成無漏。故彼劬勞無所成者，",
    "T29n1562_038:0557c12": "雖復種種妄率己情，無損我宗經所說相。唯",
    "T29n1562_038:0557c13": "有大聖迦多衍尼子說所歸佛體，無有過失。",
    "T29n1562_038:0557c14": "僧伽差別略有五種：一無恥僧、二啞羊僧、三",
    "T29n1562_038:0557c15": "朋黨僧、四世俗僧、五勝義僧。無恥僧者，謂",
    "T29n1562_038:0557c16": "毀禁戒而被法服補特伽羅。啞羊僧者，謂於",
    "T29n1562_038:0557c17": "三藏無所了達補特伽羅，譬如啞羊無辯說",
    "T29n1562_038:0557c18": "用。或言啞者顯無說法，能復說羊言，顯無聽",
    "T29n1562_038:0557c19": "法用，即顯此類補特伽羅，於三藏中無聽說",
    "T29n1562_038:0557c20": "用。朋黨僧者，謂於遊散營務鬪諍，方便善巧",
    "T29n1562_038:0557c21": "結搆朋黨補特伽羅。此三多分造非法業。世",
    "T29n1562_038:0557c22": "俗僧者，謂善異生，此能通作法非法業。勝義",
    "T29n1562_038:0557c23": "僧者，謂學無學法，及彼所依器補特伽羅，此",
    "T29n1562_038:0557c24": "定無容造非法業，五中最勝是所歸依。如讚",
    "T29n1562_038:0557c25": "歸依伽他中說：",
    "T29n1562_038:0557c26": "「此歸依最勝，　　此歸依最尊，",
    "T29n1562_038:0557c27": "必因此歸依，　　能解脫眾苦。」",
    "T29n1562_038:0557c28": "於如是法補特伽羅二勝義僧中，迦多衍尼",
    "T29n1562_038:0557c29": "子意但以法為所歸僧，故本論中作如是說，",
    "T29n1562_038:0558a01": "歸能成僧學無學法。豈不此說與經相違，謂",
    "T29n1562_038:0558a02": "契經中世尊說有四雙八隻補特伽羅，是福田",
    "T29n1562_038:0558a03": "僧皆應供養。經有別義，謂彼經中說福田僧",
    "T29n1562_038:0558a04": "應供養故。彼經意顯能受施僧，二勝義僧中",
    "T29n1562_038:0558a05": "能受他施者，非學無學法唯補特伽羅。此本",
    "T29n1562_038:0558a06": "論中說歸依義，真能救護方是所歸，真救護",
    "T29n1562_038:0558a07": "能唯在聖法，故契經言但應依法，不應依彼",
    "T29n1562_038:0558a08": "補特伽羅。由此論經不相違背。又此應是不",
    "T29n1562_038:0558a09": "了義經，待不違理別意趣故。待別意趣方可",
    "T29n1562_038:0558a10": "了者，此類名曰不了義經。謂此經中所立四",
    "T29n1562_038:0558a11": "八果向差別補特伽羅，法補特伽羅定依何",
    "T29n1562_038:0558a12": "建立？據直言義，理俱不成。若謂依法，應唯立",
    "T29n1562_038:0558a13": "五，謂阿羅漢果及四種向，無漏法和合所成",
    "T29n1562_038:0558a14": "僧伽。若依補特伽羅亦非定八，以成八數定",
    "T29n1562_038:0558a15": "因不可得故。謂無量品別施設僧伽，依一補",
    "T29n1562_038:0558a16": "特伽羅乃至無量故。謂或依一施設僧伽，如",
    "T29n1562_038:0558a17": "說：若能如其次第，以諸飲食供養一僧，便獲",
    "T29n1562_038:0558a18": "供養一切僧福。或有依四施設僧伽，如供養",
    "T29n1562_038:0558a19": "眾僧，說戒羯磨等。或有依五施設僧伽，如恣",
    "T29n1562_038:0558a20": "舉等。或有依八施設僧伽，如此經說。或有依",
    "T29n1562_038:0558a21": "十施設僧伽，如依中國受具戒等。或依二十",
    "T29n1562_038:0558a22": "施說僧伽，如出眾餘為羯磨等。此中後後能",
    "T29n1562_038:0558a23": "攝前前，非於前前能攝後後。從此以後數無",
    "T29n1562_038:0558a24": "決定，乃至依無量亦施設僧伽，如餘處說苾",
    "T29n1562_038:0558a25": "芻僧伽、苾芻尼僧伽，或二部僧伽，或賢聖僧",
    "T29n1562_038:0558a26": "伽、聲聞僧伽等。於此多種，依多品別補特伽",
    "T29n1562_038:0558a27": "羅施設；僧內唯此依八補特伽羅名福田僧，",
    "T29n1562_038:0558a28": "非依餘品。如是差別，有何定因？由此二門皆",
    "T29n1562_038:0558a29": "不應理，故知此是不了義經。若謂唯齊此補",
    "T29n1562_038:0558b01": "特伽羅，總攝諸聲聞所有無漏功德種類所",
    "T29n1562_038:0558b02": "成種種，若二若三相續差別，故唯約此顯示",
    "T29n1562_038:0558b03": "福田。此亦非理，且許施設補特伽羅僧要待",
    "T29n1562_038:0558b04": "法僧故，則應唯法是勝義僧，補特伽羅如前",
    "T29n1562_038:0558b05": "已說，若前若後無差別故。又依此八補特",
    "T29n1562_038:0558b06": "伽羅，亦不具能總得一切聲聞無漏法功德種",
    "T29n1562_038:0558b07": "類盡，以非唯一預流果向能得一切此向",
    "T29n1562_038:0558b08": "功德，如是乃至阿羅漢果。若謂向果無差別",
    "T29n1562_038:0558b09": "故，唯此總說一切盡者，何不說五而說八",
    "T29n1562_038:0558b10": "耶？以於此中次第可得，餘三攝在此三中",
    "T29n1562_038:0558b11": "故。又依法立補特伽羅，唯依四雙道說八補",
    "T29n1562_038:0558b12": "特伽羅故，以約殊勝功德所依，顯示有情八",
    "T29n1562_038:0558b13": "種差別故。此意說補特伽羅，豈不即為唯依",
    "T29n1562_038:0558b14": "於法自相共相差別理成。以於法中若總若",
    "T29n1562_038:0558b15": "別，理皆得成立非補特伽羅，是故於此唯依",
    "T29n1562_038:0558b16": "於法施設僧伽分明可見。若爾，何故不唯說",
    "T29n1562_038:0558b17": "五？為總攝法品類盡故。以非一切一來果向",
    "T29n1562_038:0558b18": "總攝一切預流果盡，如是乃至阿羅漢向不",
    "T29n1562_038:0558b19": "攝一切不還果盡，是故為顯聖道差別，應說",
    "T29n1562_038:0558b20": "此八補特伽羅。故此契經成不了義，由唯約",
    "T29n1562_038:0558b21": "法建立僧伽故。我軌範師迦多衍尼子為善",
    "T29n1562_038:0558b22": "成立所歸僧伽，諸勝施設中說有情故，非定",
    "T29n1562_038:0558b23": "唯法者，理亦不然，彼由法力成差別故。無餘",
    "T29n1562_038:0558b24": "方便令所化生，能正了知佛等勝德，故佛方",
    "T29n1562_038:0558b25": "便依有情門立勝施設，令知無過。於此義中，",
    "T29n1562_038:0558b26": "復應思擇佛為僧攝、非僧攝耶？若僧攝者，則",
    "T29n1562_038:0558b27": "勝施設證淨寶歸數皆應減。又與至教所說",
    "T29n1562_038:0558b28": "相違，如契經言：",
    "T29n1562_038:0558b29": "佛告長者：何謂僧寶？謂於當來，此世界中有",
    "T29n1562_038:0558c01": "善男子，生剎帝利婆羅門家，或生吠舍、戍達",
    "T29n1562_038:0558c02": "羅家，歸投如來、應、正等覺，出家修證，是名僧",
    "T29n1562_038:0558c03": "寶。又契經說：佛在僧前。又契經言：佛於某處",
    "T29n1562_038:0558c04": "與若干數苾芻僧俱。若非僧攝，契經何故作",
    "T29n1562_038:0558c05": "如是言：汝等若能以少施物，如次供養佛上",
    "T29n1562_038:0558c06": "首僧，則於僧田獲得周遍清淨施福。又契經",
    "T29n1562_038:0558c07": "說：汝喬答彌，若奉施僧，亦供養我。又經說有",
    "T29n1562_038:0558c08": "四雙八隻補特伽羅名福田僧，不應說佛離",
    "T29n1562_038:0558c09": "八而有。僧有多種，謂有情人、聲聞福田及聖",
    "T29n1562_038:0558c10": "僧等。佛於此內非聲聞僧，可是餘僧，自然覺",
    "T29n1562_038:0558c11": "故。又不成就聲聞法故。又為聲聞制立學處，",
    "T29n1562_038:0558c12": "言不應受畜等佛衣量衣；若佛世尊聲聞僧",
    "T29n1562_038:0558c13": "攝，亦應受學如是學處。又云聲聞所有衣",
    "T29n1562_038:0558c14": "物，世尊聽許苾芻眾分；若佛世尊聲聞僧攝，",
    "T29n1562_038:0558c15": "世尊衣物亦應許分。既不許分，是故知佛可",
    "T29n1562_038:0558c16": "餘僧攝，非聲聞僧。由是極成，佛僧無雜。然契",
    "T29n1562_038:0558c17": "經說：汝等若能以少施物，如次供養佛上首",
    "T29n1562_038:0558c18": "僧，獲遍福者，約福田說，故無有過。由此已解",
    "T29n1562_038:0558c19": "《喬答彌經》。或彼經言亦供養我，亦言意顯簡",
    "T29n1562_038:0558c20": "佛非僧。若佛即僧，亦言何用？佛所說八補",
    "T29n1562_038:0558c21": "特伽羅，為顯聲聞僧位差別，言僧中有八位",
    "T29n1562_038:0558c22": "不同，不作是言八皆僧攝。或所說八皆福田",
    "T29n1562_038:0558c23": "僧，佛亦福田，故無有過。施僧施佛，何得大果？",
    "T29n1562_038:0558c24": "有作是言：施僧果大，一切無漏聖法種類，皆",
    "T29n1562_038:0558c25": "於僧中具可得故。又言僧是上福田故。又",
    "T29n1562_038:0558c26": "有施主將物施佛，世尊勸令迴施僧故。然我",
    "T29n1562_038:0558c27": "所宗，施佛果大，以契經說：諸佛世尊證得一",
    "T29n1562_038:0558c28": "切增上自在殊勝功德，名最尊故。又佛世尊",
    "T29n1562_038:0558c29": "一向無失，諸煩惱習皆無餘故。又僧所修梵",
    "T29n1562_038:0559a01": "行功德，一切皆由佛所生故。又佛世尊自他利",
    "T29n1562_038:0559a02": "德皆已圓滿至究竟故，經說此德為最勝故，",
    "T29n1562_038:0559a03": "以能速疾引他心故，廣大願思緣此生故。然",
    "T29n1562_038:0559a04": "彼所言一切無漏聖法種類，皆於僧中具可",
    "T29n1562_038:0559a05": "得者，此不成證，世尊身內無量無邊不共功",
    "T29n1562_038:0559a06": "德具可得故。如說假使諸世界中一切有",
    "T29n1562_038:0559a07": "情，皆阿羅漢或獨勝覺所有功德，欲比世尊，",
    "T29n1562_038:0559a08": "不及少分。所言僧是上福田者，亦非證因，有",
    "T29n1562_038:0559a09": "別意故。謂約僧眾其數甚多，能受用多所施",
    "T29n1562_038:0559a10": "財物，能令施主受用福增，是故言僧福田中",
    "T29n1562_038:0559a11": "上。或顯僧眾住經久時，及遍諸方，故作是說。",
    "T29n1562_038:0559a12": "或僧雖復是上福田，然佛福田是上中極，由",
    "T29n1562_038:0559a13": "前所說諸因緣故。所言施主將物施佛，世尊",
    "T29n1562_038:0559a14": "勸令迴施僧者，此證非理，觀別因故。謂佛為",
    "T29n1562_038:0559a15": "欲令僧住持無上正法得久住故，勸以施物",
    "T29n1562_038:0559a16": "迴施於眾。毘婆沙師作如是說：為令施主緣",
    "T29n1562_038:0559a17": "聖慈尊金色相身植勝因故。歸依於法，謂歸",
    "T29n1562_038:0559a18": "愛盡、離、滅、涅槃，如是一切是煩惱斷名之差",
    "T29n1562_038:0559a19": "別。或有謂愛味著門轉不應棄捨，故寄愛",
    "T29n1562_038:0559a20": "名通顯一切煩惱永盡，愛與餘煩惱同一對",
    "T29n1562_038:0559a21": "治故。言愛盡者，謂見所斷諸愛永斷故。預",
    "T29n1562_038:0559a22": "流者，此愛盡時，便自記別諸惡趣盡，謂我已",
    "T29n1562_038:0559a23": "盡那落迦等。所言離者，謂欲界中諸所有貪",
    "T29n1562_038:0559a24": "多分已斷，即是已薄欲界貪義。滅謂欲界諸",
    "T29n1562_038:0559a25": "愛全斷，此地煩惱當於爾時決定無能繫縛",
    "T29n1562_038:0559a26": "義故。言涅槃者，謂色無色諸愛永斷，由此",
    "T29n1562_038:0559a27": "盡時諸所有苦皆永寂故。此則顯示四沙門",
    "T29n1562_038:0559a28": "果，或此四種如其次第，顯三界愛斷及永般",
    "T29n1562_038:0559a29": "涅槃。或愛盡者，三界愛斷。所言離者，除愛所",
    "T29n1562_038:0559b01": "餘諸煩惱斷。所言滅者，顯有餘依般涅槃界。",
    "T29n1562_038:0559b02": "言涅槃者，顯無餘依般涅槃界。有餘師說：歸",
    "T29n1562_038:0559b03": "依法者，謂通歸依諸佛世尊所說雜染及清",
    "T29n1562_038:0559b04": "淨法。彼說非理。所以者何？佛說涅槃名最",
    "T29n1562_038:0559b05": "上法，又有經說滅為最上，是故唯應歸依此",
    "T29n1562_038:0559b06": "法。此中何法是所歸依？能歸是何？歸依何",
    "T29n1562_038:0559b07": "義？所歸依者，謂滅諦全道諦一分，除獨覺乘、",
    "T29n1562_038:0559b08": "菩薩學位無漏功德。何緣彼法非所歸依？彼",
    "T29n1562_038:0559b09": "不能救生死怖故。謂諸獨覺不能說法教誡",
    "T29n1562_038:0559b10": "諸有情，令離生死怖。菩薩學位不起期心故，",
    "T29n1562_038:0559b11": "亦無能教誡他義故，彼身中學無學法不能",
    "T29n1562_038:0559b12": "救護，非所歸依。有餘師言：不和合故，不顯了",
    "T29n1562_038:0559b13": "故，如其次第，獨覺、菩薩非所歸依。緣彼亦",
    "T29n1562_038:0559b14": "生無漏意淨，故彼亦是證淨境攝。此中能歸，",
    "T29n1562_038:0559b15": "語表為體，自立誓限為自性故。若并眷屬，五",
    "T29n1562_038:0559b16": "蘊為體，以能歸依所有言說，由心等起，非離",
    "T29n1562_038:0559b17": "於心。如是歸依，救濟為義。他身聖法及善無",
    "T29n1562_038:0559b18": "為，如何能為自身救濟？以歸依彼，能息無",
    "T29n1562_038:0559b19": "邊生死苦輪大怖畏故。非如牧竪防護諸牛，",
    "T29n1562_038:0559b20": "提婆達多守餘人等，但令不散，非所歸依，不",
    "T29n1562_038:0559b21": "能令息生死畏故。雖復亦有歸佛法僧，然彼",
    "T29n1562_038:0559b22": "不蒙現救濟者，以彼違越佛教理故。如有依",
    "T29n1562_038:0559b23": "王而違王勅，王不救濟，此亦應然。有餘師說，",
    "T29n1562_038:0559b24": "彼亦能與後邊善根為種子故。歸依但作正",
    "T29n1562_038:0559b25": "行種子，非即由此能息苦輪，故有歸依未蒙",
    "T29n1562_038:0559b26": "救者。有餘師說：彼雖歸依，未能奉行歸所為",
    "T29n1562_038:0559b27": "故。歸依所為，其體是何？謂見四諦。故伽他",
    "T29n1562_038:0559b28": "說：",
    "T29n1562_038:0559b29": "「諸有歸依佛，　　及歸依法僧，",
    "T29n1562_038:0559c01": "於四聖諦中，　　恒以慧觀察。",
    "T29n1562_038:0559c02": "知苦知苦集，　　知永超眾苦，",
    "T29n1562_038:0559c03": "知八支聖道，　　趣安隱涅槃。",
    "T29n1562_038:0559c04": "此歸依最勝，　　此歸依最尊，",
    "T29n1562_038:0559c05": "必因此歸依，　　能解脫眾苦。」",
    "T29n1562_038:0559c06": "三所歸依有差別者，佛唯無學，法二俱非，僧",
    "T29n1562_038:0559c07": "體貫通學與無學。又佛體是十根少分，僧通",
    "T29n1562_038:0559c08": "十二，法體非根，擇滅涅槃非根攝故。又歸依",
    "T29n1562_038:0559c09": "佛，謂但歸依一有為沙門果。歸依法者，謂通",
    "T29n1562_038:0559c10": "歸依四無為沙門果。歸依僧者，謂通歸依四",
    "T29n1562_038:0559c11": "有為沙門果及四果能趣向。又佛譬如能示",
    "T29n1562_038:0559c12": "道者，法如安隱所趣方域，僧如同涉正道伴",
    "T29n1562_038:0559c13": "侶。應求此等三差別因。應思何緣，於餘律儀",
    "T29n1562_038:0559c14": "處，立離非梵行為其所學。唯於近事一律儀",
    "T29n1562_038:0559c15": "中，但制令其離欲邪行。頌曰：",
    "T29n1562_038:0559c16": "邪行最可訶，　　易離得不作。",
    "T29n1562_038:0559c17": "論曰：唯欲邪行極為能觀，此他世者共所訶",
    "T29n1562_038:0559c18": "責，以能侵毀他妻等故。感惡趣故，非非梵行。",
    "T29n1562_038:0559c19": "又欲邪行易遠離故，諸在家者耽著欲故。離",
    "T29n1562_038:0559c20": "非梵行難可受持，觀彼不能長時修學，故不",
    "T29n1562_038:0559c21": "制彼離非梵行。謂無始來數習力故，婬欲煩",
    "T29n1562_038:0559c22": "惱數起現行，諸在家人隨順欲境，數易和合",
    "T29n1562_038:0559c23": "抑制為難，故不制彼令全遠離。又諸聖者於",
    "T29n1562_038:0559c24": "欲邪行，一切定得不作律儀，經生聖者亦不",
    "T29n1562_038:0559c25": "行故。離非梵行則不如是，故於近事所受律",
    "T29n1562_038:0559c26": "儀，但為制立離欲邪行。若異此者，經生有學",
    "T29n1562_038:0559c27": "應不能持近事性戒。若諸近事，後復從師要",
    "T29n1562_038:0559c28": "期更受離非梵行，得未曾得此律儀不？有餘",
    "T29n1562_038:0559c29": "師說：得此律儀，然不由斯方成近事，亦不由",
    "T29n1562_038:0560a01": "此失近事名，亦非先時戒不圓滿。有說：不得",
    "T29n1562_038:0560a02": "未得律儀，然獲最勝杜多功德，名獲最勝遠",
    "T29n1562_038:0560a03": "離法者，謂能遠離婬欲法故。由此若能遠離",
    "T29n1562_038:0560a04": "妻室、淨修梵行，功不唐捐。若有先時未取妻",
    "T29n1562_038:0560a05": "妾，普於有情類受近事律儀，於後取時寧非",
    "T29n1562_038:0560a06": "犯戒？今非他攝故，如用屬己財。謂於今時以",
    "T29n1562_038:0560a07": "呪術力或財理等種種方便攝彼屬己、不繫",
    "T29n1562_038:0560a08": "於他，如何難令於彼犯戒？又有別理，今取彼",
    "T29n1562_038:0560a09": "時，於前律儀無所違犯。頌曰：",
    "T29n1562_038:0560a10": "得律儀如誓，　　非總於相續。",
    "T29n1562_038:0560a11": "論曰：諸受欲者受近事戒，如本受誓而得律",
    "T29n1562_038:0560a12": "儀。本受誓云何？謂離欲邪行。於他所攝諸女",
    "T29n1562_038:0560a13": "人所，起他攝想而行非法，如是乃名犯欲邪",
    "T29n1562_038:0560a14": "行。非於一切有情相續先立誓言，我當於彼",
    "T29n1562_038:0560a15": "離非梵行，而得律儀。云何今時可名犯戒？既",
    "T29n1562_038:0560a16": "如本誓而得律儀，今正隨行，如何名犯？先取",
    "T29n1562_038:0560a17": "妻妾後受律儀，於自妻等亦發此戒，以近事",
    "T29n1562_038:0560a18": "等別解律儀，一切有情處所得故。若異此者，",
    "T29n1562_038:0560a19": "於自妻妾，非處非時非支非禮，亦應不犯",
    "T29n1562_038:0560a20": "欲邪行戒。於舊所受既有犯者，於新所受應",
    "T29n1562_038:0560a21": "有不犯，故不應為如先所難。何緣於四語業",
    "T29n1562_038:0560a22": "道中，立離虛誑語為近事學處，非立離餘離",
    "T29n1562_038:0560a23": "間語等？亦由前說三種因故，謂虛誑語最可",
    "T29n1562_038:0560a24": "訶故，諸在家者易遠離故，一切聖者得不作",
    "T29n1562_038:0560a25": "故。復有別因，頌曰：",
    "T29n1562_038:0560a26": "以開虛誑語，　　便越諸學處。",
    "T29n1562_038:0560a27": "論曰：越諸學處被檢問時，若開虛誑語，便言",
    "T29n1562_038:0560a28": "我不作，因斯於戒多所違越。故佛為欲令彼",
    "T29n1562_038:0560a29": "堅持，於一切律儀皆遮虛誑語。云何？令彼緣",
    "T29n1562_038:0560b01": "力犯戒時，尋即生慚，如實自發露。何緣一切",
    "T29n1562_038:0560b02": "離性罪中，立四種為近事學處，然於一切離",
    "T29n1562_038:0560b03": "遮罪中，於近事律儀唯制離飲酒？頌曰：",
    "T29n1562_038:0560b04": "遮中唯離酒，　　為護餘律儀。",
    "T29n1562_038:0560b05": "論曰：諸飲酒者心多縱逸，不能守護諸餘律",
    "T29n1562_038:0560b06": "儀，故為護餘令離飲酒。謂飲酒已，於惡作說、",
    "T29n1562_038:0560b07": "別悔、墮落、眾餘、他勝五部罪中不能防守。或",
    "T29n1562_038:0560b08": "有是處，由此普於諸學處海擾亂違越，由此",
    "T29n1562_038:0560b09": "世尊知飲諸酒是起一切性罪因故，能損正",
    "T29n1562_038:0560b10": "念及正智故，能引破戒破見愚故，於一切種",
    "T29n1562_038:0560b11": "離遮罪中，唯說此為近事學處。故離飲酒雖",
    "T29n1562_038:0560b12": "遮戒攝，而於一切立學處中，與離性罪相隨",
    "T29n1562_038:0560b13": "而制。有言飲酒是性罪攝，相阿笈摩及正理",
    "T29n1562_038:0560b14": "故。阿笈摩者，謂契經言：身有四惡行，殺生",
    "T29n1562_038:0560b15": "至飲酒。不應遮罪是惡行攝。又如上座鄔波",
    "T29n1562_038:0560b16": "離言：我當如何供給病者？世尊告曰：唯除",
    "T29n1562_038:0560b17": "性罪，餘隨所應皆可供給。然有染疾釋種須",
    "T29n1562_038:0560b18": "酒，世尊不開以酒供給，非佛於彼染疾苾芻",
    "T29n1562_038:0560b19": "自說是師而不憐愍。由正理者，聖者易生亦",
    "T29n1562_038:0560b20": "不犯故，如殺生等。又離飲酒，世尊說為近事",
    "T29n1562_038:0560b21": "律儀，如殺等故。正理論者作如是言：雖於此",
    "T29n1562_038:0560b22": "中若如理辯，必遭一類愚者所譏。然彼心遊",
    "T29n1562_038:0560b23": "正法相外，無容枉理憚彼邪言，故我必應辯",
    "T29n1562_038:0560b24": "正法相。非飲諸酒是性罪攝，由此中無性罪",
    "T29n1562_038:0560b25": "相故。性罪、遮罪其相云何？未制戒時，諸離欲",
    "T29n1562_038:0560b26": "者決定不起，是性罪相；若彼猶行，是名遮罪。",
    "T29n1562_038:0560b27": "又若唯託染污心行，是性罪相；若有亦託不",
    "T29n1562_038:0560b28": "染心行，是名遮罪，為防餘失，佛遮止故。今於",
    "T29n1562_038:0560b29": "此中應共思擇：為有於酒雖極憎嫌，而為良",
    "T29n1562_038:0560c01": "醫令飲除疾，正知強服不起染心？為無如斯",
    "T29n1562_038:0560c02": "無染心者？若許有者，既無染心，如何可成性",
    "T29n1562_038:0560c03": "罪惡行？若謂無者，如何為疾正知強服而有",
    "T29n1562_038:0560c04": "染心？豈不先知飲酒是罪，無慚故飲；或於飲",
    "T29n1562_038:0560c05": "罪愚謂非罪，即是染心。此救不然，謂飲諸",
    "T29n1562_038:0560c06": "酒體性是罪，理不成故，應審何緣此皆性罪？",
    "T29n1562_038:0560c07": "諸有為疾，以無染心知量而飲，能不醉亂。如",
    "T29n1562_038:0560c08": "為除病知量服毒，能令無損，豈是罪耶？故非",
    "T29n1562_038:0560c09": "飲酒皆惡行攝。若為憍逸、或為歡娛、或知",
    "T29n1562_038:0560c10": "醉亂而貪故飲，此等皆託染污心生，約此經",
    "T29n1562_038:0560c11": "中說身惡行，應知此是性罪所攝，設佛不遮",
    "T29n1562_038:0560c12": "亦是罪故。或飲諸酒，由放逸處故名惡行，非",
    "T29n1562_038:0560c13": "由性罪，故此獨立放逸處名，非殺生等是性",
    "T29n1562_038:0560c14": "罪故。然為病者總開遮戒，復於異時遮飲酒",
    "T29n1562_038:0560c15": "者，為防因此犯性罪故。謂勿由知飲是遮罪",
    "T29n1562_038:0560c16": "無多過失，便縱貪情漸次多飲遂致醉亂，因",
    "T29n1562_038:0560c17": "斯放逸造多性罪。為欲深防造性罪故，至",
    "T29n1562_038:0560c18": "茅端量亦不許飲。又令醉亂量，無定限故遮。",
    "T29n1562_038:0560c19": "乃至飲茅端所霑量，非定遮故，即謂飲酒是",
    "T29n1562_038:0560c20": "性罪攝，如博戲故。如說：苾芻！汝等決定不應",
    "T29n1562_038:0560c21": "博戲。非諸博戲決定遮故便是性罪。然博戲",
    "T29n1562_038:0560c22": "者多過患故，世極訶故，佛決定遮。此亦應",
    "T29n1562_038:0560c23": "然，故非性罪。然彼所說，聖者易生亦不犯故，",
    "T29n1562_038:0560c24": "如殺生等是性罪者，何故不言有阿羅漢亦",
    "T29n1562_038:0560c25": "現行故，應是遮罪攝，如非時食等。若經生聖",
    "T29n1562_038:0560c26": "者得不作律儀，則定不應飲諸酒者，諸阿羅",
    "T29n1562_038:0560c27": "漢亦應定得不飲律儀，如殺生等。若謂大師",
    "T29n1562_038:0560c28": "未制戒故容有飲者，不受律儀在家諸聖何",
    "T29n1562_038:0560c29": "緣不飲？非離飲酒可是無漏，律儀自性如",
    "T29n1562_038:0561a01": "先已說。又若聖者定不行故是性罪攝，則應",
    "T29n1562_038:0561a02": "一切聖者所行皆非性罪，是則非梵行應非",
    "T29n1562_038:0561a03": "性罪攝。然非所許，故此非因，由此亦遮。有作",
    "T29n1562_038:0561a04": "是說：以契經說，數習能令墮惡趣故，如殺生",
    "T29n1562_038:0561a05": "等。故飲諸酒是性罪攝。以非梵行雖是性罪，",
    "T29n1562_038:0561a06": "而說數行不墮惡趣，故彼所說非決定因。然",
    "T29n1562_038:0561a07": "說數習墮惡趣者，顯數飲酒，能令身中諸不",
    "T29n1562_038:0561a08": "善法相續轉故，又能發引惡趣業故，或能令",
    "T29n1562_038:0561a09": "彼轉增盛故。亦見有說斷生草等令墮惡趣，",
    "T29n1562_038:0561a10": "故此無能證飲諸酒是性罪攝。有餘師釋：如",
    "T29n1562_038:0561a11": "說修慈，以密意門說墮惡趣。謂契經說：能修",
    "T29n1562_038:0561a12": "慈心得八勝利。非修慈故即能令其得不還",
    "T29n1562_038:0561a13": "果，但據得果修慈為先，密作是說。飲酒亦爾，",
    "T29n1562_038:0561a14": "謂酒能損大種諸根，便失正念，尋生放逸，遂",
    "T29n1562_038:0561a15": "造惡業，因墮惡趣，依如是義故作是言。又彼",
    "T29n1562_038:0561a16": "所言離飲諸酒，世尊說是近事律儀，故此定",
    "T29n1562_038:0561a17": "應是性罪者，亦不應理，以非定故。應如近住",
    "T29n1562_038:0561a18": "所受律儀，如八戒中非時食等，離殺等四立",
    "T29n1562_038:0561a19": "近住支，然彼定非性罪所攝。此亦應爾，故非",
    "T29n1562_038:0561a20": "證因。雖彼謗言，為貪飲酒矯立飲酒是遮罪",
    "T29n1562_038:0561a21": "攝。今應徵問，非時食等，汝等許是性罪攝耶？",
    "T29n1562_038:0561a22": "彼答言非。豈亦汝等貪非時食、耽著博戲、歌",
    "T29n1562_038:0561a23": "舞掘地、斷生草等，矯立此等是遮罪耶？若謂",
    "T29n1562_038:0561a24": "不然，法相爾故。是則汝等所設謗言，無益自",
    "T29n1562_038:0561a25": "增非愛業道。如契經說：窣羅、迷麗耶、末陀放",
    "T29n1562_038:0561a26": "逸處。依何義說？言窣羅者，謂米麥等如法",
    "T29n1562_038:0561a27": "蒸煮，和麴孽汁投諸藥物，醞釀具成酒色",
    "T29n1562_038:0561a28": "香味，飲已惛醉。迷麗耶者，謂諸根莖葉花果",
    "T29n1562_038:0561a29": "汁，為前方便，不和麴孽，醞釀具成酒色香味，",
    "T29n1562_038:0561b01": "飲已惛醉。於中一類甘蔗成者，得施途名。蒱",
    "T29n1562_038:0561b02": "桃果汁所醞成酒，名為末途。即此末途令人",
    "T29n1562_038:0561b03": "耽醉，勝於餘酒，故名末陀。或即窣羅、迷麗耶",
    "T29n1562_038:0561b04": "酒，飲已令醉，總名末陀。若蒱桃汁醞成酒",
    "T29n1562_038:0561b05": "味，飲已令悶不得自在，如飲毒藥、鬼魅所持",
    "T29n1562_038:0561b06": "失志猖狂，故不令飲。非已成酢，及酒未成，亦",
    "T29n1562_038:0561b07": "不應飲。如甘蔗汁，不應觀飲量若少若多，但",
    "T29n1562_038:0561b08": "真得酒名，皆不應飲，多少皆是放逸處故。為",
    "T29n1562_038:0561b09": "遮一類愚闇增強耽味纏心，作如是說，飲酒",
    "T29n1562_038:0561b10": "非失但遮過量，能不惛醉飲亦無罪。故說諸",
    "T29n1562_038:0561b11": "酒名放逸處。謂雖不醉，有令醉能，佛為深防",
    "T29n1562_038:0561b12": "皆不聽飲。故戒經說：若有苾芻飲諸酒者皆",
    "T29n1562_038:0561b13": "犯墮落。契經亦說：若飲諸酒感非愛果。其類",
    "T29n1562_038:0561b14": "寔多。或於此中為欲顯示離飲酒意，說諸酒",
    "T29n1562_038:0561b15": "已，復重說此放逸處言，意顯酒非不淨性罪，",
    "T29n1562_038:0561b16": "是放逸處，故不應飲。言放逸者，不顧應作趣",
    "T29n1562_038:0561b17": "不應作，故名放逸。是放逸因，名放逸處。有作",
    "T29n1562_038:0561b18": "是說：醞食成酒，名為窣羅。醞餘物所成，名迷",
    "T29n1562_038:0561b19": "麗耶酒。即前二酒，未熟已壞不能令醉，不名",
    "T29n1562_038:0561b20": "末陀；若令醉時，名末陀酒。簡無用位，重立此",
    "T29n1562_038:0561b21": "名。然以檳榔及稗子等亦能令醉，為簡彼故，",
    "T29n1562_038:0561b22": "須說窣羅、迷麗耶酒。雖是遮罪，而令放逸，廣",
    "T29n1562_038:0561b23": "造眾惡墮諸惡趣。為顯彼是聖所遠離、惡行",
    "T29n1562_038:0561b24": "應斷，言放逸處。若飲酒已不吐未消，彼必不",
    "T29n1562_038:0561b25": "能受律儀等，酒是放逸所依處故。",
    "T29n1562_038:0561b26": "說一切有部順正理論卷第三十八"
}