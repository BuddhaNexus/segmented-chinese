{
    "T30n1566_005:0073a04": "般若燈論釋卷第五",
    "T30n1566_005:0073a06": "偈本龍樹菩薩　釋論分別明菩薩",
    "T30n1566_005:0073a07": "大唐中印度三藏波羅頗蜜多羅譯",
    "T30n1566_005:0073a08": "6 觀染染者品觀染染者品第六",
    "T30n1566_005:0073a09": "復次一切法空。何以故？彼染染者、瞋瞋者等",
    "T30n1566_005:0073a10": "本無自性。欲使了知無自性義，有此品起。有",
    "T30n1566_005:0073a11": "人言：第一義中有陰入界。何以故？婆伽婆說",
    "T30n1566_005:0073a12": "彼為染污過惡因故。若此非有，佛則不說彼",
    "T30n1566_005:0073a13": "為染因，譬如龜毛。云何驗知？經中偈曰：",
    "T30n1566_005:0073a14": "「染者不知法，　　染者不見法，",
    "T30n1566_005:0073a15": "若人安受此，　　名為極盲暗。」",
    "T30n1566_005:0073a16": "釋曰：如染染者，乃至癡等盲暗亦然。是故當",
    "T30n1566_005:0073a17": "知，有彼陰等。論者言：彼陰等行聚增長染因",
    "T30n1566_005:0073a18": "過惡顯現，如是染者及彼染等，於世諦中如",
    "T30n1566_005:0073a19": "幻焰夢乾闥婆城，非第一義。如是諦觀，汝此",
    "T30n1566_005:0073a20": "分別為欲染先有染者、為染者先有染、為染",
    "T30n1566_005:0073a21": "及染者此二俱時？三皆不然，如偈曰：",
    "T30n1566_005:0073a22": "「若先有染者，　　離染染者成。」",
    "T30n1566_005:0073a23": "釋曰：染是愛著異名。若染者離染彼名染者，",
    "T30n1566_005:0073a24": "此則不然。何以故？如熟無果云何名熟？如偈",
    "T30n1566_005:0073a25": "曰：",
    "T30n1566_005:0073a26": "「因染得染者，　　染者染不然。」",
    "T30n1566_005:0073a27": "釋曰：若各別異，此是染法、此是染者，是則離",
    "T30n1566_005:0073a28": "染亦名染者。又染者起染，終無得義。云何驗",
    "T30n1566_005:0073a29": "知？非無染體得名染者，以有觀故如染自體。",
    "T30n1566_005:0073b01": "復次阿毘曇人言：如我偈曰「染污名遍因，自",
    "T30n1566_005:0073b02": "地中先起。」是故染者得為染因，阿毘達磨相",
    "T30n1566_005:0073b03": "義如是。論者偈曰：",
    "T30n1566_005:0073b04": "「染者先有故，　　何處復起染？」",
    "T30n1566_005:0073b05": "釋曰：如無染人，後時起染乃名染者。若彼染",
    "T30n1566_005:0073b06": "者先已得名，說此染者復起於染，無如此義，",
    "T30n1566_005:0073b07": "驗無體故。義意如是。復次猶如調達相續中",
    "T30n1566_005:0073b08": "染，彼調達染者不作證因。何以故？以染者故，",
    "T30n1566_005:0073b09": "譬如耶若達多。外人言：別不別相續染非因",
    "T30n1566_005:0073b10": "故，染者門作，成已復成過，亦譬喻無體，及違",
    "T30n1566_005:0073b11": "義故。論者言：彼說不善。不別相續染非因故，",
    "T30n1566_005:0073b12": "染者門作，非成已復成過。彼別相續染及染",
    "T30n1566_005:0073b13": "者亦應同遮。亦非譬喻無體，所成相似及遮",
    "T30n1566_005:0073b14": "異門，非違義故。外人言：有所作因，謂他相續",
    "T30n1566_005:0073b15": "染者，亦為染因故，譬喻無體。論者言：此不相",
    "T30n1566_005:0073b16": "應，遮不共因故，此過非實。復次若汝定謂染",
    "T30n1566_005:0073b17": "者之先有染法者，是亦不然。如偈曰：",
    "T30n1566_005:0073b18": "「若有若無染，　　染者亦同過，",
    "T30n1566_005:0073b19": "染者先有染，　　離染者染成。」",
    "T30n1566_005:0073b20": "釋曰：此復云何？若染者先有彼染法，此則有",
    "T30n1566_005:0073b21": "過。謂此是染、此是染者故有所染，故名之為",
    "T30n1566_005:0073b22": "染，非所依先有，譬如飯熟故。若汝欲得不觀",
    "T30n1566_005:0073b23": "染者而有染法，此亦不然。如偈曰：",
    "T30n1566_005:0073b24": "「離染者染成，　　不欲得如是。」",
    "T30n1566_005:0073b25": "釋曰：如熟不觀熟物起故。此云何驗？非染者",
    "T30n1566_005:0073b26": "無體而有染法。何以故？以有觀故，如染者自",
    "T30n1566_005:0073b27": "體。外人言：如父子二體，非一向故，此義得",
    "T30n1566_005:0073b28": "成。論者言：彼亦如是遮故無過。外人言：如先",
    "T30n1566_005:0073b29": "剎那起染已離，而為當起染剎那因，是故無",
    "T30n1566_005:0073c01": "過。論者偈曰：",
    "T30n1566_005:0073c02": "「有染復染者，　　何處當可得？」",
    "T30n1566_005:0073c03": "釋曰：如是別時起染剎那，無間次生染者剎",
    "T30n1566_005:0073c04": "那，此不可得，以染者不成故。如彼異熟是異",
    "T30n1566_005:0073c05": "熟，是異熟者事則不然。如是過去起染剎那，",
    "T30n1566_005:0073c06": "立為現在染者之因，義亦不爾。云何不爾？如",
    "T30n1566_005:0073c07": "調達染不為調達染者之因。何以故？以其染",
    "T30n1566_005:0073c08": "故，譬如別相續染。復次鞞婆沙師言：我所立",
    "T30n1566_005:0073c09": "義無如上過。所以者何？彼染及染者同時起",
    "T30n1566_005:0073c10": "故無咎。論者言：此亦有過，汝今當聽。如偈",
    "T30n1566_005:0073c11": "曰：",
    "T30n1566_005:0073c12": "「染及染者二，　　同時起不然；",
    "T30n1566_005:0073c13": "如是染染者，　　則不相觀故。」",
    "T30n1566_005:0073c14": "釋曰：何因緣故起此分別？以觀無故而可分",
    "T30n1566_005:0073c15": "別，此是染者、彼為染法；此是染法、彼為染者，",
    "T30n1566_005:0073c16": "而不欲爾。此復云何？欲有觀故。此中立驗，彼",
    "T30n1566_005:0073c17": "染與染者無同起義。何以故？以有觀故，譬如",
    "T30n1566_005:0073c18": "子芽。復次鞞婆沙師言：汝出此因，有何等",
    "T30n1566_005:0073c19": "義？為觀生故名為有觀？為觀別語名為有觀？",
    "T30n1566_005:0073c20": "若觀生故名有觀者，心心數法此恒相隨，亦",
    "T30n1566_005:0073c21": "同時起，共有因故。又如燈炷光明亦同時起，",
    "T30n1566_005:0073c22": "非一向故。若觀別語名有觀者，如牛二角亦",
    "T30n1566_005:0073c23": "同時起，一左一右，有別語故。現見如此，亦非",
    "T30n1566_005:0073c24": "一向。論者言：是心心數及燈光等和合自在",
    "T30n1566_005:0073c25": "同時共起，彼二牛角觀別語等，於世諦中欲",
    "T30n1566_005:0073c26": "令如此，第一義中皆不成故。汝所說過，我無",
    "T30n1566_005:0073c27": "此咎。復次染及染者，若一若異、同時分別，二",
    "T30n1566_005:0073c28": "皆不然。如偈曰：",
    "T30n1566_005:0073c29": "「染及染者一，　　一則無同時。」",
    "T30n1566_005:0074a01": "釋曰：若言同時即有二體，偈意如是。此中",
    "T30n1566_005:0074a02": "立驗，染及染者不同時起。何以故？以一體",
    "T30n1566_005:0074a03": "故，如染者自體。若汝意欲染及染者一體同",
    "T30n1566_005:0074a04": "時，義則不可，以相違故。我今染與染者別體",
    "T30n1566_005:0074a05": "同時，無如上過者，此亦不然。如偈曰：",
    "T30n1566_005:0074a06": "「染及染者異，　　同時亦叵得。」",
    "T30n1566_005:0074a07": "釋曰：別體同時，無有此義，以驗破故。復次彼",
    "T30n1566_005:0074a08": "立別體而欲同時令他解者，驗無體故。此中",
    "T30n1566_005:0074a09": "立驗，染染者二，不得同時。何以故？以有觀故，",
    "T30n1566_005:0074a10": "如染自體。復次今當更破別體同時，如偈曰：",
    "T30n1566_005:0074a11": "「若別同時者，　　離伴亦應同。」",
    "T30n1566_005:0074a12": "釋曰：若汝意謂染及染者此二同時，而不欲",
    "T30n1566_005:0074a13": "令隨一離伴者，此中立驗，第一義中不欲令",
    "T30n1566_005:0074a14": "彼染及染者別體同時，以有觀故，如因果二。",
    "T30n1566_005:0074a15": "復次餘論師言：若汝別體欲得同時，今處處",
    "T30n1566_005:0074a16": "別體彼彼同時，如馬邊有牛說為同時，如是",
    "T30n1566_005:0074a17": "獨牛無伴亦得同時。此如先答，義無少異。復",
    "T30n1566_005:0074a18": "次偈曰：",
    "T30n1566_005:0074a19": "「若別同時起，　　何用染染者？」",
    "T30n1566_005:0074a20": "釋曰：染及染者若同時起，是義不然，以其別",
    "T30n1566_005:0074a21": "故，譬如染及離染。復次偈曰：",
    "T30n1566_005:0074a22": "「若染染者二，　　各各自體成，",
    "T30n1566_005:0074a23": "何義強分別，　　此二同時起？」",
    "T30n1566_005:0074a24": "釋曰：若染及染者我體各別，以體別故則不",
    "T30n1566_005:0074a25": "相觀。復次若有所用此是染者染、此是染染",
    "T30n1566_005:0074a26": "者，有觀相貌說同時起。汝意爾耶？此說有過。",
    "T30n1566_005:0074a27": "何以故？如偈言「染及染者二，同時起不然。」",
    "T30n1566_005:0074a28": "如是等同時起不應爾，有觀故。不即此法說",
    "T30n1566_005:0074a29": "同時起，以不異故。若欲別體同時起者，此亦",
    "T30n1566_005:0074b01": "不然。如偈曰：",
    "T30n1566_005:0074b02": "「如是別不成，　　求欲同時起；",
    "T30n1566_005:0074b03": "成立同時起，　　復欲別體耶？」",
    "T30n1566_005:0074b04": "釋曰：如是義者，長老應說。如偈曰：",
    "T30n1566_005:0074b05": "「有何等別體，　　欲同時起耶？」",
    "T30n1566_005:0074b06": "釋曰：同時起者有何等義？為有別體次第起",
    "T30n1566_005:0074b07": "故說同時起？為無別體同時起耶？若言次第",
    "T30n1566_005:0074b08": "同時起者，是則不然，如染及離染先已說過。",
    "T30n1566_005:0074b09": "若同時起者，此亦不然，以有觀故，如因果二",
    "T30n1566_005:0074b10": "亦先已說。是故偈曰：",
    "T30n1566_005:0074b11": "「由染染者二，　　同不同不成；",
    "T30n1566_005:0074b12": "諸法亦如染，　　同不同不成。」",
    "T30n1566_005:0074b13": "釋曰：彼瞋癡等，若內若外，同以不同亦皆不",
    "T30n1566_005:0074b14": "成，如是第一義中彼染等不成故。如外人品",
    "T30n1566_005:0074b15": "初作如是說，陰等是有，以染污過患故者，彼",
    "T30n1566_005:0074b16": "因不成。又世諦說因及違義故，如先所說因",
    "T30n1566_005:0074b17": "過失故。品內所明染及染者無其自體，令他",
    "T30n1566_005:0074b18": "得解，此義得成。如《般若波羅蜜經》佛告極",
    "T30n1566_005:0074b19": "勇猛菩薩言：「善男子！色非染體、非離染體，如",
    "T30n1566_005:0074b20": "是受想行識非染體、非離染體。復次色受想",
    "T30n1566_005:0074b21": "行識非染體空、非離染體空，此是般若波羅",
    "T30n1566_005:0074b22": "蜜。如是色非瞋體、非非瞋體，亦非癡體、非非",
    "T30n1566_005:0074b23": "癡體，受想行識亦復如是，此名般若波羅蜜。",
    "T30n1566_005:0074b24": "極勇猛！色非染非淨，受想行識非染非淨。復",
    "T30n1566_005:0074b25": "次色非染法性、非淨法性，受想行識亦復如",
    "T30n1566_005:0074b26": "是，此名般若波羅蜜。」如是等諸修多羅，此中",
    "T30n1566_005:0074b27": "應廣說。",
    "T30n1566_005:0074b28": "釋〈觀染染者品〉竟。",
    "T30n1566_005:0074b29": "7 觀有為相品般若燈論釋觀有為相品第七",
    "T30n1566_005:0074c01": "復次成立此品，其相云何？陰等諸法本無自",
    "T30n1566_005:0074c02": "性，惑者未知取相分別。今欲顯示令彼識知",
    "T30n1566_005:0074c03": "無自性義，有此品起。外人言：第一義中有是",
    "T30n1566_005:0074c04": "陰等有為自體。何以故？以彼起等諸有為相",
    "T30n1566_005:0074c05": "共相扶故。此若無者，彼有為相無相扶義，譬",
    "T30n1566_005:0074c06": "如兔角。由起等諸相與陰等相扶因有力故，",
    "T30n1566_005:0074c07": "彼法不無，所謂有為諸陰等也。論者言：汝說",
    "T30n1566_005:0074c08": "起等有為相者，彼起等相為是有為？為是無",
    "T30n1566_005:0074c09": "為？外人言：是有為也。論者言：今當次第分別",
    "T30n1566_005:0074c10": "此義。先驗起者，如偈曰：",
    "T30n1566_005:0074c11": "「若起是有為，　　亦應有三相。」",
    "T30n1566_005:0074c12": "釋曰：第一義中不欲令彼起等諸相是有為",
    "T30n1566_005:0074c13": "相。何以故？以有為故，譬如法體。外人言：起",
    "T30n1566_005:0074c14": "住滅體各有作用，是故欲令起等諸相是有",
    "T30n1566_005:0074c15": "為相。論者言：此驗無體，唯有立義。故外人",
    "T30n1566_005:0074c16": "言：起住滅等各有功能。汝撥無者，義則不然。",
    "T30n1566_005:0074c17": "論者言：起等作相不可得故。又世諦中起亦",
    "T30n1566_005:0074c18": "非彼有為法相。何以故？以起作故，如父生子。",
    "T30n1566_005:0074c19": "住亦非彼有為法相。何以故？以住作故，如食",
    "T30n1566_005:0074c20": "持身。又有為相非彼住作。何以故？以住作故，",
    "T30n1566_005:0074c21": "譬如女人置瓶於地。滅亦非彼有為法相。何",
    "T30n1566_005:0074c22": "以故？以破壞故，如棒破物。如是彼立起等",
    "T30n1566_005:0074c23": "有為相者，此義不成。以因不成及與義相違，",
    "T30n1566_005:0074c24": "有此過故，起非有為。是故說起有為相者，義",
    "T30n1566_005:0074c25": "則不然。復次若汝欲避先所說過，成立起等",
    "T30n1566_005:0074c26": "是無為者，義亦不然。如偈曰：",
    "T30n1566_005:0074c27": "「若起是無為，　　何名有為相？」",
    "T30n1566_005:0074c28": "釋曰：若起是無為而為有為相者，無如此義，",
    "T30n1566_005:0074c29": "以無為自體無所有故，義意如此。復次第一",
    "T30n1566_005:0075a01": "義中起是無為，而作有為諸法相者，是義不",
    "T30n1566_005:0075a02": "然。何以故？以無為故，譬如虛空。住滅亦爾，",
    "T30n1566_005:0075a03": "不復廣遮。復次若汝分別起住滅等是有為",
    "T30n1566_005:0075a04": "相有所作者，為是次第？為復同時？二俱有過。",
    "T30n1566_005:0075a05": "何以故？若次第者，如偈曰：",
    "T30n1566_005:0075a06": "「起等三次第，　　無力作業相。」",
    "T30n1566_005:0075a07": "釋曰：於誰無力？謂於有為。復次欲得起等隨",
    "T30n1566_005:0075a08": "次第者，如法體未起，住滅二種則無力為相，",
    "T30n1566_005:0075a09": "以法體無故。又已滅之法滅則無體，起住二",
    "T30n1566_005:0075a10": "種則於滅無力。又已起之法，起則無力。又法",
    "T30n1566_005:0075a11": "體若住，滅復無力。若謂住時無常隨逐者，是",
    "T30n1566_005:0075a12": "義不然。如《百論》偈曰：",
    "T30n1566_005:0075a13": "「離住無法體，　　無常何有住？",
    "T30n1566_005:0075a14": "若初有住者，　　後時不應故。",
    "T30n1566_005:0075a15": "若常有無常，　　一切時無住；",
    "T30n1566_005:0075a16": "若先是常者，　　復不得無常。",
    "T30n1566_005:0075a17": "若無常與住，　　共法體同時，",
    "T30n1566_005:0075a18": "有住無無常，　　有無常無住。」",
    "T30n1566_005:0075a19": "復次若謂起等諸有為相同時有者，是亦",
    "T30n1566_005:0075a20": "不然。如偈曰：",
    "T30n1566_005:0075a21": "「云何於一物，　　同時有三相？」",
    "T30n1566_005:0075a22": "釋曰：此相如是不同時有，語義如此。云何不",
    "T30n1566_005:0075a23": "有？謂彼一物於一時中有起住滅，義則不然，",
    "T30n1566_005:0075a24": "以畢竟相違故。復次經部師言：諸法各別有",
    "T30n1566_005:0075a25": "定因緣自在相續，於一時中當可起者，得自",
    "T30n1566_005:0075a26": "體時此名為起，初剎那相續位此名為住，先",
    "T30n1566_005:0075a27": "剎那不相似此名為老，已起者壞此名為滅。",
    "T30n1566_005:0075a28": "如是等決定有，觀於一剎那同時有故。汝作",
    "T30n1566_005:0075a29": "方便與我作過者，我無此咎。論者言：是相續",
    "T30n1566_005:0075b01": "者亦非實有，又有觀故。住分別者是世諦三",
    "T30n1566_005:0075b02": "相，非第一義。汝言住時違住滅者，此不應然，",
    "T30n1566_005:0075b03": "以不免先所說過故。復次鞞婆沙師言：如先",
    "T30n1566_005:0075b04": "體未起者，於後得自體時，此名為起。起者",
    "T30n1566_005:0075b05": "樹立，此名為住。住者朽故，此名為老。老者滅",
    "T30n1566_005:0075b06": "故，此名為壞。由起等次第得不離有為體，以",
    "T30n1566_005:0075b07": "是義故，彼相體成。如先所說，起等三次第無",
    "T30n1566_005:0075b08": "力作業相者，此為不善。論者言：汝語非也。云",
    "T30n1566_005:0075b09": "何名相？謂與所相未曾相離，譬如堅相不離",
    "T30n1566_005:0075b10": "於地，及大人諸相不離大人。若言起等第一",
    "T30n1566_005:0075b11": "義中是彼有為諸法相者，此義不然。何以故？",
    "T30n1566_005:0075b12": "有次第故。次第云何？如以泥團置於輪上，運",
    "T30n1566_005:0075b13": "手旋已如小塔形，次拍令平，次轉如蓋，後攏",
    "T30n1566_005:0075b14": "如圌。此諸位別，非彼瓶家有為體相，起等",
    "T30n1566_005:0075b15": "諸相亦不離彼。有為法者，假施設耳。真實起",
    "T30n1566_005:0075b16": "者，此中遮故。以云何遮？彼未起者住滅無",
    "T30n1566_005:0075b17": "體故。若謂當來起時應有住滅，作此分別者，",
    "T30n1566_005:0075b18": "唯世諦言說，不免如先所說過咎。如是起等",
    "T30n1566_005:0075b19": "諸有為相，次第同時彼體不成，因有過故。復",
    "T30n1566_005:0075b20": "次偈曰：",
    "T30n1566_005:0075b21": "「若諸起住壞，　　有異有為相，",
    "T30n1566_005:0075b22": "有則為無窮。」",
    "T30n1566_005:0075b23": "釋曰：若彼有異彼亦有異者，如是則無窮而",
    "T30n1566_005:0075b24": "不欲爾。復次若起等諸相更無相者，復得如",
    "T30n1566_005:0075b25": "先所說過失。如偈曰：",
    "T30n1566_005:0075b26": "「無則非有為。」",
    "T30n1566_005:0075b27": "釋曰：此義云何？如汝意欲有為諸法非有為",
    "T30n1566_005:0075b28": "相，以有為故。如是起等亦非有為相，以是義",
    "T30n1566_005:0075b29": "故，第一義中不應分別起等諸相，若是有為？",
    "T30n1566_005:0075c01": "若是無為？如所說過，今還屬汝。復次犢子部",
    "T30n1566_005:0075c02": "言：起是有為而非無窮。云何知耶？由此自體",
    "T30n1566_005:0075c03": "和合有十五法總共起故。何等十五？一此法",
    "T30n1566_005:0075c04": "體；二謂彼起；三住異；四滅相；五若是白法則",
    "T30n1566_005:0075c05": "有正解脫起；六若是黑法則有邪解脫起；七",
    "T30n1566_005:0075c06": "若是出離法則出離體起；八若非出離法則",
    "T30n1566_005:0075c07": "有非出離體起。此前七種是法體眷屬。七眷",
    "T30n1566_005:0075c08": "屬中皆有一隨眷屬，謂有起起乃至非出離，",
    "T30n1566_005:0075c09": "非出離體此是眷屬，眷屬法如是。法體和合",
    "T30n1566_005:0075c10": "總有十五法起，彼根本起，除其自體能起作",
    "T30n1566_005:0075c11": "十四法，起起能起彼根本起；住等亦然。以",
    "T30n1566_005:0075c12": "是義故，無無窮過。如我偈曰：",
    "T30n1566_005:0075c13": "「彼起起起時，　　獨起根本根，",
    "T30n1566_005:0075c14": "根本起起時，　　還起於起起。」",
    "T30n1566_005:0075c15": "阿闍梨言：汝雖種種多語，而於義不然。云",
    "T30n1566_005:0075c16": "何不然？如偈曰：",
    "T30n1566_005:0075c17": "「若謂起起時，　　能起根本起；",
    "T30n1566_005:0075c18": "汝從本起生，　　何能起本起？」",
    "T30n1566_005:0075c19": "釋曰：不如是生，以未起故，如前都未起時。外",
    "T30n1566_005:0075c20": "人言：根本起者，能起起起。如是起起能起",
    "T30n1566_005:0075c21": "本起，義正如此。論者偈曰：",
    "T30n1566_005:0075c22": "「若謂根本起，　　能起彼起起；",
    "T30n1566_005:0075c23": "彼從起起生，　　何能起起起？」",
    "T30n1566_005:0075c24": "釋曰：不如是生，以未起故，義意如是。外人",
    "T30n1566_005:0075c25": "言：彼根本起及以起起，此二起時各自作業，",
    "T30n1566_005:0075c26": "是故無過。論者偈曰：",
    "T30n1566_005:0075c27": "「汝謂此起時，　　隨所欲作起；",
    "T30n1566_005:0075c28": "若此起未生，　　未生何能起？」",
    "T30n1566_005:0075c29": "釋曰：第一句謂根本起，第二句謂起起，第三",
    "T30n1566_005:0076a01": "句謂起時未起，第四句謂根本起無起功能。",
    "T30n1566_005:0076a02": "何以故？以未生故，亦起時故，譬如前未生時，",
    "T30n1566_005:0076a03": "又如當起法體。外人言：如共有因，於法起",
    "T30n1566_005:0076a04": "時及已起者共起諸法，有起功能故，非謂一",
    "T30n1566_005:0076a05": "向。汝言起時故因，及未生故因者，此義不成。",
    "T30n1566_005:0076a06": "論者言：前染染者中已遮共起，亦遮彼因。汝",
    "T30n1566_005:0076a07": "言非一向者，說我有過；又言無有無窮過者，",
    "T30n1566_005:0076a08": "此不能避。復有人言：有別道理避無窮過。道",
    "T30n1566_005:0076a09": "理云何？如偈曰：",
    "T30n1566_005:0076a10": "「如燈照自體，　　亦能照於他；",
    "T30n1566_005:0076a11": "起法亦復然，　　自起亦起彼。」",
    "T30n1566_005:0076a12": "釋曰：以是義故，無無窮過。論者偈曰：",
    "T30n1566_005:0076a13": "「燈中自無暗，　　住處亦無暗，",
    "T30n1566_005:0076a14": "彼燈何所照，　　而言照自他？」",
    "T30n1566_005:0076a15": "釋曰：如是燈無毫末照用，因語意爾。復次此",
    "T30n1566_005:0076a16": "中立驗燈體，於彼第一義中不能自照亦不",
    "T30n1566_005:0076a17": "照他。何以故？以暗無故，譬如猛熾日光。復次",
    "T30n1566_005:0076a18": "第一義中燈不破暗。何以故？以其大故，譬如",
    "T30n1566_005:0076a19": "彼地。以是義故，譬喻無體。外人言：燈初起時",
    "T30n1566_005:0076a20": "即能破暗，如偈言「如燈能破暗」，謂自體作",
    "T30n1566_005:0076a21": "明能除外暗，義意如是。如先所說暗無故者，",
    "T30n1566_005:0076a22": "此因不成，亦譬喻無體，以燈及光義可得",
    "T30n1566_005:0076a23": "故。論者偈曰：",
    "T30n1566_005:0076a24": "「云何燈起時，　　而能破於暗？」",
    "T30n1566_005:0076a25": "釋曰：云何破者？謂不能破故，語義如是。偈曰：",
    "T30n1566_005:0076a26": "「此燈初起時，　　不到彼暗故。」",
    "T30n1566_005:0076a27": "釋曰：以起時故，譬如暗燈。外人言：智非智",
    "T30n1566_005:0076a28": "等，非一向故。論者言：汝執此義，墮前成立分",
    "T30n1566_005:0076a29": "中攝故，如是亦遮非非一向也。復次起時未",
    "T30n1566_005:0076b01": "生故，如未生子無所作業。燈亦如是，不能作",
    "T30n1566_005:0076b02": "明。復次如前偈說「云何燈起時，而能破於暗？」",
    "T30n1566_005:0076b03": "此燈初起時不到彼暗故者，此中立驗，第一",
    "T30n1566_005:0076b04": "義中彼燈起時不能破暗。何以故？以不到故，",
    "T30n1566_005:0076b05": "譬如無明世界中間黑暗。復次第一義中燈",
    "T30n1566_005:0076b06": "不破暗。何以故？以不得所對治故，譬如彼暗。",
    "T30n1566_005:0076b07": "外人言：現見燈不到暗而能作明故。論者言：",
    "T30n1566_005:0076b08": "汝立此門增我破力，令我譬喻轉更明顯，故",
    "T30n1566_005:0076b09": "我無過。彼若如是，今當觀察，為如所見？為復",
    "T30n1566_005:0076b10": "異耶？我亦不見燈不到暗而能除暗。若燈不",
    "T30n1566_005:0076b11": "到暗而能除暗者，是義不然。如偈曰：",
    "T30n1566_005:0076b12": "「若燈不到暗，　　而破彼暗者；",
    "T30n1566_005:0076b13": "燈住於此中，　　應破一切暗。」",
    "T30n1566_005:0076b14": "釋曰：燈破遠暗，汝既不許。近亦如是，云何能",
    "T30n1566_005:0076b15": "破？復次如偈曰：",
    "T30n1566_005:0076b16": "「若燈能自照，　　亦能照他者；",
    "T30n1566_005:0076b17": "暗亦應如是，　　自障亦障他。」",
    "T30n1566_005:0076b18": "釋曰：暗自他二不欲爾者，燈自他二豈欲得",
    "T30n1566_005:0076b19": "耶？復次此中立驗，第一義中燈於自他不壞",
    "T30n1566_005:0076b20": "所治。何以故？有能治故，譬如彼闇。如是燈",
    "T30n1566_005:0076b21": "體自照照他，先已遮故，譬喻無體。是故外人",
    "T30n1566_005:0076b22": "引彼燈喻成立起義，能起自他者，是則不",
    "T30n1566_005:0076b23": "然，以不免前無窮過故。復次若謂自起亦起",
    "T30n1566_005:0076b24": "他者，云何能起？為已起起？為未起起？若爾有",
    "T30n1566_005:0076b25": "何過？若未起起者，如偈曰：",
    "T30n1566_005:0076b26": "「此起若未起，　　云何生自他？」",
    "T30n1566_005:0076b27": "釋曰：未起無生，以未生故，如前未生時。如是",
    "T30n1566_005:0076b28": "意者，先已分別。復次偈曰：",
    "T30n1566_005:0076b29": "「此起若已起，　　起復何所起？」",
    "T30n1566_005:0076c01": "釋曰：由已起故生於彼起，則無功用。如是觀",
    "T30n1566_005:0076c02": "察，汝言起者能起自他，義則不爾，以不免前",
    "T30n1566_005:0076c03": "無窮過故。又彼起等成其無為，以無為故，彼",
    "T30n1566_005:0076c04": "諸起等非有為相。汝言相故者，因義不成。又",
    "T30n1566_005:0076c05": "復當問：說有起者，云何起耶？為起時起？為已",
    "T30n1566_005:0076c06": "起起？是皆不然。如偈曰：",
    "T30n1566_005:0076c07": "「起時及已起，　　未起皆無起；",
    "T30n1566_005:0076c08": "去未去去時，　　於彼已解釋。」",
    "T30n1566_005:0076c09": "釋曰：如彼已驗，此中亦應如是廣說，以第一",
    "T30n1566_005:0076c10": "義中起時不起。何以故？異世向前故，如欲滅",
    "T30n1566_005:0076c11": "時。復次若謂彼法少起少未起說為起時者，",
    "T30n1566_005:0076c12": "是亦不然。何以故？若少起者，彼更不起，起無",
    "T30n1566_005:0076c13": "用故。若未起者，起亦不起，以未起故，譬如未",
    "T30n1566_005:0076c14": "來。外人言決定起者，來向現在，此名起時。論",
    "T30n1566_005:0076c15": "者言：如是義者，亦應觀察。如偈曰：",
    "T30n1566_005:0076c16": "「由起時名起，　　此義則不然；",
    "T30n1566_005:0076c17": "云何彼起時，　　而說為緣起？」",
    "T30n1566_005:0076c18": "釋曰：彼起時者，為有為、無為、亦有亦無？此等",
    "T30n1566_005:0076c19": "過失，如上已遮。外人言：譬如有人善解劍術，",
    "T30n1566_005:0076c20": "起不善心行惡逆行，自害其母以為隨順。汝",
    "T30n1566_005:0076c21": "亦如是。何以故？大仙為彼聲聞獨覺說深緣",
    "T30n1566_005:0076c22": "起，以汝久習妄想行非法行，自破所欲害正",
    "T30n1566_005:0076c23": "道理，此執不然。論者言：汝不知耶？有惡見人",
    "T30n1566_005:0076c24": "撥無因果，破壞白法不肯信受。為欲教化彼",
    "T30n1566_005:0076c25": "惡見人，洗濯不善垢穢義故，佛婆伽婆作如",
    "T30n1566_005:0076c26": "此說：此有故彼有，此生故彼生，所謂無明緣",
    "T30n1566_005:0076c27": "行諸如是等，為世諦故，非第一義。如是意",
    "T30n1566_005:0076c28": "者，是我所欲。汝言自破所欲害正理者，此語",
    "T30n1566_005:0076c29": "不然。如偈曰：",
    "T30n1566_005:0077a01": "「由諸法無性，　　自體非有故；",
    "T30n1566_005:0077a02": "此有彼得者，　　如是則不然。」",
    "T30n1566_005:0077a03": "復次如佛說偈「若從緣生則不生，彼緣起者",
    "T30n1566_005:0077a04": "體非有，若屬因緣此則空，解空者名不放逸。」",
    "T30n1566_005:0077a05": "如是等諸經，此中應廣說。由如是觀，若生未",
    "T30n1566_005:0077a06": "生悉皆如幻，是故起時寂滅則無起相。如彼",
    "T30n1566_005:0077a07": "外人所說，起時以為緣起者，第一義中驗不",
    "T30n1566_005:0077a08": "成故，彼為不善。復有人言：世間現見種種",
    "T30n1566_005:0077a09": "因緣各各果起，謂瓶衣等，更無異驗勝現見",
    "T30n1566_005:0077a10": "者。如前偈說「起時及已起未起皆無起」者，此",
    "T30n1566_005:0077a11": "不相應，以戒等起故。論者言：彼戒等聚隨",
    "T30n1566_005:0077a12": "順功德，誰能違者？而是世諦，非第一義。彼如",
    "T30n1566_005:0077a13": "是等，為捨執著、為實義故，有此論起，是故無",
    "T30n1566_005:0077a14": "過。若汝意謂瓶衣有起者，亦是世諦，非第一",
    "T30n1566_005:0077a15": "義。我所欲者，若瓶若衣現起可得，非彼未",
    "T30n1566_005:0077a16": "起。若已起者，有起不然，瓶衣等起，未起起",
    "T30n1566_005:0077a17": "故。如此執者，是義不然。何以故？若瓶未起，安",
    "T30n1566_005:0077a18": "立妄覺？緣彼瓶名，謂有瓶起。如是意者，此但",
    "T30n1566_005:0077a19": "世諦安置妄覺，以瓶未生不可得故。復次鞞",
    "T30n1566_005:0077a20": "婆沙師言：三世有故，彼瓶等起，我義如此。論",
    "T30n1566_005:0077a21": "者言：此亦不然。如偈曰：",
    "T30n1566_005:0077a22": "「隨處若一物，　　未起而有體。」",
    "T30n1566_005:0077a23": "釋曰：一物者，或瓶衣等。若於諸緣、若和合",
    "T30n1566_005:0077a24": "中、及於餘處，體先有者，偈曰：",
    "T30n1566_005:0077a25": "「已有何須起？」",
    "T30n1566_005:0077a26": "釋曰：彼若已有，起則無用故。為是因緣，偈曰：",
    "T30n1566_005:0077a27": "「體有起無故。」",
    "T30n1566_005:0077a28": "釋曰：以此義故，先起有體者，驗起則無。有體",
    "T30n1566_005:0077a29": "起者，立義有過。復次執時異者說如是言：諸",
    "T30n1566_005:0077b01": "法有體。云何驗知？來現世故。此執不然。何以",
    "T30n1566_005:0077b02": "故？若來現在，則破現在。如是體異、相異及位",
    "T30n1566_005:0077b03": "異者，如先過失皆以此答。復次僧佉人言：諸",
    "T30n1566_005:0077b04": "法體有，可顯了故，我無過失。論者言：可顯了",
    "T30n1566_005:0077b05": "者先已遮故，此不相應。復次未起有體，云何",
    "T30n1566_005:0077b06": "可信？僧佉復言：以世攝故，如現在物。論者言：",
    "T30n1566_005:0077b07": "現在物者，第一義中無自體故，汝譬不成，所",
    "T30n1566_005:0077b08": "欲義壞。復次雖無自體亦不壞世諦，以現在",
    "T30n1566_005:0077b09": "時色等諸法，猶如幻等亦可得故，彼世諦中",
    "T30n1566_005:0077b10": "色等諸法但假施設，應如是知。偈言「起時及",
    "T30n1566_005:0077b11": "已起未起皆無起」如是等，先雖已答，今當",
    "T30n1566_005:0077b12": "更說。如偈曰：",
    "T30n1566_005:0077b13": "「若謂起起時，　　此起有所起。」",
    "T30n1566_005:0077b14": "釋曰：彼意若謂起於起時能有所起，此執不",
    "T30n1566_005:0077b15": "然，有過失故。如偈曰：",
    "T30n1566_005:0077b16": "「彼起能起作，　　何等復起是？」",
    "T30n1566_005:0077b17": "釋曰：彼起不然，以起作故，譬如父子起無自",
    "T30n1566_005:0077b18": "體，偈義如是。復次若如是說更有異起能起，",
    "T30n1566_005:0077b19": "此起是亦有過。得何等過？偈曰：",
    "T30n1566_005:0077b20": "「若起更有起，　　此起無窮過。」",
    "T30n1566_005:0077b21": "外人言：不起起故，無無窮過，我欲如是。論者",
    "T30n1566_005:0077b22": "偈曰：",
    "T30n1566_005:0077b23": "「若起無起起，　　法皆如是起。」",
    "T30n1566_005:0077b24": "釋曰：法既不爾，起亦應然，是故不應強作分",
    "T30n1566_005:0077b25": "別。復次此有起者，若有體、若無體、若有無體，",
    "T30n1566_005:0077b26": "起悉有過。如偈曰：",
    "T30n1566_005:0077b27": "「有體起無用，　　無體起無依，",
    "T30n1566_005:0077b28": "有無體亦然，　　此義先已說。」",
    "T30n1566_005:0077b29": "釋曰：何處先說？如〈觀緣品〉中偈說「非有亦非",
    "T30n1566_005:0077c01": "無，諸緣義應爾。」又如偈言「非有非不有，非有",
    "T30n1566_005:0077c02": "無法起。」如先已遮，不復更釋。復次如偈曰：",
    "T30n1566_005:0077c03": "「若滅時有起，　　此義則不然。」",
    "T30n1566_005:0077c04": "釋曰：以滅時故，譬如死時。外人言：未滅時",
    "T30n1566_005:0077c05": "起，是故無過。論者偈曰：",
    "T30n1566_005:0077c06": "「法若無滅時，　　彼體不可得。」",
    "T30n1566_005:0077c07": "釋曰：以彼體相不相應故，如虛空花，偈意",
    "T30n1566_005:0077c08": "如是。外人言：住非一向故。論者言：彼亦無常",
    "T30n1566_005:0077c09": "隨故，未滅時不成，我無過咎。如前廣說。外人",
    "T30n1566_005:0077c10": "言。有如是起。彼所起法有故。此若無者，彼所",
    "T30n1566_005:0077c11": "起法則不得有，如用龜毛為衣。二皆無體，以",
    "T30n1566_005:0077c12": "起成故，住法則有。是故如所說，因起非無體。",
    "T30n1566_005:0077c13": "論者言：起無體故所起不成，雖世諦中說有",
    "T30n1566_005:0077c14": "此起，第一義中則無住相。今問此體，為未住",
    "T30n1566_005:0077c15": "體住？為已住體住？為住時體住？第一義中三",
    "T30n1566_005:0077c16": "皆不然。如偈曰：",
    "T30n1566_005:0077c17": "「未住體不住，　　住體亦不住，",
    "T30n1566_005:0077c18": "住時亦不住，　　無起誰當住？」",
    "T30n1566_005:0077c19": "釋曰：第一句者，由非住故，譬如滅。第二句",
    "T30n1566_005:0077c20": "者，以現在世及過去世二世一時不可得故，",
    "T30n1566_005:0077c21": "住義則空。第三句者，離住未住更無住時，有",
    "T30n1566_005:0077c22": "者不然，廣如前破。第四句者，無一物起無一",
    "T30n1566_005:0077c23": "物住，偈意如是。復次第一義中無一物體起",
    "T30n1566_005:0077c24": "相可得，從前已來廣引道理，令人解了起既",
    "T30n1566_005:0077c25": "不成，誰為住者？由此義故，汝先說言所起之",
    "T30n1566_005:0077c26": "法起有因者，此皆不成。復次如偈曰：",
    "T30n1566_005:0077c27": "「滅時有住者，　　是義則不然。」",
    "T30n1566_005:0077c28": "釋曰：以相違故。若相違法則不同時，如烈日",
    "T30n1566_005:0077c29": "光不與暗並，偈意如是。外人言：彼未滅時",
    "T30n1566_005:0078a01": "體可得故。論者偈曰：",
    "T30n1566_005:0078a02": "「若法無滅時，　　彼體不可得。」",
    "T30n1566_005:0078a03": "釋曰：以諸有為法無常隨逐故。復次彼體不",
    "T30n1566_005:0078a04": "可得。何以故？無滅時故，如虛空花，偈意如",
    "T30n1566_005:0078a05": "是。復次若汝意謂已起剎那住相有力，當於",
    "T30n1566_005:0078a06": "爾時法體不滅亦不是常，以住無間次即有",
    "T30n1566_005:0078a07": "老無常隨逐故。此執不然。何以故？若此色等",
    "T30n1566_005:0078a08": "住相用時無無常者，後時亦無無常隨逐，如",
    "T30n1566_005:0078a09": "火處無水，火於後時亦不作水，住義亦然。外",
    "T30n1566_005:0078a10": "人言：世間現見法體滅盡，云何言無？論者言：",
    "T30n1566_005:0078a11": "此應觀察。汝見滅者，是滅與體，為恒相隨？為",
    "T30n1566_005:0078a12": "各別處？若與相隨，即無住義。若在別處，體無",
    "T30n1566_005:0078a13": "滅時，既無滅時，體不可得。二俱不然。復次有",
    "T30n1566_005:0078a14": "聰慢者或如是言：譬如有人先無佛體後時",
    "T30n1566_005:0078a15": "得佛，住亦如是，先雖無滅後時滅者，竟有何",
    "T30n1566_005:0078a16": "咎？此執不然。何以故？無佛體者，謂無一切智",
    "T30n1566_005:0078a17": "相、用凡夫智，後時得佛者無如此義，於世諦",
    "T30n1566_005:0078a18": "中此方便語亦不成立。如是斷煩惱障及彼",
    "T30n1566_005:0078a19": "境障，最後剎那智相起時說名得佛，彼智與",
    "T30n1566_005:0078a20": "佛體無差別。如汝所言無實道理。如是老住",
    "T30n1566_005:0078a21": "若一若異者，亦同此過。由此不成故，阿闍",
    "T30n1566_005:0078a22": "梨偈曰：",
    "T30n1566_005:0078a23": "「彼一切諸法，　　恒時有老死；",
    "T30n1566_005:0078a24": "何等是住法，　　而無老死相？」",
    "T30n1566_005:0078a25": "釋曰：若有起者，隨是體處有住可見，起可得",
    "T30n1566_005:0078a26": "成。今則不爾，是故彼立因義不成。復次汝等",
    "T30n1566_005:0078a27": "欲得彼住住者，為住能自住？為假異住住？二",
    "T30n1566_005:0078a28": "俱不然。如偈曰？",
    "T30n1566_005:0078a29": "「住異住未住，　　此義則不然；",
    "T30n1566_005:0078b01": "如起不自起，　　亦不從他起。」",
    "T30n1566_005:0078b02": "釋曰：云何起者自起不然？如前說偈「此起若",
    "T30n1566_005:0078b03": "未起，云何得自生？若已起能生，生復何所起？」",
    "T30n1566_005:0078b04": "故云何不從他生？如先偈言「若起更有起，此",
    "T30n1566_005:0078b05": "起無窮過。故，住亦如此。偈曰：",
    "T30n1566_005:0078b06": "「此住若未住，　　自體云何住？",
    "T30n1566_005:0078b07": "此住若已住，　　住已何須住？",
    "T30n1566_005:0078b08": "住若異住住，　　此住則無窮；",
    "T30n1566_005:0078b09": "住若無住住，　　法皆如是住。」",
    "T30n1566_005:0078b10": "釋曰：此二偈是釋義偈，非論本偈。前遮自住",
    "T30n1566_005:0078b11": "住，如遮自體起。後遮他住住，如遮從他起。應",
    "T30n1566_005:0078b12": "如此知。是故當知，住無自體。如汝先說，有如",
    "T30n1566_005:0078b13": "是起，彼有體故。法有體者，此因不成。外人",
    "T30n1566_005:0078b14": "言；第一義中有此起住。何以故？共行諸法彼",
    "T30n1566_005:0078b15": "體有故。此若無者，彼共行法體應不有，譬如",
    "T30n1566_005:0078b16": "馬角由起住有故。彼共行滅有，是故第一義",
    "T30n1566_005:0078b17": "中說因力故，起住是有。論者言：滅亦如是，謂",
    "T30n1566_005:0078b18": "此體已滅、未滅、滅時欲令有滅者，一切不然。",
    "T30n1566_005:0078b19": "如偈曰：",
    "T30n1566_005:0078b20": "「未滅法不滅，　　已滅法不滅，",
    "T30n1566_005:0078b21": "滅時亦不滅，　　無生何等滅？」",
    "T30n1566_005:0078b22": "釋曰：第一句者，以滅空故，譬如住。第二句",
    "T30n1566_005:0078b23": "者，如人已死，不復更死。第三句者，離彼已滅",
    "T30n1566_005:0078b24": "及未滅法，更無滅時，有俱過故，是故定知滅",
    "T30n1566_005:0078b25": "時不滅。復次第一義中滅時不滅，以世傳流",
    "T30n1566_005:0078b26": "故，如當起法來現在者。第四句者，其義云何？",
    "T30n1566_005:0078b27": "一切諸法皆不生故。言無生者，生相無故。無",
    "T30n1566_005:0078b28": "生有滅，義則不然，如石女兒。如是彼欲起者",
    "T30n1566_005:0078b29": "及不起者，於一切時有滅不然。復次法住",
    "T30n1566_005:0078c01": "無住彼分別滅，二俱不然。如偈曰：",
    "T30n1566_005:0078c02": "「法體若住者，　　滅相不可得。」",
    "T30n1566_005:0078c03": "釋曰：以住故無滅，世間悉解。若汝言無住有",
    "T30n1566_005:0078c04": "滅無過失者，是亦不然。如偈曰：",
    "T30n1566_005:0078c05": "「法體若無住，　　滅亦不可得。」",
    "T30n1566_005:0078c06": "釋曰：以無住故，如彼滅相。復次此法為當即",
    "T30n1566_005:0078c07": "住此位滅耶？為住異位滅耶？外人言：此言何",
    "T30n1566_005:0078c08": "謂？論者偈曰：",
    "T30n1566_005:0078c09": "「彼於此位時，　　不即此位滅；",
    "T30n1566_005:0078c10": "彼於異位時，　　亦非異位滅。」",
    "T30n1566_005:0078c11": "釋曰：不即此位滅者，以不捨自體故，譬如乳",
    "T30n1566_005:0078c12": "住乳位。亦不於彼異位時滅。何以故？此中說",
    "T30n1566_005:0078c13": "驗，第一義中乳不於彼酪位時滅，以彼異故，",
    "T30n1566_005:0078c14": "如異瓶等。復有人言：有如是滅，依止體故，譬",
    "T30n1566_005:0078c15": "如彼熟。論者偈曰：",
    "T30n1566_005:0078c16": "「若一切諸法，　　起相不可得；",
    "T30n1566_005:0078c17": "以無起相故，　　有滅亦不然。」",
    "T30n1566_005:0078c18": "釋曰：諸法不起，如前已說。未熟已熟，此執不",
    "T30n1566_005:0078c19": "成，譬喻無體。復次汝言滅者，為有體滅耶？為",
    "T30n1566_005:0078c20": "無體滅耶？二俱不然。如偈曰：",
    "T30n1566_005:0078c21": "「法若有體者，　　有則無滅相。」",
    "T30n1566_005:0078c22": "釋曰：以相違故，譬如水火。由如是故，偈曰：",
    "T30n1566_005:0078c23": "「一法有有無，　　於義不應爾。」",
    "T30n1566_005:0078c24": "復次偈曰：",
    "T30n1566_005:0078c25": "「法若無體者，　　有滅亦不然；",
    "T30n1566_005:0078c26": "如無第二頭，　　不可言其斷。」",
    "T30n1566_005:0078c27": "釋曰：偈譬喻者，以其無故。以此無體驗有滅",
    "T30n1566_005:0078c28": "者，是義不然，法體壞故。復次汝等若言第一",
    "T30n1566_005:0078c29": "義中有彼滅相及隨滅者，為是自滅？為是他",
    "T30n1566_005:0079a01": "滅？二俱不然。如偈曰：",
    "T30n1566_005:0079a02": "「法不自體滅，　　他體亦不滅；",
    "T30n1566_005:0079a03": "如自體不起，　　他體亦不起。」",
    "T30n1566_005:0079a04": "釋曰：自體起者，此不相應，如前已說。此起若",
    "T30n1566_005:0079a05": "未起，云何能自生？此起若已生，生復何所起？",
    "T30n1566_005:0079a06": "他體起者，如偈言「此起若異起，起則無窮",
    "T30n1566_005:0079a07": "過」故。起既如此，滅亦類然。滅類偈者「此滅若",
    "T30n1566_005:0079a08": "未滅，云何能自滅？此滅若已壞，滅復何所壞？",
    "T30n1566_005:0079a09": "此滅若異滅，滅則無窮過。滅若無滅滅，法皆",
    "T30n1566_005:0079a10": "如是壞。」此釋義偈應知。如自他起，前已廣遮，",
    "T30n1566_005:0079a11": "自他滅者，類同起破。有人言：得壞因時壞法",
    "T30n1566_005:0079a12": "方壞者，應如是答，汝立壞因，是義不然。何以",
    "T30n1566_005:0079a13": "故？彼法非是此法壞因，以彼異故，譬如餘",
    "T30n1566_005:0079a14": "物。品初已來廣遮彼說如是起住，以第一義",
    "T30n1566_005:0079a15": "中起因不成，譬亦無體。若世諦中說因譬喻",
    "T30n1566_005:0079a16": "者，違汝義故，如前立驗已廣分別，道理自在",
    "T30n1566_005:0079a17": "故。如偈曰：",
    "T30n1566_005:0079a18": "「起住壞不成，　　故無有有為。」",
    "T30n1566_005:0079a19": "釋曰：如外人所說，有彼陰等諸有為法，以有",
    "T30n1566_005:0079a20": "為相和合故者，彼為已破。復有人言：第一義",
    "T30n1566_005:0079a21": "中有彼牛等諸有為法。何以故？以角犎垂𩑶",
    "T30n1566_005:0079a22": "等相有故。此亦應遮，汝立此等有為相者，為",
    "T30n1566_005:0079a23": "更有相？為更無相？若更有相，此角犎等則非",
    "T30n1566_005:0079a24": "牛體有為相也。何以故？以有相故，譬如牛",
    "T30n1566_005:0079a25": "實，廣如前破。若更無相者，以無相故，此等諸",
    "T30n1566_005:0079a26": "相自然不成，以能相無力故所相亦無。又有",
    "T30n1566_005:0079a27": "相者，相無窮過。此等一切如先廣遮。復有人",
    "T30n1566_005:0079a28": "言：第一義中有是有為。何以故？有待對故。此",
    "T30n1566_005:0079a29": "若無者，應無待對，如石女兒。以彼有為無為",
    "T30n1566_005:0079b01": "二法相待，由此因故，第一義中有是有為。論",
    "T30n1566_005:0079b02": "者言，若有為法得成立者，除有為故可說無",
    "T30n1566_005:0079b03": "為。彼有為法，如理諦觀體不可得。是故偈曰：",
    "T30n1566_005:0079b04": "「有為不成故，　　云何有無為？」",
    "T30n1566_005:0079b05": "釋曰：如兔角無生，於世諦中亦不作實解，應",
    "T30n1566_005:0079b06": "知此意。以是義故，因等無體。若爾，云何分別",
    "T30n1566_005:0079b07": "有諸相等？為世諦故。如偈曰：",
    "T30n1566_005:0079b08": "「如夢亦如幻，　　如乾闥婆城，",
    "T30n1566_005:0079b09": "說有起住壞，　　其相亦如是。」",
    "T30n1566_005:0079b10": "釋曰：諸仙知彼有為起等能生覺因，開實知",
    "T30n1566_005:0079b11": "見。如彼智人所說起等，是我所欲。由無智者",
    "T30n1566_005:0079b12": "覆慧眼故，於無實境起增上慢，如夢中語說",
    "T30n1566_005:0079b13": "彼諸法起住滅等。此由染污熏習，各執異因",
    "T30n1566_005:0079b14": "分別三種，謂有實義。為示彼故，說夢幻等三",
    "T30n1566_005:0079b15": "種譬喻應知。有人言：起等是有。何以故？現前",
    "T30n1566_005:0079b16": "覺取故，譬如色；又作者有故，亦相續同取故。",
    "T30n1566_005:0079b17": "如是說者，此執不然。何以故？非一向故。為開",
    "T30n1566_005:0079b18": "示彼，如其數量說夢等譬喻應知。復次佛婆",
    "T30n1566_005:0079b19": "伽婆見真實者，為聲聞乘對治惑障故，作如",
    "T30n1566_005:0079b20": "是說，色如聚沫、受喻水泡、想同陽焰、行似芭",
    "T30n1566_005:0079b21": "蕉、識譬幻事。此意欲令知我我所本無自性，",
    "T30n1566_005:0079b22": "猶如光影。亦為大乘對治惑障及智障故，說",
    "T30n1566_005:0079b23": "有為法本無自體。如《金剛般若經》說：「一切有",
    "T30n1566_005:0079b24": "為法，如星翳燈幻，露泡夢電雲，應作如是觀。」",
    "T30n1566_005:0079b25": "欲令他解有為無體，是此品義，是故得成。如",
    "T30n1566_005:0079b26": "《般若波羅蜜經》中說，佛告極勇猛菩薩言：「善",
    "T30n1566_005:0079b27": "男子！色非有為、非無為，受想行識亦復如是。",
    "T30n1566_005:0079b28": "若色受想行識非有為、非無為者，此是般若",
    "T30n1566_005:0079b29": "波羅蜜。」又如《楞伽經》說：「有為、無為無自體",
    "T30n1566_005:0079c01": "相。但彼凡夫愚癡妄執分別有異，猶如石女",
    "T30n1566_005:0079c02": "夢見抱兒。」又如《金剛般若經》說：「須菩提！凡所",
    "T30n1566_005:0079c03": "有相皆是虛妄。若見諸相非相，則見如來。」如",
    "T30n1566_005:0079c04": "是等諸修多羅，此中應廣說。",
    "T30n1566_005:0079c05": "釋〈觀有為相品〉竟。",
    "T30n1566_005:0079c06": "般若燈論釋卷第五"
}