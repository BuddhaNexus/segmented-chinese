{
    "T17n0799_001:0744c04": "No. 799",
    "T17n0799_001:0744c05": "佛說略教誡經",
    "T17n0799_001:0744c07": "大唐三藏義淨奉　制譯",
    "T17n0799_001:0744c08": "如是我聞：一時佛在室羅伐城逝多林給孤",
    "T17n0799_001:0744c09": "獨園，與無量苾芻眾俱。爾時佛告諸苾芻：「汝",
    "T17n0799_001:0744c10": "等當知！於我法中，有少欲知足活命之事，謂",
    "T17n0799_001:0744c11": "我弟子，剃髮染衣，持鉢巡家，乞食自濟；世間",
    "T17n0799_001:0744c12": "愚人之所輕慢。若有淨信善男子，離俗出家，",
    "T17n0799_001:0744c13": "修行此事，不為王難所逼迫故，不為賊怖、負",
    "T17n0799_001:0744c14": "債、驚恐、不存活故，但為發心，於生老病死、憂",
    "T17n0799_001:0744c15": "悲苦惱生厭離故，欲斷苦蘊、煩惱纏縛，盡其",
    "T17n0799_001:0744c16": "邊際，求解脫故。汝等豈非為此事故而求出",
    "T17n0799_001:0744c17": "家？」時諸苾芻白佛言：「世尊！如是，如是！為解脫",
    "T17n0799_001:0744c18": "故而求出家。」「汝等苾芻！如有一類罪惡苾芻，",
    "T17n0799_001:0744c19": "雖復出家，性多貪染，於五欲境，深生戀著，",
    "T17n0799_001:0744c20": "或起瞋恚，生惡尋思，心恒放逸，不勤策勵，",
    "T17n0799_001:0744c21": "常多妄念，不習定門，攀緣諸境，樂下劣事，",
    "T17n0799_001:0744c22": "不希勝行，終無所獲。此之惡人猶如何等？汝",
    "T17n0799_001:0744c23": "諸苾芻聽說譬喻。如野田中，焚死屍木，兩頭",
    "T17n0799_001:0744c24": "俱燒，中間穢污，此木不堪聚落中人及野田",
    "T17n0799_001:0744c25": "人之所受用。我今以此喻彼一類出家懈怠",
    "T17n0799_001:0744c26": "愚癡之人，棄捨俗間諸快樂事。沙門義利復",
    "T17n0799_001:0744c27": "不修習，恒生三種不善思惟，所謂思惟五欲、",
    "T17n0799_001:0744c28": "思惟瞋害、思惟欺誑。此之三種不善思惟因",
    "T17n0799_001:0744c29": "何而起？當知皆以無明為因而得生起，身壞",
    "T17n0799_001:0745a01": "命終，墮三惡趣。是故汝等，應勤修習，除斷無",
    "T17n0799_001:0745a02": "明。我是大師，汝是弟子，於我教中要略之",
    "T17n0799_001:0745a03": "事，今為汝說。由大悲故、由哀愍故、為利益",
    "T17n0799_001:0745a04": "故、為勝樂故，如我所說，汝等應修。若在山",
    "T17n0799_001:0745a05": "林蘭若樹下、或露地，汝可善思，不應放逸，",
    "T17n0799_001:0745a06": "勿於後時心生悔恨！如說修行，當得解脫。」爾",
    "T17n0799_001:0745a07": "時世尊說是語已，諸苾芻眾歡喜奉行。",
    "T17n0799_001:0745a08": "佛說略教誡經"
}