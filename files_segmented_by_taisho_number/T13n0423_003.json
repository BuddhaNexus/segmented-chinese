{
    "T13n0423_003:0969a18": "僧伽吒經卷第三",
    "T13n0423_003:0969a20": "元魏優禪尼國王子月婆首那譯",
    "T13n0423_003:0969a21": "爾時，藥上菩提薩埵摩訶薩埵白佛言：「世尊！",
    "T13n0423_003:0969a22": "何因緣故如來出世？」佛告藥上菩提薩埵言：",
    "T13n0423_003:0969a23": "「善男子！為令眾生多聞具足，是故如來出現",
    "T13n0423_003:0969a24": "於世。如來出世開甘露法，若如來出世則知",
    "T13n0423_003:0969a25": "一切法。以方便故，知世間法、出世間法，知",
    "T13n0423_003:0969a26": "世間智、出世間智。」藥上菩提薩埵白佛言：「世",
    "T13n0423_003:0969a27": "尊！世尊知何等法？」佛告藥上菩提薩埵言：",
    "T13n0423_003:0969a28": "「藥上！如來知正法智。藥上！以是智故總攝",
    "T13n0423_003:0969a29": "一切法。藥上！若眾生聞如來出世信法者，",
    "T13n0423_003:0969b01": "此是第一利益。藥上！譬如有人出行治生，",
    "T13n0423_003:0969b02": "為得利故將千人眾擔負金寶。彼人父母告",
    "T13n0423_003:0969b03": "其人言：『子善諦聽！此金寶者是他之物，汝",
    "T13n0423_003:0969b04": "好守護莫使亡失。』其人持寶未經多時自縱",
    "T13n0423_003:0969b05": "放逸，所持金寶悉皆散失。是時彼人憂箭射",
    "T13n0423_003:0969b06": "心，羞愧慚恥不能歸家。時彼父母聞已憂愁",
    "T13n0423_003:0969b07": "悲泣而說此言：『我等生此惡子，但有子名生",
    "T13n0423_003:0969b08": "我家內，財物悉皆散失，令我等貧苦，為他",
    "T13n0423_003:0969b09": "奴僕絕望而死。』子聞父母既喪亡已亦絕望",
    "T13n0423_003:0969b10": "死。如是，如是！藥上！佛說此法，於我法中無",
    "T13n0423_003:0969b11": "淨信者，彼無所望，臨命終時，為憂惱箭射",
    "T13n0423_003:0969b12": "心而死。如彼父母，為彼金寶絕望憂惱。「如",
    "T13n0423_003:0969b13": "是，藥上！於我法中無淨心者，臨命終時受諸",
    "T13n0423_003:0969b14": "苦痛。先福受盡彼不種善，臨死時至憂惱",
    "T13n0423_003:0969b15": "箭射，墮於地獄、畜生、餓鬼受諸苦痛，作如是",
    "T13n0423_003:0969b16": "言：『誰救濟我，令我得離地獄、畜生、餓鬼之",
    "T13n0423_003:0969b17": "苦？』又如父母告其子言：『未來病苦，病有死苦，",
    "T13n0423_003:0969b18": "汝等得解脫時見行識生，身受苦痛遍體燋",
    "T13n0423_003:0969b19": "惱。自觀已死眼不見色，耳不聞聲，四支皆",
    "T13n0423_003:0969b20": "痛必歸於死，遍體頑癡猶如木石無所覺知。』",
    "T13n0423_003:0969b21": "子答父母語言：『莫作是語，令我怖畏。觀身",
    "T13n0423_003:0969b22": "無熱，亦無餘病，唯見死怖。我當歸誰？誰",
    "T13n0423_003:0969b23": "救濟我？父母若天，誰能救拔？』父母答言：『祭",
    "T13n0423_003:0969b24": "祀天神必得安隱。』子答父母：『當速祭祀以求",
    "T13n0423_003:0969b25": "安樂，速至天祠問守廟人。』時彼父母到天",
    "T13n0423_003:0969b26": "祠中，燒香求願。守廟者言：『天神瞋怒，須殺羊、",
    "T13n0423_003:0969b27": "殺人以用祭祀，汝子可脫。』爾時，父母自思惟",
    "T13n0423_003:0969b28": "言：『我等云何？我既貧窮，若天神瞋我子必死，",
    "T13n0423_003:0969b29": "若天神喜必得大恩。』時速歸家盡賣家財得",
    "T13n0423_003:0969c01": "羊一口。復語餘人：『且貸我金，十日相還。若",
    "T13n0423_003:0969c02": "無相還，我身當為君作奴僕。』其人得金詣市",
    "T13n0423_003:0969c03": "買人，所買之人不知當殺以祭天祠。病人父",
    "T13n0423_003:0969c04": "母愚癡無智竟不至家，直詣天祠語守廟者：",
    "T13n0423_003:0969c05": "『汝速為我設祭天祠。』爾時，父母自殺羊、殺人",
    "T13n0423_003:0969c06": "然火祭天。然後天下告彼父母：『汝等莫怖，我",
    "T13n0423_003:0969c07": "護汝子令得安隱。』爾時，父母踊躍歡喜作如",
    "T13n0423_003:0969c08": "是言：『天神與我大恩，令我子差。』時彼父母",
    "T13n0423_003:0969c09": "歡喜還家，見兒已死。爾時，父母見子死已生",
    "T13n0423_003:0969c10": "大愁惱，憂箭射心絕望而死。」佛告藥上：「善",
    "T13n0423_003:0969c11": "男子！近惡知識亦復如是。」爾時，藥上菩提薩",
    "T13n0423_003:0969c12": "埵白佛言：「世尊！如是眾生墮於何處？」佛告",
    "T13n0423_003:0969c13": "藥上菩提薩埵：「善男子！莫問是事。」藥上菩",
    "T13n0423_003:0969c14": "提薩埵白佛言：「世尊！願佛慈悲說如是人墮",
    "T13n0423_003:0969c15": "在何處？」佛告藥上菩提薩埵言：「善男子！汝",
    "T13n0423_003:0969c16": "今諦聽！其人母者墮於大叫地獄之中；其",
    "T13n0423_003:0969c17": "父墮於眾合地獄；其子墮於火燒然地獄；守",
    "T13n0423_003:0969c18": "天廟者墮於阿鼻大地獄中。」爾時藥上菩提",
    "T13n0423_003:0969c19": "薩埵摩訶薩埵白佛言：「世尊！彼枉死人生於",
    "T13n0423_003:0969c20": "何處？」佛告藥上菩提薩埵言：「彼枉死人生於",
    "T13n0423_003:0969c21": "三十三天之上。」藥上菩提薩埵白佛言：「世尊！",
    "T13n0423_003:0969c22": "彼枉死人何因緣故，生於三十三天之上？」佛",
    "T13n0423_003:0969c23": "告藥上菩提薩埵言：「善男子！汝今諦聽！彼",
    "T13n0423_003:0969c24": "人臨死時，起一念淨心歸依佛陀。以此善根，",
    "T13n0423_003:0969c25": "當六十劫受於三十三天之樂，八十劫中自",
    "T13n0423_003:0969c26": "識宿命。所生之處離諸憂惱，生生之處離諸",
    "T13n0423_003:0969c27": "憂惱，一切苦滅。藥上！近惡知識，不得入於涅",
    "T13n0423_003:0969c28": "槃。」藥上菩提薩埵白佛言：「世尊！云何眾生",
    "T13n0423_003:0969c29": "不能入於涅槃？」佛告藥上菩提薩埵言：「欲求",
    "T13n0423_003:0970a01": "涅槃者當勤精進。」藥上菩提薩埵白佛言：「世",
    "T13n0423_003:0970a02": "尊！云何名精進？」佛告藥上菩提薩埵：「善男子！",
    "T13n0423_003:0970a03": "精進者名須驢多波帝，逆流之果名精進處，",
    "T13n0423_003:0970a04": "娑吉利陀伽彌果名精進處，阿那伽彌果名",
    "T13n0423_003:0970a05": "精進處，阿羅訶果名精進處，波羅提迦佛陀",
    "T13n0423_003:0970a06": "果名精進處，緣覺之智名精進處，菩提薩埵",
    "T13n0423_003:0970a07": "名字、菩提薩埵地果，名精進處。藥上！如是",
    "T13n0423_003:0970a08": "等處名精進處。」藥上菩提薩埵白佛言：「世尊！",
    "T13n0423_003:0970a09": "世尊云何逆流？云何逆流果？」佛告藥上菩提",
    "T13n0423_003:0970a10": "薩埵：「善男子！譬如有人種於樹木，彼種樹",
    "T13n0423_003:0970a11": "已即日生芽，彼樹一日上下各生長一由旬。",
    "T13n0423_003:0970a12": "復有一人，亦復種樹不得其所，風動不生移",
    "T13n0423_003:0970a13": "置異處。二人共諍互相誹謗，彼人如是共相",
    "T13n0423_003:0970a14": "諍論。國王聞之即勅臣言：『某處二人互相誹",
    "T13n0423_003:0970a15": "謗，速往喚來。』「傍臣受教遣使往捉。時彼使",
    "T13n0423_003:0970a16": "人微服而去，至彼人所作如是言：『王喚汝等。』",
    "T13n0423_003:0970a17": "時彼二人驚怖憂愁：『王今何故命我二人？』是",
    "T13n0423_003:0970a18": "時二人既至王所默然而立。時王問言：『汝",
    "T13n0423_003:0970a19": "等何故共相誹謗而起鬪諍？』「時彼二人白大",
    "T13n0423_003:0970a20": "王言：『大王！聽我所說。我借得少許空閑之",
    "T13n0423_003:0970a21": "處，種植樹林，即日生芽及葉，華果熟者中",
    "T13n0423_003:0970a22": "半。此人種植不生芽葉及以華果，須臾數移",
    "T13n0423_003:0970a23": "彼種不生，來見謗毀而起鬪諍。大王！如是之",
    "T13n0423_003:0970a24": "事，大王應知我無罪過。』「爾時大王，集諸大",
    "T13n0423_003:0970a25": "臣滿三十億，告諸臣言：『汝等各說。』諸臣白",
    "T13n0423_003:0970a26": "言：『我等不知說何等語？』「王問諸臣：『汝等頗見",
    "T13n0423_003:0970a27": "即日種樹即生芽葉及以華果熟者中半。』「爾",
    "T13n0423_003:0970a28": "時諸臣從座而起。白大王言：『大王！我等不",
    "T13n0423_003:0970a29": "能決定信受如此之言。何以故？大王！此事",
    "T13n0423_003:0970b01": "希有。』爾時大王問彼人言：『如汝所說，是事",
    "T13n0423_003:0970b02": "實不？』爾時彼人白大王言：『此實不謬。』王復",
    "T13n0423_003:0970b03": "答言：『如汝所說如此之事，即日種樹即生",
    "T13n0423_003:0970b04": "芽葉及以華果，此事難信。』爾時彼人白大王",
    "T13n0423_003:0970b05": "言：『願王自植知其虛實。』「時王集三十億臣",
    "T13n0423_003:0970b06": "禁守彼人，然後大王自種其樹，不生芽葉，不",
    "T13n0423_003:0970b07": "生華果。爾時大王，心大恚怒勅諸臣言：『汝等",
    "T13n0423_003:0970b08": "速取利斧，彼所種樹仰令斫伐。』爾時諸臣受",
    "T13n0423_003:0970b09": "王教令斫斷彼樹，一樹斷已生十二樹，斫十",
    "T13n0423_003:0970b10": "二樹斷生二十四樹，莖、葉、華、果皆是七寶。爾",
    "T13n0423_003:0970b11": "時二十四樹，變生二十四億雞鳥，皆是金嘴",
    "T13n0423_003:0970b12": "七寶羽翼。爾時，大王復生瞋怒，自執利斧往",
    "T13n0423_003:0970b13": "伐彼樹。王斫樹時，從樹出生甘泉美水。時王",
    "T13n0423_003:0970b14": "慚愧勅諸臣言：『放彼二人。』諸臣白言：『大王！受",
    "T13n0423_003:0970b15": "教。』諸臣去已，放彼二人將至王所。王問其",
    "T13n0423_003:0970b16": "人：『汝種此樹。斫汝一樹生十二樹，斫十二",
    "T13n0423_003:0970b17": "樹生二十四樹。我所種樹不生芽葉，不生華",
    "T13n0423_003:0970b18": "果。此事云何？』其人答王：『如我此福德，大王則",
    "T13n0423_003:0970b19": "無如是福德。』爾時三十億大臣胡跪，白其人",
    "T13n0423_003:0970b20": "言：『汝可治國而居王位。』爾時其人，為諸臣",
    "T13n0423_003:0970b21": "眾，而說偈言：",
    "T13n0423_003:0970b22": "「『我不求王位，　　不求世財寶；",
    "T13n0423_003:0970b23": "心懷無上願，　　願成二足尊。",
    "T13n0423_003:0970b24": "得寂滅涅槃，　　至彼成如來；",
    "T13n0423_003:0970b25": "為汝等說法，　　令到涅槃城。",
    "T13n0423_003:0970b26": "往昔作不善，　　令我入王獄；",
    "T13n0423_003:0970b27": "獄縛受諸苦，　　罪報悉已盡。』",
    "T13n0423_003:0970b28": "「爾時，有三萬三千高座，一一高座高二十五",
    "T13n0423_003:0970b29": "由旬，一高座上有二十五億雞而在其上，以",
    "T13n0423_003:0970c01": "金為嘴，七寶羽翼，出人音聲告彼王言：『大",
    "T13n0423_003:0970c02": "王不善，不善斫伐諸樹，以此罪業必入惡道。",
    "T13n0423_003:0970c03": "王不知耶？種此樹者是何等人？』大王答言：『我",
    "T13n0423_003:0970c04": "未審之，願為我說，何等大人種此樹耶？』雞鳥",
    "T13n0423_003:0970c05": "告王：『如此人者照明世間名無上士，當度一",
    "T13n0423_003:0970c06": "切眾生生、老、病、死。』王復問言：『彼是何人種樹",
    "T13n0423_003:0970c07": "不生？彼作何等不善之業不生？當為我說。』鳥",
    "T13n0423_003:0970c08": "答王言：『彼是提婆達多，種樹不生，無少善根",
    "T13n0423_003:0970c09": "樹云何生？』爾時，三十億大臣聞此法門，皆得",
    "T13n0423_003:0970c10": "十地成就神通。時彼國王亦得十地，得通達",
    "T13n0423_003:0970c11": "一切善法三昧。」爾時，藥上菩提薩埵摩訶薩",
    "T13n0423_003:0970c12": "埵白佛言：「世尊！何因緣故，此三十億臣皆得",
    "T13n0423_003:0970c13": "十地成就神通？」爾時世尊告藥上菩提薩埵：",
    "T13n0423_003:0970c14": "「善男子！汝今諦聽！」即時微笑，從其面門放八",
    "T13n0423_003:0970c15": "萬四千光明，無量種種青、黃、赤、白、紅、紫光明。",
    "T13n0423_003:0970c16": "其光遍照無量世界，照世界已還至佛所，繞",
    "T13n0423_003:0970c17": "佛三匝從佛頂入。爾時藥上菩提薩埵摩訶",
    "T13n0423_003:0970c18": "薩埵白佛言：「世尊！何因緣故，如來現此希有",
    "T13n0423_003:0970c19": "之相？若無因緣，如來終不現希有事。」",
    "T13n0423_003:0970c20": "佛告藥上菩提薩埵言：「善男子！汝見眾人從",
    "T13n0423_003:0970c21": "十方來集會此不？」藥上菩提薩埵白言：「不",
    "T13n0423_003:0970c22": "見也。世尊！」佛告藥上菩提薩埵言：「善男子！",
    "T13n0423_003:0970c23": "汝觀十方一切世界。」爾時，藥上菩提薩埵摩",
    "T13n0423_003:0970c24": "訶薩埵即觀十方，見東方面有一大樹，覆七",
    "T13n0423_003:0970c25": "千由旬，見二萬五千億眾生在彼集會，默然",
    "T13n0423_003:0970c26": "而坐，不飲、不食。復見南方有一大樹，覆七千",
    "T13n0423_003:0970c27": "由旬，下有二萬五千億眾生俱共集會，不語、",
    "T13n0423_003:0970c28": "不食、不行，默然而住。復見西方有一大樹，覆",
    "T13n0423_003:0970c29": "七千由旬，下有二萬五千億眾生俱共集會，",
    "T13n0423_003:0971a01": "不語、不食、不行，默然而住。復見北方有一大",
    "T13n0423_003:0971a02": "樹，覆七千由旬，下有二萬五千億眾生俱共",
    "T13n0423_003:0971a03": "集會，不語、不食、不行，默然而住。復見上方有",
    "T13n0423_003:0971a04": "一大樹，覆七千由旬，下有二萬五千億眾生",
    "T13n0423_003:0971a05": "俱共集會，不語、不食、不行，默然而住。復見下",
    "T13n0423_003:0971a06": "方有一大樹，覆七千由旬，下有二萬五千億",
    "T13n0423_003:0971a07": "眾生俱共集會，不語、不食、不行，默然而住。爾",
    "T13n0423_003:0971a08": "時，藥上菩提薩埵白佛言：「世尊！我欲少問如",
    "T13n0423_003:0971a09": "來、應、正遍知，若佛聽許乃敢發問。」爾時，世",
    "T13n0423_003:0971a10": "尊告藥上菩提薩埵言：「善男子！隨汝所問，",
    "T13n0423_003:0971a11": "如來悉能為汝解說。」爾時藥上菩提薩埵白",
    "T13n0423_003:0971a12": "佛言：「世尊！何因緣故，從於十方有無量眾",
    "T13n0423_003:0971a13": "生而來集會？以誰神力而來至此？」佛告藥上",
    "T13n0423_003:0971a14": "菩提薩埵言：「自以神力而來至此。」爾時，藥上",
    "T13n0423_003:0971a15": "菩提薩埵白佛言：「世尊！我欲觀諸世界，以",
    "T13n0423_003:0971a16": "誰神力而往至彼？」佛告藥上菩提薩埵：「以汝",
    "T13n0423_003:0971a17": "神力自往至彼。」",
    "T13n0423_003:0971a18": "爾時，藥上菩提薩埵遶佛三匝忽然不現。過",
    "T13n0423_003:0971a19": "九十六億世界有一世界名日月明，彼國有",
    "T13n0423_003:0971a20": "佛號日月土如來、應供、正遍知，與八萬億菩",
    "T13n0423_003:0971a21": "提薩埵恭敬圍遶而為說法。藥上菩提薩埵",
    "T13n0423_003:0971a22": "摩訶薩埵既到彼國，至日月土如來前，頂",
    "T13n0423_003:0971a23": "禮佛足白佛言：「世尊！何因緣故，於娑婆世",
    "T13n0423_003:0971a24": "界在釋迦牟尼前觀於十方，見無量眾生",
    "T13n0423_003:0971a25": "集會，在此不見？」爾時，藥上菩提薩埵摩訶薩",
    "T13n0423_003:0971a26": "埵至日月土如來前，白佛言：「世尊！我過九",
    "T13n0423_003:0971a27": "十六億諸佛國土，來至於此不見一人。世",
    "T13n0423_003:0971a28": "尊！誰見誰聞？無知無覺樹上而生眾生。」佛告",
    "T13n0423_003:0971a29": "藥上菩提薩埵言：「不也。善男子！汝頗見頗",
    "T13n0423_003:0971b01": "聞，無知無覺之樹能生人不？」藥上白佛言：",
    "T13n0423_003:0971b02": "「世尊！不見、不知。」佛告藥上菩提薩埵：「汝欲見",
    "T13n0423_003:0971b03": "不？我今示汝。」藥上白佛言：「世尊！願欲見",
    "T13n0423_003:0971b04": "之。」爾時，日月土如來屈申臂頃，百千億眾皆",
    "T13n0423_003:0971b05": "悉來集，一一眾生手執香華供養如來。「藥上！",
    "T13n0423_003:0971b06": "汝今見不？」藥上菩提薩埵白佛言：「已見，世",
    "T13n0423_003:0971b07": "尊！已見，善逝！」佛告藥上：「善男子！此諸眾生",
    "T13n0423_003:0971b08": "無覺、無知悉皆如幻。」時彼三萬億眾生各申",
    "T13n0423_003:0971b09": "兩手，以諸香華供養如來。藥上菩提薩埵",
    "T13n0423_003:0971b10": "白佛言：「世尊！此事希有。須臾之間此諸眾",
    "T13n0423_003:0971b11": "生，各生百手供養如來尚不得脫，況兩手者。」",
    "T13n0423_003:0971b12": "佛告藥上菩提薩埵言：「如是，如是！善男子！",
    "T13n0423_003:0971b13": "此諸眾生無覺無知而生而滅。善男子！我身",
    "T13n0423_003:0971b14": "亦如是，如幻如化而示生滅。」藥上白佛言：",
    "T13n0423_003:0971b15": "「世尊！何等是少眾生？何者是老眾生？」佛告",
    "T13n0423_003:0971b16": "藥上：「善男子！亦有老者，亦有少者。」藥上白",
    "T13n0423_003:0971b17": "佛言：「世尊！願佛解說，何者是也？」佛告藥上：",
    "T13n0423_003:0971b18": "「無福衰者是老眾生，從彼樹生者是少眾生。」",
    "T13n0423_003:0971b19": "藥上白佛言：「世尊！我欲見彼少眾生等。」爾",
    "T13n0423_003:0971b20": "時，日月土如來即伸右臂，從於四方有百千",
    "T13n0423_003:0971b21": "億眾生，俱來集會至如來所。頂禮佛足遶佛",
    "T13n0423_003:0971b22": "三匝，在佛前立默然而住。藥上白佛言：「世",
    "T13n0423_003:0971b23": "尊！此眾生何故佛前默然而住？」佛告藥上：",
    "T13n0423_003:0971b24": "「善男子！汝不知耶？地大之性無言無說，法",
    "T13n0423_003:0971b25": "聚無知無覺。何以故？藥上！此諸少眾生，不",
    "T13n0423_003:0971b26": "見生不見滅，不見老、病、死、憂悲苦惱，具受一",
    "T13n0423_003:0971b27": "切苦痛之惱，云何而語？是故藥上！如是眾",
    "T13n0423_003:0971b28": "生應當教之。」爾時，藥上菩提薩埵摩訶薩埵",
    "T13n0423_003:0971b29": "白佛言：「世尊！少眾生者從何所來？何處終？",
    "T13n0423_003:0971c01": "當生何處？不知法者。」佛告藥上：「善男子！汝",
    "T13n0423_003:0971c02": "今諦聽！此諸眾生非是人作，非金師作，非鐵",
    "T13n0423_003:0971c03": "師作，非木師作，非陶師作，非王者作。男",
    "T13n0423_003:0971c04": "女和合惡業而生，受諸苦痛，作不善行受如",
    "T13n0423_003:0971c05": "是苦，名少眾生。藥上！彼不與佛言，不禮如來，",
    "T13n0423_003:0971c06": "彼受無量無邊之苦。藥上！有少眾生不共佛",
    "T13n0423_003:0971c07": "語者，受如是無量無邊苦惱。藥上！以不善知",
    "T13n0423_003:0971c08": "苦因緣故不共佛語，不共佛語故不知善、不",
    "T13n0423_003:0971c09": "知惡、不知生，雖得人身不知生、不知滅。藥",
    "T13n0423_003:0971c10": "上！是名年少眾生。」藥上菩提薩埵白佛言：",
    "T13n0423_003:0971c11": "「世尊！年少眾生云何生？云何滅？」佛告藥上菩",
    "T13n0423_003:0971c12": "提薩埵言：「善男子！譬如有人以木挑火，木則",
    "T13n0423_003:0971c13": "漸燒。如是，藥上！眾生之類初生時苦、中苦、死",
    "T13n0423_003:0971c14": "苦。」藥上白佛言：「世尊！生時誰生？滅時誰滅？」",
    "T13n0423_003:0971c15": "佛告藥上：「善男子！如佛之生，如佛之滅。譬",
    "T13n0423_003:0971c16": "如有人閉在闇室眼無所見。復有異人曾受",
    "T13n0423_003:0971c17": "苦惱，作是思惟：『此人受苦甚為可愍，若不得",
    "T13n0423_003:0971c18": "脫是人必死。』以火與之令得少明。時闇室人",
    "T13n0423_003:0971c19": "見火歡喜心得安樂。爾時彼火以少因緣熾",
    "T13n0423_003:0971c20": "然火焰燒彼闇室，爾時彼人被燒而死。時王",
    "T13n0423_003:0971c21": "聞之作如是念：『我國眾生若有所犯更不繫",
    "T13n0423_003:0971c22": "縛。』爾時國王告下人民：『汝等諸人莫生怖畏，",
    "T13n0423_003:0971c23": "於我國內施汝無畏。若有所犯，不加害汝，亦",
    "T13n0423_003:0971c24": "不殺汝，皆當安隱莫生怖畏。』藥上！如來亦",
    "T13n0423_003:0971c25": "復如是，燒諸煩惱、滅諸病苦，猶如彼人為令",
    "T13n0423_003:0971c26": "闇室眾生安隱，自燒而死。如來如是，為諸",
    "T13n0423_003:0971c27": "眾生令得安隱，不惜身命拔諸繫縛令得解",
    "T13n0423_003:0971c28": "脫。如是，藥上！如來永離三毒之惱，為諸世",
    "T13n0423_003:0971c29": "間作大燈明，於地獄、畜生、餓鬼、阿修羅，老少",
    "T13n0423_003:0972a01": "眾生拔令解脫。」",
    "T13n0423_003:0972a02": "爾時諸天，於虛空中，而說偈言：",
    "T13n0423_003:0972a03": "「最勝好福田，　　一切田中勝，",
    "T13n0423_003:0972a04": "世間無上尊。　　增長諸佛子，",
    "T13n0423_003:0972a05": "佛田最勝田，　　能除諸怖畏。",
    "T13n0423_003:0972a06": "大師善方便，　　守護諸眾生，",
    "T13n0423_003:0972a07": "住於涅槃界，　　而示在世間，",
    "T13n0423_003:0972a08": "令世間寂滅。　　佛為無上師，",
    "T13n0423_003:0972a09": "救護少眾生，　　亦救老眾生，",
    "T13n0423_003:0972a10": "三界諸眾生，　　方便而度之。",
    "T13n0423_003:0972a11": "閉諸地獄門，　　及畜生、餓鬼；",
    "T13n0423_003:0972a12": "此世得安樂，　　他世亦安樂。」",
    "T13n0423_003:0972a13": "爾時如來，即時微笑而說偈言：",
    "T13n0423_003:0972a14": "「善哉！見善人，　　善哉！見佛陀，",
    "T13n0423_003:0972a15": "善哉！聞法者，　　善哉！能敬僧，",
    "T13n0423_003:0972a16": "善哉！此法門，　　滅除一切惡。」",
    "T13n0423_003:0972a17": "爾時，藥上菩提薩埵摩訶薩埵白佛言：「世尊！",
    "T13n0423_003:0972a18": "何因緣故如來微笑？若無因緣，如來終不現",
    "T13n0423_003:0972a19": "希有相。」佛告藥上：「善男子！汝見此等少眾",
    "T13n0423_003:0972a20": "生不？」藥上白佛言：「世尊！唯然已見。」佛告",
    "T13n0423_003:0972a21": "藥上：「善男子！此諸眾生今日皆得住於十地。」",
    "T13n0423_003:0972a22": "爾時，藥上菩提薩埵摩訶薩埵，踊身虛空高",
    "T13n0423_003:0972a23": "八萬由旬，共八萬億天子，於如來上散眾妙",
    "T13n0423_003:0972a24": "花，地上年少諸眾生等皆禮佛足。爾時，藥上",
    "T13n0423_003:0972a25": "於虛空中而作是言：「三千大千世界眾生皆",
    "T13n0423_003:0972a26": "聞此聲，地獄眾生聞此聲者悉得解脫，三十",
    "T13n0423_003:0972a27": "三天聞此音聲皆來集會。」時三千大千世界",
    "T13n0423_003:0972a28": "六種震動，時大海中八萬四千龍王動而來",
    "T13n0423_003:0972a29": "集，三萬億閻浮提夜叉俱來集會，二萬五千",
    "T13n0423_003:0972b01": "億羅剎餓鬼俱來集會，時如來所大眾悉集。",
    "T13n0423_003:0972b02": "爾時，如來為諸年少眾生說法。從十方世界",
    "T13n0423_003:0972b03": "有百千億諸菩薩眾，各以自神力俱來集會。",
    "T13n0423_003:0972b04": "爾時，藥上菩提薩埵白佛言：「世尊！從十方國",
    "T13n0423_003:0972b05": "有無量菩薩俱來集會，無量天、龍、夜叉、揵闥",
    "T13n0423_003:0972b06": "婆、阿修羅、迦樓羅、餓鬼、地獄，皆來集會欲聞",
    "T13n0423_003:0972b07": "正法，唯願世尊當為說之。」佛告藥上菩提",
    "T13n0423_003:0972b08": "薩埵摩訶薩埵言：「善男子！汝下至此。」爾時",
    "T13n0423_003:0972b09": "藥上菩提薩埵，以自神力從上而下，向佛合",
    "T13n0423_003:0972b10": "掌頂禮佛足，白佛言：「世尊！法聚。法聚者何",
    "T13n0423_003:0972b11": "因緣故，名為法聚？」佛告藥上：「善男子！法聚",
    "T13n0423_003:0972b12": "者名曰淨行，淨行者能離一切不善之法。善",
    "T13n0423_003:0972b13": "男子！汝見如此少眾生不？」藥上白佛：「唯然",
    "T13n0423_003:0972b14": "已見。」佛告藥上：「此諸眾生離邪婬故，必得",
    "T13n0423_003:0972b15": "諸陀羅尼，必得具足一切諸法。」",
    "T13n0423_003:0972b16": "僧伽吒經卷第三"
}