{
    "T25n1509_035:0314b21": "大智度論釋報應品第二卷三十五",
    "T25n1509_035:0314b23": "聖者龍樹造",
    "T25n1509_035:0314b24": "後秦龜茲國三藏鳩摩羅什譯",
    "T25n1509_035:0314b25": "2 報應品【經】佛告舍利弗：「若菩薩摩訶薩行般若波",
    "T25n1509_035:0314b26": "羅蜜能作是功德，是時四天王皆大歡喜，意",
    "T25n1509_035:0314b27": "念言：『我等當以四鉢奉上菩薩，如前天王奉",
    "T25n1509_035:0314b28": "先佛鉢。』」",
    "T25n1509_035:0314b29": "【論】問曰：前品說已具，今何以重說？答曰：",
    "T25n1509_035:0314c01": "前雖歎般若波羅蜜，事未具足，聞者無",
    "T25n1509_035:0314c02": "厭，是故復說。復次，初品但讚般若波羅蜜",
    "T25n1509_035:0314c03": "力，今讚行者能作是功德，四天王等歡",
    "T25n1509_035:0314c04": "喜奉鉢。復次，以菩薩能具諸願行，故佛安",
    "T25n1509_035:0314c05": "慰、勸進，言有此果報，終不虛也。復次，般若",
    "T25n1509_035:0314c06": "波羅蜜有二種果：一者、成佛度眾生；二者、",
    "T25n1509_035:0314c07": "雖未成佛，受世間果報——轉輪聖王、釋、梵天",
    "T25n1509_035:0314c08": "王主三千世界，世間福樂供養之事，悉皆備",
    "T25n1509_035:0314c09": "足。今以世間果報以示眾生，故說是事。復",
    "T25n1509_035:0314c10": "次，世間欲成大業，多有壞亂者；菩薩則不",
    "T25n1509_035:0314c11": "然，內心既定，外事亦應。如是等因緣，故說",
    "T25n1509_035:0314c12": "此品。問曰：菩薩增益六波羅蜜時，諸天、世",
    "T25n1509_035:0314c13": "人何因緣故喜？答曰：諸天皆因十善、四禪、四",
    "T25n1509_035:0314c14": "無量故生；是諸功德，皆由諸佛菩薩故有。",
    "T25n1509_035:0314c15": "若佛出世，增益諸天眾，減損阿修羅種；若",
    "T25n1509_035:0314c16": "佛不在世，阿修羅種多，諸天減少；以種雜",
    "T25n1509_035:0314c17": "福不清淨故。若諸佛出世，能斷諸天疑網，",
    "T25n1509_035:0314c18": "能成大事。如釋提桓因命欲終時，心懷怖",
    "T25n1509_035:0314c19": "畏，求佛自救，遍不知處。雖見出家之人，山",
    "T25n1509_035:0314c20": "澤閑處，所供養者，皆亦不能斷其疑網。爾",
    "T25n1509_035:0314c21": "時毘首羯磨天白釋提桓因言：「尸毘王苦行",
    "T25n1509_035:0314c22": "奇特，世所希有！諸智人言：『是人不久當得",
    "T25n1509_035:0314c23": "作佛！』」釋提桓因言：「是事難辦！何以知之？",
    "T25n1509_035:0314c24": "如魚子、菴羅樹華、發心菩薩，是三事因時雖",
    "T25n1509_035:0314c25": "多，成果甚少。今當試之！」帝釋自化為鷹，",
    "T25n1509_035:0314c26": "毘首羯磨化作鴿，鴿投於王，王自割身肉，",
    "T25n1509_035:0314c27": "乃至舉身上稱以代鴿命，地為震動。是時",
    "T25n1509_035:0314c28": "釋提桓因等心大歡喜，散眾天華，歎未曾",
    "T25n1509_035:0314c29": "有；如是決定大心，成佛不久！復次，凡夫人",
    "T25n1509_035:0315a01": "肉眼，無有智慧，苦身求財，以自生活；聞菩",
    "T25n1509_035:0315a02": "薩增益六波羅蜜，成佛不久，猶尚歡喜，何況",
    "T25n1509_035:0315a03": "諸天！問曰：四天王天、三十三天有阿修羅難；",
    "T25n1509_035:0315a04": "上諸天等無有此患，何以歡喜？答曰：上諸",
    "T25n1509_035:0315a05": "天雖無阿修羅患，若佛不出世，生其天上",
    "T25n1509_035:0315a06": "者少；設有生者，五欲不妙。所以者何？但修",
    "T25n1509_035:0315a07": "不淨福故。色界諸天宮殿，光明、壽命，亦復如",
    "T25n1509_035:0315a08": "是。復次，諸天中有智慧者，能知禪味、五欲",
    "T25n1509_035:0315a09": "悉皆無常；唯佛出世，能令得常樂涅槃。以",
    "T25n1509_035:0315a10": "世間樂、涅槃樂皆由佛菩薩得，是故歡喜。",
    "T25n1509_035:0315a11": "譬如甘美果樹茂盛成就，人大歡喜，以樹有",
    "T25n1509_035:0315a12": "種種利益：有庇其蔭者，有用其華，食其",
    "T25n1509_035:0315a13": "果實。菩薩亦如是，能以離不善法蔭遮三",
    "T25n1509_035:0315a14": "惡苦熱，能與人天富樂之華，令諸賢聖得",
    "T25n1509_035:0315a15": "三乘之果，是故歡喜。問曰：諸天供養事多，何",
    "T25n1509_035:0315a16": "以奉鉢？答曰：四天王奉鉢，餘天供養。諸天",
    "T25n1509_035:0315a17": "供養，各有定法：如佛初生時，釋提桓因以",
    "T25n1509_035:0315a18": "天衣奉承佛身，梵天王躬自執蓋，四天王",
    "T25n1509_035:0315a19": "四邊防護。淨居諸天欲令菩薩生厭離心",
    "T25n1509_035:0315a20": "故，化作老、病、死人及沙門身。又出家時，四",
    "T25n1509_035:0315a21": "天王勅使者捧舉馬足，自四邊侍護菩薩。",
    "T25n1509_035:0315a22": "天帝釋取髮，於其天上城東門外立髮塔；",
    "T25n1509_035:0315a23": "又持菩薩寶衣，於城南門外立衣塔；佛",
    "T25n1509_035:0315a24": "至樹下時，奉上好草。執金剛菩薩常執金",
    "T25n1509_035:0315a25": "剛衛護菩薩；梵天王請佛轉法輪。如是等，",
    "T25n1509_035:0315a26": "各有常法。以是故，四天王奉鉢。四鉢義，如",
    "T25n1509_035:0315a27": "先說。問曰：佛一身何以受四鉢？答曰：四王",
    "T25n1509_035:0315a28": "力等，不可偏受。又令見佛神力，合四鉢",
    "T25n1509_035:0315a29": "為一，心喜信淨，作是念：「我等從菩薩初生",
    "T25n1509_035:0315b01": "至今成佛，所修供養，功德不虛。」問曰：四天",
    "T25n1509_035:0315b02": "王壽命五百歲，菩薩過無量阿僧祇劫然後",
    "T25n1509_035:0315b03": "成佛；今之四天，非是後天，何以故喜？答曰：",
    "T25n1509_035:0315b04": "同一姓故；譬如貴姓胤流百世，不以遠故",
    "T25n1509_035:0315b05": "為異。或時行者，見菩薩增益六波羅蜜時，",
    "T25n1509_035:0315b06": "心作是願：「是菩薩成佛時，我當奉鉢。」是故",
    "T25n1509_035:0315b07": "得生。復次，四天王壽五百歲；人間五十歲，",
    "T25n1509_035:0315b08": "為四天王處一日一夜；亦三十日為一月，",
    "T25n1509_035:0315b09": "十二月為一歲；以此歲壽五百歲，為人間",
    "T25n1509_035:0315b10": "九百萬歲。菩薩能作是功德者，或近成佛，",
    "T25n1509_035:0315b11": "初生四天王，足可得值。問曰：如摩訶衍經",
    "T25n1509_035:0315b12": "中說：有佛以喜為食，不食揣食。如天王",
    "T25n1509_035:0315b13": "佛衣服儀容，與白衣無異，不須鉢食，何以",
    "T25n1509_035:0315b14": "言「四天王定應奉鉢」？答曰：定者，為用鉢者",
    "T25n1509_035:0315b15": "故，不說不用。復次，用鉢諸佛多，不用鉢者",
    "T25n1509_035:0315b16": "少，是故以多為定。",
    "T25n1509_035:0315b17": "【經】「三十三天乃至他化自在天亦皆歡喜，意",
    "T25n1509_035:0315b18": "念言：『我等當給侍供養菩薩，減損阿修羅種，",
    "T25n1509_035:0315b19": "增益諸天眾。』三千大千世界，四天王天乃至",
    "T25n1509_035:0315b20": "阿迦尼吒天皆大歡喜，意念言：『我等當請是",
    "T25n1509_035:0315b21": "菩薩轉法輪。』」【論】釋曰：是諸天等，以華香",
    "T25n1509_035:0315b22": "瓔珞，禮拜恭敬，聽法讚歎等供養；亦作是念：",
    "T25n1509_035:0315b23": "「人修淨福，阿修羅種減，增益三十三天，我諸",
    "T25n1509_035:0315b24": "天亦得增益。」問曰：上六種天已說，何以故",
    "T25n1509_035:0315b25": "更說「三千大千世界中，乃至阿迦尼吒天",
    "T25n1509_035:0315b26": "歡喜供養」？答曰：先說一須彌山上六天，此",
    "T25n1509_035:0315b27": "說三千大千世界諸天；先但說欲界，今此說",
    "T25n1509_035:0315b28": "欲界、色界諸天請佛轉法輪；上雖說淨居諸",
    "T25n1509_035:0315b29": "天種種供養勸助，今請轉法輪事大故。問",
    "T25n1509_035:0315c01": "曰：三藏中但說「梵天請轉法輪」，今何以說",
    "T25n1509_035:0315c02": "「四天王乃至阿迦尼吒天」？答曰：欲界天近",
    "T25n1509_035:0315c03": "故前來。色界都名為梵，若說梵王請佛，已",
    "T25n1509_035:0315c04": "說餘天。又梵為色界初門，說初故，後亦說。",
    "T25n1509_035:0315c05": "復次，眾生有佛無佛常識梵天，以梵天為",
    "T25n1509_035:0315c06": "世間祖父，為世人故說梵天。法輪相，如先",
    "T25n1509_035:0315c07": "說。",
    "T25n1509_035:0315c08": "【經】「舍利弗！是菩薩摩訶薩行般若波羅蜜，",
    "T25n1509_035:0315c09": "增益六波羅蜜時，諸善男子、善女人各各歡喜，",
    "T25n1509_035:0315c10": "意念言：『我等當為是人作父母、妻子、親族、知識。』」",
    "T25n1509_035:0315c11": "【論】問曰：前已說「能作是功德」，今何以復說",
    "T25n1509_035:0315c12": "「增益六波羅蜜」？答曰：先說總相，今說別相。",
    "T25n1509_035:0315c13": "復次，前所說功德中前品中功德也種種無量，聞者厭",
    "T25n1509_035:0315c14": "惓；今但略說六波羅蜜，則盡攝諸功德。復",
    "T25n1509_035:0315c15": "次，為天說故，「能作諸功德」；為人說故，「增益",
    "T25n1509_035:0315c16": "六波羅蜜」。何以知之？如後說「善男子、善女",
    "T25n1509_035:0315c17": "人」，以是故知。問曰：四天王天乃至阿迦尼",
    "T25n1509_035:0315c18": "吒天，何以不說「善天」，而但人中說「善男子、",
    "T25n1509_035:0315c19": "善女人」？答曰：諸天皆有天眼、天耳、他心智，知",
    "T25n1509_035:0315c20": "供養菩薩，故不別說其善。人以肉眼見，",
    "T25n1509_035:0315c21": "無知；善者，能知供養，以少故，別說善者。善",
    "T25n1509_035:0315c22": "者，從佛聞法，或從弟子、菩薩聞；或聞受記",
    "T25n1509_035:0315c23": "當作佛，又聞佛讚歎其名者，故知修善。問",
    "T25n1509_035:0315c24": "曰：何以但說男子、女人善，不說二根、無",
    "T25n1509_035:0315c25": "根者善？答曰：無根，所謂無得道相，是故不",
    "T25n1509_035:0315c26": "說。如毘尼中不得出家，以其失男女相",
    "T25n1509_035:0315c27": "故。其心不定，以小因緣故便瞋；結使多故，",
    "T25n1509_035:0315c28": "著於世事；多懷疑網，不樂道法；雖能少",
    "T25n1509_035:0315c29": "修福事，智慧淺薄，不能深入；本性轉易，是",
    "T25n1509_035:0316a01": "故不說。聲聞法如是說。摩訶衍中，譬如大",
    "T25n1509_035:0316a02": "海，無所不容；是無根人或時修善，但以少",
    "T25n1509_035:0316a03": "故不說。所謂少者，於男女中，是人最少，是",
    "T25n1509_035:0316a04": "人修善者少；譬如白人，雖復鬚髮、黶子黑，",
    "T25n1509_035:0316a05": "不名黑人。二根人結使多雜，亦行男事、亦",
    "T25n1509_035:0316a06": "行女事，其心邪曲，難可勉濟；譬如稠林",
    "T25n1509_035:0316a07": "曳木，曲者難出。又如阿修羅，其心不端故，",
    "T25n1509_035:0316a08": "常疑於佛，謂佛助天。佛為說五眾，謂有六",
    "T25n1509_035:0316a09": "眾，不為說一；若說四諦，謂有五諦，不說",
    "T25n1509_035:0316a10": "一事。二根人亦如是，心多邪曲故，不任得",
    "T25n1509_035:0316a11": "道。以是故，但說男子、女人中善者。善相者，",
    "T25n1509_035:0316a12": "有慈悲心，能忍惡罵。如《法句．罵品》中說：",
    "T25n1509_035:0316a13": "「能忍惡罵人，是名人中上！」譬如好良馬，",
    "T25n1509_035:0316a14": "可中為王乘。復次，以五種邪語及鞭杖、打害、",
    "T25n1509_035:0316a15": "縛繫等不能毀壞其心，是名為善相。復次，",
    "T25n1509_035:0316a16": "三業無失，樂於善人；不毀他善，不顯己德；",
    "T25n1509_035:0316a17": "隨順眾人，不說他過；不著世樂，不求",
    "T25n1509_035:0316a18": "名譽，信樂道德之樂；自業清淨，不惱眾生；",
    "T25n1509_035:0316a19": "心貴實法，輕賤世事；唯好直信，不隨他",
    "T25n1509_035:0316a20": "誑；為一切眾生得樂故，自捨己樂；令一切",
    "T25n1509_035:0316a21": "眾生得離苦故，以身代之。如是等無量名",
    "T25n1509_035:0316a22": "為善人相。是相多在男、女，故說「善男子、善",
    "T25n1509_035:0316a23": "女人」。問曰：善男子、善女人何因能作是願？",
    "T25n1509_035:0316a24": "答曰：善男子、善女人自知福薄、智慧尠少，習",
    "T25n1509_035:0316a25": "近菩薩，欲求過度；譬如沈石雖重，依船得",
    "T25n1509_035:0316a26": "度。又善男子、善女人聞菩薩不從一世、二",
    "T25n1509_035:0316a27": "世而得成道，無央數世往來生死，便作",
    "T25n1509_035:0316a28": "是念：「我當與為因緣。」復次，菩薩積德厚故，",
    "T25n1509_035:0316a29": "在所生處，眾生皆來敬仰菩薩，以蒙利益",
    "T25n1509_035:0316b01": "重故。若見菩薩捨壽，則生是願：「我當與菩",
    "T25n1509_035:0316b02": "薩作父母、妻子、眷屬。」所以者何？知習近善",
    "T25n1509_035:0316b03": "人，增益功德故；譬如積集眾香，香氣轉多。",
    "T25n1509_035:0316b04": "如菩薩先世為國王太子，見閻浮提人貧",
    "T25n1509_035:0316b05": "窮，欲求如意珠，入於大海，至龍王宮。龍",
    "T25n1509_035:0316b06": "見太子威德殊妙，即起迎逆，延前供養，而",
    "T25n1509_035:0316b07": "問之言：「何能遠來？」太子答曰：「我憐閻浮提",
    "T25n1509_035:0316b08": "眾生故，欲求如意寶珠以饒益之！」龍言：「能",
    "T25n1509_035:0316b09": "住我宮，受供一月，當以相與！」太子即住一",
    "T25n1509_035:0316b10": "月，為龍王讚歎多聞，龍即與珠；是如意珠，",
    "T25n1509_035:0316b11": "能雨一由旬。龍言：「太子有相，不久作佛，我",
    "T25n1509_035:0316b12": "當作多聞第一弟子。」時，太子復至一龍宮",
    "T25n1509_035:0316b13": "得珠，雨二由旬，二月讚歎神通力。龍言：「太",
    "T25n1509_035:0316b14": "子作佛不久，我當作神足第一弟子。」復至",
    "T25n1509_035:0316b15": "一龍宮得珠，雨三由旬，三月讚歎智慧。龍",
    "T25n1509_035:0316b16": "言：「太子作佛不久，我當作智慧第一弟子。」",
    "T25n1509_035:0316b17": "諸龍與珠已，言：「盡汝壽命，珠當還我。」菩薩",
    "T25n1509_035:0316b18": "許之。太子得珠，至閻浮提；一珠能雨飲食，",
    "T25n1509_035:0316b19": "一珠能雨衣服，一珠能雨七寶，利益眾生。",
    "T25n1509_035:0316b20": "又如須摩提菩薩，見燃燈佛，從須羅娑女",
    "T25n1509_035:0316b21": "買五莖花，不肯與之；即以五百金錢得",
    "T25n1509_035:0316b22": "五莖花，女猶不與，而要之言：「願我世世常",
    "T25n1509_035:0316b23": "為君妻，當以相與！」菩薩以供養佛故，即便",
    "T25n1509_035:0316b24": "許之。又妙光菩薩，長者女見其身有二十八",
    "T25n1509_035:0316b25": "相，生愛敬心，住在門下。菩薩既到，女即解",
    "T25n1509_035:0316b26": "頸琉璃珠，著菩薩鉢中，心作是願：「我當世",
    "T25n1509_035:0316b27": "世為此人婦！」此女二百五十劫中，集諸功德；",
    "T25n1509_035:0316b28": "後生喜見婬女園蓮花中，喜見養育為女，",
    "T25n1509_035:0316b29": "至年十四，女工、世智，皆悉備足。爾時，有閻",
    "T25n1509_035:0316c01": "浮提王，名為財主，太子名德主，有大悲心，",
    "T25n1509_035:0316c02": "時出城入園遊觀，諸婬女等導引歌讚。德",
    "T25n1509_035:0316c03": "主太子散諸寶物、衣服、飲食；譬如龍雨，無",
    "T25n1509_035:0316c04": "不周遍。喜德女見太子，自造歌偈而讚太",
    "T25n1509_035:0316c05": "子，愛眼視之，目未曾眴，而自發言：「世間之",
    "T25n1509_035:0316c06": "事，我悉知之，以我此身，奉給太子！」太子問",
    "T25n1509_035:0316c07": "言：「汝為屬誰？若有所屬，此非我宜。」爾時，",
    "T25n1509_035:0316c08": "喜見婬女答太子言：「我女生年日月時節，皆",
    "T25n1509_035:0316c09": "與太子同。此女非我腹生，我晨朝入園，",
    "T25n1509_035:0316c10": "見蓮花中有此女生，我因養育，畜以為女。",
    "T25n1509_035:0316c11": "無以我故而輕此女！此女六十四能，無不",
    "T25n1509_035:0316c12": "悉備；女工技術、經書、醫方，皆悉了達；常懷",
    "T25n1509_035:0316c13": "慚愧，內心忠直，無有嫉妬，無邪婬想。我女",
    "T25n1509_035:0316c14": "德儀如是，太子必應納之！」德主太子答語",
    "T25n1509_035:0316c15": "女言：「姊！我發阿耨多羅三藐三菩提心，修",
    "T25n1509_035:0316c16": "菩薩道，無所愛惜。國財妻子，象馬七珍，",
    "T25n1509_035:0316c17": "有所求索，不逆人意；若汝生男女及以",
    "T25n1509_035:0316c18": "汝身，有人求者，當以施之，莫生憂悔！或時",
    "T25n1509_035:0316c19": "捨汝出家，為佛弟子，淨居山藪，汝亦勿愁！」",
    "T25n1509_035:0316c20": "喜德女答言：「假令地獄火來，燒滅我身，終亦",
    "T25n1509_035:0316c21": "不悔！我亦不為婬欲戲樂故而以相好，我",
    "T25n1509_035:0316c22": "為勸助阿耨多羅三藐三菩提故奉事正",
    "T25n1509_035:0316c23": "士！」女又白太子言：「我昨夜夢見妙日身佛，",
    "T25n1509_035:0316c24": "坐道樹下，可往觀之！」太子見女端正，又",
    "T25n1509_035:0316c25": "聞佛出，以此二因緣故，共載一車，俱詣佛",
    "T25n1509_035:0316c26": "所。佛為說法，太子得無量陀羅尼門；女得",
    "T25n1509_035:0316c27": "調伏心志。太子爾時，以五百寶花供養於",
    "T25n1509_035:0316c28": "佛，以求阿耨多羅三藐三菩提。太子白父",
    "T25n1509_035:0316c29": "王言：「我得見妙日身佛，大得善利。」父王聞",
    "T25n1509_035:0317a01": "已，捨所愛重之物以與太子，與其官屬國",
    "T25n1509_035:0317a02": "內人民，俱詣佛所。佛為說法，王得一切法",
    "T25n1509_035:0317a03": "無闇燈陀羅尼。時王思惟：「不可以白衣法",
    "T25n1509_035:0317a04": "攝治國土、受於五欲而可得道！」作是思",
    "T25n1509_035:0317a05": "惟已，立德主太子為王，出家求道。是時太",
    "T25n1509_035:0317a06": "子於月十五日六寶來應，喜德妻變為寶",
    "T25n1509_035:0317a07": "女。如《不可思議經》中廣說如是等因緣。故",
    "T25n1509_035:0317a08": "知善男子、善女人世世願為菩薩父母、妻子、",
    "T25n1509_035:0317a09": "眷屬。",
    "T25n1509_035:0317a10": "【經】「爾時，四天王乃至阿迦尼吒天皆大歡",
    "T25n1509_035:0317a11": "喜，各自念言：『我等當作方便，令是菩薩離於",
    "T25n1509_035:0317a12": "婬欲，從初發意常作童真，莫使與色欲共會；",
    "T25n1509_035:0317a13": "若受五欲，障生梵天，何況阿耨多羅三藐三",
    "T25n1509_035:0317a14": "菩提！』以是故，舍利弗！菩薩摩訶薩斷婬欲出",
    "T25n1509_035:0317a15": "家者，應得阿耨多羅三藐三菩提，非不斷欲。」",
    "T25n1509_035:0317a16": "【論】問曰：諸天何以作是願？答曰：世間中",
    "T25n1509_035:0317a17": "有五欲第一，無不愛樂；於五欲中，觸為第",
    "T25n1509_035:0317a18": "一，能繫人心；如人墮在深泥，難可拯濟。",
    "T25n1509_035:0317a19": "以是故，諸天方便，令菩薩遠離婬欲。復次，若",
    "T25n1509_035:0317a20": "受餘欲，猶不失智慧；婬欲會時，身心慌迷，",
    "T25n1509_035:0317a21": "無所省覺，深著自沒！以是故，諸天令菩薩",
    "T25n1509_035:0317a22": "離之。問曰：云何令離？答曰：如釋迦文菩薩",
    "T25n1509_035:0317a23": "在淨飯王宮欲出城遊觀，淨居諸天化為",
    "T25n1509_035:0317a24": "老、病、死人，令其心厭；又令夜半見諸宮人",
    "T25n1509_035:0317a25": "妓直惡露不淨、涕唾流涎、屎尿塗漫；菩薩見",
    "T25n1509_035:0317a26": "已，即便穢厭。或時諸天令女人惡心妬忌，不",
    "T25n1509_035:0317a27": "識恩德，惡口欺誑，無所省察；菩薩見已，即",
    "T25n1509_035:0317a28": "生念言：「身雖似人，其心可惡！」即便捨之。",
    "T25n1509_035:0317a29": "欲使菩薩從初發心，常作童真行，不與",
    "T25n1509_035:0317b01": "色欲共會。何以故？婬欲為諸結之本！佛言：",
    "T25n1509_035:0317b02": "「寧以利刀割截身體，不與女人共會！刀",
    "T25n1509_035:0317b03": "截雖苦，不墮惡趣；婬欲因緣，於無量劫數",
    "T25n1509_035:0317b04": "受地獄苦。」人受五欲，尚不生梵世，何況阿",
    "T25n1509_035:0317b05": "耨多羅三藐三菩提！或有人言：「菩薩雖受五",
    "T25n1509_035:0317b06": "欲，心不著故，不妨於道。」以是故經言：「受五",
    "T25n1509_035:0317b07": "欲尚不生梵世。梵世，無始眾生皆得生中；",
    "T25n1509_035:0317b08": "受五欲者尚所應得而不得之，何況阿",
    "T25n1509_035:0317b09": "耨多羅三藐三菩提本所不得而欲得之！」",
    "T25n1509_035:0317b10": "以是故，菩薩應作童真，修行梵行，當得",
    "T25n1509_035:0317b11": "阿耨多羅三藐三菩提。梵行菩薩，不著世間",
    "T25n1509_035:0317b12": "故，速成菩薩道；若婬欲者，譬如膠漆，難可",
    "T25n1509_035:0317b13": "得離。所以者何？身受欲樂，婬欲根深！是故",
    "T25n1509_035:0317b14": "出家法中，婬戒在初，又亦為重。",
    "T25n1509_035:0317b15": "【經】舍利弗白佛言：「世尊！菩薩摩訶薩要當",
    "T25n1509_035:0317b16": "有父母、妻子、親族、知識耶？」佛告舍利弗：「或有",
    "T25n1509_035:0317b17": "菩薩有父母、妻子、親族、知識；或有菩薩，從初",
    "T25n1509_035:0317b18": "發意斷婬欲，修童真行，乃至得阿耨多羅三",
    "T25n1509_035:0317b19": "藐三菩提，不犯色欲；或有菩薩方便力故，受五",
    "T25n1509_035:0317b20": "欲已，出家得阿耨多羅三藐三菩提。」【論】釋",
    "T25n1509_035:0317b21": "曰：是三種菩薩，初者、如世間人受五欲，後",
    "T25n1509_035:0317b22": "捨離出家，得菩提道。二者、大功德牢固，初發",
    "T25n1509_035:0317b23": "心時斷於婬欲，乃至成佛道。是菩薩，或法",
    "T25n1509_035:0317b24": "身，或肉身；或離欲，或未離欲。三者、清淨法身",
    "T25n1509_035:0317b25": "菩薩，得無生法忍，住六神通。為教化眾生",
    "T25n1509_035:0317b26": "故，與眾生同事而攝取之。或作轉輪聖王，",
    "T25n1509_035:0317b27": "或作閻浮提王、長者、剎利，隨其所須而利",
    "T25n1509_035:0317b28": "益之。",
    "T25n1509_035:0317b29": "【經】「譬如幻師、若幻弟子，善知幻法，幻作五欲，",
    "T25n1509_035:0317c01": "於中共相娛樂。於汝意云何？是人於此五欲，",
    "T25n1509_035:0317c02": "頗實受不？」舍利弗言：「不也！世尊！」佛告舍利弗：",
    "T25n1509_035:0317c03": "「菩薩摩訶薩以方便力故化作五欲，於中受",
    "T25n1509_035:0317c04": "樂，成就眾生，亦復如是。是菩薩摩訶薩不染",
    "T25n1509_035:0317c05": "於欲，種種因緣，毀訾五欲：欲為熾然，欲為穢",
    "T25n1509_035:0317c06": "惡，欲為毀壞，欲為如怨！是故，舍利弗！當知菩",
    "T25n1509_035:0317c07": "薩為眾生故受五欲。」【論】問曰：三種菩薩中，",
    "T25n1509_035:0317c08": "何以獨為一種菩薩作譬喻？答曰：一者、如",
    "T25n1509_035:0317c09": "人法，不斷婬欲；二者、常斷婬欲，修於淨行；",
    "T25n1509_035:0317c10": "三者、亦修淨行，現受婬欲——以人不了故，為",
    "T25n1509_035:0317c11": "作譬喻。問曰：何以不以夢、化等為喻？答",
    "T25n1509_035:0317c12": "曰：夢非五情所知，但內心憶想故生；人以",
    "T25n1509_035:0317c13": "五情所見，變失無常，可以得解。化雖五情",
    "T25n1509_035:0317c14": "所知，而見者甚少。佛為度可度眾生，幻是",
    "T25n1509_035:0317c15": "眾人所信，是故為喻。如幻師以幻術故，",
    "T25n1509_035:0317c16": "於眾人中現希有事，令人歡喜；菩薩幻師",
    "T25n1509_035:0317c17": "亦如是，以五神通術故，於眾生中化作五",
    "T25n1509_035:0317c18": "欲，共相娛樂，化度眾生。眾生有二種：在家、",
    "T25n1509_035:0317c19": "出家。為度出家眾生故，現作聲聞、辟支佛、",
    "T25n1509_035:0317c20": "佛及諸出家外道師；在家眾生，或有見出",
    "T25n1509_035:0317c21": "家者得度，或有見在家同受五欲而可化",
    "T25n1509_035:0317c22": "度。菩薩常以種種因緣，毀訾五欲。「欲為熾",
    "T25n1509_035:0317c23": "然」者，若未失時，三毒火然；若其失時，無常火",
    "T25n1509_035:0317c24": "然。二火然故，名為「熾然」，都無樂時。「欲為",
    "T25n1509_035:0317c25": "穢惡」者，諸佛、菩薩、阿羅漢等諸離欲者，皆所",
    "T25n1509_035:0317c26": "穢賤。譬如人見狗食糞，賤而愍之不得",
    "T25n1509_035:0317c27": "好食，而噉不淨；受欲之人，亦復如是，不得",
    "T25n1509_035:0317c28": "內心離欲之樂，而於色欲不淨求樂。「欲為",
    "T25n1509_035:0317c29": "毀壞」者，著五欲因緣故，天王、人王、諸富貴",
    "T25n1509_035:0318a01": "者，亡國、危身，無不由之！「欲如怨」者，失人",
    "T25n1509_035:0318a02": "善利；亦如刺客，外如親善，內心懷害；五欲",
    "T25n1509_035:0318a03": "如是，喪失善心，奪人慧命。五欲之生，正",
    "T25n1509_035:0318a04": "為破壞眾善、毀敗德業故出。又知五欲如",
    "T25n1509_035:0318a05": "鉤賊魚、如摾害鹿、如燈焚蛾，是故說「欲",
    "T25n1509_035:0318a06": "如怨」。怨家之害，不過一世；著五欲因緣，",
    "T25n1509_035:0318a07": "墮三惡道，無量世受諸苦毒。",
    "T25n1509_035:0318a08": "【經】舍利弗白佛言：「菩薩摩訶薩云何應行般",
    "T25n1509_035:0318a09": "若波羅蜜？」佛告舍利弗：「菩薩摩訶薩行般若",
    "T25n1509_035:0318a10": "波羅蜜時，不見菩薩，不見菩薩字，不見般若",
    "T25n1509_035:0318a11": "波羅蜜，亦不見我行般若波羅蜜，亦不見我",
    "T25n1509_035:0318a12": "不行般若波羅蜜。何以故？菩薩、菩薩字性",
    "T25n1509_035:0318a13": "空，空中無色，無受、想、行、識；離色亦無空，離受、",
    "T25n1509_035:0318a14": "想、行、識亦無空。空即是色，色即是空；空即是",
    "T25n1509_035:0318a15": "受、想、行、識，受、想、行、識即是空。何以故？舍利弗！",
    "T25n1509_035:0318a16": "但有名字故謂為菩提，但有名字故謂為菩",
    "T25n1509_035:0318a17": "薩，但有名字故謂為空。所以者何？諸法實",
    "T25n1509_035:0318a18": "性，無生、無滅、無垢、無淨故。菩薩摩訶薩如是",
    "T25n1509_035:0318a19": "行，亦不見生，亦不見滅；亦不見垢，亦不見淨。",
    "T25n1509_035:0318a20": "何以故？名字是因緣和合作法，但以分別憶",
    "T25n1509_035:0318a21": "想假名說。是故菩薩摩訶薩行般若波羅蜜",
    "T25n1509_035:0318a22": "時，不見一切名字，不見故不著。」",
    "T25n1509_035:0318a23": "【論】問曰：是事，舍利弗上已問，今何以重問？",
    "T25n1509_035:0318a24": "答曰：先因佛說「欲以一切種知一切法，",
    "T25n1509_035:0318a25": "當學般若波羅蜜」故問，非自意問。復次，",
    "T25n1509_035:0318a26": "今舍利弗聞上種種讚般若功德，心歡喜，",
    "T25n1509_035:0318a27": "尊重般若故，問「云何應行」；如病人聞歎良",
    "T25n1509_035:0318a28": "藥，便問「云何應服」。問曰：先已問「住不住法，",
    "T25n1509_035:0318a29": "行檀波羅蜜，施者、受者、財物不可得故，如是",
    "T25n1509_035:0318b01": "等為行般若」，今何以復問行？答曰：上總問",
    "T25n1509_035:0318b02": "諸波羅蜜，此但問般若；上廣讚歎般若為",
    "T25n1509_035:0318b03": "主，此直問行般若。復次，上雖廣歎般若波",
    "T25n1509_035:0318b04": "羅蜜，時會渴仰欲得；是故舍利弗為眾人",
    "T25n1509_035:0318b05": "故，問「行般若波羅蜜」。般若波羅蜜功德無量",
    "T25n1509_035:0318b06": "無盡，佛智慧亦無量無盡；若舍利弗不發",
    "T25n1509_035:0318b07": "問，則佛讚歎無窮已；若舍利弗不問者，則",
    "T25n1509_035:0318b08": "無因緣故則不應止。問曰：般若功德尊",
    "T25n1509_035:0318b09": "重，若佛廣讚有何不可？答曰：讚歎般若，聞",
    "T25n1509_035:0318b10": "者歡喜尊重，則增其福德；若聞說般若，則增",
    "T25n1509_035:0318b11": "其智慧。不但以福德因緣故可成佛道，",
    "T25n1509_035:0318b12": "要須智慧得成；是故不須但讚歎。人聞讚",
    "T25n1509_035:0318b13": "歎，心已清淨，渴仰欲得般若；如為渴人，",
    "T25n1509_035:0318b14": "廣讚歎美飲，不解於渴，即便應與之。如",
    "T25n1509_035:0318b15": "是等因緣故，舍利弗今問行般若。問曰：如",
    "T25n1509_035:0318b16": "人有眼見，方知所趣處，然後能行。菩薩亦",
    "T25n1509_035:0318b17": "如是，先念佛道，知般若，見已，身然後應",
    "T25n1509_035:0318b18": "行；今何以言「不見菩薩及般若」？若不見，云",
    "T25n1509_035:0318b19": "何得行？答曰：此中不言常不見，但明入般",
    "T25n1509_035:0318b20": "若觀時，不見菩薩及般若波羅蜜；般若波",
    "T25n1509_035:0318b21": "羅蜜為令眾生知實法故出。此菩薩名字，",
    "T25n1509_035:0318b22": "眾緣和合假稱。如後品中廣說。般若波羅蜜",
    "T25n1509_035:0318b23": "名字亦如是，眾法和合故，假名為般若波",
    "T25n1509_035:0318b24": "羅蜜。般若波羅蜜雖是假名，而能破諸戲",
    "T25n1509_035:0318b25": "論；以自性無故，說言「不可見」。如火從眾緣",
    "T25n1509_035:0318b26": "和合，假名為火，雖無實事而能燒物。問曰：",
    "T25n1509_035:0318b27": "若入般若中不見，出則便見，何者可信？答",
    "T25n1509_035:0318b28": "曰：上言「般若為實法故出」，是則可信；出般",
    "T25n1509_035:0318b29": "若波羅蜜，不實，故不可信。問曰：若「入般若",
    "T25n1509_035:0318c01": "中不見，出則見」者，當知非法常空，以般",
    "T25n1509_035:0318c02": "若力故空！答曰：世俗法故，言行、言入般若",
    "T25n1509_035:0318c03": "波羅蜜；諸觀戲論滅故，無出、無入。若諸賢",
    "T25n1509_035:0318c04": "聖不以名字說，則不得以教化凡夫；當",
    "T25n1509_035:0318c05": "取說意，莫著語言！問曰：若般若中貴一切",
    "T25n1509_035:0318c06": "法空，此中何以先說眾生空破我？答曰：初",
    "T25n1509_035:0318c07": "聞般若，不得便說一切法空。我，不可以",
    "T25n1509_035:0318c08": "五情求得，但憶想分別生我想，無而謂有。",
    "T25n1509_035:0318c09": "又意情中無有定緣，但憶想分別、顛倒因緣",
    "T25n1509_035:0318c10": "故，於空五眾中而生我想。若聞無我，則易",
    "T25n1509_035:0318c11": "可解。色等諸法，現眼所見；若初言空無，則",
    "T25n1509_035:0318c12": "難可信。今先破我，次破我所法；破我、我所",
    "T25n1509_035:0318c13": "法故，則一切法盡空。如是離欲，名為得道。",
    "T25n1509_035:0318c14": "復次，般若波羅蜜，無一定法故。「不見我行",
    "T25n1509_035:0318c15": "般若，不見不行」者，如凡夫不得般若，故",
    "T25n1509_035:0318c16": "名「不行」；菩薩則不然，但行空般若，故說「不",
    "T25n1509_035:0318c17": "見不行」。復次，佛為法王，觀餘菩薩其智甚",
    "T25n1509_035:0318c18": "少，雜諸結使，不名為行。譬如國王雖得",
    "T25n1509_035:0318c19": "少物，不名為得；佛亦如是教諸菩薩，雖",
    "T25n1509_035:0318c20": "有少行，不名為行。復次，行般若波羅蜜者",
    "T25n1509_035:0318c21": "生憍慢，言「我有般若波羅蜜」，取是相；若",
    "T25n1509_035:0318c22": "不行者，心自懈沒而懷憂悴。是故言「不見",
    "T25n1509_035:0318c23": "我行與不行」。復次，「不見我行般若波羅蜜」",
    "T25n1509_035:0318c24": "者，破著有見；「不見我不行般若波羅蜜」",
    "T25n1509_035:0318c25": "者，破著無見。復次，不見我行般若波羅蜜",
    "T25n1509_035:0318c26": "者，止諸法戲調；不見我不行者，止懈怠",
    "T25n1509_035:0318c27": "心故。譬如乘馬，疾則制之，遲則鞭之。如",
    "T25n1509_035:0318c28": "是等分別「行」、「不行」。復次，佛自說因緣，所謂",
    "T25n1509_035:0318c29": "「菩薩、菩薩字性空」。是中雖但說菩薩字空，",
    "T25n1509_035:0319a01": "而五眾亦空。「空中無色，離色亦無空」者，「空」",
    "T25n1509_035:0319a02": "名法空，法空中乃無一毫法，何況麁色！「空",
    "T25n1509_035:0319a03": "亦不離色」，所以者何？破色故有空，云何言",
    "T25n1509_035:0319a04": "離色！受、想、行、識亦如是。何以故？佛自更說因",
    "T25n1509_035:0319a05": "緣，所謂「但有名字謂為菩提，但有名字謂",
    "T25n1509_035:0319a06": "為菩薩，但有名字謂為空」。問曰：先已說",
    "T25n1509_035:0319a07": "此事，今何以重說？答曰：先說「不見菩薩，",
    "T25n1509_035:0319a08": "不見菩薩字，不見般若波羅蜜」；今說「不見」",
    "T25n1509_035:0319a09": "因緣，所謂「但有名謂為菩提，但有名謂",
    "T25n1509_035:0319a10": "為菩薩，但有名謂為空」。上菩薩、此菩薩義",
    "T25n1509_035:0319a11": "同。「菩薩字」，即如「菩薩」中說。般若波羅蜜分為",
    "T25n1509_035:0319a12": "二分：成就者名為「菩提」，未成就者名為「空」。",
    "T25n1509_035:0319a13": "「生相」實不可得故，名為「無生」。所以者何？若先",
    "T25n1509_035:0319a14": "生後法，若先法後生，若生法一時，皆不可得，",
    "T25n1509_035:0319a15": "如先說。無生故「無滅」，若法不生不滅如虛",
    "T25n1509_035:0319a16": "空，云何有垢有淨？譬如虛空，萬歲雨亦",
    "T25n1509_035:0319a17": "不濕、大火燒不熱、烟亦不著。所以者何？",
    "T25n1509_035:0319a18": "本自無生故。菩薩能如是觀，不見離是不",
    "T25n1509_035:0319a19": "生不滅法有生有滅、有垢有淨。何以故？佛",
    "T25n1509_035:0319a20": "自說因緣：「一切法皆憶想分別，因緣和合故，",
    "T25n1509_035:0319a21": "強以名說。」不可說者是實義，可說者皆是名",
    "T25n1509_035:0319a22": "字。「菩薩行般若波羅蜜，不見一切名字」者，",
    "T25n1509_035:0319a23": "先略說名字，所謂菩薩、菩薩字，般若波羅蜜、",
    "T25n1509_035:0319a24": "菩提字；今廣說一切名字皆不可見，不見",
    "T25n1509_035:0319a25": "故不著——不著者，不可得故。如諸眼中，慧眼",
    "T25n1509_035:0319a26": "第一；菩薩以慧眼遍求不見，乃至不見",
    "T25n1509_035:0319a27": "細微一法，是故不著。問曰：若菩薩一切法中",
    "T25n1509_035:0319a28": "不著，何得不入涅槃？答曰：是事處處已說，",
    "T25n1509_035:0319a29": "今此中略說：大悲心故，十方佛念故，本願未",
    "T25n1509_035:0319b01": "滿故，精進波羅蜜力故，般若波羅蜜、方便",
    "T25n1509_035:0319b02": "二事和合故，所謂不著於不著故。如是等",
    "T25n1509_035:0319b03": "種種因緣故說「菩薩雖不著諸法，而不入",
    "T25n1509_035:0319b04": "涅槃」。",
    "T25n1509_035:0319b05": "3 習相應品1大智度論釋習相應品第三之一",
    "T25n1509_035:0319b06": "【經】佛告舍利弗：「菩薩摩訶薩行般若波羅蜜",
    "T25n1509_035:0319b07": "時，應如是思惟：『菩薩但有字，佛亦但有字，般",
    "T25n1509_035:0319b08": "若波羅蜜亦但有字；色但有字，受、想、行、識亦",
    "T25n1509_035:0319b09": "但有字。』舍利弗！如我但有字，一切我常不可",
    "T25n1509_035:0319b10": "得，眾生、壽者、命者、生者、養育、眾數、人、作者、使",
    "T25n1509_035:0319b11": "作者、起者、使起者、受者、使受者、知者、見者，是",
    "T25n1509_035:0319b12": "一切皆不可得；不可得空故，但以名字說。",
    "T25n1509_035:0319b13": "菩薩摩訶薩亦如是行般若波羅蜜，不見我、",
    "T25n1509_035:0319b14": "不見眾生，乃至不見知者、見者，所說名字亦",
    "T25n1509_035:0319b15": "不可見。」【論】問曰：第二品末已說空，今何",
    "T25n1509_035:0319b16": "以重說？答曰：上多說法空，今雜說法空、眾生",
    "T25n1509_035:0319b17": "空。行者觀外法盡空無所有，而謂能知空",
    "T25n1509_035:0319b18": "者不空，是故復說「觀者亦空」。是眾生空，聲",
    "T25n1509_035:0319b19": "聞法中多說，一切佛弟子皆知諸法中無我。",
    "T25n1509_035:0319b20": "佛滅後五百歲分為二分：有信法空；有但",
    "T25n1509_035:0319b21": "信眾生空，言「五眾是定有法」，但受五眾者",
    "T25n1509_035:0319b22": "空。以是故佛說眾生空以況法空。復次，我",
    "T25n1509_035:0319b23": "空易知，法空難見。所以者何？我以五情求",
    "T25n1509_035:0319b24": "之不可得，但以身見力故憶想分別為我。",
    "T25n1509_035:0319b25": "法空者，色可眼見、聲可耳聞，是故難知其",
    "T25n1509_035:0319b26": "空。是二事般若波羅蜜中皆空，如「十八空」義",
    "T25n1509_035:0319b27": "中說。問曰：如我乃至知者、見者，為是一事？",
    "T25n1509_035:0319b28": "為各各異？答曰：皆是一我，但以隨事為異。",
    "T25n1509_035:0319b29": "於五眾中，我、我所心起，故名為「我」。五眾和合",
    "T25n1509_035:0319c01": "中生故，名為「眾生」。命根成就故，名為「壽者」、",
    "T25n1509_035:0319c02": "「命者」。能起眾事，如父生子，名為「生者」。乳哺、",
    "T25n1509_035:0319c03": "衣、食因緣得長，是名「養育」。五眾、十二入、十八",
    "T25n1509_035:0319c04": "界等諸法因緣，是眾法有數，故名「眾數」。行人",
    "T25n1509_035:0319c05": "法故，名為「人」。手足能有所作，名為「作者」。力",
    "T25n1509_035:0319c06": "能役他故，名「使作者」。能造後世罪福業故，",
    "T25n1509_035:0319c07": "名「能起者」。令他起後世罪福業故，名「使起",
    "T25n1509_035:0319c08": "者」。後身受罪福果報故，名「受者」。令他受苦",
    "T25n1509_035:0319c09": "樂，是名「使受者」。目覩色，名為「見者」。五識知，",
    "T25n1509_035:0319c10": "名為「知者」。復次，用眼見色，以五邪見觀五",
    "T25n1509_035:0319c11": "眾，用世間、出世間正見觀諸法，是名「見者」，",
    "T25n1509_035:0319c12": "所謂眼根、五邪見、世間正見、無漏見，是名「見",
    "T25n1509_035:0319c13": "者」。餘四根所知及意識所知，通名為「知者」。如",
    "T25n1509_035:0319c14": "是諸法皆說是「神」。此神，十方三世諸佛及諸",
    "T25n1509_035:0319c15": "賢聖求之不可得，但憶想分別，強為其名。諸",
    "T25n1509_035:0319c16": "法亦如是，皆空無實，但假為其名。問曰：是",
    "T25n1509_035:0319c17": "神但有十六名字？更有餘名？答曰：略說則",
    "T25n1509_035:0319c18": "十六，廣說則無量。隨事起名，如官號差別、",
    "T25n1509_035:0319c19": "工能智巧、出家得道，種種諸名，皆是因緣和",
    "T25n1509_035:0319c20": "合生故無自性，無自性故畢竟空。生空故",
    "T25n1509_035:0319c21": "法空，法空故生亦空。",
    "T25n1509_035:0319c22": "【經】「菩薩摩訶薩作如是行般若波羅蜜，除佛",
    "T25n1509_035:0319c23": "智慧，過一切聲聞、辟支佛上，用不可得空故。",
    "T25n1509_035:0319c24": "所以者何？是菩薩摩訶薩諸名字法、名字所",
    "T25n1509_035:0319c25": "著處亦不可得故。舍利弗！菩薩摩訶薩能如",
    "T25n1509_035:0319c26": "是行，為行般若波羅蜜。譬如滿閻浮提竹、麻、",
    "T25n1509_035:0319c27": "稻、茅，諸比丘其數如是，智慧如舍利弗、目連",
    "T25n1509_035:0319c28": "等，欲比菩薩行般若波羅蜜智慧，百分不及",
    "T25n1509_035:0319c29": "一，千分、百千分乃至算數譬喻所不能及。何",
    "T25n1509_035:0320a01": "以故？菩薩摩訶薩用智慧度脫一切眾生故。」",
    "T25n1509_035:0320a02": "【論】釋曰：有二因緣故，菩薩智慧勝聲聞、",
    "T25n1509_035:0320a03": "辟支佛：一者、以空知一切法空，亦不見是",
    "T25n1509_035:0320a04": "空；空以不空等一不異。二者、以此智慧，為",
    "T25n1509_035:0320a05": "欲度脫一切眾生令得涅槃。聲聞、辟支佛",
    "T25n1509_035:0320a06": "智慧但觀諸法空，不能觀世間、涅槃為一。",
    "T25n1509_035:0320a07": "譬如人出獄，有但穿牆而出自脫身者；",
    "T25n1509_035:0320a08": "有破獄壞鎖，既自脫身，兼濟眾人者。復次，",
    "T25n1509_035:0320a09": "菩薩智慧入二法中故勝：一者、大悲，二者、",
    "T25n1509_035:0320a10": "般若波羅蜜。復有二法：一者、般舟三昧，二者、",
    "T25n1509_035:0320a11": "方便。復有二法：一者、常住禪定，二者、能通",
    "T25n1509_035:0320a12": "達法性。復有二法：一者、能代一切眾生受",
    "T25n1509_035:0320a13": "苦，二者、自捨一切樂。復有二法：一者、慈心，",
    "T25n1509_035:0320a14": "無怨無恚；二者、乃至諸佛功德，心亦不著。",
    "T25n1509_035:0320a15": "如是等種種功德莊嚴智慧故勝聲聞、辟支",
    "T25n1509_035:0320a16": "佛。問曰：諸鈍根者可以為喻，舍利弗智慧",
    "T25n1509_035:0320a17": "利根何以為喻？答曰：不必以鈍根為譬喻，",
    "T25n1509_035:0320a18": "譬喻為莊嚴論議、令人信著；故以五情所",
    "T25n1509_035:0320a19": "見以喻意識，令其得悟。譬如登樓，得梯",
    "T25n1509_035:0320a20": "則易上。復次，一切眾生著世間樂，聞道得",
    "T25n1509_035:0320a21": "涅槃則不信不樂；以是故以眼見事，喻所",
    "T25n1509_035:0320a22": "不見。譬如苦藥，服之甚難；假之以蜜，服",
    "T25n1509_035:0320a23": "之則易。復次，舍利弗於聲聞中智慧第一，",
    "T25n1509_035:0320a24": "比諸佛菩薩未有現焉。「如閻浮提」者，「閻浮」，",
    "T25n1509_035:0320a25": "樹名，其林茂盛，此樹於林中最大。「提」名為",
    "T25n1509_035:0320a26": "洲。此洲上有此樹林；林中有河，底有金沙，",
    "T25n1509_035:0320a27": "名為閻浮檀金；以閻浮樹故，名為「閻浮洲」。",
    "T25n1509_035:0320a28": "此洲有五百小洲圍繞，通名閻浮提。問曰：",
    "T25n1509_035:0320a29": "諸弟子甚多，何以故說「舍利弗、目揵連等，",
    "T25n1509_035:0320b01": "滿閻浮提中，如竹、麻、稻、茅」？答曰：一切佛弟",
    "T25n1509_035:0320b02": "子中，智慧第一者舍利弗，神足第一者目揵",
    "T25n1509_035:0320b03": "連；此二人於佛法中大，於外法中亦大。",
    "T25n1509_035:0320b04": "富樓那、迦郗那、阿那律等，於佛法中雖",
    "T25n1509_035:0320b05": "大，於外法中不如。又此二人常在大眾",
    "T25n1509_035:0320b06": "助佛揚化，破諸外道；富樓那等比丘無是",
    "T25n1509_035:0320b07": "功德，是故不說。復次，若說舍利弗則攝一",
    "T25n1509_035:0320b08": "切智慧人，若說目揵連則攝一切禪定人。",
    "T25n1509_035:0320b09": "譬喻有二種：一者、假以為喻，二者、實事為",
    "T25n1509_035:0320b10": "喻。今此名為假喻。所以不以餘物為喻",
    "T25n1509_035:0320b11": "者，以此四物叢生稠緻、種類又多故。舍",
    "T25n1509_035:0320b12": "利弗、目連等比丘滿閻浮提，如是諸阿羅漢",
    "T25n1509_035:0320b13": "智慧和合不及菩薩智慧百分之一，乃至算",
    "T25n1509_035:0320b14": "數譬喻所不能及。問曰：何以不但說「算數",
    "T25n1509_035:0320b15": "譬喻所不能及」，而說「百分、千分不及一」？答",
    "T25n1509_035:0320b16": "曰：「算數譬喻所不能及」者，是其極語。譬如",
    "T25n1509_035:0320b17": "人有重罪，先以打縛楚毒，然後乃殺。如聲",
    "T25n1509_035:0320b18": "聞法中，常以「十六不及一」為喻；大乘法中，",
    "T25n1509_035:0320b19": "則以「乃至算數譬喻所不能及」。",
    "T25n1509_035:0320b20": "【經】「舍利弗！置閻浮提滿中如舍利弗、目連等。",
    "T25n1509_035:0320b21": "若滿三千大千世界如舍利弗、目連等；復置",
    "T25n1509_035:0320b22": "是事，若滿十方如恒河沙等世界如舍利弗、",
    "T25n1509_035:0320b23": "目連等智慧，欲比菩薩行般若波羅蜜智慧，",
    "T25n1509_035:0320b24": "百分不及一，千分百千分乃至算數譬喻所",
    "T25n1509_035:0320b25": "不能及。」【論】釋曰：此義同上閻浮提，但以",
    "T25n1509_035:0320b26": "多為異。問曰：舍利弗、目連等雖多智慧無異，",
    "T25n1509_035:0320b27": "何以以多為喻？答曰：有人謂少無力，多",
    "T25n1509_035:0320b28": "則有力。譬如水少，其力亦少。又如絕健之",
    "T25n1509_035:0320b29": "人，少眾力寡不能制之，大軍攻之則伏。有",
    "T25n1509_035:0320c01": "人謂一舍利弗智慧少，則不及菩薩，多或能",
    "T25n1509_035:0320c02": "及。佛言：「雖多不及。」故以多為喻。如一切草",
    "T25n1509_035:0320c03": "木力不如火，一切諸明勢不及日。亦如十",
    "T25n1509_035:0320c04": "方世界諸山，不如一金剛珠。所以者何？菩",
    "T25n1509_035:0320c05": "薩智慧是一切諸佛法本，能令一切眾生離",
    "T25n1509_035:0320c06": "苦得樂。如迦陵毘伽鳥子雖未出𣫘，其",
    "T25n1509_035:0320c07": "音勝於眾鳥，何況出𣫘！菩薩智慧亦如是，",
    "T25n1509_035:0320c08": "雖未出無明𣫘勝一切聲聞、辟支佛，何況",
    "T25n1509_035:0320c09": "成佛！又如轉輪聖王太子，雖未成就，福祚",
    "T25n1509_035:0320c10": "威德勝於一切諸王，何況作轉輪聖王！菩",
    "T25n1509_035:0320c11": "薩亦如是，雖未成佛，無量阿僧祇劫集無",
    "T25n1509_035:0320c12": "量智慧福德故，勝於聲聞辟支佛，何況成",
    "T25n1509_035:0320c13": "佛！",
    "T25n1509_035:0320c14": "【經】「復次，舍利弗！菩薩摩訶薩行般若波羅蜜",
    "T25n1509_035:0320c15": "一日修智慧，出過一切聲聞、辟支佛上。」【論】",
    "T25n1509_035:0320c16": "問曰：先已說除佛智慧，過一切聲聞、辟支",
    "T25n1509_035:0320c17": "佛上，今何以復重說？答曰：非重說也！上總",
    "T25n1509_035:0320c18": "相說，今別相說。先言「一切聲聞、辟支佛不",
    "T25n1509_035:0320c19": "及菩薩智慧」，今但明「不及一日智慧」，何況",
    "T25n1509_035:0320c20": "千萬歲！",
    "T25n1509_035:0320c21": "【經】舍利弗白佛言：「世尊！聲聞所有智慧——若",
    "T25n1509_035:0320c22": "須陀洹、斯陀含、阿那含、阿羅漢，辟支佛智慧，佛",
    "T25n1509_035:0320c23": "智慧，是諸眾智無有差別，不相違背，無生、性",
    "T25n1509_035:0320c24": "空。若法不相違背、無生、性空，是法無有別異；",
    "T25n1509_035:0320c25": "云何世尊言『菩薩摩訶薩行般若波羅蜜一",
    "T25n1509_035:0320c26": "日修智慧，出過聲聞、辟支佛上』？」【論】問曰：上",
    "T25n1509_035:0320c27": "佛已說「菩薩摩訶薩修智慧出過聲聞、辟支",
    "T25n1509_035:0320c28": "佛上」，今舍利弗何以故問？答曰：不問智慧",
    "T25n1509_035:0320c29": "勢力能度眾生，今但問佛及六子智慧體",
    "T25n1509_035:0321a01": "性法中無有差別者。以諸賢聖智慧皆是",
    "T25n1509_035:0321a02": "諸法實相慧，皆是四諦及三十七品慧，皆是",
    "T25n1509_035:0321a03": "出三界、入三脫門、成三乘果慧，以是故說",
    "T25n1509_035:0321a04": "無有差別。復次，如須陀洹以無漏智滅",
    "T25n1509_035:0321a05": "結得果，乃至佛亦如是；如須陀洹用二種",
    "T25n1509_035:0321a06": "解脫果：有為解脫、無為解脫，乃至佛亦如是；",
    "T25n1509_035:0321a07": "如佛入涅槃，須陀洹極遲不過七世。皆同",
    "T25n1509_035:0321a08": "事、同緣、同行、同果報，以是故言「無相違背」。",
    "T25n1509_035:0321a09": "所以者何？不生、性空故。問曰：破無明、集諸",
    "T25n1509_035:0321a10": "善法故生智慧；是智慧，心相應、心共生、隨心",
    "T25n1509_035:0321a11": "行，是中云何說「智慧無生、性空，無有別異」？",
    "T25n1509_035:0321a12": "答曰：智慧緣滅諦是「不生」；因緣和合故無",
    "T25n1509_035:0321a13": "有自性，是名「性空」，無所分別。智慧隨緣",
    "T25n1509_035:0321a14": "得名，如眼緣色生眼識，或名眼識、或名",
    "T25n1509_035:0321a15": "色識。智慧雖因緣和合作法，以緣無生、性",
    "T25n1509_035:0321a16": "空故名為「無生」、「性空」。問曰：諸賢聖智慧皆",
    "T25n1509_035:0321a17": "緣四諦生，何以但說滅諦？答曰：四諦中滅",
    "T25n1509_035:0321a18": "諦為上。所以者何？是三諦皆屬滅諦故。譬",
    "T25n1509_035:0321a19": "如人請天子併食群臣，亦名供養天子。復",
    "T25n1509_035:0321a20": "次，滅諦故說「無生」，三諦故說「性空」。復次，有人",
    "T25n1509_035:0321a21": "言：是諸智慧性自然不生、性自空。所以者何？",
    "T25n1509_035:0321a22": "一切法皆因緣和合故無自性，無自性故",
    "T25n1509_035:0321a23": "不生。問曰：若爾者，智慧、愚癡無有別異！答",
    "T25n1509_035:0321a24": "曰：諸法如，入法性中無有別異；如火各各",
    "T25n1509_035:0321a25": "不同，而滅相無異。譬如眾川萬流，各各異色",
    "T25n1509_035:0321a26": "異味，入於大海，同為一味一名；如是愚癡、",
    "T25n1509_035:0321a27": "智慧，入於般若波羅蜜中，皆同一味、無有差",
    "T25n1509_035:0321a28": "別。如五色近須彌山，自失其色，皆同金色；",
    "T25n1509_035:0321a29": "如是內外諸法入般若波羅蜜中皆為一味。",
    "T25n1509_035:0321b01": "何以故？般若波羅蜜相畢竟清淨故。復次，愚",
    "T25n1509_035:0321b02": "癡實相即是智慧；若分別著此智慧即是愚",
    "T25n1509_035:0321b03": "癡。如是愚癡、智慧有何別異？初入佛法，是",
    "T25n1509_035:0321b04": "癡、是慧；轉後深入，癡、慧無異。以是故，是諸眾",
    "T25n1509_035:0321b05": "智無有別異、不相違背、不生、性空，故無咎。",
    "T25n1509_035:0321b06": "【經】佛告舍利弗：「於汝意云何？菩薩摩訶薩行",
    "T25n1509_035:0321b07": "般若波羅蜜一日修智慧，心念：『我行道慧益",
    "T25n1509_035:0321b08": "一切眾生，當以一切種智知一切法、度一切",
    "T25n1509_035:0321b09": "眾生。』諸聲聞、辟支佛智慧為有是事不？」舍利",
    "T25n1509_035:0321b10": "弗言：「不也！世尊！」【論】釋曰：有四種論：一者、",
    "T25n1509_035:0321b11": "必定論，二者、分別論，三者、反問論，四者、置論。",
    "T25n1509_035:0321b12": "「必定論」者，如眾生中世尊為第一，一切法中",
    "T25n1509_035:0321b13": "無我，世間不可樂，涅槃為安隱寂滅，業因",
    "T25n1509_035:0321b14": "緣不失。如是等名為「必定論」。「分別論」者，",
    "T25n1509_035:0321b15": "如無畏太子問佛：「佛能說是語令他人瞋",
    "T25n1509_035:0321b16": "不？」佛言：「是事當分別答。」太子言：「諸尼健子",
    "T25n1509_035:0321b17": "輩了矣！佛或時無憐愍心故，出眾生於罪",
    "T25n1509_035:0321b18": "中，而眾生瞋，然眾生後當得利。」爾時無畏",
    "T25n1509_035:0321b19": "之子坐其膝上。佛問無畏：「汝子或時吞諸",
    "T25n1509_035:0321b20": "瓦石草木，汝聽咽不？」答言：「不聽。先教令吐；",
    "T25n1509_035:0321b21": "若不肯吐，左手捉耳，右手擿口，縱令血出",
    "T25n1509_035:0321b22": "亦不置之。」佛言：「汝不愍之耶？」答言：「愍之",
    "T25n1509_035:0321b23": "深故，為出瓦石，雖當時痛，後得安隱。」佛言：",
    "T25n1509_035:0321b24": "「我亦如是。若眾生欲作重罪，善教不從，以",
    "T25n1509_035:0321b25": "苦言諫之，雖起瞋恚，後得安隱。」又如五",
    "T25n1509_035:0321b26": "比丘問佛：「受樂得道耶？」佛言：「不必定。有",
    "T25n1509_035:0321b27": "受苦得罪，受苦得樂；有受樂得罪，受樂",
    "T25n1509_035:0321b28": "得福。」如是等名為「分別論」。「反問論」者，還以",
    "T25n1509_035:0321b29": "所問答之。如佛告比丘：「於汝意云何？是",
    "T25n1509_035:0321c01": "色常耶？無常耶？」比丘言：「無常。」「若無常，是苦不？」",
    "T25n1509_035:0321c02": "答言：「苦。」「若法是無常、苦，聞法聖弟子著是法，",
    "T25n1509_035:0321c03": "言『是法是我、是我所』不？」答曰：「不也！世尊！」佛",
    "T25n1509_035:0321c04": "告比丘：「從今已後，所有色，若過去、若未來、若",
    "T25n1509_035:0321c05": "現在、若內、若外、若好、若醜，是色非我所，我",
    "T25n1509_035:0321c06": "非此色所，如是應以正實智慧知；受、想、行、",
    "T25n1509_035:0321c07": "識亦如是。」如是等名「反問論」。「置論」者，如十",
    "T25n1509_035:0321c08": "四難：世間有常、世間無常、世間有邊、世間無",
    "T25n1509_035:0321c09": "邊。如是等是名為「置論」。今佛以反問論答",
    "T25n1509_035:0321c10": "舍利弗。以舍利弗智於事未悟，佛反問事",
    "T25n1509_035:0321c11": "端，令其得解。菩薩度眾生智慧名為「道慧」。",
    "T25n1509_035:0321c12": "如後品中說：「薩婆若慧是聲聞辟支佛事，",
    "T25n1509_035:0321c13": "一切種智慧是諸佛事，道種慧是菩薩事。」復",
    "T25n1509_035:0321c14": "次，八聖道分為實道；令眾生種種因緣入",
    "T25n1509_035:0321c15": "道，是名「道慧」。令眾生住於道中，是為「利",
    "T25n1509_035:0321c16": "益」聲聞種、辟支佛種、佛種。又復一切智慧無",
    "T25n1509_035:0321c17": "所不得，是名「一切種」。若有為、若無為，用一",
    "T25n1509_035:0321c18": "切種智知。得佛道已，應度一切眾生、利益",
    "T25n1509_035:0321c19": "一切眾生，或大乘、或聲聞乘、或辟支佛乘；若",
    "T25n1509_035:0321c20": "不入三乘道，教修福德，受天上人中富樂；",
    "T25n1509_035:0321c21": "若不能修福，以今世利益之事——衣、食、臥具",
    "T25n1509_035:0321c22": "等；若復不得，當以慈悲心利益。是名「度一",
    "T25n1509_035:0321c23": "切眾生」。問曰：若佛知一切聲聞、辟支佛不能",
    "T25n1509_035:0321c24": "為眾生，何以故問？答曰：佛意如是，欲令",
    "T25n1509_035:0321c25": "舍利弗口自說「諸聲聞、辟支佛不如菩薩」，是",
    "T25n1509_035:0321c26": "故佛問。舍利弗言：「不也！世尊！」所以者何？聲",
    "T25n1509_035:0321c27": "聞、辟支佛雖有慈心，本不發心願度一切",
    "T25n1509_035:0321c28": "眾生，亦不迴善根向阿耨多羅三藐三菩",
    "T25n1509_035:0321c29": "提。以是故，菩薩一日修智慧，過聲聞、辟支",
    "T25n1509_035:0322a01": "佛上。",
    "T25n1509_035:0322a02": "【經】「舍利弗！於汝意云何？諸聲聞、辟支佛頗",
    "T25n1509_035:0322a03": "有是念『我等當得阿耨多羅三藐三菩提，度一",
    "T25n1509_035:0322a04": "切眾生，令得無餘涅槃』不？」舍利弗言：「不也！世",
    "T25n1509_035:0322a05": "尊！」佛告舍利弗：「以是因緣故，當知諸聲聞、辟",
    "T25n1509_035:0322a06": "支佛智慧欲比菩薩摩訶薩智慧，百分不及",
    "T25n1509_035:0322a07": "一，乃至算數譬喻所不能及。」【論】問曰：上已",
    "T25n1509_035:0322a08": "反問舍利弗事已定，今何以復問？答曰：以舍",
    "T25n1509_035:0322a09": "利弗欲以須陀洹同得解脫故，與諸佛菩",
    "T25n1509_035:0322a10": "薩等，而佛不聽。譬如有人欲以毛孔之",
    "T25n1509_035:0322a11": "空與虛空等。以是故佛重質其事。復次，雖",
    "T25n1509_035:0322a12": "同一事，義門各異。先言「智慧，為一切眾生",
    "T25n1509_035:0322a13": "故」，今言「頗有是念：『我等當得阿耨多羅三",
    "T25n1509_035:0322a14": "藐三菩提，令一切眾生得無餘涅槃』？」「無餘",
    "T25n1509_035:0322a15": "涅槃」者，義如先說。復次，一聲聞、辟支佛尚",
    "T25n1509_035:0322a16": "不作是念，何況一切聲聞、辟支佛！",
    "T25n1509_035:0322a17": "【經】「舍利弗！於汝意云何？諸聲聞、辟支佛頗有",
    "T25n1509_035:0322a18": "是念：『我行六波羅蜜，成就眾生，莊嚴世界，具",
    "T25n1509_035:0322a19": "佛十力、四無所畏、四無礙智、十八不共法，度脫",
    "T25n1509_035:0322a20": "無量阿僧祇眾生令得涅槃』不？」舍利弗言：「不",
    "T25n1509_035:0322a21": "也！世尊！」【論】釋曰：先略說「我當得阿耨多",
    "T25n1509_035:0322a22": "羅三藐三菩提」，今廣說得阿耨多羅三藐三",
    "T25n1509_035:0322a23": "菩提因緣，所謂六波羅蜜乃至十八不共法。",
    "T25n1509_035:0322a24": "「六波羅蜜」義，如先說。「教化眾生、淨佛世界」，",
    "T25n1509_035:0322a25": "後當說。餘「十力」等，如先說。",
    "T25n1509_035:0322a26": "【經】佛告舍利弗：「菩薩摩訶薩能作是念：『我",
    "T25n1509_035:0322a27": "當行六波羅蜜乃至十八不共法，成阿耨多",
    "T25n1509_035:0322a28": "羅三藐三菩提，度脫無量阿僧祇眾生令得",
    "T25n1509_035:0322a29": "涅槃。』譬如螢火虫不作是念：『我力能照一",
    "T25n1509_035:0322b01": "閻浮提普令大明。』諸阿羅漢、辟支佛亦如是，",
    "T25n1509_035:0322b02": "不作是念：『我等行六波羅蜜乃至十八不共",
    "T25n1509_035:0322b03": "法，得阿耨多羅三藐三菩提，度脫無量阿僧",
    "T25n1509_035:0322b04": "祇眾生令得涅槃。』」【論】釋曰：所以十方恒河",
    "T25n1509_035:0322b05": "沙舍利弗、目連不如一菩薩者，譬如螢火",
    "T25n1509_035:0322b06": "虫，雖眾多各有所照，不及於日。螢火虫亦",
    "T25n1509_035:0322b07": "不作是念：「我光明能照一閻浮提。」諸聲聞、",
    "T25n1509_035:0322b08": "辟支佛不作是念：「我智慧能照無量無邊眾",
    "T25n1509_035:0322b09": "生。」如螢火虫，夜能有所照，日出則不能。",
    "T25n1509_035:0322b10": "諸聲聞、辟支佛亦如是，未有大菩薩時，能",
    "T25n1509_035:0322b11": "師子吼說法教化；有菩薩出，不能有所作。",
    "T25n1509_035:0322b12": "【經】「舍利弗！譬如日出時，光明遍照閻浮提，無",
    "T25n1509_035:0322b13": "不蒙明者；菩薩摩訶薩亦如是，行六波羅蜜",
    "T25n1509_035:0322b14": "乃至十八不共法，得阿耨多羅三藐三菩提，",
    "T25n1509_035:0322b15": "度脫無量阿僧祇眾生令得涅槃。」【論】釋曰：",
    "T25n1509_035:0322b16": "如日天子憐愍眾生故，與七寶宮殿俱繞",
    "T25n1509_035:0322b17": "四天下，從初至終常不懈息，為眾生除諸",
    "T25n1509_035:0322b18": "冷濕、照諸闇冥，令各得所。菩薩亦如是，",
    "T25n1509_035:0322b19": "從初發心，常行六波羅蜜乃至十八不共法，",
    "T25n1509_035:0322b20": "為度眾生無有懈息，除不善冷，乾竭五",
    "T25n1509_035:0322b21": "欲泥，破愚癡無明，教導修善業，令各得",
    "T25n1509_035:0322b22": "所。又日明普照，無憎無愛，隨其高下深淺",
    "T25n1509_035:0322b23": "悉照。菩薩亦如是，出於世間，住五神通，處",
    "T25n1509_035:0322b24": "於虛空，放智慧光，照明諸罪福業及諸果",
    "T25n1509_035:0322b25": "報。菩薩以智慧光明滅眾生邪見戲論；譬",
    "T25n1509_035:0322b26": "如朝露，見日則消。",
    "T25n1509_035:0322b27": "大智度論卷第三十五釋第二品訖第三品上"
}