{
    "T30n1579_066:0663b07": "瑜伽師地論卷第六十六",
    "T30n1579_066:0663b09": "彌勒菩薩說",
    "T30n1579_066:0663b10": "三藏法師玄奘奉　詔譯",
    "T30n1579_066:0663b11": "攝決擇分中思所成慧地之二",
    "T30n1579_066:0663b12": "復次如佛世尊說三苦性。此中云何為行苦",
    "T30n1579_066:0663b13": "性。謂後有業煩惱所生諸行於彼彼自體中。",
    "T30n1579_066:0663b14": "能隨順生一切煩惱及與眾苦所有安立。一",
    "T30n1579_066:0663b15": "切遍行麁重所攝。亦名麁重。是行苦性。依",
    "T30n1579_066:0663b16": "此行苦。佛世尊說略五取蘊皆名為苦。又",
    "T30n1579_066:0663b17": "此行苦遍行一切若樂受中若苦受中若不",
    "T30n1579_066:0663b18": "苦不樂受中。然於不苦不樂受中。此麁重",
    "T30n1579_066:0663b19": "性分明顯現。是故但說不苦不樂受由行苦",
    "T30n1579_066:0663b20": "故苦。於樂受苦受中。愛恚二法擾亂心故。",
    "T30n1579_066:0663b21": "此麁重苦非易可了。譬如熱癰。若以冷觸",
    "T30n1579_066:0663b22": "封之即生樂想。熱灰墮上便生苦想。若二",
    "T30n1579_066:0663b23": "俱離。於此熱癰爾時唯有癰自性苦分明顯",
    "T30n1579_066:0663b24": "現。如是於業煩惱所生諸行。所有安立麁",
    "T30n1579_066:0663b25": "重所攝。猶如熱癰。行苦性中所有樂受如冷",
    "T30n1579_066:0663b26": "觸封。所有苦受如熱灰墮。所有不苦不樂受",
    "T30n1579_066:0663b27": "如離二觸癰自性苦。又樂受中多生染著。",
    "T30n1579_066:0663b28": "是故說彼貪所隨增。於苦受中多生憎恚。",
    "T30n1579_066:0663b29": "是故說彼瞋所隨增。於非苦樂之所顯現",
    "T30n1579_066:0663c01": "麁重所攝所有安立行自體中。於無常性計",
    "T30n1579_066:0663c02": "常顛倒。於眾苦性計樂顛倒。於不淨性計",
    "T30n1579_066:0663c03": "淨顛倒。於無我性計我顛倒。是故說彼不",
    "T30n1579_066:0663c04": "苦不樂受無明所隨增。又諸愚夫於樂受中",
    "T30n1579_066:0663c05": "多生染著。由是因緣於現法中。行身惡行",
    "T30n1579_066:0663c06": "行語惡行行意惡行。身壞命終廣說乃至",
    "T30n1579_066:0663c07": "生那落迦。又由後有愛故能感當來生等",
    "T30n1579_066:0663c08": "眾苦。如是樂受貪所依故能生當來五趣等",
    "T30n1579_066:0663c09": "苦。又於苦受多起瞋心。不隨所欲觸眾",
    "T30n1579_066:0663c10": "苦事。便生種種愁惱怨歎乃至迷亂。由此因",
    "T30n1579_066:0663c11": "緣行三惡行墮諸惡趣。如是苦受瞋所依",
    "T30n1579_066:0663c12": "故。能感現法後法眾苦。又於不苦不樂受",
    "T30n1579_066:0663c13": "中多生如上顛倒之心。於二種苦。謂依樂",
    "T30n1579_066:0663c14": "受貪所生苦。及依苦受瞋所生苦。生不捨",
    "T30n1579_066:0663c15": "思起不捨行。是故雖有眾多煩惱及隨煩",
    "T30n1579_066:0663c16": "惱。然佛世尊但立三種根本煩惱。謂貪瞋癡。",
    "T30n1579_066:0663c17": "依此密意佛世尊說。應觀樂受是眾苦法。",
    "T30n1579_066:0663c18": "應觀苦受猶如毒箭。應觀不苦不樂受性",
    "T30n1579_066:0663c19": "是無常有壞滅法。若能如實觀無常性。漸",
    "T30n1579_066:0663c20": "次能斷一切顛倒。如是諸行是第一義苦聖",
    "T30n1579_066:0663c21": "諦事。一切聖賢聖智觀已。於第一有最極",
    "T30n1579_066:0663c22": "寂靜諸取蘊中。尚不願樂。何況弊下那落迦",
    "T30n1579_066:0663c23": "中。",
    "T30n1579_066:0663c24": "復次即此能生後有諸行業及煩惱。由相道",
    "T30n1579_066:0663c25": "理是集聖諦。世尊經中據勝道理唯顯示",
    "T30n1579_066:0663c26": "愛。",
    "T30n1579_066:0663c27": "復次此煩惱品麁重永滅。是有餘依涅槃增",
    "T30n1579_066:0663c28": "上所立滅諦。又因永斷未來不生。及先世因",
    "T30n1579_066:0663c29": "受用盡已。現在諸行任運謝滅。是無餘依涅",
    "T30n1579_066:0664a01": "槃增上所立滅諦。復次若能證解第一義諦",
    "T30n1579_066:0664a02": "所有正見。及正見為先一切聖道。是名道",
    "T30n1579_066:0664a03": "諦。",
    "T30n1579_066:0664a04": "復次欲令於苦遍知於集永斷。於滅作證",
    "T30n1579_066:0664a05": "於道修習。故略建立諸聖諦相。若廣建立當",
    "T30n1579_066:0664a06": "知其相無量無邊。又令了知苦諦麁相以",
    "T30n1579_066:0664a07": "為依止。漸能趣入諦微細相。故先施設生",
    "T30n1579_066:0664a08": "等眾苦。後方顯示五取蘊苦。",
    "T30n1579_066:0664a09": "復次由五相故建立任持諸法差別。何等",
    "T30n1579_066:0664a10": "為五。一段食。二觸食。三意思食。四識食。五",
    "T30n1579_066:0664a11": "命根若麁段食。於欲界五趣中皆現可得。",
    "T30n1579_066:0664a12": "此於一分各別那落迦。非大那落迦。餘食及",
    "T30n1579_066:0664a13": "命。遍三界中皆現可得。由於諸行假立有",
    "T30n1579_066:0664a14": "情。是故世尊說此諸法任持有情令住不",
    "T30n1579_066:0664a15": "壞。問有七因緣任持諸行令住不壞。何",
    "T30n1579_066:0664a16": "故世尊但說有情由食而住。何等為七。一",
    "T30n1579_066:0664a17": "生是諸行住因。由諸行生方得有住。無有",
    "T30n1579_066:0664a18": "無生而有住者。二命根。三食。四心自在通。",
    "T30n1579_066:0664a19": "由彼勢力增諸壽行。或住一劫或住劫餘。",
    "T30n1579_066:0664a20": "五因緣和合。是諸行住因。謂善不善無記諸",
    "T30n1579_066:0664a21": "法。乃至因緣猶未散壞。於爾所時相續而",
    "T30n1579_066:0664a22": "住無有斷絕。六由善不善無記作意引發",
    "T30n1579_066:0664a23": "先業。能牽諸行令住不絕。所謂外分共不",
    "T30n1579_066:0664a24": "共業之所生起。七無諸障礙。是諸行住因。由",
    "T30n1579_066:0664a25": "此能令諸行生時無障因緣。諸行生已相似",
    "T30n1579_066:0664a26": "相續而住。遠離相違敗壞因緣。若不爾者便",
    "T30n1579_066:0664a27": "應滅壞。答雖由如是七種因緣諸行得住。",
    "T30n1579_066:0664a28": "然此四食是諸行住多分因緣。由種種門能",
    "T30n1579_066:0664a29": "令諸行相續而住。又此諸食能令有情相續",
    "T30n1579_066:0664b01": "而住。易取易入。乃至愚夫嬰兒等類亦能隨",
    "T30n1579_066:0664b02": "覺。非所餘法。又此諸食能令羸損諸根大種",
    "T30n1579_066:0664b03": "皆得增益。又令疾病亦得除愈。非所餘法。",
    "T30n1579_066:0664b04": "又有長壽諸有情類。若不得食非時中夭。",
    "T30n1579_066:0664b05": "又此諸食令易入道。能修身等四種念住。",
    "T30n1579_066:0664b06": "謂一切有情食所住故。是故由此五種因緣。",
    "T30n1579_066:0664b07": "世尊但說一切有情由食而住。何緣復說",
    "T30n1579_066:0664b08": "依止命根諸行得住。謂有是處曾無飲食",
    "T30n1579_066:0664b09": "有所闕乏。非求飲食有所艱難。於彼處",
    "T30n1579_066:0664b10": "所唯由命根勢力而住。如其所感壽量而",
    "T30n1579_066:0664b11": "住。是故世尊依彼處所說諸有情由命根",
    "T30n1579_066:0664b12": "故諸行得住。",
    "T30n1579_066:0664b13": "復次此中段食當言香味觸處所攝。何以故。",
    "T30n1579_066:0664b14": "由香味觸若正消變便能長養。不正消變乃",
    "T30n1579_066:0664b15": "為損減。色等餘法無有長養損減消變。是",
    "T30n1579_066:0664b16": "故說彼非段食性。若諸段物於吞咽時。令",
    "T30n1579_066:0664b17": "心歡喜諸根悅豫。當於爾時不名段食。但",
    "T30n1579_066:0664b18": "名觸食。若受用已安隱消變。增長喜樂。於",
    "T30n1579_066:0664b19": "消變時乃名段食。若有熟變不能長養諸",
    "T30n1579_066:0664b20": "根安樂。彼雖熟變不名段食。若諸段物於",
    "T30n1579_066:0664b21": "吞咽時。不生歡喜亦不能令諸根悅豫。",
    "T30n1579_066:0664b22": "當於爾時都不名食。即彼後時安隱熟變",
    "T30n1579_066:0664b23": "增長安樂。彼於爾時乃名段食。若有熟變",
    "T30n1579_066:0664b24": "不長安樂。彼雖熟變亦不名食。",
    "T30n1579_066:0664b25": "問若有段物亦是食耶。設是食者亦段物耶。",
    "T30n1579_066:0664b26": "答如其所應當作四句。或有段物而非是",
    "T30n1579_066:0664b27": "食。謂諸段物不能長養諸根大種。或有是",
    "T30n1579_066:0664b28": "食而非段物。謂若有觸意思及識。能令諸",
    "T30n1579_066:0664b29": "根大種長養。或有是食亦是段物。謂諸段物",
    "T30n1579_066:0664c01": "能令諸根大種長養。或非段物亦非是食。",
    "T30n1579_066:0664c02": "謂若有觸意思及識。不能長養諸根大種。",
    "T30n1579_066:0664c03": "如是所餘觸乃至識。隨其所應皆作四",
    "T30n1579_066:0664c04": "句。",
    "T30n1579_066:0664c05": "復次若有異熟法。若異熟法。若異熟生法。皆",
    "T30n1579_066:0664c06": "應了知。略說有異熟法。謂漏及有漏。彼要",
    "T30n1579_066:0664c07": "有力不被損害受用未盡。當知是名有異",
    "T30n1579_066:0664c08": "熟法。於諸漏中若不善者說名有力。有覆",
    "T30n1579_066:0664c09": "無記說名無力。於有漏中若善不善說名",
    "T30n1579_066:0664c10": "有力。餘名無力。若漏有漏為世出世二離欲",
    "T30n1579_066:0664c11": "道之所斷者。名被損害。與此相違名不損",
    "T30n1579_066:0664c12": "害。若過去世其異熟果已成熟者。名受用已",
    "T30n1579_066:0664c13": "盡。彼異熟果已過去故更無所有。若未來世",
    "T30n1579_066:0664c14": "當與異熟果者。若現在世其異熟果正現前",
    "T30n1579_066:0664c15": "者。名受用未盡。由此差別漏及有漏如",
    "T30n1579_066:0664c16": "其所應。若善不善未被治斷。其異熟果非",
    "T30n1579_066:0664c17": "先已熟。如是乃名有異熟法。若諸無漏無記",
    "T30n1579_066:0664c18": "有漏。若善不善有漏已斷。若異熟果先已成",
    "T30n1579_066:0664c19": "熟。如是皆名無異熟法。又臨終時最後念心",
    "T30n1579_066:0664c20": "是異熟法。若結生相續無間之心亦是異熟。",
    "T30n1579_066:0664c21": "從此已後所有一切自性住心皆是異熟。除",
    "T30n1579_066:0664c22": "善染污。及除加行無記之心。所餘皆名自性",
    "T30n1579_066:0664c23": "住心。若心離欲猶故隨轉。除下地善及與加",
    "T30n1579_066:0664c24": "行無記之心。當知此心亦是異熟。又此異熟",
    "T30n1579_066:0664c25": "於一切處。當言唯是無覆無記。若從一切",
    "T30n1579_066:0664c26": "種子異熟。除其已斷未得之法。餘自種子為",
    "T30n1579_066:0664c27": "因所生。若善不善或復無記。如是一切當",
    "T30n1579_066:0664c28": "知皆名異熟生法。",
    "T30n1579_066:0664c29": "復次一切處最後沒心。及隨初第二相續心。",
    "T30n1579_066:0665a01": "於三界中當知唯有非苦樂受。除初相續",
    "T30n1579_066:0665a02": "心。應知此受於一切處異熟所攝。餘苦樂",
    "T30n1579_066:0665a03": "受應知皆是異熟所生。如其種子異熟所",
    "T30n1579_066:0665a04": "攝。即隨此因此緣為因緣故。從異熟生",
    "T30n1579_066:0665a05": "生那落迦諸有情類。異熟無間有異熟生。苦",
    "T30n1579_066:0665a06": "憂相續如生那落迦如是。若生一分餓",
    "T30n1579_066:0665a07": "鬼及傍生中。當知亦爾。若生人中及欲界",
    "T30n1579_066:0665a08": "天諸有情類。無有決定異熟。無間或時苦",
    "T30n1579_066:0665a09": "憂。或時樂喜。或時唯有不苦不樂受相續",
    "T30n1579_066:0665a10": "生。若生初二靜慮異熟。無間唯異熟生喜受",
    "T30n1579_066:0665a11": "相續。若生第三靜慮。唯異熟生樂受相續。",
    "T30n1579_066:0665a12": "若生第四靜慮已上。唯有異熟不苦不樂受。",
    "T30n1579_066:0665a13": "是故當知即此受於彼名異熟生廣大喜",
    "T30n1579_066:0665a14": "樂所攝受故。彼諸善業不苦不樂正現前時。",
    "T30n1579_066:0665a15": "亦名可愛異熟。與此相違當知名不可愛",
    "T30n1579_066:0665a16": "異熟。",
    "T30n1579_066:0665a17": "復次白白異熟業所得無覆無記異熟果。一",
    "T30n1579_066:0665a18": "向可愛受。種子所攝受故。當知一向可愛一",
    "T30n1579_066:0665a19": "向可意。黑黑異熟業當知與此相違。黑白俱",
    "T30n1579_066:0665a20": "異熟業。二種種子所隨逐故。所得異熟果",
    "T30n1579_066:0665a21": "當知亦有二種異熟生受。又黑白業由生類",
    "T30n1579_066:0665a22": "差別建立。謂於是處黑白俱有。即此處業",
    "T30n1579_066:0665a23": "總立黑白。又由事差別建立。謂如有一隨",
    "T30n1579_066:0665a24": "於一事於一時間起利益心而現在前。即",
    "T30n1579_066:0665a25": "於此事復於一時不利益心而現在前。或",
    "T30n1579_066:0665a26": "奪他物而行惠施。如是當知由事差別之",
    "T30n1579_066:0665a27": "所建立。又由自性建立如是黑白俱業。謂",
    "T30n1579_066:0665a28": "如有一隨於一所許作利益。即由餘事",
    "T30n1579_066:0665a29": "復於其所作不利益。譬如有一於極暴虐",
    "T30n1579_066:0665b01": "作惡人所。發生瞋恚俱行之思。不喜彼",
    "T30n1579_066:0665b02": "惡。當知此思瞋俱行故。墮黑分中。不喜樂",
    "T30n1579_066:0665b03": "彼惡俱行故。墮白分中。是故此業說名黑",
    "T30n1579_066:0665b04": "白。如是所餘種類亦爾。復次若善不善無記",
    "T30n1579_066:0665b05": "諸法所有種子未被損害。彼一切法皆由能",
    "T30n1579_066:0665b06": "生生起因故。名有因法。又先所作諸業煩",
    "T30n1579_066:0665b07": "惱。於三界中異熟果熟。此異熟果由業煩",
    "T30n1579_066:0665b08": "惱引發因故。名有因法。又由三處正現",
    "T30n1579_066:0665b09": "在前引發因故。生胎生中。當知此亦名有",
    "T30n1579_066:0665b10": "因法。濕和合故生濕生中。卵[穀-禾+卵]藏故生卵",
    "T30n1579_066:0665b11": "[穀-禾+卵]中。當知亦爾。又六識身以從眼色乃至",
    "T30n1579_066:0665b12": "意法。為增上緣同事因故。名有因法。又有",
    "T30n1579_066:0665b13": "俱生諸心心所。互為展轉同事因故。名有",
    "T30n1579_066:0665b14": "因法。又不善法由近惡友聞非正法不正",
    "T30n1579_066:0665b15": "思惟。引發因故。名有因法。當知與此相違",
    "T30n1579_066:0665b16": "三種引發因故。一切善法名有因法。又染污",
    "T30n1579_066:0665b17": "住生邪精進。無果劬勞生憂苦住。彼由引",
    "T30n1579_066:0665b18": "發因故名有因法。又不染污住生正精進。",
    "T30n1579_066:0665b19": "有果劬勞生喜樂住。彼由引發因故名有",
    "T30n1579_066:0665b20": "因法。又世間道趣於離欲。及能引發靜慮",
    "T30n1579_066:0665b21": "無色。彼由引發因故名有因法。又現法中",
    "T30n1579_066:0665b22": "靜慮無色等至為依。如其所應往生上地。",
    "T30n1579_066:0665b23": "彼由引發因故名有因法。又世間法引出",
    "T30n1579_066:0665b24": "世法。彼由引發因故名有因法。又出世法",
    "T30n1579_066:0665b25": "聖道所攝能證涅槃。彼證涅槃由引發因",
    "T30n1579_066:0665b26": "故。名有因法。由如是等所說諸相。當知建",
    "T30n1579_066:0665b27": "立有因諸法。",
    "T30n1579_066:0665b28": "復次此中能生生起因法。彼由各別等流果",
    "T30n1579_066:0665b29": "故。名有果法。若諸後有業及煩惱。彼由各",
    "T30n1579_066:0665c01": "別異熟果故。名有果法。若有三處正現在",
    "T30n1579_066:0665c02": "前。若濕和合正現在前。若卵[穀-禾+卵]藏。若眼色等。",
    "T30n1579_066:0665c03": "若彼俱生諸心心所。若近惡友等。若近善",
    "T30n1579_066:0665c04": "友等。二種三法如是一切。皆由各別增上",
    "T30n1579_066:0665c05": "果故。名有果法。若現法中由染污住生邪",
    "T30n1579_066:0665c06": "精進。無果劬勞生憂苦住。若現法中不染",
    "T30n1579_066:0665c07": "污住生正精進。有果劬勞生喜樂住。如是",
    "T30n1579_066:0665c08": "一切皆由各別士用果故。名有果法。若趣",
    "T30n1579_066:0665c09": "世間離欲生道。彼由離繫增上果故。名有",
    "T30n1579_066:0665c10": "果法。又能引出世間之道。及能證涅槃出世",
    "T30n1579_066:0665c11": "聖道。彼由離繫增上果故。名有果法。謂由",
    "T30n1579_066:0665c12": "究竟離繫果故。名有果法。若世間道非由",
    "T30n1579_066:0665c13": "究竟離繫果故。名有果法。當知是名二道",
    "T30n1579_066:0665c14": "差別。由如是等所說相故。當知建立有果",
    "T30n1579_066:0665c15": "諸法差別之相。謂隨所應。立等流果。若異",
    "T30n1579_066:0665c16": "熟果。若增上果。若士用果。若離繫果。與此",
    "T30n1579_066:0665c17": "相違應知建立非有因法非有果法。",
    "T30n1579_066:0665c18": "復次緣生法者。謂無主宰無作者法。如前",
    "T30n1579_066:0665c19": "意地決擇緣起善巧中已廣分別。",
    "T30n1579_066:0665c20": "復次略由五因當知建立內法差別。由此",
    "T30n1579_066:0665c21": "因故說名為內。何等為五。謂假名故。妄執",
    "T30n1579_066:0665c22": "故。增上故。攝受種子故。事故。若於是處假",
    "T30n1579_066:0665c23": "想建立如是種類。謂立為我或立有情。彼",
    "T30n1579_066:0665c24": "如是名如是生類。廣說乃至如是壽量。如",
    "T30n1579_066:0665c25": "是名為由假名故說名內法。若於是處",
    "T30n1579_066:0665c26": "妄起如是種類執著。謂計為我或起我慢。",
    "T30n1579_066:0665c27": "如是名為由妄執故說名內法。若由此法",
    "T30n1579_066:0665c28": "增上力故。外色聲等處差別生為所受用。如",
    "T30n1579_066:0665c29": "是名為由增上故說名內法。若能攝受善",
    "T30n1579_066:0666a01": "不善無記諸法種子。如是名為攝受種子",
    "T30n1579_066:0666a02": "故說名內法。若五種清淨色若心意識。如是",
    "T30n1579_066:0666a03": "名為由事故說名內法。又有假名建立餘",
    "T30n1579_066:0666a04": "法為內可得。何以故。於內可得外處所",
    "T30n1579_066:0666a05": "攝亦名內故。",
    "T30n1579_066:0666a06": "復次應知五蘊名色所攝。所以者何。由彼彼",
    "T30n1579_066:0666a07": "處增長可得。手塊等觸即便變壞。是故色蘊",
    "T30n1579_066:0666a08": "說名為色。其餘四蘊由種種名施設勢力。",
    "T30n1579_066:0666a09": "由種種名施設為依。多分於其彼彼所緣",
    "T30n1579_066:0666a10": "流轉趣向。是故如是四無色蘊說之為名。",
    "T30n1579_066:0666a11": "復次略由五相建立執受諸法差別。何等為",
    "T30n1579_066:0666a12": "五。謂初唯色說名執受。當知此言遮心心",
    "T30n1579_066:0666a13": "所等。彼非執受故。又於色中所有內根。根",
    "T30n1579_066:0666a14": "所依屬說名執受。當知此言遮外不屬根",
    "T30n1579_066:0666a15": "色。彼非執受故。又心心所任持不捨說名",
    "T30n1579_066:0666a16": "執受。當知此言遮依屬根髮毛爪等。及遮",
    "T30n1579_066:0666a17": "死後所有內身。彼非執受故。又執受色由",
    "T30n1579_066:0666a18": "四因緣之所變異故。名執受。何等為四。",
    "T30n1579_066:0666a19": "一由外色所逼觸故。二由內界相違平等",
    "T30n1579_066:0666a20": "所引發故。三由貪瞋等諸煩惱纏多現行",
    "T30n1579_066:0666a21": "故。四由審慮所緣境故。謂由外色能損惱",
    "T30n1579_066:0666a22": "者。現前逼惱有執受色。即便生苦生悲生",
    "T30n1579_066:0666a23": "惱。若有外色能饒益者。現前觸對有執受",
    "T30n1579_066:0666a24": "色。即便生樂安隱饒益。若有內界更互相",
    "T30n1579_066:0666a25": "違。便生苦惱。彼若平等安樂攝受。又若貪等",
    "T30n1579_066:0666a26": "煩惱所惱。即便生苦憤發熾然。又邪審慮所",
    "T30n1579_066:0666a27": "緣境故。或正審慮所緣境故。便起輕安喜樂",
    "T30n1579_066:0666a28": "攝受。又為損害或為饒益。故名變異。如是",
    "T30n1579_066:0666a29": "若色若內若心心所任持不捨。若如是緣令",
    "T30n1579_066:0666b01": "成變異。是名執受諸法差別。與此相違當",
    "T30n1579_066:0666b02": "知是名非執受法。",
    "T30n1579_066:0666b03": "復次若四大種及彼所造。當知唯此名有色",
    "T30n1579_066:0666b04": "法。問如四大種由自種子方得生起。造色",
    "T30n1579_066:0666b05": "亦爾。何故說言諸所造色大種所造。答若諸",
    "T30n1579_066:0666b06": "色根及心中有諸大種種子隨逐。即有造色",
    "T30n1579_066:0666b07": "種子隨逐。若諸大種所有種子能生果時。爾",
    "T30n1579_066:0666b08": "時必定能隨逐彼造色種子亦生自果。故說",
    "T30n1579_066:0666b09": "造色大種所造。隨逐色根大種種子名有方",
    "T30n1579_066:0666b10": "所。隨無色根大種種子名無方所。又諸大",
    "T30n1579_066:0666b11": "種略有二種。一唯界所攝。二能作自業。唯",
    "T30n1579_066:0666b12": "界所攝者。謂諸大種所有種子。能作自業者。",
    "T30n1579_066:0666b13": "謂從自種子所生大種。又諸大種與所造",
    "T30n1579_066:0666b14": "色。俱時而有互不相離。由彼種類因所成",
    "T30n1579_066:0666b15": "故。如一味團更相涉入遍一切處。非如麨",
    "T30n1579_066:0666b16": "稻末尼等聚。又於一向堅色聚中。唯有地",
    "T30n1579_066:0666b17": "界能作業用。若於欲界亦有色香味界作",
    "T30n1579_066:0666b18": "業。於色界中但有色界能作業用。餘水火",
    "T30n1579_066:0666b19": "風及與聲界。唯有種子之所隨逐。更待異",
    "T30n1579_066:0666b20": "緣方能作業。如是於水火風名想聚中。如",
    "T30n1579_066:0666b21": "其所應次第亦爾。內色聚中一切地等諸界",
    "T30n1579_066:0666b22": "作業皆具可得。謂髮毛等種種差別。廣說如",
    "T30n1579_066:0666b23": "經。當知於外得有各別地等諸聚。彼若值",
    "T30n1579_066:0666b24": "遇如是如是眾緣差別。即便能作如是如",
    "T30n1579_066:0666b25": "是果法生因。譬如善巧鑽彼乾木即便生",
    "T30n1579_066:0666b26": "火。又如白鑞鉛錫金銀等物融消即流。復次",
    "T30n1579_066:0666b27": "如五識身相應地說觸處所攝澁滑等性。當",
    "T30n1579_066:0666b28": "知皆是大種差別。隨諸大種如是品類分位",
    "T30n1579_066:0666b29": "差別。如其所應於四大種。假名施設澁滑",
    "T30n1579_066:0666c01": "等性。是故當知皆是假有。問如世尊言觸",
    "T30n1579_066:0666c02": "謂外處若四大種若四大種所造有色無見有",
    "T30n1579_066:0666c03": "對。何密意耶。答此諸大種當知能生二種造",
    "T30n1579_066:0666c04": "色。一自類差別。二異類差別。自類差別造色",
    "T30n1579_066:0666c05": "者。謂諸大種造澁滑等。由如是因如是緣",
    "T30n1579_066:0666c06": "故。此諸大種各各差別變異而生。於彼假",
    "T30n1579_066:0666c07": "說澁滑性等種種差別。異類差別造色者。",
    "T30n1579_066:0666c08": "謂眼耳等五內色處四。外色處法處一分。唯",
    "T30n1579_066:0666c09": "除觸處。世尊依彼自類差別所造色故。說",
    "T30n1579_066:0666c10": "如是言。若四大種所造。問世尊說有無見",
    "T30n1579_066:0666c11": "無對色。當言何等大種所造。答若彼定心",
    "T30n1579_066:0666c12": "思惟欲界有色諸法。影像生起。當言欲界",
    "T30n1579_066:0666c13": "大種所造。若彼定心思惟色界有色諸法。影",
    "T30n1579_066:0666c14": "像生起。當言色界大種所造。於此大種所",
    "T30n1579_066:0666c15": "造色法。餘決擇文更不復現。",
    "T30n1579_066:0666c16": "復次云何有法。謂一切世間法說名有法。問",
    "T30n1579_066:0666c17": "阿羅漢等世間善法。是世間故則有所攝。以",
    "T30n1579_066:0666c18": "何因緣說名無漏。答墮三有故名有所攝。",
    "T30n1579_066:0666c19": "諸漏隨眠永解脫故說名無漏。問如世尊言",
    "T30n1579_066:0666c20": "云何有漏法。謂意世間法世間意識世間。此",
    "T30n1579_066:0666c21": "何密意。答世尊依彼不斷應斷世間意法",
    "T30n1579_066:0666c22": "及與意識。說如是言。此中世尊說多種有。",
    "T30n1579_066:0666c23": "謂欲有色有無色有。彼廣建立如聞所成慧",
    "T30n1579_066:0666c24": "地佛教所應知處。復次云何有上法。謂除涅",
    "T30n1579_066:0666c25": "槃餘一切法。由五因緣當知涅槃是無上",
    "T30n1579_066:0666c26": "法。何等為五。一集諦寂滅故。二苦諦寂滅",
    "T30n1579_066:0666c27": "故。三離怖畏災橫疾疫大安隱故。四無上現",
    "T30n1579_066:0666c28": "法樂住所緣故。謂無相住故。五常住究竟安",
    "T30n1579_066:0666c29": "義樂義不虛誑故。如是五因非於餘處總",
    "T30n1579_066:0667a01": "集可得。唯於涅槃一切可得。是故涅槃名",
    "T30n1579_066:0667a02": "無上法。",
    "T30n1579_066:0667a03": "復次云何應修法。謂一切善有為法。此中應",
    "T30n1579_066:0667a04": "知略有四修。一得修。二習修。三除去修。四",
    "T30n1579_066:0667a05": "對治修。此中未生善法為欲生故作意修",
    "T30n1579_066:0667a06": "習。是名得修。已生善法令住不忘乃至廣",
    "T30n1579_066:0667a07": "說。是名習修。已生不善法為欲斷故作意",
    "T30n1579_066:0667a08": "修習。名除去修。未生不善法為不生故。於",
    "T30n1579_066:0667a09": "厭患等諸對治門作意修習。名對治修。當知",
    "T30n1579_066:0667a10": "此中從了相作意乃至勝解作意。名厭患對",
    "T30n1579_066:0667a11": "治修。從遠離作意乃至方便究竟作意。名",
    "T30n1579_066:0667a12": "斷對治修。方便究竟果作意。名持對治修。",
    "T30n1579_066:0667a13": "從此已上即此一切七種作意。墮於勝地",
    "T30n1579_066:0667a14": "上地所攝。當知一切名遠分對治修。此四種",
    "T30n1579_066:0667a15": "修一切總說為二種修。謂防護受持修。及作",
    "T30n1579_066:0667a16": "意思惟修。此中修身名防護修。修戒名受",
    "T30n1579_066:0667a17": "持修。若靜慮地作意修。若諦智地作意修。總",
    "T30n1579_066:0667a18": "名作意思惟修。此中初作意修名為修心。第",
    "T30n1579_066:0667a19": "二作意修名為修慧。",
    "T30n1579_066:0667a20": "復次云何過去法。謂因已受盡。自性已滅。無",
    "T30n1579_066:0667a21": "間為緣為生餘法。除阿羅漢最後心心所",
    "T30n1579_066:0667a22": "熏習相續。雖復已滅經百千劫。猶能令彼",
    "T30n1579_066:0667a23": "愛非愛果異熟當熟。如所領受諸過去事。",
    "T30n1579_066:0667a24": "或一唯能生起憶念。或復有一不生憶念。",
    "T30n1579_066:0667a25": "唯滅所顯無諸作用。是名過去諸法差別。",
    "T30n1579_066:0667a26": "此過去法略由五相當知建立其事差別。",
    "T30n1579_066:0667a27": "何等為五。謂或有法剎那過去。謂於剎那一",
    "T30n1579_066:0667a28": "切行中。剎那已後所有諸行。又或有法死沒",
    "T30n1579_066:0667a29": "過去。謂彼彼有情從彼彼有情眾同分沒。廣",
    "T30n1579_066:0667b01": "說乃至死及作時。又或有法壞劫過去。謂器",
    "T30n1579_066:0667b02": "世間所攝。由火等災之所敗壞。又或有法",
    "T30n1579_066:0667b03": "退失過去。謂如有一於先所得諸善功德",
    "T30n1579_066:0667b04": "安樂住中。隨類退失。又或有法盡滅過去。",
    "T30n1579_066:0667b05": "謂有餘依及無餘依涅槃界中所有盡滅。復",
    "T30n1579_066:0667b06": "次云何未來法。謂因未受自性未受。待緣",
    "T30n1579_066:0667b07": "當生將起現前。或近當生或遠當生。亦由",
    "T30n1579_066:0667b08": "五相建立差別。謂剎那未來。一生未來。成",
    "T30n1579_066:0667b09": "劫未來。現行未來。應得未來。",
    "T30n1579_066:0667b10": "復次云何現在法。謂因已受用自性受用未",
    "T30n1579_066:0667b11": "盡。剎那已後決定壞滅一切雜染所顯。一",
    "T30n1579_066:0667b12": "分清淨所顯。亦由五相建立差別。謂剎那",
    "T30n1579_066:0667b13": "現在。一生現在。成劫現在。現行現在。最後現",
    "T30n1579_066:0667b14": "在。謂阿羅漢最後心心所等。",
    "T30n1579_066:0667b15": "復次云何欲界繫法。謂於欲界若生。若長",
    "T30n1579_066:0667b16": "未離欲界欲。心不在定。於此位中所有諸",
    "T30n1579_066:0667b17": "法。或生得故或作意故。已行正行當行。是名",
    "T30n1579_066:0667b18": "欲界繫法。復次云何色界繫法。謂生欲界",
    "T30n1579_066:0667b19": "能現證入。隨一靜慮已離欲界欲。未離色",
    "T30n1579_066:0667b20": "界欲。未發上加行。或從彼定起。所有世間",
    "T30n1579_066:0667b21": "意地諸法。由作意故已行正行當行。是名",
    "T30n1579_066:0667b22": "色界繫法。或生色界未離彼欲。未發上加",
    "T30n1579_066:0667b23": "行。或生得故或作意故。諸世間法已行正行",
    "T30n1579_066:0667b24": "當行。如是亦名色界繫法。如色界繫法如",
    "T30n1579_066:0667b25": "是。無色界繫法隨其所應當知亦爾。",
    "T30n1579_066:0667b26": "復次云何善法。謂若略說。二因緣故一切善",
    "T30n1579_066:0667b27": "法說名為善。謂自性無倒。亦能對治顛倒",
    "T30n1579_066:0667b28": "法故。及安隱故。所以者何。一切善法自性無",
    "T30n1579_066:0667b29": "倒於所緣轉。又能對治於所緣轉顛倒染",
    "T30n1579_066:0667c01": "法。能往善趣證涅槃。故名為安隱。與此相",
    "T30n1579_066:0667c02": "違二因緣故當知不善。謂自性顛倒故及不",
    "T30n1579_066:0667c03": "安隱。無記諸法性非顛倒。亦不能治顛倒",
    "T30n1579_066:0667c04": "諸法。性非安隱非不安隱。又由五相當知",
    "T30n1579_066:0667c05": "建立善法差別。一感當來可愛果故。二對",
    "T30n1579_066:0667c06": "治雜染故。謂不淨等能治貪等。乃至八聖支",
    "T30n1579_066:0667c07": "道對治一切雜染諸法。三雜染寂滅所顯故。",
    "T30n1579_066:0667c08": "所謂涅槃。四清淨住所顯故。謂已離欲者住",
    "T30n1579_066:0667c09": "聖等善現法樂住。五饒益有情所顯故。謂已",
    "T30n1579_066:0667c10": "離欲。為哀愍他聲聞菩薩及與如來所有",
    "T30n1579_066:0667c11": "種種利他善行。又由五相建立不善諸法差",
    "T30n1579_066:0667c12": "別。與上相違應知其相。謂感當來非愛果",
    "T30n1579_066:0667c13": "故。雜染對治之所治故。染不寂滅之所顯故。",
    "T30n1579_066:0667c14": "諸染惱住之所顯故。能損害他之所顯故。",
    "T30n1579_066:0667c15": "由五因緣善法強盛。何等為五。一加行故。",
    "T30n1579_066:0667c16": "二宿習故。三攝受勝功德故。四田事處故。",
    "T30n1579_066:0667c17": "五自性故。謂諸善法無間加行殷重加行",
    "T30n1579_066:0667c18": "之所造作。若無量品差別所作。謂或自作。或",
    "T30n1579_066:0667c19": "於是處勸他令作。以無量門慶慰讚美。",
    "T30n1579_066:0667c20": "見同法者深心歡喜。當知是名由加行故",
    "T30n1579_066:0667c21": "善法強盛。又諸善法曾餘生中若修若習若",
    "T30n1579_066:0667c22": "多修習。由是因緣彼今生中。性於善法心",
    "T30n1579_066:0667c23": "能趣入。於諸不善違背而住。當知是名",
    "T30n1579_066:0667c24": "由宿習故善法強盛。又諸善法下地所攝。",
    "T30n1579_066:0667c25": "由世間離欲者及見聖迹者。若於解脫或",
    "T30n1579_066:0667c26": "於無上正等菩提。深心迴向離諸見趣。當",
    "T30n1579_066:0667c27": "知是名攝受勝功德故善法強盛。又諸善",
    "T30n1579_066:0667c28": "法於大福田。以勝妙事施尊重處之所生",
    "T30n1579_066:0667c29": "起。當知是名田事處故善法強盛。又諸善法",
    "T30n1579_066:0668a01": "若施所成。於戒於修自性是劣。若戒所成。",
    "T30n1579_066:0668a02": "於施所成自性是勝。於修所成自性是劣。",
    "T30n1579_066:0668a03": "若修所成所有善法。於施於戒自性皆勝。當",
    "T30n1579_066:0668a04": "知是名由自性故善法強盛。與此相違五",
    "T30n1579_066:0668a05": "因緣故。當知是名不善強盛。又由五相建",
    "T30n1579_066:0668a06": "立無記諸法差別。何等為五。一異熟生無記。",
    "T30n1579_066:0668a07": "二威儀路無記。三工巧處無記。四變化無記。",
    "T30n1579_066:0668a08": "五自性無記。此中自性無記謂諸色根。是長",
    "T30n1579_066:0668a09": "養者及外諸有色處等非異熟等所攝者。除",
    "T30n1579_066:0668a10": "善染污色處聲處。",
    "T30n1579_066:0668a11": "復次云何學法。謂或預流或一來或不還有",
    "T30n1579_066:0668a12": "學補特伽羅。若出世有為法。若世間善法。是",
    "T30n1579_066:0668a13": "名學法。何以故。依止此法於時時中。精進",
    "T30n1579_066:0668a14": "修學增上戒學增上心學增上慧學故。云何",
    "T30n1579_066:0668a15": "無學法。謂阿羅漢諸漏已盡。若出世有為法。",
    "T30n1579_066:0668a16": "若世間善法。是名無學法。云何非學非無學",
    "T30n1579_066:0668a17": "法謂除先所說學無學法。所餘預流乃至阿",
    "T30n1579_066:0668a18": "羅漢法。若墮一切異生相續。若彼增上所",
    "T30n1579_066:0668a19": "有諸法。當知是名非學非無學法。",
    "T30n1579_066:0668a20": "復次云何見道所斷法。謂薩迦耶等五見。及",
    "T30n1579_066:0668a21": "依諸見起貪瞋慢。若相應無明。若於諸諦",
    "T30n1579_066:0668a22": "不共無明。於諦疑等。及往一切惡趣業等。",
    "T30n1579_066:0668a23": "是名見道所斷法。云何修道所斷法。謂一切",
    "T30n1579_066:0668a24": "善有漏法。一切無覆無記法。除先所說諸染",
    "T30n1579_066:0668a25": "污法。餘染污法。是名修道所斷法。云何非所",
    "T30n1579_066:0668a26": "斷法。謂一切有學出世間法。一切無學相續",
    "T30n1579_066:0668a27": "中所有諸法。此中若出世法於一切時自性",
    "T30n1579_066:0668a28": "淨故名非所斷。餘世間法由已斷故名非",
    "T30n1579_066:0668a29": "所斷。",
    "T30n1579_066:0668b01": "復次云何甚深難見法。謂一切法。當知皆是",
    "T30n1579_066:0668b02": "甚深難見。何以故。第一甚深難見法者。所謂",
    "T30n1579_066:0668b03": "自性絕諸戲論過語言道。諸法自性皆絕",
    "T30n1579_066:0668b04": "戲論過語言道。然由言說為依止故。方乃",
    "T30n1579_066:0668b05": "可取可觀可覺。是故當知一切諸法甚深",
    "T30n1579_066:0668b06": "難見。如是所說差別建立有色無色法。有見",
    "T30n1579_066:0668b07": "無見法。有對無對法。有漏無漏法。有諍無諍",
    "T30n1579_066:0668b08": "法。有染無染法。依耽嗜依出離法。世間出世",
    "T30n1579_066:0668b09": "間法墮非墮法。有為無為法。所知所識所緣",
    "T30n1579_066:0668b10": "法。住持法。有異熟無異熟法。有因無因法。有",
    "T30n1579_066:0668b11": "果無果法。緣生法內法。名色所攝法。執受非",
    "T30n1579_066:0668b12": "執受法。大種所造非大種所造法。有非有法。",
    "T30n1579_066:0668b13": "應修法。有上無上法。去來今法。欲界繫色界",
    "T30n1579_066:0668b14": "繫無色界繫法。善不善無記法。學無學非學",
    "T30n1579_066:0668b15": "非無學法。見道所斷修道所斷非所斷法。甚",
    "T30n1579_066:0668b16": "深難見法。若有善思所應思者。應當如理",
    "T30n1579_066:0668b17": "精勤方便思惟簡擇如是諸法。於此地中",
    "T30n1579_066:0668b18": "餘決擇文。更不復現。",
    "T30n1579_066:0668b19": "瑜伽師地論卷第六十六"
}