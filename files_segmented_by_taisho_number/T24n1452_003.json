{
    "T24n1452_003:0423b23": "3根本說一切有部尼陀那卷第三",
    "T24n1452_003:0423b25": "大唐三藏法師義淨奉　制譯",
    "T24n1452_003:0423b26": "第三子攝頌曰：",
    "T24n1452_003:0423b27": "有張有不張，　　有出有不出，",
    "T24n1452_003:0423b28": "若在於界外，　　聞生隨喜心。",
    "T24n1452_003:0423b29": "爾時佛在室羅伐城。具壽鄔波離請世尊曰：",
    "T24n1452_003:0423c01": "「頗有苾芻僧伽共張羯恥那衣，在於眾中而非",
    "T24n1452_003:0423c02": "張衣耶？」佛言：「有！若苾芻共張衣時，不與他欲",
    "T24n1452_003:0423c03": "而便昏睡或時入定，此人雖復處在眾中，不",
    "T24n1452_003:0423c04": "得名為共張衣也。然而大眾名善張衣。」「頗有",
    "T24n1452_003:0423c05": "苾芻僧伽共張羯恥那時而不領受成張衣不？」",
    "T24n1452_003:0423c06": "佛言：「有！若苾芻僧伽共張衣時，與他欲已，或",
    "T24n1452_003:0423c07": "時入定或復睡眠，雖不覺知亦成張衣。」「頗有",
    "T24n1452_003:0423c08": "苾芻僧伽共出羯恥那時雖在眾中不名出衣",
    "T24n1452_003:0423c09": "耶？」佛言：「有！若苾芻僧伽出衣之時，不與他欲，",
    "T24n1452_003:0423c10": "而便入定或復睡眠，此人不名出衣，然而僧",
    "T24n1452_003:0423c11": "伽得名出衣。」「頗有苾芻僧伽共出衣時身在",
    "T24n1452_003:0423c12": "眾中心不領受名出衣耶？」佛言：「有！若苾芻僧",
    "T24n1452_003:0423c13": "伽出衣，與他欲已或入定睡眠，然而僧伽成",
    "T24n1452_003:0423c14": "共出衣。若有苾芻出於界外，聞眾已出羯恥",
    "T24n1452_003:0423c15": "那衣，生隨喜心亦名出衣。」",
    "T24n1452_003:0423c16": "第四子攝頌曰：",
    "T24n1452_003:0423c17": "授學等不秉，　　作法不成訶，",
    "T24n1452_003:0423c18": "十二人成訶，　　不淨犯根本。",
    "T24n1452_003:0423c19": "緣處同前。具壽鄔波離請世尊曰：「授學之人",
    "T24n1452_003:0423c20": "得秉一切羯磨法不？」佛言：「不得。」「若半宅迦",
    "T24n1452_003:0423c21": "等諸有難人得不？」佛言：「不得。」「其授學之人合",
    "T24n1452_003:0423c22": "行籌不？」佛言：「不得。」「犯四重人得行籌不？」佛",
    "T24n1452_003:0423c23": "言：「不得。」「如世尊說：『如為彼人作如法羯磨，彼",
    "T24n1452_003:0423c24": "人訶不成訶。』者，若為彼人作非法羯磨，其人",
    "T24n1452_003:0423c25": "訶成訶不？」佛言：「此即成訶。」「若十二種人眾差",
    "T24n1452_003:0423c26": "遣時作如是語：『不須差我。』此等諸人訶成訶",
    "T24n1452_003:0423c27": "不？」佛言：「此得成訶。然此等人據其兩事，我",
    "T24n1452_003:0423c28": "密意說訶不成訶，謂不清淨人。」「大德！如世尊",
    "T24n1452_003:0423c29": "說：『不清淨人訶不成訶。』者，云何名不清淨？」佛",
    "T24n1452_003:0424a01": "言：「四他勝中隨犯一事，斯即名為不清淨人。」",
    "T24n1452_003:0424a02": "言據兩事者：一、為作如法羯磨，二、是不清淨人",
    "T24n1452_003:0424a03": "第五子攝頌曰：",
    "T24n1452_003:0424a04": "更應重作法，　　勿使求寂行，",
    "T24n1452_003:0424a05": "守護善用心，　　見處離聞處。",
    "T24n1452_003:0424a06": "緣處同前。具壽鄔波離請世尊曰：「如授學人",
    "T24n1452_003:0424a07": "為他作法，秉羯磨已作法成不？」佛言：「不成，應",
    "T24n1452_003:0424a08": "須更作。犯四重人亦皆如是。」時有求寂欲受",
    "T24n1452_003:0424a09": "近圓，彼親教師為辦衣鉢，二師及證皆為喚",
    "T24n1452_003:0424a10": "來，為有他緣使令出界。彼之親族聞欲近圓，",
    "T24n1452_003:0424a11": "來覓求寂見便將去，妨廢勝業障礙近圓。時",
    "T24n1452_003:0424a12": "諸苾芻以緣白佛，佛言：「如轉輪王最大長子",
    "T24n1452_003:0424a13": "已受灌頂將登位時，晝夜令人防護看守；此",
    "T24n1452_003:0424a14": "之求寂亦復如是，將近圓時極須防護。凡有",
    "T24n1452_003:0424a15": "求寂欲受近圓，汝等不應使令出外；置在見",
    "T24n1452_003:0424a16": "處離於聞處，向眾虔誠合掌而住。」",
    "T24n1452_003:0424a17": "第六子攝頌曰：",
    "T24n1452_003:0424a18": "收攝於界內，　　於眾心降伏，",
    "T24n1452_003:0424a19": "截柱及門框，　　尼等同驅擯。",
    "T24n1452_003:0424a20": "緣處同前。鄔波離請世尊曰：「如世尊說：『若為",
    "T24n1452_003:0424a21": "其人已作令怖羯磨，後於眾中求乞收攝為",
    "T24n1452_003:0424a22": "解羯磨。』具足幾法應收攝耶？」佛言：「具其五",
    "T24n1452_003:0424a23": "法方為收攝：一者心有踊悅、二者於眾順伏、",
    "T24n1452_003:0424a24": "三者於罪請除、四者表申禮敬、五者於其鬪",
    "T24n1452_003:0424a25": "緣皆悉捨棄。」「大德！在何處所為作解法？」佛言：",
    "T24n1452_003:0424a26": "「可於界內。」「如世尊說：『鬪諍苾芻應可為作令",
    "T24n1452_003:0424a27": "怖羯磨。』正秉法時現不相伏者，此欲如何？」",
    "T24n1452_003:0424a28": "佛言：「為擎衣鉢驅令出界；不肯出去，抱門柱",
    "T24n1452_003:0424a29": "者，所抱門柱咸可截却，若抱門框亦須斬截。」",
    "T24n1452_003:0424b01": "「所損柱門誰合料理？」佛言：「大眾或可教化共",
    "T24n1452_003:0424b02": "俗修營。」「若苾芻尼為合鬪者，此欲如何？」佛言：",
    "T24n1452_003:0424b03": "「作法驅擯一准苾芻。二眾求寂及正學女，若",
    "T24n1452_003:0424b04": "眾為作驅擯羯磨，不肯去者並可同前。」「大",
    "T24n1452_003:0424b05": "德！若苾芻、若苾芻尼行污家時，亦應為作驅",
    "T24n1452_003:0424b06": "擯法耶？」佛言：「應作。二眾求寂及正學女，皆同",
    "T24n1452_003:0424b07": "如是。」",
    "T24n1452_003:0424b08": "第七子攝頌曰：",
    "T24n1452_003:0424b09": "破戒應驅逐，　　伏處亦皆除，",
    "T24n1452_003:0424b10": "惱俗應收謝，　　餘眾咸同此。",
    "T24n1452_003:0424b11": "緣處同前。鄔波離請世尊曰：「如世尊說：『破戒",
    "T24n1452_003:0424b12": "苾芻應驅擯。』者，誰當作擯？」佛言：「僧伽若不伏",
    "T24n1452_003:0424b13": "時，為持衣物驅之令出，抱柱門框並悉同前。」",
    "T24n1452_003:0424b14": "「大德！如世尊說：『若有苾芻與諸居士共相輕",
    "T24n1452_003:0424b15": "毀，應可為作求謝羯磨。』若與苾芻共相輕毀，",
    "T24n1452_003:0424b16": "亦應與作求謝法不？」佛言：「應作。」「大德！若於尼",
    "T24n1452_003:0424b17": "處及下三眾為輕毀者，亦應與作求謝法不？」",
    "T24n1452_003:0424b18": "佛言：「亦作。尼及下眾若更互相惱，亦皆如是",
    "T24n1452_003:0424b19": "為作羯磨及驅擯法。」",
    "T24n1452_003:0424b20": "第八子攝頌曰：",
    "T24n1452_003:0424b21": "與求寂令怖，　　為受成近圓，",
    "T24n1452_003:0424b22": "五法成就時，　　五夏離依去。",
    "T24n1452_003:0424b23": "具壽鄔波離請世尊曰：「若大眾為求寂作令",
    "T24n1452_003:0424b24": "怖法，後時大眾授彼近圓，得成受不？」佛言：「成",
    "T24n1452_003:0424b25": "受近圓，授者得罪；應先為其人作解羯磨。」「如",
    "T24n1452_003:0424b26": "世尊說：『五法成就年滿五夏得離依止隨處",
    "T24n1452_003:0424b27": "遊行，乃至十夏所到之處仍須依止。』者，如其",
    "T24n1452_003:0424b28": "四夏五法成就，得離依止隨處遊不？」佛言：「不",
    "T24n1452_003:0424b29": "得，令滿五夏故。」「已滿五夏五法仍虧，得離依",
    "T24n1452_003:0424c01": "止不？」佛言：「不得，五法虧故。」「年至三夏善通三",
    "T24n1452_003:0424c02": "藏，具證三明除盡三垢，此人亦須依止師不？」",
    "T24n1452_003:0424c03": "佛言：「此亦須依，制教定故。」「若滿五夏五法成",
    "T24n1452_003:0424c04": "就許往人間隨情遊履，如其到處，得齊幾日",
    "T24n1452_003:0424c05": "無依止師？」佛言：「得至五夜，此據有心。若無",
    "T24n1452_003:0424c06": "心求，一夜不得，於僧受用飲食之類，皆不合",
    "T24n1452_003:0424c07": "受。」",
    "T24n1452_003:0424c08": "第九子攝頌曰：",
    "T24n1452_003:0424c09": "同分非同分，　　有齊限及無，",
    "T24n1452_003:0424c10": "有覆無覆殊，　　名一種便異。",
    "T24n1452_003:0424c11": "具壽鄔波離請世尊曰：「如大德說：『有同分罪、",
    "T24n1452_003:0424c12": "非同分罪。』何者是耶？」佛言：「同分罪者，謂波",
    "T24n1452_003:0424c13": "羅市迦望波羅市迦，名為同分；若望餘部，名",
    "T24n1452_003:0424c14": "非同分。下之四部同分亦然。」「如世尊說：『有齊",
    "T24n1452_003:0424c15": "限罪、無齊限罪。』何者是耶？」佛言：「若有苾芻，不",
    "T24n1452_003:0424c16": "能記憶罪及夜數，名無齊限。若有能憶知罪",
    "T24n1452_003:0424c17": "及夜，名有齊限。」「如佛所說：『有覆藏罪、無覆藏",
    "T24n1452_003:0424c18": "罪。』何者是耶？」佛言：「覆有二種：一者覆夜、二",
    "T24n1452_003:0424c19": "者覆心。若有苾芻，雖覆其夜不名為覆，若覆",
    "T24n1452_003:0424c20": "其心便名為覆。」「世尊於諸罪處說有名種，何",
    "T24n1452_003:0424c21": "者是名？何者是種？」佛言：「波羅市迦謂之為名，",
    "T24n1452_003:0424c22": "此所作事謂之為種，下之四部名種亦然。」",
    "T24n1452_003:0424c23": "第十子攝頌曰：",
    "T24n1452_003:0424c24": "不牆上行法，　　非於一、二、三，",
    "T24n1452_003:0424c25": "不對破戒人，　　不取授學欲。",
    "T24n1452_003:0424c26": "緣處同前。如世尊說：「若有苾芻，欲行波利婆",
    "T24n1452_003:0424c27": "娑及摩那𭅤者應可與法。」時六眾苾芻棄彼",
    "T24n1452_003:0424c28": "界處，於垣牆上而行其法。諸苾芻問六眾言：",
    "T24n1452_003:0424c29": "「仁何所為？」六眾答曰：「我行波利婆娑。」諸苾芻",
    "T24n1452_003:0425a01": "曰：「斯乃覆藏，何成行法？」時諸苾芻以緣白",
    "T24n1452_003:0425a02": "佛，佛言：「汝等不應於垣牆上而行其法，亦復",
    "T24n1452_003:0425a03": "不應於一苾芻及二、三苾芻處而行其法。宜",
    "T24n1452_003:0425a04": "於四苾芻中，或時過此行治罰法。」時六眾苾",
    "T24n1452_003:0425a05": "芻行其復本波利婆娑，於四授學人處取法",
    "T24n1452_003:0425a06": "而行，佛言：「不應於彼授學人處行復本法，亦",
    "T24n1452_003:0425a07": "不應於四波利婆娑人處作其行法，不應於",
    "T24n1452_003:0425a08": "四波羅市迦人令其秉法受其行法。非三犯",
    "T24n1452_003:0425a09": "重人加一清淨人，亦非加二加三。如為一人",
    "T24n1452_003:0425a10": "作行覆藏法時，諸大眾並悉清淨復須同見，",
    "T24n1452_003:0425a11": "乃至六夜出罪咸須清淨。」鄔波離白佛言：「授",
    "T24n1452_003:0425a12": "學之人得與其欲不？」佛言：「不得。」「得受此人欲",
    "T24n1452_003:0425a13": "不？」佛言：「得，由是苾芻故。」",
    "T24n1452_003:0425a14": "尼陀那別門第三總攝頌曰：",
    "T24n1452_003:0425a15": "圓壇求寂墮，　　一衣煙藥器，",
    "T24n1452_003:0425a16": "鐵椎髮及門，　　不應隨鐵作。",
    "T24n1452_003:0425a17": "第一子攝頌曰：",
    "T24n1452_003:0425a18": "圓檀及天廟，　　兩驛半依止，",
    "T24n1452_003:0425a19": "無鉢不度人，　　鉢等不書字。",
    "T24n1452_003:0425a20": "爾時佛在室羅伐城。時諸苾芻隨處洗鉢及",
    "T24n1452_003:0425a21": "以濯足，遂令其地多諸蠅蟻。時婆羅門及諸",
    "T24n1452_003:0425a22": "居士問苾芻曰：「此是聖者便利處耶？」苾芻答",
    "T24n1452_003:0425a23": "言：「非是便利，是我洗鉢濯足之所。」居士聞已",
    "T24n1452_003:0425a24": "遂生譏嫌，作如是語：「但諸苾芻咸不淨潔，洗",
    "T24n1452_003:0425a25": "鉢濯足不擇處所。」時諸苾芻以緣白佛，佛言：",
    "T24n1452_003:0425a26": "「不應隨處洗鉢濯足。汝等當知！若洗鉢處應",
    "T24n1452_003:0425a27": "可塗拭作小水壇。」時諸苾芻作圓曼荼羅，居",
    "T24n1452_003:0425a28": "士見已咸作是言：「諸釋迦子供養於日。」世尊",
    "T24n1452_003:0425a29": "告曰：「不應圓作。」時諸苾芻作曼荼羅形如半",
    "T24n1452_003:0425b01": "月，居士復言：「苾芻事月。」佛言：「壇有二種：一",
    "T24n1452_003:0425b02": "如矟刃，二如瓮形。或可隨彼水流勢作。若作",
    "T24n1452_003:0425b03": "日月形曼荼羅者，得惡作罪。若為三寶，隨何",
    "T24n1452_003:0425b04": "形勢悉皆無犯。」",
    "T24n1452_003:0425b05": "爾時世尊為摩揭陀國大臣婆羅門名曰行",
    "T24n1452_003:0425b06": "雨略宣法要，說伽他曰：",
    "T24n1452_003:0425b07": "「若正信丈夫，　　供養諸天眾，",
    "T24n1452_003:0425b08": "能順大師教，　　諸佛所稱揚。」",
    "T24n1452_003:0425b09": "時六眾苾芻即便供養羯吒布呾那、摩登伽瞿",
    "T24n1452_003:0425b10": "利迦天。時婆羅門及諸居士咸作是言：「聖者！",
    "T24n1452_003:0425b11": "既於善說法律之中而為出家，寧容反更敬",
    "T24n1452_003:0425b12": "事天神。」時諸苾芻以緣白佛，佛言：「我為俗人",
    "T24n1452_003:0425b13": "密意而說，非是汝等苾芻所為。是故汝等，於",
    "T24n1452_003:0425b14": "諸天神勿為敬事。」時有苾芻於天神處便生",
    "T24n1452_003:0425b15": "輕賤，彼天神曰：「我等於仁有何過失而見欺",
    "T24n1452_003:0425b16": "倰？」時諸苾芻以緣白佛，佛言：「汝等從今於天",
    "T24n1452_003:0425b17": "神處，不應供養亦勿欺倰。」時有苾芻，後於餘",
    "T24n1452_003:0425b18": "處見羯吒布呾那，及摩登伽瞿利伽像即便",
    "T24n1452_003:0425b19": "打破。時諸居士作如是言：「此天神像無有心",
    "T24n1452_003:0425b20": "識，聖者何故輒毀破耶？」時諸苾芻以緣白佛，",
    "T24n1452_003:0425b21": "佛言：「汝等苾芻！於天神像不應毀壞。」有諸苾",
    "T24n1452_003:0425b22": "芻隨處遊行，時彼路便右繞天廟，佛言：「苾芻",
    "T24n1452_003:0425b23": "不應右繞天廟。」遂即避路，便為棘刺之所傷",
    "T24n1452_003:0425b24": "損，佛言：「應取舊路。若因道便而右繞者，誦聖",
    "T24n1452_003:0425b25": "伽他謦欬彈指令其警覺。」具壽鄔波離白佛",
    "T24n1452_003:0425b26": "言：「世尊！如說大界極兩驛半，令諸弟子於親",
    "T24n1452_003:0425b27": "教師軌範師處每日三時請教白事，是佛親",
    "T24n1452_003:0425b28": "制。彼諸弟子去親教師及軌範師有兩驛半，",
    "T24n1452_003:0425b29": "路遙時促，未審如何？」佛言：「應半月就禮。若去",
    "T24n1452_003:0425c01": "師五俱盧舍，應七八日一去禮拜。若一俱盧",
    "T24n1452_003:0425c02": "舍，每日一去。若更相近乃至同處，應每日三",
    "T24n1452_003:0425c03": "時而為禮敬。若異此者得越法罪。」時鄔波難",
    "T24n1452_003:0425c04": "陀無鉢度人，時諸苾芻各洗鉢已安置龕中，",
    "T24n1452_003:0425c05": "請白二師旋遶制底。鄔波難陀所度弟子有",
    "T24n1452_003:0425c06": "緣須鉢，便往尊者憍陳如鉢邊欲取其鉢，尊",
    "T24n1452_003:0425c07": "者告曰：「此是我鉢，汝不須觸。」時彼復往餘人",
    "T24n1452_003:0425c08": "鉢處，同前欲取，還復見遮。時諸苾芻問曰：「誰",
    "T24n1452_003:0425c09": "是汝師？」彼便答言：「鄔波難陀。」時諸苾芻以緣",
    "T24n1452_003:0425c10": "白佛，佛言：「不應無鉢度他出家及與近圓，得",
    "T24n1452_003:0425c11": "惡作罪。汝諸苾芻！凡欲度人出家為求寂者，",
    "T24n1452_003:0425c12": "應與鉢及小鉢并以銅椀，無令廢闕。」時阿尼",
    "T24n1452_003:0425c13": "盧馱有一弟子為師掌鉢，師與弟子鉢形相",
    "T24n1452_003:0425c14": "似，彼不能識，遂生疑曰：「為是師鉢、為我鉢耶？」",
    "T24n1452_003:0425c15": "時彼即便於其鉢底，各書名字。有一長者，奉",
    "T24n1452_003:0425c16": "請世尊及苾芻眾，就家受食。長者先與婬女",
    "T24n1452_003:0425c17": "有私通事，遂遣使人報婬女曰：「我於今日請",
    "T24n1452_003:0425c18": "佛及僧，明日就家謹設供養，汝可來此手自",
    "T24n1452_003:0425c19": "奉食。」是時婬女遇有他緣，不及親往。佛及僧",
    "T24n1452_003:0425c20": "伽至時赴請，餅食已訖，說施伽他從座而",
    "T24n1452_003:0425c21": "去。時彼長者是阿尼盧馱弟子知識，佛僧去",
    "T24n1452_003:0425c22": "已，唯彼弟子未出其舍，是時長者白言：「大德！",
    "T24n1452_003:0425c23": "願以此鉢暫時相借，以所餘食欲寄與人。」苾",
    "T24n1452_003:0425c24": "芻即以師鉢與之。長者以鉢盛滿香饌寄與",
    "T24n1452_003:0425c25": "婬女，并附言曰：「賢首！我請三寶奉獻斯食，佛",
    "T24n1452_003:0425c26": "及僧伽並已食竟，汝可隨喜。」是時婬女既得",
    "T24n1452_003:0425c27": "鉢食，置餘器中，便於鉢底見尊者字，知是聖",
    "T24n1452_003:0425c28": "者阿尼盧馱所用之鉢，便作是念：「阿遮利耶",
    "T24n1452_003:0425c29": "乃見人天之所供養，我今有幸得見彼鉢，若",
    "T24n1452_003:0426a01": "我空然而送還者失大福利，事不應爾。」即取",
    "T24n1452_003:0426a02": "其鉢周遍揩拭，復用香湯再三淨洗，塗以香",
    "T24n1452_003:0426a03": "泥置妙座上，右膝著地持妙花鬘虔誠供養，",
    "T24n1452_003:0426a04": "燒香普熏發願而住。時有婆羅門，亦於婬女",
    "T24n1452_003:0426a05": "先有相知，來至其所見女供養，問言：「賢首！汝",
    "T24n1452_003:0426a06": "何所為？」答曰：「此鉢乃是尊者阿尼盧馱所受",
    "T24n1452_003:0426a07": "用器，即是人天所共尊重。我於此鉢略申供",
    "T24n1452_003:0426a08": "養。」婆羅門曰：「汝以婬染總攝諸人，沙門釋子",
    "T24n1452_003:0426a09": "亦不見放。」時諸苾芻聞是事已，以緣白佛，佛",
    "T24n1452_003:0426a10": "言：「凡諸苾芻，於己物上書名字者，有如是過，",
    "T24n1452_003:0426a11": "是故不應書己名字。」時諸苾芻不知何物是",
    "T24n1452_003:0426a12": "不應書？佛言：「有五種物皆不應書：謂別解脫",
    "T24n1452_003:0426a13": "戒經、別解脫廣釋、及諸事等、與律教相應之",
    "T24n1452_003:0426a14": "義，并私己物，於己物上不應書字，可作私記",
    "T24n1452_003:0426a15": "憶持。」具壽鄔波離白佛言：「世尊！若律教等皆",
    "T24n1452_003:0426a16": "不合書者，於當來世諸苾芻等，心無持力咸",
    "T24n1452_003:0426a17": "多忘念，於諸緣起尚不能憶，如斯等事當復",
    "T24n1452_003:0426a18": "云何？」佛言：「若如是者，應書紙葉而受持之。」",
    "T24n1452_003:0426a19": "第二子攝頌曰：",
    "T24n1452_003:0426a20": "求寂墮鉢破，　　開餘存念者，",
    "T24n1452_003:0426a21": "作二種重籠，　　并隨所須物。",
    "T24n1452_003:0426a22": "爾時佛在室羅伐城。有一苾芻畜一求寂，常",
    "T24n1452_003:0426a23": "令持鉢。後於異時手脫損鉢，令師廢闕。時諸",
    "T24n1452_003:0426a24": "苾芻以緣白佛，佛言：「不應令彼求寂洗鉢。」時",
    "T24n1452_003:0426a25": "舍利子有一求寂名曰准陀，常令持鉢，來請",
    "T24n1452_003:0426a26": "師曰：「鄔波馱耶！願見與鉢，我當洗之。」舍利子",
    "T24n1452_003:0426a27": "言：「佛為損鉢已制學處。」彼便白言：「我豈當作",
    "T24n1452_003:0426a28": "如斯過耶？」時諸苾芻以緣白佛，佛言：「若知求",
    "T24n1452_003:0426a29": "寂能存護者，聽其洗鉢。」",
    "T24n1452_003:0426b01": "時有苾芻守持鐵鉢，垢生損壞多有孔隙，以",
    "T24n1452_003:0426b02": "緣白佛，佛言：「凡畜鐵鉢應可熟燒。」時諸苾芻",
    "T24n1452_003:0426b03": "多積柴薪而燒其鉢，即便損破，佛言：「不應如",
    "T24n1452_003:0426b04": "是火燒其鉢，可於籠內安置燒之。」彼便不知",
    "T24n1452_003:0426b05": "云何作籠？佛言：「籠有二種：一者匠作，二者自",
    "T24n1452_003:0426b06": "為。言匠作者，謂是陶師。言自作者，或時以",
    "T24n1452_003:0426b07": "瓮，或可用瓨截破用之。」彼安在地打著便碎，",
    "T24n1452_003:0426b08": "佛言：「盛灰令滿使人擎持，然後以釘徐徐疎",
    "T24n1452_003:0426b09": "孔鑿為兩段。」時彼於外不以泥塗，佛言：「應以",
    "T24n1452_003:0426b10": "草䴬作泥遍塗。」彼不以物塗拭於內，佛言：「應",
    "T24n1452_003:0426b11": "以麻滓作泥塗拭待乾。」然所燒鉢猶未受色，",
    "T24n1452_003:0426b12": "佛言：「內安稻䴬以籠合之口邊泥塗。」彼便以",
    "T24n1452_003:0426b13": "鉢置地而熏，佛言：「應用物支，於上重安事亦",
    "T24n1452_003:0426b14": "同此。」彼物薄小鉢便相著，佛言：「應可高支勿",
    "T24n1452_003:0426b15": "令相近。」仍不受色，佛言：「應數數洗然後更燒。」",
    "T24n1452_003:0426b16": "籠內煙出，佛言：「應灰擁口。」彼以牛糞積為大",
    "T24n1452_003:0426b17": "聚燒便損鉢，佛言：「應壘牛糞從上放火。」不知",
    "T24n1452_003:0426b18": "欲遣何人看火？佛言：「苾芻應自看守，若有別",
    "T24n1452_003:0426b19": "緣囑餘苾芻看，然後應去。」地上燒鉢多損諸",
    "T24n1452_003:0426b20": "蟲，佛言：「應淨灑掃。是故我今聽諸苾芻畜熏",
    "T24n1452_003:0426b21": "鉢籠，及隨此籠所須之物用皆無犯。」",
    "T24n1452_003:0426b22": "第三子攝頌曰：",
    "T24n1452_003:0426b23": "一衣不互作，　　澡浴可遮人，",
    "T24n1452_003:0426b24": "於褥不剃頭，　　病人隨服食。",
    "T24n1452_003:0426b25": "爾時佛在室羅伐城。時有施主造立浴室奉",
    "T24n1452_003:0426b26": "施僧伽，六眾苾芻各著一裙互揩身體。俗人",
    "T24n1452_003:0426b27": "入見作如是語：「此等諸人是何外道？」時敬信",
    "T24n1452_003:0426b28": "者答言：「是釋迦子。」居士聞已便起譏嫌：「彼",
    "T24n1452_003:0426b29": "之大師常有慚愧，云何此等無羞恥耶？」時諸",
    "T24n1452_003:0426c01": "苾芻聞以緣白佛，佛言：「不應一裙互相揩",
    "T24n1452_003:0426c02": "洗。若有犯者得惡作罪。」時諸苾芻在浴室內",
    "T24n1452_003:0426c03": "令俗人入，見苾芻等以手揩足復更摩頭，俗",
    "T24n1452_003:0426c04": "人譏曰：「沙門釋子作斯鄙法，是不淨潔，既揩",
    "T24n1452_003:0426c05": "足已復用摩頭。」時諸苾芻以緣白佛，佛言：「入",
    "T24n1452_003:0426c06": "浴室時，無信敬人不應令入亦勿令作。若教",
    "T24n1452_003:0426c07": "作者得惡作罪。」時諸苾芻在浴室內無人守",
    "T24n1452_003:0426c08": "護，有諸居士來入其室，見苾芻等以手揩足",
    "T24n1452_003:0426c09": "復將洗面，便譏嫌曰：「沙門釋子實為鄙惡，以",
    "T24n1452_003:0426c10": "手揩足，復將洗面。」佛言：「若洗浴時，無令俗",
    "T24n1452_003:0426c11": "人入浴室內，應差苾芻為守護者。」時給孤獨",
    "T24n1452_003:0426c12": "長者，與一無敬信婆羅門往逝多林，苾芻見",
    "T24n1452_003:0426c13": "已報長者曰：「勿使此人入浴室內。」婆羅門曰：",
    "T24n1452_003:0426c14": "「我有何過而見遮止？」時諸苾芻以緣白佛，佛",
    "T24n1452_003:0426c15": "言：「若知彼人有淨信者應許入室。」時有婆羅",
    "T24n1452_003:0426c16": "門入既被遮，見餘不障，婆羅門曰：「彼諸俗人",
    "T24n1452_003:0426c17": "皆許入室，何故於我而獨見遮？」苾芻報曰：「此",
    "T24n1452_003:0426c18": "已歸依受諸學處。」彼便答曰：「我亦歸依受其",
    "T24n1452_003:0426c19": "學處，願聽我入。」報言：「可爾。」便與受戒即許其",
    "T24n1452_003:0426c20": "入。彼既入已，見諸苾芻揩身下分復用摩頭，",
    "T24n1452_003:0426c21": "遂起譏曰：「沙門釋子實為鄙穢。」苾芻白佛，佛",
    "T24n1452_003:0426c22": "言：「若知其人久懷信者許入，若初信者勿聽。」",
    "T24n1452_003:0426c23": "緣處同前。時有長者請佛及僧入室洗浴，是",
    "T24n1452_003:0426c24": "時世尊將諸苾芻詣彼長者洗浴之處，見",
    "T24n1452_003:0426c25": "有苾芻與一苾芻揩摩身體。世尊告曰：「汝等",
    "T24n1452_003:0426c26": "見此苾芻與彼苾芻揩摩身不？」白言：「已見。」佛",
    "T24n1452_003:0426c27": "告苾芻：「其為揩者，是阿羅漢諸漏已盡。彼受",
    "T24n1452_003:0426c28": "揩者，是破戒人行罪惡法。汝等當知！不應師",
    "T24n1452_003:0426c29": "子與彼野干而為給事。」",
    "T24n1452_003:0427a01": "緣處同前。有一長者，娶妻未久誕生一息。年",
    "T24n1452_003:0427a02": "既長大，於善說法律而為出家，常求勝已尋",
    "T24n1452_003:0427a03": "義他方博學多聞，還來至此室羅伐城。父聞",
    "T24n1452_003:0427a04": "子至，便詣其所共相問訊。是時苾芻即為其",
    "T24n1452_003:0427a05": "父略宣法要，勸歸三寶受五學處。後於異",
    "T24n1452_003:0427a06": "時，復為其父說七有事福業功德。父聞子說",
    "T24n1452_003:0427a07": "深生敬信，作如是言：「尊者當知！我今亦願",
    "T24n1452_003:0427a08": "作七有事福業功德。」彼便答言：「可隨意作。」父",
    "T24n1452_003:0427a09": "便問言：「先作何事？」答曰：「當為僧伽營理浴室。」",
    "T24n1452_003:0427a10": "聞已還家營理事畢，來報子曰：「尊者！當稱我",
    "T24n1452_003:0427a11": "名請佛及僧就舍澡洗。」其子聞已，即詣佛所",
    "T24n1452_003:0427a12": "稱父名字，而為請佛。時彼長者發深信心，自",
    "T24n1452_003:0427a13": "為苾芻香油塗身，以米屑揩去。澡浴事畢，報",
    "T24n1452_003:0427a14": "其子曰：「我極疲勞為我塗背。」其子答曰：「世尊",
    "T24n1452_003:0427a15": "於此已制學處。」父便問曰：「所制學處其事云",
    "T24n1452_003:0427a16": "何？」答曰：「勿以師子供侍野干，故我不應而為",
    "T24n1452_003:0427a17": "執事。」父問子曰：「誰是師子？誰為野干？」子答",
    "T24n1452_003:0427a18": "父言：「我是師子，父是野干。」父曰：「斯為妙事，以",
    "T24n1452_003:0427a19": "我野干能生師子。」時諸苾芻以緣白佛，佛言：",
    "T24n1452_003:0427a20": "「凡是父母於其子處能為難事荷負眾苦，假",
    "T24n1452_003:0427a21": "令父母是極破戒，其子亦應為作供侍。是故",
    "T24n1452_003:0427a22": "我聽於其五處縱極破戒應為供給，所謂父、",
    "T24n1452_003:0427a23": "母、親教師、軌範師及諸病人。」爾時佛在室羅",
    "T24n1452_003:0427a24": "伐城。有一長者於阿蘭若處造立其舍，令諸",
    "T24n1452_003:0427a25": "苾芻隨緣乞食依此而住。時乞食者鬚髮既",
    "T24n1452_003:0427a26": "長，詣長者處，長者見已問言：「聖者！何故鬚髮",
    "T24n1452_003:0427a27": "如是太長？」答言：「賢首！無淨髮人。」長者告曰：",
    "T24n1452_003:0427a28": "「我遣人來可令除髮。」其剃髮人詣苾芻所，於",
    "T24n1452_003:0427a29": "臥褥上令彼剃髮。時彼長者作是思惟：「應觀",
    "T24n1452_003:0427b01": "尊者除髮以不？」即往蘭若苾芻住處，到已即",
    "T24n1452_003:0427b02": "於臥褥上坐，髮著其衣。長者還舍，其妻遂",
    "T24n1452_003:0427b03": "見衣上有髮，白言：「因何過彼剃髮人舍，令此",
    "T24n1452_003:0427b04": "衣上有其髮污。」長者思惟：「將非聖者於彼褥",
    "T24n1452_003:0427b05": "上而剃髮耶？」即重往觀，見其褥上有剃髮處，白",
    "T24n1452_003:0427b06": "言：「大德！可於餘處剃髮，勿令污褥。」時諸苾芻",
    "T24n1452_003:0427b07": "聞已白佛，佛言：「不應褥上而剃鬚髮。」便於淨",
    "T24n1452_003:0427b08": "地剃除鬚髮，佛言：「凡是僧伽灑掃淨地不應",
    "T24n1452_003:0427b09": "剃髮，若有犯者得惡作罪。」時有老病苾芻，不",
    "T24n1452_003:0427b10": "能出外剃髮，復遭風雨，佛言：「若無力者隨處",
    "T24n1452_003:0427b11": "剃除，然應掃除塗拭令淨，若不爾者得惡作",
    "T24n1452_003:0427b12": "罪。」又諸苾芻剪手足甲，隨處棄擲，佛言：「僧伽",
    "T24n1452_003:0427b13": "淨地若棄爪甲，得惡作罪。」",
    "T24n1452_003:0427b14": "緣處同前。時有苾芻，身嬰重病為苦所逼，便",
    "T24n1452_003:0427b15": "往醫處報言：「賢首！以所宜藥為我處方。」彼醫",
    "T24n1452_003:0427b16": "答言：「以水和󰉓非時可食。」答言：「賢首！世尊已",
    "T24n1452_003:0427b17": "制，不許我等非時噉食。」醫人答曰：「聖者！大",
    "T24n1452_003:0427b18": "師慈悲，必緣此事開諸病人。」以緣白佛，佛言：",
    "T24n1452_003:0427b19": "「有無齒牛食噉糠麥，後時便出其粒仍全，用",
    "T24n1452_003:0427b20": "此為󰉓非時應服。」時病苾芻雖服不差，醫",
    "T24n1452_003:0427b21": "人問曰：「聖者！先時所苦得瘳損不？」答曰：",
    "T24n1452_003:0427b22": "「賢首！今猶未除。」醫人曰：「豈非聖者未服水",
    "T24n1452_003:0427b23": "󰉓令病不差。」苾芻答曰：「我已服竟。」醫曰：「當",
    "T24n1452_003:0427b24": "如何服？」時病苾芻具以事告，醫言：「聖者！此",
    "T24n1452_003:0427b25": "非是藥，應用生麥󰉓。」以緣白佛，佛言：「多將",
    "T24n1452_003:0427b26": "水攪以物濾之然後應服。」病猶不差，復以此",
    "T24n1452_003:0427b27": "事告彼醫人，醫人答言：「勿濾而服。」以緣白佛，",
    "T24n1452_003:0427b28": "佛言：「醫人處方令服󰉓飲，若稠若團隨意應",
    "T24n1452_003:0427b29": "服。」",
    "T24n1452_003:0427c01": "緣處同前。時有苾芻身嬰重病，往醫人處問",
    "T24n1452_003:0427c02": "言：「賢首！以所宜藥為我處方。」彼醫答言：「以大",
    "T24n1452_003:0427c03": "肉團非時煮飲。」答曰：「賢首！世尊已制。」醫人答",
    "T24n1452_003:0427c04": "曰：「聖者！大師慈悲，必緣此事開諸病者。」苾芻",
    "T24n1452_003:0427c05": "以緣白佛，佛言：「有獸名犲，腹中腸直噉肉便",
    "T24n1452_003:0427c06": "出，體猶未變，應取彼肉煮而飲服。」雖服不",
    "T24n1452_003:0427c07": "差，醫人問曰：「聖者！所苦得除損不？」答曰：「未",
    "T24n1452_003:0427c08": "損。」醫曰：「豈可聖者未服肉汁令斯疾病而無",
    "T24n1452_003:0427c09": "損耶？」苾芻具答其事，醫言：「聖者！此是故物不",
    "T24n1452_003:0427c10": "堪為藥，應取新肉煮而飲汁。」白佛，佛言：「先",
    "T24n1452_003:0427c11": "以物濾然後飲之。」病猶不差，彼以此事告彼",
    "T24n1452_003:0427c12": "醫人，醫人答言：「勿濾而服。」以緣白佛，佛言：「醫",
    "T24n1452_003:0427c13": "人處方隨意應服，若乾若濕令有氣味，皆應",
    "T24n1452_003:0427c14": "服食，勿生疑慮。」佛告諸苾芻：「凡所有事，我",
    "T24n1452_003:0427c15": "於病人非時開者，於病差後咸不應作。若有",
    "T24n1452_003:0427c16": "作者，得越法罪。」",
    "T24n1452_003:0427c17": "根本說一切有部尼陀那卷第三"
}