{
    "T46n1911_07b:0094a12": "folio_7b 摩訶止觀卷第七下",
    "T46n1911_07b:0094a14": "隋天台智者大師說",
    "T46n1911_07b:0094a15": "門人灌頂記",
    "T46n1911_07b:0094a16": "又復當觀無量劫來。多約名色及以想行而",
    "T46n1911_07b:0094a17": "計我人。若其執作忽聞讚罵。云讚罵我。立",
    "T46n1911_07b:0094a18": "行住坐臥一切事物皆計於我。如膠塗手隨",
    "T46n1911_07b:0094a19": "執隨著。經云。凡夫若離我心無有是處。若",
    "T46n1911_07b:0094a20": "遭貧窮失於本心。亦計我不息。若得富",
    "T46n1911_07b:0094a21": "貴恣勢縱毒酷害天下。赫怒隆盛怨枉無",
    "T46n1911_07b:0094a22": "辜。諸業興起皆我所為。誰代當者。逆風執",
    "T46n1911_07b:0094a23": "火豈不燒手。如彼夜房謂言有鬼。天明照",
    "T46n1911_07b:0094a24": "了乃本舊人。又無智慧故計言有我。以慧",
    "T46n1911_07b:0094a25": "觀之實無有我。我在何處。頭足支節一一",
    "T46n1911_07b:0094a26": "諦觀。了不見我。何處有人及以眾生。業力",
    "T46n1911_07b:0094a27": "機關假為空聚。從眾緣生無有宰主。如",
    "T46n1911_07b:0094a28": "宿空亭二鬼爭屍。如此觀時我倒休息。若",
    "T46n1911_07b:0094a29": "修四觀破四顛倒。道心欝起生大怖畏。如",
    "T46n1911_07b:0094b01": "為怨逐如叛怨國。如行險道念念周慞祇",
    "T46n1911_07b:0094b02": "求出路。麞聞獵圍霍驚絕走。雖遇水草何",
    "T46n1911_07b:0094b03": "暇飲噉。志在免脫。聲聞如是。若鹿透圍小",
    "T46n1911_07b:0094b04": "得免難。並馳並顧。悲鳴呦咽痛戀本群。雖",
    "T46n1911_07b:0094b05": "復踟蹰更知何益。茹氣吞聲銜悲前進。緣",
    "T46n1911_07b:0094b06": "覺如是。自出生死愍念眾生。雖悲悼哀傷",
    "T46n1911_07b:0094b07": "不能救拔。若大象王雖聞圍合不忍獨",
    "T46n1911_07b:0094b08": "去。自知力大堪遮刀箭守護其子。令群安",
    "T46n1911_07b:0094b09": "隱得免傷害。菩薩如是。無常無我諸觀明",
    "T46n1911_07b:0094b10": "時。怖畏切心如蹈水火。又起慈悲如母",
    "T46n1911_07b:0094b11": "念子。眾生盲冥不覺苦燒。我今云何棄之",
    "T46n1911_07b:0094b12": "獨去。安耐生死。以智方便教化淳熟作得度",
    "T46n1911_07b:0094b13": "因緣。於自功德法身慧命展轉增長。有緣機",
    "T46n1911_07b:0094b14": "熟即坐道場成佛。與眾生共出三界。如",
    "T46n1911_07b:0094b15": "彼大象自他俱安。若小象子雖捍刀箭。必為",
    "T46n1911_07b:0094b16": "所中自他無益。初心菩薩欲入生死。生死",
    "T46n1911_07b:0094b17": "觸之失退善根法身破壞。雖然發大悲心",
    "T46n1911_07b:0094b18": "功德可歎。故菩薩雖怖生死。而恒求善本",
    "T46n1911_07b:0094b19": "荷負眾生。不同二乘。雖住生死非貪五",
    "T46n1911_07b:0094b20": "欲。但為兼濟不同凡夫。經云。不住調伏",
    "T46n1911_07b:0094b21": "不住不調伏。雖知無我而誨人不倦。雖",
    "T46n1911_07b:0094b22": "知涅槃而不永滅。雖知不淨不說厭離。",
    "T46n1911_07b:0094b23": "即此義也。多修六度功德善本。似羊身肥。",
    "T46n1911_07b:0094b24": "勤觀無常諸惡業壞。恒被狼怖如羊無脂。",
    "T46n1911_07b:0094b25": "是名修事般若相。自行教他讚法讚者稱",
    "T46n1911_07b:0094b26": "十方佛為證為救。諸佛威加離障解脫。即",
    "T46n1911_07b:0094b27": "與四種十慧相應。是為事油助增道明云",
    "T46n1911_07b:0094b28": "云。若全無理觀又無事懺。輒望佛印希利",
    "T46n1911_07b:0094b29": "規名。若佛印者無有是處。若理觀無間借",
    "T46n1911_07b:0094c01": "事破蔽。真實心懺。印有是處。所以須事助",
    "T46n1911_07b:0094c02": "道者。如二萬億佛所繫珠。中忘大乘即不",
    "T46n1911_07b:0094c03": "以大化。更六百劫以小起之。令怖畏生死",
    "T46n1911_07b:0094c04": "漸向父舍。故知應借小助大。又佛初欲大",
    "T46n1911_07b:0094c05": "化諸佛不印。若思方便即稱善哉。如富家",
    "T46n1911_07b:0094c06": "子病應用黃龍湯。父母豈惜好藥。宜強之",
    "T46n1911_07b:0094c07": "耳。服已病差。佛有本願令眾如我。豈惜大",
    "T46n1911_07b:0094c08": "乘。事不獲已逗機對治。助道開門。義亦如",
    "T46n1911_07b:0094c09": "是。問曰。不修助道三昧不成。六度應勝",
    "T46n1911_07b:0094c10": "道品耶。答。此有三句。六度破道品道品破",
    "T46n1911_07b:0094c11": "六度。六度修道品道品修六度。六度即道",
    "T46n1911_07b:0094c12": "品道品即六度。如上道品不能契真。若修",
    "T46n1911_07b:0094c13": "六度即能破蔽。豈非六度破道品。有時六",
    "T46n1911_07b:0094c14": "度不能到彼岸。若修道品即得悟入。是",
    "T46n1911_07b:0094c15": "為道品破六度。若修六度。先破六蔽。進修",
    "T46n1911_07b:0094c16": "道品任運可成。是為六度修道品。如上所",
    "T46n1911_07b:0094c17": "說。即是道品修六度。六度道品相即者。檀即",
    "T46n1911_07b:0094c18": "摩訶衍。四念處亦即摩訶衍。檀與道品無",
    "T46n1911_07b:0094c19": "二無別。不可得故。通論諸法於行無益互",
    "T46n1911_07b:0094c20": "有相破。於行有益互有相修。約理互有相",
    "T46n1911_07b:0094c21": "即。若四諦因緣有無非有無。廣歷一切法皆",
    "T46n1911_07b:0094c22": "有三番。若得此意自在說云云。云何六度攝",
    "T46n1911_07b:0094c23": "調伏諸根義。若六根不受六塵。即合諸道",
    "T46n1911_07b:0094c24": "品中捨除覺分。即是檀度調伏諸根也。六根",
    "T46n1911_07b:0094c25": "不為六塵所傷即合道品正業正語正命。",
    "T46n1911_07b:0094c26": "即是戒度調伏諸根也。違情六塵安忍不",
    "T46n1911_07b:0094c27": "動。即合道品四種之念。是名忍度調伏諸",
    "T46n1911_07b:0094c28": "根也。守護根塵常不懈怠。即合道品八種",
    "T46n1911_07b:0094c29": "精進。是名進度調伏諸根。定心不亂不",
    "T46n1911_07b:0095a01": "為六塵所惑。即合道品八種之定。是名禪",
    "T46n1911_07b:0095a02": "度調伏諸根。知六塵無常苦空寂滅。即合",
    "T46n1911_07b:0095a03": "道品十種之慧。是名智度調伏諸根也。此",
    "T46n1911_07b:0095a04": "乃三藏調伏諸根滿足六度。復次知眼空",
    "T46n1911_07b:0095a05": "不受眼。色空不受色。根塵空故。名常捨",
    "T46n1911_07b:0095a06": "行。乃至意空不受意。法空不受法名常捨",
    "T46n1911_07b:0095a07": "行。即合道品除捨覺分。是名檀度調伏諸",
    "T46n1911_07b:0095a08": "根。色空不能傷眼空。眼空不能傷色空。",
    "T46n1911_07b:0095a09": "乃至法空不得意便。意空不得法便。即合",
    "T46n1911_07b:0095a10": "道品正語正業正命。是名尸度調伏諸根。",
    "T46n1911_07b:0095a11": "又眼色空故。則無違無順無忍不忍。乃至",
    "T46n1911_07b:0095a12": "意法空故。無違無順無忍不忍。即合道品",
    "T46n1911_07b:0095a13": "四種之念。是名忍度調伏諸根。眼色常空",
    "T46n1911_07b:0095a14": "無不空時。如是習應與般若相應。乃至意",
    "T46n1911_07b:0095a15": "法常空無不空時。是名與般若相應。即合",
    "T46n1911_07b:0095a16": "道品八種精進。是名進度調伏諸根。眼色空",
    "T46n1911_07b:0095a17": "故不亂不味。乃至意法空故不亂不味。即",
    "T46n1911_07b:0095a18": "合道品諸定。是名禪度調伏諸根。眼色空",
    "T46n1911_07b:0095a19": "故不愚不智。乃至意法空故不愚不智。即",
    "T46n1911_07b:0095a20": "合道品十種之智。是名智度調伏諸根。此",
    "T46n1911_07b:0095a21": "是通教調伏諸根滿足六度也。若眼色具",
    "T46n1911_07b:0095a22": "十法界。十法界各有果報勝劣不同。各各修",
    "T46n1911_07b:0095a23": "因深淺有異。因果無量不可窮盡。除却無",
    "T46n1911_07b:0095a24": "知分別法相無所受著。乃至意法具十",
    "T46n1911_07b:0095a25": "法界分別無著。即合道品除捨覺分。是名",
    "T46n1911_07b:0095a26": "檀度調伏諸根。分別眼色乃至意法無量相",
    "T46n1911_07b:0095a27": "貌。未曾差機傷他善根。自亦不為無量根",
    "T46n1911_07b:0095a28": "塵所傷。即合道品正業語命。是名戒度調",
    "T46n1911_07b:0095a29": "伏諸根。又於十界根塵若違若順。其心不",
    "T46n1911_07b:0095b01": "動安住假中能忍成道事。即合道品諸念。",
    "T46n1911_07b:0095b02": "是名忍度調伏諸根。又分別一切根塵。若",
    "T46n1911_07b:0095b03": "起難心苦心。亦不中退。於生死有勇。即",
    "T46n1911_07b:0095b04": "合道品精進。是名進度調伏諸根。又分別",
    "T46n1911_07b:0095b05": "一切根塵。心不壞亂不動不僻。即合道品",
    "T46n1911_07b:0095b06": "諸定。是名禪度調伏諸根。又分別一切根",
    "T46n1911_07b:0095b07": "塵。道種智力授藥當宜。方便善巧亦無染",
    "T46n1911_07b:0095b08": "著。即合道品諸慧。是名智度調伏諸根。此",
    "T46n1911_07b:0095b09": "則別教調伏諸根滿足六度。復次若如殃",
    "T46n1911_07b:0095b10": "掘摩羅經云。所謂彼眼根於諸如來常。具足",
    "T46n1911_07b:0095b11": "無減修。了了分明見者。彼是九法界眼根也。",
    "T46n1911_07b:0095b12": "於如來常者。九界自謂各各非真。如來觀",
    "T46n1911_07b:0095b13": "之。即佛法界無二無別。無減修者。觀諸眼",
    "T46n1911_07b:0095b14": "即佛眼。一心三諦圓因具足無有缺減也。",
    "T46n1911_07b:0095b15": "了了分明見者。照實為了了照權為分明。",
    "T46n1911_07b:0095b16": "三智一心中五眼具足圓照。名為了了見佛",
    "T46n1911_07b:0095b17": "性也。見論圓證修論圓因。又具足修者。觀",
    "T46n1911_07b:0095b18": "於眼根捨二邊漏名為檀。眼根不為二邊",
    "T46n1911_07b:0095b19": "所傷名為尸。眼根寂滅不為二邊所動名",
    "T46n1911_07b:0095b20": "為羼提。眼根及識自然流入薩婆若海名",
    "T46n1911_07b:0095b21": "為精進。觀眼實性名為上定。以一切種智",
    "T46n1911_07b:0095b22": "照眼中道名為智慧。是為眼根具足無減",
    "T46n1911_07b:0095b23": "修。無減故了了分明見眼法界。乃至彼意",
    "T46n1911_07b:0095b24": "根於諸如來常具足無減修。了了分明知。",
    "T46n1911_07b:0095b25": "於一一根即空即假即中。三觀一心名無減",
    "T46n1911_07b:0095b26": "修。證慧眼法眼佛眼一心中得。名了了見。",
    "T46n1911_07b:0095b27": "皆如上說。根既如此塵亦復然。一切諸法亦",
    "T46n1911_07b:0095b28": "復如是。是為圓教調伏諸根滿足六度。此",
    "T46n1911_07b:0095b29": "則究竟調伏究竟滿足。如是助道助究竟道。",
    "T46n1911_07b:0095c01": "當知六度遍能調伏一切諸根也。大品云。",
    "T46n1911_07b:0095c02": "施者受者財物不可得故。具足檀波羅蜜。亡",
    "T46n1911_07b:0095c03": "三事無所著正當檀體。應是具足者。行於",
    "T46n1911_07b:0095c04": "財法二施檀名具足。事理二圓。自他俱益",
    "T46n1911_07b:0095c05": "故名具足。事則破其慳法而能捨財。理則",
    "T46n1911_07b:0095c06": "破其慳心而能捨法。二破二捨體用具足",
    "T46n1911_07b:0095c07": "名波羅蜜也。云何六度攝佛威儀。佛以十",
    "T46n1911_07b:0095c08": "力無畏不共法等為威儀。一心中修四道",
    "T46n1911_07b:0095c09": "品名修佛威儀。證佛眼佛智名得佛威",
    "T46n1911_07b:0095c10": "儀。今逐語便約道品明攝十力者。若四",
    "T46n1911_07b:0095c11": "種道品即是四種四諦智決定因果。知生滅",
    "T46n1911_07b:0095c12": "之集決受三界之苦斯有是處。生滅之集",
    "T46n1911_07b:0095c13": "若至無餘涅槃斯無是處。若生滅之道能盡",
    "T46n1911_07b:0095c14": "苦入涅槃斯有是處。生滅之道若至三界",
    "T46n1911_07b:0095c15": "斯無是處。乃至無作之集通至變易斯有是",
    "T46n1911_07b:0095c16": "處。若通至無上涅槃無有是處。若無作道",
    "T46n1911_07b:0095c17": "滅通至一切種智斯有是處。若通至二乘",
    "T46n1911_07b:0095c18": "無有是處。是四因果一心中知決判明斷。",
    "T46n1911_07b:0095c19": "名是處非處力。故如來於佛法中作師子",
    "T46n1911_07b:0095c20": "吼。獨我法中有四沙門果。即此義也。業報智",
    "T46n1911_07b:0095c21": "力者。知四種集是知業。知苦是知報。道滅",
    "T46n1911_07b:0095c22": "亦爾。分別四種業報淺深不謬。是二力也。",
    "T46n1911_07b:0095c23": "知禪定力者。四種道諦中八定。分別深淺",
    "T46n1911_07b:0095c24": "照了不差。是三力也。知根欲性力者。知過",
    "T46n1911_07b:0095c25": "去苦集不同名根力。知現在苦集樂欲不",
    "T46n1911_07b:0095c26": "同名欲力。知未來苦集得失不同名性力。",
    "T46n1911_07b:0095c27": "是四五六力也。知至處道力者。知四道諦所",
    "T46n1911_07b:0095c28": "至之處。是七力也。知宿命天眼力者。照過去",
    "T46n1911_07b:0095c29": "一世多世種性好惡壽命長短。名宿命力。照",
    "T46n1911_07b:0096a01": "未來生處好醜。名天眼力。是名八九力也。",
    "T46n1911_07b:0096a02": "漏盡力者。四種滅諦所證無漏心慧等解脫",
    "T46n1911_07b:0096a03": "也。是一法門而有四種者。如王密語智臣",
    "T46n1911_07b:0096a04": "解意。佛說十力赴四種機。不令小者謗",
    "T46n1911_07b:0096a05": "大傷其功德。不令大者得小抑其善根。彼",
    "T46n1911_07b:0096a06": "彼獨聞各各獲利。無謀權巧故號能仁。菩薩",
    "T46n1911_07b:0096a07": "智臣深解密語。知意在三藏即問生滅。鄭",
    "T46n1911_07b:0096a08": "重諮詢令有緣疾悟。乃至知意在圓。或頌",
    "T46n1911_07b:0096a09": "無作或問無作。令他得解。一音殊唱萬聽",
    "T46n1911_07b:0096a10": "咸悅。口密無邊義不可盡。上作四釋何足",
    "T46n1911_07b:0096a11": "致疑耶。問十力是佛威儀。初心云何能學",
    "T46n1911_07b:0096a12": "云何能得。答。大論云。菩薩行般若十力無",
    "T46n1911_07b:0096a13": "畏不應住。若佛於佛法無有過失是則應",
    "T46n1911_07b:0096a14": "住。若菩薩無佛法何所論住。釋云。菩薩",
    "T46n1911_07b:0096a15": "修佛功德多生重著。破此重心故言不應",
    "T46n1911_07b:0096a16": "住。又菩薩分得十力無畏。既未究竟故不",
    "T46n1911_07b:0096a17": "應住。若爾。前雖修而未得。後語入位何",
    "T46n1911_07b:0096a18": "關初心。若依華嚴十住品云。菩薩因初發",
    "T46n1911_07b:0096a19": "心得十力分正念天子問法慧云。初心大",
    "T46n1911_07b:0096a20": "士修十力方便。云何知家非家出家學道。云",
    "T46n1911_07b:0096a21": "何方便修習梵行具十住道速成菩提。答",
    "T46n1911_07b:0096a22": "云。菩薩先當分別十種之法。謂三業及佛",
    "T46n1911_07b:0096a23": "法僧戒。若身是梵行。梵行渾濁八萬戶蟲。若",
    "T46n1911_07b:0096a24": "身業是梵行。四儀顧眄舉足下足。若口是梵",
    "T46n1911_07b:0096a25": "行。音聲觸心脣齒舌動。若口業是梵行。則是",
    "T46n1911_07b:0096a26": "語言。乃至戒是梵行。戒場。十眾問清淨。戒",
    "T46n1911_07b:0096a27": "師白四羯磨剃髮乞食等。皆非梵行。梵行",
    "T46n1911_07b:0096a28": "為在何處。誰有梵行。三世平等猶如虛空。",
    "T46n1911_07b:0096a29": "是名方便。又更修習增上十法。所謂十力甚",
    "T46n1911_07b:0096b01": "深無量。如是觀者。疾得一切諸佛功德。初",
    "T46n1911_07b:0096b02": "發心時便成正覺。知一切法真實之性具",
    "T46n1911_07b:0096b03": "足慧身。不由他悟。如此明文豈非初心修",
    "T46n1911_07b:0096b04": "證十力。又地持云。菩薩知如來藏。聞思前行",
    "T46n1911_07b:0096b05": "修自性禪。得入一切禪。一切禪有三種。一",
    "T46n1911_07b:0096b06": "現法樂。現法樂故稱歡喜地。二出生十力種",
    "T46n1911_07b:0096b07": "性三摩跋提及二乘除入。三利益眾生禪也。",
    "T46n1911_07b:0096b08": "十住名聞慧。十行名思慧。此聞思前以修",
    "T46n1911_07b:0096b09": "自性。入一切禪得具三法。豈非初心有修",
    "T46n1911_07b:0096b10": "有證。三據明矣。道品六度及佛十力宛轉相",
    "T46n1911_07b:0096b11": "攝。皆如上說。若修道品六度。即是修佛十",
    "T46n1911_07b:0096b12": "力。若調伏諸根滿足六度。即是滿足十力",
    "T46n1911_07b:0096b13": "住佛威儀無異也。十住毘婆沙云。力名扶",
    "T46n1911_07b:0096b14": "助氣力不可窮盡。地持云。得勝堪能名為",
    "T46n1911_07b:0096b15": "力。於十處悉如實離虛妄勝於魔。自行",
    "T46n1911_07b:0096b16": "故名得勝。能以方便利益眾生故言堪能。",
    "T46n1911_07b:0096b17": "然佛力無量。何止言十。實是一智緣十事",
    "T46n1911_07b:0096b18": "故言十。此十化眾生足。舉十餘亦可知。殃",
    "T46n1911_07b:0096b19": "掘云。十力是聲聞宗非摩訶衍。大乘有無量",
    "T46n1911_07b:0096b20": "力。此二釋彌顯四種十力意。云何道品攝四",
    "T46n1911_07b:0096b21": "無所畏。一切智無畏者。即是備知四種苦諦。",
    "T46n1911_07b:0096b22": "為他分別明示過患。決定師子吼無微畏",
    "T46n1911_07b:0096b23": "相。無能難言是法非法。障道無畏者。四種",
    "T46n1911_07b:0096b24": "集諦障四道滅。決定師子吼無微畏相。無",
    "T46n1911_07b:0096b25": "能難言此非障道。盡苦道無畏者。四種道諦",
    "T46n1911_07b:0096b26": "能行是道。得盡苦出世間。決定師子吼無",
    "T46n1911_07b:0096b27": "微畏相。無漏無畏者。即四種滅諦各有所",
    "T46n1911_07b:0096b28": "證各有所滅。決定師子吼無微畏相。道品",
    "T46n1911_07b:0096b29": "無畏宛轉相攝。若修道品六度。即是修無",
    "T46n1911_07b:0096c01": "畏住佛威儀也。大論云。內心具足名為力。",
    "T46n1911_07b:0096c02": "外用無怯名無畏。十住毘婆沙云。一法名",
    "T46n1911_07b:0096c03": "無畏云何言四。於四事中無疑故名四。佛",
    "T46n1911_07b:0096c04": "應於一切法無畏。云何但四。舉大要開",
    "T46n1911_07b:0096c05": "事端。餘亦無畏也。攝十八不共法者。初身",
    "T46n1911_07b:0096c06": "口無失。此二。是四種道品正業語命也。得供",
    "T46n1911_07b:0096c07": "不高逢毀不下名無不定心。四威儀恒在",
    "T46n1911_07b:0096c08": "定。名無不知已捨。此二法。是四種道品中",
    "T46n1911_07b:0096c09": "八種定也。修身戒心慧不可盡。名欲無減。",
    "T46n1911_07b:0096c10": "慈悲度人安住寂滅不增不減。名精進無",
    "T46n1911_07b:0096c11": "減。無量劫為一切眾生受苦。不疲不厭。名",
    "T46n1911_07b:0096c12": "念無減。此三法。是四種道品中八種精進也。",
    "T46n1911_07b:0096c13": "常照三世眾生心。不須更觀而為說法不",
    "T46n1911_07b:0096c14": "失先念。名慧無減。憶三世事不忘。名解",
    "T46n1911_07b:0096c15": "脫無減。自然覺悟不同二乘。名解脫知見",
    "T46n1911_07b:0096c16": "無減。一切身業智慧為本。得無礙智說不",
    "T46n1911_07b:0096c17": "可盡。名身業共智慧行。口意共智慧亦如",
    "T46n1911_07b:0096c18": "是。凡十一法是四種道品中十種之慧。結成",
    "T46n1911_07b:0096c19": "攝法意如上說。攝四無礙智者。法無礙是",
    "T46n1911_07b:0096c20": "四種四諦名字之法。名字從心分別。若無心",
    "T46n1911_07b:0096c21": "者誰為作名。既達一心無量心。亦知一名",
    "T46n1911_07b:0096c22": "無量名。名不可盡。是名法無礙。義無礙者。",
    "T46n1911_07b:0096c23": "諸法諸名皆歸一義。所謂如實義名義無礙。",
    "T46n1911_07b:0096c24": "辭無礙者。十法界眾生言辭不同皆悉解了。",
    "T46n1911_07b:0096c25": "十界音辭入一音辭。知一界即解十界無",
    "T46n1911_07b:0096c26": "有罣礙。名辭無礙。又法是四諦法門。義是",
    "T46n1911_07b:0096c27": "四種道諦。辭是四種苦諦云云。樂說無礙者。",
    "T46n1911_07b:0096c28": "以四種四諦巧赴機緣。旋轉交絡說不可",
    "T46n1911_07b:0096c29": "盡。令他樂聞。於一字中說一切字。一切",
    "T46n1911_07b:0097a01": "義赴一切音。當其根性各沾利益。結攝意",
    "T46n1911_07b:0097a02": "如上說。攝六通者。眼耳如意三通。如調伏",
    "T46n1911_07b:0097a03": "諸根中說。他心宿命漏盡如十力中說。攝三",
    "T46n1911_07b:0097a04": "明者如六通中說。攝四攝者。若布施攝",
    "T46n1911_07b:0097a05": "即四種道品中除捨覺分也。愛語即四種道",
    "T46n1911_07b:0097a06": "品中正業語命也。利行同事即四種道品八",
    "T46n1911_07b:0097a07": "定。定有神力故能利行同事云云。攝陀羅尼",
    "T46n1911_07b:0097a08": "者。持諸善法如完器盛水。遮諸惡法如",
    "T46n1911_07b:0097a09": "棘援防果。即是四種道品中四正勤。勤遮二",
    "T46n1911_07b:0097a10": "惡勤生二善。故十住毘婆沙偈云。",
    "T46n1911_07b:0097a11": "斷已生惡法　　猶如除毒蛇",
    "T46n1911_07b:0097a12": "斷未生惡法　　如預防流水",
    "T46n1911_07b:0097a13": "增長已生善　　如溉甘果栽",
    "T46n1911_07b:0097a14": "未生善為生　　如鑽木出火",
    "T46n1911_07b:0097a15": "攝三十二相者。婆沙云。阿毘曇相品中一一",
    "T46n1911_07b:0097a16": "相三種分別。謂相體相業相果也。大論云。",
    "T46n1911_07b:0097a17": "百劫種三十二相。即其義也。還用三藏道品",
    "T46n1911_07b:0097a18": "六度望之。終不出施戒慧等。文煩不委攝",
    "T46n1911_07b:0097a19": "意可知。若通教相體業果者。不同上也。若",
    "T46n1911_07b:0097a20": "以相求佛轉輪聖王即是如來。是人行邪",
    "T46n1911_07b:0097a21": "道。佛說三十二相即非三十二相。一一悉用",
    "T46n1911_07b:0097a22": "空心蕩淨。與空相應乃名為相也。毘婆沙",
    "T46n1911_07b:0097a23": "亦云。菩薩一心修習三十二相業。皆以慧為",
    "T46n1911_07b:0097a24": "本。即空慧也。若爾。三十二相皆為道品十",
    "T46n1911_07b:0097a25": "慧及智度所攝。即通教意也。復次前兩道品",
    "T46n1911_07b:0097a26": "教門明因得修相業論果得有相體。但此",
    "T46n1911_07b:0097a27": "相小勝輪王魔能化作。故非奇特。入無餘",
    "T46n1911_07b:0097a28": "涅槃相則永滅。譬如得銅不能照面二乘",
    "T46n1911_07b:0097a29": "共三藏佛俱得真。無法界像。當知前兩道",
    "T46n1911_07b:0097b01": "品非修相法。若後兩道品是修相法。法華",
    "T46n1911_07b:0097b02": "云。深達罪福相遍照於十方。微妙淨法身",
    "T46n1911_07b:0097b03": "具相三十二。若證中道。中道即具此相。如",
    "T46n1911_07b:0097b04": "法華中二乘開示悟入妙會中道。即與八相",
    "T46n1911_07b:0097b05": "佛記。譬如得鏡萬像必形。大乘得中靡所",
    "T46n1911_07b:0097b06": "不現。法身相者。名為真相。淨名云。已捨世",
    "T46n1911_07b:0097b07": "間所有相好。輪王魔羅世相嚴身皆是虛",
    "T46n1911_07b:0097b08": "妄。故言已捨。中道明鏡本無諸相。無相而",
    "T46n1911_07b:0097b09": "相者妍醜由彼。多少住緣。普現色身即真",
    "T46n1911_07b:0097b10": "相也。無量壽觀云。何彌陀佛八萬四千相。",
    "T46n1911_07b:0097b11": "一一相八萬四千好。薩遮華嚴皆云。相為大",
    "T46n1911_07b:0097b12": "相海好為小相海。既言相海豈局三十二",
    "T46n1911_07b:0097b13": "耶。為緣不同多少在彼。此真實之相為別",
    "T46n1911_07b:0097b14": "圓兩道品所攝。義自可知。不能委記。當知",
    "T46n1911_07b:0097b15": "六度助道攝諸善法無量無邊。舉上十二",
    "T46n1911_07b:0097b16": "條以示義端。知餘亦攝。助道尚爾何況正",
    "T46n1911_07b:0097b17": "道云云。○第八明次位者。夫真似二位有解",
    "T46n1911_07b:0097b18": "脫知見朱紫分明。終不謬。謂未得謂得。計",
    "T46n1911_07b:0097b19": "四善根以為初果。初果為無學。自知所斷",
    "T46n1911_07b:0097b20": "證未斷證。雖四門名位有殊。斷及諦理孱",
    "T46n1911_07b:0097b21": "然不異。二乘多論一生斷結時節既促。教",
    "T46n1911_07b:0097b22": "門所明大同小異。不過迭動。菩薩教門非",
    "T46n1911_07b:0097b23": "但時長行遠智斷亦別。徑路乃殊歸途一也。",
    "T46n1911_07b:0097b24": "六度初僧祇未知作佛。二僧祇知而不說。",
    "T46n1911_07b:0097b25": "三僧祇自知亦說。百劫種大人相具五功",
    "T46n1911_07b:0097b26": "德。名不退地。皆似位也。坐道場成佛方名",
    "T46n1911_07b:0097b27": "真位。此教初淺尚有次位。豈有凡夫造心即",
    "T46n1911_07b:0097b28": "言上位。此非增上慢推與誰乎。通教二乘",
    "T46n1911_07b:0097b29": "真似之位。智異三藏。斷位不殊。若菩薩位",
    "T46n1911_07b:0097c01": "條然不同。簡名義通別如法華玄云云。別教",
    "T46n1911_07b:0097c02": "惑斷智位。二乘聾啞非其境界。故名為別。",
    "T46n1911_07b:0097c03": "一往望攝論華嚴所明地位。即是其義。但",
    "T46n1911_07b:0097c04": "別義多途赴機異說。橫則四門不同。竪則",
    "T46n1911_07b:0097c05": "階降深淺。不可定執一經而相是非。又菩",
    "T46n1911_07b:0097c06": "薩或造通論釋經。或造別論釋經。如龍",
    "T46n1911_07b:0097c07": "樹作千部論。天親及諸菩薩論復何量。度此",
    "T46n1911_07b:0097c08": "者少。那得苦專一意非撥餘門。若苟且抑",
    "T46n1911_07b:0097c09": "揚失佛方便自招毀損。欲望通途翻成哽",
    "T46n1911_07b:0097c10": "塞。今明別位四門異說種種不同。雖阡陌",
    "T46n1911_07b:0097c11": "經緯其致一也。此方雖未有多論而前四",
    "T46n1911_07b:0097c12": "門推之。若通教說種種位知其同是真諦。",
    "T46n1911_07b:0097c13": "別教說種種位。知其同是中道。經言。雖說",
    "T46n1911_07b:0097c14": "種種道其實為一乘。其所說法皆悉到於一",
    "T46n1911_07b:0097c15": "切智地。得此意者狐疑易息鬪諍不生。上",
    "T46n1911_07b:0097c16": "破思假中已略說諸位。若欲知者往彼尋",
    "T46n1911_07b:0097c17": "看云云。又今有十意融通佛法。一明道理。",
    "T46n1911_07b:0097c18": "寂絕亡離不可思議。即是四諦三二一無隨",
    "T46n1911_07b:0097c19": "情智等。或開或合。若識此意權實道理冷然",
    "T46n1911_07b:0097c20": "自照。二教門綱格匡骨盤峙。包括密露涇渭",
    "T46n1911_07b:0097c21": "大小。即是漸頓不定祕密藏通別圓。若得此",
    "T46n1911_07b:0097c22": "意聲教開合化道可知。三經論矛盾言義相",
    "T46n1911_07b:0097c23": "乖。不可以情通不可以博解。古來執諍",
    "T46n1911_07b:0097c24": "連代不消。若得四悉檀意則結滯開融。懷",
    "T46n1911_07b:0097c25": "抱瑣析拔擲自在。不惑此疑彼也。四若知",
    "T46n1911_07b:0097c26": "謬執而生塞著。巧破盡淨。單複具足無言窮",
    "T46n1911_07b:0097c27": "逐。能破如所破有何所得耶。五結正法門",
    "T46n1911_07b:0097c28": "對當行位。修有方便證有階差。權實大小",
    "T46n1911_07b:0097c29": "賢聖不濫。增上慢罪從何而生。六於一法",
    "T46n1911_07b:0098a01": "門縱橫無礙。綸緒次第亹亹成章。七開章科",
    "T46n1911_07b:0098a02": "段。鉤鎖相承生起可愛。八帖釋經文婉轉",
    "T46n1911_07b:0098a03": "繡媚。總用上諸方法隨語消釋。義順而文",
    "T46n1911_07b:0098a04": "當九翻譯梵漢。名數兼通使方言不壅。十",
    "T46n1911_07b:0098a05": "一一句偈。如聞而修入心成觀。觀與經合。",
    "T46n1911_07b:0098a06": "觀則有印。印心作觀非數他寶。唯翻譯名",
    "T46n1911_07b:0098a07": "數未暇廣尋。九意不與世間文字法師共。",
    "T46n1911_07b:0098a08": "亦不與事相禪師共。一種禪師唯有觀心",
    "T46n1911_07b:0098a09": "一意。或淺或偽餘九全無。此非虛言。後賢有",
    "T46n1911_07b:0098a10": "眼者當證知也。次位者十意之一也。若圓",
    "T46n1911_07b:0098a11": "教次位者。於菩薩境中應廣分別。但彼證",
    "T46n1911_07b:0098a12": "今修故須略辨。若四種三昧修習方便。通如",
    "T46n1911_07b:0098a13": "上說。唯法華別約六時五悔重作方便。",
    "T46n1911_07b:0098a14": "今就五悔明其位相。先知逆順十心而繫",
    "T46n1911_07b:0098a15": "緣實相。是第一懺。常懺悔無不懺時。但心",
    "T46n1911_07b:0098a16": "理微密觀用輕疎。黑惡覆障卒難開曉。重運",
    "T46n1911_07b:0098a17": "身口助發意業。使疾相應更加五悔耳。懺",
    "T46n1911_07b:0098a18": "名陳露先惡悔名改往修來。佛智遍照佛",
    "T46n1911_07b:0098a19": "慈普攝。我以身口投佛足下。願世間眼證",
    "T46n1911_07b:0098a20": "我懺悔。我無始無量遮佛道罪。無明所偪",
    "T46n1911_07b:0098a21": "不識正真。從三界繫動身口意起十惡",
    "T46n1911_07b:0098a22": "罪。三寶六親四生五道。作不饒益事。破發",
    "T46n1911_07b:0098a23": "三乘心人造五七逆。自作教他見作隨喜。",
    "T46n1911_07b:0098a24": "應現生後受諸苦惱。如三世菩薩求佛道",
    "T46n1911_07b:0098a25": "時懺悔。我亦如是。傷已昏沈無智慧眼。發",
    "T46n1911_07b:0098a26": "是語時聲淚俱下。至誠真實。五體投地如",
    "T46n1911_07b:0098a27": "樹崩倒。摧折我人眾惡傾殄。是名懺悔。勸",
    "T46n1911_07b:0098a28": "請者。名為祈求。聲聞自度直懺己罪。菩薩",
    "T46n1911_07b:0098a29": "愍眾故行道故須勸請。我今知罪尚不得",
    "T46n1911_07b:0098b01": "脫。眾生不知歷劫流轉。我無力救請十方",
    "T46n1911_07b:0098b02": "佛。佛愍眾生不簡巨細。必冀從願。大論",
    "T46n1911_07b:0098b03": "明請不請云云。請轉法輪。謂勸示。證。令於",
    "T46n1911_07b:0098b04": "四諦生眼智明覺。是名三轉。有人言。請說",
    "T46n1911_07b:0098b05": "三乘名三轉。佛若說法眾生得涅槃證。設",
    "T46n1911_07b:0098b06": "未得者且令受世間樂。佛若普許則一切得",
    "T46n1911_07b:0098b07": "安。我預一切罪苦亦除。如遍請雨我有少",
    "T46n1911_07b:0098b08": "田自霑甘潤。請住世者。夫命隨業得住。",
    "T46n1911_07b:0098b09": "變化隨心得住心止化滅。我今請佛饒益",
    "T46n1911_07b:0098b10": "眾生如大炬火。莫止變化之心。久住安隱",
    "T46n1911_07b:0098b11": "度脫一切。是名勸請。隨喜者。名為慶彼。佛",
    "T46n1911_07b:0098b12": "既三轉法輪。眾生得三世利益。我助彼喜。",
    "T46n1911_07b:0098b13": "又我應勸化令其生善。其善自生是故我",
    "T46n1911_07b:0098b14": "喜。喜三世眾生福德善。三世三乘無漏善。三",
    "T46n1911_07b:0098b15": "世諸佛從初心至入滅一切諸善。我皆隨",
    "T46n1911_07b:0098b16": "喜亦教他喜。如買賣香傍觀三人同熏。能",
    "T46n1911_07b:0098b17": "化受化及隨喜者三善均等。觀眾生惑甚可",
    "T46n1911_07b:0098b18": "悲傷。觀眾生善應大恭敬。心常不輕。深",
    "T46n1911_07b:0098b19": "知眾生具正緣了。即雖未發會必應生。毒",
    "T46n1911_07b:0098b20": "鼓遠近為要當死。故敬之如佛。何者。未來",
    "T46n1911_07b:0098b21": "諸世尊其數無有量也。此深是隨喜意也。法",
    "T46n1911_07b:0098b22": "華隨喜法。大品隨喜人。人法互舉耳。迴向",
    "T46n1911_07b:0098b23": "者。迴眾善向菩提。一切賢聖功德廣大。我",
    "T46n1911_07b:0098b24": "今隨喜福亦廣大。眾生無善我以善施。施",
    "T46n1911_07b:0098b25": "眾生已正向菩提。如迴聲入角響聞則遠。",
    "T46n1911_07b:0098b26": "迴向為大利。正迴向者斷三界道滅諸戲",
    "T46n1911_07b:0098b27": "論。乾煩惱泥滅棘刺林捨除重檐。不取不",
    "T46n1911_07b:0098b28": "念不見不得。不分別能迴向者所迴向",
    "T46n1911_07b:0098b29": "處。諸法皆妄想和合故有。一切法實不生。無",
    "T46n1911_07b:0098c01": "已今當生無已今當滅。諸法如是。我順諸",
    "T46n1911_07b:0098c02": "法隨喜迴向。如三世諸佛所知所見所許。是",
    "T46n1911_07b:0098c03": "名真實正迴向。亦名最上具足大迴向。則不",
    "T46n1911_07b:0098c04": "謗佛無過咎。無所繫無毒無失。何但迴",
    "T46n1911_07b:0098c05": "向如此。前三後一亦然。毘婆沙云。罪應如",
    "T46n1911_07b:0098c06": "是懺勸請隨喜福迴向於菩提。發願者誓",
    "T46n1911_07b:0098c07": "也。如許人物若不分券物則不定。施眾",
    "T46n1911_07b:0098c08": "生善若不要心。或恐退悔。加之以誓。又",
    "T46n1911_07b:0098c09": "無誓願。如牛無御不知所趣。願來持行將",
    "T46n1911_07b:0098c10": "至所在。亦名陀羅尼持善遮惡。如坯得",
    "T46n1911_07b:0098c11": "火堪可盛物。二乘生盡故不須願。菩薩生",
    "T46n1911_07b:0098c12": "生化物須總願別願。四弘是總願。法藏華嚴",
    "T46n1911_07b:0098c13": "所說一一善行陀羅尼皆有別願。今於道場",
    "T46n1911_07b:0098c14": "日夜六時行此懺悔。破大惡業罪。勸請破",
    "T46n1911_07b:0098c15": "謗法罪。隨喜破嫉妬罪。迴向破為諸有罪。",
    "T46n1911_07b:0098c16": "順空無相願。所得功德不可限量。譬算校",
    "T46n1911_07b:0098c17": "計亦不能說。若能勤行五悔方便助開觀",
    "T46n1911_07b:0098c18": "門。一心三諦豁爾開明。如臨淨鏡遍了諸",
    "T46n1911_07b:0098c19": "色。於一念中圓解成就。不加功力任運分",
    "T46n1911_07b:0098c20": "明。正信堅固無能移動。此名深信隨喜心",
    "T46n1911_07b:0098c21": "即初品弟子位也。分別功德品云。其有眾生",
    "T46n1911_07b:0098c22": "聞佛壽長遠。乃至能生一念信解。所得功",
    "T46n1911_07b:0098c23": "德不可限量。能起如來無上之慧。若聞是",
    "T46n1911_07b:0098c24": "經而不毀呰起隨喜心。當知已為深信解",
    "T46n1911_07b:0098c25": "相。即初品文也。又以圓解觀心修行五悔",
    "T46n1911_07b:0098c26": "更加讀誦。善言妙義與心相會。如膏助火。",
    "T46n1911_07b:0098c27": "是時心觀益明名第二品也。文云。何況讀誦",
    "T46n1911_07b:0098c28": "受持之者。斯人則為頂戴如來。又以增品",
    "T46n1911_07b:0098c29": "勝心修行五悔。更加說法轉其內解導利",
    "T46n1911_07b:0099a01": "前人。以曠濟故化功歸己。心更一轉倍勝",
    "T46n1911_07b:0099a02": "於前。名第三品也。文云。若有受持讀誦為",
    "T46n1911_07b:0099a03": "他人說。自書教人書供養經卷。不須復起",
    "T46n1911_07b:0099a04": "塔寺供養眾僧。又以增進心修行五悔兼",
    "T46n1911_07b:0099a05": "修六度。福德力故倍助觀心更一重深進。",
    "T46n1911_07b:0099a06": "名第四品也。文云。況復有人能持是經兼",
    "T46n1911_07b:0099a07": "行六度。其德最勝無量無邊。譬如虛空至",
    "T46n1911_07b:0099a08": "一切種智。又以此心修行五悔正修六度。",
    "T46n1911_07b:0099a09": "自行化他事理具足。心觀無礙轉勝於前不",
    "T46n1911_07b:0099a10": "可比喻。名第五品也。文云。能為他人種",
    "T46n1911_07b:0099a11": "種解說。清淨持戒忍辱無瞋。常貴坐禪。",
    "T46n1911_07b:0099a12": "精進勇猛。利根智慧。當知是人已趣道場",
    "T46n1911_07b:0099a13": "近三菩提。若爾。五品之位在十信前。若依",
    "T46n1911_07b:0099a14": "普賢觀。即以五品為十信五心。但佛意難",
    "T46n1911_07b:0099a15": "知赴機異說。借此開解何勞苦諍云云。復次",
    "T46n1911_07b:0099a16": "今此一章是觀陰界入境。須約陰入而判",
    "T46n1911_07b:0099a17": "次位。所謂黑陰入界即三惡道位白陰入",
    "T46n1911_07b:0099a18": "界即三善道位。善方便陰入界即小乘似位。",
    "T46n1911_07b:0099a19": "無漏陰界入即二乘真位。變易陰界入即五",
    "T46n1911_07b:0099a20": "種人位。法性常色常受想行識陰界入。即佛",
    "T46n1911_07b:0099a21": "位云云。又假名五品既轉明淨豁入聞慧。通",
    "T46n1911_07b:0099a22": "達無滯深信難動。即信心也。如此次第念",
    "T46n1911_07b:0099a23": "進慧定陀羅尼戒護迴向願等十信具足。名",
    "T46n1911_07b:0099a24": "六根清淨相似之位。四住已盡。仁王般若云。",
    "T46n1911_07b:0099a25": "十善菩薩發大心。長別三界苦輪海。即此意",
    "T46n1911_07b:0099a26": "也。次入初住。破無明見佛性。華嚴云。初發",
    "T46n1911_07b:0099a27": "心時便成正覺。真實之性不由他悟。即此",
    "T46n1911_07b:0099a28": "意也。如是次第四十二位。究竟妙覺無有",
    "T46n1911_07b:0099a29": "叨濫。是名知次位。○第九安忍者。能忍成",
    "T46n1911_07b:0099b01": "道事不動亦不退。是心名薩埵。始觀陰界",
    "T46n1911_07b:0099b02": "至識次位。八法障轉慧開或未入品。或入",
    "T46n1911_07b:0099b03": "初品神智爽利。若鋒刃飛霜觸物斯斷。初",
    "T46n1911_07b:0099b04": "心聰叡有逾於此。本不聽學能解經論。覽",
    "T46n1911_07b:0099b05": "他義疏洞識宗途。欲釋一條辯不可盡。",
    "T46n1911_07b:0099b06": "若懷寶藏璧蘊解匿名。密勤精進必得入",
    "T46n1911_07b:0099b07": "品。或進深品志念堅固。無能移易彌為勝",
    "T46n1911_07b:0099b08": "術。但錐不處囊難覆易露。或見講者不稱",
    "T46n1911_07b:0099b09": "理。或見行道者不當轍。慈悲示語即被圍",
    "T46n1911_07b:0099b10": "繞。凡令講說或勸為眾生。內痒外動。即",
    "T46n1911_07b:0099b11": "說一兩句法。或示一兩節禪。初對一人馳",
    "T46n1911_07b:0099b12": "傳漸廣則不得止。初謂有益。益他蓋微廢",
    "T46n1911_07b:0099b13": "損自行。非唯品秩不進障道還興。象子力微",
    "T46n1911_07b:0099b14": "身沒刀箭。掬湯投氷翻添氷聚。毘婆沙云",
    "T46n1911_07b:0099b15": "破敗菩薩也。昔鄴洛禪師名播河海。往則四",
    "T46n1911_07b:0099b16": "方雲仰。去則千百成群。隱隱轟轟亦有何",
    "T46n1911_07b:0099b17": "益利。臨終皆悔。武津歎曰。一生望入銅輪。",
    "T46n1911_07b:0099b18": "領眾太早所求不克。著願文云。擇擇擇擇。",
    "T46n1911_07b:0099b19": "高勝垂軌可以鏡焉。修行至此審自斟酌。",
    "T46n1911_07b:0099b20": "智力強盛須廣利益。如大象押群。若其不",
    "T46n1911_07b:0099b21": "然且當安忍深修三昧。行成力著為化不",
    "T46n1911_07b:0099b22": "晚。大論云。菩薩以度人為事。云何深山自",
    "T46n1911_07b:0099b23": "善。答曰。如服藥將身體康復業。身雖遠",
    "T46n1911_07b:0099b24": "離心不遠離。若至六根清淨。名初依人。有",
    "T46n1911_07b:0099b25": "所說法亦可信受。一音遍滿聞者歡喜。是",
    "T46n1911_07b:0099b26": "化他位也。若此時不出強軟兩賊無如之何。",
    "T46n1911_07b:0099b27": "自行轉成於他有辦。大象捍挌刀箭無施。",
    "T46n1911_07b:0099b28": "日光照世長氷自冶。此即安忍之力焉。若被",
    "T46n1911_07b:0099b29": "名譽羅󰊛。利養毛繩眷屬集樹。妨蠧內侵枝",
    "T46n1911_07b:0099c01": "葉外盡者。當早推之莫受莫著。推若不去",
    "T46n1911_07b:0099c02": "翻被黏繫者。當縮德露玭揚狂隱實。密",
    "T46n1911_07b:0099c03": "覆金貝莫令盜見。若遁迹不脫當一舉",
    "T46n1911_07b:0099c04": "萬里。絕域他方無相諳練。快得學道如求",
    "T46n1911_07b:0099c05": "那跋摩云云。若名利眷屬從外來破。憶此三",
    "T46n1911_07b:0099c06": "術齧齒忍耐。雖千萬請確乎難拔。讓哉隱",
    "T46n1911_07b:0099c07": "哉去哉若煩惱業定見慢等從內來破者。亦",
    "T46n1911_07b:0099c08": "憶三術。即空即假即中。設使屠粉肌肉心",
    "T46n1911_07b:0099c09": "不動散。大地鎮壓不為重淪。毘嵐弗輕寒",
    "T46n1911_07b:0099c10": "氷非冷猛炎寧熱。端心正觀那得薄證片",
    "T46n1911_07b:0099c11": "禪即以為喜。纔見少惡即以為憂。坯器易",
    "T46n1911_07b:0099c12": "堆菴華難實。大品云。無量人發菩提心多",
    "T46n1911_07b:0099c13": "墮二乘地。為辦大事彌須安忍。若得此",
    "T46n1911_07b:0099c14": "意不須九境。若未了者當更廣明。○第十",
    "T46n1911_07b:0099c15": "無法愛者。行上九事過內外障。應得入",
    "T46n1911_07b:0099c16": "真。而不入者。以法愛住著而不得前。毘",
    "T46n1911_07b:0099c17": "曇云。煖法猶退。五根若立上忍發真。則不",
    "T46n1911_07b:0099c18": "論退。頂法若生愛心應入不入退為四重",
    "T46n1911_07b:0099c19": "五逆。通別皆有頂墮之義。既不入位又不",
    "T46n1911_07b:0099c20": "墮二乘。大論云。三三昧是似道位。未發真",
    "T46n1911_07b:0099c21": "時喜有法愛。名為頂墮。今人行道萬不至",
    "T46n1911_07b:0099c22": "此。至此善自防護。此位無內外障唯有法",
    "T46n1911_07b:0099c23": "愛。法愛難斷。若有稽留此非小事。譬如同",
    "T46n1911_07b:0099c24": "帆一去一停。停即住著。又雖不著沙亦不",
    "T46n1911_07b:0099c25": "著岸。風息故住。不著沙喻無內障。岸喻",
    "T46n1911_07b:0099c26": "外障。而生法愛無住風息。不進不退名為",
    "T46n1911_07b:0099c27": "頂墮。若破法愛。入三解脫發真中道。所有",
    "T46n1911_07b:0099c28": "慧身不由他悟。自然流入薩婆若海住無",
    "T46n1911_07b:0099c29": "生忍。亦名寂滅忍。以首楞嚴遊戲神通具",
    "T46n1911_07b:0100a01": "大智慧。如大海水。所有功德唯佛能知。今止",
    "T46n1911_07b:0100a02": "觀進趣方便齊此而已。入住功德今無所論",
    "T46n1911_07b:0100a03": "後當重辨。○是十種法名大乘觀。學是乘",
    "T46n1911_07b:0100a04": "者名摩訶衍。云何大乘。如法華云。各賜諸",
    "T46n1911_07b:0100a05": "子等一大車。其車高廣眾寶莊校。周匝欄楯",
    "T46n1911_07b:0100a06": "四面懸鈴。又於其上張設幰蓋。亦以珍奇",
    "T46n1911_07b:0100a07": "雜寶而嚴飾之。寶繩交絡垂諸華纓。重敷",
    "T46n1911_07b:0100a08": "綩莚安置丹枕。駕以白牛肥莊多力。膚色",
    "T46n1911_07b:0100a09": "充潔形體姝好。有大筋力行步平正其疾如",
    "T46n1911_07b:0100a10": "風。又多僕從而侍衛之。止觀大乘亦如是。",
    "T46n1911_07b:0100a11": "觀念念心無非法性實相。是名等一大車。",
    "T46n1911_07b:0100a12": "於一一心即空即假即中。是名各賜大車。",
    "T46n1911_07b:0100a13": "徹三諦之源名為高。收十法界名為廣。無",
    "T46n1911_07b:0100a14": "量道品名眾寶莊校。四勤遮惡持善。又願",
    "T46n1911_07b:0100a15": "來持行。釘鑷牢固名周匝欄楯。法義辭辯宣",
    "T46n1911_07b:0100a16": "暢開覺名四面懸鈴。慈悲普覆無有遺限",
    "T46n1911_07b:0100a17": "名張設幰蓋。道品所攝十力無畏。十八不共",
    "T46n1911_07b:0100a18": "之法不與他共。名珍奇嚴飾。四弘誓願要",
    "T46n1911_07b:0100a19": "心不退。名寶繩交絡。四攝攝物物無不",
    "T46n1911_07b:0100a20": "悅。名垂諸華纓諸禪三昧起六神通。名重",
    "T46n1911_07b:0100a21": "敷綩莚。四門歸宗休息諸行。名安置丹枕。",
    "T46n1911_07b:0100a22": "四念處慧破除八倒之黑。名駕以白牛。四正",
    "T46n1911_07b:0100a23": "勤增長二善。名肥壯多力。遮斷二惡二惡",
    "T46n1911_07b:0100a24": "盡淨。故言膚色充潔。四如意足四辯自在。",
    "T46n1911_07b:0100a25": "名形體姝好。五根盤固不可移動。名為筋。",
    "T46n1911_07b:0100a26": "五力增長遮諸惡法。名為力。七覺簡擇名",
    "T46n1911_07b:0100a27": "為行步。八道安隱名為平正。對治助道廣",
    "T46n1911_07b:0100a28": "攝諸法。名又多僕從而侍衛之。破法愛無",
    "T46n1911_07b:0100a29": "明入薩婆若海發真速疾。名其疾如風。運",
    "T46n1911_07b:0100b01": "載諸子嬉戲快樂。此大乘觀法門具度與彼",
    "T46n1911_07b:0100b02": "經合。故名大乘觀也。復次一切法悉一乘",
    "T46n1911_07b:0100b03": "故。夫有心者無不具足。如此妙法是名理",
    "T46n1911_07b:0100b04": "乘。如來不說則不能知。以聞教歡喜頂受。",
    "T46n1911_07b:0100b05": "即名字乘。因聞名故依教修行入五品位。",
    "T46n1911_07b:0100b06": "名觀行乘。得六根清淨。名相似乘。從三界",
    "T46n1911_07b:0100b07": "出到薩婆若中住。是亦不住。若入初住乃",
    "T46n1911_07b:0100b08": "至十住得真實乘遊於東方。十行遊南方。",
    "T46n1911_07b:0100b09": "十向遊西方。十地遊北方。輪環無際得空",
    "T46n1911_07b:0100b10": "而止。止於中央即妙覺。直至道場。是此意",
    "T46n1911_07b:0100b11": "也。今人祇謂捨惡取空是大乘。此空尚不",
    "T46n1911_07b:0100b12": "免六十二見單複之惡。何得動出為乘。設",
    "T46n1911_07b:0100b13": "借為乘祇一禿乘無法門具度。正法大城金",
    "T46n1911_07b:0100b14": "剛寶藏。具足無缺何所而無。豈容禿空而",
    "T46n1911_07b:0100b15": "已。若但爾者乘邪見乘入險惡道。是壞驢",
    "T46n1911_07b:0100b16": "車耳云云。○端坐觀陰入如上說。歷緣對境",
    "T46n1911_07b:0100b17": "觀陰界者。緣謂六作境謂六塵大論云。於",
    "T46n1911_07b:0100b18": "緣生作者於塵生受者。如隨自意中說。若",
    "T46n1911_07b:0100b19": "般舟常行。法華方等半行。或掃灑執作皆有",
    "T46n1911_07b:0100b20": "行動。隨自意最多。若不於行中習觀。云何",
    "T46n1911_07b:0100b21": "速與道理相應。略辨其相例前為十。初所",
    "T46n1911_07b:0100b22": "觀境者。若舉足下足足是色法。色由心運",
    "T46n1911_07b:0100b23": "從此至彼。此心依色即是色陰。領受此行",
    "T46n1911_07b:0100b24": "即受陰。於行計我即想陰。或善行惡行即行",
    "T46n1911_07b:0100b25": "陰。行中之心即識陰。行塵對意則有界入。",
    "T46n1911_07b:0100b26": "乃至眼色意法亦如是。是陰界入於舉下間",
    "T46n1911_07b:0100b27": "悉皆具足。如此陰入即是無明與行緣合。",
    "T46n1911_07b:0100b28": "生行中陰界入。陰界入不異無明。無明即",
    "T46n1911_07b:0100b29": "是法性。法性即是法界。一切法趣行中是趣",
    "T46n1911_07b:0100c01": "不過。一陰界入一切陰界入。一多不一不",
    "T46n1911_07b:0100c02": "多不相妨礙。是名行中不思議境。達此境",
    "T46n1911_07b:0100c03": "時與慈悲俱起傷己昏沈。無量劫來常為",
    "T46n1911_07b:0100c04": "陰入迷惑欺誑。今始覺知一切眾生悉是一",
    "T46n1911_07b:0100c05": "乘。昏醉倒解甚可憐愍。誓破無明作眾依",
    "T46n1911_07b:0100c06": "止。安心定慧而寂照之。心既得安遍破見",
    "T46n1911_07b:0100c07": "思無知無明三諦之障。橫竪皆盡。又善識通",
    "T46n1911_07b:0100c08": "塞終不於中取藥成病。善知道品榮枯念",
    "T46n1911_07b:0100c09": "處。雙樹中間入般涅槃又善知行中對治六",
    "T46n1911_07b:0100c10": "度助開涅槃門。深識次位知我此行未",
    "T46n1911_07b:0100c11": "同上聖。慚愧進修無有休已。能於行中",
    "T46n1911_07b:0100c12": "外降名利內伏三障。安忍不動。法愛滯著",
    "T46n1911_07b:0100c13": "莫令頂墮。十法成就世入銅輪證無生忍。",
    "T46n1911_07b:0100c14": "得一大車高廣嚴淨眾寶莊校。其疾如風嬉",
    "T46n1911_07b:0100c15": "戲快樂。乘是寶乘直至道場。是約行緣作",
    "T46n1911_07b:0100c16": "觀。治無明糠顯法性米。舉足下足道場中",
    "T46n1911_07b:0100c17": "來具足佛法矣。例前可知。行緣既爾。住坐",
    "T46n1911_07b:0100c18": "臥語。作例前可解。三三昧無臥法隨自意",
    "T46n1911_07b:0100c19": "則有。昔國王於臥中悟辟支佛。當知臥中",
    "T46n1911_07b:0100c20": "得有觀行云云。對境者。約眼計我言我能",
    "T46n1911_07b:0100c21": "受。一塵有三。合十八受者。眼見色有五陰",
    "T46n1911_07b:0100c22": "三界二入。例如上說。又彌勒相骨經云。一念",
    "T46n1911_07b:0100c23": "見色有三百億五陰生滅。一一五陰即是眾",
    "T46n1911_07b:0100c24": "生。若爾者。眼對色時何啻五陰三界二入。若",
    "T46n1911_07b:0100c25": "如此觀眼色者。名為減修非摩訶衍。若",
    "T46n1911_07b:0100c26": "觀眼色於諸如來常。具足無減修明識來",
    "T46n1911_07b:0100c27": "入門者。眼色一念心起即是法界。具一切法。",
    "T46n1911_07b:0100c28": "即空即假即中。四句求不可得故言即空。",
    "T46n1911_07b:0100c29": "如彌勒相色一念三百億五陰生滅。乃至一",
    "T46n1911_07b:0101a01": "地十地相色既爾。受想行識亦復如是。又外",
    "T46n1911_07b:0101a02": "道打髑髏作聲。聽知生處知無量事。香味",
    "T46n1911_07b:0101a03": "觸等亦復如是。故言即假。假不定假。空不",
    "T46n1911_07b:0101a04": "定空。則非空非假。若眼一法非空非假。則",
    "T46n1911_07b:0101a05": "一切法非空非假。猶如虛空有無永寂。亦",
    "T46n1911_07b:0101a06": "如日月無幽不照。雖無空假雙照空假。",
    "T46n1911_07b:0101a07": "照因緣麁色名肉眼。照因緣細色名天眼。",
    "T46n1911_07b:0101a08": "照因緣色空名慧眼。照因緣色假名法眼。",
    "T46n1911_07b:0101a09": "照因緣色中名佛眼。五眼一心中具者。非",
    "T46n1911_07b:0101a10": "具凡夫膿血肉眼。亦非諸天所得天眼。亦",
    "T46n1911_07b:0101a11": "非二乘沈空慧眼。亦非菩薩分別之眼。但",
    "T46n1911_07b:0101a12": "以佛眼具有五力。如眾流入海失本名",
    "T46n1911_07b:0101a13": "字。故佛問善吉云。如來有五眼不。答云。",
    "T46n1911_07b:0101a14": "有。皆稱如來有。何關凡夫二乘眼耶。請觀",
    "T46n1911_07b:0101a15": "音云。五眼具足成菩提。以三觀一心名無",
    "T46n1911_07b:0101a16": "減修。以一眼具五力名明見來入門。亦是",
    "T46n1911_07b:0101a17": "圓證也。於眼內外自在。眼入正受鼻三昧",
    "T46n1911_07b:0101a18": "起。鼻入眼起。雖動而寂寂不妨動。雖寂而",
    "T46n1911_07b:0101a19": "動動不妨寂。雖見不見不見而見。乃稱明",
    "T46n1911_07b:0101a20": "見來入門也。問。佛具五眼應照五境。經云。",
    "T46n1911_07b:0101a21": "我以五眼不見三聚眾生。狂愚無目而言",
    "T46n1911_07b:0101a22": "見耶。又云。見色與盲等。既等於盲。那得",
    "T46n1911_07b:0101a23": "見麁細色答。五境皆冥實相。實相則不可",
    "T46n1911_07b:0101a24": "見。不可見故喻之如盲。雖不可見見無",
    "T46n1911_07b:0101a25": "減少。五眼洞徹諸境分明。雖言五照照何",
    "T46n1911_07b:0101a26": "必有。雖言如盲盲何必無。淨名云。不來相",
    "T46n1911_07b:0101a27": "而來。不見相而見。即此意也。是為不思議",
    "T46n1911_07b:0101a28": "境。我眼眾生眼無二無別。云何眾生不覺",
    "T46n1911_07b:0101a29": "不知。即起慈悲誓當度脫。欲滿此願安",
    "T46n1911_07b:0101b01": "心定慧。能以止觀遍破諸法。於眼色中明",
    "T46n1911_07b:0101b02": "識通塞。不如蟲道。於眼陰中修四念處",
    "T46n1911_07b:0101b03": "非淨非不淨。枯榮雙遣而入涅槃。學諸對",
    "T46n1911_07b:0101b04": "治助開三脫明識六即不起叨濫我所觀",
    "T46n1911_07b:0101b05": "眼雖具五眼。但是名字但是觀行。若漸見",
    "T46n1911_07b:0101b06": "障外後見十方。如普賢觀。頓見大千如常",
    "T46n1911_07b:0101b07": "不輕。漸頓兩見六根互用。我悉未階不應",
    "T46n1911_07b:0101b08": "起慢漸愧勤行。若德建名立。當忍內外障",
    "T46n1911_07b:0101b09": "安若須彌。法愛不生則無留滯。其疾如風",
    "T46n1911_07b:0101b10": "證真實眼。乘一大車直至道場。若眼中得",
    "T46n1911_07b:0101b11": "入多於眼中廣作佛事。常放金光照耀一",
    "T46n1911_07b:0101b12": "切。淨名云。或有佛土以光明為佛事眼色",
    "T46n1911_07b:0101b13": "一受既爾。餘二受亦然。餘五根五塵十五受",
    "T46n1911_07b:0101b14": "亦然。廣說如前。將前意度入六根用之。",
    "T46n1911_07b:0101b15": "但令破煩惱去不拘常科。若從耳中得",
    "T46n1911_07b:0101b16": "大車。多用音聲為佛事。鼻中用香舌中用",
    "T46n1911_07b:0101b17": "味。身中用天衣意中用寂滅。一根佛事互",
    "T46n1911_07b:0101b18": "通諸根。方便利物時或不同。而令眾生得",
    "T46n1911_07b:0101b19": "究竟樂云云。○若能如上勤而行之。於一生",
    "T46n1911_07b:0101b20": "中必不空過。雖聞不用如黑蚖懷珠。何",
    "T46n1911_07b:0101b21": "益於長蛇者乎。今以三譬譬於得失。匹夫",
    "T46n1911_07b:0101b22": "隻勇修治一刀一箭。破一寇兩寇獲賜一",
    "T46n1911_07b:0101b23": "金一銀。祿潤一妻一子。如此之人但利器",
    "T46n1911_07b:0101b24": "械。負戟前驅以命博貨。何用廣知兵法耶。",
    "T46n1911_07b:0101b25": "若欲為國麴糵舟楫鹽梅霖雨者。須善文",
    "T46n1911_07b:0101b26": "武。計在帷帳折衝萬里。所學處深所破亦",
    "T46n1911_07b:0101b27": "大。獲賞既重祿潤甚多。雖知而不用。用而",
    "T46n1911_07b:0101b28": "屢北尚不能濟身澤豈及人乎。學禪觀者",
    "T46n1911_07b:0101b29": "亦如是。唯知一法或止或觀擬破少惡寂",
    "T46n1911_07b:0101c01": "心行道。得少禪定攝少眷屬。便以為足。",
    "T46n1911_07b:0101c02": "如匹夫鬪耳。欲作大禪師破大煩惱。顯",
    "T46n1911_07b:0101c03": "無量善法。益無量緣。當學十法止觀洞達",
    "T46n1911_07b:0101c04": "意趣。於六緣六受行用相應。煩惱卒起即便",
    "T46n1911_07b:0101c05": "有觀。觀過惑表勇健難事解髻得珠。若",
    "T46n1911_07b:0101c06": "解而不用用而不當。而反師惑心道安克",
    "T46n1911_07b:0101c07": "乎。又如野巫唯解一術。方救一人獲一脯",
    "T46n1911_07b:0101c08": "柈。何須學神農本草耶。欲為大醫遍覽",
    "T46n1911_07b:0101c09": "眾治廣療諸疾轉脈轉精數用數驗。恩救博",
    "T46n1911_07b:0101c10": "也。學禪者亦如是。但專一法治惑即去。當",
    "T46n1911_07b:0101c11": "時微益終非大途包括之意。亦不能破煩",
    "T46n1911_07b:0101c12": "惱入無生忍。雖善醫藥不依方服。病豈",
    "T46n1911_07b:0101c13": "差乎。讀誦止觀甚利。心不行用無生終不",
    "T46n1911_07b:0101c14": "現前。又如學義止欲一問一答衒耀一時。",
    "T46n1911_07b:0101c15": "何須廣尋經論。欲作法主當善異部。雖",
    "T46n1911_07b:0101c16": "諳解處多而不曾出眾。怯弱不任酬往。若",
    "T46n1911_07b:0101c17": "無怯怖臨機百轉以無方之答。答縱橫之",
    "T46n1911_07b:0101c18": "問。是為大法師。觀行人亦如是。觀行若明",
    "T46n1911_07b:0101c19": "能歷緣對境觸處得用。若不如是。魔軍何",
    "T46n1911_07b:0101c20": "由可破。煩惱重病何由可除。法性深義何由",
    "T46n1911_07b:0101c21": "可顯。三事不辦區區困役。秖是生死凡夫。",
    "T46n1911_07b:0101c22": "非為學道方便也。",
    "T46n1911_07b:0101c23": "摩訶止觀卷第七下"
}