{
    "T17n0835_001:0888b25": "No. 835 [No. 836]",
    "T17n0835_001:0888b26": "如來師子吼經",
    "T17n0835_001:0888b28": "元魏天竺三藏佛陀扇多譯",
    "T17n0835_001:0888b29": "如是我聞：一時婆伽婆住日月宮中勝藏殿",
    "T17n0835_001:0888c01": "上，與大比丘眾九萬九千億人眾俱，菩薩摩",
    "T17n0835_001:0888c02": "訶薩八萬四千億那由他百千萬人。",
    "T17n0835_001:0888c03": "爾時，世尊告勝積菩薩言：「汝往北方去此世",
    "T17n0835_001:0888c04": "界六千億恒河沙等諸佛世界，復過百千萬",
    "T17n0835_001:0888c05": "億算數世界之外，有佛世界名曰歡喜。彼中",
    "T17n0835_001:0888c06": "有佛，號曰法上如來、應、正遍知，於今現命現",
    "T17n0835_001:0888c07": "住，為眾生說法。彼佛世尊於今欲說大師子",
    "T17n0835_001:0888c08": "吼方廣法門，汝可往聽。善男子！彼勝法門",
    "T17n0835_001:0888c09": "甚難得聞。」",
    "T17n0835_001:0888c10": "勝積菩薩即受佛教，如說修行，往彼世界。頂",
    "T17n0835_001:0888c11": "禮法上如來足已，右遶七匝，却坐一面。勝積",
    "T17n0835_001:0888c12": "菩薩坐一面已，法上如來知而問曰：「汝善男",
    "T17n0835_001:0888c13": "子從何所來？」勝積菩薩默然不答。時彼眾中",
    "T17n0835_001:0888c14": "天、龍、夜叉、乾闥婆、阿修羅、迦樓羅、緊那羅、摩睺",
    "T17n0835_001:0888c15": "羅伽、人非人等皆作是念：「有何義故，此勝積",
    "T17n0835_001:0888c16": "菩薩三界大將問已不報，默然而住？」",
    "T17n0835_001:0888c17": "爾時，世尊目如廣長青蓮華形，師子遊戲遍",
    "T17n0835_001:0888c18": "觀十方，知諸大眾有疑念故，即放光明。放光",
    "T17n0835_001:0888c19": "明故，法上如來出金色光遍照十方，無量百",
    "T17n0835_001:0888c20": "千萬種雜色，於是世界六種震動。十方世界",
    "T17n0835_001:0888c21": "有諸菩薩——集彼世界，現諸色像、種種妙狀——見",
    "T17n0835_001:0888c22": "彼如來所放光明種種事已，集彼國土，皆共",
    "T17n0835_001:0888c23": "頂禮彼如來足。禮佛足已，各隨己分善根功",
    "T17n0835_001:0888c24": "德坐蓮華座。",
    "T17n0835_001:0888c25": "爾時，會中電焰菩薩即從座起，整服左肩，前",
    "T17n0835_001:0888c26": "至佛所，右膝著地，合掌向佛，歡喜踊躍白言：",
    "T17n0835_001:0888c27": "「世尊！如我今見世尊所放無量光明，我從昔",
    "T17n0835_001:0888c28": "來初未曾見此大光明。善哉，世尊！願說此事。",
    "T17n0835_001:0888c29": "何故大悲放此光明？願說其意。」爾時，電焰菩",
    "T17n0835_001:0889a01": "薩以偈問曰：",
    "T17n0835_001:0889a02": "「諸無上大士，　　非無因無緣，",
    "T17n0835_001:0889a03": "而放此光明，　　願為我等說。",
    "T17n0835_001:0889a04": "實說是憐愍，　　為利益眾生，",
    "T17n0835_001:0889a05": "而放大光明，　　是何因緣說？」",
    "T17n0835_001:0889a06": "爾時，電焰菩薩見如來身閻浮檀色，所放無",
    "T17n0835_001:0889a07": "量百千億光猶如金幢自在顯現。見已，即問",
    "T17n0835_001:0889a08": "法上如來而作是言：「世尊！我亦曾見無量光",
    "T17n0835_001:0889a09": "明，初未曾見如是光明諸勝妙事。」彼佛答言：",
    "T17n0835_001:0889a10": "「如是，電焰！如汝所說。少有地分，彼地分中諸",
    "T17n0835_001:0889a11": "佛如來放如是光，非無因緣現如是相。汝今，",
    "T17n0835_001:0889a12": "電焰！諦聽諦聽，善思念之，我為汝說諸佛",
    "T17n0835_001:0889a13": "如來有所為故放光明事。善男子！汝若聞已，",
    "T17n0835_001:0889a14": "勿生驚疑、勿生怖畏。何以故？諸佛境界不可",
    "T17n0835_001:0889a15": "思議、無量勝願不可思議、莊嚴之事不可思",
    "T17n0835_001:0889a16": "議。善男子！汝見此事勿生驚疑。電焰當知：",
    "T17n0835_001:0889a17": "勝積菩薩是釋迦佛遣到我所歡喜世界，汝",
    "T17n0835_001:0889a18": "為見不？」電焰菩薩答彼佛言：「已見。世尊！已",
    "T17n0835_001:0889a19": "見。善逝！」佛言：「善男子！此勝積菩薩，我向已",
    "T17n0835_001:0889a20": "問言：『善男子！汝從何來？』彼即不答，默然而住。",
    "T17n0835_001:0889a21": "善男子！我見此事，故放光明。善男子！以何",
    "T17n0835_001:0889a22": "義故我問不答？大眾聞已即生驚疑，默然而",
    "T17n0835_001:0889a23": "住。」佛言：「善男子！此族姓子云何如來問而",
    "T17n0835_001:0889a24": "不答？」",
    "T17n0835_001:0889a25": "勝積菩薩白佛言：「世尊！云何世尊於未來",
    "T17n0835_001:0889a26": "世諸法性中而問我言：『善男子！汝從何來？』",
    "T17n0835_001:0889a27": "佛所證法是不可說、一切法性皆不可說，我",
    "T17n0835_001:0889a28": "無辯才可能說言從某處來。」",
    "T17n0835_001:0889a29": "爾時，如來告大眾言：「諸善男子！此善男子略",
    "T17n0835_001:0889b01": "說一切法，示真實道處。是勝積菩薩於無",
    "T17n0835_001:0889b02": "等法中——不可說、不可演，離文字，離上、離下，離",
    "T17n0835_001:0889b03": "來、離去，一切道斷不可見阿那梨耶處，離心、",
    "T17n0835_001:0889b04": "意、意識，離因緣處，無名、無言，不可演、不可說、",
    "T17n0835_001:0889b05": "不可見，離諸眼道，非積聚處、非言說處、非曾",
    "T17n0835_001:0889b06": "有處，離相處、離於一字——所謂字不可演說，",
    "T17n0835_001:0889b07": "云何答我？」",
    "T17n0835_001:0889b08": "爾時，光音菩薩以佛神力而白佛言：「世尊！",
    "T17n0835_001:0889b09": "若無可說一切諸法而有說者，一切癡人所",
    "T17n0835_001:0889b10": "有言說亦是說法。」佛言：「善男子！如是所說，",
    "T17n0835_001:0889b11": "非但一切愚癡說法、非愚癡者亦有說法，雖",
    "T17n0835_001:0889b12": "如是說而不覺知。」",
    "T17n0835_001:0889b13": "爾時，光音菩薩白佛言：「世尊！願世尊說，云何",
    "T17n0835_001:0889b14": "一切眾生說法而不覺知？」爾時，世尊告光音",
    "T17n0835_001:0889b15": "菩薩言：「善男子！譬如世間生盲之人，日光所",
    "T17n0835_001:0889b16": "照依日光住，而不能知日輪何相、日光何色。",
    "T17n0835_001:0889b17": "若有餘人語盲人言，日之光明有如是相。而",
    "T17n0835_001:0889b18": "日光明離諸名字，非是眾生所可言說。因緣",
    "T17n0835_001:0889b19": "事故，聞是音聲。「善男子！譬如世間深山谷中",
    "T17n0835_001:0889b20": "有諸音響，因緣故生。善男子！山谷是空、音",
    "T17n0835_001:0889b21": "響是空，因緣故生。「善男子！眾生言說悉入辯",
    "T17n0835_001:0889b22": "中，若未說時、未起心時，名為法辯；若已起心、",
    "T17n0835_001:0889b23": "未言說時，名為義辯；若至斥法演說之時，名",
    "T17n0835_001:0889b24": "為辭辯；若以無障無礙說時，名樂說辯。是故，",
    "T17n0835_001:0889b25": "善男子！一切眾生所有言說皆悉不離四法",
    "T17n0835_001:0889b26": "門義而不離實際。如彼生盲以教示時，則知",
    "T17n0835_001:0889b27": "日輪及日光明，捨彼慢心。「善男子！欲求義者，",
    "T17n0835_001:0889b28": "彼人當於自身中求。善男子！若欲求菩提者，",
    "T17n0835_001:0889b29": "應於自身五陰中求。」說是真實語義法時，於",
    "T17n0835_001:0889c01": "彼三千大千世界六種震動，有大光明遍照",
    "T17n0835_001:0889c02": "世界，法上如來出廣長舌遍覆三千大千世",
    "T17n0835_001:0889c03": "界。彼光明中復出無量百千萬光，以彼光",
    "T17n0835_001:0889c04": "明照於地獄、餓鬼、畜生，上至有頂，皆悉遍照。",
    "T17n0835_001:0889c05": "爾時，彼佛還攝光明告大眾言：「諸善男子！終",
    "T17n0835_001:0889c06": "無如是舌相光明而有虛說，汝等應當善信、",
    "T17n0835_001:0889c07": "善念，我說真實。」",
    "T17n0835_001:0889c08": "爾時，住十地菩薩以為眾首，彼眾一切天、龍、",
    "T17n0835_001:0889c09": "夜叉、乾闥婆、阿修羅、迦樓羅、緊那羅、摩睺羅伽、",
    "T17n0835_001:0889c10": "人非人等從座而起，合掌同聲作如是言：「願",
    "T17n0835_001:0889c11": "世尊說、願善逝說如實法義，我等大眾以",
    "T17n0835_001:0889c12": "佛神力是故終無疑惑之心。」爾時，世尊告大",
    "T17n0835_001:0889c13": "眾言：「諸善男子！此乃是大師子吼，我今欲",
    "T17n0835_001:0889c14": "說，安樂利益諸眾生故、乃至天人。善男子！",
    "T17n0835_001:0889c15": "娑婆世界彼有世尊，號曰釋迦牟尼如來、應、",
    "T17n0835_001:0889c16": "正遍知，於今現在現命現住，為眾說法。善男",
    "T17n0835_001:0889c17": "子！今我身是。法上如來為利眾生，是故於",
    "T17n0835_001:0889c18": "彼娑婆世界示種種相而為說法。」",
    "T17n0835_001:0889c19": "爾時，大眾聞是說已，甚大歡喜，踊躍無量，歎",
    "T17n0835_001:0889c20": "如來言：「善哉，善哉。世尊！願一切眾生皆作",
    "T17n0835_001:0889c21": "如是大師子吼，如今世尊在此眾中大師子",
    "T17n0835_001:0889c22": "吼。世尊！若有聞此師子吼者，彼諸眾生不",
    "T17n0835_001:0889c23": "得名為種少善根。若復有人得聞如來大師",
    "T17n0835_001:0889c24": "子吼，聞已信受，何況復有讀誦、受持、為他廣",
    "T17n0835_001:0889c25": "說、供養此經——香花、塗香、末香、燒香、種種衣",
    "T17n0835_001:0889c26": "服、寶幢、寶蓋？世尊當知：是諸眾生是佛所加。",
    "T17n0835_001:0889c27": "若有聞此大師子吼修多羅句一經於耳者，",
    "T17n0835_001:0889c28": "彼諸眾生非種微小善根功德。」",
    "T17n0835_001:0889c29": "爾時，世尊讚彼菩薩作如是言：「善哉，善哉。善",
    "T17n0835_001:0890a01": "男子！如汝所說：彼諸眾生非種微少善根",
    "T17n0835_001:0890a02": "功德而得聞此。若能聞此如來所說大師子",
    "T17n0835_001:0890a03": "吼修多羅句，生歡喜心，乃至微言唱一善哉，",
    "T17n0835_001:0890a04": "善男子！是我所護及是彌勒菩薩所護，彼悉",
    "T17n0835_001:0890a05": "以肩持我菩提。若於五濁惡世之中而能",
    "T17n0835_001:0890a06": "信受此修多羅，是我過去已曾化者、亦阿逸",
    "T17n0835_001:0890a07": "多菩薩所護，彼人已竭生死大海、已降魔眾",
    "T17n0835_001:0890a08": "除滅煩惱、已震法雷、已擊法鼓、已離女身、已",
    "T17n0835_001:0890a09": "降諸怨、已能滅除諸煩惱眾。「善男子！若有",
    "T17n0835_001:0890a10": "善男子、善女人，滿十阿僧祇三千大千世界",
    "T17n0835_001:0890a11": "諸佛如來，一切所有供養之具而供養之；若",
    "T17n0835_001:0890a12": "復有聞此真實義修多羅句能信受者、以信",
    "T17n0835_001:0890a13": "心故唱言善哉，得福過前供養三千大千世",
    "T17n0835_001:0890a14": "界諸佛如來。以是義故，諸善男子！汝等若",
    "T17n0835_001:0890a15": "有信我語者，應當書寫、受持此經。善男子！",
    "T17n0835_001:0890a16": "隨何方處書寫供養此經典者，當知其家則",
    "T17n0835_001:0890a17": "有如來。」",
    "T17n0835_001:0890a18": "爾時，勝積菩薩、電焰菩薩、光常菩薩、淨眼",
    "T17n0835_001:0890a19": "菩薩、無畏菩薩、觀世自在菩薩、得大勢菩",
    "T17n0835_001:0890a20": "薩、文殊師利菩薩、辯積菩薩、蓋一切障菩",
    "T17n0835_001:0890a21": "薩、作光明菩薩、及普賢菩薩，如是等八萬",
    "T17n0835_001:0890a22": "四千億百千菩薩白佛言：「世尊！我等於未來",
    "T17n0835_001:0890a23": "世當廣宣說此法門句。世尊！有諸眾生聞此",
    "T17n0835_001:0890a24": "經者，是人亦名得涅槃者。世尊！若有能信",
    "T17n0835_001:0890a25": "此修多羅，彼諸眾生非是始種微少善根。",
    "T17n0835_001:0890a26": "世尊！若聞此經一經於耳，何況具足、讀誦、受",
    "T17n0835_001:0890a27": "持，彼諸眾生所得功德，百千億劫說不可盡。」",
    "T17n0835_001:0890a28": "爾時，世尊告諸菩薩摩訶薩言：「善哉，善哉。諸",
    "T17n0835_001:0890a29": "善男子！汝等應當如是護持如來正法。」佛說",
    "T17n0835_001:0890b01": "此法門時，勝積菩薩及彼大眾皆大歡喜。",
    "T17n0835_001:0890b02": "如來師子吼經"
}