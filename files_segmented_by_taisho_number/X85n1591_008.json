{
    "X85n1591_008:0260b16": "黔南會燈錄卷第八",
    "X85n1591_008:0260b18": "習安天龍　如純　輯",
    "X85n1591_008:0260b19": "月峰琰禪師法嗣",
    "X85n1591_008:0260b20": "安平天台省參海寧禪師蜀籍周氏子。寓黔之安順",
    "X85n1591_008:0260b21": "州始生。於乾塘潮音寺。禮自然披剃。參本山月峰和",
    "X85n1591_008:0260b22": "尚印可。峰圓寂後。眾勉師繼席。復掩關於隱猊堂三",
    "X85n1591_008:0260b23": "載。出關常居此山。上堂。打破玄關。放出鐵鷂。冲破",
    "X85n1591_008:0260b24": "虗空作兩邊。巖前石女點頭笑。且道。他笑箇甚麼。笑",
    "X85n1591_008:0260c01": "山僧自顛還自倒。喝一喝下座。上堂。戒是根基行",
    "X85n1591_008:0260c02": "是墻。輕遮重難謹隄防。破山老人恁麼道。祇知開口",
    "X85n1591_008:0260c03": "易。不覺舌頭長。海寧則不然。戒是根基行是墻。寒則",
    "X85n1591_008:0260c04": "向火熱乘凉。不是渠儂生我慢。都緣箇事絕商量。於",
    "X85n1591_008:0260c05": "中還有絕商量底麼。正好出來。掀倒禪牀。喝散大眾。",
    "X85n1591_008:0260c06": "正恁麼時。不惟捉敗破山老人。要且落得一場快。便",
    "X85n1591_008:0260c07": "有麼。如無。山僧直得曲垂方便去也。遂說戒下座。",
    "X85n1591_008:0260c08": "上堂。卓拄杖云。佛佛授受受者箇。祖祖相傳傳者箇。",
    "X85n1591_008:0260c09": "古今天下老和尚。橫說豎說說者箇。盡十方湖海衲",
    "X85n1591_008:0260c10": "子。橫參豎參參者箇。且道。者箇是箇甚麼。良久曰。切",
    "X85n1591_008:0260c11": "忌卜度。上堂。箇事元無巴鼻。一一却有來由。路行",
    "X85n1591_008:0260c12": "動步翫月。擡眸乾坤。盡在眼底。何必更上高樓。山悠",
    "X85n1591_008:0260c13": "悠水悠悠。廓徹圓明一鑑收。喝一喝下座。上堂。卓",
    "X85n1591_008:0260c14": "拄杖云。無量法門。百千妙意。總向者裏百雜碎了也。",
    "X85n1591_008:0260c15": "更教寧上座。搖三寸舌。鼓兩片皮。說黃道白。指東畫",
    "X85n1591_008:0260c16": "西。終是不做。何故聻。人平不語。水平不流。",
    "X85n1591_008:0260c17": "頂相慕禪師法嗣",
    "X85n1591_008:0260c18": "習安雲鷲禪那廣靜禪師本境陶氏子。幼時。父母送",
    "X85n1591_008:0260c19": "至本山。禮本師頂相和尚剃染。具足。隨頂三十餘年。",
    "X85n1591_008:0260c20": "未離座右。頂書源流付囑。師立志韜晦。故堅讓之。頂",
    "X85n1591_008:0260c21": "寂後。師承頂衣鉢。繼席此山。",
    "X85n1591_008:0260c22": "衡嶽規禪師法嗣",
    "X85n1591_008:0260c23": "鎮遠迎仙濟菴普靜禪師粤西平樂宋氏子。寓石阡",
    "X85n1591_008:0260c24": "鳳凰。禮衡嶽披剃。於施秉西林堂。依雲徹具足。復參",
    "X85n1591_008:0261a01": "衡嶽和尚印證。住施秉之永祥。重闢迎仙。專苦接納。",
    "X85n1591_008:0261a02": "後事不記。",
    "X85n1591_008:0261a03": "竺懷印禪師法嗣",
    "X85n1591_008:0261a04": "習安石霞厂石聖禪師本郡程氏子。母陳氏。在城圓",
    "X85n1591_008:0261a05": "通寺。禮明心剃染。矢志行脚。從玉真山偕本師竺懷。",
    "X85n1591_008:0261a06": "遊滇至五華寺。參半生老人圓具。老人示同看萬法",
    "X85n1591_008:0261a07": "歸一話。一齊打翻漆桶。後老人印證懷時。曾謂此子",
    "X85n1591_008:0261a08": "當嗣爾之後。懷遵老人命。不忍捨師。師輔懷歸黔。住",
    "X85n1591_008:0261a09": "玉真十有餘載。竭力領眾。不憚汗勞。遂承印可。後辭",
    "X85n1591_008:0261a10": "懷過五村。重闢石霞。為投老之所。門弟子為師預建",
    "X85n1591_008:0261a11": "塔於山麓。上堂。霞峰小小。眾山圍繞。曲水盤旋。明",
    "X85n1591_008:0261a12": "堂恰好。不假些子安排。自是地設天造。到者裏。只貴",
    "X85n1591_008:0261a13": "人境相宜。自然一切皆為至道。且如何是至道。良久",
    "X85n1591_008:0261a14": "云。不因紫陌花開早。爭見黃鶯下柳條。卓拄杖下座",
    "X85n1591_008:0261a15": "　上堂。手持執足運奔。眼觀色兮耳聞聲。惟有舌頭",
    "X85n1591_008:0261a16": "要說話。更不與人論疎親。既是說話。因甚麼又不論",
    "X85n1591_008:0261a17": "疎親。卓拄杖一下云。遠親不若近隣。上堂。卓拄杖",
    "X85n1591_008:0261a18": "一下云。天晴日出。又一卓云。下雨地溼。又一卓云。諸",
    "X85n1591_008:0261a19": "仁者還知霞山拄杖子為人落處麼。釋迦老子。四十",
    "X85n1591_008:0261a20": "九年口吧吧地。何曾說到者裏。山僧今日雖是一片",
    "X85n1591_008:0261a21": "婆心。檢點將來。也是施錢造罪。且道。是甚麼罪。復卓",
    "X85n1591_008:0261a22": "一卓云。我無辭焉。",
    "X85n1591_008:0261a23": "習安玉真玄一如海禪師本郡孫氏子。年十三。在總",
    "X85n1591_008:0261a24": "持菴。禮本師竺懷剃染。並以具足印可。後住本山終",
    "X85n1591_008:0261b01": "老。塔於山麓。世壽四十九。",
    "X85n1591_008:0261b02": "祖鼻最禪師法嗣",
    "X85n1591_008:0261b03": "安順靜明嵋霽宗禪師河南汝寧蔡氏子。九歲時。值",
    "X85n1591_008:0261b04": "世亂竄嶺南。忽染瘴疾。因發出塵之念。疾愈。皈依雪",
    "X85n1591_008:0261b05": "巖靜主。乞示念佛公案。後遇舌響。指參月幢老人於",
    "X85n1591_008:0261b06": "滇之石寶山。禮本實剃染。復依幢圓具。參祖鼻印可。",
    "X85n1591_008:0261b07": "上堂。向上向下。掘地覓天。求佛求心。泥中洗土。爭",
    "X85n1591_008:0261b08": "如向者裏。一時坐斷報化佛頭。似桶底脫去。始謂之",
    "X85n1591_008:0261b09": "了事人。宗上座。尋常在孤峰頂上。豎坐橫眠。今日被",
    "X85n1591_008:0261b10": "人推出。不免向羣隊裏。弗顧危亡。與眾兄弟。聊露一",
    "X85n1591_008:0261b11": "線。遂以拂子召眾云。且道。者一線。是心耶。是佛耶。良",
    "X85n1591_008:0261b12": "久云。鴛鴦繡出從君看。不把金針度與人。拽拄杖下",
    "X85n1591_008:0261b13": "座。頌萬法歸一話。一歸何處虗空碎。獨許石人側",
    "X85n1591_008:0261b14": "耳聽。應物隨機閒[車*度]轢。侵晨紅日麗山新。",
    "X85n1591_008:0261b15": "善權位禪師法嗣",
    "X85n1591_008:0261b16": "貴陽觀音普濟大闡禪師安南陳氏子。印心於松巋",
    "X85n1591_008:0261b17": "善權和尚。上堂。慈雲山中打鼓。觀音菴裏上堂。拄",
    "X85n1591_008:0261b18": "杖子。[跳-兆+孛]跳上。搕[打-丁+(天/韭)]堆頭。撞著峨嵋。普賢願王。說些老",
    "X85n1591_008:0261b19": "婆禪。礨礨堆堆。使多聞阿難陀。結集不來。賺得昔年",
    "X85n1591_008:0261b20": "譯經底鳩摩那。翻梵語為唐言。報道囉囉哩哩鉢囉",
    "X85n1591_008:0261b21": "孃。上堂。德山入門便棒。明賞暗罰。臨濟逢人便喝。",
    "X85n1591_008:0261b22": "春令冬行。出格底不遭陷穽。具眼者那被熱瞞。所以",
    "X85n1591_008:0261b23": "向上關棙。千聖同源。箇中消息。諸佛無異。如電光石",
    "X85n1591_008:0261b24": "火。豈容眨眼。若是俊傑。拶著便知。何待入水入泥。其",
    "X85n1591_008:0261c01": "或鈍滯。早已鷂過新羅。還委悉麼。動容揚古路。弗墮",
    "X85n1591_008:0261c02": "悄然機。小參。臨濟家風。德山要訣。一棒一條痕。一",
    "X85n1591_008:0261c03": "掌一握血。隨機應機。以楔出楔。用老婆心。為人直切。",
    "X85n1591_008:0261c04": "幾箇知恩解報恩。莫道吾儕虗饒舌。小參。山僧有",
    "X85n1591_008:0261c05": "一訣。入道最親切。勿以聲色求。莫將心意測。擬更問",
    "X85n1591_008:0261c06": "如何。拄杖劈頭楔。",
    "X85n1591_008:0261c07": "普安松巋天一大悅禪師楚南呂氏子。因亂入黔。寓",
    "X85n1591_008:0261c08": "安南龍潭寺。禮無霞披剃。參善權和尚。在松巋。一日",
    "X85n1591_008:0261c09": "侍權。與官人持論楞嚴經。至世尊舉手問阿難處。忽",
    "X85n1591_008:0261c10": "然有惺。遂以白權。權即印證。權寂後。師繼席此山。十",
    "X85n1591_008:0261c11": "餘年。一日示微恙。白眾囑後事畢。趺坐而逝。塔於寺",
    "X85n1591_008:0261c12": "西之老塔山。世壽六十七。僧臘四十。上堂。拈拄杖",
    "X85n1591_008:0261c13": "云。啟祖翁門戶。展古佛家風。卓一卓云。闢人天正路。",
    "X85n1591_008:0261c14": "掃蕩邪宗。又卓一卓云。正法眼藏。一時流通。汝諸人。",
    "X85n1591_008:0261c15": "還知松巋拄杖子為人處麼。有向者裏承當底。朝打",
    "X85n1591_008:0261c16": "三千。暮打八百。有向背地裏吐舌底。亦與三十棒。未",
    "X85n1591_008:0261c17": "必肯容。何故聻。復卓一卓云。天上有星皆拱北。人間",
    "X85n1591_008:0261c18": "無水不朝東。舉寶壽開堂。三聖推出一僧。壽便打。聖",
    "X85n1591_008:0261c19": "云。與麼為人。瞎却鎮州一城人眼去在。壽擲下拄杖",
    "X85n1591_008:0261c20": "歸方丈。師云。二大老恁麼作略。將謂據令而行。怎奈",
    "X85n1591_008:0261c21": "傍觀者哂。松巋門下。只好一坑埋却。且道。他過在甚",
    "X85n1591_008:0261c22": "麼處。具眼者試定當看。上堂。德山棒如雨點。臨濟",
    "X85n1591_008:0261c23": "喝似雷奔。何殊亂世英雄。釋迦摩竭掩室。淨名毗耶",
    "X85n1591_008:0261c24": "杜口。正似太平奸細。直教列在下風。方乃揭示向上",
    "X85n1591_008:0262a01": "巴鼻。且如何是向上巴鼻。良久云。直饒向者裏薦得",
    "X85n1591_008:0262a02": "分明。也是一場特地。上堂。廬陵米鎮州蘿蔔。山僧",
    "X85n1591_008:0262a03": "尋常受用得快。今日特為諸人拈掇。還會麼。若會得。",
    "X85n1591_008:0262a04": "且許途中受用。若也不會。三箇成羣。四箇作隊則且",
    "X85n1591_008:0262a05": "置。祇如山僧自納敗缺。諸人還知落處麼。良久云。三",
    "X85n1591_008:0262a06": "生六十劫。咄。上堂。卓拄杖一下云。三世諸佛也如",
    "X85n1591_008:0262a07": "是。歷代祖師也如是。天下老和尚也如是。悅上座到",
    "X85n1591_008:0262a08": "者裏。也不得不如是。且道。如是箇甚麼。復卓一卓云。",
    "X85n1591_008:0262a09": "我見燈明佛。本光瑞如此。上堂。禪禪禪。語默動靜",
    "X85n1591_008:0262a10": "體安然。道道道。喫飯穿衣誰欠少。既然如是。因甚麼",
    "X85n1591_008:0262a11": "善財童子。歷一百一十城烟水。參五十三員善知識。",
    "X85n1591_008:0262a12": "然後復見文殊。方纔得了。且道了後如何。花開上林",
    "X85n1591_008:0262a13": "不是春。日出扶桑不是早。上堂。新年頭佛法。鏡清",
    "X85n1591_008:0262a14": "道有。也好與三十棒。明教道無。也好與三十棒。何故。",
    "X85n1591_008:0262a15": "佛法論箇甚麼有無。直饒道箇不有不無底。正好劈",
    "X85n1591_008:0262a16": "脊便棒。何以如此。卓杖一下云。拄杖開封。當仁不讓。",
    "X85n1591_008:0262a17": "頌覩明星話。一覩明星眼界寬。大千無處著羞慚。",
    "X85n1591_008:0262a18": "分明雲散家家月。枉受深山六載寒。萬法歸一。萬",
    "X85n1591_008:0262a19": "法歸一一歸何。漁翁江上釣烟波。蘆花兩岸偷開眼。",
    "X85n1591_008:0262a20": "戲水鴛鴦遠避過。",
    "X85n1591_008:0262a21": "安南廣福虗峨大照禪師楚之江陵陳氏子。在雲南",
    "X85n1591_008:0262a22": "宜良石寶山。禮月幢和尚剃染。依黔之普安松巋善",
    "X85n1591_008:0262a23": "權。圓具印可。住廣福。僧問。如何是祖師西來意。師舉",
    "X85n1591_008:0262a24": "果碟云。核桃一把抓。僧曰。核桃一把抓是多少。師云。",
    "X85n1591_008:0262b01": "前三三後三三。僧曰。前三三後三三。又是多少。師云。",
    "X85n1591_008:0262b02": "汝也沒量罪過。我也沒量罪過。僧曰。爭奈君子一言",
    "X85n1591_008:0262b03": "既出。四馬難追。師便打云。因憐三尺子。失却兩行眉。",
    "X85n1591_008:0262b04": "師終廣福。塔於寺側。",
    "X85n1591_008:0262b05": "安南萬壽審實本照禪師西蜀易氏子。幼失恃怙。自",
    "X85n1591_008:0262b06": "發心。於本境小菴。禮一行僧薙髮。矢志行脚。至黔之",
    "X85n1591_008:0262b07": "普安松巋山。禮善權和尚。求受具足。權深器之。甞將",
    "X85n1591_008:0262b08": "狗子無佛性話追究。一日出坡挑柴。因柴担頭脫。忽",
    "X85n1591_008:0262b09": "然有省。即書偈曰。甚奇怪甚奇怪。刷脫兩頭中間在。",
    "X85n1591_008:0262b10": "無始劫來是今朝。不識今朝頻納敗。持以白權。權曰。",
    "X85n1591_008:0262b11": "青天白日。見神見鬼作麼。師曰。從今向後。再不受老",
    "X85n1591_008:0262b12": "和尚欺瞞也。權曰。饒你識得今朝。要且他時後日有",
    "X85n1591_008:0262b13": "事在。師曰。他時後日有甚麼事。聲未絕。權即亂棒打",
    "X85n1591_008:0262b14": "出。次日書源流付囑。師住安南萬壽。開法接待。二十",
    "X85n1591_008:0262b15": "餘年。始終一揆。乙丑孟冬一日示寂。塔於西門外之",
    "X85n1591_008:0262b16": "晴龍山麓。上堂。一念不生。萬緣頓息。常光見前。孤",
    "X85n1591_008:0262b17": "明歷歷。更說甚麼向上事。格外機。檢點將來。也是糊",
    "X85n1591_008:0262b18": "餅裏呷汁。還會麼。著衣免寒。喫飯止饑。擬問如何。打",
    "X85n1591_008:0262b19": "折驢脊。師一日。在城檀越家齋次。一士問。三教之",
    "X85n1591_008:0262b20": "中。那一教為尊。師曰。問則總不尊也。士曰。據老和尚",
    "X85n1591_008:0262b21": "道。總無分別也。師曰。也不得儱侗。士曰。恁麼則畢竟",
    "X85n1591_008:0262b22": "是那一教為尊。師曰。象呌地皮震。士曰。老和尚與麼。",
    "X85n1591_008:0262b23": "則相戲弄也。師曰。戲弄則墮地獄如箭。問僧。甚處",
    "X85n1591_008:0262b24": "來。僧曰。安籠來。師云。聞大扁山。被人偷去。是真麼。僧",
    "X85n1591_008:0262c01": "曰。和尚何得當面誑語。師曰。你真實道看。僧無語。師",
    "X85n1591_008:0262c02": "曰。龍頭蛇尾漢。出去。僧問。如何是雲門餅。師云。半",
    "X85n1591_008:0262c03": "斤一箇。僧曰。某甲不問者箇餅。師云。料汝受用不得。",
    "X85n1591_008:0262c04": "普安碧雲恒暲聖目禪師江右熊氏子。寓黔之安南。",
    "X85n1591_008:0262c05": "生隨父於獨秀山披剃。參善權和尚印心。上堂。前",
    "X85n1591_008:0262c06": "釋迦後彌勒。無端各各妄分別。如來禪祖師訣。堪笑",
    "X85n1591_008:0262c07": "人人總被惑。碧雲恁麼批判。且道。意在甚麼處。卓杖",
    "X85n1591_008:0262c08": "一下云。人間無水不朝東。天上有星皆拱北。喝一喝",
    "X85n1591_008:0262c09": "下座。上堂。雲門乾屎橛。洞山蔴三斤。等閒忽拈出。",
    "X85n1591_008:0262c10": "疑殺許多人。於中還有不疑底麼。出來試道道看。僧",
    "X85n1591_008:0262c11": "纔出。師便打云。吾行荒草裏。汝便落深坑。直打下座。",
    "X85n1591_008:0262c12": "上堂。拈起拄杖云。三世諸佛用不盡。歷代祖師用",
    "X85n1591_008:0262c13": "不盡。古今天下老和尚用不盡。今日落在碧雲手裏。",
    "X85n1591_008:0262c14": "且道。又作麼生。卓一卓云。堪行正令。上堂。擡眸不",
    "X85n1591_008:0262c15": "見天。低頭不見地。人間三尺子。都來道不是。饒你道",
    "X85n1591_008:0262c16": "得是。拄杖子亦未肯相許。咄。上堂。大光明藏。八面",
    "X85n1591_008:0262c17": "玲瓏。含融十虗。通貫古今。乾坤以此覆載。日月以此",
    "X85n1591_008:0262c18": "照臨。聖人以此治化。諸佛以此傳心。歷代祖師。並天",
    "X85n1591_008:0262c19": "下老和尚。以此扶宗荷教。豎立門庭。開權顯實。接物",
    "X85n1591_008:0262c20": "利生。且道。衲僧門下。當作箇甚麼。十字街頭破草鞋。",
    "X85n1591_008:0262c21": "喝一喝下座。小參。參禪沒甚奇特。唯要生死心切。",
    "X85n1591_008:0262c22": "無明窠窟掀翻。凡聖路頭勦絕。直下及第心空。自然",
    "X85n1591_008:0262c23": "大休大歇。且道。歇後如何。良久云。碓嘴忽開花。磨盤",
    "X85n1591_008:0262c24": "時結果。",
    "X85n1591_008:0263a01": "習安天龍善一純禪師本郡張氏子。母陳氏。在法海",
    "X85n1591_008:0263a02": "寺。禮靈光老宿披剃。依頂相和尚具足。參善權和尚",
    "X85n1591_008:0263a03": "印證。復志遍遊。自浙歸里。住天龍山。次遷松巋。復住",
    "X85n1591_008:0263a04": "天龍。上堂。天龍峰頂。別是人間。猿啼嶂外。鳥噪雲",
    "X85n1591_008:0263a05": "邊。不是目前法。亦非心外事。掀翻陳年骨董。揭舒象",
    "X85n1591_008:0263a06": "外幽玄。玉壺影裏劫初前。亘古乾坤不變。且作麼生",
    "X85n1591_008:0263a07": "是應時及節底句。喝一喝云。禹力不到處。河聲流向",
    "X85n1591_008:0263a08": "西。上堂。打梆出坡。打板過堂。會則神通妙用。不會",
    "X85n1591_008:0263a09": "則業識忙忙。咄。切莫壓良為賤。卓杖一下云。鳧脛短",
    "X85n1591_008:0263a10": "兮鶴脛長。　上堂。春日熙熙。和風習習。岸柳搖金。溪",
    "X85n1591_008:0263a11": "桃吐赤。突出威音那畔。揭示衲僧巴鼻。明歷歷親的",
    "X85n1591_008:0263a12": "的。因甚惟道江南三月鷓鴣啼。天龍門下。打折驢脊。",
    "X85n1591_008:0263a13": "上堂。大盡三十日。小盡二十九。三世諸佛不知有。",
    "X85n1591_008:0263a14": "黧奴白牯却知有。且道。知箇甚麼。雲中木馬嘶。海底",
    "X85n1591_008:0263a15": "泥牛吼。驚起夜叉神。[跳-兆+孛]跳上岸。瞠眉努目。一一面南",
    "X85n1591_008:0263a16": "看北斗。中秋上堂。寶月放光。丹桂飄香。兩彩一賽。",
    "X85n1591_008:0263a17": "鼻孔昂藏。正恁麼時。直饒道好修行好供養。禪歸海",
    "X85n1591_008:0263a18": "經歸藏。總好喫龍山痛棒。何以。分明有月落波心。自",
    "X85n1591_008:0263a19": "是無雲生嶺上。喝一喝下座。上堂。我宗無語句。亦",
    "X85n1591_008:0263a20": "無一法與人。德山老漢。背月逃影。掩耳偷鈴。殊不知",
    "X85n1591_008:0263a21": "山河大地。草水叢林。文殊普賢。無處藏身。墻壁瓦礫。",
    "X85n1591_008:0263a22": "忠國師一生受用不盡。立雪斷臂與安心。眼裏無觔",
    "X85n1591_008:0263a23": "一世貧。喝一喝下座。上堂。禪禪禪。饑來喫飯困來",
    "X85n1591_008:0263a24": "眠。道道道。城樓五鼓金鷄呌。除却禪。去却道。夜半日",
    "X85n1591_008:0263b01": "頭紅杲杲。於此者裏知分曉。月明簾外轉身早。是則",
    "X85n1591_008:0263b02": "是。只是衲僧門下。未免攔胸踏倒。上堂。春寒秋熱。",
    "X85n1591_008:0263b03": "隆冬下雪。梅花開放嶺頭。路上行人。欲歇不歇。何故",
    "X85n1591_008:0263b04": "不歇。眼觀東南。意在西北。殊不知。饒你走遍天涯海",
    "X85n1591_008:0263b05": "角。踏翻茶陵橋板。豁然大悟。天龍拄杖子。緩緩向你",
    "X85n1591_008:0263b06": "道。明月蘆花一樣看。鷺鷥立雪非同色。一喝。上堂。",
    "X85n1591_008:0263b07": "儱儱侗侗。顢顢頇頇。正是全體大用。法法分明。頭頭",
    "X85n1591_008:0263b08": "合轍。未免遍地葛藤。天龍只知饑來喫飯。困來打眠。",
    "X85n1591_008:0263b09": "夢昇兜率猶未惺。金鷄啼唱五更天。中秋上堂。月",
    "X85n1591_008:0263b10": "圓月缺。猶是幻中境界。桂開桂卸。無非世諦馨香。於",
    "X85n1591_008:0263b11": "中有箇亘古亘今。不開不卸。無圓無缺底。亦不可作",
    "X85n1591_008:0263b12": "奇特商量。若作奇特商量。脚跟下。便與三十痛棒。何",
    "X85n1591_008:0263b13": "故。好肉上不許剜瘡。上堂。南泉斬猫。歸宗斬蛇。有",
    "X85n1591_008:0263b14": "例不可興。無例不可缺。咄。仁者不憂。知者不惑。卓杖",
    "X85n1591_008:0263b15": "一下云。珊瑚枝枝撐著月。上堂。歷歷明明。古今不",
    "X85n1591_008:0263b16": "變。撾鼓陞堂。全機展演。坐立儼然。相呈覿面。卓杖下",
    "X85n1591_008:0263b17": "喝。壓良為賤。智者猶迷。愚者取辨。離智絕愚。好看方",
    "X85n1591_008:0263b18": "便。甚麼方便。呵呵。倒騎驢兮入佛殿。臘八日上堂。",
    "X85n1591_008:0263b19": "奇哉三歎覩明星。漏逗一場冤莫伸。千古無人能雪",
    "X85n1591_008:0263b20": "釋。瞎驢瞎馬趕成羣。即今還有為釋迦老子。雪釋得",
    "X85n1591_008:0263b21": "底麼。緩緩著。是非已落傍人耳。洗到驢年也不清。",
    "X85n1591_008:0263b22": "元旦上堂。說新又不新。道舊亦非舊。新舊兩無干。冷",
    "X85n1591_008:0263b23": "灰重爆豆。既是新舊無干。因甚却成冷灰爆豆。莫不",
    "X85n1591_008:0263b24": "是本來無新舊。由自強名模。恁麼見解。作他座主奴。",
    "X85n1591_008:0263c01": "也未得在。還分析得麼。不萌枝上含春色。鐵樹花開",
    "X85n1591_008:0263c02": "遍界香。上堂。胡來胡現。漢來漢現。遂喝一喝云。虗",
    "X85n1591_008:0263c03": "妄浮心。多諸巧見。作麼生是真實底句。盞子撲落地。",
    "X85n1591_008:0263c04": "碟子成七片。上堂。年年說。月月說。日日說。時時說。",
    "X85n1591_008:0263c05": "在在說。處處說。塵塵說。剎剎說。說無間歇。諸人還會",
    "X85n1591_008:0263c06": "麼。不見道。烏石嶺與汝相見了也。山門頭與汝相見",
    "X85n1591_008:0263c07": "了也。僧堂前與汝相見了也。還會麼。癡人面前。不得",
    "X85n1591_008:0263c08": "說夢。上堂。處處真處處真。塵塵剎剎本來人。者般",
    "X85n1591_008:0263c09": "說話。唱教門中。足可觀光。衲僧門下。未免白日見鬼。",
    "X85n1591_008:0263c10": "且道。衲僧門下。又有甚長處。良久曰。衲被蒙頭萬事",
    "X85n1591_008:0263c11": "休。此時山僧都不會。元宵上堂。日月燈明佛。互相",
    "X85n1591_008:0263c12": "為晝夜。亘古不相違。此夜最親切。最親切。年年正月",
    "X85n1591_008:0263c13": "半。便是元宵節。壁上挂燈籠。空中懸寶月。嘉州大象",
    "X85n1591_008:0263c14": "趁光明。陝府鐵牛生歡悅。休歡悅。看來也是證龜成",
    "X85n1591_008:0263c15": "鼈。上堂。一往直行。茫茫宇宙。千差坐斷。死水澄潭。",
    "X85n1591_008:0263c16": "饒你運用無虧。隨緣得妙。也是杓卜聽虗聲。且道。總",
    "X85n1591_008:0263c17": "不與麼時如何。良久曰。風送白雲飛嶺外。水流黃葉",
    "X85n1591_008:0263c18": "到江心。因事上堂。箇事見成。本無欠剩。豈欺未明。",
    "X85n1591_008:0263c19": "可憐不信。呵呵。也是為他閒事長無明。達磨忌拈",
    "X85n1591_008:0263c20": "香。梁皇殿上道不識。面赤不如語直。少室峰前癡面",
    "X85n1591_008:0263c21": "壁。多虗不如少實。當時隻履西歸。而今討甚巴鼻。有",
    "X85n1591_008:0263c22": "巴鼻無巴鼻。插香云。萬古清風吹何極。上堂。恁麼",
    "X85n1591_008:0263c23": "也不得。不恁麼也不得。毫釐有差。天地懸隔。所以道。",
    "X85n1591_008:0263c24": "一切賢聖。皆以無為法而有差別。不差別。踏著秤鉈",
    "X85n1591_008:0264a01": "原是鐵。喝一喝下座。示眾。當陽一句。截斷眾流。充",
    "X85n1591_008:0264a02": "塞十虗。了無向背。諸佛諸祖。出身無路。天魔外道。覰",
    "X85n1591_008:0264a03": "捕無門。只得盡乾坤大地。日月星辰。森羅萬象。情與",
    "X85n1591_008:0264a04": "無情。蜎飛蝡動。一切含靈。同一體證。同一受用。同一",
    "X85n1591_008:0264a05": "圓明。於中不見有纖毫生佛之相。不見有纖毫凡聖",
    "X85n1591_008:0264a06": "之名。不見有纖毫見聞之性。不見有纖毫取捨之心。",
    "X85n1591_008:0264a07": "不見有纖毫生滅之狀。不見有纖毫動靜之形。不見",
    "X85n1591_008:0264a08": "有纖毫得失過患。不見有纖毫物我之分。所以道。天",
    "X85n1591_008:0264a09": "地同根。萬物一體。到者裏。如擊石火閃電光。會與不",
    "X85n1591_008:0264a10": "會。總是當人歷歷明明。本自見成底事。無欠無餘。纖",
    "X85n1591_008:0264a11": "毫不昧。祗因一念緣起不定。逐境生情。隨情轉念。隨",
    "X85n1591_008:0264a12": "念分別。有天有地。有物有人。有佛有祖。有凡有聖。有",
    "X85n1591_008:0264a13": "取有捨。有見有聞。有生有滅。有動有靜。於動靜中。故",
    "X85n1591_008:0264a14": "起種種生滅。於生滅中。故有種種知解。於知解中。故",
    "X85n1591_008:0264a15": "有種種凡聖之論。於凡聖中。故有種種妄想執著。於",
    "X85n1591_008:0264a16": "妄想執著中。故有種種取捨。於取捨中。故有種種分",
    "X85n1591_008:0264a17": "別。於分別中。故有種種散亂。於散亂中。故有種種顛",
    "X85n1591_008:0264a18": "倒。於顛倒中。故成種種過患。於過患中。故使種種不",
    "X85n1591_008:0264a19": "安。種種不和。種種不寧。種種不靜。所以道。萬法本閒。",
    "X85n1591_008:0264a20": "惟人自閙。果實一念緣起無生。自然當下脫體風流。",
    "X85n1591_008:0264a21": "那有許多之謂。到者裏。若是箇漢。直教翻轉面皮。掉",
    "X85n1591_008:0264a22": "轉脚手。掀翻海嶽。撥亂乾坤。指南作北。換斗移星。等",
    "X85n1591_008:0264a23": "閒向淨白地上。撒沙撒土。立主立賓。立照立用。立境",
    "X85n1591_008:0264a24": "立人。立玄立要。立縱立奪。立殺立活。立收立放。立賞",
    "X85n1591_008:0264b01": "立罰。一切由己。亦然。道有生有佛也得。有凡有聖也",
    "X85n1591_008:0264b02": "得。有見有聞也得。有取有捨也得。有生有滅也得。有",
    "X85n1591_008:0264b03": "動有靜也得。又說甚麼得失過患。物我分別。所以道。",
    "X85n1591_008:0264b04": "法不孤起。仗境方生。法隨法行。法幢隨處建立者。豈",
    "X85n1591_008:0264b05": "不是盡乾坤大地。日月星辰。森羅萬象。情與無情。同",
    "X85n1591_008:0264b06": "一體證。同一受用。同一圓明者哉。者些且置。更作麼",
    "X85n1591_008:0264b07": "生是當陽一句。還會麼。咄。青天白日。寐語作麼。示",
    "X85n1591_008:0264b08": "眾。大道無形。真空絕跡。會與不會。總在裏許。若也於",
    "X85n1591_008:0264b09": "中分緇素。辨玄微。論是非。正是取螢火燒須彌。若也",
    "X85n1591_008:0264b10": "總不恁麼。切忌玉石同觀。金沙混積。所以道。恁麼也",
    "X85n1591_008:0264b11": "不是。不恁麼也不是。恁麼不恁麼總不是。到者裏。直",
    "X85n1591_008:0264b12": "須別有向上一路。始見衲僧巴鼻。且如何是衲僧巴",
    "X85n1591_008:0264b13": "鼻。烏龜鑽敗壁。鷄向三更啼。示眾。一句截流。萬機",
    "X85n1591_008:0264b14": "寢削。十方坐斷。無去來今。一道坦然。渾無邊畔。豁開",
    "X85n1591_008:0264b15": "正眼。大地山河無寸土。列回光相。本來夜暗與日明。",
    "X85n1591_008:0264b16": "自是清風生八極。得來明月照乾坤。到者裏。塵塵剎",
    "X85n1591_008:0264b17": "剎。全彰古佛家風。法法頭頭。總是當人機用。還得麼。",
    "X85n1591_008:0264b18": "果若得到恁麼田地。達磨不來東土。二祖不往西乾。",
    "X85n1591_008:0264b19": "佛法流遍天下。空生枉立巖前。不然。一片白雲橫谷",
    "X85n1591_008:0264b20": "口。許多歸鳥盡迷巢。喝一喝。示眾。若論此事。別無",
    "X85n1591_008:0264b21": "奇特。山僧有箇方便。不惜眉毛。與你諸人。下箇註脚。",
    "X85n1591_008:0264b22": "還委悉麼。遂卓拄杖一下云。者箇便是最初句。良久",
    "X85n1591_008:0264b23": "云。者箇便是向上句。還有末後一句。在你諸人肚皮。",
    "X85n1591_008:0264b24": "餓了要飯喫處薦取。於此薦得明。信得及。方知飯是",
    "X85n1591_008:0264c01": "米做。鍋是鐵鑄。若信不及。正好向三家村口。十字路",
    "X85n1591_008:0264c02": "頭把定。待有人揵犂拗耙趕牛來時。你便問他。做甚",
    "X85n1591_008:0264c03": "麼事去。他自向你道得親切。若再不信。直饒釋迦彌",
    "X85n1591_008:0264c04": "勒。也奈你不何。自是你無靈種。要且怪別人不得。設",
    "X85n1591_008:0264c05": "若信了。山僧還有一句。再向你道。如何道。毗婆尸佛",
    "X85n1591_008:0264c06": "早留心。直至而今不得妙。",
    "X85n1591_008:0264c08": "黔南會燈錄卷第八(終)",
    "X85n1591_008:0264c15": "黔南會燈補續錄",
    "X85n1591_008:0264c17": "聖可玉禪師法嗣",
    "X85n1591_008:0264c18": "都勻續燈寂常禪師楚鄂蒲邑王氏子。母岑氏。適亂",
    "X85n1591_008:0264c19": "入黔始生。年十三。聞母誦金剛經。動出塵念。從本菴",
    "X85n1591_008:0264c20": "巨徹芟染。依貴筑東山梅溪和尚具足。參四川華巖",
    "X85n1591_008:0264c21": "聖可和尚印證。示眾。真空本湛然。幻翳從何起。佛",
    "X85n1591_008:0264c22": "祖假虗名。度生亦昧語。若是過量人。不用頻頻舉。一",
    "X85n1591_008:0264c23": "口涸西江。一擊忘所止。掉臂出長安。難瞞拄杖子。且",
    "X85n1591_008:0264c24": "道。拄杖子有甚長處。腦後見腮。不與往來。",
    "X85n1591_008:0265a01": "都勻無瑕玉禪師(尊宿)本郡徐氏子。出家於開化殿。禮",
    "X85n1591_008:0265a02": "參實為師。依天野廣恩和尚圓具。師善操守。有不出",
    "X85n1591_008:0265a03": "為人之舉。數十年。以枯澹自若。臨終據座示眾坐脫。",
    "X85n1591_008:0265a04": "世壽五十一。僧臘三十六。",
    "X85n1591_008:0265a05": "璧林門禪師法嗣",
    "X85n1591_008:0265a06": "平越蘆坪慈門竺崖性禪師蜀東墊邑朱氏子。出家",
    "X85n1591_008:0265a07": "於安順圓通寺。禮恒明剃染。依語嵩老人具足。參璧",
    "X85n1591_008:0265a08": "林和尚印可。佛誕日上堂。指天指地獨稱尊。個事",
    "X85n1591_008:0265a09": "還他過量人。瞿曇露盡深深意。幾個知恩解報恩。即",
    "X85n1591_008:0265a10": "今還有知恩底麼。有。慈門拄杖子打教拆。也未放手",
    "X85n1591_008:0265a11": "在。何故。衲僧門下。賞罰分明。師臨終說偈示眾坐化。",
    "X85n1591_008:0265a12": "塔於本山之陽。世壽六十三。僧臘四十餘。",
    "X85n1591_008:0265a14": "黔南會燈補續錄"
}