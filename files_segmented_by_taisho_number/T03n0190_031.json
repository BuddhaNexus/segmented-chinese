{
    "T03n0190_031:0796b08": "佛本行集經卷第三十一",
    "T03n0190_031:0796b10": "隋天竺三藏闍那崛多譯",
    "T03n0190_031:0796b11": "昔與魔競品第三十四",
    "T03n0190_031:0796b12": "「爾時，菩薩於彼初夜，以手指地，降伏魔眾波",
    "T03n0190_031:0796b13": "旬眷屬。是時此地六種震動，乃至大震，猶打",
    "T03n0190_031:0796b14": "銅鐘。是時一切聚落城邑國土，所居有諸人",
    "T03n0190_031:0796b15": "眾，彼等皆悉見大地動，聞震吼聲，心並生疑，",
    "T03n0190_031:0796b16": "各各自往至相師邊，或卜師邊，天文師邊，或",
    "T03n0190_031:0796b17": "仙人邊，或至所解占仰師邊，悉皆借問：『此事",
    "T03n0190_031:0796b18": "云何？何故大地如是震動？作此大聲？魔與沙",
    "T03n0190_031:0796b19": "門，誰勝誰劣？汝等各自善能占仰，唯願為我",
    "T03n0190_031:0796b20": "解說斯事。』爾時，彼等一切諸仙天文師等，各",
    "T03n0190_031:0796b21": "自報其所問人言：『摩伽陀國伽耶聚落，有兩",
    "T03n0190_031:0796b22": "大力，相共角試，一求出世最大法王，一求",
    "T03n0190_031:0796b23": "世間非法之王，兩競爭鬪，而於彼中，求法",
    "T03n0190_031:0796b24": "王者，撲於彼求非法王者。其事已訖，後夜中",
    "T03n0190_031:0796b25": "得成大法王，不久欲轉無上法輪。』而有偈說：",
    "T03n0190_031:0796b26": "「『一切諸人聞地動，　　各自往詣占師邊，",
    "T03n0190_031:0796b27": "　　問其占仰師是言：　　「仁等世間聖知者，",
    "T03n0190_031:0796b28": "　　而此大地何故動？　　唯願諦審善觀占，",
    "T03n0190_031:0796b29": "　　速疾決我等此疑。」　　彼等一切諸師報：",
    "T03n0190_031:0796c01": "　「法王非法王在彼，　　二人相競鬪威神，",
    "T03n0190_031:0796c02": "　　各試德力誰為尊。　　摩伽陀國聚落內，",
    "T03n0190_031:0796c03": "　　菩薩天魔兩相角，　　法行摧伏彼魔軍，",
    "T03n0190_031:0796c04": "　　既降伏已得菩提，　　成佛法王獨無畏。」』",
    "T03n0190_031:0796c05": "「爾時，如來於彼後夜明星出時，得成阿耨多",
    "T03n0190_031:0796c06": "羅三藐三菩提已，於時世間自然而有最大",
    "T03n0190_031:0796c07": "光明，地六種動。時彼光明及地動已，淨飯王",
    "T03n0190_031:0796c08": "宮，睡眠驚寤，喚諸相師并婆羅門天文師等，",
    "T03n0190_031:0796c09": "而勅之言：『婆羅門輩！此事云何？為我解說。』作",
    "T03n0190_031:0796c10": "是語已，時諸占相天文師等，即白王言：『唯願",
    "T03n0190_031:0796c11": "大王！且少時忍，我等占仰然後白王。』",
    "T03n0190_031:0796c12": "「爾時，佛母摩耶夫人，已得天身，作玉女形，從",
    "T03n0190_031:0796c13": "天上下，告淨飯王及羅睺羅母耶輸陀羅等，",
    "T03n0190_031:0796c14": "作如是言：『大王！當知，今夜王子悉達多已成",
    "T03n0190_031:0796c15": "阿耨多羅三藐三菩提，以是相故，大地震",
    "T03n0190_031:0796c16": "動。如來既成三菩提已，降伏眾魔，無有怨敵，",
    "T03n0190_031:0796c17": "於世間中，無所可畏。』是時色界淨居諸天，心",
    "T03n0190_031:0796c18": "尚疑惑，如來得成三菩提不？爾時，世尊知彼",
    "T03n0190_031:0796c19": "諸天心之所念，飛騰虛空，為彼諸天，斷疑心",
    "T03n0190_031:0796c20": "故，說於如是師子吼聲：『我今已斷諸慾愛結，",
    "T03n0190_031:0796c21": "已定慾心，乾竭一切諸煩惱水，更不復流，",
    "T03n0190_031:0796c22": "不受後有，更不轉入於煩惱內，度盡苦邊，更",
    "T03n0190_031:0796c23": "無復餘。』",
    "T03n0190_031:0796c24": "「爾時，彼等一切諸天聞此說已，心各思惟：",
    "T03n0190_031:0796c25": "『如來已得成三菩提。』歡喜踊躍，遍滿其體，",
    "T03n0190_031:0796c26": "不能自勝，將天妙花，塗香末香，天旃檀香，",
    "T03n0190_031:0796c27": "牛頭旃檀細末之香，曼陀羅花、摩訶曼陀羅",
    "T03n0190_031:0796c28": "花，散如來上，散已復散。其魔波旬，見諸天眾",
    "T03n0190_031:0796c29": "將如是等供養之具供養如來，見已即對如",
    "T03n0190_031:0797a01": "來之前，相去不遠，地上而坐，悵怏不樂，心大",
    "T03n0190_031:0797a02": "憂愁，以一荻片而畫於地，復如是念：『世實希",
    "T03n0190_031:0797a03": "有！難可思議！諸仙苦行，我能迴轉，其帝釋",
    "T03n0190_031:0797a04": "等一切諸天，我能教發貪慾之心；云何今此",
    "T03n0190_031:0797a05": "沙門釋種，一心三昧，經暫時間，使我軍馬皆",
    "T03n0190_031:0797a06": "悉降伏如是？』」已後如來密教廣行佛事說法",
    "T03n0190_031:0797a07": "之時，諸比丘等，即白佛言：「希有世尊！世尊",
    "T03n0190_031:0797a08": "云何，以精進力，得三菩提，成七道分，滿足法",
    "T03n0190_031:0797a09": "寶？」作是語已，佛即告彼諸比丘言：「汝諸比丘！",
    "T03n0190_031:0797a10": "今應當知，然我非但此之一世精進力故，得",
    "T03n0190_031:0797a11": "三菩提及七道分，我往昔時精進力故，得摩",
    "T03n0190_031:0797a12": "尼寶。」時，諸比丘即白佛言：「世尊！此事云何？",
    "T03n0190_031:0797a13": "願為我等，分別解說。」",
    "T03n0190_031:0797a14": "爾時，佛告諸比丘言：「汝諸比丘！至心諦聽。",
    "T03n0190_031:0797a15": "我念往昔有一商主，入海採寶，而於海內，得",
    "T03n0190_031:0797a16": "一貴重摩尼之寶，其價正直百千兩金，得已",
    "T03n0190_031:0797a17": "忽然還墮海中。時彼商主，即持一杓，發大精",
    "T03n0190_031:0797a18": "進勇猛之心，抒大海水，欲令乾竭求摩尼寶。",
    "T03n0190_031:0797a19": "時海神天，見於彼人杓抒海水將置陸地，見",
    "T03n0190_031:0797a20": "已即作如是念言：『此人愚癡，無有智慧，大海",
    "T03n0190_031:0797a21": "之水，無量無邊，其人云何以杓欲抒置於陸",
    "T03n0190_031:0797a22": "地？』而彼海神，即說偈言：",
    "T03n0190_031:0797a23": "「『世間多有眾生輩，　　為貪財利種種為，",
    "T03n0190_031:0797a24": "　　我今見汝大愚癡，　　更無有人過汝者。",
    "T03n0190_031:0797a25": "　　八萬四千由旬海，　　今欲以杓抒令乾，",
    "T03n0190_031:0797a26": "　　困乏徒自喪一生，　　所抒未多命便盡。",
    "T03n0190_031:0797a27": "　　所抒之水如毛渧，　　此大海廣而甚深，",
    "T03n0190_031:0797a28": "　　汝今無智不思惟，　　耳璫欲取須彌作。』",
    "T03n0190_031:0797a29": "「爾時，商主復向海神而說偈言：",
    "T03n0190_031:0797b01": "「『天神此為不善言，　　乃欲遮我乾竭海，",
    "T03n0190_031:0797b02": "　　神但定意正觀我，　　不久抒海當令空。",
    "T03n0190_031:0797b03": "　　仁住於此長夜停，　　是故心應大憂惱，",
    "T03n0190_031:0797b04": "　　我誓精勤心不退，　　必竭大海使令乾。",
    "T03n0190_031:0797b05": "　　我無價寶墮此中，　　是故要枯大海水，",
    "T03n0190_031:0797b06": "　　水若盡底還獲寶，　　得已當迴歸向家。』",
    "T03n0190_031:0797b07": "「時彼海神聞是語已，心生恐怖，作如是念：『此",
    "T03n0190_031:0797b08": "人如是精進勇猛，抒此海水，必當竭盡。』時彼",
    "T03n0190_031:0797b09": "海神如是念已，即還商主無價寶珠，還已而",
    "T03n0190_031:0797b10": "說如是偈言：",
    "T03n0190_031:0797b11": "「『凡人須作勇猛心，　　負擔苦疲莫辭惓，",
    "T03n0190_031:0797b12": "　　我見如是精進力，　　失寶還得歸向家。』」",
    "T03n0190_031:0797b13": "爾時世尊而說偈言：",
    "T03n0190_031:0797b14": "「精進處處得稱心，　　嬾墯恒常見大苦，",
    "T03n0190_031:0797b15": "　是故勤發勇猛意，　　智人以此成菩提。」",
    "T03n0190_031:0797b16": "佛告諸比丘：「欲知爾時大商主者，即我身是。",
    "T03n0190_031:0797b17": "時彼商主入海，既得無價寶珠，得還復失，以",
    "T03n0190_031:0797b18": "勇猛心，求寶還得。今日亦然，以精進故，得阿",
    "T03n0190_031:0797b19": "耨多羅三藐三菩提七覺分道。」",
    "T03n0190_031:0797b20": "時諸比丘即白佛言：「希有世尊！希有奇特！不",
    "T03n0190_031:0797b21": "可思議，一人獨自能降是等一切魔眾。」作是",
    "T03n0190_031:0797b22": "語已，即各默然。",
    "T03n0190_031:0797b23": "爾時，世尊復更重告諸比丘言：「汝諸比丘！至",
    "T03n0190_031:0797b24": "心諦聽。我非但今獨自如是降伏眾魔，過去",
    "T03n0190_031:0797b25": "世時，亦曾如是獨自降伏彼等魔眾。」時，諸比",
    "T03n0190_031:0797b26": "丘即白佛言：「世尊！其事云何？唯願為我分別",
    "T03n0190_031:0797b27": "解說。」爾時，佛告諸比丘言：「汝等善聽！我念往",
    "T03n0190_031:0797b28": "昔無量世時，有二兄弟鸚鵡之鳥，一名摩羅",
    "T03n0190_031:0797b29": "祁梨(隋言鬘山)，二名[月*(恭-共+(ㄙ/大))]陀祁梨(隋言彼與山)。時二鸚鵡",
    "T03n0190_031:0797c01": "在於樹上，忽然有鷹迅疾而來，撮一小者，將",
    "T03n0190_031:0797c02": "飛空行。爾時，彼兄即向其弟而說偈言：",
    "T03n0190_031:0797c03": "「『獨自一人亦得苦，　　獨自一人亦得樂，",
    "T03n0190_031:0797c04": "　　汝啄彼鷹要害處，　　其若苦困即放汝。",
    "T03n0190_031:0797c05": "　　汝今身小我薄力，　　唯汝精勤莫嬾墯。』",
    "T03n0190_031:0797c06": "　　其弟既聞兄語已，　　欲出勇猛威力事，",
    "T03n0190_031:0797c07": "　　盡身極力思量竟，　　即便要處啄鷹身。",
    "T03n0190_031:0797c08": "　　鷹患身體苦痛纏，　　速疾即放鸚鵡鳥，",
    "T03n0190_031:0797c09": "　　鷹以身體患痛故，　　疾走處處求歸依。",
    "T03n0190_031:0797c10": "　　其巧鸚鵡鳥脫由，　　以啄彼鷹最要節，",
    "T03n0190_031:0797c11": "　　鷹困無有避藏處，　　嚴熾鸚鵡鳥空行。",
    "T03n0190_031:0797c12": "　　鷹見鸚鵡逐後飛，　　捨離遠走求活路，",
    "T03n0190_031:0797c13": "　　爾時啄鷹鸚鵡者，　　今即我身釋迦是；",
    "T03n0190_031:0797c14": "　　彼鷹即是魔波旬。　　於時我唯獨自身，",
    "T03n0190_031:0797c15": "　　已能降伏彼令得，　　況復於今功德備，",
    "T03n0190_031:0797c16": "　　那得不伏彼魔王？　　汝等比丘宜知此。」",
    "T03n0190_031:0797c17": "爾時，諸比丘復白佛言：「世尊！云何魔王波旬",
    "T03n0190_031:0797c18": "數數欺誑如來，不能得著，而如來常免彼厄",
    "T03n0190_031:0797c19": "難？」作是語已，世尊復告諸比丘言：「汝諸比丘！",
    "T03n0190_031:0797c20": "至心諦聽，當為汝說。我非但今被魔波旬所",
    "T03n0190_031:0797c21": "誑得脫，不曾被其之所惱亂；過去世時，魔王",
    "T03n0190_031:0797c22": "波旬誑惑於我，亦不能得嬈亂於我。」時，諸比",
    "T03n0190_031:0797c23": "丘即白佛言：「世尊！其事云何？唯願為我分別",
    "T03n0190_031:0797c24": "解說。」",
    "T03n0190_031:0797c25": "爾時，佛告諸比丘言：「我念往昔有一河，名波",
    "T03n0190_031:0797c26": "梨耶多(隋言度彼節)。時彼河岸有一人，是結花鬘",
    "T03n0190_031:0797c27": "師，其人有園，在彼河側。而彼河內，時有一",
    "T03n0190_031:0797c28": "龜，從水而出，至花園中，求食而行，處處經",
    "T03n0190_031:0797c29": "歷，蹋壞其花。時彼園主，見於彼龜處處求",
    "T03n0190_031:0798a01": "食踐壞其花，是時園主即作方便，捕捉彼龜，",
    "T03n0190_031:0798a02": "捉已置於一筐篋中，將欲殺食。",
    "T03n0190_031:0798a03": "「爾時彼龜作如是念：『我今云何得脫此難？作",
    "T03n0190_031:0798a04": "何方便？作何巧智？』即發是心：『我今可誑此之",
    "T03n0190_031:0798a05": "園主。』作是念已，即向園主而說偈言：",
    "T03n0190_031:0798a06": "「『我從水出身有泥，　　汝且置花洗我體，",
    "T03n0190_031:0798a07": "　　我身既有泥不淨，　　恐畏污汝篋及花。』",
    "T03n0190_031:0798a08": "「時彼園主，作如是念：『善哉此龜！善言教我！我",
    "T03n0190_031:0798a09": "今不得不取其言。我洗其身，勿令泥污我之",
    "T03n0190_031:0798a10": "花篋。』作是念已，即手執龜將向水所，欲洗龜",
    "T03n0190_031:0798a11": "身。是時彼人，即提龜出置於石上，抄水欲",
    "T03n0190_031:0798a12": "洗。是時彼龜，出大筋力，忽投沒水。時花鬘",
    "T03n0190_031:0798a13": "師見龜沒水，作如是念：『奇哉是龜！乃能如是",
    "T03n0190_031:0798a14": "誑逗於我，我今還可誘誑是龜使令出水。』",
    "T03n0190_031:0798a15": "時花鬘師，即向彼龜，而說偈言：",
    "T03n0190_031:0798a16": "「『賢龜諦聽我作意，　　汝今親舊甚眾多，",
    "T03n0190_031:0798a17": "　　我作花鬘繫汝咽，　　恣汝歸家作喜樂。』",
    "T03n0190_031:0798a18": "「爾時彼龜作如是念：『此花鬘師，妄言誑我。彼",
    "T03n0190_031:0798a19": "花鬘師，母患著床，其姊採花，造鬘欲賣以用",
    "T03n0190_031:0798a20": "活命，今作是言，定是誑我，欲食我故，誘我出",
    "T03n0190_031:0798a21": "耳。』是時彼龜，向花鬘師，而說偈言：",
    "T03n0190_031:0798a22": "「『汝家造酒欲會親，　　廣作種種諸味食，",
    "T03n0190_031:0798a23": "　　汝至家內作是語，　　龜肉煑已脂糂頭。』」",
    "T03n0190_031:0798a24": "爾時，佛告諸比丘言：「汝等比丘！欲知彼時入",
    "T03n0190_031:0798a25": "水龜者，我身是也；花鬘師者，魔波旬是。其於",
    "T03n0190_031:0798a26": "爾時，欲誑惑我而不能著，今復欲誑，何由",
    "T03n0190_031:0798a27": "可得？」時，諸比丘復白佛言：「希有世尊！實難思",
    "T03n0190_031:0798a28": "議。魔王波旬威勢自在，統於慾界，種種誑",
    "T03n0190_031:0798a29": "惑，猶不能動此之坐處。」作是語已，爾時，佛告",
    "T03n0190_031:0798b01": "諸比丘言：「汝諸比丘！今應當知，非但今日此",
    "T03n0190_031:0798b02": "魔波旬將其力勢欲誑惑我；過去亦然，不能",
    "T03n0190_031:0798b03": "誑惑得我之便。」時，諸比丘即白佛言：「善哉！世",
    "T03n0190_031:0798b04": "尊！其事云何？唯願為我分別解說。」",
    "T03n0190_031:0798b05": "爾時，佛告諸比丘言：「我念往昔，於大海中，有",
    "T03n0190_031:0798b06": "一大虬，其虬有婦身正懷妊，忽然思欲獼猴",
    "T03n0190_031:0798b07": "心食。以是因緣，其身羸瘦，痿黃宛轉，戰慄",
    "T03n0190_031:0798b08": "不安。時彼特虬，見婦身體如是羸瘦無有顏",
    "T03n0190_031:0798b09": "色，見已問言：『賢善仁者！汝何所患？欲思何",
    "T03n0190_031:0798b10": "食？我不聞汝從我索食，何故如是？』時其牸",
    "T03n0190_031:0798b11": "虬默然不報。其夫復問：『汝今何故不向我",
    "T03n0190_031:0798b12": "道？』婦報夫言：『汝若能與我隨心願，我當說之；",
    "T03n0190_031:0798b13": "若不能者，我何假說？』夫復答言：『汝但說看，若",
    "T03n0190_031:0798b14": "可得理，我當方便會覓令得。』婦即語言：『我今",
    "T03n0190_031:0798b15": "意思獼猴心食，汝能得不？』夫即報言：『汝所須",
    "T03n0190_031:0798b16": "者，此事甚難。所以者何？我居止在大海水中，",
    "T03n0190_031:0798b17": "獼猴乃在山林樹上，何由可得？』婦言：『奈何我",
    "T03n0190_031:0798b18": "今意思如此之食，若不能得如是物者，此胎",
    "T03n0190_031:0798b19": "必墮，我身不久恐取命終。』是時其夫復語婦",
    "T03n0190_031:0798b20": "言：『賢善仁者！汝且容忍，我今求去。若成此",
    "T03n0190_031:0798b21": "事，深不可言，則我與汝並皆慶快。』爾時，彼",
    "T03n0190_031:0798b22": "虬即從海出，至於岸上。去岸不遠，有一大",
    "T03n0190_031:0798b23": "樹，名優曇婆羅(隋言求願)。時彼樹有一大獼猴，在",
    "T03n0190_031:0798b24": "於樹頭，取果子食。是時彼虬既見獼猴在",
    "T03n0190_031:0798b25": "樹上坐食於樹子，見已漸漸到於樹下，到已",
    "T03n0190_031:0798b26": "即便共相慰喻，以美語言問訊獼猴：『善哉善",
    "T03n0190_031:0798b27": "哉！婆私師吒，在此樹上，作於何事？不甚辛勤",
    "T03n0190_031:0798b28": "受苦惱耶？求食易得，無疲惓不？』獼猴報言：",
    "T03n0190_031:0798b29": "『如是仁者！我今不大受於苦惱。』虬復重更語",
    "T03n0190_031:0798c01": "獼猴言：『汝在此處，何所食噉？』獼猴報言：『我在",
    "T03n0190_031:0798c02": "優曇婆羅樹上，食噉其子。』是時虬復語獼猴",
    "T03n0190_031:0798c03": "言：『我今見汝，甚大歡喜，遍滿身體，不能自",
    "T03n0190_031:0798c04": "勝，我欲將汝作於善友，共相愛敬。汝取我語，",
    "T03n0190_031:0798c05": "何須住此？又復此樹子少無多，云何乃能此",
    "T03n0190_031:0798c06": "處願樂？汝可下來隨逐於我，我當將汝渡海，",
    "T03n0190_031:0798c07": "彼岸別有大林，種種諸樹花果豐饒。所謂",
    "T03n0190_031:0798c08": "菴婆果，閻浮果，梨拘闍果，頗那娑果，",
    "T03n0190_031:0798c09": "鎮頭迦果，無量樹等。』獼猴問言：『我今云何得",
    "T03n0190_031:0798c10": "至彼處？海水深廣，甚難越渡，我當云何堪",
    "T03n0190_031:0798c11": "能浮渡？』是時彼虬報獼猴言：『我背負汝，將",
    "T03n0190_031:0798c12": "渡彼岸，汝今但當從樹下來騎我背上。』",
    "T03n0190_031:0798c13": "「爾時獼猴，心無定故，狹劣愚癡，少見少知，聞",
    "T03n0190_031:0798c14": "虬美言心生歡喜，從樹而下，上虬背上，欲隨",
    "T03n0190_031:0798c15": "虬去。其虬內心生如是念：『善哉善哉！我願",
    "T03n0190_031:0798c16": "已成。』即欲相將至自居處，身及獼猴俱沒於",
    "T03n0190_031:0798c17": "水。是時獼猴問彼虬言：『善友！何故忽沒於水？』",
    "T03n0190_031:0798c18": "虬即報言：『汝不知也。』獼猴問言：『其事云何？欲",
    "T03n0190_031:0798c19": "何所為？』虬即報言：『我婦懷妊，彼如是思欲汝",
    "T03n0190_031:0798c20": "心食，以是因緣，我將汝來。』",
    "T03n0190_031:0798c21": "「爾時獼猴作如是念：『嗚呼我今甚不吉利！自",
    "T03n0190_031:0798c22": "取磨滅。嗚呼我今作何方便，而得免此急速",
    "T03n0190_031:0798c23": "厄難，不失身命？』復如是念：『我須誑虬。』作是念",
    "T03n0190_031:0798c24": "已，而語虬言：『仁者善友！我心留在優曇婆羅",
    "T03n0190_031:0798c25": "樹上寄著，不持將行。仁於當時，云何依實不",
    "T03n0190_031:0798c26": "語我知今須汝心？我於當時，即將相隨。善友",
    "T03n0190_031:0798c27": "還迴，放我取心，得已還來。』爾時，彼虬聞於",
    "T03n0190_031:0798c28": "獼猴如是語已，二俱還出。獼猴見虬欲出水",
    "T03n0190_031:0798c29": "岸，是時獼猴，努力奮迅，捷疾跳躑，出大筋",
    "T03n0190_031:0799a01": "力，從虬背上跳下，上彼優曇婆羅大樹之上。",
    "T03n0190_031:0799a02": "其虬在下少時停待，見彼獼猴淹遲不下，而",
    "T03n0190_031:0799a03": "語之言：『親密善友！汝速下來，共汝相隨，至於",
    "T03n0190_031:0799a04": "我家。』獼猴嘿然，不肯下樹。虬見獼猴經久不",
    "T03n0190_031:0799a05": "下，而說偈言：",
    "T03n0190_031:0799a06": "「『善友獼猴得心已，　　願從樹上速下來，",
    "T03n0190_031:0799a07": "　　我當送汝至彼林，　　多饒種種諸果處。』",
    "T03n0190_031:0799a08": "「爾時，獼猴作是思惟：『此虬無智。』如是念已，即",
    "T03n0190_031:0799a09": "向彼虬而說偈言：",
    "T03n0190_031:0799a10": "「『汝虬計挍雖能寬，　　而心智慮甚狹劣，",
    "T03n0190_031:0799a11": "　　汝但審諦自思忖，　　一切眾類誰無心？",
    "T03n0190_031:0799a12": "　　彼林雖復子豐饒，　　及諸菴羅等妙果，",
    "T03n0190_031:0799a13": "　　我今意實不在彼，　　寧自食此優曇婆。』」",
    "T03n0190_031:0799a14": "爾時，佛告諸比丘言：「汝諸比丘！當知彼時大",
    "T03n0190_031:0799a15": "獼猴者，我身是也；彼時虬者，魔波旬是。於時",
    "T03n0190_031:0799a16": "猶尚誑惑於我，而不能得，今復欲將世間自",
    "T03n0190_031:0799a17": "在五欲之事，而來誘我，豈能動我此之坐",
    "T03n0190_031:0799a18": "處？」作是語已，時，諸比丘復白佛言：「希有世尊！",
    "T03n0190_031:0799a19": "奇特世尊！實難思議。此事云何？魔王波旬，將",
    "T03n0190_031:0799a20": "此醜陋異類軍眾，至如來所，如來復能一一",
    "T03n0190_031:0799a21": "觀知。」",
    "T03n0190_031:0799a22": "爾時，佛告諸比丘言：「比丘！當知，非但今日魔",
    "T03n0190_031:0799a23": "王波旬將此醜形大魔軍眾至於我邊我亦觀",
    "T03n0190_031:0799a24": "知。」時諸比丘即白佛言：「希有世尊！其事云何",
    "T03n0190_031:0799a25": "願為解說，我等樂聞。」",
    "T03n0190_031:0799a26": "爾時，世尊告諸比丘：「我念往昔，有一獵師，知",
    "T03n0190_031:0799a27": "有一林多饒諸鳥，數下彼處。其到彼已，作於",
    "T03n0190_031:0799a28": "草菴，將雜樹枝，而覆其上，即入其中，隱身坐",
    "T03n0190_031:0799a29": "住。時彼諸鳥謂是樹枝，飛下來栖於其菴上。",
    "T03n0190_031:0799b01": "時其獵師見鳥栖上，漸漸或射或搦而殺。時",
    "T03n0190_031:0799b02": "有一鳥，見此庵已，作如是念：『此之菴舍，處處",
    "T03n0190_031:0799b03": "移動，自餘諸樹，安定一住；此菴之下，必不空",
    "T03n0190_031:0799b04": "然。』如是知已，遠離彼庵，不被獵師之所捉搦，",
    "T03n0190_031:0799b05": "而說偈言：",
    "T03n0190_031:0799b06": "「『我見一切林諸樹，　　阿說及於毘醯羅，",
    "T03n0190_031:0799b07": "　　諸阿梨羅并閻浮，　　無脂羅波鎮頭樹，",
    "T03n0190_031:0799b08": "　　安住停止於一處，　　從生已來不動移。",
    "T03n0190_031:0799b09": "　　此樹轉易處處行，　　其中必應不空立，",
    "T03n0190_031:0799b10": "　　若當其內有惡物，　　我應速疾捨此林。",
    "T03n0190_031:0799b11": "　　心裏既生大狐疑，　　或是惡行無慈愍，",
    "T03n0190_031:0799b12": "　　恐畏彼中殺害我。　　又我往昔於他方，",
    "T03n0190_031:0799b13": "　　已曾摑裂網走來，　　智者既知應捨此。』」",
    "T03n0190_031:0799b14": "爾時，佛告諸比丘言：「汝等！當知，彼飛鳥者，我",
    "T03n0190_031:0799b15": "身是也；其獵師者，魔波旬是。其於彼時，作可",
    "T03n0190_031:0799b16": "畏形，欲殺害我，我時觀知；今復將此可畏醜",
    "T03n0190_031:0799b17": "陋魔之軍眾，來於我邊，我亦久知。」爾時，世尊",
    "T03n0190_031:0799b18": "而說偈言：",
    "T03n0190_031:0799b19": "「世間若不深思惟，　　云何能得上人法，",
    "T03n0190_031:0799b20": "　今我以勝思惟故，　　從縛解脫得無為。」",
    "T03n0190_031:0799b21": "佛本行集經二商奉食品第三十五上",
    "T03n0190_031:0799b22": "「爾時，世尊初始得成於菩提道，在樹下坐，經",
    "T03n0190_031:0799b23": "七日夜，加趺不起，以念解脫快樂為食。爾",
    "T03n0190_031:0799b24": "時，世尊過七日已，一心正念，從三昧起，坐師",
    "T03n0190_031:0799b25": "子座，初夜正觀十二因緣，下觀至上，上觀至",
    "T03n0190_031:0799b26": "下，善念善觀，不失不異，因彼生此，因有於彼",
    "T03n0190_031:0799b27": "則復有此，所謂緣無明有諸行，緣諸行有識，",
    "T03n0190_031:0799b28": "緣識有名色，緣名色有六入，緣六入有觸，緣",
    "T03n0190_031:0799b29": "觸有受，緣受有愛，緣愛有取，緣取有有，緣有",
    "T03n0190_031:0799c01": "有生，緣生有老病死憂悲惱等苦生。爾時，世",
    "T03n0190_031:0799c02": "尊知此法已，而說偈言：",
    "T03n0190_031:0799c03": "「『若有梵行觀諸法，　　即見如是法相生，",
    "T03n0190_031:0799c04": "　　若見諸法從相生，　　即知諸法因緣有。』",
    "T03n0190_031:0799c05": "「爾時，世尊還彼夜半，觀十二緣，從始至終，逆",
    "T03n0190_031:0799c06": "觀至心，善觀善念，不失不亂。因無彼故則此",
    "T03n0190_031:0799c07": "自無，因滅彼故則此自滅，所謂無明滅即行",
    "T03n0190_031:0799c08": "滅，行滅乃至生老病死憂悲苦惱一切悉滅。",
    "T03n0190_031:0799c09": "爾時，世尊知此法已，而說偈言：",
    "T03n0190_031:0799c10": "「『若有梵行觀諸法，　　即見如是法相生，",
    "T03n0190_031:0799c11": "　　若見諸法從相生，　　即知諸法因緣滅。』",
    "T03n0190_031:0799c12": "「爾時，世尊還彼後夜，觀十二緣，從始觀終，從",
    "T03n0190_031:0799c13": "終觀始，善觀善念，不失不亂。所謂彼生已復",
    "T03n0190_031:0799c14": "生此，因有彼復有此，因無彼此亦無，彼滅已",
    "T03n0190_031:0799c15": "此亦滅。所謂因無明緣諸行，緣諸行已，乃至",
    "T03n0190_031:0799c16": "一切生老病死諸苦惱等，皆悉相生；彼無已",
    "T03n0190_031:0799c17": "此亦無，彼滅已此亦滅。爾時，世尊知此義已，",
    "T03n0190_031:0799c18": "而說偈言：",
    "T03n0190_031:0799c19": "「『若有梵行觀世間，　　即見相生乃至滅，",
    "T03n0190_031:0799c20": "　　既散諸魔建立住，　　若彼日天曜虛空。』",
    "T03n0190_031:0799c21": "「爾時，世尊從彼師子座上而起，離菩提樹相",
    "T03n0190_031:0799c22": "去不遠，還加趺坐，七日不動，以解脫行，用",
    "T03n0190_031:0799c23": "為安樂。七日諦觀於菩提樹，目不暫捨，復作",
    "T03n0190_031:0799c24": "是念：『我此處盡無邊際苦，以捨重擔。』爾時，世",
    "T03n0190_031:0799c25": "尊過七日後，正念正知，從三昧起。其後有人，",
    "T03n0190_031:0799c26": "在於如來觀道樹處起塔，名曰不瞬目塔。而",
    "T03n0190_031:0799c27": "說偈言：",
    "T03n0190_031:0799c28": "「『於此道場盡諸苦，　　復斯坐處觀彼座，",
    "T03n0190_031:0799c29": "　　已渡諸願至彼岸，　　我於彼處證菩提。』",
    "T03n0190_031:0800a01": "「爾時，世尊從眼不瞬塔所起已，安庠漸至向",
    "T03n0190_031:0800a02": "摩梨支(隋言陽炎)經行之處。到經行已，加趺而",
    "T03n0190_031:0800a03": "坐，復經七日，受解脫樂。爾時，世尊過七日",
    "T03n0190_031:0800a04": "已，正念正知，從三昧起。爾時，迦羅龍王(隋言黑色)",
    "T03n0190_031:0800a05": "詣於佛所，到佛所已，頂禮佛足，却住一面。住",
    "T03n0190_031:0800a06": "一面已，即白佛言：『世尊！我此宮殿，往昔已曾",
    "T03n0190_031:0800a07": "布施過去一切諸佛，諸佛受已，各住於此，憐",
    "T03n0190_031:0800a08": "愍我故。其諸佛者，所謂拘留孫世尊、拘那含",
    "T03n0190_031:0800a09": "牟尼世尊、迦葉世尊，今日世尊，善哉知時！憐",
    "T03n0190_031:0800a10": "愍我故，少時住此。所以者何？我已將此宮",
    "T03n0190_031:0800a11": "殿布施過去三佛，今日世尊，第四為我受此",
    "T03n0190_031:0800a12": "宮殿，即名四佛受我宮殿具足功德。』爾時，世",
    "T03n0190_031:0800a13": "尊即受迦羅龍王宮殿，受已入中，加趺而",
    "T03n0190_031:0800a14": "坐，復經七日，一定不起，受解脫樂。爾時，世",
    "T03n0190_031:0800a15": "尊過七日已，正念正知，從三昧起，告彼迦羅",
    "T03n0190_031:0800a16": "大龍王言：『汝龍王來從我邊，受佛等三歸并",
    "T03n0190_031:0800a17": "及五戒，汝當長夜受大安樂。』時迦羅龍即白",
    "T03n0190_031:0800a18": "佛言：『謹隨佛教，心不敢違，如世尊勅。』時，迦羅",
    "T03n0190_031:0800a19": "龍聞佛語已，合掌向佛，即從佛受三自歸",
    "T03n0190_031:0800a20": "依，歸依佛、歸依法、歸依僧，復受五戒，於世間",
    "T03n0190_031:0800a21": "中，最初而得優婆塞名；於畜生中，再說三",
    "T03n0190_031:0800a22": "歸，受三歸已，所謂即是迦羅龍王。",
    "T03n0190_031:0800a23": "「爾時，復更有一龍王，名目真隣陀，向於佛所，",
    "T03n0190_031:0800a24": "到佛所已，頂禮佛足，却住一面。住一面已，是",
    "T03n0190_031:0800a25": "時龍王即白佛言：『世尊！我此宮殿，往昔過",
    "T03n0190_031:0800a26": "去已曾布施一切諸佛，受已而住。所謂拘",
    "T03n0190_031:0800a27": "樓孫世尊、拘那含牟尼世尊、迦葉世尊！善",
    "T03n0190_031:0800a28": "哉！世尊！今亦為我受此宮殿，我得四佛三藐",
    "T03n0190_031:0800a29": "三佛陀受此宮殿，我獲善利。』",
    "T03n0190_031:0800b01": "「爾時，世尊從彼目真隣陀龍王受宮殿已，",
    "T03n0190_031:0800b02": "加趺而坐，一坐經於七日不起，為欲受於解",
    "T03n0190_031:0800b03": "脫樂故。時彼七日虛空之中，興雲注雨，起大",
    "T03n0190_031:0800b04": "冷風，於七日內，雨不暫停，遂成寒凍。爾時，目",
    "T03n0190_031:0800b05": "真隣陀龍王從宮殿出，以其大身，七重圍",
    "T03n0190_031:0800b06": "遶，擁蔽佛身，復以七頭埀世尊上，作於大",
    "T03n0190_031:0800b07": "蓋，嶷然而住。心如是念：『莫令世尊身體，寒冷",
    "T03n0190_031:0800b08": "風濕塵坌，蚊虻諸蟲，觸世尊體。』",
    "T03n0190_031:0800b09": "「爾時，世尊過七日已，見虛空中，無有雲霧，以",
    "T03n0190_031:0800b10": "得清淨，正念正知，從三昧起。爾時，目真隣陀",
    "T03n0190_031:0800b11": "龍王攝其龍身，七重遶已隱於龍形，化作年",
    "T03n0190_031:0800b12": "少婆羅門身，在於佛前，合十指掌，頂禮佛足，",
    "T03n0190_031:0800b13": "而白佛言：『世尊！我今不以恐怖如來、嬈亂如",
    "T03n0190_031:0800b14": "來故，以龍身遶佛七匝，又以七頭覆世尊",
    "T03n0190_031:0800b15": "上，安然而住，但恐世尊身有寒冷風塵土坌",
    "T03n0190_031:0800b16": "水漿蚊虻觸世尊體。世尊！我時思惟如是事",
    "T03n0190_031:0800b17": "已，覆世尊身。』爾時，世尊以是因緣，即便說",
    "T03n0190_031:0800b18": "偈自讚歎言：",
    "T03n0190_031:0800b19": "「『知足寂定最安樂，　　知足觀諸法甚深，",
    "T03n0190_031:0800b20": "　　安樂不惱於世間，　　亦復不殺害眾類。",
    "T03n0190_031:0800b21": "　　若得世間安樂者，　　遠離一切諸慾貪，",
    "T03n0190_031:0800b22": "　　捨於我慢自矜高，　　此樂最為勝妙樂。",
    "T03n0190_031:0800b23": "　　人間所有諸欲樂，　　若能盡捨愛悉無，",
    "T03n0190_031:0800b24": "　　彼樂此樂等校量，　　十六分中不及一。』",
    "T03n0190_031:0800b25": "「爾時世尊說是偈已，告目真隣陀龍王言：『汝",
    "T03n0190_031:0800b26": "大龍王！來受三歸并受五戒，汝當長夜得安",
    "T03n0190_031:0800b27": "樂故。』時真隣陀即白佛言：『如世尊教，不敢",
    "T03n0190_031:0800b28": "有違。』其真隣陀聞佛教已，即從佛受三自",
    "T03n0190_031:0800b29": "歸依及受五戒。",
    "T03n0190_031:0800c01": "「爾時，彼處有牧羊子，當於世尊為菩薩時，在",
    "T03n0190_031:0800c02": "彼苦行六年之中，以向世尊，淨心供養，恭敬",
    "T03n0190_031:0800c03": "尊重，復將乳汁以奉世尊，兼復別折尼拘陀",
    "T03n0190_031:0800c04": "枝，為作蔭涼。時彼樹枝，即成大樹。然其羊",
    "T03n0190_031:0800c05": "子，隨此多少信心福業善根因緣，命終已後，",
    "T03n0190_031:0800c06": "即得生於三十三天，便成大德威力天子，神",
    "T03n0190_031:0800c07": "通自在。時彼天子生天上已，作是思惟：『今此",
    "T03n0190_031:0800c08": "果報，本因何業而得是身？』復作是念：『往昔世",
    "T03n0190_031:0800c09": "尊為菩薩時，我以身造作如是業，菩薩苦行，",
    "T03n0190_031:0800c10": "我奉乳汁，菩薩在彼，我將尼拘陀樹一枝，插",
    "T03n0190_031:0800c11": "於地上，為於菩薩，作蔭涼故。藉斯善業，我今",
    "T03n0190_031:0800c12": "得此微妙果報。』復如是念：『我以世尊為菩薩",
    "T03n0190_031:0800c13": "身親供養故，得是果報；種彼樹枝，以作蔭涼，",
    "T03n0190_031:0800c14": "是故我今得是果報，兼得如是無礙神通。況",
    "T03n0190_031:0800c15": "復世尊今已得成無上菩提，今當為我還彼",
    "T03n0190_031:0800c16": "樹下受彼樹蔭。』時彼天子，身出大色最勝",
    "T03n0190_031:0800c17": "光明，夜半一向照彼樹所，以天光明，自照",
    "T03n0190_031:0800c18": "明已，詣向佛所，到於彼已，頂禮佛足，却住一",
    "T03n0190_031:0800c19": "面。時彼天子即白佛言：『善哉！世尊！唯願為",
    "T03n0190_031:0800c20": "我，受於彼樹，隨意安樂，憐愍我故。』",
    "T03n0190_031:0800c21": "「爾時，世尊為欲憐愍彼天子故，受於往昔羊",
    "T03n0190_031:0800c22": "子所種尼拘陀樹，受已樹下加趺而坐。一坐",
    "T03n0190_031:0800c23": "便經七日不動，以解脫住，受安樂故。",
    "T03n0190_031:0800c24": "「爾時，世尊以過於彼七日之後，正念正知，從",
    "T03n0190_031:0800c25": "三昧起，告天子言：『汝天子來！可從我邊受三",
    "T03n0190_031:0800c26": "自歸并及五戒，汝當長夜得安樂故。』而彼天",
    "T03n0190_031:0800c27": "子，受三自歸及五戒已，時彼世間，最初天",
    "T03n0190_031:0800c28": "中成優婆塞。以佛再過說於三歸，謂羊子身",
    "T03n0190_031:0800c29": "布施於樹及乳等故，得成天身。",
    "T03n0190_031:0801a01": "佛本行集經卷第三十一"
}