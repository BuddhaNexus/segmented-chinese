{
    "T33n1709_001:0429a03": "仁王護國般若波羅蜜多經疏",
    "T33n1709_001:0429a04": "第一上",
    "T33n1709_001:0429a06": "青龍寺翻經講論沙門",
    "T33n1709_001:0429a07": "良賁奉　詔述",
    "T33n1709_001:0429a08": "　稽首無上覺　　體遍相圓明",
    "T33n1709_001:0429a09": "　應現塵沙身　　大悲無與等",
    "T33n1709_001:0429a10": "　所說甘露法　　清淨修多羅",
    "T33n1709_001:0429a11": "　巧濟諸群生　　甚深不可測",
    "T33n1709_001:0429a12": "　住果勝果道　　麟喻部行尊",
    "T33n1709_001:0429a13": "　五忍諸聖凡　　我今盡敬禮",
    "T33n1709_001:0429a14": "　三寶悲智力　　加護見無遺",
    "T33n1709_001:0429a15": "　今欲贊真文　　願久利含識",
    "T33n1709_001:0429a16": "粵真理湛寂逈出有無之表。智鏡澄照洞鑒",
    "T33n1709_001:0429a17": "性相之源。德海揚波汩清流於塵剎。牟尼大",
    "T33n1709_001:0429a18": "聖故現迹於王宮。從無生而生則生無所生。",
    "T33n1709_001:0429a19": "演無說之說則說無所說。動而寂若清月凌",
    "T33n1709_001:0429a20": "空。語而默等摩尼照物。所以如來在昔居于",
    "T33n1709_001:0429a21": "鷲峯。住定興悲光馳聚日。波斯匿等露集煙",
    "T33n1709_001:0429a22": "凝。亂墜天華坦夷巖谷。遂得淨土穢土密布",
    "T33n1709_001:0429a23": "慈雲。聖眾凡眾皆霑法雨。宗陳護國乃理事",
    "T33n1709_001:0429a24": "雙彰。包括始終則境智俱寂。啟五忍而行位",
    "T33n1709_001:0429a25": "在目。談二諦而迷悟唯心。帝釋却頂生之",
    "T33n1709_001:0429a26": "軍普明開班足之悟。化彰令德力現難思。十",
    "T33n1709_001:0429a27": "三法師文照昭乎指掌。七難氛息光炅炅",
    "T33n1709_001:0429a28": "乎寰區。恐季葉彫殘故永言深誡。若非大明",
    "T33n1709_001:0429a29": "作照何以破昏衢。非大震法音何以窒諸慾",
    "T33n1709_001:0429b01": "者矣。",
    "T33n1709_001:0429b02": "皇唐八葉再造生靈。玄化無垠正刑有截。張",
    "T33n1709_001:0429b03": "墜網震頹綱。驅黔庶於福壽之場。導滄波於",
    "T33n1709_001:0429b04": "無為之宅。廣運明德光揚　聖旨。乃詔不",
    "T33n1709_001:0429b05": "空三藏今重譯斯經。三藏言善兩方教傳三",
    "T33n1709_001:0429b06": "密。　龍宮演奧邃旨聞天。　佛日再中",
    "T33n1709_001:0429b07": "真風永扇。良賁學孤先哲有默清流。叨接翻",
    "T33n1709_001:0429b08": "傳謬　膺筆受。幸揚　天闕親奉",
    "T33n1709_001:0429b09": "　德音今於　大明宮南桃園脩疏贊",
    "T33n1709_001:0429b10": "演。　宸光曲照不容避席。竊玄珠於貝",
    "T33n1709_001:0429b11": "葉但益慚惶捧白璧於　丹墀寧勝報効。",
    "T33n1709_001:0429b12": "仰酬　皇澤俯課忠懃。既竭愚誠庶照玄",
    "T33n1709_001:0429b13": "造矣。",
    "T33n1709_001:0429b14": "解釋經題目義兼通別。仁王護國標請主之",
    "T33n1709_001:0429b15": "所為。般若波羅蜜多明境智之幽玄。序品第",
    "T33n1709_001:0429b16": "一即八章之別目。亦可仁者五常之首。王者",
    "T33n1709_001:0429b17": "統冠三才。護者悲力濟時。國者所居閫城。",
    "T33n1709_001:0429b18": "般若淨慧破識浪之煩籠。波羅彼岸即清淨",
    "T33n1709_001:0429b19": "之室宅。蜜多者離義到義。經者連綴攝持。",
    "T33n1709_001:0429b20": "序者起之端由。品者區分彙聚。第者次第。一",
    "T33n1709_001:0429b21": "者數初。人法雙彰故云仁王護國般若波羅",
    "T33n1709_001:0429b22": "蜜多經序品第一。",
    "T33n1709_001:0429b23": "將解此經略啟四門。一敘經起意。二明經宗",
    "T33n1709_001:0429b24": "體。三所攝所被。四正解本文。敘經起意曲",
    "T33n1709_001:0429b25": "作兩門。初明經起意後翻譯年代。初中復二。",
    "T33n1709_001:0429b26": "先總後別。夫諸佛出興。根緣感赴諸經處",
    "T33n1709_001:0429b27": "會。各對宜聞。今說此經廣陳二護。十四王等",
    "T33n1709_001:0429b28": "有聖有凡。皆育黎元植菩薩事。此故經云。波",
    "T33n1709_001:0429b29": "斯匿等十六國王覩希有相咸作是念。世尊",
    "T33n1709_001:0429c01": "大慈普皆利樂。我等諸王云何護國。如來大",
    "T33n1709_001:0429c02": "悲平等濟利。佛言。善男子吾今先為諸菩薩",
    "T33n1709_001:0429c03": "等說護佛果護十地行。廣明內護。又護國品",
    "T33n1709_001:0429c04": "云。一切國土若欲亂時。有諸災難賊來破壞。",
    "T33n1709_001:0429c05": "廣明外護。備陳二護利樂不斷說此經矣。次",
    "T33n1709_001:0429c06": "別明者略有六門。一明佛母。二明勝德。三明",
    "T33n1709_001:0429c07": "修行。四明次第。五明同說。六明佛果。諸佛所",
    "T33n1709_001:0429c08": "生心由智母。母出生佛。令德無儔。令德外",
    "T33n1709_001:0429c09": "章修行是稟。修行之漸次第淺深。非佛獨言",
    "T33n1709_001:0429c10": "諸佛同說。從因成得故辨果圓。有此六門是",
    "T33n1709_001:0429c11": "說經意。有如人世慈母所生從初降靈逮乎",
    "T33n1709_001:0429c12": "誕育。資德立行。自幼及長師友教誨。立身揚",
    "T33n1709_001:0429c13": "名。敘經起由大意如是。一明佛母者。一切諸",
    "T33n1709_001:0429c14": "佛從般若生。般若即是諸佛之母。不思議品",
    "T33n1709_001:0429c15": "云。此般若波羅蜜多是諸佛母諸菩薩母。不",
    "T33n1709_001:0429c16": "共功德神通生處。又奉持品云。大王般若波",
    "T33n1709_001:0429c17": "羅蜜多能出生一切諸佛法．一切菩薩解脫",
    "T33n1709_001:0429c18": "法．一切國王無上法．一切有情出離法。佛從",
    "T33n1709_001:0429c19": "母生還彰母德。力能護國故說此經。二明勝",
    "T33n1709_001:0429c20": "德者。所詮般若能生諸佛。能詮之教豈有比",
    "T33n1709_001:0429c21": "方。觀如來品云。若有人於恒河沙三千大千",
    "T33n1709_001:0429c22": "世界。滿中七寶以用布施大千世界一切有",
    "T33n1709_001:0429c23": "情。皆得阿羅漢果。不如有人於此經中。乃至",
    "T33n1709_001:0429c24": "起於一念淨信。何況有能受持讀誦解一句",
    "T33n1709_001:0429c25": "者。又二諦品云。若有人能於此經中起一念",
    "T33n1709_001:0429c26": "淨信。是人即超百劫千劫百千萬劫生死苦",
    "T33n1709_001:0429c27": "難。何況書寫受持讀誦為人解脫所得功德。",
    "T33n1709_001:0429c28": "即與十方一切諸佛等無有異。彰經勝德表",
    "T33n1709_001:0429c29": "法難聞。全身尚輕半偈斯重。諸佛同說出離",
    "T33n1709_001:0430a01": "正因。若不因經無容解脫。令生解脫故說此",
    "T33n1709_001:0430a02": "經。三明修行者。三有苦果長劫輪迴。縱起厭",
    "T33n1709_001:0430a03": "欣熾然生死諸外道輩自餓投巖。雖大劬",
    "T33n1709_001:0430a04": "勞徒抂功力。如來慜世現迹王宮。乘大智",
    "T33n1709_001:0430a05": "悲無倒宣說。略開五忍。為十四忍。菩薩行品",
    "T33n1709_001:0430a06": "云。善男子此十四忍十方世界過去現在一",
    "T33n1709_001:0430a07": "切菩薩之所修行。一切諸佛之所顯示。未來",
    "T33n1709_001:0430a08": "諸佛菩薩摩訶薩亦復如是。若佛菩薩不由",
    "T33n1709_001:0430a09": "此門得一切智者。無有是處。何以故。諸佛菩",
    "T33n1709_001:0430a10": "薩無異路故。善男子若人聞此住忍．行忍．迴",
    "T33n1709_001:0430a11": "向忍．歡喜忍．離垢忍．發光忍．焰慧忍．難勝",
    "T33n1709_001:0430a12": "忍．現前忍．遠行忍．不動忍．善慧忍．法雲忍．",
    "T33n1709_001:0430a13": "正覺忍能起一念清淨信者。是人超過百劫",
    "T33n1709_001:0430a14": "千劫無量無邊恒河沙劫一切苦難不生惡",
    "T33n1709_001:0430a15": "趣。不久當得無上菩提。於諸忍中備彰勝行。",
    "T33n1709_001:0430a16": "令脫苦縛故說此經。四明次第者。菩提涅槃",
    "T33n1709_001:0430a17": "是所求證。須修萬行時歷僧祇從淺至深次",
    "T33n1709_001:0430a18": "第悟證。奉持品云。云何諸善男子於此經中",
    "T33n1709_001:0430a19": "明了覺解為人演說。佛言。大王汝今諦聽從",
    "T33n1709_001:0430a20": "習忍至金剛定如法修行十三觀門。皆為法",
    "T33n1709_001:0430a21": "師依持建立。故十三門廣明修斷。一德不備",
    "T33n1709_001:0430a22": "無由歸源。勿謂一門致少功力。便能圓證無",
    "T33n1709_001:0430a23": "上菩提。具明修斷故說此經。五明同說者。諸",
    "T33n1709_001:0430a24": "佛利樂隨對根宜窮其至理宗無異說。二諦",
    "T33n1709_001:0430a25": "品云。大王一切諸佛說般若波羅蜜多。我今",
    "T33n1709_001:0430a26": "說般若波羅蜜多無別。汝等大眾受持讀誦",
    "T33n1709_001:0430a27": "如說修行。即為受持諸佛之法。然佛化迹語",
    "T33n1709_001:0430a28": "默或殊。至於般若皆同說故。六明佛果者。",
    "T33n1709_001:0430a29": "菩薩多劫眾行莊嚴因滿果圓稱究竟位。非",
    "T33n1709_001:0430b01": "相無相永超生滅。奉持品云。善男子金剛三",
    "T33n1709_001:0430b02": "昧現在前時。而亦未能等無等等。等覺因",
    "T33n1709_001:0430b03": "矣。若解脫位一相無相無生無滅。同真際等",
    "T33n1709_001:0430b04": "法性滿功德藏住如來位彰佛果矣。豈不果",
    "T33n1709_001:0430b05": "位菩提涅槃從生了因凝然相續。此不必爾。",
    "T33n1709_001:0430b06": "如下文中十三法師。由斷續生煩惱障故得",
    "T33n1709_001:0430b07": "真解脫。由斷礙解所知障故得大菩提。至彼",
    "T33n1709_001:0430b08": "經云。從初習忍至金剛定皆名為伏一切煩惱。",
    "T33n1709_001:0430b09": "當廣分別。由斯大覺現化利生。此經之興諒",
    "T33n1709_001:0430b10": "在茲矣　明翻譯年代者。自周星隱。耀漢",
    "T33n1709_001:0430b11": "日通津洎乎魏朝。此經尚闕。從初晉代至",
    "T33n1709_001:0430b12": "今巨唐。前後翻傳凡有四譯。第一晉朝太始",
    "T33n1709_001:0430b13": "三年。有月支國三藏法師曇摩羅蜜。晉云法",
    "T33n1709_001:0430b14": "護。譯為一卷名仁王般若。第二後秦弘始三",
    "T33n1709_001:0430b15": "年。三藏法師鳩摩羅什。秦云童壽。於長安西",
    "T33n1709_001:0430b16": "明閣逍遙園譯為兩卷。名仁王護國般若波羅",
    "T33n1709_001:0430b17": "蜜。第三梁朝承聖三年。有西天竺優禪尼國",
    "T33n1709_001:0430b18": "三藏法師波羅末陀。梁云真諦。於洪府寶因",
    "T33n1709_001:0430b19": "寺譯為一卷。名仁王般若并疏六卷。然則晉",
    "T33n1709_001:0430b20": "本初翻方言尚隔。梁朝所譯隱而不行。秦時",
    "T33n1709_001:0430b21": "所翻流傳宇內。自古高德疏義寔繁。百坐相",
    "T33n1709_001:0430b22": "仍崇護國矣。粵惟巨唐　肅宗皇帝重昌",
    "T33n1709_001:0430b23": "堯化革弊救焚。至憂黎元澡心齋戒。請南天",
    "T33n1709_001:0430b24": "竺執師子國灌頂三藏名阿目佉唐云不空。",
    "T33n1709_001:0430b25": "翻傳眾經以安社稷。茲願未滿仙駕歸天。我",
    "T33n1709_001:0430b26": "今　寶應皇帝再造乾坤禮樂惟新。明白",
    "T33n1709_001:0430b27": "四達恭嗣先訓恩累請焉。永泰元年歲在乙",
    "T33n1709_001:0430b28": "巳四月二日　詔曰。如來妙旨惠洽生靈。",
    "T33n1709_001:0430b29": "仁王寶經義崇護國。前代所譯理未融通。望",
    "T33n1709_001:0430c01": "依梵夾再有翻譯。貝葉之言永無漏略。金口",
    "T33n1709_001:0430c02": "所說更益詳明。仍請僧懷感等於內道場所",
    "T33n1709_001:0430c03": "翻譯。福資先代澤及含靈。寇盜永清寰區",
    "T33n1709_001:0430c04": "允穆。傳之曠劫救護實深者。遂　詔觀軍",
    "T33n1709_001:0430c05": "客使開府魚朝恩。兼統其事於南桃園翻譯。",
    "T33n1709_001:0430c06": "起自月朔終乎月望。於承明殿灌頂道場",
    "T33n1709_001:0430c07": "　御執舊經對讀新本。　詔曰。新經舊經理",
    "T33n1709_001:0430c08": "甚符順。所譯新本文義稍圓。斯則金言冥契",
    "T33n1709_001:0430c09": "於　聖心。佛日再生於鳳沼。翻傳先後其",
    "T33n1709_001:0430c10": "在茲歟。總是初門經起竟。",
    "T33n1709_001:0430c11": "第二明經宗體曲作兩門。一明經宗。二明經",
    "T33n1709_001:0430c12": "體。初明經宗復分為二。先明諸教後明此",
    "T33n1709_001:0430c13": "經。明諸教者。凡諸經宗隨經以立。所聞既",
    "T33n1709_001:0430c14": "異非唯一轍。如維摩經不思議為宗。法華經",
    "T33n1709_001:0430c15": "一乘為宗。楞伽經如來藏為宗。涅槃經佛性為",
    "T33n1709_001:0430c16": "宗。此諸經宗約對待立。若論至理清淨法界",
    "T33n1709_001:0430c17": "言語道斷。宗何所宗。楞伽經中對治心量立",
    "T33n1709_001:0430c18": "宗之失。故經偈云。隨其所立宗．即有眾雜義．",
    "T33n1709_001:0430c19": "等觀自心量．言說不可得。故知立宗皆是心",
    "T33n1709_001:0430c20": "量。若宗不生宗還生矣。故淨法界無宗不宗。",
    "T33n1709_001:0430c21": "准此而言更何所道。今依言教無倒希求為",
    "T33n1709_001:0430c22": "欲了知諸宗旨趣故揚摧矣。外道雖多宗唯",
    "T33n1709_001:0430c23": "我法。非此所要廣知餘文。今依文判教有三",
    "T33n1709_001:0430c24": "種。然佛出世初轉法輪說阿含等多明有宗。",
    "T33n1709_001:0430c25": "次說大乘般若經等無相之教多明空宗。後",
    "T33n1709_001:0430c26": "說大乘解深密等不空不有非空有宗。由佛",
    "T33n1709_001:0430c27": "世尊於法自在當根為說有斯異矣。自雙林",
    "T33n1709_001:0430c28": "掩耀部執競興。初小乘宗鷄薗起諍。四百年",
    "T33n1709_001:0430c29": "內分二十部。本末前後如常分別。於彼時中",
    "T33n1709_001:0431a01": "傳法聖者多知有教。次馬鳴龍猛諸菩薩等",
    "T33n1709_001:0431a02": "造智論等多知大乘無相空教。後慈氏無著",
    "T33n1709_001:0431a03": "諸菩薩等造瑜伽等多知大乘不空不有教。",
    "T33n1709_001:0431a04": "以佛滅後同佛在時先有次空後非空有。雖",
    "T33n1709_001:0431a05": "明空有聖不相違。故大乘法千年間付法相",
    "T33n1709_001:0431a06": "承曾無異說。洎千年後空有兩宗清辯護法",
    "T33n1709_001:0431a07": "二大菩薩各依大乘了義之教明空明有見解",
    "T33n1709_001:0431a08": "不同。依西域記此二菩薩亦不對敵議其優",
    "T33n1709_001:0431a09": "劣。言空有者。所謂遍計所執性．依他起性．圓",
    "T33n1709_001:0431a10": "成實性．於三性中遍計體空兩宗共許。圓成",
    "T33n1709_001:0431a11": "實性體離名言。次二諦中下具明也。唯就依",
    "T33n1709_001:0431a12": "他論其空有。具陳此義文分為二。初依聖教",
    "T33n1709_001:0431a13": "後依古德。依聖教中先明空有後明二諦。明",
    "T33n1709_001:0431a14": "空有者。瑜伽唯識皆有誠文。如當寺東院金",
    "T33n1709_001:0431a15": "剛疏中以為刊定。今依廣百論第十卷中略",
    "T33n1709_001:0431a16": "申梗槩。於中分三。初明師宗次明立難後申",
    "T33n1709_001:0431a17": "正義。初師宗者此復有三。第一瑜伽學徒立",
    "T33n1709_001:0431a18": "依他有。第二清辯菩薩立依他空。第三護法",
    "T33n1709_001:0431a19": "菩薩雙破二執建立中道為廣百論。聖天造",
    "T33n1709_001:0431a20": "本護法造釋。故為第三評家正義。第二立",
    "T33n1709_001:0431a21": "難文復分二。一明立宗二明徵難。明立宗者",
    "T33n1709_001:0431a22": "初瑜伽師申有宗云。分別所執法體是無。因",
    "T33n1709_001:0431a23": "緣所生法體是有。由斯發起煩惱隨眠。繫縛",
    "T33n1709_001:0431a24": "世間輪迴三有。或修加行證無我空。得三菩",
    "T33n1709_001:0431a25": "提脫生死苦。為證此義引經頌難云遍計所",
    "T33n1709_001:0431a26": "執無依他起性有。妄分別失壞墮增減二邊。",
    "T33n1709_001:0431a27": "清辯釋云。名是計執義是依他。名於其義非",
    "T33n1709_001:0431a28": "有故無。義隨世間非無故有。不可引此證有",
    "T33n1709_001:0431a29": "依他。第二徵難略引四文。第一瑜伽者難清",
    "T33n1709_001:0431b01": "辯釋文中有三。初總非云。此釋不然義相違",
    "T33n1709_001:0431b02": "故。次興四難。一義例名無難。若名於義非",
    "T33n1709_001:0431b03": "有故無。義亦於名是無何有。二名例義有",
    "T33n1709_001:0431b04": "難。又於其義所立名言既因緣生。如義應有。",
    "T33n1709_001:0431b05": "三名義計執難。若妄所執能詮性無。妄執所",
    "T33n1709_001:0431b06": "詮其性豈有。四名義依他難。名隨世俗有詮",
    "T33n1709_001:0431b07": "表能。汝不許為依他起性。義亦隨俗假說有",
    "T33n1709_001:0431b08": "能。何不許為遍計所執。後總結云。世俗假",
    "T33n1709_001:0431b09": "立能詮所詮無應並無有應齊有。如何經說",
    "T33n1709_001:0431b10": "一有一無。故汝所言不符經義。應信遍計所",
    "T33n1709_001:0431b11": "執性無。是諸世間妄情立故。依他起性從因",
    "T33n1709_001:0431b12": "緣生非妄情為。應信是有。第二立難。清辯",
    "T33n1709_001:0431b13": "菩薩為證己義引經偈云。由立此此名詮於",
    "T33n1709_001:0431b14": "彼彼法。彼皆性非有由法性皆然。瑜伽者難",
    "T33n1709_001:0431b15": "云。經意不說名於義無。但說所詮法性非有。",
    "T33n1709_001:0431b16": "辯諸法性皆不可詮。名言所詮皆是共相。諸",
    "T33n1709_001:0431b17": "法自相皆絕名言。自相非無共相非有。此中",
    "T33n1709_001:0431b18": "略說所詮性無。非謂能詮其性實有。故頌但",
    "T33n1709_001:0431b19": "說彼非有言。不爾應言此性非有。第三立難。",
    "T33n1709_001:0431b20": "清辯菩薩證依他無復引經中所說略頌。無",
    "T33n1709_001:0431b21": "有少法生．亦無少法滅．淨見觀諸法．非有",
    "T33n1709_001:0431b22": "亦非無。瑜伽者難云。此亦不能證依他起其",
    "T33n1709_001:0431b23": "性非有。所以者何。此頌意明遍計所執自性",
    "T33n1709_001:0431b24": "差別能詮所詮其體皆空無生無滅。離執淨",
    "T33n1709_001:0431b25": "見觀諸世間。因緣所生非無非有。故此非證",
    "T33n1709_001:0431b26": "依他起無。第四立難。清辯菩薩引經證成依",
    "T33n1709_001:0431b27": "他性空。契經偈曰。諸法從緣起．緣法兩皆無．",
    "T33n1709_001:0431b28": "能如是正知．名通達緣起．若法從緣生．此法",
    "T33n1709_001:0431b29": "都無性．此法非緣生。瑜伽學徒會此經云。如",
    "T33n1709_001:0431c01": "是二經說緣生法雖無自性而不相違。以從",
    "T33n1709_001:0431c02": "緣生。緣生法有二種。一者遍計。二者依他。",
    "T33n1709_001:0431c03": "此中意明遍計所執自性非有。不說依他。若",
    "T33n1709_001:0431c04": "說依他都無自性。便撥染淨二法皆無。名惡",
    "T33n1709_001:0431c05": "取空自他俱損。清辯菩薩見瑜伽師種種徵",
    "T33n1709_001:0431c06": "難遂乃責曰。此妄分別誰復能遮。得正見時",
    "T33n1709_001:0431c07": "自當除遣。論文第三申正義者。護法評云。如",
    "T33n1709_001:0431c08": "是等類隨見不同。分隔聖言令成多分。互興",
    "T33n1709_001:0431c09": "諍論各執一邊。既不能除惡見塵垢。詎能契",
    "T33n1709_001:0431c10": "當諸佛世尊所說大乘清淨妙旨。未會真理",
    "T33n1709_001:0431c11": "隨己執情。自是非他深可怖畏。應捨執著空",
    "T33n1709_001:0431c12": "有兩邊領悟大乘不二中道。明二諦者論云。",
    "T33n1709_001:0431c13": "然佛所說無相甚深二諦法門最為難測。今",
    "T33n1709_001:0431c14": "日自勵依了義經略辨指歸息諸諍論。世俗",
    "T33n1709_001:0431c15": "諦者。謂從緣生世出世間色心等法。親證離",
    "T33n1709_001:0431c16": "說展轉可言。親證為先後方起說。此世俗諦",
    "T33n1709_001:0431c17": "亦有亦空假合所成猶諸幻事。從分別起如",
    "T33n1709_001:0431c18": "夢所為。有相可言名世俗諦。勝義諦者。謂聖",
    "T33n1709_001:0431c19": "所知分別名言皆所不及。自內所證不由他",
    "T33n1709_001:0431c20": "緣。無相絕言名勝義諦。如是略說二諦法門。",
    "T33n1709_001:0431c21": "正法學從同無所諍。諸有大心發弘誓者欲",
    "T33n1709_001:0431c22": "窮來際利樂有情。應正斷除妄見塵垢。應妙",
    "T33n1709_001:0431c23": "悟入善逝真空。為滿所求當勤修學。問准此",
    "T33n1709_001:0431c24": "所說護法失宗。唯識論中護法菩薩言依圓",
    "T33n1709_001:0431c25": "有。何故於此釋勝義諦無相絕言而說為空。",
    "T33n1709_001:0431c26": "答彼據深密研窮性相言二性有。此據般若",
    "T33n1709_001:0431c27": "離言絕相故此言空。理教顯然斯有何失。依",
    "T33n1709_001:0431c28": "教明說。後依古德對明三性。立三無性略引",
    "T33n1709_001:0431c29": "二文。真諦三藏依三無性論具遣三性立三",
    "T33n1709_001:0432a01": "無性。一遣分別立分別無相性。二遣依他立",
    "T33n1709_001:0432a02": "無生性。三遣真實立真實無性性。此所遣者",
    "T33n1709_001:0432a03": "於一真理遣三性故立三無性。廣如彼。故慈",
    "T33n1709_001:0432a04": "恩三藏依唯識論即依三性立三無性。如論頌",
    "T33n1709_001:0432a05": "云。即依此三性立彼三無性。一依計執立相",
    "T33n1709_001:0432a06": "無性。二依依他立無自然性。三依圓成立無",
    "T33n1709_001:0432a07": "我法性。初計所執情有理無。依他圓成理有",
    "T33n1709_001:0432a08": "情無。廣如彼說。問此二三性所立何別。答前",
    "T33n1709_001:0432a09": "對遣三立三無性。後但依三立三無性。前空",
    "T33n1709_001:0432a10": "後有是二別也。謹詳至理實不相遣。如於色",
    "T33n1709_001:0432a11": "蘊立三性者。依色蘊上橫計我法是計所執。",
    "T33n1709_001:0432a12": "色蘊有為即是依他。色性真如即圓成實。若",
    "T33n1709_001:0432a13": "說三性俱有俱空悉皆無過。但可意會勿滯",
    "T33n1709_001:0432a14": "於言。言俱有者。遍計妄有依他緣有圓成真",
    "T33n1709_001:0432a15": "有。言俱空者。遍計體空依他自性空圓成勝",
    "T33n1709_001:0432a16": "義空。於如是義聖賢具悉。勿謂上文前二菩",
    "T33n1709_001:0432a17": "薩後二三藏所說相違。言空有者。為彼時中",
    "T33n1709_001:0432a18": "樂聞空有能起修證。由諸凡愚無始熏習起",
    "T33n1709_001:0432a19": "有空執彼彼病深。佛為斷除而作此說。諸",
    "T33n1709_001:0432a20": "菩薩等依奉聖言。各對彼時執見過失依至",
    "T33n1709_001:0432a21": "教量廣有弘揚。幸而詳之勿復興病。即前所",
    "T33n1709_001:0432a22": "說三性無性二諦有空皆此經宗。至文當悉。",
    "T33n1709_001:0432a23": "明諸教說。明此經者。題云般若即以為",
    "T33n1709_001:0432a24": "宗。觀如來品別明三種。實相觀照及以文字。",
    "T33n1709_001:0432a25": "慈恩三藏更加二種。境界眷屬通前五法。般",
    "T33n1709_001:0432a26": "若性故．般若相故．般若因故．般若境故．般若",
    "T33n1709_001:0432a27": "伴故。有義此經觀照為宗。經說五忍即是慧",
    "T33n1709_001:0432a28": "故。生空法空根本後得遠近加行皆是經宗。",
    "T33n1709_001:0432a29": "十四忍中無不攝故。有義此經實相為宗。經",
    "T33n1709_001:0432b01": "自說云。以諸法性即真實故無來無去無生",
    "T33n1709_001:0432b02": "無滅等。有義此二合為經宗。性相名殊體用",
    "T33n1709_001:0432b03": "無別。因或具闕果必俱故。又即此二是正所",
    "T33n1709_001:0432b04": "求。若因若果俱修證故。又即此二是真實身",
    "T33n1709_001:0432b05": "合立為宗。義符順故。問境伴文字何不為宗。",
    "T33n1709_001:0432b06": "答此二是本彼三末故。又境與伴及彼能詮有",
    "T33n1709_001:0432b07": "此必俱。豈別立故。問經明二諦何不為宗。答",
    "T33n1709_001:0432b08": "先德以彰為宗無失。又此智證事理皆周。此",
    "T33n1709_001:0432b09": "以攝彼不別。明經宗訖。第二明經體於",
    "T33n1709_001:0432b10": "中分二。先體後性。明諸教體有總有別。初",
    "T33n1709_001:0432b11": "總明者瑜伽八十一云。經體有二。一文二",
    "T33n1709_001:0432b12": "義。文是所依義即能依。由能詮文義得顯故。",
    "T33n1709_001:0432b13": "後別明者即於前二復分為五。文三義二。文",
    "T33n1709_001:0432b14": "有三者。一隱假談實以聲為體。俱舍論云。有",
    "T33n1709_001:0432b15": "說佛教語為自性。彼說法蘊皆色蘊攝。語用",
    "T33n1709_001:0432b16": "音聲為自性故。佛意所說他所聞故。對法論",
    "T33n1709_001:0432b17": "有成所引聲不說名等為成所引。唯識論云。",
    "T33n1709_001:0432b18": "若名句文離聲實有。應如色等非實能詮。故",
    "T33n1709_001:0432b19": "說佛教以聲為體。二隱實談假名等為體。俱",
    "T33n1709_001:0432b20": "舍論云。有說佛教名為自性。彼說法蘊皆行",
    "T33n1709_001:0432b21": "蘊攝。名不相應行為性故。要由有名乃說為",
    "T33n1709_001:0432b22": "教。是故佛教體即是名。謂如句文次第行列",
    "T33n1709_001:0432b23": "次第安布次第連合。故說佛教名等為體。三",
    "T33n1709_001:0432b24": "假實合論性用為體。十地論云。說者聽者皆",
    "T33n1709_001:0432b25": "以二事而得究竟。一者聲二善字。字為所依",
    "T33n1709_001:0432b26": "攝名句故。謂即此二而為四法。聲名句文用",
    "T33n1709_001:0432b27": "各別故。名詮自性句詮差別文即是字為二",
    "T33n1709_001:0432b28": "所依。此三離聲雖無別體而假實異亦不即",
    "T33n1709_001:0432b29": "聲。由此法詞二無礙解境有別故。法緣名等",
    "T33n1709_001:0432c01": "詞緣於聲。故說佛教性用為體。義為二者一",
    "T33n1709_001:0432c02": "攝境從心唯識為體。華嚴經說三界唯心。此",
    "T33n1709_001:0432c03": "經下云。從初剎那有不可說識生諸有情色",
    "T33n1709_001:0432c04": "心二法。起信論云。若離心念則無一切境界",
    "T33n1709_001:0432c05": "之相。論說。心心所色不相應行諸無為性皆",
    "T33n1709_001:0432c06": "不離識。識有差別。說者真教聞者似法。依淨",
    "T33n1709_001:0432c07": "法界平等所流。若就根本能說者心。若取於",
    "T33n1709_001:0432c08": "末能聞者識。何以知然二十唯識世親頌云。",
    "T33n1709_001:0432c09": "展轉增上力．二識成決定。謂餘相續識差別",
    "T33n1709_001:0432c10": "故令餘相續差別識生。展轉互為增上緣故。",
    "T33n1709_001:0432c11": "故說佛教唯識為體。二攝相歸性真如為體。",
    "T33n1709_001:0432c12": "故經說云。一切法亦如也。至於彌勒亦如也。",
    "T33n1709_001:0432c13": "此經下云。謂契經等所有宣說音聲語言文",
    "T33n1709_001:0432c14": "字章句一切皆如無非實相。故說佛教真如",
    "T33n1709_001:0432c15": "為體。上來五種總別淺深以理而言。隨舉一",
    "T33n1709_001:0432c16": "門即互相攝不相違也。後明性者攝相歸性",
    "T33n1709_001:0432c17": "謂即圓成。前之四門通依圓二。若從所聞",
    "T33n1709_001:0432c18": "有漏心變。或從能說有漏文義。唯屬依他。",
    "T33n1709_001:0432c19": "無漏心變或無漏說正智所攝。通圓成實。無",
    "T33n1709_001:0432c20": "漏有為通二性故。問十八界中十五有漏。如",
    "T33n1709_001:0432c21": "何聲等亦無漏攝。名句文三自性無記。如",
    "T33n1709_001:0432c22": "何可說通無漏善。答隨有部宗說十五界唯",
    "T33n1709_001:0432c23": "是有漏名等無記。今大乘宗如來說法聲名",
    "T33n1709_001:0432c24": "句文真善無漏。十地菩薩隨識判性。若無",
    "T33n1709_001:0432c25": "漏心說聽教者從能變識是有漏善。若有",
    "T33n1709_001:0432c26": "漏心說聽教者從能變識有漏無記。二乘說",
    "T33n1709_001:0432c27": "聽唯有漏說。彼無無漏說聽智故。質影",
    "T33n1709_001:0432c28": "有無諸心集現如常分別。第二門訖。",
    "T33n1709_001:0432c29": "第三所攝所被者於中有二。初辨所攝後明",
    "T33n1709_001:0433a01": "所被。所攝有五。一藏二分三乘四時五會。藏",
    "T33n1709_001:0433a02": "所攝者。依瑜伽論說有二藏。一菩薩藏二聲",
    "T33n1709_001:0433a03": "聞藏。獨覺教少入聲聞中。從多為藏名聲聞",
    "T33n1709_001:0433a04": "藏。或說三藏。一毘柰耶二素呾纜三阿毘達",
    "T33n1709_001:0433a05": "磨。如次詮於戒定慧學。或說六藏。菩薩聲聞",
    "T33n1709_001:0433a06": "各有三故。獨覺更無別戒律等。故無三藏可",
    "T33n1709_001:0433a07": "得成九。此經即於二藏六藏菩薩藏收。三藏",
    "T33n1709_001:0433a08": "之中素呾纜藏。雖十二分有論義經囑累",
    "T33n1709_001:0433a09": "品中廣明諸誡義實通貫。文則唯經。二分所",
    "T33n1709_001:0433a10": "攝者。十二分義具如別章。今但列名略配經",
    "T33n1709_001:0433a11": "矣。一者契經。有通有別。通即十二俱名契經。",
    "T33n1709_001:0433a12": "別即長行所應說義。此經具有。二者應頌。長",
    "T33n1709_001:0433a13": "行已說應重述頌。謂菩薩行品有七言偈。雖",
    "T33n1709_001:0433a14": "佛說長行。王讚偈頌再牒長行即重頌故。又",
    "T33n1709_001:0433a15": "奉持品五言偈是。三者記別。此有三相。一",
    "T33n1709_001:0433a16": "記大人當成佛事。二記弟子死此生彼。三為",
    "T33n1709_001:0433a17": "記別諸法之義。今此經中可通第三。四者諷",
    "T33n1709_001:0433a18": "誦。謂前未說直以偈明。謂二諦品及護國品",
    "T33n1709_001:0433a19": "五言四言二偈頌是。五者自說。謂不待諸觀",
    "T33n1709_001:0433a20": "機即說令法久住顯佛悲深。謂觀如來品云。",
    "T33n1709_001:0433a21": "善男子吾今先為諸菩薩摩訶薩說護佛果護",
    "T33n1709_001:0433a22": "十地行等。六者緣起。此有三相。一因犯制戒。",
    "T33n1709_001:0433a23": "二因事說法。三因請說法。今此經中通第二",
    "T33n1709_001:0433a24": "三。囑累品中因事說誡及上下文因請說故。",
    "T33n1709_001:0433a25": "七者譬喻。謂以喻況曉所說法。謂下經云。恒",
    "T33n1709_001:0433a26": "沙世界滿中七寶以用布施大千有情得羅漢",
    "T33n1709_001:0433a27": "果等。八者本事。謂除自身說於過去弟子及",
    "T33n1709_001:0433a28": "法。即菩薩行品說波斯匿王為四地菩薩及",
    "T33n1709_001:0433a29": "下普明班足王等護國之事。九者本生。說佛",
    "T33n1709_001:0433b01": "自身在過去世彼彼方所若死若生行菩薩",
    "T33n1709_001:0433b02": "行。即自說云。我為八地菩薩及下頂生欲滅",
    "T33n1709_001:0433b03": "帝釋。涅槃經云。爾時頂生即我身是。明佛",
    "T33n1709_001:0433b04": "因矣。十者方廣。此有二相。一說行菩薩道。二",
    "T33n1709_001:0433b05": "法廣多極高大故。此經具有。十一希法。為說",
    "T33n1709_001:0433b06": "八眾共德及餘最勝殊特驚異。謂下經云。若",
    "T33n1709_001:0433b07": "人得聞十四忍者不生惡趣得菩提等。又班",
    "T33n1709_001:0433b08": "足聞法證空三昧。又不思議品散花神變等。",
    "T33n1709_001:0433b09": "十二論義。謂諸經典修環研窮摩呾理迦諸",
    "T33n1709_001:0433b10": "了義經皆得名為摩呾理迦也。今此經中乘",
    "T33n1709_001:0433b11": "前起後請問性相修環而說。是論議經。具十",
    "T33n1709_001:0433b12": "二矣。三乘所攝者。或說一乘。如法華經云。唯",
    "T33n1709_001:0433b13": "有一乘法無二亦無三。或說二乘。如攝論等。",
    "T33n1709_001:0433b14": "一者大乘謂即上乘。二者小乘謂即下乘。或",
    "T33n1709_001:0433b15": "說三乘。一菩薩乘。二獨覺乘。三聲聞乘。處處",
    "T33n1709_001:0433b16": "經中皆同說故。及說五乘。如常分別。今此經",
    "T33n1709_001:0433b17": "者即一乘收。勝鬘經云。一乘即大乘故。二",
    "T33n1709_001:0433b18": "三乘中菩薩乘故。四時所攝者。古立教時從",
    "T33n1709_001:0433b19": "一至五。慈恩法師法苑具破。今唯正義。慈",
    "T33n1709_001:0433b20": "恩三藏依解深密王藏依經第二卷立三時",
    "T33n1709_001:0433b21": "教。彼經廣為勝義生菩薩說三性三無性已。",
    "T33n1709_001:0433b22": "勝義生深生領解。世尊讚歎善解所說。勝義",
    "T33n1709_001:0433b23": "生白言。世尊初於一時。波羅痆斯仙人墮處",
    "T33n1709_001:0433b24": "施鹿林中。唯為發趣聲聞乘者以四諦初轉",
    "T33n1709_001:0433b25": "正法輪。雖是甚奇甚為希有。一切世間諸天",
    "T33n1709_001:0433b26": "人等先無有能如法轉者。而於彼時所轉法",
    "T33n1709_001:0433b27": "輪有上有容是未了義。是諸諍論安足處所。",
    "T33n1709_001:0433b28": "世尊在昔第二時中。唯為發趣修大乘者。依",
    "T33n1709_001:0433b29": "一切法皆無自性無生無滅本來寂靜自性涅",
    "T33n1709_001:0433c01": "槃。以隱密相轉正法輪。雖更甚奇甚為希有。",
    "T33n1709_001:0433c02": "而於彼時所轉法輪亦是有上有所容受猶未",
    "T33n1709_001:0433c03": "了義。是諸諍論安足處所。世尊于今第三時",
    "T33n1709_001:0433c04": "中。普為發趣一切乘者。依一切法皆無自性",
    "T33n1709_001:0433c05": "無生無滅本來寂靜自性涅槃無自性性。以",
    "T33n1709_001:0433c06": "顯了相轉正法輪。第一甚奇最為希有。干今",
    "T33n1709_001:0433c07": "世尊所轉法輪無上無容是真了義。非諸諍",
    "T33n1709_001:0433c08": "論安足處所。屬諸經者。謂諸阿含及諸般若",
    "T33n1709_001:0433c09": "深密等經配三時矣。又金光明經說三法輪。",
    "T33n1709_001:0433c10": "謂轉照持。轉四諦法以空照有非有非空可",
    "T33n1709_001:0433c11": "任持故。若唯頓教時但唯一對不定性。大由",
    "T33n1709_001:0433c12": "小起漸次而被可有三時。解深密經約此而",
    "T33n1709_001:0433c13": "判。今者此經約漸次說容第二時。隨頓教性",
    "T33n1709_001:0433c14": "總不立時。設令立時第三時故。何以知然。廣",
    "T33n1709_001:0433c15": "明大乘十四忍門。從淺至深革凡成聖。具明",
    "T33n1709_001:0433c16": "空有備陳行位。豈但說空為第二時。問解深",
    "T33n1709_001:0433c17": "密經據說空教諸般若等為第二時。又大般",
    "T33n1709_001:0433c18": "若數處經文諸天讚佛云第三時。答如彼經",
    "T33n1709_001:0433c19": "中說非空有為第三時。如華嚴等。理實而言。",
    "T33n1709_001:0433c20": "華嚴十地金光明等具明大乘非空非有治斷",
    "T33n1709_001:0433c21": "行位三賢十地故為第三。此經亦然。豈為第",
    "T33n1709_001:0433c22": "二。又彼據漸次可云第二。此約頓悟故云第",
    "T33n1709_001:0433c23": "三。進退皎然豈違教也。五會所攝者。大般若",
    "T33n1709_001:0433c24": "經總依四處十六會說。言四處者。一王舍城",
    "T33n1709_001:0433c25": "鷲峰山。二室羅筏給孤獨園。三他化天宮摩",
    "T33n1709_001:0433c26": "尼寶藏殿。四王舍城竹林園白鷺池側。其",
    "T33n1709_001:0433c27": "十六會初之五分更無別名。但以數次標其",
    "T33n1709_001:0433c28": "分目。次之三分從請主名。第六最勝天王分。",
    "T33n1709_001:0433c29": "第七曼殊室利分。第八那伽室利分。後之八",
    "T33n1709_001:0434a01": "分所詮為目。第九能斷金剛分。第十般若理",
    "T33n1709_001:0434a02": "趣分。餘之六分如次六度以題今目。然今此",
    "T33n1709_001:0434a03": "經四處之中同第一處。若十六會無此會",
    "T33n1709_001:0434a04": "經。其猶聯綿長山一峯孤秀盪洋渤澥別浦",
    "T33n1709_001:0434a05": "澄天。披之者坐覽三祇。尋之者全觀十地。迷",
    "T33n1709_001:0434a06": "者觀之不惑。悟者藉之昇堦。菩薩行門如",
    "T33n1709_001:0434a07": "啟諸掌。佛果久近掘鏡融心。淨信則福越河",
    "T33n1709_001:0434a08": "沙。持讀乃災殃霧卷。安人護國莫大於斯。塵",
    "T33n1709_001:0434a09": "劫讚揚願中報効故。第二明所被者。初明",
    "T33n1709_001:0434a10": "根性後以教被。明根性者。五性一性自古紛",
    "T33n1709_001:0434a11": "紜。舉領提綱略申三說。有說一切眾生有五",
    "T33n1709_001:0434a12": "種性。一聲聞性。二緣覺性。三如來性。四不定",
    "T33n1709_001:0434a13": "性。五無種性何以得知定不定性及有一類",
    "T33n1709_001:0434a14": "無種性者。依大般若五百九十三善勇猛言。",
    "T33n1709_001:0434a15": "而於三乘性決定者。而於三乘性不定者。聞",
    "T33n1709_001:0434a16": "此法已速發無上正等覺心。即明三乘定不",
    "T33n1709_001:0434a17": "定矣。夫人經云。離善知識無聞非法眾生。以",
    "T33n1709_001:0434a18": "人天善根而成熟之。善戒經云。無種性人無",
    "T33n1709_001:0434a19": "種性故。雖復發心勤行精進。終不能得無上",
    "T33n1709_001:0434a20": "菩提。以此等文為定量故。猶斯種性具有五",
    "T33n1709_001:0434a21": "種。有說一切眾生皆有佛性。無有定性及無",
    "T33n1709_001:0434a22": "性者。何以知然。涅槃二十七云。一切眾生悉",
    "T33n1709_001:0434a23": "有佛性。又云。一切眾生悉皆有心。凡有心者",
    "T33n1709_001:0434a24": "悉皆當得阿耨菩提。以此等文為定量故。猶",
    "T33n1709_001:0434a25": "斯眾生無無性矣。兩宗所立教等理齊。破斥",
    "T33n1709_001:0434a26": "會違廣如餘記。有說有性無性唯佛能知。然",
    "T33n1709_001:0434a27": "佛世尊於法自在。廣於諸教隨對根宜說有",
    "T33n1709_001:0434a28": "說無。皆為利樂。勿懷取捨而欲指南。問有無",
    "T33n1709_001:0434a29": "相違。云何利樂。答有情本來種性差別。若聞",
    "T33n1709_001:0434b01": "無性恐墮彼流。佛為說無令速出離。若聞有",
    "T33n1709_001:0434b02": "性速起進求。佛為說有令無退墮。故佛所說",
    "T33n1709_001:0434b03": "皆是法輪。言有言無深為利樂。然起信論由",
    "T33n1709_001:0434b04": "迷本覺有不覺生。照本還源無不成佛也。二",
    "T33n1709_001:0434b05": "以教被者。經文不簡顯佛悲深。三界四生等",
    "T33n1709_001:0434b06": "皆度故。第三門訖。",
    "T33n1709_001:0434b07": "第四依文正解曲分為二。初釋題目後解本",
    "T33n1709_001:0434b08": "文。釋題目者。晉梁所譯題目俱云仁王般若",
    "T33n1709_001:0434b09": "無護國名。秦本雖有護國之言乃無多字。巨",
    "T33n1709_001:0434b10": "唐新譯文義具故。釋題目中初解通名後釋",
    "T33n1709_001:0434b11": "品號。解通名中先離後合。唐梵對者。梵云麼",
    "T33n1709_001:0434b12": "努此翻為仁。梵云產捺囉此翻為王。梵云跛",
    "T33n1709_001:0434b13": "羅此翻為護。梵云囉瑟吒囉此翻為國。梵云",
    "T33n1709_001:0434b14": "鉢囉枳穰此云智慧。敵對譯者名極智也。梵",
    "T33n1709_001:0434b15": "云波囉弭多此云倒彼岸。依聲明論分句",
    "T33n1709_001:0434b16": "釋云。波囉伊(上聲)多。言伊多者云此岸也。言",
    "T33n1709_001:0434b17": "波藍者云彼岸也。由乘極智離此到彼也。梵",
    "T33n1709_001:0434b18": "云素怛[口*藍]此翻為經。然今題云仁王護國般",
    "T33n1709_001:0434b19": "若波羅蜜多經者一部都名。總十一字上四",
    "T33n1709_001:0434b20": "下一俱是唐言。中間六字乃是梵語。仁王則",
    "T33n1709_001:0434b21": "諸主彰廣敬之令譽。護國則所為陳博愛之",
    "T33n1709_001:0434b22": "鴻業。言仁者人也。正理解人多思慮故。依義",
    "T33n1709_001:0434b23": "訓人有恩親故。依書解者如大傳云。舜不登",
    "T33n1709_001:0434b24": "而高不行而遠。拱揖於天下而天下稱仁。禮",
    "T33n1709_001:0434b25": "曰。上下相親是謂之仁。又曰。溫良者仁之本。",
    "T33n1709_001:0434b26": "敬慎者仁之地。寬裕者仁之作。遜接者仁之",
    "T33n1709_001:0434b27": "能。禮節者仁之貌言。談者仁之文。歌樂者仁",
    "T33n1709_001:0434b28": "之和。散者仁之施。儒者仁之行。兼而有之",
    "T33n1709_001:0434b29": "是謂之仁。論語曰。克己復禮天下歸仁。則恩",
    "T33n1709_001:0434c01": "惠於物慈施博眾名為仁矣。言王者主也。順",
    "T33n1709_001:0434c02": "正理論於劫初時為分香稻共立田主。三曼",
    "T33n1709_001:0434c03": "多王此云共許。若言天子者金光明偈云。雖",
    "T33n1709_001:0434c04": "生在人世尊勝故名天。由諸天護持亦得名",
    "T33n1709_001:0434c05": "天子。依書解者韓詩曰。王者往也天下往",
    "T33n1709_001:0434c06": "之。善養人也故人尊之。善治人也故人安",
    "T33n1709_001:0434c07": "之。善悅人也故人親之。善飾人也故人樂",
    "T33n1709_001:0434c08": "之。具此四德而天下往。禮曰。天子以德為車",
    "T33n1709_001:0434c09": "以樂為脚。又曰。昔者先王尚有德尊有道",
    "T33n1709_001:0434c10": "任有能舉有賢。故因天事天因地事地。老子",
    "T33n1709_001:0434c11": "四大王居其一。說文王字德貫三才兆庶又",
    "T33n1709_001:0434c12": "安是稱王矣。王有仁德有財得名。王懷仁德",
    "T33n1709_001:0434c13": "仁即王故持業得名。王行仁惠仁之王故依",
    "T33n1709_001:0434c14": "主得名。言護者加衛義覆攝義。蓋為仁王仰",
    "T33n1709_001:0434c15": "希如來大悲加衛。普覆含識攝受無遺故稱",
    "T33n1709_001:0434c16": "護也。言國者城也。四海八方有截疆域。聖",
    "T33n1709_001:0434c17": "凡士庶各安其居。若乃災害不生禍亂不作。",
    "T33n1709_001:0434c18": "人天歡慶龍鬼潛施。至教常流安人護國。國",
    "T33n1709_001:0434c19": "之護故依主得名。言般若者梵音也此云智",
    "T33n1709_001:0434c20": "慧。先別後通列有五種。一者文字能詮教",
    "T33n1709_001:0434c21": "也。二者觀照即淨慧也。三者實相即真如也。",
    "T33n1709_001:0434c22": "四者境界謂即二諦三性無性也。五者眷屬",
    "T33n1709_001:0434c23": "相應四蘊助伴五蘊定道戒也。般若名寬通",
    "T33n1709_001:0434c24": "前五種。勝用唯二正智如如。具足應言般羅",
    "T33n1709_001:0434c25": "賢若此翻為慧。梵云若那此翻為智。西方梵",
    "T33n1709_001:0434c26": "字有界有緣。准大品經若之一字通目智慧。",
    "T33n1709_001:0434c27": "二字界故。般那兩字別目慧智。二字緣故。以",
    "T33n1709_001:0434c28": "般助若若即目慧。以那助若若即目智。由是",
    "T33n1709_001:0434c29": "經論六度十度開合不同。若言六度即智慧",
    "T33n1709_001:0435a01": "二總為第六。以合明故。若言十度慧為第六",
    "T33n1709_001:0435a02": "智為第十。各別明故。問慧之與智為同為異。",
    "T33n1709_001:0435a03": "答俱別境慧二體實同。擇法決斷二用則別。",
    "T33n1709_001:0435a04": "故勝天王般若云。菩薩具足般若具足闍那。",
    "T33n1709_001:0435a05": "又彼下云。得般若門分別句義。得闍那門能",
    "T33n1709_001:0435a06": "入眾生諸根利鈍。若通言之。智處說慧慧處",
    "T33n1709_001:0435a07": "說智皆無違矣。雖即檀等俱得度名。題中據",
    "T33n1709_001:0435a08": "勝唯標般若。言波羅者梵語也此云彼岸。對",
    "T33n1709_001:0435a09": "彼說此此岸者何。於四諦中已起苦集而為",
    "T33n1709_001:0435a10": "此岸。未起苦集而為中流。涅槃菩提即滅道",
    "T33n1709_001:0435a11": "諦而為彼岸。六度萬行以為船筏。五蘊假者",
    "T33n1709_001:0435a12": "是能乘人。諸修行人乘于六度截流越此。高",
    "T33n1709_001:0435a13": "翔覺路至究竟位是達彼岸。然配經中教理",
    "T33n1709_001:0435a14": "行果。彼岸唯果行唯在因。教之與理通乎因",
    "T33n1709_001:0435a15": "果。題標果德云波羅矣。言蜜多者梵語也。此",
    "T33n1709_001:0435a16": "具二義離義到義。即是施等具七最勝。至下",
    "T33n1709_001:0435a17": "當悉。於生死中離此到彼。言經者唐言也。若",
    "T33n1709_001:0435a18": "以梵音云修多羅修妬路皆訛也。慈恩三藏",
    "T33n1709_001:0435a19": "云。素呾纜而目四義。衣．綖．席．經。猶如瞿名",
    "T33n1709_001:0435a20": "具多法故。今此唯取經義綖義。何以知然。",
    "T33n1709_001:0435a21": "四分律云。如種種花置於案上以綖貫持雖",
    "T33n1709_001:0435a22": "為風吹而不分散。故佛說教其猶眾花。眾生",
    "T33n1709_001:0435a23": "識心有如案矣。若不以綖連綴攝持。邪見暴",
    "T33n1709_001:0435a24": "風或當飄散。故故結集者連綴佛言。如綖貫",
    "T33n1709_001:0435a25": "花如經持緯。佛地論云。以佛聖教貫穿攝持",
    "T33n1709_001:0435a26": "所應說義及所化生。貫穿即綖攝持即經。然",
    "T33n1709_001:0435a27": "其經字即同此方經籍之名。俗釋經者常也",
    "T33n1709_001:0435a28": "法也。古今不易故謂之常。揩定是非稱之為",
    "T33n1709_001:0435a29": "法。雜心論中五義釋經。謂涌泉等。講者敘焉。",
    "T33n1709_001:0435b01": "今解經者即能詮教。出體門中依瑜伽論亦",
    "T33n1709_001:0435b02": "取於義。所詮之理故教及理總名為經。仁王",
    "T33n1709_001:0435b03": "護國般若波羅蜜多亦通教理。以上十字對",
    "T33n1709_001:0435b04": "經一字。綺互相望總為四釋。謂仁王護國般",
    "T33n1709_001:0435b05": "若波羅蜜多即經之經持業。依主准釋應知。",
    "T33n1709_001:0435b06": "解品名者。言序者因由也。謂說般若起之",
    "T33n1709_001:0435b07": "由致。言品者類也。文義彙聚各自區分。言",
    "T33n1709_001:0435b08": "第者次之居也。言一者數之始也。此經一部",
    "T33n1709_001:0435b09": "總有八品。此品居初故稱第一。解本文者。",
    "T33n1709_001:0435b10": "先總判科後隨文釋經。真諦記判釋此經大分",
    "T33n1709_001:0435b11": "為四。一發起分即初序品。二正說分謂次五",
    "T33n1709_001:0435b12": "品。三王得護國分即第七品。四流通分即囑",
    "T33n1709_001:0435b13": "累品。昔有晉朝道安法師。科判諸經以為三",
    "T33n1709_001:0435b14": "分。序分正宗流通分。故至今巨唐慈恩三",
    "T33n1709_001:0435b15": "藏譯佛地論。親光菩薩釋佛地經。科判彼經",
    "T33n1709_001:0435b16": "以為三分。然則東夏西天處雖懸曠。聖心潛",
    "T33n1709_001:0435b17": "契妙旨冥符。今判此經依彼三分。一教起因",
    "T33n1709_001:0435b18": "緣分即初序品。二聖教所說分次之六品。三",
    "T33n1709_001:0435b19": "依教奉行分謂囑累品。釋初序分文分為二。",
    "T33n1709_001:0435b20": "初明通序謂如是等。後明別序爾時世尊等。",
    "T33n1709_001:0435b21": "然此二序總為五對。一通別對。諸經通有當",
    "T33n1709_001:0435b22": "部別緣。二證發對。初傳法者引證令信。後說",
    "T33n1709_001:0435b23": "法者別緣發起。三前後對。如是等文經後教",
    "T33n1709_001:0435b24": "置。爾時等文經首本緣。四師資對阿難請主",
    "T33n1709_001:0435b25": "如來說者。五現未對。阿難後請時在未來。",
    "T33n1709_001:0435b26": "佛說經前當時緣起。後之三對名皆不次。但",
    "T33n1709_001:0435b27": "取語順義則依經。初二對名義已周備。為令",
    "T33n1709_001:0435b28": "盡理立五對焉。將釋通序三門分別。一經起",
    "T33n1709_001:0435b29": "之因。二建立所以。三開合不同。經起因者。大",
    "T33n1709_001:0435c01": "悲經中是優波離教阿難問。大衍經云阿泥",
    "T33n1709_001:0435c02": "樓逗教阿難問。智論第二。佛涅槃時娑羅樹",
    "T33n1709_001:0435c03": "間北首而臥。爾時阿難心沒憂海。阿菟樓",
    "T33n1709_001:0435c04": "豆語阿難言。汝是守護佛法藏者。又佛世尊",
    "T33n1709_001:0435c05": "手付汝法。汝今愁悶失所受事。大衍經云請",
    "T33n1709_001:0435c06": "問四事。一佛滅度後諸比丘等以誰為師。二",
    "T33n1709_001:0435c07": "依何處住。三惡性比丘如何調伏。四一切經",
    "T33n1709_001:0435c08": "首當置何言。佛告阿難我滅度後以波羅提",
    "T33n1709_001:0435c09": "木叉為汝大師。依四念處住。惡性比丘梵壇",
    "T33n1709_001:0435c10": "治之梵法默然不應打罵但默擯故。一切經",
    "T33n1709_001:0435c11": "首當置如是我聞等言。何故阿難但申四問。",
    "T33n1709_001:0435c12": "大意總明三寶不斷。以戒為師佛寶不斷。四",
    "T33n1709_001:0435c13": "念處住如是等言此二即是法寶不斷。比丘",
    "T33n1709_001:0435c14": "和合僧寶不斷。三寶久住利樂無邊故。臨涅",
    "T33n1709_001:0435c15": "槃問答唯四。阿難結集謹奉佛言於諸經初",
    "T33n1709_001:0435c16": "置如是等。二立所以者。如是等言自有四意。",
    "T33n1709_001:0435c17": "一為除疑。二為生信。三為簡邪。四為顯正。言",
    "T33n1709_001:0435c18": "除疑者真諦記云。微細律說。阿難比丘當昇",
    "T33n1709_001:0435c19": "高座出法藏時眾有三疑。一疑佛大悲從涅",
    "T33n1709_001:0435c20": "槃起。二疑更有佛從他方來。三疑阿難轉身",
    "T33n1709_001:0435c21": "成佛說如是等。三疑併斷。二生信者智度論",
    "T33n1709_001:0435c22": "云。說時方人令生信故。又云如是我聞生信",
    "T33n1709_001:0435c23": "也。信受奉行生智也。信為能入智為能度。文",
    "T33n1709_001:0435c24": "無繁約非信不傳。由起信心所言理順。即由",
    "T33n1709_001:0435c25": "理順即師資道成。於所說法皆順從故。云何",
    "T33n1709_001:0435c26": "為信。信是心所善十一中最初信也。令心心",
    "T33n1709_001:0435c27": "所澄淨為性。如水精珠能清濁水。對治不信",
    "T33n1709_001:0435c28": "渾濁之心樂善為業。眾行本矣。何緣經首最",
    "T33n1709_001:0435c29": "初生信。五根之中先列信根。有信根故能生",
    "T33n1709_001:0436a01": "萬善。五力之中先陳信力。有信力故魔不能",
    "T33n1709_001:0436a02": "動。故華嚴云。信為道原功德母故。又趣三",
    "T33n1709_001:0436a03": "乘有善法欲。由有信故起善希望。信為欲依",
    "T33n1709_001:0436a04": "最初生故。又此經中伏忍最初標十信心。聖",
    "T33n1709_001:0436a05": "胎本故。又顯揚論明七聖財。謂信．戒．聞．捨．",
    "T33n1709_001:0436a06": "慧．慚．愧。七聖財初即信財故。又正理云。澄",
    "T33n1709_001:0436a07": "淨有四種。謂佛法僧戒。信三寶故能越惡趣。",
    "T33n1709_001:0436a08": "由信戒故離貧賤因。猶如金剛四不壞故。又",
    "T33n1709_001:0436a09": "俱舍云。拔眾生苦出生死泥。序令生信為眾",
    "T33n1709_001:0436a10": "生手。後陳正宗為佛教手。兩手相接出淤泥",
    "T33n1709_001:0436a11": "故。又智論云。如人有手至於寶山隨意所",
    "T33n1709_001:0436a12": "取。若其無手空無所得。有信心人入佛寶山",
    "T33n1709_001:0436a13": "得諸道果。若無信心雖解文義空無所得。是",
    "T33n1709_001:0436a14": "故經初令生淨信。三簡邪者。諸外道輩於自",
    "T33n1709_001:0436a15": "教初皆悉置於阿漚二字。云梵王訓世有七",
    "T33n1709_001:0436a16": "十二字。眾生轉薄。梵王嗔怒吞噉諸字。唯此",
    "T33n1709_001:0436a17": "二字在口兩角。阿表於無漚表於有。置彼教",
    "T33n1709_001:0436a18": "首。今佛世尊教阿難置如是等言簡異彼故。",
    "T33n1709_001:0436a19": "四顯正者。三寶最吉祥故我經初說佛之一",
    "T33n1709_001:0436a20": "字即是佛寶。如是一時及彼處即是法寶。我",
    "T33n1709_001:0436a21": "聞二字及比丘眾即是僧寶。具陳三寶為顯",
    "T33n1709_001:0436a22": "正矣。第三開合者。真諦記中開為七事。開我",
    "T33n1709_001:0436a23": "與聞而為二事。餘五如文。今依智論總說六",
    "T33n1709_001:0436a24": "義。一者信成所謂如是。二者聞成所謂我聞。",
    "T33n1709_001:0436a25": "三者時成所謂一時。四者主成所謂佛也。五",
    "T33n1709_001:0436a26": "者處成住王舍等。六者眾成與比丘等。世親",
    "T33n1709_001:0436a27": "菩薩般若燈論亦有六義。如彼頌云。前三明",
    "T33n1709_001:0436a28": "弟子後三證師說。一切修多羅其事皆如是。",
    "T33n1709_001:0436a29": "減五至一皆有義門。廣如餘文繁而不敘。今",
    "T33n1709_001:0436b01": "解通序雖有六成。且初前五其義者何。",
    "T33n1709_001:0436b02": "經。如是我聞一時佛住王舍城鷲峯山中。解",
    "T33n1709_001:0436b03": "曰。如是者明所聞法無非法失。略敘三解。初",
    "T33n1709_001:0436b04": "別解如是。安法師云。有無不二名之為如。如",
    "T33n1709_001:0436b05": "非有無稱之為是。如無所如是無所是故云",
    "T33n1709_001:0436b06": "如是。注無量義經云。至人說法但為顯如。唯",
    "T33n1709_001:0436b07": "如為是故云如是。梁武帝云。如即指法是即",
    "T33n1709_001:0436b08": "定詞。如斯之言是佛所說。次合解如是。真",
    "T33n1709_001:0436b09": "諦記云。如是者決定義。決定有二。一文二理。",
    "T33n1709_001:0436b10": "文是能詮理即所詮。阿難所傳文理決定如",
    "T33n1709_001:0436b11": "佛所說也。法智解云。如是者阿難自明之",
    "T33n1709_001:0436b12": "詞。金口所說旨深意遠非所仰測。章句始末",
    "T33n1709_001:0436b13": "正自如是。後帶我聞解佛地論云。如是總言",
    "T33n1709_001:0436b14": "依四義轉。一依譬喻。如有說言如是富貴如",
    "T33n1709_001:0436b15": "毘沙門。二依教誨。如有說言汝當如是讀誦",
    "T33n1709_001:0436b16": "經論。三依問答。如有說言汝當所說昔定聞",
    "T33n1709_001:0436b17": "耶故此答云如是我聞。四依許可。唯依此也。",
    "T33n1709_001:0436b18": "謂結集時諸菩薩眾咸共請。言如汝所聞當",
    "T33n1709_001:0436b19": "如是說。傳法菩薩便許彼言。如是當說如我",
    "T33n1709_001:0436b20": "所聞。又如是言信可審定。謂如是法我昔曾",
    "T33n1709_001:0436b21": "聞。此事如是齊此當說定無有異。略引六文",
    "T33n1709_001:0436b22": "廣如餘記。言我聞者。辨能聞人無非根失。",
    "T33n1709_001:0436b23": "又復分三。初言我者我有三種。一妄所執外",
    "T33n1709_001:0436b24": "道橫計。二假施設謂大涅槃常樂我淨。除二",
    "T33n1709_001:0436b25": "乘倒強施設故。三世流布我謂世共自指稱",
    "T33n1709_001:0436b26": "我。遍計無體圓成無相。傳法菩薩於依他中",
    "T33n1709_001:0436b27": "隨順世間假說稱我。問諸佛說法本為除我。",
    "T33n1709_001:0436b28": "不言無我乃言我聞。答瑜伽第六有其四義。",
    "T33n1709_001:0436b29": "一言說易故。若說無我通蘊處界知此說誰。",
    "T33n1709_001:0436c01": "二順世間故。三除無我怖。言無我者為誰修",
    "T33n1709_001:0436c02": "道。四為宣說自他染淨因果事業。令生決定",
    "T33n1709_001:0436c03": "信解心故所以稱我。又智論第一。四悉檀中",
    "T33n1709_001:0436c04": "世界悉檀故說有我。即當瑜伽順世間故。次",
    "T33n1709_001:0436c05": "言聞者婆沙十二。薩婆多宗耳聞非識。法救",
    "T33n1709_001:0436c06": "尊者識聞非耳。成實論云。譬喻師說心心所",
    "T33n1709_001:0436c07": "法和合能聞。今大乘宗雜集第二。非耳能聞",
    "T33n1709_001:0436c08": "亦非識等。以一切法無作用故。由有和合假",
    "T33n1709_001:0436c09": "立為聞。就勝所依或說根聞。以能分別故說",
    "T33n1709_001:0436c10": "識聞。具前二義說根識聞。瑜伽五十六云。",
    "T33n1709_001:0436c11": "諸法自性眾緣生故。剎那滅故。無作用故。智",
    "T33n1709_001:0436c12": "論六云。非耳及識意等能聞。多緣和合故得",
    "T33n1709_001:0436c13": "聞聲。又耳根識唯聞於聲而不聞教。若約名",
    "T33n1709_001:0436c14": "句唯意識聞。故瑜伽云聞謂比量。然由耳識",
    "T33n1709_001:0436c15": "親聞於聲。與意為門意方得聞。耳意為緣熏",
    "T33n1709_001:0436c16": "習在識因聞所成故說為聞。廢別耳等總名",
    "T33n1709_001:0436c17": "我聞。故佛地云。我謂諸蘊世俗假者。聞謂耳",
    "T33n1709_001:0436c18": "根發識聽受。廢別就總故說我聞。問何須廢",
    "T33n1709_001:0436c19": "別總說我聞。答若不言我但云耳聞。耳通一",
    "T33n1709_001:0436c20": "切是誰耳聞。又復聞時根．境及空．作意．分",
    "T33n1709_001:0436c21": "別．染淨種子并根本依．一一具陳乃成繁",
    "T33n1709_001:0436c22": "廣。若唯說一義用不周。所以廢別總說我",
    "T33n1709_001:0436c23": "聞。後中問答。問為佛說法而言我聞。為佛",
    "T33n1709_001:0436c24": "不說言我聞耶。答佛地論中自有二解。一者",
    "T33n1709_001:0436c25": "龍軍無性等云。諸佛如來唯有三法。大定．智．",
    "T33n1709_001:0436c26": "悲。久離戲論曾不說法。由佛慈悲本願緣力",
    "T33n1709_001:0436c27": "眾生識上文義相生。雖親依自善根力起。而",
    "T33n1709_001:0436c28": "就強緣名為佛說。譬如天等增上力故令於",
    "T33n1709_001:0436c29": "夢中得論呪等。二者親光等言。佛身具有蘊",
    "T33n1709_001:0437a01": "處界等。由離分別名無戲論。豈不說法名無",
    "T33n1709_001:0437a02": "戲論。謂宜聞者善根力故本願緣力如來識",
    "T33n1709_001:0437a03": "上文義相生。是佛利他善根所起名為佛說。",
    "T33n1709_001:0437a04": "聞者識心雖不親得。然似彼相分明顯現故",
    "T33n1709_001:0437a05": "名我聞。問阿難是成道日生。二十年後方為",
    "T33n1709_001:0437a06": "侍者。已前諸教何得親聞。答有四義。一本",
    "T33n1709_001:0437a07": "願力故。過去作長者供養誦經沙彌今得總",
    "T33n1709_001:0437a08": "持。龍樹讚云。面如淨滿月目如青蓮華。佛",
    "T33n1709_001:0437a09": "法大海水流入阿難心。二佛加持故。報恩經",
    "T33n1709_001:0437a10": "云。佛入世俗心令阿難知。又云。佛為略說",
    "T33n1709_001:0437a11": "粗舉其端而能盡解。三三昧力故。金剛花",
    "T33n1709_001:0437a12": "經云。阿難得法性覺性自在王三昧悉能憶",
    "T33n1709_001:0437a13": "故。四聞法力故。觀佛三昧海經第五云。阿難",
    "T33n1709_001:0437a14": "聞佛說菩薩行。即憶過去九十億佛所說經",
    "T33n1709_001:0437a15": "藏。法華第四云。自聞授記等即時憶念過去",
    "T33n1709_001:0437a16": "無量千萬億諸佛法藏。通達無礙如今所聞",
    "T33n1709_001:0437a17": "等。而說偈言。世尊甚希有。合我念過去無",
    "T33n1709_001:0437a18": "量諸佛法如今日所聞。問阿難尊者既是聲",
    "T33n1709_001:0437a19": "聞。云何能持大乘法藏。答集法傳云有三阿",
    "T33n1709_001:0437a20": "難。一阿難此云慶喜持聲聞藏。二阿難跋陀",
    "T33n1709_001:0437a21": "此云喜賢持獨覺藏。三阿難伽羅此云喜海",
    "T33n1709_001:0437a22": "持菩薩藏。而實阿難總持自在。三名雖異但",
    "T33n1709_001:0437a23": "一人矣。又金剛仙論及真諦所引闍王懺悔",
    "T33n1709_001:0437a24": "經亦同此說。問持佛法藏菩薩極多。何唯阿",
    "T33n1709_001:0437a25": "難不付菩薩。答阿難常隨如來人天具識。寫",
    "T33n1709_001:0437a26": "瓶有寄故囑傳燈。菩薩形異處疎利生嚴土",
    "T33n1709_001:0437a27": "各自怱務不可例同。表唯阿難言我聞矣。智",
    "T33n1709_001:0437a28": "論第二云。是阿難頂禮僧已坐師子座。一心",
    "T33n1709_001:0437a29": "合掌向佛涅槃方如是說言。佛初說法時爾",
    "T33n1709_001:0437b01": "時我不見。如是展轉聞佛在波羅柰。是時千",
    "T33n1709_001:0437b02": "阿羅漢聞是語已上昇虛空高七多羅樹皆",
    "T33n1709_001:0437b03": "言。無常力大。如我等眼見佛說法。今者乃言",
    "T33n1709_001:0437b04": "如是我聞。佛地論云。應知說此如是我聞意",
    "T33n1709_001:0437b05": "避增減異分過失。謂如是法我從佛聞。非他",
    "T33n1709_001:0437b06": "展轉顯示聞者。有所堪能。諸有所聞皆離增",
    "T33n1709_001:0437b07": "減異分過失。非如愚夫無所堪能諸有所聞",
    "T33n1709_001:0437b08": "或不能離增減異分。結集法時傳佛教者。依",
    "T33n1709_001:0437b09": "如來教初說此言。為令眾生恭敬信受。言如",
    "T33n1709_001:0437b10": "是法我從佛聞文義決定無所增減。是故聞",
    "T33n1709_001:0437b11": "者應正聞已如理思惟當勤修學。言一時者。",
    "T33n1709_001:0437b12": "第三時成。無非時失。如來說法善應根宜會",
    "T33n1709_001:0437b13": "遇無差。唯一時矣。依佛地論有三義解。一",
    "T33n1709_001:0437b14": "謂說聽究竟一時。此就剎那相續無斷說聽",
    "T33n1709_001:0437b15": "究竟總名一時。若不爾者不名句等。說聽時",
    "T33n1709_001:0437b16": "異云何言一。論文變釋名不就其。說聽究竟",
    "T33n1709_001:0437b17": "名一時者。如初說字次名後句乃至一品一",
    "T33n1709_001:0437b18": "部終畢。說聽時異云何言一。不以久近一期",
    "T33n1709_001:0437b19": "究竟。簡說餘部非一時故。二謂剎那領悟一",
    "T33n1709_001:0437b20": "時。或能說者得陀羅尼。於一字中一剎那頃",
    "T33n1709_001:0437b21": "能持能說一切法門。或能聽者得淨耳根。一",
    "T33n1709_001:0437b22": "剎那頃聞一字時。於餘一切皆無障礙悉能",
    "T33n1709_001:0437b23": "領受名一時矣。此即上根於一剎那說聽",
    "T33n1709_001:0437b24": "領悟。簡中下根脩促異故。三謂說聽會遇一",
    "T33n1709_001:0437b25": "時。或相會遇時無分別故名一時。即是說",
    "T33n1709_001:0437b26": "聽共相會遇同一時義。簡不當根時前後故。",
    "T33n1709_001:0437b27": "此等皆是假名一時。問大乘過未既非實有。",
    "T33n1709_001:0437b28": "於三世中何名一時。答有二義。一道理時。說",
    "T33n1709_001:0437b29": "者聽者雖唯在五蘊諸行剎那生滅。唯有一",
    "T33n1709_001:0437c01": "念現在之法。然有酬前引後之義。即以所酬",
    "T33n1709_001:0437c02": "假名過去。即以所引假名未來。對此二種說",
    "T33n1709_001:0437c03": "為現在。此過未世並於現在法上假立。故說",
    "T33n1709_001:0437c04": "聽者事緒究竟假立三世總一時。非一生滅",
    "T33n1709_001:0437c05": "之一時也。二唯識時識心之上變任三時相",
    "T33n1709_001:0437c06": "狀而起。然說聽者實是現在。隨心分限變作",
    "T33n1709_001:0437c07": "短長事緒終訖總名一時。如夢所見謂有多",
    "T33n1709_001:0437c08": "生。覺位唯心都無實境。問說聽一念生已即",
    "T33n1709_001:0437c09": "滅。如何識上聚集解生。答雖唯一念由前前",
    "T33n1709_001:0437c10": "聞展轉熏習。後識心上連帶解生。前所聞者",
    "T33n1709_001:0437c11": "聚集顯現。如言諸行無常。至常字時前之三",
    "T33n1709_001:0437c12": "字一時聚集。乃至後後一偈一品連帶亦爾。",
    "T33n1709_001:0437c13": "故雖生滅說受義成。五心之義如常分別。問",
    "T33n1709_001:0437c14": "一之與時以何為體。答成實．俱舍．經部．多宗",
    "T33n1709_001:0437c15": "此二假實皆五蘊性。處界門中有為法故。今",
    "T33n1709_001:0437c16": "依大乘自有三解。一智論云。數時等法實無",
    "T33n1709_001:0437c17": "所有。謂陰入持所不攝故。陰入持者蘊處界",
    "T33n1709_001:0437c18": "也。二佛地論云。時者即是有為法上假立分",
    "T33n1709_001:0437c19": "位。或是心上分位。影像依色心等總假立故。",
    "T33n1709_001:0437c20": "三百法論。一之與時即依色心分位假立。是",
    "T33n1709_001:0437c21": "不相應數及時也。五蘊門中行蘊所攝。處界",
    "T33n1709_001:0437c22": "門中法處法界意識境故。亦即瑜伽數世識",
    "T33n1709_001:0437c23": "故。問凡聖同聽總說一時。淨穢同時應云一",
    "T33n1709_001:0437c24": "處。答淨穢既異即得定言。時中萬差故總言",
    "T33n1709_001:0437c25": "一。一會根宜聖凡勝劣利鈍短長有多差別。",
    "T33n1709_001:0437c26": "不可定舉總說一時。言佛者。第四化主成。智",
    "T33n1709_001:0437c27": "論第二五種能說。一佛二聖弟子三諸天四",
    "T33n1709_001:0437c28": "神仙五變化。簡異餘四故標佛也。梵云佛陀",
    "T33n1709_001:0437c29": "此云覺者。依起信論所言覺者心體離念。永",
    "T33n1709_001:0438a01": "離妄念不覺之心。有大智慧光明遍照。等虛",
    "T33n1709_001:0438a02": "空界無所不遍。謂之覺矣。此具三義。一者自",
    "T33n1709_001:0438a03": "覺。覺知自心本無生滅異凡夫故。二者覺",
    "T33n1709_001:0438a04": "他。覺一切法無不是如異二乘故。三者覺滿。",
    "T33n1709_001:0438a05": "究竟理圓稱之為滿異菩薩故。佛地論云。具",
    "T33n1709_001:0438a06": "一切智一切種智能自開覺亦能開覺一切",
    "T33n1709_001:0438a07": "有情。如睡夢覺如蓮華開故名為佛。一切智",
    "T33n1709_001:0438a08": "者能自開智．如睡覺智．觀於空智．理智．真",
    "T33n1709_001:0438a09": "智．無分別智．如所有也。總相而言證真之智。",
    "T33n1709_001:0438a10": "一切種智者覺有情智．如蓮華智．觀於有智．",
    "T33n1709_001:0438a11": "事智．俗智．後所得智．盡所有也。總相而言達",
    "T33n1709_001:0438a12": "俗之智。問本後二智體為同異。答准此下經",
    "T33n1709_001:0438a13": "由諦故二。智體唯一了達一二真第一義。境二",
    "T33n1709_001:0438a14": "智一至下當知。若諸經首置薄伽梵者。依佛",
    "T33n1709_001:0438a15": "地論有二義釋。初成德義後破魔義。初成德",
    "T33n1709_001:0438a16": "者薄伽梵聲依六義轉。一自在義。永不繫屬",
    "T33n1709_001:0438a17": "諸煩惱故。二熾盛義。炎猛智火所燒鍊故。",
    "T33n1709_001:0438a18": "三端嚴義。三十二相所莊嚴故。四名稱義。一",
    "T33n1709_001:0438a19": "切殊勝功德圓滿無不知故。五吉祥義。一切",
    "T33n1709_001:0438a20": "世間親近供養咸稱讚故。六尊貴義。具一",
    "T33n1709_001:0438a21": "切德常起方便利益安樂一切有情無懈廢",
    "T33n1709_001:0438a22": "故。初一斷德。次一智德。後四恩德。如次應",
    "T33n1709_001:0438a23": "知。後破魔者或能破壞四魔怨故。破四魔位",
    "T33n1709_001:0438a24": "至下當知。若諸經首置佛號者。真實論云。大",
    "T33n1709_001:0438a25": "師十號經初何故不列餘九而獨稱佛。有十",
    "T33n1709_001:0438a26": "義故。一覺勝天鼓。二不由他悟。三離二無",
    "T33n1709_001:0438a27": "如。四已過睡眠。五譬如蓮華。六自性無染。",
    "T33n1709_001:0438a28": "七具足三義。一假名佛即六神通。二寂靜佛",
    "T33n1709_001:0438a29": "惑不生故。三真實佛即是真如。八具三德。摩",
    "T33n1709_001:0438b01": "訶般若．解脫．法身。九具三寶性。十自知令他",
    "T33n1709_001:0438b02": "知。佛具十義餘名不爾。故諸經首皆稱佛也。",
    "T33n1709_001:0438b03": "然此二名並含眾德。置諸經首是佛意焉。今",
    "T33n1709_001:0438b04": "仁王經唯言佛者。隨方生善義如真實。問佛",
    "T33n1709_001:0438b05": "有三身。此何身說。答三身俱說。謂空無相真",
    "T33n1709_001:0438b06": "如妙理生智解故名法身說。應化非真。真謂",
    "T33n1709_001:0438b07": "報德。推功歸本即真報說。十地同聞他受用",
    "T33n1709_001:0438b08": "說。穢土聞見即化身說。佛地論云如實義",
    "T33n1709_001:0438b09": "者釋迦如來說此經時。地前大眾見變化身",
    "T33n1709_001:0438b10": "居此穢土為其說法。地上大眾見受用身居",
    "T33n1709_001:0438b11": "佛淨土為其說法。所聞雖同所見各別。雖俱",
    "T33n1709_001:0438b12": "歡喜信受奉行解有淺深所行各異。准彼論",
    "T33n1709_001:0438b13": "意隨對根宜。理實三身體不相離。言王舍城",
    "T33n1709_001:0438b14": "鷲峯山中者。第五處成。無非處失。遊化居止",
    "T33n1709_001:0438b15": "目之為住。佛地論云。若不說處及能說者。不",
    "T33n1709_001:0438b16": "知此法何處誰說。一切生疑故須具說。文分",
    "T33n1709_001:0438b17": "為二。先城後山。摩措陀者此云善勝又云無",
    "T33n1709_001:0438b18": "惱害。又摩伽星名此云不惡。陀者處也。名不",
    "T33n1709_001:0438b19": "惡處亦名星處國。舊云摩伽陀．摩揭提．默偈",
    "T33n1709_001:0438b20": "陀皆訛也。是其國號。曷羅闍姞利四城者此",
    "T33n1709_001:0438b21": "云王舍。即其城名。婆沙三釋。婆藪王子初共",
    "T33n1709_001:0438b22": "人民造舍而居。為鬼神壞唯留王舍。如是至",
    "T33n1709_001:0438b23": "七。太子教言但更造舍悉題王舍。由題字故",
    "T33n1709_001:0438b24": "遂得不毀。因此立名為王舍城。又云。輪王出",
    "T33n1709_001:0438b25": "世相承住此故名王舍。又云。四天王等與阿",
    "T33n1709_001:0438b26": "修羅共鑽乳海遂得甘露。於此山中起舍而",
    "T33n1709_001:0438b27": "住。七日守之然後乃分。因此立名為王舍城。",
    "T33n1709_001:0438b28": "智論第三亦有三釋。摩伽陀王初生一子。一",
    "T33n1709_001:0438b29": "頭兩面而有四臂。後大成人力并諸國。取諸",
    "T33n1709_001:0438c01": "國王萬八千人置此五山中。以大力勢治閻",
    "T33n1709_001:0438c02": "浮提。因名此山為王舍城。又云。摩伽陀王先",
    "T33n1709_001:0438c03": "所住城中失火。一燒一作如是至七。王求住",
    "T33n1709_001:0438c04": "處見此五山周匝如城。即作宮殿於山中住。",
    "T33n1709_001:0438c05": "以是故名王舍城也。又云。往古世時此國有",
    "T33n1709_001:0438c06": "王名曰婆藪。厭世出家身作仙人。子名廣車",
    "T33n1709_001:0438c07": "嗣位為王。如是思惟別求住處。後因出獵遇",
    "T33n1709_001:0438c08": "見五山周匝峻固種種嚴好。即捨本城於中",
    "T33n1709_001:0438c09": "居住名王舍城。廣如彼論。西域記云。矩奢揭",
    "T33n1709_001:0438c10": "羅補羅城唐言上茅城。摩揭陀國之正中也。",
    "T33n1709_001:0438c11": "古先君王所居之處多出勝上吉祥茅草。因",
    "T33n1709_001:0438c12": "以為名。崇山四周以為外郭。西通狹徑北",
    "T33n1709_001:0438c13": "闢山門。東西長南北狹。周一百五十里。內",
    "T33n1709_001:0438c14": "宮子城周三十餘里。羯尼迦樹遍諸道路。花",
    "T33n1709_001:0438c15": "含殊馥色爛黃金。暮春之月林皆金色。頻毘",
    "T33n1709_001:0438c16": "娑羅王都上茅城。編戶之家頻遭火害。一家",
    "T33n1709_001:0438c17": "縱逸四隣罹災防火不暇。資產廢業眾庶嗟",
    "T33n1709_001:0438c18": "怨不安其居。王曰。我以不德下人羅患。修",
    "T33n1709_001:0438c19": "何德行可以攘災。群臣對曰。大王德化政教",
    "T33n1709_001:0438c20": "明察。庶人不謹致此火炎。宜制嚴科以清後",
    "T33n1709_001:0438c21": "犯。若有火起窮究先發罸其首惡。遷之寒林",
    "T33n1709_001:0438c22": "同夫棄屍當自謹護。王曰言善宜遍宣告。",
    "T33n1709_001:0438c23": "居頃之間王宮失火謂諸臣曰我自遷矣。乃",
    "T33n1709_001:0438c24": "命太子監攝怨事。欲清國憲故遷居焉時",
    "T33n1709_001:0438c25": "吠舍釐王聞頻毘娑羅王野處寒林戒弉欲",
    "T33n1709_001:0438c26": "襲。邊候聞命乃建色城。以王先舍稱王舍城。",
    "T33n1709_001:0438c27": "有云。至未生怨王嗣位已後方築此城更為",
    "T33n1709_001:0438c28": "高厚。至無憂王遷都波吒釐城。以王舍城",
    "T33n1709_001:0438c29": "施婆羅門。然王舍城外郭已壞無復遺堵。內",
    "T33n1709_001:0439a01": "城雖毀基趾猶峻。周二十餘里面有一門。今",
    "T33n1709_001:0439a02": "故城中無復凡庶。唯婆羅門減千家耳。鷲峯",
    "T33n1709_001:0439a03": "山者。梵云結栗陀羅矩吒唐云鷲峯亦云鷲",
    "T33n1709_001:0439a04": "臺。智論二義。山頭似鷲故云鷲頭。又云。王舍",
    "T33n1709_001:0439a05": "城南屍陀林中多諸死人。眾鷲來噉還止山",
    "T33n1709_001:0439a06": "頭。時人便名鷲頭山也。又別記說言。靈鷲者",
    "T33n1709_001:0439a07": "此鳥有靈知人死活。人將欲死群翔彼家。待",
    "T33n1709_001:0439a08": "其送林飛下而食。以懸知故號靈鷲焉。又真",
    "T33n1709_001:0439a09": "諦記引婆沙說。釋迦菩薩化受鷲身。廣如彼",
    "T33n1709_001:0439a10": "文繁而不錄。西域記云。言鷲臺者接北山之",
    "T33n1709_001:0439a11": "陽孤標特起既棲鷲鳥。又類高臺空翠相",
    "T33n1709_001:0439a12": "映濃淡分色。如來御世垂五十年多居此山",
    "T33n1709_001:0439a13": "廣說妙法。頻毘娑羅王為聞法故興發人從。",
    "T33n1709_001:0439a14": "自麓之峯跨壑陵巖編石為砌。廣十餘步長",
    "T33n1709_001:0439a15": "五六里。中路有二小窣堵波。一謂下乘即王至",
    "T33n1709_001:0439a16": "此徒行以進。一謂退凡即簡凡人不令同往。",
    "T33n1709_001:0439a17": "其山頂上則東西長而南北狹。臨崖西絕",
    "T33n1709_001:0439a18": "有甎精舍。高廣奇製東闢其戶。如來在昔",
    "T33n1709_001:0439a19": "多居說法。今作說法之像。量等如來之身。問",
    "T33n1709_001:0439a20": "雙舉山城斯有何意。答准法華論如王舍城",
    "T33n1709_001:0439a21": "勝餘城故。如鷲峯山勝諸山故。山城俱勝表",
    "T33n1709_001:0439a22": "法勝故。智度論云。佛生身地為報地恩。住王",
    "T33n1709_001:0439a23": "舍城說般若故。又真諦記住處有二。一境界",
    "T33n1709_001:0439a24": "處二依止處。為化在家出家者故。顯佛悲智",
    "T33n1709_001:0439a25": "無住道故。道體俱成辦故。利他自利成究",
    "T33n1709_001:0439a26": "竟故。具斯眾德兩處雙標。聖天梵佛樂者敘",
    "T33n1709_001:0439a27": "矣。從此第六明眾成者文分為二。初列大眾",
    "T33n1709_001:0439a28": "後結退坐。初中復二。初當根眾後變化眾。初",
    "T33n1709_001:0439a29": "中有十。一無學大德眾。二結盡諸尼眾。三隱",
    "T33n1709_001:0439b01": "顯難思眾。四在家諸聖眾。五在家七賢眾。六",
    "T33n1709_001:0439b02": "人王自在眾。七六欲諸天眾。八色界諸天眾。",
    "T33n1709_001:0439b03": "九諸趣變現眾。十脩羅八部眾。最初第一無",
    "T33n1709_001:0439b04": "學大德眾於中分三。一標名舉數。二總別",
    "T33n1709_001:0439b05": "讚德。三結讚成就。且初第一標名舉數。其義",
    "T33n1709_001:0439b06": "者何。",
    "T33n1709_001:0439b07": "經。與大比丘眾千八百人俱。解曰。明同聞",
    "T33n1709_001:0439b08": "眾來意有五。一為證信。助成阿難同聞可信。",
    "T33n1709_001:0439b09": "二為顯德。如釋梵等諸天圍繞顯佛法王諸",
    "T33n1709_001:0439b10": "聖圍繞。三為啟請。波斯匿王於大眾中顯發",
    "T33n1709_001:0439b11": "請問。四為當根。令彼時眾於大乘中次第修",
    "T33n1709_001:0439b12": "行十四忍門至無上覺。五為列攝。若無勝侶",
    "T33n1709_001:0439b13": "淨信不生。引攝現當令同信學。佛地論云。列",
    "T33n1709_001:0439b14": "菩薩者輔翼圓滿。天龍等者眷屬圓滿。由斯",
    "T33n1709_001:0439b15": "五種是來意矣。言與者兼．并．共．及．佛共俱",
    "T33n1709_001:0439b16": "義。智論第三有七義釋。謂與世尊一處一時",
    "T33n1709_001:0439b17": "一心一戒一見一道同一解脫故名為共。次",
    "T33n1709_001:0439b18": "言大者此有三說。一真諦記三義釋大。一者",
    "T33n1709_001:0439b19": "數大如言大軍。二者量大如言大山。三者勝",
    "T33n1709_001:0439b20": "大如言大王。比丘亦爾。眾非一故。德難測故。",
    "T33n1709_001:0439b21": "修菩提道高無上故。二佛地論四義釋大。一",
    "T33n1709_001:0439b22": "者利根波羅蜜多種性聲聞故。二者無學果",
    "T33n1709_001:0439b23": "故。三者不定種性迴心向大故。四眾數多",
    "T33n1709_001:0439b24": "故。三智度論五義釋大。一切眾中最為上故。",
    "T33n1709_001:0439b25": "諸障斷故。王等敬故。數甚多故。能破九十六",
    "T33n1709_001:0439b26": "種外道論故。此前三文總有八義。一者數大",
    "T33n1709_001:0439b27": "千八百故。二者名大名稱遠故。三者位大阿",
    "T33n1709_001:0439b28": "羅漢故。四者離大障礙斷故。五者德大功德",
    "T33n1709_001:0439b29": "智慧波羅蜜多之種性故。六者識大大人識",
    "T33n1709_001:0439c01": "故。七者趣大趣大果故。八者敵大能破一切",
    "T33n1709_001:0439c02": "外道論故。具斯眾義故得名大。言比丘者梵",
    "T33n1709_001:0439c03": "云苾芻訛云比丘。由具五義所以不譯。一者",
    "T33n1709_001:0439c04": "怖魔。初出家時魔宮動故。二云乞士。既出家",
    "T33n1709_001:0439c05": "已乞食濟故。三云淨戒。漸入僧數持淨戒故。",
    "T33n1709_001:0439c06": "四云淨命。既受戒已所起三業無貪相應不",
    "T33n1709_001:0439c07": "依於貪邪活命故。五曰破惡。漸次伏斷諸煩",
    "T33n1709_001:0439c08": "惱故。真諦記云。因名怖魔．乞士．破惡。至果位",
    "T33n1709_001:0439c09": "中轉因怖魔名為殺賊。轉因乞士名為應供。",
    "T33n1709_001:0439c10": "轉因破惡名不生故。次言眾者梵云僧伽此",
    "T33n1709_001:0439c11": "云和合。理事二和故名為眾。四人已上得名",
    "T33n1709_001:0439c12": "眾僧。言千八百人者明眾數也。此與舊經多",
    "T33n1709_001:0439c13": "少別者。梵文前後列數異矣。又大般若初列",
    "T33n1709_001:0439c14": "眾云千二百五十人俱。此與彼經處同時異。",
    "T33n1709_001:0439c15": "准斯列眾足明此經居大經後。次當悉矣。言",
    "T33n1709_001:0439c16": "俱者同一時義同一處義。問與俱二言此有",
    "T33n1709_001:0439c17": "何別。答以佛兼眾故稱為與。將眾就佛故說",
    "T33n1709_001:0439c18": "為俱。又將此對彼名之為與。彼自同時名之",
    "T33n1709_001:0439c19": "為俱。問此諸聲聞為權為實。答准智度論此",
    "T33n1709_001:0439c20": "等聲聞皆是應化常隨如來影響正法。從此",
    "T33n1709_001:0439c21": "第二總別讚德文分為三。且初第一總彰無",
    "T33n1709_001:0439c22": "學。其義者何。",
    "T33n1709_001:0439c23": "經。皆阿羅漢諸漏已盡無復煩惱。解曰。此",
    "T33n1709_001:0439c24": "即總明標位讚德。謂千八百皆無學果。阿羅",
    "T33n1709_001:0439c25": "漢者乃是梵語此有多義。依婆沙論第九十",
    "T33n1709_001:0439c26": "四有四義解。阿正云無。義翻為殺。羅漢言賊。",
    "T33n1709_001:0439c27": "殺煩惱賊名阿羅漢。又云應受世間妙供養",
    "T33n1709_001:0439c28": "故。又云不生。生死法中不復生故。又云遠",
    "T33n1709_001:0439c29": "惡。遠離諸惡不善法故。智論唯識俱翻為應。",
    "T33n1709_001:0440a01": "應有三義。應已永害煩惱賊故。應受世間妙",
    "T33n1709_001:0440a02": "供養故。應不復受分段生故。言諸漏者明所",
    "T33n1709_001:0440a03": "斷障。漏體不一故名為諸。諸別有三。一者",
    "T33n1709_001:0440a04": "欲漏二者有漏三無明漏。問此之三漏體別",
    "T33n1709_001:0440a05": "云何。答欲漏體者依佛地論欲界見道四諦",
    "T33n1709_001:0440a06": "各十。謂貪嗔癡慢疑五見即成四十。欲界修",
    "T33n1709_001:0440a07": "道有其六種。貪嗔癡慢身邊二見。并前見道",
    "T33n1709_001:0440a08": "有四十六根本煩惱兼忿恨等二十隨惑成六",
    "T33n1709_001:0440a09": "十六。於五部下除五無明餘六十一總名欲",
    "T33n1709_001:0440a10": "漏。欲唯散地唯有漏地。謂通五趣具四生地。",
    "T33n1709_001:0440a11": "不善有覆二性為體。多緣欲起。欲之漏故依",
    "T33n1709_001:0440a12": "主立名名為欲漏。有漏體者謂色無色二界",
    "T33n1709_001:0440a13": "合立。且如色界四諦各八修道有四。地法無",
    "T33n1709_001:0440a14": "嗔又除無明有三十六。根本煩惱并八大隨",
    "T33n1709_001:0440a15": "成四十四。其無色界亦四十四。二界合論有",
    "T33n1709_001:0440a16": "八十八。色界諂誑及二界憍此四足前成九",
    "T33n1709_001:0440a17": "十二總名有漏。二界定地通無漏地。天趣化",
    "T33n1709_001:0440a18": "生有覆無記一性為體。由此合明名為有漏。",
    "T33n1709_001:0440a19": "緣有之漏。有即漏故。二釋皆得名為有漏。無",
    "T33n1709_001:0440a20": "明漏者三界五部十五無明名無明漏。無明",
    "T33n1709_001:0440a21": "力增相應不共皆是漏故。與前二漏而作所",
    "T33n1709_001:0440a22": "依。唯自行相迷闇為性。無明即漏持業得名",
    "T33n1709_001:0440a23": "名無明漏。問此等何過名之為漏。答諸論皆",
    "T33n1709_001:0440a24": "言。煩惱現行令心連注。流散不絕三有輪迴",
    "T33n1709_001:0440a25": "備受苦患皆由彼漏。如諸漏器亦如漏舍。極",
    "T33n1709_001:0440a26": "可厭離。損污處深毀責過失立名為漏。隨諸",
    "T33n1709_001:0440a27": "轉識唯是現行。羅漢永無故言已盡。無復煩",
    "T33n1709_001:0440a28": "惱者明所斷種。諸惑現起熏種長時隨逐有",
    "T33n1709_001:0440a29": "情眠伏藏識。設異生等世道暫伏後心還生。",
    "T33n1709_001:0440b01": "明諸無學聖道斷已永不起故。理實煩惱通",
    "T33n1709_001:0440b02": "種及現名之為漏。此即唯種。不爾經文有重",
    "T33n1709_001:0440b03": "言失。永得清淨如拔草根。是故此中云無復",
    "T33n1709_001:0440b04": "矣。從此第二辨類差別。其義者何。",
    "T33n1709_001:0440b05": "經。心善解脫慧善解脫九智十智所作已辦。",
    "T33n1709_001:0440b06": "解云。明諸無學種類差別。謂阿羅漢有其二",
    "T33n1709_001:0440b07": "種。一者利根。名為不動不為煩惱所退動故。",
    "T33n1709_001:0440b08": "亦得名為不時解脫。不假勝上資緣具故。是",
    "T33n1709_001:0440b09": "先學位見至性故離煩惱障名慧解脫。得",
    "T33n1709_001:0440b10": "滅盡定名俱解脫。俱斷定慧二種障故。名心",
    "T33n1709_001:0440b11": "解脫無諍願智諸功德法必成辦故。二者鈍",
    "T33n1709_001:0440b12": "根。名退法等謂遇少緣退所得故。亦得名為",
    "T33n1709_001:0440b13": "時解脫者。以要待時方解脫故。時有六種。",
    "T33n1709_001:0440b14": "一得好衣。二得好食。三得好臥具。四得好處。",
    "T33n1709_001:0440b15": "五得好說法人。六得好同學。若無此等不得",
    "T33n1709_001:0440b16": "解脫。是先學位信解種性。此亦具有慧俱",
    "T33n1709_001:0440b17": "解脫。義如前說。於利鈍中慧解脫者於無諍",
    "T33n1709_001:0440b18": "等皆不具。故所言善者是二通稱。如調惡",
    "T33n1709_001:0440b19": "馬離諸不善棄捨重擔俱名善矣。九智十智",
    "T33n1709_001:0440b20": "者。依俱舍論薩婆多宗。一世俗智。多緣瓶",
    "T33n1709_001:0440b21": "等世俗境故。二者法智。謂緣欲界四聖諦故。",
    "T33n1709_001:0440b22": "三者類智。緣上二界四聖諦故。四者苦智。苦",
    "T33n1709_001:0440b23": "諦智故。五者集智。集諦智故。六者滅智。滅諦",
    "T33n1709_001:0440b24": "智故。七者道智。道諦智故。八他心智。緣他",
    "T33n1709_001:0440b25": "心故。九者盡智。盡所有故。十無生智。緣無生",
    "T33n1709_001:0440b26": "故。此十智中初唯有漏餘八無漏。其他心智",
    "T33n1709_001:0440b27": "通漏無漏。緣境別者。謂世俗智遍緣一切有",
    "T33n1709_001:0440b28": "為無為所緣境也。法智緣欲四諦為境。類",
    "T33n1709_001:0440b29": "智緣上四諦為境。他心智緣他心為境。盡無",
    "T33n1709_001:0440c01": "生智初起之時觀有頂蘊唯苦集類為境界。",
    "T33n1709_001:0440c02": "故後時方能遍緣四諦。此二別者。且初盡智",
    "T33n1709_001:0440c03": "聖者初證無學果時。若正自知從三昧起而",
    "T33n1709_001:0440c04": "說是言。我已知苦我已斷集我已證滅我已",
    "T33n1709_001:0440c05": "修道。是盡智也。無生智者聖自知已而說是",
    "T33n1709_001:0440c06": "言。我已知苦不應更知。我已斷集不應更斷。",
    "T33n1709_001:0440c07": "我已證滅不應更證。我已脩道不應更修。無",
    "T33n1709_001:0440c08": "生智也。依成實論經部宗云。知現在法是名",
    "T33n1709_001:0440c09": "法智。知過未法名曰比智。餘智如上。鈍根無",
    "T33n1709_001:0440c10": "學有前九智。容起煩惱退現法樂。利根無學",
    "T33n1709_001:0440c11": "即具十智。無生智後不起煩惱亦不退失現",
    "T33n1709_001:0440c12": "法樂住。顯揚第二亦明十智。樂者敘矣。所",
    "T33n1709_001:0440c13": "作已辦者。即同諸經已作所作已辦所辦也。",
    "T33n1709_001:0440c14": "謂諸無學得勝對治能斷煩惱生死怨敵。業",
    "T33n1709_001:0440c15": "異熟果謂即苦諦。業煩惱因謂即集諦知苦",
    "T33n1709_001:0440c16": "斷集起生死流此證名為作所作故。所證",
    "T33n1709_001:0440c17": "解脫謂即滅諦能證妙智謂即道諦。菩提分",
    "T33n1709_001:0440c18": "等諸功德法無不已修此即名為辦所辦故。",
    "T33n1709_001:0440c19": "已捨重障已具勝德。是故名為所作已辦。從",
    "T33n1709_001:0440c20": "此第三辨觀不同。其義者何。",
    "T33n1709_001:0440c21": "經。三假實觀三空門觀。解云。明二觀門彰",
    "T33n1709_001:0440c22": "對治行。三假實觀者法假實觀．受假實觀．",
    "T33n1709_001:0440c23": "名假實觀。如大般若及此下文。法謂五蘊色",
    "T33n1709_001:0440c24": "心之法。任持自性軌生物解故名為法。從眾",
    "T33n1709_001:0440c25": "緣生如幻士等。依他不實故說為假。相無自",
    "T33n1709_001:0440c26": "性體唯真如。真如不遷故說為實。觀即正慧",
    "T33n1709_001:0440c27": "能照之心。由此而言。法之一字標所觀境。假",
    "T33n1709_001:0440c28": "實二字正解行相。假即世俗實即勝義。觀之",
    "T33n1709_001:0440c29": "一字自能照心。境有總別。別中真俗。智有",
    "T33n1709_001:0441a01": "加行及以根本。能所雙彰名法假實觀。受假",
    "T33n1709_001:0441a02": "實觀者遍行中受。受之自性諸心心所受之",
    "T33n1709_001:0441a03": "相應。苦樂等事受所領境。福非福等受所領",
    "T33n1709_001:0441a04": "業。諸趣異熟受所領果。味著生死唯受力強。",
    "T33n1709_001:0441a05": "於心所中別立為蘊。為過既重故別對治。假",
    "T33n1709_001:0441a06": "實及觀義如前說。名假實觀者。名謂呼名表",
    "T33n1709_001:0441a07": "詮諸法。得法共相非自性故。諸法自性體離",
    "T33n1709_001:0441a08": "名言。有情妄倒橫生執著。依名計義依義計",
    "T33n1709_001:0441a09": "名。無始時來妄熏習力。為令除斷故正觀",
    "T33n1709_001:0441a10": "察。餘假實等皆如前矣。此唯大乘無學寧具",
    "T33n1709_001:0441a11": "如前所引。智度論云。應化聲聞實是菩薩。",
    "T33n1709_001:0441a12": "具此何失。三空門觀者。所謂空觀．無相觀．無",
    "T33n1709_001:0441a13": "願觀。依俱舍云。於苦聖諦四行相中取空無",
    "T33n1709_001:0441a14": "我而為空門。滅下四行為無相門。集道各四",
    "T33n1709_001:0441a15": "苦無常二．此之十行為無願門。問苦集六行",
    "T33n1709_001:0441a16": "有漏不願。道是無漏聖何不願。答聖道未滿",
    "T33n1709_001:0441a17": "常起願求。無學果圓。於斯不願到岸捨筏其",
    "T33n1709_001:0441a18": "理必然。謂已超過現前對故。依佛地論第一",
    "T33n1709_001:0441a19": "云。遍計所執我法俱空。緣此等持名空解脫",
    "T33n1709_001:0441a20": "門。涅槃無相離十相故。緣此等持名無相解",
    "T33n1709_001:0441a21": "脫門。言十相者所謂色聲香味觸相．男相．女",
    "T33n1709_001:0441a22": "相．生老死相為十相也。觀三界苦無所願求。",
    "T33n1709_001:0441a23": "緣此等持名無願解脫門。依智論云。知法實",
    "T33n1709_001:0441a24": "相謂畢竟空名空三昧。知一切法實相無相",
    "T33n1709_001:0441a25": "不受不著是則名為無相三昧。知法空已不",
    "T33n1709_001:0441a26": "觀諸法若空不空若有若無是則名為無作三",
    "T33n1709_001:0441a27": "昧。此三論文初唯小乘後二唯大。羅漢權實",
    "T33n1709_001:0441a28": "具闕應知。上來三文明讚德竟。從此第三結",
    "T33n1709_001:0441a29": "讚成就。其義者何。",
    "T33n1709_001:0441b01": "經。有為功德無為功德皆悉成就。解曰。歎",
    "T33n1709_001:0441b02": "諸功德皆成就也。有為功德者。無學身中菩",
    "T33n1709_001:0441b03": "提分法無諍願智諸無漏道有漏淨定慈三摩",
    "T33n1709_001:0441b04": "地十智及定諸功德法。諸定即是通大地定。",
    "T33n1709_001:0441b05": "諸智即是通大地慧。有為德也。無為功德者。",
    "T33n1709_001:0441b06": "無學身中所有擇滅無為德也。依有部宗謂。",
    "T33n1709_001:0441b07": "諸無學見道位中而有八忍。修道九地地別",
    "T33n1709_001:0441b08": "九品。見修合說八十九品。諸無間道解脫道",
    "T33n1709_001:0441b09": "等有為功德。八十九品諸解脫道所證擇滅",
    "T33n1709_001:0441b10": "無為功德。是謂無學為無為德。有學二德唯",
    "T33n1709_001:0441b11": "此應知。然大乘宗於真如上而假建立。擇非",
    "T33n1709_001:0441b12": "擇滅無別實體。亦無此等品數多少。由慧離",
    "T33n1709_001:0441b13": "障顯如理圓即是有為無為功德。無學德具",
    "T33n1709_001:0441b14": "故云成就。從此第二結盡諸尼眾。其義者",
    "T33n1709_001:0441b15": "何。",
    "T33n1709_001:0441b16": "經。復有比丘尼眾八百人俱皆阿羅漢。解",
    "T33n1709_001:0441b17": "曰。此彰無學諸尼眾也。文中有三。比丘尼眾",
    "T33n1709_001:0441b18": "者標類舉眾。比丘如上。尼是女聲。梵語有此",
    "T33n1709_001:0441b19": "女聲呼爾。八百人俱者彰眾數也。皆阿羅漢",
    "T33n1709_001:0441b20": "者皆讚無學。義如前故。從此第三隱顯難思",
    "T33n1709_001:0441b21": "眾文分為三。一標數辨類。二總別讚德。三結",
    "T33n1709_001:0441b22": "讚成就。且初第一標數辨類其義者何。",
    "T33n1709_001:0441b23": "經。復有無量無數菩薩摩訶薩。解曰。標菩薩",
    "T33n1709_001:0441b24": "眾也。無量無數者。依華嚴經第四十五。至一",
    "T33n1709_001:0441b25": "百四名為無數。至一百六名為無量。今此經",
    "T33n1709_001:0441b26": "中列雖不次明其眾廣。是故標云無量無數。",
    "T33n1709_001:0441b27": "又舊經云九百萬億。此中但言無量無數。表",
    "T33n1709_001:0441b28": "其眾多何必彼數。菩薩摩訶薩者。梵云菩提",
    "T33n1709_001:0441b29": "薩埵此中略云菩薩。梵云菩提此翻為覺。梵",
    "T33n1709_001:0441c01": "云薩埵此云有情。菩薩之行略有二門。一者",
    "T33n1709_001:0441c02": "自利。大智為先。二者利他。大悲為首。菩提",
    "T33n1709_001:0441c03": "云覺智所求果。薩埵有情悲所度生。故攝論",
    "T33n1709_001:0441c04": "中無性釋士。依四弘誓語名菩薩。以彼二",
    "T33n1709_001:0441c05": "種俱屬於境名菩薩者是有財釋。又復覺者",
    "T33n1709_001:0441c06": "是所求果。言有情者目能求人。求菩提之有",
    "T33n1709_001:0441c07": "情名為菩薩。又復菩提正是所求。言薩埵者",
    "T33n1709_001:0441c08": "此云勇猛。不憚時處求大菩提有志有能故名",
    "T33n1709_001:0441c09": "菩薩。此後二解並依攝論親光所釋。皆依",
    "T33n1709_001:0441c10": "主也。又復菩提即是般若。言薩埵者亦名方",
    "T33n1709_001:0441c11": "便。由此二法能利能樂一切有情。是故假者",
    "T33n1709_001:0441c12": "名為菩薩。亦即菩提亦即薩埵皆持業釋。廣",
    "T33n1709_001:0441c13": "如不空羂索經也。梵云摩訶此翻云大。薩謂",
    "T33n1709_001:0441c14": "薩埵義如前釋。如佛地論第二云。菩薩摩訶",
    "T33n1709_001:0441c15": "薩者謂諸薩埵求菩提故。此通三乘為簡二",
    "T33n1709_001:0441c16": "乘故復言大。皆摩訶薩。從此第二總別讚德",
    "T33n1709_001:0441c17": "文分為二。初總讚德後別讚德。初總讚德其",
    "T33n1709_001:0441c18": "義者何。",
    "T33n1709_001:0441c19": "經。實智平等永斷惑障方便善巧起大行願。",
    "T33n1709_001:0441c20": "解曰。總讚二智也。上之兩句明自利智。下之",
    "T33n1709_001:0441c21": "兩句明利他智。然此二智各有二名。如文應",
    "T33n1709_001:0441c22": "悉。言實智者根本智也實謂真如體不遷變。",
    "T33n1709_001:0441c23": "證實之智名為實智。言平等者無高下故。永",
    "T33n1709_001:0441c24": "斷惑障者。惑謂煩惱障謂二障。分別起者。初",
    "T33n1709_001:0441c25": "地見道種永斷故俱生二障十地分除。至金",
    "T33n1709_001:0441c26": "剛定方永斷故由初二障說永斷言。若後二",
    "T33n1709_001:0441c27": "障至果方盡。言方便者是後得智。雖達依他",
    "T33n1709_001:0441c28": "如幻如焰。大悲拔濟。不捨有情種種利他名",
    "T33n1709_001:0441c29": "為方便。言善巧者所化之境善應根宜。能化",
    "T33n1709_001:0442a01": "之心巧能不住。起大行願者發起廣大殊勝",
    "T33n1709_001:0442a02": "行願也。謂諸菩薩七地已前達俗證真智不",
    "T33n1709_001:0442a03": "俱起。所有行願或定或散多於後得功用修",
    "T33n1709_001:0442a04": "行。雖八地後俱緣真俗任運修行不假功",
    "T33n1709_001:0442a05": "用。約其義類亦是後得。故此通說起行願矣。",
    "T33n1709_001:0442a06": "又解。正體後得俱名實智。能緣真俗二實境",
    "T33n1709_001:0442a07": "故。其加行智名為方便。以能引生正覺智故。",
    "T33n1709_001:0442a08": "義雖不違今取前解。◎",
    "T33n1709_001:0442a09": "◎從此第二別讚德者十地不同文分為十。",
    "T33n1709_001:0442a10": "且初地相其義者何。",
    "T33n1709_001:0442a11": "經。以四攝法饒益有情。解曰。讚無貪行。菩",
    "T33n1709_001:0442a12": "薩濟物得同體悲。正利他時即為自利。不見",
    "T33n1709_001:0442a13": "離自別有利他。四攝法者攝有情故。成實論",
    "T33n1709_001:0442a14": "云。一者布施。衣食等物攝取眾生。二者愛語。",
    "T33n1709_001:0442a15": "隨意語言取彼意故。三者利行。為他求利助",
    "T33n1709_001:0442a16": "成他事。四者同事。如共一船憂喜同故。又大",
    "T33n1709_001:0442a17": "品經云。財法二種攝取眾生名為布施。六波",
    "T33n1709_001:0442a18": "羅蜜為眾生說名為愛語。教化眾生令行六",
    "T33n1709_001:0442a19": "度名為利行。以神通力種種變化入五趣中。",
    "T33n1709_001:0442a20": "與諸眾生同其事業名為同事此四攝法業",
    "T33n1709_001:0442a21": "用云何。如莊嚴論第八頌云。令器及令信令",
    "T33n1709_001:0442a22": "行亦令解。如是作四事次第四攝業。准長行",
    "T33n1709_001:0442a23": "釋。布施能令於法成器。由隨順彼堪受法",
    "T33n1709_001:0442a24": "故。愛語能令於法起信。由教法義彼疑斷故。",
    "T33n1709_001:0442a25": "利行能令於法起行。由能依法如法行故。同",
    "T33n1709_001:0442a26": "事能令彼得解脫。由行長時得饒益故。理實",
    "T33n1709_001:0442a27": "初地萬行皆修。此順施度故偏讚矣。次第二",
    "T33n1709_001:0442a28": "地其義者何。",
    "T33n1709_001:0442a29": "經。四無量心普覆一切。解曰。讚無嗔行。菩",
    "T33n1709_001:0442b01": "薩利生怨親平等。為不請友普覆一切。四無",
    "T33n1709_001:0442b02": "量者慈悲喜捨。言無量者如婆沙論八十一",
    "T33n1709_001:0442b03": "云。如是四種是諸賢聖廣遊戲處。復次此四",
    "T33n1709_001:0442b04": "能緣無量有情為境。生無量福引無量果故",
    "T33n1709_001:0442b05": "名無量。顯揚論云。廣故大故無量故。遍緣一",
    "T33n1709_001:0442b06": "方乃至十方無量無邊外器世間有情世間故",
    "T33n1709_001:0442b07": "名無量。慈等義者俱舍論云。慈名與樂悲名",
    "T33n1709_001:0442b08": "拔苦。喜名欣慰捨名平等。又成實論。慈名",
    "T33n1709_001:0442b09": "與嗔相違善心。悲名與惱相違善心。喜名嫉",
    "T33n1709_001:0442b10": "妬相違善心。此三皆是慈心差別。令三平等",
    "T33n1709_001:0442b11": "故名為捨。又顯揚論。慈無量者於彼無苦無",
    "T33n1709_001:0442b12": "樂眾生欲施樂具。悲無量者於苦眾生欲拔",
    "T33n1709_001:0442b13": "苦具。喜無量者於樂眾生隨喜彼樂。捨無量",
    "T33n1709_001:0442b14": "者謂捨俱心不染意樂辨其體者。如婆沙論",
    "T33n1709_001:0442b15": "慈悲二種自有兩說。有說俱以無嗔為體。慈",
    "T33n1709_001:0442b16": "能對治斷物命嗔。悲謂對治捶打之嗔。有說",
    "T33n1709_001:0442b17": "慈以無嗔為體。悲以不害善根為體。對治害",
    "T33n1709_001:0442b18": "故。喜亦二說。有說喜以善根為體。有說喜以",
    "T33n1709_001:0442b19": "欣為自性。捨以無貪善根為體。相應助伴皆",
    "T33n1709_001:0442b20": "五蘊性。又成實論。此四無量皆是慧性。大乘",
    "T33n1709_001:0442b21": "雜集。四種皆以定慧二法及彼相應諸心心",
    "T33n1709_001:0442b22": "法以為自性。又顯揚云。慈以無嗔善根為體。",
    "T33n1709_001:0442b23": "悲以不害善根為體。喜以不嫉善根為體。捨",
    "T33n1709_001:0442b24": "以無貪無嗔為體。皆是憐愍眾生法故。慈唯",
    "T33n1709_001:0442b25": "無嗔。悲喜二種無嗔一分。捨以無貪無嗔一",
    "T33n1709_001:0442b26": "分相應眷屬皆為體也。小乘此四但是觀門。",
    "T33n1709_001:0442b27": "菩薩利他四皆實行。次第三地其義者何。",
    "T33n1709_001:0442b28": "經。三明鑒達得五神通。解曰。讚具德行。此",
    "T33n1709_001:0442b29": "地菩薩正斷無明勝定相應具通明故。三明",
    "T33n1709_001:0442c01": "鑒達者。舊云。一宿命明。二天眼明。三漏盡",
    "T33n1709_001:0442c02": "明。依婆沙論一百一云。一宿住隨念智證",
    "T33n1709_001:0442c03": "明。通達解了前際法故。二死生智證明。通達",
    "T33n1709_001:0442c04": "解了後際法故。三漏盡智證明。通達解了涅",
    "T33n1709_001:0442c05": "槃性故。鑒體是慧目能照心。達為了達即",
    "T33n1709_001:0442c06": "所觀境。治三際愚故云鑒達。依俱舍論出三",
    "T33n1709_001:0442c07": "明體。前二有漏是俗智性。後通無漏。謂以六",
    "T33n1709_001:0442c08": "智或十智性。依瑜伽論三皆無漏。前二後得",
    "T33n1709_001:0442c09": "後根本智。得五神通者。依婆沙論。於自所緣",
    "T33n1709_001:0442c10": "無倒了達。妙用不礙無所擁滯故名神通。",
    "T33n1709_001:0442c11": "一神境智證通神謂等持境謂行化。智證神",
    "T33n1709_001:0442c12": "境無滯名通。二天眼智證通。殊勝名天。色界",
    "T33n1709_001:0442c13": "大造淨色眼根。智是眼識相應之慧。遠見無",
    "T33n1709_001:0442c14": "礙名天眼通。三天耳智證通。色界大造淨色",
    "T33n1709_001:0442c15": "耳根。智是耳識相應之慧。遠聞無礙名天耳",
    "T33n1709_001:0442c16": "通。四他心智證通。知他心故名他心智。若就",
    "T33n1709_001:0442c17": "根本知心非所知所非心。此就加行名他心",
    "T33n1709_001:0442c18": "通。五宿住隨念智證通。於宿住事隨所憶念。",
    "T33n1709_001:0442c19": "謂憶前念漸次逆觀。乃至能憶中有初心名",
    "T33n1709_001:0442c20": "加行滿。根本成時能憶過去某處某姓彼彼",
    "T33n1709_001:0442c21": "類身種種事業名為宿住。謂彼聚心雖有多",
    "T33n1709_001:0442c22": "法而念力勝。智隨念力而能知彼故名隨念。",
    "T33n1709_001:0442c23": "智證宿住無擁名通。明五體者。依俱舍論。此",
    "T33n1709_001:0442c24": "之五通解脫道攝。慧為其體。神境天眼天耳",
    "T33n1709_001:0442c25": "宿住四皆俗智。唯是有漏。他心智通五智為",
    "T33n1709_001:0442c26": "體。謂法．類．道．世．俗。他心通漏無漏以為體",
    "T33n1709_001:0442c27": "故。所依地者於無色界觀滅止增。五通必依",
    "T33n1709_001:0442c28": "止觀均地。准四根本近分地無。依顯揚論。",
    "T33n1709_001:0442c29": "五通皆以定慧二法及彼相應而為其體。是",
    "T33n1709_001:0443a01": "後得智唯無漏故。問前說三明即言漏盡。六",
    "T33n1709_001:0443a02": "通之內何乃闕無。答約自地辨故說三明。後",
    "T33n1709_001:0443a03": "地通論無漏盡矣。次第四地其義者何。",
    "T33n1709_001:0443a04": "經。修習無邊菩提分法。解曰。讚修習行。言",
    "T33n1709_001:0443a05": "無邊者。修行數習廣無邊故。菩提分法者。菩",
    "T33n1709_001:0443a06": "提云覺正是所求。分者因也亦支分義。三十",
    "T33n1709_001:0443a07": "七法順趣菩提。菩提之分名菩提分。三十七",
    "T33n1709_001:0443a08": "者華嚴經云。此地菩薩觀於內外身受心法。",
    "T33n1709_001:0443a09": "勤勇念知除世貪愛。復次修行未生已生",
    "T33n1709_001:0443a10": "惡不善法勤令斷故。未生已生於諸善法勤",
    "T33n1709_001:0443a11": "令增廣。復次修行欲勤心觀成就神足。復次",
    "T33n1709_001:0443a12": "修行信根進根念根定根慧根信力進力念力",
    "T33n1709_001:0443a13": "定力慧力。復次修行念覺分擇法覺分精進",
    "T33n1709_001:0443a14": "覺分喜覺分輕安覺分定覺分捨覺分。復次",
    "T33n1709_001:0443a15": "修行正見正思惟正語正業正命正精進正念",
    "T33n1709_001:0443a16": "正定。三十七也。出此體者。俱舍二十五頌",
    "T33n1709_001:0443a17": "云。此實事唯十。謂慧勤定信念喜捨輕安及",
    "T33n1709_001:0443a18": "戒尋為體。且慧攝八。謂四念住慧根慧力擇",
    "T33n1709_001:0443a19": "法覺支正見以慧為體勤亦攝八。謂四正斷",
    "T33n1709_001:0443a20": "精進根精進力精進覺支正精進以勤為體。",
    "T33n1709_001:0443a21": "定亦攝八。謂四神足定根定力定覺支正定",
    "T33n1709_001:0443a22": "以定為體。信但攝二。謂信根信力以信為體。",
    "T33n1709_001:0443a23": "念唯攝四。謂念根念力念覺支正念以念為",
    "T33n1709_001:0443a24": "體。喜唯攝一。謂喜覺支以喜為體。捨唯攝一。",
    "T33n1709_001:0443a25": "謂捨覺支行捨為體。非受捨也。輕安攝一。謂",
    "T33n1709_001:0443a26": "輕安覺支以輕安為體。戒但攝三。謂正語正",
    "T33n1709_001:0443a27": "業正命以戒為體。尋唯攝一。謂正思惟以尋",
    "T33n1709_001:0443a28": "為體。故三十七體唯有十。修習此觀二利行",
    "T33n1709_001:0443a29": "者。如華嚴云。皆為不捨一切眾生。乃至安住",
    "T33n1709_001:0443b01": "一切智智。次第五地其義者何。◎",
    "T33n1709_001:0443b02": "仁王護國般若波羅蜜多經疏卷上一終"
}