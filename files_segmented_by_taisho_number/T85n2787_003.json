{
    "T85n2787_003:0594c13": "四分戒本疏卷第三",
    "T85n2787_003:0594c15": "沙門慧述",
    "T85n2787_003:0594c16": "諸大德是九十波逸提法半月半月說戒經中",
    "T85n2787_003:0594c17": "來　此明第三篇。初標說儀。次陳本戒。後",
    "T85n2787_003:0594c18": "問清淨。此是標文也。初約總相七門分別。後",
    "T85n2787_003:0594c19": "乃別隨文解釋。言總相者。一約身口分別。二",
    "T85n2787_003:0594c20": "約自他兩業。三約遮性辨釋。四就持犯。五隨",
    "T85n2787_003:0594c21": "違制不同。六約二部同異。七就下眾任運。初",
    "T85n2787_003:0594c22": "身口者位有其三。一有二十戒口業成犯。二",
    "T85n2787_003:0594c23": "有三十一戒身業成犯。三有三十九戒身口",
    "T85n2787_003:0594c24": "合犯。口二十者。謂妄語毀呰兩舌同誦說麁",
    "T85n2787_003:0594c25": "實得道說法過五六嫌罵輒教譏教十日暮恐",
    "T85n2787_003:0594c26": "怖疑慳發諍說欲不障拒勸學毀毘尼同羯磨",
    "T85n2787_003:0594c27": "悔與欲已悔無根謗等是。身業三十一戒者。",
    "T85n2787_003:0594c28": "二宿強敷坐脫著覆為尼作衣尼坐過受別眾",
    "T85n2787_003:0594c29": "三鉢十非時殘宿不受外道食藥請三坐前。",
    "T85n2787_003:0595a01": "二軍陣十如非時食咽咽者。豈非通名身業。",
    "T85n2787_003:0595a02": "此一既爾。餘類可知。第三軍陣飲酒水戲過",
    "T85n2787_003:0595a03": "洗擊歷自色三衣二隨打博突入一等是。身",
    "T85n2787_003:0595a04": "口合犯三十九者。位以為三。第一有兩戒。身",
    "T85n2787_003:0595a05": "口正作業共身犯。謂屏露二敷具。若自敷身",
    "T85n2787_003:0595a06": "作業。若教人敷口作業。去時不自舉身正業。",
    "T85n2787_003:0595a07": "不教人舉口正業。出門界犯。豈非共身犯。第",
    "T85n2787_003:0595a08": "二有七戒口家正業共身犯。謂覆藏麁罪。見",
    "T85n2787_003:0595a09": "論身心犯。見聞作犯。此是通名身業。未即",
    "T85n2787_003:0595a10": "成罪。若發露無過。由口正不發露故。心地覆",
    "T85n2787_003:0595a11": "藏逕夜便犯。是名假正業共身犯。餘有六戒。",
    "T85n2787_003:0595a12": "皆有口業作法。本自無過。由口止故身作前",
    "T85n2787_003:0595a13": "事即得其罪。謂皆請足食。二入聚輒著不與",
    "T85n2787_003:0595a14": "欲。是等假口正業共身犯。第三有三十戒口",
    "T85n2787_003:0595a15": "作共身犯。於內位四。一有十九戒。自口作",
    "T85n2787_003:0595a16": "業假他身。是中若論自作唯身心犯。且約教",
    "T85n2787_003:0595a17": "人邊說。如教壞地。言雖了了未即犯提。要假",
    "T85n2787_003:0595a18": "前人身業壞地教者方犯。是名自口作業假",
    "T85n2787_003:0595a19": "他身犯。餘皆類然。教人壞生掘地牽他出房",
    "T85n2787_003:0595a20": "用虫水無事然火藏他衣鉢殺畜生驅他出聚",
    "T85n2787_003:0595a21": "飲虫水遣使持己衣與尼捉寶高床。下次第",
    "T85n2787_003:0595a22": "七戒。此等戒是第二有四戒。自身假他口。謂",
    "T85n2787_003:0595a23": "讚食減年受戒不攝耳聽屏聽。此等是如尼",
    "T85n2787_003:0595a24": "讚食戒。若尼不讚但爾直食本自無犯。假尼",
    "T85n2787_003:0595a25": "口讚食方成犯。減年受戒和尚得提。假羯磨",
    "T85n2787_003:0595a26": "竟。餘者可知。第三有五戒。自身口假他身。如",
    "T85n2787_003:0595a27": "四期。索美食。第四有兩戒。自身口假他口。假",
    "T85n2787_003:0595a28": "異語觸惱。身口兩業假僧作白。又須喚問故。",
    "T85n2787_003:0595a29": "假他口不受屏諫所作之事。通於七聚。豈非",
    "T85n2787_003:0595b01": "身口。要假他諫作方得犯故。第二自作教他",
    "T85n2787_003:0595b02": "兩業者。勸足一戒唯教他業。足食一戒唯自",
    "T85n2787_003:0595b03": "作業。自他兩業分為二戒。有二十一戒。有",
    "T85n2787_003:0595b04": "教人同犯。而不別立自他之異。既知斯義位",
    "T85n2787_003:0595b05": "約為四。一唯教人。謂勸足是。第二有十一戒。",
    "T85n2787_003:0595b06": "自他俱犯。謂掘地壞生牽出二虫水恐有然",
    "T85n2787_003:0595b07": "火藏衣鉢殺畜生無根謗捉寶。於中掘壞捉",
    "T85n2787_003:0595b08": "寶此三大護佛法故。餘總境重故。但使教人",
    "T85n2787_003:0595b09": "一切同犯。第三有十戒。教人同不同。謂屏",
    "T85n2787_003:0595b10": "露二敷持衣與尼高床下七教人作。此於己",
    "T85n2787_003:0595b11": "有閨。是以同犯。若直教人於己無益但得輕",
    "T85n2787_003:0595b12": "愆。第四餘有六十八中六十七戒。自重教輕。",
    "T85n2787_003:0595b13": "足食一戒但自作業。第三遮性分別者。三十",
    "T85n2787_003:0595b14": "是性。餘悉輕遮。其三十者。謂妄毀兩麁異嫌",
    "T85n2787_003:0595b15": "強牽用譏驅諫恐殺飲疑覆起說隨拒毀同欲",
    "T85n2787_003:0595b16": "悔聽打博謗。此等性惡。餘並遮愆。第四持",
    "T85n2787_003:0595b17": "犯者。有十三戒。具二持犯。謂五雙三隻。如得",
    "T85n2787_003:0595b18": "羯磨。一雙說麁教誡。尼受功德衣復有一雙",
    "T85n2787_003:0595b19": "不犯。皆別囑受一入聚落作餘食法得無足",
    "T85n2787_003:0595b20": "食勸足七日盡形作口法受不犯。殘宿不受",
    "T85n2787_003:0595b21": "淨施。問主無其輒罪。如麁發露僧事與欲。此",
    "T85n2787_003:0595b22": "復三隻。合十三戒。由聖開聽作其口法。若順",
    "T85n2787_003:0595b23": "聖教作口法竟作此十三而無罪過。名為作",
    "T85n2787_003:0595b24": "持。止持不作法。而身作事有違名為止犯。據",
    "T85n2787_003:0595b25": "作事邊復名作犯。此上止作二。犯業思體一",
    "T85n2787_003:0595b26": "而名是別。若止法止事名為止持。作持止持",
    "T85n2787_003:0595b27": "名體各別。亦可作法作事望作法邊即是作",
    "T85n2787_003:0595b28": "持。以作法故。縱作前事而無作犯。反却作犯。",
    "T85n2787_003:0595b29": "豈非止持。此亦體一名異。餘七十七單持犯",
    "T85n2787_003:0595c01": "中不攝耳。一作持止犯。餘止持作犯。如釋",
    "T85n2787_003:0595c02": "時不攝耳。一唯作持止犯。十三少分作持止",
    "T85n2787_003:0595c03": "犯。餘七十七及十三少分通論八十九止持",
    "T85n2787_003:0595c04": "作犯。犯時品別已如上辨。第五違制不同者。",
    "T85n2787_003:0595c05": "異語說欲及以二隨此違僧制。餘違佛制通",
    "T85n2787_003:0595c06": "如言之。並是佛制。但諸羯磨要須僧秉若不",
    "T85n2787_003:0595c07": "作此羯磨法作無所違。故言違僧制得罪。第",
    "T85n2787_003:0595c08": "六二部同異者。三種不同。一有三戒有無不",
    "T85n2787_003:0595c09": "同。謂輒教日暮譏教戒師大僧則有尼無可",
    "T85n2787_003:0595c10": "知。二有十三戒輕重不同。謂食三衣五坐一",
    "T85n2787_003:0595c11": "行三牙角鍼筒大僧便重。尼眾咸輕。多以大",
    "T85n2787_003:0595c12": "僧數故便重。尼希故輕。謂讚食勸足索美三",
    "T85n2787_003:0595c13": "與尼衣作及三過量是衣五。三有五戒。犯同",
    "T85n2787_003:0595c14": "緣異。謂皆請足食犯同而開緣不同亦可離",
    "T85n2787_003:0595c15": "合不同。與外道食犯。雖是同與緣不同。一",
    "T85n2787_003:0595c16": "減年受戒緣同不過量。浴衣生犯緣同緣不",
    "T85n2787_003:0595c17": "同。亦可名字不同。此等俱得提罪。名為犯同。",
    "T85n2787_003:0595c18": "緣有異故。下尼律云。別制不同之義。至文中",
    "T85n2787_003:0595c19": "解。餘以同故。至尼法中直列戒本。此位言於",
    "T85n2787_003:0595c20": "中細論如覆藏僧寬尼狹或有竟界。翻到隨",
    "T85n2787_003:0595c21": "義有異。如兩舌毀呰二宿過五六語等反說",
    "T85n2787_003:0595c22": "可知第七任運者。前自他四位。第二第三教",
    "T85n2787_003:0595c23": "人犯中二十一戒。除屏露二敷餘十九戒容",
    "T85n2787_003:0595c24": "有任運。餘未可知已下隨文別釋。",
    "T85n2787_003:0595c25": "故妄語戒第一　一制意者。然出家之人理",
    "T85n2787_003:0595c26": "宜稱實。寧喪身命許無虛謬。今反違心背想。",
    "T85n2787_003:0595c27": "欺誑前人令他虛解自失。正利過患之甚。是",
    "T85n2787_003:0595c28": "以聖制　二釋名者。言不稱實。所以名妄。彰",
    "T85n2787_003:0595c29": "之在口曰語。無心不犯故。曰故妄語戒　三",
    "T85n2787_003:0596a01": "具緣通緣如上。別緣有六。一人。二作人想。三",
    "T85n2787_003:0596a02": "遣想說。四知違想語說。五口言了了。六前",
    "T85n2787_003:0596a03": "人聞知　四闕緣。比說可知。多論妄語兩舌",
    "T85n2787_003:0596a04": "惡口歷作四句。或有是妄語非兩舌非惡口。",
    "T85n2787_003:0596a05": "傳他語時。以不實故是妄語。不分離心非兩",
    "T85n2787_003:0596a06": "舌。軟語說故非惡口。第二是妄語是兩舌非",
    "T85n2787_003:0596a07": "惡口。不實故是妄。分離心故是兩舌。軟語",
    "T85n2787_003:0596a08": "說故非惡口。第三是妄是惡口非兩舌。第四",
    "T85n2787_003:0596a09": "具有三。下毀呰兩舌作法亦有四句。類說可",
    "T85n2787_003:0596a10": "知。已下正明本。此戒因象力比丘善能談論",
    "T85n2787_003:0596a11": "與外道。議前後語異。梵志譏嫌。比丘舉過。佛",
    "T85n2787_003:0596a12": "便制戒。",
    "T85n2787_003:0596a13": "若比丘知而妄語者波逸提　此滿足戒本文",
    "T85n2787_003:0596a14": "有三句。一者犯人。二故妄語。三違制結犯。初",
    "T85n2787_003:0596a15": "句可知。第二言知而妄語者。於中文三。一明",
    "T85n2787_003:0596a16": "妄語境。二辯誑人犯義。三前後方便多少。言",
    "T85n2787_003:0596a17": "妄語境者。有其八種。一見言不見。二聞言不",
    "T85n2787_003:0596a18": "聞。三觸言不觸。四知言不知。餘四反上可",
    "T85n2787_003:0596a19": "知。此是妄語境。言第二犯語者。眼見者識能",
    "T85n2787_003:0596a20": "見知者。乃至意能知。不見者除眼識。餘五識",
    "T85n2787_003:0596a21": "是類反。言第三方便多少者。於中有四。初三",
    "T85n2787_003:0596a22": "時有心本作妄語。念時憶是妄語。語已知是",
    "T85n2787_003:0596a23": "妄語。第二第三各有兩句。二時有心一時無",
    "T85n2787_003:0596a24": "心。第四一句三時無心。第三言波逸提者。犯",
    "T85n2787_003:0596a25": "名。若三時有心妄語者。皆得根本提罪。次有",
    "T85n2787_003:0596a26": "兩句。二時有心一時無心者。未句根本。有心",
    "T85n2787_003:0596a27": "前後無心。此四亦提。前後有心根本。無心",
    "T85n2787_003:0596a28": "前一有心後二無心。後一有心前二無心。此",
    "T85n2787_003:0596a29": "三得吉。如律廣說。第四一句三時無心悉皆",
    "T85n2787_003:0596b01": "不犯。又律云。所見異所忍異所欲異所觸異",
    "T85n2787_003:0596b02": "所想異所心異。如此諸事皆是妄語。言所見",
    "T85n2787_003:0596b03": "異者。行心之中見於虎狼。言見佛像是。言",
    "T85n2787_003:0596b04": "所忍異者。領納違境安心苦受。名之為忍。對",
    "T85n2787_003:0596b05": "他樂受異。本所忍故曰所忍異。言所欲者。緣",
    "T85n2787_003:0596b06": "於財色悕須名欲。即言欲得聞法故曰所欲",
    "T85n2787_003:0596b07": "異。言所觸異者。坐禪行中實得冷觸。言得熱",
    "T85n2787_003:0596b08": "觸。是名熱觸異。言所想異者。無生異怨想。",
    "T85n2787_003:0596b09": "言有親想故曰也。言所心異者。行心緣此益。",
    "T85n2787_003:0596b10": "言緣彼故云所心異。皆得提罪。又律云。說戒",
    "T85n2787_003:0596b11": "時乃至三問。憶念有罪。而不發露者犯默妄",
    "T85n2787_003:0596b12": "吉羅。僧祇屠兒等逐畜生問言見不不得。妄",
    "T85n2787_003:0596b13": "語不得。爾處應問餘事。乃至看自指甲應方",
    "T85n2787_003:0596b14": "便引接。令畜生遠去。如是方便無犯。十誦",
    "T85n2787_003:0596b15": "若語高性人云。是下性者犯墮。若語兩眼人",
    "T85n2787_003:0596b16": "云。如一眼得妄語提。又輕惱比丘故提。若",
    "T85n2787_003:0596b17": "語一眼人云。汝是瞎眼人得輕惱他罪。又明",
    "T85n2787_003:0596b18": "五種妄語。從夷至吉是。今約此戒因果三種。",
    "T85n2787_003:0596b19": "若起心欲誑前人得責吉。若發言前人未解",
    "T85n2787_003:0596b20": "得對首吉。若言了前人解即得提罪。不犯中。",
    "T85n2787_003:0596b21": "律云。但稱想說。見言見。不見言不見。乃至知",
    "T85n2787_003:0596b22": "等八種皆爾。若意有見想便說者皆不犯。",
    "T85n2787_003:0596b23": "毀呰戒第二　一制意者。然夫人之法宜出",
    "T85n2787_003:0596b24": "善言。遞相讚嘆令彼歡喜勇進修道。反以下",
    "T85n2787_003:0596b25": "賤之言形呰。前人令彼慚愧。癈修正業。傷",
    "T85n2787_003:0596b26": "初人心甚於劍割。惱處不輕故。所以聖制",
    "T85n2787_003:0596b27": "　別緣有六。一大比丘。十誦五分毀下四眾皆",
    "T85n2787_003:0596b28": "吉。二是毀呰語。三知是毀呰語。四作折辱意。",
    "T85n2787_003:0596b29": "五言章了了。六前人聞知。此毀語亦有四句。",
    "T85n2787_003:0596c01": "比前而說。已下正明戒本。此戒因六群比丘。",
    "T85n2787_003:0596c02": "斷事種類罵彼。忘失前後慚愧不語。比丘舉",
    "T85n2787_003:0596c03": "過。佛引古牛以譬畜生得毀不堪進力等。便",
    "T85n2787_003:0596c04": "制此戒。",
    "T85n2787_003:0596c05": "若比丘種類毀呰語者波逸提　此滿足戒本",
    "T85n2787_003:0596c06": "文有三句。一犯人。二毀語。三結犯。初句可",
    "T85n2787_003:0596c07": "知。言種類毀呰者。於中有二。初引六惡法。次",
    "T85n2787_003:0596c08": "明所罵事。言六惡者如律中說種類。一種卑。",
    "T85n2787_003:0596c09": "二性卑。三業卑。四相貌卑。五犯過卑。六結使",
    "T85n2787_003:0596c10": "卑。言種卑者。汝是卑家生。言性卑者　汝是下",
    "T85n2787_003:0596c11": "姓人。言業卑者。汝是伎術工巧人。言相貌",
    "T85n2787_003:0596c12": "卑者。汝是盲瞎等人。言犯過卑者。汝是犯過",
    "T85n2787_003:0596c13": "人。言結使卑者。汝是多結使人。第二所罵事",
    "T85n2787_003:0596c14": "者有三。一若面罵。二喻罵。三自比罵。言面罵",
    "T85n2787_003:0596c15": "者。汝是除糞家生等是。言喻罵者。汝似除糞",
    "T85n2787_003:0596c16": "種等。言自比罵者。我非除糞種。乃至我非販",
    "T85n2787_003:0596c17": "賣殺牛羊跛躄人等。又作善法罵亦三種。面",
    "T85n2787_003:0596c18": "罵者。汝是阿蘭若坐禪等人。餘二例知。第三",
    "T85n2787_003:0596c19": "句言波逸提者。是結罪文。於輕重有二。一以",
    "T85n2787_003:0596c20": "六種惡法罵比丘者皆得提罪。二以善法三",
    "T85n2787_003:0596c21": "種罵者悉犯吉羅。就惡法罵中。若罵比丘",
    "T85n2787_003:0596c22": "及父母者得提罪。若罵和上闍梨得蘭。若罵",
    "T85n2787_003:0596c23": "親罵親友同學等吉。毘尼云。比罵外更加是",
    "T85n2787_003:0596c24": "中有如是人亦犯。謂小姓比丘與大姓者同",
    "T85n2787_003:0596c25": "住。云此中有小姓比丘。不犯者。律云。若為相",
    "T85n2787_003:0596c26": "利故說。為法故說。為律故說。為教授故說。為",
    "T85n2787_003:0596c27": "親友故說。或喜笑或因語。次或失口或觸處",
    "T85n2787_003:0596c28": "說。或誤說。皆不犯。",
    "T85n2787_003:0596c29": "兩舌語戒第三　制意。夫出家同住無心生",
    "T85n2787_003:0597a01": "別。專構私屏。傳於彼此。令僧未有諍事。而",
    "T85n2787_003:0597a02": "生已有諍事不可除滅。聞亂僧眾惱懷處重。",
    "T85n2787_003:0597a03": "是故聖制　別緣有六。一善大比丘。除餘眾",
    "T85n2787_003:0597a04": "及破僧助伴等。二說鄙惡事。三傳於彼此。四",
    "T85n2787_003:0597a05": "作離意。五言章了了。六前人文知。論云。鬪亂",
    "T85n2787_003:0597a06": "大比丘提。餘眾罪輕。以鬪比丘容有別部。破",
    "T85n2787_003:0597a07": "僧事起為斯故重。亦有四句。比說可知。已下",
    "T85n2787_003:0597a08": "正明戒本。此戒因六群傳他彼此。令眾鬪諍。",
    "T85n2787_003:0597a09": "不能除滅。比丘舉過。佛引野干鬪諍二獸。況",
    "T85n2787_003:0597a10": "復於人。便為制戒。",
    "T85n2787_003:0597a11": "若比丘兩舌語者波逸提　此滿足戒本文有",
    "T85n2787_003:0597a12": "三句。一犯人。二兩舌。三結罪。初句可知。二",
    "T85n2787_003:0597a13": "言兩舌語者。鬪亂兩頭令他破也。故律云。鬪",
    "T85n2787_003:0597a14": "亂十眾。出家五眾在家亦爾。三言波逸提者。",
    "T85n2787_003:0597a15": "是結犯文。律云。若鬪亂比丘者犯提。餘九",
    "T85n2787_003:0597a16": "悉輕。祇云。以惡法告言某甲說。汝是無有上",
    "T85n2787_003:0597a17": "中下法。欲令他離。若彼離不離皆墮。多論說",
    "T85n2787_003:0597a18": "以更說墮。若不傳彼此語。但兩邊說合離散",
    "T85n2787_003:0597a19": "者一切吉羅。不犯中。律云。若破惡知識惡伴",
    "T85n2787_003:0597a20": "黨。和上同師親友知識。於僧塔廟作無利。欲",
    "T85n2787_003:0597a21": "方便作無義。破如是人者。一切無犯。",
    "T85n2787_003:0597a22": "共女人同室宿戒第四　制意者。男女形殊",
    "T85n2787_003:0597a23": "理無同居。境界交涉容生穢染。又致譏醜。莫",
    "T85n2787_003:0597a24": "能自拔患累不輕。是故聖制　別緣有五。一",
    "T85n2787_003:0597a25": "是人女。二室相成就。三共同室宿。四知共宿。",
    "T85n2787_003:0597a26": "五隨臥轉側結罪。言人女者。四五二律局取",
    "T85n2787_003:0597a27": "人女人。簡餘女簡異男等。但是人女不問道",
    "T85n2787_003:0597a28": "俗親疎大小。五分乃至初生具除死女也。祇",
    "T85n2787_003:0597a29": "云。十二律通三趣女。謂祇中云。母女姉妹",
    "T85n2787_003:0597b01": "大小道俗咸是犯境。十律云。三趣女共宿並",
    "T85n2787_003:0597b02": "犯。若駝馬牛羊。若臥若立等。鵝鷹孔雀鷂等。",
    "T85n2787_003:0597b03": "若一脚立頭置頂上即名宿犯。乃至他舍有",
    "T85n2787_003:0597b04": "女人。客猫子處宿亦犯。四知共同宿者。但知",
    "T85n2787_003:0597b05": "宿即犯。不同二行。要須共期方犯。五分若",
    "T85n2787_003:0597b06": "母女姉妹近親病。若有知界自伴不臥皆不",
    "T85n2787_003:0597b07": "犯。此律下開自病不犯。對此病開亦應立緣。",
    "T85n2787_003:0597b08": "已下正明戒本。此戒因阿那律行路至婬女",
    "T85n2787_003:0597b09": "舍宿。被女嬈。尊者昇在虛空中。彼慚愧懺悔。",
    "T85n2787_003:0597b10": "說法得道。比丘舉過。佛便制戒。",
    "T85n2787_003:0597b11": "若比丘與女人同室宿者波逸提　此滿足戒",
    "T85n2787_003:0597b12": "本文有四句。一犯人。二女人。三同室宿。四",
    "T85n2787_003:0597b13": "結犯。初句可知。第二言與女人者。律云。人女",
    "T85n2787_003:0597b14": "有知命根不斷。三言室宿者。室有四種。一四",
    "T85n2787_003:0597b15": "周障上有覆。即同在一堂內。中有隔者准論",
    "T85n2787_003:0597b16": "不合。二前敞無壁。即長行房擔下兩頭有障。",
    "T85n2787_003:0597b17": "三雖覆而不遍。即同院一門上通覆開中央。",
    "T85n2787_003:0597b18": "四雖覆遍而有開處。謂通覆障上少開明孔。",
    "T85n2787_003:0597b19": "言宿者。此等四室比丘與女人同宿戒。女人",
    "T85n2787_003:0597b20": "後至。或比丘後至。或二人俱至。若亞臥隨脇",
    "T85n2787_003:0597b21": "轉側。一一皆犯。四言波逸提者。是犯句。於中",
    "T85n2787_003:0597b22": "有二。若與女人同室宿隨轉側一一犯提。若",
    "T85n2787_003:0597b23": "與女人畜生若人黃門二根人同宿吉羅。若",
    "T85n2787_003:0597b24": "比丘盡日臥女人立者吉羅。女人若坐犯屏",
    "T85n2787_003:0597b25": "墮。多善二論若都集堂同障內設使出入皆",
    "T85n2787_003:0597b26": "犯。十誦若在室中通夜坐者不犯。必應多共",
    "T85n2787_003:0597b27": "處有明不睡者。祇云。一房別戶有隔無犯。若",
    "T85n2787_003:0597b28": "大會通夜說法露地風雨寒雪欲入房內。應",
    "T85n2787_003:0597b29": "端身直坐。若老病不能坐者。當施隔不得用",
    "T85n2787_003:0597c01": "疎物。高齊肩腋。下至地不得容猫兒過。若無",
    "T85n2787_003:0597c02": "隔者女人可信應語女人言。汝先眠。我坐。比",
    "T85n2787_003:0597c03": "丘欲眠。語令起我。欲眠。汝莫眠。若眠者汝無",
    "T85n2787_003:0597c04": "福行。多論與十女宿得十墮。一一轉各各得",
    "T85n2787_003:0597c05": "十墮。若白衣舍與女人並房不閉戶吉羅。不",
    "T85n2787_003:0597c06": "犯中。律云。若先不知室內有女宿。若不成室",
    "T85n2787_003:0597c07": "相。若坐若行若病。若為強力所投。若為人所",
    "T85n2787_003:0597c08": "縛。若命梵等並皆無犯。",
    "T85n2787_003:0597c09": "與未受具人同室宿過限戒第五　制意者。",
    "T85n2787_003:0597c10": "凡道俗路乖情事相反。始習未閉事多相惱",
    "T85n2787_003:0597c11": "近則生慢。亂道廢業。故宜別處存道益敬為。",
    "T85n2787_003:0597c12": "是故須制。然出家之人栖心無定事有遊行。",
    "T85n2787_003:0597c13": "投人止宿存形濟命。又沙彌離俗憑蔭在此",
    "T85n2787_003:0597c14": "處。無所杖事須眷接。是以開聽限期二宿。然",
    "T85n2787_003:0597c15": "禁則防其過。開則通其益。開制之宜理所應",
    "T85n2787_003:0597c16": "然　別緣具五。一未受具人男子簡去女人",
    "T85n2787_003:0597c17": "以佛不聽與女人同室。本不開二夜。何有過",
    "T85n2787_003:0597c18": "三之咎。故伽論云。以二夜共沙彌宿。第三",
    "T85n2787_003:0597c19": "夜共女人宿。得二提罪。二室相成就。三共同",
    "T85n2787_003:0597c20": "室。四知同室。五隨過三夜犯提。已下正明戒",
    "T85n2787_003:0597c21": "本。此戒文三。初句略制。三牒制隨開二夜三",
    "T85n2787_003:0597c22": "夜。後廣制。言略制者。因六群共長者同室宿。",
    "T85n2787_003:0597c23": "中有比丘。亂心睡眠形露。為彼調持。佛制",
    "T85n2787_003:0597c24": "不聽共宿。言牒隨開者。次因羅云開聽二三",
    "T85n2787_003:0597c25": "　問。佛既不聽與未具人宿。驅出羅云應是",
    "T85n2787_003:0597c26": "順教。何以呵。言癡人無慈不護我意　答。夫",
    "T85n2787_003:0597c27": "為弟子有事之時。理須諮啟。佛因事開輒爾。",
    "T85n2787_003:0597c28": "驅出乖弟子之儀。無慈之甚。是以佛呵癡人",
    "T85n2787_003:0597c29": "無慈親。是佛子尚不慈念。豈況餘人寧有慈",
    "T85n2787_003:0598a01": "愍。五分佛呵癡人云。何野干驅逐師子。讚",
    "T85n2787_003:0598a02": "嘆持戒因聽共未具人二宿。言第三廣制者。",
    "T85n2787_003:0598a03": "下所辨是。",
    "T85n2787_003:0598a04": "若比丘與未受具戒人共宿過二宿至三宿波",
    "T85n2787_003:0598a05": "逸提　此滿足戒本文有四句。一犯人。二未",
    "T85n2787_003:0598a06": "受具人。三共宿過限。四結罪。初句可知。二言",
    "T85n2787_003:0598a07": "未受具人者。除比丘比丘尼餘未受大戒人",
    "T85n2787_003:0598a08": "是。三言共宿者。律云。同室宿有四種。如前所",
    "T85n2787_003:0598a09": "明。於中四句差別。二人一室異。二室一人",
    "T85n2787_003:0598a10": "異。三人室俱一。四人室俱異。此等並是共宿",
    "T85n2787_003:0598a11": "中攝。言過二宿至三宿者是開限律云。共宿",
    "T85n2787_003:0598a12": "至三夜明相未出應起避去。若至第四宿。若",
    "T85n2787_003:0598a13": "自去。若使彼去。若不避明相似應明想出至",
    "T85n2787_003:0598a14": "第四日旦即犯一提。若避明相旦時未犯於",
    "T85n2787_003:0598a15": "第四夜。隨宿轉側一一提罪。今戒本中直對",
    "T85n2787_003:0598a16": "不避明相違法一邊而結故。言過二宿至三",
    "T85n2787_003:0598a17": "宿提。若避明相過三未犯第四夜。祇若三夜",
    "T85n2787_003:0598a18": "犯竟未懺悔。無二夜開隨宿人結罪。若懺竟",
    "T85n2787_003:0598a19": "得開二夜。十誦若通夜坐。若病得與沙彌過",
    "T85n2787_003:0598a20": "宿病人臥者開。餘不病比丘不應臥。四言波",
    "T85n2787_003:0598a21": "逸提者。是犯名。母論云。若至第三夜比丘無",
    "T85n2787_003:0598a22": "去處者不應臥坐。至明相現。若至第四宿。又",
    "T85n2787_003:0598a23": "無去處明相欲現時。若自去。若遣彼去。若不",
    "T85n2787_003:0598a24": "爾者皆犯提罪。若與非人畜生男共過三宿",
    "T85n2787_003:0598a25": "一切吉羅餘不犯緣並同前戒。",
    "T85n2787_003:0598a26": "共未受具人同誦戒第六　制意者。多論四",
    "T85n2787_003:0598a27": "種義故佛制此戒。一為異外道故。二為師與",
    "T85n2787_003:0598a28": "弟子位別故。三為分別言語分了故。四為依",
    "T85n2787_003:0598a29": "實義不貴音聲故　別緣有五。一是佛所說",
    "T85n2787_003:0598b01": "法。二字句味。三未具人。四齊聲同誦。五言說",
    "T85n2787_003:0598b02": "了了便犯。已下明戒本。此戒因六群比丘與",
    "T85n2787_003:0598b03": "諸長者在講堂。高聲同誦經語。惱亂坐禪比",
    "T85n2787_003:0598b04": "丘。佛便制戒。",
    "T85n2787_003:0598b05": "若比丘與未受具戒人同誦者波逸提。此滿",
    "T85n2787_003:0598b06": "足戒本文有四句。一犯人。二未受具人。三同",
    "T85n2787_003:0598b07": "誦。四結罪。前二句可知。三言同誦法者。誦謂",
    "T85n2787_003:0598b08": "名文不前不後同時而誦。戒抄前抄後二誦",
    "T85n2787_003:0598b09": "皆名同誦。所言法者。佛所說聲聞所說仙人",
    "T85n2787_003:0598b10": "所說諸天所說皆是正法。四言波逸提者。是",
    "T85n2787_003:0598b11": "違犯罪。故律云。若聲聞弟子餘人等說。為佛",
    "T85n2787_003:0598b12": "印可者即名為法。此法若抄前抄後而說皆",
    "T85n2787_003:0598b13": "犯提罪。故律云。共誦者。謂誦句義。句味字",
    "T85n2787_003:0598b14": "義。非句義而亦爾。言句義者。二人齊誦聲同",
    "T85n2787_003:0598b15": "句表三行。理同名為句義。犯提。十誦云。齊",
    "T85n2787_003:0598b16": "聲句異吉羅。言非句義者。前人說諸惡莫作。",
    "T85n2787_003:0598b17": "未竟後人抄前。言諸惡莫作。使前人言教表",
    "T85n2787_003:0598b18": "正行不圓。故曰非句義。亦犯提罪。以句同聲",
    "T85n2787_003:0598b19": "相接故。言句味者。句表無常理。周有資神之",
    "T85n2787_003:0598b20": "益。名曰句味。抄奪前言表理不周無資神之",
    "T85n2787_003:0598b21": "用。故曰非句義。言字義者。齊聲同誦表名體。",
    "T85n2787_003:0598b22": "理圓名為字義。抄奪前言名體不圓。故曰非",
    "T85n2787_003:0598b23": "字義。見論云。一切律藏阿毘曇修多羅是佛",
    "T85n2787_003:0598b24": "所說。後五百羅漢結集。此法同誦悉犯提罪。",
    "T85n2787_003:0598b25": "十誦隨一品一章一段各得提愆。若自以己",
    "T85n2787_003:0598b26": "意撰集文字。乃至俗書非佛所說故無罪。不",
    "T85n2787_003:0598b27": "犯中。律云。應言我說竟汝說。若一人誦竟",
    "T85n2787_003:0598b28": "一人書。若二人同業同誦。若錯說彼此。皆不",
    "T85n2787_003:0598b29": "犯。",
    "T85n2787_003:0598c01": "向未受具人說他麁罪戒第七　制意者。出",
    "T85n2787_003:0598c02": "家僧眾理宜清顯。善名外障生人信教。以此",
    "T85n2787_003:0598c03": "比丘麁惡之事。向俗人說前人聞之。於彼僧",
    "T85n2787_003:0598c04": "寶情生薄淡。失其敬信崇重之意。損壞處深。",
    "T85n2787_003:0598c05": "故須聖制　別緣有七。一是比丘及尼。二犯",
    "T85n2787_003:0598c06": "初二篇罪。三知犯麁罪。四無僧法開。五向未",
    "T85n2787_003:0598c07": "受具人說。六言辭了了。七前人聞知。已下正",
    "T85n2787_003:0598c08": "明戒本。此戒因六群比丘向白衣說犯僧殘。",
    "T85n2787_003:0598c09": "比丘過彼犯者聞聲乃慚。餘比丘白佛。佛便",
    "T85n2787_003:0598c10": "制戒。",
    "T85n2787_003:0598c11": "若比丘知他比丘犯麁惡罪向未受大戒人說",
    "T85n2787_003:0598c12": "除僧羯磨波逸提　此滿足戒本文有五句。",
    "T85n2787_003:0598c13": "一犯人。二知麁罪。三向未受人說。四除僧羯",
    "T85n2787_003:0598c14": "磨。五結罪。初句可知。第二句言知他犯麁者。",
    "T85n2787_003:0598c15": "律云。犯初二兩篇名為麁惡罪。第三句言向",
    "T85n2787_003:0598c16": "未受戒人說者。律云。除比丘比丘尼餘人是。",
    "T85n2787_003:0598c17": "第四句言除僧羯磨者。是開限文。第五句言",
    "T85n2787_003:0598c18": "波逸提者。是違犯罪。故多論云。寧破塔壞",
    "T85n2787_003:0598c19": "像不說他麁罪。若破佛塔其罪有限。說他麁",
    "T85n2787_003:0598c20": "罪破壞法身罪同五逆。故律云。不問前人有",
    "T85n2787_003:0598c21": "罪無罪。眾僧不作羯磨。向人說一一皆墮。五",
    "T85n2787_003:0598c22": "分尼白衣說僧汎爾。小小罪過皆墮。僧祇若",
    "T85n2787_003:0598c23": "人問某甲比丘犯婬飲酒。答云。彼自當知。除",
    "T85n2787_003:0598c24": "上二篇說餘罪。一一犯吉。又若說名字。若",
    "T85n2787_003:0598c25": "種姓若衣服。若房舍若相貌皆犯提罪。說下",
    "T85n2787_003:0598c26": "三篇得吉。若自說麁罪亦犯吉羅。不犯者。若",
    "T85n2787_003:0598c27": "不知。若僧差。若非麁想。若白衣先已聞。皆不",
    "T85n2787_003:0598c28": "犯。非不有小罪。",
    "T85n2787_003:0598c29": "實得道向未受具戒人說戒第八　論云。二",
    "T85n2787_003:0599a01": "義故制。一為大人法故。理宜功德覆藏諸惡",
    "T85n2787_003:0599a02": "發露。今自說德行隱匿罪過非大人之法。二",
    "T85n2787_003:0599a03": "自顯聖德。則賢愚有異。前人聞之。偏心專敬。",
    "T85n2787_003:0599a04": "失於平等淨善之心。是故聖制　別緣有五。",
    "T85n2787_003:0599a05": "一內有實德蠲去增上慢人境虛不犯。二自",
    "T85n2787_003:0599a06": "言己有。三向未受具人說。四言辭了了。五前",
    "T85n2787_003:0599a07": "人聞知。然復此戒不別有緣。舉大妄語中。或",
    "T85n2787_003:0599a08": "有實得音以制斯戒。此聖人制竟不復更犯。",
    "T85n2787_003:0599a09": "謂是制聖遮凡。",
    "T85n2787_003:0599a10": "若比丘向未受戒人說過人法言我見是我知",
    "T85n2787_003:0599a11": "是實者波逸提　此戒文有四句。一人。二前",
    "T85n2787_003:0599a12": "境。三說已所得。四緣罪。言若比丘者。義如上",
    "T85n2787_003:0599a13": "辨。言未受具戒者。除比丘比丘尼餘人是。言",
    "T85n2787_003:0599a14": "過人法者。是聖所證法是。言波逸提者。是違",
    "T85n2787_003:0599a15": "犯罪。故十律云。比丘實是四果四向。或得四",
    "T85n2787_003:0599a16": "禪四空。或成就慈悲喜捨不淨阿那等說者。",
    "T85n2787_003:0599a17": "皆犯提罪。或見實諸天龍鬼來至我所說者",
    "T85n2787_003:0599a18": "亦提　問。說已得罪別夷提。所以現通但有",
    "T85n2787_003:0599a19": "吉羅　答。若論口說義通凡聖。事簡虛實。虛",
    "T85n2787_003:0599a20": "則過重。實則愆微故別夷提。神通聖能更無",
    "T85n2787_003:0599a21": "有濫。但得吉羅　問。夷境所對該七眾犯。實",
    "T85n2787_003:0599a22": "除二具。現神足者唯二俗犯。所以不同　答。",
    "T85n2787_003:0599a23": "咸據過有增微故。此階降然。復此戒不別有",
    "T85n2787_003:0599a24": "緣舉大妄語中。",
    "T85n2787_003:0599a25": "與女人說法過五六語戒第九　制意者。凡",
    "T85n2787_003:0599a26": "說法生善事。須應時。不請而說。理無強。授本",
    "T85n2787_003:0599a27": "無信敬情。懷奢慢脫因。斯次致興過非不免",
    "T85n2787_003:0599a28": "此呵。又女人形自十福緣難遇。若全不說無",
    "T85n2787_003:0599a29": "由生善。於法長隔永淪苦海。故復聽說。齊",
    "T85n2787_003:0599b01": "五六語過則制犯　別緣有六。一是人女。二",
    "T85n2787_003:0599b02": "知是人女。三不請。四無有知俗人男子。五言",
    "T85n2787_003:0599b03": "辭了了。六過五六語便犯。已正明戒本。此戒",
    "T85n2787_003:0599b04": "因迦留陀夷在姑前與兒婦耳語說法。便起",
    "T85n2787_003:0599b05": "譏謗。佛便制斷。後因請說故聽齊五六語及",
    "T85n2787_003:0599b06": "有智男證開過限說。",
    "T85n2787_003:0599b07": "若比丘與女人說法過五六語除有智男子波",
    "T85n2787_003:0599b08": "逸提　此滿足戒本文有五句。一犯人。二所",
    "T85n2787_003:0599b09": "為女人。三說過限。四除開。五結罪。初二兩句",
    "T85n2787_003:0599b10": "可知。三言說法過五六語者。法者謂是如來",
    "T85n2787_003:0599b11": "親所宣說。及諸天等所說亦名為法。言過五",
    "T85n2787_003:0599b12": "六語者。五謂五蘊。言色是無常。受想行識",
    "T85n2787_003:0599b13": "亦復無我。六謂六根。言眼是無常。乃至意亦",
    "T85n2787_003:0599b14": "無常。謂五至六過六至七。故名過五六語。四",
    "T85n2787_003:0599b15": "言除有智男子者。是開緣。律云。智男子者。知",
    "T85n2787_003:0599b16": "麁惡不麁惡事。多論解人情語可作證明。故",
    "T85n2787_003:0599b17": "名有智男子。中邊不同者。不聽必須俗人出",
    "T85n2787_003:0599b18": "家。不得以事同故。若盲若聾。亦此二當一",
    "T85n2787_003:0599b19": "人。若眠亦名無人。若咸七歲若過不解好惡",
    "T85n2787_003:0599b20": "義味亦名無人。知男子及上可是。五言波逸",
    "T85n2787_003:0599b21": "提者。是違犯罪。律云。若過已外說聲相接不",
    "T85n2787_003:0599b22": "斷一罪。若句句斷絕說句句提罪。五分為說",
    "T85n2787_003:0599b23": "五六竟。從坐起去。更有因緣還坐為說不犯。",
    "T85n2787_003:0599b24": "若五六語竟為後女人說。如是相因為無量",
    "T85n2787_003:0599b25": "女人說不犯。反上即犯。若辭句不了了犯吉。",
    "T85n2787_003:0599b26": "若向非人畜生說亦吉。不犯者。律云。若依限",
    "T85n2787_003:0599b27": "說。若知男子前過說。若無男子請應廣說。若",
    "T85n2787_003:0599b28": "受五戒說五戒法。受八關齋法乃至女人聽",
    "T85n2787_003:0599b29": "明轉生疑問。隨問廣說。皆得無犯。",
    "T85n2787_003:0599c01": "堀地戒第十　多於三種益故不聽堀地壞",
    "T85n2787_003:0599c02": "生。一為不惱害眾生故。出家修慈宜愍物命。",
    "T85n2787_003:0599c03": "二為止誹謗故。三為大護佛法故。若佛不制",
    "T85n2787_003:0599c04": "此二戒者。國王大臣役使比丘。由佛制故王",
    "T85n2787_003:0599c05": "臣息心不復役使。得令靜緣修道發智斷或。",
    "T85n2787_003:0599c06": "是名大護　別緣有五。一是生地。二作生地",
    "T85n2787_003:0599c07": "想。三自堀。四使人堀時不作知靜語。五隨",
    "T85n2787_003:0599c08": "傷便犯。已下正明戒本。此因六群為修治溝",
    "T85n2787_003:0599c09": "堂故自堀地。居士譏嫌。比丘舉過。佛為制",
    "T85n2787_003:0599c10": "戒。",
    "T85n2787_003:0599c11": "若比丘自手堀地若教人堀地者波逸提　此",
    "T85n2787_003:0599c12": "滿足戒本文有三節。一自堀故略制。二教人",
    "T85n2787_003:0599c13": "堀時不行知淨前制非圓更復續結。三滿足",
    "T85n2787_003:0599c14": "戒本文有五句。一犯人。二自作業。三所傷",
    "T85n2787_003:0599c15": "地。四教人業。五結罪。初句可知。第二言自手",
    "T85n2787_003:0599c16": "堀者。律云。若用鋤鑺或推打刀刺指搯扴傷。",
    "T85n2787_003:0599c17": "第三言地者。律云。若已提地。已堀者經四月",
    "T85n2787_003:0599c18": "被雨漬還如本。見於生地。無有砂石瓦礫能",
    "T85n2787_003:0599c19": "土。是名生地。若四分砂一分土非生地。自堀",
    "T85n2787_003:0599c20": "無過。祇云。地有二種。一生。二作。生者大地。",
    "T85n2787_003:0599c21": "作者有二。一基作者露地壁。二上作者重閣",
    "T85n2787_003:0599c22": "上露土。是皆名所傷之地第四言若教堀者。",
    "T85n2787_003:0599c23": "律云。若不教言看是亦是犯緣。第五言波逸",
    "T85n2787_003:0599c24": "提者。是違犯罪。律云。若比丘如上所傷之",
    "T85n2787_003:0599c25": "地。若以用鋤鑺乃至指抓損傷及地上燃火。",
    "T85n2787_003:0599c26": "但使地作地想。一切皆墮　若使堀時不教看",
    "T85n2787_003:0599c27": "是知是亦犯吉羅。祇云。若轉石掃地驅牛欲",
    "T85n2787_003:0599c28": "使地平。意傷如蚊脚。一切犯提。土塊一人",
    "T85n2787_003:0599c29": "不勝破者犯提。畫地作字亦提。若大小便時",
    "T85n2787_003:0600a01": "水手磨地犯墮。若瓶器物木塼瓦等在露地。",
    "T85n2787_003:0600a02": "經雨已不得自取犯提。若純砂無罪。半砂得",
    "T85n2787_003:0600a03": "吉。多論使僧尼堀地作知淨語提。教下三眾",
    "T85n2787_003:0600a04": "淨人堀不作知淨語吉。若三眾不為三寶利",
    "T85n2787_003:0600a05": "益因緣自壞土木者吉羅。五分云。蘭若無淨",
    "T85n2787_003:0600a06": "人聽比丘。以水澆地。搏草布上踐。使成泥取",
    "T85n2787_003:0600a07": "用。祇云。覆處地得自堀。不犯者。律云。若語",
    "T85n2787_003:0600a08": "言知是看是。若曳木材若扶籬正。若反塼石",
    "T85n2787_003:0600a09": "取牛屎。取崩岸地。若鼠壤土。除經行處土及",
    "T85n2787_003:0600a10": "屋內土。若來住掃地。不作故堀意。一切不",
    "T85n2787_003:0600a11": "犯。",
    "T85n2787_003:0600a12": "壞生種戒第十一　制意如上。犯緣亦同。此",
    "T85n2787_003:0600a13": "戒不別有緣。舉前房戒緣中。比丘自斫樹以",
    "T85n2787_003:0600a14": "為緣起。",
    "T85n2787_003:0600a15": "若比丘壞鬼神村者波逸提　此滿足戒本文",
    "T85n2787_003:0600a16": "有五句。一犯人。二壞業。三鬼神。四所傷之",
    "T85n2787_003:0600a17": "境。五結犯。初句可知。二言壞者。律云。若斫",
    "T85n2787_003:0600a18": "若截若墮若落並名為壞。三言鬼神者。律云。",
    "T85n2787_003:0600a19": "非人是也。四言村者。一切草木是鬼畜所依",
    "T85n2787_003:0600a20": "名村。十云。村者蚊虻蛺蝶蟻子諸蟲。以之為",
    "T85n2787_003:0600a21": "舍。律云。村有五種。一謂根種。二謂枝種。三",
    "T85n2787_003:0600a22": "謂節種。四謂覆羅種。五子種。生種雖有五合",
    "T85n2787_003:0600a23": "則是三。第一種根生。二種枝生。三種子生。又",
    "T85n2787_003:0600a24": "根分二。不假節生作根種之。名根中假節生",
    "T85n2787_003:0600a25": "者。作覆羅種之。又枝種亦二。枝中不假節生",
    "T85n2787_003:0600a26": "者。作枝種之。名假節生者。節生之因子。子",
    "T85n2787_003:0600a27": "種中當體立。一始終差別離成有五。合即是",
    "T85n2787_003:0600a28": "三。此等皆名所傷之境。五言波逸提者。是違",
    "T85n2787_003:0600a29": "犯罪句。律云。若此五生種就地離地。以刀乃",
    "T85n2787_003:0600b01": "至餘物壞者。皆名壞村而得提罪。祇云。堀地",
    "T85n2787_003:0600b02": "壞草竟日不止者一提。若中間息一一提也。",
    "T85n2787_003:0600b03": "又曰自壞他壞俱墮。若打杙著生草樹上。若",
    "T85n2787_003:0600b04": "以火燃並墮。若壞多分生草木者墮。壞半乾",
    "T85n2787_003:0600b05": "半生吉。若不言知是看是亦吉。因明淨生種",
    "T85n2787_003:0600b06": "法。祇云。根莖種以刀中破淨。節種者亦以刀",
    "T85n2787_003:0600b07": "破。又摘却牙自淨。心種者謂羅勒[藋-隹+(黍-禾)]等柔[打-丁+修]",
    "T85n2787_003:0600b08": "淨。子種者十七種穀脫皮。火淨通五種。又五",
    "T85n2787_003:0600b09": "果中裹核種如棗杏之屬。爪甲淨去捃食。火",
    "T85n2787_003:0600b10": "淨合食。火淨者謂生熟二棗合核膚。果種者",
    "T85n2787_003:0600b11": "火淨合食。如畢鉢桑椹梨柰之屬。若熟時落",
    "T85n2787_003:0600b12": "地。傷如蚊脚者。名瘡淨去子食。穀裹種者",
    "T85n2787_003:0600b13": "火淨。椰子胡桃石榴之屬。檜裹種者香柔蘇",
    "T85n2787_003:0600b14": "荏之屬。未有子火淨。角裹種者淨法如檜裹",
    "T85n2787_003:0600b15": "法。大小豆等也。准此蒿中含子之草應得火",
    "T85n2787_003:0600b16": "淨。但令相著即得淨法。爾故律云。若以五生",
    "T85n2787_003:0600b17": "種擲著池井水中大小便中糞掃中吉。若飛",
    "T85n2787_003:0600b18": "犯提。若草中行欲令死吉。傷如蚊脚提　問。",
    "T85n2787_003:0600b19": "打杙樹上隨打多少一一提罪。殺畜何不隨",
    "T85n2787_003:0600b20": "斫得提。要待斷命耶　答。草木有多生相故。",
    "T85n2787_003:0600b21": "隨壞處皆障一分生不起。是以隨壞得罪。畜",
    "T85n2787_003:0600b22": "生報者。一假名命。要斷方犯。律云。不犯者。",
    "T85n2787_003:0600b23": "若言看是知是。若斷乾枯草木。若於生草木",
    "T85n2787_003:0600b24": "上曳材曳竹。正籬障。若撥塹石。若取牛屎。若",
    "T85n2787_003:0600b25": "生草覆道以杖披遮令開。若以瓦石拄之而",
    "T85n2787_003:0600b26": "斷傷草木。若除經行地土。若掃經行地若以",
    "T85n2787_003:0600b27": "杖築地而誤撥生草木斷者。並皆不犯。",
    "T85n2787_003:0600b28": "異語惱僧戒第十二　制意者。凡身口業綺",
    "T85n2787_003:0600b29": "微面難制。過不至重惱眾。非輕事須眾僧作",
    "T85n2787_003:0600c01": "法。呵制仍作不正。違法惱僧其過不淺。故隨",
    "T85n2787_003:0600c02": "得罪　別緣有五。一身口業。二數惱不止。三",
    "T85n2787_003:0600c03": "作白呵制。四如法喚問。五更作便犯。已下",
    "T85n2787_003:0600c04": "正明戒本。此戒未作制前。未有僧命眾法可",
    "T85n2787_003:0600c05": "違但犯小愆。制後違者方犯提罪。口業綺者。",
    "T85n2787_003:0600c06": "作異語之名。身業綺者。作觸惱之稱。雖前",
    "T85n2787_003:0600c07": "後二結違制處同合為一戒。口餘三過妄毀",
    "T85n2787_003:0600c08": "兩舌惱境事重。直作即提。此之綺者事似輕",
    "T85n2787_003:0600c09": "微惱眾不少。故制方犯提。如闡陀比丘犯罪。",
    "T85n2787_003:0600c10": "餘比丘問。以別事答。佛便呵已作餘語白。後",
    "T85n2787_003:0600c11": "便惱僧。喚來不來。乃至不應語而語。又佛呵",
    "T85n2787_003:0600c12": "已作觸惱白。因此制戒。",
    "T85n2787_003:0600c13": "若比丘妄作異語惱他者波逸提　此一戒本",
    "T85n2787_003:0600c14": "文有三節。初略制。次隨結。後滿足制持。此",
    "T85n2787_003:0600c15": "滿足戒本句有三。一犯人。二惱業。三結罪。初",
    "T85n2787_003:0600c16": "句可知。二言妄語作餘語惱他者。於中分二。",
    "T85n2787_003:0600c17": "初僧未白前妄作餘語者。律云。餘語者。汝向",
    "T85n2787_003:0600c18": "誰說。為說何事。為論何理。為我說為餘人",
    "T85n2787_003:0600c19": "說。我不見此罪。如是語者犯吉。若僧白已如",
    "T85n2787_003:0600c20": "是語者犯提。二惱他者。如律中說。僧喚來不",
    "T85n2787_003:0600c21": "來乃至不應語而語。未作白前如是惱者得",
    "T85n2787_003:0600c22": "吉羅。若白已作者犯提。三言波逸提者。是違",
    "T85n2787_003:0600c23": "犯之罪。律云。如上惱僧者一一犯提。若上坐",
    "T85n2787_003:0600c24": "喚來不來吉羅。不犯者。重聽不解。前語有參",
    "T85n2787_003:0600c25": "錯。便言汝向說誰。為論何事。乃至我不見此",
    "T85n2787_003:0600c26": "罪。若欲作非法無利羯磨。不與和合。喚來不",
    "T85n2787_003:0600c27": "來不犯。若為作非法羯磨。若不欲知教言莫",
    "T85n2787_003:0600c28": "來便來不犯。若一坐食。若不作餘食法食。若",
    "T85n2787_003:0600c29": "病喚起不起不犯。若命難梵難教莫起不犯。",
    "T85n2787_003:0601a01": "便起不犯。若惡心問不與說。若作非法事便",
    "T85n2787_003:0601a02": "語者。若小語錯誤一切不犯。及人見云。畏成",
    "T85n2787_003:0601a03": "鬪僧默然者得。",
    "T85n2787_003:0601a04": "嫌罵戒第十三　制意者。凡僧事務廣處之",
    "T85n2787_003:0601a05": "不易。故簡備德之人如法料理。宜應讚嘆。令",
    "T85n2787_003:0601a06": "彼勤營。反壞恚忿發。言嫌罵令彼生惱。廢",
    "T85n2787_003:0601a07": "營僧事。損壞不輕。是故須制　次釋名者。見",
    "T85n2787_003:0601a08": "而不聞處說有愛恚名嫌。聞不見處名罵。雖",
    "T85n2787_003:0601a09": "前後二結同惱知事合為一戒　次辨具緣。",
    "T85n2787_003:0601a10": "通緣如上。別緣有六。一是羯磨所差。二知是",
    "T85n2787_003:0601a11": "所差人。三如法經營無受恚等。四說嫌罵語。",
    "T85n2787_003:0601a12": "五言詞了了。六前人見而不聞。聞而不見便",
    "T85n2787_003:0601a13": "犯　闕緣。比說可知。已下正明戒本。此戒因",
    "T85n2787_003:0601a14": "慈地比丘。於沓婆比丘所有恨故齊眼見處",
    "T85n2787_003:0601a15": "譏嫌。餘比丘白佛。佛便呵制戒。後又於聞處",
    "T85n2787_003:0601a16": "罵。以事白佛。乘前重制此戒。故律云。初略。",
    "T85n2787_003:0601a17": "次隨。後廣制。",
    "T85n2787_003:0601a18": "若比丘嫌罵者波逸提　此滿足本文有三句。",
    "T85n2787_003:0601a19": "一犯人。二罵業。三結犯。初句可知。亦言嫌罵",
    "T85n2787_003:0601a20": "者。律云。嫌者謂面見不聞處謗言有愛有恚",
    "T85n2787_003:0601a21": "有怖有癡等是言罵者背面耳聞不見處而設",
    "T85n2787_003:0601a22": "罵。三言波逸提者。是違犯罪。問。此罵戒何別",
    "T85n2787_003:0601a23": "答。前非知事人。此是知事人。又前戒實不實",
    "T85n2787_003:0601a24": "犯。此戒實不犯虛。律云。若虛嫌罵者墮。嫌罵",
    "T85n2787_003:0601a25": "一一墮。若不受上座教嫌罵者吉羅。律云。不",
    "T85n2787_003:0601a26": "犯者。實有其事。恐後悔悔恨。語令如法發",
    "T85n2787_003:0601a27": "露。便言有愛恚等。若戲若錯說者。並皆不犯。",
    "T85n2787_003:0601a28": "露處敷僧臥具戒第十四　制意者。多論云。",
    "T85n2787_003:0601a29": "三義故制此戒。一臥具是四方僧物。皆是篤",
    "T85n2787_003:0601b01": "信檀越所施供。僧受用利益事廓理宜賞護。",
    "T85n2787_003:0601b02": "資身行道得安樂故。二既是施主之物。詳心",
    "T85n2787_003:0601b03": "愛惜常存愛用。為令增長信敬之心。三用助",
    "T85n2787_003:0601b04": "收舉使僧物不壞。令受用功德反資施主。善",
    "T85n2787_003:0601b05": "恨成就故。為茲三益。是以聖制　別緣有六。",
    "T85n2787_003:0601b06": "一四方僧臥具。二知是僧物。三露處。四自",
    "T85n2787_003:0601b07": "敷使人敷為己受用。五去時不自舉不教舉。",
    "T85n2787_003:0601b08": "六出門便犯。十云。出門四十九步。祇二十五",
    "T85n2787_003:0601b09": "肘乃犯。已下正明戒本。此戒因六群比丘。敷",
    "T85n2787_003:0601b10": "僧坐具妄去。不收風塵所污。佛便制戒。",
    "T85n2787_003:0601b11": "若比丘取僧繩床木床若臥具坐蓐露地敷若",
    "T85n2787_003:0601b12": "教人敷捨去不自舉不教人舉波逸提　此滿",
    "T85n2787_003:0601b13": "足戒本文有四句。一犯人。二是僧物。三露已",
    "T85n2787_003:0601b14": "下正明受用。四捨去已下結不舉之罪。一言",
    "T85n2787_003:0601b15": "若比丘者。義如上辨。二言取僧物者。律云。僧",
    "T85n2787_003:0601b16": "者謂四方現前僧。言物者繩床有五。旋脚直",
    "T85n2787_003:0601b17": "脚曲脚入[打-丁+坒]無脚。木床亦有五種。如上所說。",
    "T85n2787_003:0601b18": "臥具或用坐或用臥。坐蓐者擬常用坐。此等",
    "T85n2787_003:0601b19": "四種皆是僧物。三言露地敷若教人敷。是其",
    "T85n2787_003:0601b20": "露地受用。四言捨去不自舉不教人舉波逸提",
    "T85n2787_003:0601b21": "者。是不舉之罪。律云。若比丘敷僧物已而不",
    "T85n2787_003:0601b22": "收舉。出寺時不囑知事者。出門便犯墮。若方",
    "T85n2787_003:0601b23": "便還悔者吉羅。若二人同座下座收。不者犯",
    "T85n2787_003:0601b24": "二罪。上座犯一提。若俱不收二俱墮。故論",
    "T85n2787_003:0601b25": "云。上座與下座同一床座。下座謂上座不收",
    "T85n2787_003:0601b26": "下座犯提及吉。上座意謂下座當收。下座竟",
    "T85n2787_003:0601b27": "不收。上座犯提。二人不前不後俱不收二俱",
    "T85n2787_003:0601b28": "得提。若露敷僧物而入房思惟吉。五分見僧",
    "T85n2787_003:0601b29": "臥具在露地。以不自敷不使人敷。故而不舉",
    "T85n2787_003:0601c01": "亦墮。到尼寺敷尼僧臥具。不舉亦提。又俗人",
    "T85n2787_003:0601c02": "家會借僧臥具。食訖比丘不舉亦墮。祇云。若",
    "T85n2787_003:0601c03": "行路中挹亂草坐已去時聚已當去。多云。露",
    "T85n2787_003:0601c04": "地敷已不囑人。遊行諸房吉。不犯者。律云。若",
    "T85n2787_003:0601c05": "取僧物露地敷。去時語知事人令知。若無餘",
    "T85n2787_003:0601c06": "人當舉著屏處。若無屏處必知不失。當持麁",
    "T85n2787_003:0601c07": "者露好者上。若即時還便應墮。雨中疾及時",
    "T85n2787_003:0601c08": "還往。彼次第作如是方便應去。若不爾者初",
    "T85n2787_003:0601c09": "出門即犯罪。",
    "T85n2787_003:0601c10": "屏處敷僧臥具戒第十五　制意同前。六緣",
    "T85n2787_003:0601c11": "成犯。一是僧物。二知是僧物。三是屏處。四為",
    "T85n2787_003:0601c12": "己敷用。五去時不舉。六過限便犯。已下正明",
    "T85n2787_003:0601c13": "戒本。此戒因客比丘在邊房敷臥具宿。去時",
    "T85n2787_003:0601c14": "不語知事。臥具爛壞。蟲嚙色變。佛便制戒。",
    "T85n2787_003:0601c15": "若比丘於僧房中敷僧臥具若自敷若教人敷",
    "T85n2787_003:0601c16": "若坐若臥去時不自舉不教波逸提。此滿足",
    "T85n2787_003:0601c17": "戒本文有五句。一犯人。二屏處。三用僧物。四",
    "T85n2787_003:0601c18": "為己受用。五時已下結不舉罪。比丘義如上。",
    "T85n2787_003:0601c19": "僧房者屏處。僧臥具者。謂繩床木床上栴蓐。",
    "T85n2787_003:0601c20": "坐具下至臥栴。四言若自敷若教人敷者。為",
    "T85n2787_003:0601c21": "己受用故。五言去時不自舉不教人舉波逸",
    "T85n2787_003:0601c22": "提者。不舉之罪。律云。彼去時應語舊住比丘",
    "T85n2787_003:0601c23": "言。與我牢舉。若無人不畏失。當移床離壁",
    "T85n2787_003:0601c24": "高枝床脚。持栴蓐臥具置裹。以餘重覆。若恐",
    "T85n2787_003:0601c25": "壞敗。取臥具等置衣枷上。堅床而去。若不作",
    "T85n2787_003:0601c26": "如是出界犯墮。欲去還悔吉羅。若即曰還不",
    "T85n2787_003:0601c27": "久聽二宿界外。第三宿明相未出。若自至房",
    "T85n2787_003:0601c28": "中。若遣使至語知事人。賞護不者明相出便",
    "T85n2787_003:0601c29": "犯。不犯者。作如上方便。或水陸道斷。命梵等",
    "T85n2787_003:0602a01": "緣者開。",
    "T85n2787_003:0602a02": "強敷臥具戒第十六　制意者。然物有限事",
    "T85n2787_003:0602a03": "局彼此。情同則我為彼有。意隔即事須進否。",
    "T85n2787_003:0602a04": "然知失得住處竟不籌量。輒便於中強敷臥",
    "T85n2787_003:0602a05": "具。共相逼慳非出家之式故佛所制　別緣",
    "T85n2787_003:0602a06": "有六。一先得住處安止已定。二知他先住。三",
    "T85n2787_003:0602a07": "作惱彼意。四強敷臥具。五無因緣。謂無觀舊",
    "T85n2787_003:0602a08": "人及病與二難等緣。六隨臥犯提。已下正明",
    "T85n2787_003:0602a09": "戒本。此戒因六群比丘惱十七群比丘。故佛",
    "T85n2787_003:0602a10": "制斯戒。",
    "T85n2787_003:0602a11": "若比丘知先比丘住處後來強於中間敷臥具",
    "T85n2787_003:0602a12": "止宿念言彼若嫌責者自當避我去作如是因",
    "T85n2787_003:0602a13": "緣非餘非威儀波逸提　此滿足戒本文有四",
    "T85n2787_003:0602a14": "句。一犯人。二知他先得住處。三後來下強",
    "T85n2787_003:0602a15": "敷相惱。四作是下結非威儀罪。初二兩句可",
    "T85n2787_003:0602a16": "知。三言強於中間敷臥具者。中間者若頭邊",
    "T85n2787_003:0602a17": "若脚邊若兩脇邊是。敷臥具者。若草敷業敷",
    "T85n2787_003:0602a18": "下至地敷臥氈。四言作如是因緣者。謂作故",
    "T85n2787_003:0602a19": "惱因緣。言非餘者。非病等諸緣故。言非威",
    "T85n2787_003:0602a20": "儀者。彰顯其過。言波逸提者。是犯罪。如律所",
    "T85n2787_003:0602a21": "言。知他失得住處後來強於中間敷臥具止",
    "T85n2787_003:0602a22": "宿。隨轉側脇著床結犯。十云。若為惱他故開",
    "T85n2787_003:0602a23": "戶閉戶。然火滅火。若唄呪願讀經說法。隨",
    "T85n2787_003:0602a24": "他不樂事作一一墮。不犯者。律云。若先不知。",
    "T85n2787_003:0602a25": "若語已住。先與開間。若間寬不相妨惱。若",
    "T85n2787_003:0602a26": "親舊教言。但敷我自語主。若倒地若病轉側",
    "T85n2787_003:0602a27": "墮上。若命犯等難。一切不犯。",
    "T85n2787_003:0602a28": "牽他出房戒第十七　制意者。然四方僧房",
    "T85n2787_003:0602a29": "眾人共有理無邊。囑先料理安止已定。後來",
    "T85n2787_003:0602b01": "之徒宜共受用。瞋心牽出。自壞惱他。諍競之",
    "T85n2787_003:0602b02": "本。損處不輕。是以須制　別緣有六。一四方",
    "T85n2787_003:0602b03": "僧春冬房。二先至安止已定。三作惱亂彼意。",
    "T85n2787_003:0602b04": "四瞋心牽出。五無因緣為舉等不犯故。六隨",
    "T85n2787_003:0602b05": "出門便犯。已下正明戒本。此因六群比丘共",
    "T85n2787_003:0602b06": "十七群。道行至小住處。十七群先入寺掃灑",
    "T85n2787_003:0602b07": "房舍令淨。六群知彼得好住處。遂牽出房。比",
    "T85n2787_003:0602b08": "丘舉過。佛便制戒。",
    "T85n2787_003:0602b09": "若比丘嗔他比丘不喜僧房舍中若自牽出教",
    "T85n2787_003:0602b10": "他牽出波逸提　此滿足戒本文有四句。一",
    "T85n2787_003:0602b11": "犯人。二內心瞋忿。三是僧房私房不犯。四若",
    "T85n2787_003:0602b12": "自己下牽出結罪。前三句可知。第四言自牽",
    "T85n2787_003:0602b13": "出至波逸提已來。是為犯罪。故律云。隨所牽",
    "T85n2787_003:0602b14": "多少一一皆犯。若牽多人出一戶多提。若牽",
    "T85n2787_003:0602b15": "一人出多戶多提。若遣一人出一戶一提。若",
    "T85n2787_003:0602b16": "牽多人出多戶多提。五分若後屋牽至前屋。",
    "T85n2787_003:0602b17": "前屋前屋牽至戶外。戶外牽至庭中。庭中牽",
    "T85n2787_003:0602b18": "至庭外。一一犯提。若持他物擲著戶外閉他",
    "T85n2787_003:0602b19": "戶外並吉。祇云。牽他出時。若抱柱捉戶倚壁",
    "T85n2787_003:0602b20": "一一提。若呵吒隨語一一離一一提若嗔蛇",
    "T85n2787_003:0602b21": "鼠驅出越。若言此無益物驅出無罪。十云。若",
    "T85n2787_003:0602b22": "喜鼾眠應去經行。不能經行應起屏處。不應",
    "T85n2787_003:0602b23": "惱他。五分若降伏弟子而牽出者不犯。若持",
    "T85n2787_003:0602b24": "不喜人來。故令自出。出不出吉羅。牽下四",
    "T85n2787_003:0602b25": "眾亦吉。律云。不犯者。無嗔恨心隨次出。共宿",
    "T85n2787_003:0602b26": "過限遣。未受具人出。若破戒見威儀為他舉",
    "T85n2787_003:0602b27": "及檳應檳。因此故有命梵難驅出。並皆不犯",
    "T85n2787_003:0602b28": "　問。前房開親不蘭淨穢。此戒局淨。不除親",
    "T85n2787_003:0602b29": "者　答。前是他物屬先借者。親則無強非僧",
    "T85n2787_003:0602c01": "住處故不蘭淨。此是僧房淨有共住不淨無",
    "T85n2787_003:0602c02": "共驅出無犯。",
    "T85n2787_003:0602c03": "重屋上坐脫脚床戒第十八　制意者。凡事",
    "T85n2787_003:0602c04": "宜審。危險須慎。重屋薄覆脫脚之床。放身坐",
    "T85n2787_003:0602c05": "臥。容有墜傷。於下人惱處不輕。是故聖制",
    "T85n2787_003:0602c06": "　別緣有四。一重屋。二薄屋。三脫脚床。四",
    "T85n2787_003:0602c07": "放身坐臥。已下正明戒本。此戒因同房重屋",
    "T85n2787_003:0602c08": "比丘起過。制此戒。",
    "T85n2787_003:0602c09": "若比丘若房若重閣上脫脚繩床木床若坐若",
    "T85n2787_003:0602c10": "臥波逸提　此滿足戒本文有四句。一犯人。",
    "T85n2787_003:0602c11": "二重屋。三脫脚床。四坐臥結犯。初句可知。二",
    "T85n2787_003:0602c12": "若房者。謂僧私兩種房。重閣者。謂立頭不至",
    "T85n2787_003:0602c13": "上。三言脫脚床者。律云。脫脚者謂脚入[打-丁+坒]。四",
    "T85n2787_003:0602c14": "言若坐若臥。律云。隨脇著床隨轉側。言波逸",
    "T85n2787_003:0602c15": "提者。是違犯。故律云。比丘如上坐臥者。隨轉",
    "T85n2787_003:0602c16": "側一一犯提。除脫脚床外坐獨坐床。或一板",
    "T85n2787_003:0602c17": "床洛床一切吉羅。不犯者。律云。若重屋板",
    "T85n2787_003:0602c18": "覆剋木作花覆。若厚覆。若板床坐。若脫床脚",
    "T85n2787_003:0602c19": "坐若脚安細要。並不犯。",
    "T85n2787_003:0602c20": "用蟲水戒第十九　制意者。慈濟物命道之",
    "T85n2787_003:0602c21": "正要知水有蟲。而故受用將損物命違其慈",
    "T85n2787_003:0602c22": "道苟存自營所為無理。事是非輕。故所以制",
    "T85n2787_003:0602c23": "　別緣有四。一是蟲水。二知有蟲水。三不作",
    "T85n2787_003:0602c24": "漉法。四隨所用犯。已下正明戒本。此戒因闡",
    "T85n2787_003:0602c25": "陀比丘起過。造屋虫水和泥。居士譏嫌。佛便",
    "T85n2787_003:0602c26": "制戒。",
    "T85n2787_003:0602c27": "若比丘知水有虫若澆泥若澆草若教人澆者",
    "T85n2787_003:0602c28": "波逸提　此滿足戒本文有三句。一犯人。二",
    "T85n2787_003:0602c29": "犯業。三犯罪。比丘者義如上釋。已下二句可",
    "T85n2787_003:0603a01": "知。故律云。若不知水有虫無罪知即犯提。言",
    "T85n2787_003:0603a02": "虫水者。漉囊所遮肉眼所見。十云。眼所見漉",
    "T85n2787_003:0603a03": "囊所遮。若用此水隨虫多少一一犯提。祇云。",
    "T85n2787_003:0603a04": "用虫水一息一提。隨息多少一一得提。四分",
    "T85n2787_003:0603a05": "云。若以草土擲虫水中。若虫酪漿清酪漿。若",
    "T85n2787_003:0603a06": "漬麥漿。若酢有虫。以遶沒草。若以草土擲虫",
    "T85n2787_003:0603a07": "水中。一切皆墮。教人亦同。五分云。隨用虫",
    "T85n2787_003:0603a08": "一一墮。律云。若以草土擲虫水中。隨河池中",
    "T85n2787_003:0603a09": "魚虫一一提。大集云。畜生身細猶如微塵十",
    "T85n2787_003:0603a10": "分之一。及至大者百千萬由旬。祇云。細故應",
    "T85n2787_003:0603a11": "作三重漉猶有者捨去故多云。若作住處先",
    "T85n2787_003:0603a12": "應看水。用已漉羅著器中向日細意諦看。若",
    "T85n2787_003:0603a13": "故意有虫者應二三重作漉羅。若故有虫。此",
    "T85n2787_003:0603a14": "處不應住。四分雜法犍度中云。無囊不得半",
    "T85n2787_003:0603a15": "由旬行。若無漉囊應用衣角漉水。律云。不犯",
    "T85n2787_003:0603a16": "者。若不知有虫。若作無虫想。若大以手動水",
    "T85n2787_003:0603a17": "令虫去。若漉水用。若教人漉用。不犯。",
    "T85n2787_003:0603a18": "覆屋過三節戒第二十　制意者。凡物有限",
    "T85n2787_003:0603a19": "事成為要。貪不知量重覆不已。令屋崩倒。損",
    "T85n2787_003:0603a20": "喪功業。譏過不輕。是以聖制　別緣有四。一",
    "T85n2787_003:0603a21": "自為己作屋。二使人覆。三至三節未竟不離",
    "T85n2787_003:0603a22": "見聞處。四第三節竟即犯。已下正明戒本。此",
    "T85n2787_003:0603a23": "戒因闡陀比丘起房重覆不止便摧。居士嫌",
    "T85n2787_003:0603a24": "言。施者雖無厭受者應知足。佛隨應制戒。",
    "T85n2787_003:0603a25": "若比丘作大房舍戶扉窓牖及餘莊飾具指授",
    "T85n2787_003:0603a26": "覆苫齊二三節若過者波逸提　此滿足戒本",
    "T85n2787_003:0603a27": "文有四句。一犯人。二作房法戒。三指授已下",
    "T85n2787_003:0603a28": "開限。四過限結罪。言比丘義如上辨。二言作",
    "T85n2787_003:0603a29": "大房者。多用財物。及餘莊飾者刻鏤彩畫。三",
    "T85n2787_003:0603b01": "言指授覆苫者有二種。一者縱覆。二者橫覆。",
    "T85n2787_003:0603b02": "言齊二三節者。是開限。律云。齊三節未竟指",
    "T85n2787_003:0603b03": "受無犯。四言若過波逸提者。是過限之罪。故",
    "T85n2787_003:0603b04": "律云。若比丘指受三節未竟自至不見聞處。",
    "T85n2787_003:0603b05": "若不至不見聞處者即犯提罪。若互離見聞",
    "T85n2787_003:0603b06": "處犯吉。見云。若過三節竟無邊看隨用草犯",
    "T85n2787_003:0603b07": "一一犯提。律云。不犯者。如上指授避覆第三",
    "T85n2787_003:0603b08": "節　若水陸道斷。賊難惡戰難命梵難故不避",
    "T85n2787_003:0603b09": "第三節。無犯。",
    "T85n2787_003:0603b10": "輒教受教尼戒第二十一　制意者有三。一尼",
    "T85n2787_003:0603b11": "須教授意者。尼是女弱。闕於遊方。諮稟未聞。",
    "T85n2787_003:0603b12": "迷於理行。二教宣若夜遊故須教授曲示行",
    "T85n2787_003:0603b13": "儀。大僧丈夫形無障礙。處處諮承故不別教",
    "T85n2787_003:0603b14": "授。二須差意者。教授事難須備德行。故委任",
    "T85n2787_003:0603b15": "眾量簡。遣有德慈心訓誨。開曉心懷令生解",
    "T85n2787_003:0603b16": "行。終登道益。故須差遣。三結罪意者。今不被",
    "T85n2787_003:0603b17": "僧差輒往教授。濫行風教。乖於軌道之方。失",
    "T85n2787_003:0603b18": "於風靡之化。輕法自尊。損處不輕。故得提",
    "T85n2787_003:0603b19": "罪　次釋名專任自由不蒙僧命。稱之為輒。",
    "T85n2787_003:0603b20": "宣傳行德開曉未閑。名為教授。故曰輒教授",
    "T85n2787_003:0603b21": "尼　又明具緣。通緣如上。別緣有五。一有少",
    "T85n2787_003:0603b22": "德行為簡。全無德者永無教授之義。理不合",
    "T85n2787_003:0603b23": "差故無輒教尼罪。少謂極五如增五說。有五",
    "T85n2787_003:0603b24": "法得教誡尼。謂十德中初二八九十等是。雖",
    "T85n2787_003:0603b25": "備上德。若彼僧差本自無過故。次第二僧不",
    "T85n2787_003:0603b26": "差。雖不被差不作眾法。雖教誡離已亦自無",
    "T85n2787_003:0603b27": "犯故。次第三集尼眾眾集。若說八敬生過義",
    "T85n2787_003:0603b28": "微。但得小罪故須第四說法除八敬。第五隨",
    "T85n2787_003:0603b29": "所說法言了便犯。已下正明戒本。此戒因愛",
    "T85n2787_003:0603c01": "尼來請教授。佛令差往僧。槃陀往彼說法。六",
    "T85n2787_003:0603c02": "群次往為說世論。愛道白佛。佛令羯磨而差",
    "T85n2787_003:0603c03": "因制戒。",
    "T85n2787_003:0603c04": "若比丘僧不差教授比丘尼者波逸提　此滿",
    "T85n2787_003:0603c05": "足戒本文有四句。一犯人。二僧不差。三輒往",
    "T85n2787_003:0603c06": "教授。四結僧不差說法之罪。言比丘義如上。",
    "T85n2787_003:0603c07": "一若僧不差者。律云。僧中白二羯磨不差。",
    "T85n2787_003:0603c08": "要具十德方始成差。少謂極五如增五中說。",
    "T85n2787_003:0603c09": "三言輒往教授者。律云。說八不可違法。如",
    "T85n2787_003:0603c10": "律廣說。四言波逸提者。是僧不差說法之罪。",
    "T85n2787_003:0603c11": "若說餘法即得提罪。若說八敬尼常聞故但",
    "T85n2787_003:0603c12": "得吉罪。律云。若於說戒時。上坐問答已若僧",
    "T85n2787_003:0603c13": "差。若隨尼請彼比丘剋時到。尼亦剋時迎。若",
    "T85n2787_003:0603c14": "違俱犯吉羅。若聞來者當出半由旬迎供給",
    "T85n2787_003:0603c15": "所須。不者吉羅。若僧不差。非教授日與說八",
    "T85n2787_003:0603c16": "敬法。若不差與說法者墮。若僧病不和合眾",
    "T85n2787_003:0603c17": "不滿。應遣人禮拜問訊。尼眾病等亦遣禮拜",
    "T85n2787_003:0603c18": "問訊。若不吉羅。律云。非日者前三後二不",
    "T85n2787_003:0603c19": "應往也。前三者說戒後三日。後二者去後說",
    "T85n2787_003:0603c20": "戒二日。雖復僧差。此五日中不應往也。此謂",
    "T85n2787_003:0603c21": "往尼寺教誡。不犯者。若僧差。若時往。若尼",
    "T85n2787_003:0603c22": "為水陸道斷諸難緣不迎禮拜問訊者。並不",
    "T85n2787_003:0603c23": "犯。",
    "T85n2787_003:0603c24": "說法至日暮戒第二十二　制意者。凡男女",
    "T85n2787_003:0603c25": "有別。居不同處。僧眾舉動須避識涉。生人信",
    "T85n2787_003:0603c26": "敬。日沒群聚致外情疑。容自壞行。過損不輕。",
    "T85n2787_003:0603c27": "故聖以制　別緣有六。一是僧甄去不差。二",
    "T85n2787_003:0603c28": "集尼眾。三教授說法。四日暮。五日暮想。六說",
    "T85n2787_003:0603c29": "法不止便犯。已下正明戒本。此戒因差難陀",
    "T85n2787_003:0604a01": "教授尼。至日暮不蘭本寺。為俗所譏。佛便制",
    "T85n2787_003:0604a02": "戒。",
    "T85n2787_003:0604a03": "若比丘為僧差教授比丘尼乃至暮者波逸提",
    "T85n2787_003:0604a04": "　此滿足戒本文有三句。一犯人。二為僧所",
    "T85n2787_003:0604a05": "差。三教授下說法過時結罪。言若比丘者如",
    "T85n2787_003:0604a06": "上。二言僧差者。白二羯磨差令教授。三言教",
    "T85n2787_003:0604a07": "授至日暮提者。是結罪句。輕重文四。一若至",
    "T85n2787_003:0604a08": "日暮教授提。五分云。日沒語語提。二若餘教",
    "T85n2787_003:0604a09": "授外授經。若誦經等犯吉。三若為餘女授經",
    "T85n2787_003:0604a10": "等至暮一切吉羅。四境想亦吉。律云。不犯者",
    "T85n2787_003:0604a11": "若教授至日未暮便休。除婦女已為餘人。若",
    "T85n2787_003:0604a12": "船濟處說法。尼自聽。若與估價夜說法。若尼",
    "T85n2787_003:0604a13": "寺中。若因人請值說便聽者。一切不犯。此戒",
    "T85n2787_003:0604a14": "就大僧寺教授有日暮罪。尼寺不犯。准此就",
    "T85n2787_003:0604a15": "僧尼二寺俱得教尼。",
    "T85n2787_003:0604a16": "譏訶教授師戒第二十三　制意者。然備德",
    "T85n2787_003:0604a17": "之人蒙僧差。遣慈心教授情存為法。不悕飲",
    "T85n2787_003:0604a18": "食。而見他得利。內生嫉妬。發言譏呵。惱亂賢",
    "T85n2787_003:0604a19": "善。事絕兼益損處不輕。是故聖制　別緣有",
    "T85n2787_003:0604a20": "六。一是僧差。二情存為法不悕飲食。三生",
    "T85n2787_003:0604a21": "嫉妬心。四發譏呵。五言辭了了。六前人聞知",
    "T85n2787_003:0604a22": "犯。已下正明戒。此戒因尼迎教授師供給。六",
    "T85n2787_003:0604a23": "群生嫉妬意言。彼無實但為飲食故教授尼。",
    "T85n2787_003:0604a24": "比丘白佛。佛便制戒。",
    "T85n2787_003:0604a25": "若比丘語諸比丘作如是語諸比丘為飲食故",
    "T85n2787_003:0604a26": "教授比丘尼波逸提　此滿足戒本文有三",
    "T85n2787_003:0604a27": "句。一犯人。二譏呵。三結犯。初句可知。二言",
    "T85n2787_003:0604a28": "譏訶者。見他得利心生熱惱故起譏訶。三言",
    "T85n2787_003:0604a29": "波逸提者。是犯句。律云。若如上譏訶說了了",
    "T85n2787_003:0604b01": "提罪。不了吉羅不犯者。其事實爾。為飲食",
    "T85n2787_003:0604b02": "供養故教授。若戲若錯說。並皆不犯。",
    "T85n2787_003:0604b03": "與非親尼衣戒第二十四　制意者。凡男女",
    "T85n2787_003:0604b04": "形殊。理無交雜。無緣取與事招外譏。因交",
    "T85n2787_003:0604b05": "致染容。壞梵行。損敗不輕。是故聖制　別",
    "T85n2787_003:0604b06": "緣有四。一是比丘尼。二非親里。三虛心與",
    "T85n2787_003:0604b07": "衣。四彼尼領授便犯。已下正明戒本。此戒",
    "T85n2787_003:0604b08": "因乞食比丘與尼衣。後因慊責數向人說。比",
    "T85n2787_003:0604b09": "丘白佛。佛呵便制。",
    "T85n2787_003:0604b10": "若比丘與非親里比丘尼衣除貿易波逸提",
    "T85n2787_003:0604b11": "　此滿足戒本文有五句。一犯人。二非親尼。三",
    "T85n2787_003:0604b12": "所與衣。四除貿易。五結罪。上二可知。第三言",
    "T85n2787_003:0604b13": "衣者。有十種如上。多論應量衣提。不應量吉。",
    "T85n2787_003:0604b14": "鉢亦犯提。非應量鉢揵[金*咨]等吉。四言貿易者。",
    "T85n2787_003:0604b15": "義如上。下至藥草一斤相易得。五言波逸提",
    "T85n2787_003:0604b16": "者。結犯。律云。若二比丘共與一尼衣。或一衣",
    "T85n2787_003:0604b17": "與二尼。並犯提。多論言犯吉。此律但言與尼",
    "T85n2787_003:0604b18": "提與下眾吉。若依多論與尼三眾俱犯提。義",
    "T85n2787_003:0604b19": "亦應然。不同浣衣。廢業多少中制。又有希數。",
    "T85n2787_003:0604b20": "又律云。尼與大僧吉羅。若就希數大僧與希",
    "T85n2787_003:0604b21": "應犯輕。尼與義數尼是下眾。奉於上尊生譏",
    "T85n2787_003:0604b22": "義微。故所以輕。不犯者。五分律云。若為料理",
    "T85n2787_003:0604b23": "功業事。若為說法。若為多誦經戒與衣作衣。",
    "T85n2787_003:0604b24": "並不犯。此律與親尼衣共相貿易。若與塔與",
    "T85n2787_003:0604b25": "僧無犯。",
    "T85n2787_003:0604b26": "與非親尼作衣戒第二十五　制意同前。但",
    "T85n2787_003:0604b27": "作衣為異　別緣有五。一是比丘尼。二非親",
    "T85n2787_003:0604b28": "里。三自送衣遣比丘作。四無因緣。律云。若借",
    "T85n2787_003:0604b29": "著浣染持還主無犯。五隨所作便犯。已下正",
    "T85n2787_003:0604c01": "明戒本。此戒因迦留陀夷為尼作衣。裁作婬",
    "T85n2787_003:0604c02": "像。成已付尼命在眾著。居士譏笑。佛便制",
    "T85n2787_003:0604c03": "戒。",
    "T85n2787_003:0604c04": "若比丘與非親里比丘尼作衣者波逸提　此",
    "T85n2787_003:0604c05": "滿足戒本文有四句。一犯人。二非親尼。三作",
    "T85n2787_003:0604c06": "衣。四結犯。上三句可知。言波逸提者。是違犯",
    "T85n2787_003:0604c07": "罪故。律云。彼比丘隨刀截多少隨一縫一鍼",
    "T85n2787_003:0604c08": "皆墮　問。所以不待作成而隨針針得罪者",
    "T85n2787_003:0604c09": "何　答。是中多過故爾。大僧上尊為下人作",
    "T85n2787_003:0604c10": "衣。多生染患。又招外譏。發修正業。容作非法",
    "T85n2787_003:0604c11": "之衣。具斯諸過。故隨縫隨針得罪。如尼造塔。",
    "T85n2787_003:0604c12": "塼塼得罪。此並過多故爾。若復披看牽挽熨",
    "T85n2787_003:0604c13": "治。以手摩捫若捉角頭挽。方正若安緣。索殘",
    "T85n2787_003:0604c14": "一切吉羅。不犯者。與親尼作若與僧作。為塔。",
    "T85n2787_003:0604c15": "若借著浣治染還主。並開不犯。",
    "T85n2787_003:0604c16": "獨與尼屏露主戒二十六　此戒過與女人同",
    "T85n2787_003:0604c17": "室宿無異。屏坐為別　別緣有四。一是尼。二",
    "T85n2787_003:0604c18": "無第三人。三在屏露二處。四共坐便犯。已下",
    "T85n2787_003:0604c19": "正明戒本。此戒因迦留陀夷與偷蘭難陀尼",
    "T85n2787_003:0604c20": "軀藐端正。互有欲意在門外坐。居士共嫌。鴛",
    "T85n2787_003:0604c21": "鴦為譬。比丘舉過。佛便制戒。",
    "T85n2787_003:0604c22": "若比丘與比丘尼在屏處坐者波逸提　此滿",
    "T85n2787_003:0604c23": "足戒本文有四句。一犯人。二尼。三處。四罪。",
    "T85n2787_003:0604c24": "初二兩句可知。三言屏處坐者。律云。屏有二",
    "T85n2787_003:0604c25": "種。一見屏。若塵若霧烟雲黑闇不明見。二聞",
    "T85n2787_003:0604c26": "屏處。乃至不聞常語聲。言坐者。一尼一僧無",
    "T85n2787_003:0604c27": "餘人。故名屏處坐。四言波逸提者。是違犯句。",
    "T85n2787_003:0604c28": "律云。比丘與尼屏露坐。無第三人為證故犯",
    "T85n2787_003:0604c29": "提。多論或比丘坐住尼起已便坐。隨坐多少",
    "T85n2787_003:0605a01": "一一得提。比丘起而更坐一一得罪。若二人",
    "T85n2787_003:0605a02": "俱坐一一正犯一罪。十云。屏坐相去一丈提。",
    "T85n2787_003:0605a03": "丈五吉。二丈不犯。祇云。共一尼屏坐。或尼請",
    "T85n2787_003:0605a04": "食已尼益食。益食去時一一提。比丘應起。不",
    "T85n2787_003:0605a05": "得默起。便尼疑應語言。我欲起。不爾尼起。若",
    "T85n2787_003:0605a06": "尼去者不犯。多論屏處者。無慚愧處。可作婬",
    "T85n2787_003:0605a07": "處。是名屏處。律云。證人若聾若盲不成證",
    "T85n2787_003:0605a08": "亦提。盲而不聾聾而不盲吉羅。若俱立住者",
    "T85n2787_003:0605a09": "吉羅。尼犯吉羅　問。尼所以輕者　答。上尊",
    "T85n2787_003:0605a10": "共坐。盡容教授去不自由情過是微故。所以",
    "T85n2787_003:0605a11": "輕。律云。不犯者。若比丘有伴。若有知人有二",
    "T85n2787_003:0605a12": "不盲不聾。若行過倒地。若病苦力勢所持。命",
    "T85n2787_003:0605a13": "梵等難。並開不犯。",
    "T85n2787_003:0605a14": "與尼同道行戒第二十七　此過不異前。以",
    "T85n2787_003:0605a15": "行為別　別緣有六。一是尼二眾五分三眾",
    "T85n2787_003:0605a16": "俱犯。理亦應然。譏染不殊故爾。前戒亦同此",
    "T85n2787_003:0605a17": "例。二共期除遇相。逢者不離見聞處行。多論",
    "T85n2787_003:0605a18": "小罪故須除之。三同一道行。甄去異路為無",
    "T85n2787_003:0605a19": "其愆。四不離見聞處行。多論俱離無過。互",
    "T85n2787_003:0605a20": "離吉羅。俱不離犯提。五無因緣。除白衣大伴",
    "T85n2787_003:0605a21": "行有悕因緣等不犯故爾。六隨所度界一一",
    "T85n2787_003:0605a22": "提罪。多論水陸二路同行悉屬此戒。故比丘",
    "T85n2787_003:0605a23": "與尼各別乘船。同水路行越界得罪亦屬此",
    "T85n2787_003:0605a24": "戒。同乘一船落在後戒。已下正明此戒。此因",
    "T85n2787_003:0605a25": "六群比丘與六群尼人間遊行。居士譏弄。比",
    "T85n2787_003:0605a26": "丘舉過。佛便制戒。",
    "T85n2787_003:0605a27": "若比丘與比丘尼期同一道行從一村除異時",
    "T85n2787_003:0605a28": "波逸提異時者與估客行若疑畏怖是謂異時",
    "T85n2787_003:0605a29": "　此滿足戒本。此文有五句。一犯人。二共期。",
    "T85n2787_003:0605b01": "三同行。四除緣。五結犯。初二兩句可知。言期",
    "T85n2787_003:0605b02": "共至某處。三言同一道行至一村者。是同道",
    "T85n2787_003:0605b03": "者村間有分齊行處是。四言除異時者。開緣",
    "T85n2787_003:0605b04": "不犯。五言波逸提者。越界結犯句。律云。隨村",
    "T85n2787_003:0605b05": "分齊眾多界多少一一犯提。言眾多界者。謂",
    "T85n2787_003:0605b06": "眾多村界非村落空處行。乃至十里提。若減",
    "T85n2787_003:0605b07": "一村若減十里得吉。若多村間同一界行亦",
    "T85n2787_003:0605b08": "吉。方便共期。不行亦吉。尼亦吉羅。尼是女人",
    "T85n2787_003:0605b09": "弱。要馮丈夫以為伴。援情過是微。五分云。從",
    "T85n2787_003:0605b10": "此聚落到彼眾落。及無聚落處半由旬犯提。",
    "T85n2787_003:0605b11": "律云。不犯者。若不共期　一大估客伴行。二",
    "T85n2787_003:0605b12": "疑處。疑有賊盜。三恐怖處。怖有賊盜。四若往",
    "T85n2787_003:0605b13": "彼得安隱。五若勢力所持。命梵等難。並開不",
    "T85n2787_003:0605b14": "犯。十誦開為尼過嶮路。",
    "T85n2787_003:0605b15": "與尼期同乘船戒第二十八　譏過同前。正",
    "T85n2787_003:0605b16": "以船為異　別緣有六。一是尼三眾。二共期。",
    "T85n2787_003:0605b17": "三同乘一船。除異船不犯此戒。四作順流上",
    "T85n2787_003:0605b18": "下之意。除為直渡船失濟不犯。五無因緣。甄",
    "T85n2787_003:0605b19": "去命難力勢所持。或彼岸不得安隱。六雙脚",
    "T85n2787_003:0605b20": "入船便犯。已下正明戒本。此戒緣如前。",
    "T85n2787_003:0605b21": "若比丘與比丘尼共期同乘一船上水下水除",
    "T85n2787_003:0605b22": "直渡者波逸提　此滿足戒本文有五句。一犯",
    "T85n2787_003:0605b23": "人。二與尼共期。三言同乘一船上水下水者。",
    "T85n2787_003:0605b24": "舉乘船之意。以其相隨欲得久住故。四言除",
    "T85n2787_003:0605b25": "直渡者。是開限。以其直渡非久故無過。五言",
    "T85n2787_003:0605b26": "波逸提者。是達犯結罪。律云。共期已雙脚入",
    "T85n2787_003:0605b27": "船提。一脚入吉。多論若船有多白衣期無罪。",
    "T85n2787_003:0605b28": "或船有一比丘多尼。或多比丘一尼。隨境業",
    "T85n2787_003:0605b29": "多少犯爾所提。縱有俗人為第二亦犯。以其",
    "T85n2787_003:0605c01": "將同久處。譏損非輕故前同坐。行是暫開有",
    "T85n2787_003:0605c02": "邊人不犯。若期俗女人同乘船亦是犯限。此",
    "T85n2787_003:0605c03": "略不彰下房舍文。失女人上船疑。佛言聽直",
    "T85n2787_003:0605c04": "渡。故知上下明亦同犯。祇十多三文並言越",
    "T85n2787_003:0605c05": "界言犯。不同此律。不犯者。除期直渡彼岸。",
    "T85n2787_003:0605c06": "若入船已船師失濟上下。彼岸不得安隱。乃",
    "T85n2787_003:0605c07": "至難緣如上所說。並皆不犯。",
    "T85n2787_003:0605c08": "食尼嘆食戒第二十九　有四種過故制。一者",
    "T85n2787_003:0605c09": "遣尼歎己諸行相美求利長己貪結。壞於正",
    "T85n2787_003:0605c10": "命知足心故。二偏心曲嘆現情親厚。好招致",
    "T85n2787_003:0605c11": "外譏。損處不輕。三令施主隨言供養。無德之",
    "T85n2787_003:0605c12": "人即是損惱。施主闕奉福田。獲反報之益。四",
    "T85n2787_003:0605c13": "毀呰好人令他施主於勝福不生敬重。又是",
    "T85n2787_003:0605c14": "惱亂賢善。具斯多過。是故聖制　別緣有四。",
    "T85n2787_003:0605c15": "一是尼歎德教化食。二知歎。三受得。四食已",
    "T85n2787_003:0605c16": "咽咽犯提。已下正明戒本。此戒因居士請舍",
    "T85n2787_003:0605c17": "利弗等。偷蘭難陀尼言。所請並是下賊。若請",
    "T85n2787_003:0605c18": "者應請調達等。龍中之龍。食還具說。佛便制",
    "T85n2787_003:0605c19": "戒。",
    "T85n2787_003:0605c20": "若比丘知比丘尼讚歎教化因緣得食食除檀",
    "T85n2787_003:0605c21": "越光有意者波逸提　此滿足戒本文有六",
    "T85n2787_003:0605c22": "句。一犯人。二知。三讚嘆。四得食。五開緣。六",
    "T85n2787_003:0605c23": "結罪。初句可知。二言知者。律云。若不知食無",
    "T85n2787_003:0605c24": "犯。三言尼讚歎教化者。律云。讚言謂阿練若",
    "T85n2787_003:0605c25": "乞食人。乃至持三衣嘆多聞法師律師坐禪。",
    "T85n2787_003:0605c26": "四言得食者。從旦至中將食。五言除檀越先",
    "T85n2787_003:0605c27": "有意者。律云。彼有施心故開不犯。六言波逸",
    "T85n2787_003:0605c28": "提者。是犯句。律云。若食所嘆食者咽咽犯提。",
    "T85n2787_003:0605c29": "除飲食得餘襯衣燈油犯吉。祇云。除舊檀越",
    "T85n2787_003:0606a01": "乃至下食已唱等供食時。更有餘比丘來尼",
    "T85n2787_003:0606a02": "言。更有比丘施主。言善哉者不犯。若尼言此",
    "T85n2787_003:0606a03": "下二頭陀者墮。若言多與好食平等與不犯。",
    "T85n2787_003:0606a04": "若通讚一舉眾一切不犯提。若某甲眾生精",
    "T85n2787_003:0606a05": "進為是比丘故。通請二十一人名讚歎。餘者",
    "T85n2787_003:0606a06": "不犯。若有嘆食不得捨去。當展轉貿食。若比",
    "T85n2787_003:0606a07": "丘垢穢不淨不喜。與貿者當念此鉢中食。是",
    "T85n2787_003:0606a08": "某比丘許我當食不犯。五分若先不知臨時",
    "T85n2787_003:0606a09": "言。好與比丘食者不犯　問。所以得儭衣燈",
    "T85n2787_003:0606a10": "油犯吉者　答。財物利重情著難捨。又是別",
    "T85n2787_003:0606a11": "囑理無通用。勸捨義希致受不數。是以犯輕。",
    "T85n2787_003:0606a12": "食無獨食勸辨義易致受義數。是故制重。燈",
    "T85n2787_003:0606a13": "油外用嘆勸亦希。是以制輕。又大僧嘆尼義",
    "T85n2787_003:0606a14": "希致受不數。故尼犯輕。律云。不犯者。若不知",
    "T85n2787_003:0606a15": "若先有意。若無教化想。若尼自作。若檀越令",
    "T85n2787_003:0606a16": "尼經營。若不教化。而乞食與者並開不犯。",
    "T85n2787_003:0606a17": "與女人期同道行戒第三十　制意同前。准",
    "T85n2787_003:0606a18": "以俗女為異　別緣有六。一是人女。二共",
    "T85n2787_003:0606a19": "期。三同一道行。四不離見聞處行。五無難等",
    "T85n2787_003:0606a20": "緣。六隨所越界分齊便犯。但使共期不問第",
    "T85n2787_003:0606a21": "三人多少皆犯。以非同法不類於尼。開多伴",
    "T85n2787_003:0606a22": "行。已下正明戒本。此戒因那律被打為緣",
    "T85n2787_003:0606a23": "起。",
    "T85n2787_003:0606a24": "若比丘與女人共期同一道行乃至村間波逸",
    "T85n2787_003:0606a25": "提　此滿足戒本文有五句。一犯人。二同行",
    "T85n2787_003:0606a26": "境三共期。四同道行。五結犯。初句可知。二言",
    "T85n2787_003:0606a27": "婦。女者如上。三言共期者。律云。言共至某村",
    "T85n2787_003:0606a28": "城國土。四同一道行至村間者。律云。有分齊",
    "T85n2787_003:0606a29": "行處是五言波逸提者。律云。若村內一界行",
    "T85n2787_003:0606b01": "一墮多村。內多累行多墮。餘文如前。與尼同",
    "T85n2787_003:0606b02": "行說戒。不犯者。先不知若不共期。須往彼得",
    "T85n2787_003:0606b03": "安。若力勢諸難等皆開不犯。",
    "T85n2787_003:0606b04": "施一食處過受戒第三十一　制意者。篤信",
    "T85n2787_003:0606b05": "居士割捨家珍造立住處標心一食。俟施僧",
    "T85n2787_003:0606b06": "眾。宜量其分稱施而受。即彰內有廉節之心。",
    "T85n2787_003:0606b07": "外不惱施主。今久近不去過受他食。長貪惱",
    "T85n2787_003:0606b08": "物。敗善增惡。過損不輕。是故聖制　別緣有",
    "T85n2787_003:0606b09": "五。一非親居士限施一食。二知限一食。三三",
    "T85n2787_003:0606b10": "十里病及不請作因緣。四過受食。五食則便",
    "T85n2787_003:0606b11": "犯。已下正明戒本。此戒因六群比丘起過故",
    "T85n2787_003:0606b12": "制。",
    "T85n2787_003:0606b13": "若比丘施一食處無病比丘應一食若過受者",
    "T85n2787_003:0606b14": "波逸提　此滿足戒本文有五句。一食處。二",
    "T85n2787_003:0606b15": "無病者及舉開緣。三比丘者犯。四應一食者",
    "T85n2787_003:0606b16": "食之分齊。五若過下結犯。言施一食處者。律",
    "T85n2787_003:0606b17": "云。在中一宿也食者謂時食。除鉢三藥故輕。",
    "T85n2787_003:0606b18": "二言無病者及舉開緣。律云。病者離彼村增",
    "T85n2787_003:0606b19": "劇者是。三言比丘應一食犯人。四言應食者",
    "T85n2787_003:0606b20": "明食之分齊。五言若過受波逸提者。律云。無",
    "T85n2787_003:0606b21": "病比丘一宿處過食咽咽結墮。若受餘儭身",
    "T85n2787_003:0606b22": "衣及燈油犯吉　問。所以食重衣輕　答。食",
    "T85n2787_003:0606b23": "資最急。人喜過受。又復受用體壞損施主故。",
    "T85n2787_003:0606b24": "所以重。施主造立福舍安儭身衣聽一夜受",
    "T85n2787_003:0606b25": "用。不聽將去。過受義希。雖過受用衣體不壞。",
    "T85n2787_003:0606b26": "猶囑施主。損惱義微故。所以輕。燈油塗足。雖",
    "T85n2787_003:0606b27": "體盡壞身。外受用過受義希。是故犯輕　問。",
    "T85n2787_003:0606b28": "別食七緣。此獨開病者　答。然病人苦惱吉",
    "T85n2787_003:0606b29": "即成損。住則有益施主體知不生譏惱。是故",
    "T85n2787_003:0606c01": "聖開。別眾食中施主請與開。六無損此戒。一",
    "T85n2787_003:0606c02": "食後無施心。若六緣開便成損惱。故無餘六。",
    "T85n2787_003:0606c03": "律云。不犯者。一宿受食。若病過受。若居士請",
    "T85n2787_003:0606c04": "住與食。若次第請食。若水陸道斷等緣。並開",
    "T85n2787_003:0606c05": "不犯。",
    "T85n2787_003:0606c06": "展轉食戒第三　二　制意者。然篤信居士",
    "T85n2787_003:0606c07": "供辨美食。延請眾僧。怖存受用。而今許而後",
    "T85n2787_003:0606c08": "違。使他飲食徒設而已無供僧之益。損惱施",
    "T85n2787_003:0606c09": "主。其過非輕。所以聖制　釋名者。受前請已",
    "T85n2787_003:0606c10": "復受後請。互背彼此。稱為展轉。故曰展食",
    "T85n2787_003:0606c11": "戒　具緣通緣如上。別緣有五。一先受前家",
    "T85n2787_003:0606c12": "五正食請。二食體清淨堪飽足。三更異處受",
    "T85n2787_003:0606c13": "五正食請。四無因緣。謂除有病及施衣時捨",
    "T85n2787_003:0606c14": "請因緣不犯。五隨食即犯。以初二緣前請對",
    "T85n2787_003:0606c15": "第三。後請可為三對四句。一前後俱正提。中",
    "T85n2787_003:0606c16": "二差互。次一俱不正。下三皆吉羅。須足不",
    "T85n2787_003:0606c17": "足。四初前後俱足皆犯提罪。須三差互等並",
    "T85n2787_003:0606c18": "得吉羅。須淨為四俱前後俱□皆犯堤罪。須",
    "T85n2787_003:0606c19": "三淨前淨。此二皆提。餘二皆吉。已下正明戒",
    "T85n2787_003:0606c20": "本。此戒因食粥後受正食。檀越譏嫌。比丘舉",
    "T85n2787_003:0606c21": "過。佛便制戒。",
    "T85n2787_003:0606c22": "若比丘展轉食除餘時波逸提餘時者病時施",
    "T85n2787_003:0606c23": "衣時是謂時　此滿足戒本文有四句。一犯",
    "T85n2787_003:0606c24": "人。二所犯事。三開緣。四結罪。時者已下誦前",
    "T85n2787_003:0606c25": "第三。初句可知。二言展轉食者。律云。背請食",
    "T85n2787_003:0606c26": "也。請有二種。一僧次。二者別請。食謂五正",
    "T85n2787_003:0606c27": "食。飯麨乾飯等。三言除餘時者。是開緣。緣如",
    "T85n2787_003:0606c28": "下說。四言波逸提者犯句。言開緣中病時者。",
    "T85n2787_003:0606c29": "為病比丘不能一坐。好食令足故聽無犯。言",
    "T85n2787_003:0607a01": "施衣時者有二。一一月衣時為迦提月。二五",
    "T85n2787_003:0607a02": "月衣為功德衣月。故律云。自恣竟無功德衣。",
    "T85n2787_003:0607a03": "一月若有衣五月。更復有餘施食及衣。聽受",
    "T85n2787_003:0607a04": "背請。問。所以開病者。病人苦惱若不開所宜",
    "T85n2787_003:0607a05": "形命難立。又施主體知不生譏嫌。故背無罪。",
    "T85n2787_003:0607a06": "非情所欣十二月常開不局時限。施衣開者",
    "T85n2787_003:0607a07": "有二義故。一為益比丘有待之形假衣資養。",
    "T85n2787_003:0607a08": "若施時不受後須難得。恐無理求多生患累。",
    "T85n2787_003:0607a09": "二者為利家。施主使衣食二施獲得兩種反",
    "T85n2787_003:0607a10": "報之福。為斯二益聖制許。衣利既重。或長貪",
    "T85n2787_003:0607a11": "結故。以時開之。非一切時故。文言一月五月。",
    "T85n2787_003:0607a12": "者律有餘施食及衣聽受者。前言一月是時",
    "T85n2787_003:0607a13": "提。時望衣食。衣食是時家之餘。單時無開。要",
    "T85n2787_003:0607a14": "假施食及衣。故言有請。後衣請取衣無犯。還",
    "T85n2787_003:0607a15": "前家食。不食違信故吉。三前家食請後亦食",
    "T85n2787_003:0607a16": "請背犯提罪。衣住頭亦有三句。一前衣食請",
    "T85n2787_003:0607a17": "後亦衣食請聽背無罪。以衣後或多及勝。二",
    "T85n2787_003:0607a18": "前家食請後單衣請如前。三前家衣食後唯",
    "T85n2787_003:0607a19": "食請犯提。祇律云。若到俗家言。今我家食即",
    "T85n2787_003:0607a20": "名請處作食。未熟欲往他家。應白而起。不白",
    "T85n2787_003:0607a21": "去者至彼得正食犯二提罪。一不自故。二背",
    "T85n2787_003:0607a22": "前請故。四分律云。若得多請應捨前請。而",
    "T85n2787_003:0607a23": "受一請。不爾者咽咽犯墮。若不捨後請食前",
    "T85n2787_003:0607a24": "請。咽咽吉。若一日受十請食。最後犯一提八",
    "T85n2787_003:0607a25": "吉。以其初一是前。餘八是後。若背後九得",
    "T85n2787_003:0607a26": "九吉羅。若食中間比說可知。伽論云　若受前",
    "T85n2787_003:0607a27": "請往至請家。坐上未食。若更有異家送食。若",
    "T85n2787_003:0607a28": "食後家食犯背請。食前請已即坐食。後家食",
    "T85n2787_003:0607a29": "無犯。律云。不犯者。若病時施衣時。一日得多",
    "T85n2787_003:0607b01": "請。自受一請。餘者迴施與人。若請非正食。或",
    "T85n2787_003:0607b02": "不足食。或無請處。隨食不犯。或一處再設。五",
    "T85n2787_003:0607b03": "正施主一故亦無背請。一切開不犯。",
    "T85n2787_003:0607b04": "別眾食第三十三　制意有二。一慈愍白衣",
    "T85n2787_003:0607b05": "故。然揣食有限事難普周人少易。供多則傾",
    "T85n2787_003:0607b06": "竭。生惱損重故制別食。二為攝難調人故。恐",
    "T85n2787_003:0607b07": "自結別眾羯磨。以惱眾僧故制不聽別眾",
    "T85n2787_003:0607b08": "　次釋名者。能別之人食處成眾。以眾別他不",
    "T85n2787_003:0607b09": "共同味故曰別眾食戒　次解具緣。通緣知",
    "T85n2787_003:0607b10": "上。別緣有七。一有施主。二別請別乞。三五正",
    "T85n2787_003:0607b11": "食體清淨在時中。四食處成眾。五知界內不",
    "T85n2787_003:0607b12": "盡集。六無因緣。七食便犯。已下正明戒本。此",
    "T85n2787_003:0607b13": "戒因提婆達與五比丘家家乞食。故佛制此",
    "T85n2787_003:0607b14": "戒。",
    "T85n2787_003:0607b15": "若比丘別眾食除餘時波逸提餘時者病時作",
    "T85n2787_003:0607b16": "衣時施衣時道行時乘船時大眾集時沙門施",
    "T85n2787_003:0607b17": "食時此是時　此滿足戒本文有四句。一者",
    "T85n2787_003:0607b18": "犯人。二別眾食。三除開緣。四結犯罪。下言餘",
    "T85n2787_003:0607b19": "時誦前第三句。一言若比丘者義如上釋。二",
    "T85n2787_003:0607b20": "言別眾食。律云。若四人若過四人名眾。食者",
    "T85n2787_003:0607b21": "飯麨乾飯等。三四兩句可知。言餘時者誦前",
    "T85n2787_003:0607b22": "第三開緣。言病時作衣時施衣時。此三緣如",
    "T85n2787_003:0607b23": "前戒說。第四言道行時者。律云。下至半由旬",
    "T85n2787_003:0607b24": "內有來去者。佛聽別食。第五言乘船時者。下",
    "T85n2787_003:0607b25": "至半由旬乘上下者是。第六言大眾集時者。",
    "T85n2787_003:0607b26": "八人已上名為大眾。食無信供。又是八難得",
    "T85n2787_003:0607b27": "者。開使不犯。已下小眾食雖難得容有兼濟",
    "T85n2787_003:0607b28": "故亦不開。又言大眾者。四人已上名為大眾。",
    "T85n2787_003:0607b29": "故律云。食足四人長一人為患。乃至百人長",
    "T85n2787_003:0607c01": "一人為患。此是兩家聚落。東家限與四人。西",
    "T85n2787_003:0607c02": "家局與一人。彼此二家施心限局各不相融。",
    "T85n2787_003:0607c03": "餘處乞食復是難得。若不開者。西家一人與",
    "T85n2787_003:0607c04": "東家四人作患。由是患故開使不犯。此謂舉",
    "T85n2787_003:0607c05": "患以開不患。如是乃至百人長一人為患者。",
    "T85n2787_003:0607c06": "但使食食難得悉皆不犯。故云大眾集時。第",
    "T85n2787_003:0607c07": "七言沙門施食時者。律云。諸外道中出家者",
    "T85n2787_003:0607c08": "是名沙門。施食緣如律中廣說。准此而言。比",
    "T85n2787_003:0607c09": "丘施食不開別眾。祇律云。比丘無別眾食緣。",
    "T85n2787_003:0607c10": "當言我於此別眾食無緣應求出。若二三人",
    "T85n2787_003:0607c11": "隨意食。若四人應作二部。更互入食。律云。為",
    "T85n2787_003:0607c12": "攝難調人故制不聖別眾食。若依多論。界內",
    "T85n2787_003:0607c13": "不集亦名別眾。若作四相。有客比丘來遮不",
    "T85n2787_003:0607c14": "聽入亦是別眾。若不依僧次差往者名別眾。",
    "T85n2787_003:0607c15": "若先別請後不遮入轉別名。次餘義廣大疏",
    "T85n2787_003:0607c16": "說。律云。不犯者。如上七緣開食無罪。多論",
    "T85n2787_003:0607c17": "若四人各自乞食共一處亦無有過。以非一",
    "T85n2787_003:0607c18": "家故。善見云。人各別乞至同一處。一時受皆",
    "T85n2787_003:0607c19": "犯。二各各去一時受各處食犯小罪。三各去",
    "T85n2787_003:0607c20": "各受各食不犯。四若一人覆鉢不食。待餘三",
    "T85n2787_003:0607c21": "食竟。後一人食不犯。多論三比丘一狂心。三",
    "T85n2787_003:0607c22": "人在內一在界外。三是大僧一是沙彌。悉皆",
    "T85n2787_003:0607c23": "不犯。不成別眾。不相足數故。又有四句。一食",
    "T85n2787_003:0607c24": "主是一盡集無過。二食一處二彼此乃異故",
    "T85n2787_003:0607c25": "不犯。三食別處一前後食故不犯。四食別處",
    "T85n2787_003:0607c26": "別彼此二眾互請一人不犯。善見五種足四",
    "T85n2787_003:0607c27": "不犯。一不請足四。施主別請四人。一人不去",
    "T85n2787_003:0607c28": "檀越見少。臨中見一比丘。即喚與食。請無簡",
    "T85n2787_003:0607c29": "別故名僧次。二乞食足四。亦以別請一人不",
    "T85n2787_003:0608a01": "去。臨中乞食比丘至彼依次與食。三沙彌足",
    "T85n2787_003:0608a02": "四。四鉢孟足四。別請四人三人身至一人盋",
    "T85n2787_003:0608a03": "請。五病人足四。狂等之病並非別眾食。皆不",
    "T85n2787_003:0608a04": "犯。",
    "T85n2787_003:0608a05": "取歸婦價客道糧過三鉢戒第三十四　制意",
    "T85n2787_003:0608a06": "者。然歸婦價客捨已塗糧施請比丘。理宜將",
    "T85n2787_003:0608a07": "護依限而取。今乃過取三鉢令食磬竭。長貪",
    "T85n2787_003:0608a08": "違教。損惱不輕。故所以制　別緣具五。一歸",
    "T85n2787_003:0608a09": "婦食價客道糧。二知是。三無因緣。除有病緣",
    "T85n2787_003:0608a10": "不犯。四取過三鉢。五出門便犯。已下正明戒",
    "T85n2787_003:0608a11": "本。此戒因乞比丘。從彼歸婦取塗糧。又從高",
    "T85n2787_003:0608a12": "客數乞因起過失。佛便制戒。",
    "T85n2787_003:0608a13": "若比丘至白衣家請與比丘餅麨飯若比丘須",
    "T85n2787_003:0608a14": "者當二三鉢受還至僧伽藍中應分與比丘食",
    "T85n2787_003:0608a15": "若比丘無病過兩三鉢受持還僧伽藍中不分",
    "T85n2787_003:0608a16": "與比丘食波逸提　此滿足戒本文有三句。",
    "T85n2787_003:0608a17": "一犯人。二開受分齊食之方軌。三若無病已",
    "T85n2787_003:0608a18": "下過取違教結罪。初句可知。第二句中文有",
    "T85n2787_003:0608a19": "三節。一施塗糧。二若比丘下教受分齊。所以",
    "T85n2787_003:0608a20": "開齊。三者為令施主獲反報之福。亦令比",
    "T85n2787_003:0608a21": "丘資身長道。三還僧伽藍下教食方法。第三",
    "T85n2787_003:0608a22": "句反上。第二開受等文。辨相中。初句可知。如",
    "T85n2787_003:0608a23": "上。二句中言白衣家者。律云。有男有女。故曰",
    "T85n2787_003:0608a24": "言與餅麨飯者。是五正食。言二三鉢受者。是",
    "T85n2787_003:0608a25": "教受分齊。多論云。若上鉢取一鉢無罪。取兩",
    "T85n2787_003:0608a26": "鉢犯。中鉢取二不犯。三乃便犯。下鉢取二不",
    "T85n2787_003:0608a27": "犯。四鉢方犯。文云。過三鉢者。就下鉢為言。",
    "T85n2787_003:0608a28": "第二言無病者。是開緣。律云。為不能一坐好",
    "T85n2787_003:0608a29": "食飽足。故聽不犯。言過受犯提者。是第三結",
    "T85n2787_003:0608b01": "犯句。律云。若一人取過三鉢。前三人不犯。以",
    "T85n2787_003:0608b02": "不過限故。後一人犯。以前三人語莫持來。而",
    "T85n2787_003:0608b03": "往取過。在後人出彼門限即犯提罪。若方便",
    "T85n2787_003:0608b04": "悔者吉羅。五分云。過受不分比丘食俱犯提",
    "T85n2787_003:0608b05": "罪。四分過受犯提。不分故吉。祇云。女及價",
    "T85n2787_003:0608b06": "客去後不犯。律云。不犯者。若兩三鉢受。若病",
    "T85n2787_003:0608b07": "過受。若問已共分。若彼自送僧寺。若送尼寺",
    "T85n2787_003:0608b08": "俱受。不犯。",
    "T85n2787_003:0608b09": "足食戒第三十五　制意者。凡食以充飢軀",
    "T85n2787_003:0608b10": "為用。過則長貪。少復不足。事須節量。但四大",
    "T85n2787_003:0608b11": "身力報有強弱。致聖將補有四種之差。始於",
    "T85n2787_003:0608b12": "一揣終至作餘食法減。是節量隨根之法。今",
    "T85n2787_003:0608b13": "第四人不作殘法。再食五正。長貪妨道。違教",
    "T85n2787_003:0608b14": "愆深故。所以制　別緣有五。一是足食。二足",
    "T85n2787_003:0608b15": "食想。三捨威儀。四無因緣。除有病及作殘法",
    "T85n2787_003:0608b16": "因緣不犯。五更食隨犯。已下正明戒本。此因",
    "T85n2787_003:0608b17": "貧餐不知足食比丘起。故制斯戒。",
    "T85n2787_003:0608b18": "若比丘食竟或時受請不作餘法而食者波逸",
    "T85n2787_003:0608b19": "提　此滿足戒本文有三句。一犯人。二食足。",
    "T85n2787_003:0608b20": "三違犯結罪。初句可知。二足食中文二。初食",
    "T85n2787_003:0608b21": "竟者。律云。謂足緣有五。一知是飯善知五正",
    "T85n2787_003:0608b22": "食。犯足非正。不犯足。二知持來知彼為我持",
    "T85n2787_003:0608b23": "來境多足。三知遮五正食。聖制不聽一日兩",
    "T85n2787_003:0608b24": "持飽。故曰知遮。即知前坐食多堪飽障。於",
    "T85n2787_003:0608b25": "日少食不障。故曰知者遮。四知威儀。知行",
    "T85n2787_003:0608b26": "住坐臥四儀隨壞一一犯足故。五知捨威儀。",
    "T85n2787_003:0608b27": "若坐床而食前堪足忽低頭。取與後分離床",
    "T85n2787_003:0608b28": "之例故曰捨威儀。具此五緣即名食竟。言戒",
    "T85n2787_003:0608b29": "時受請者。五謂受檀越食五處成足故。第三",
    "T85n2787_003:0608c01": "句言不作餘食法者。此違開緣。律云。若比丘",
    "T85n2787_003:0608c02": "食未足應持食對前比丘言。我足食己食大",
    "T85n2787_003:0608c03": "德知。是看是我作殘食法。彼應取少食已當",
    "T85n2787_003:0608c04": "語彼言。我止取食之。言而食者波逸提。是",
    "T85n2787_003:0608c05": "違犯結罪。故律云。足食已捨威儀不作餘食",
    "T85n2787_003:0608c06": "法。後若食正不正咽咽犯墮。五分云。不作殘",
    "T85n2787_003:0608c07": "食法□□犯提。律云。不犯者。食作非食想。不",
    "T85n2787_003:0608c08": "受作餘食法。非食不作。若病人殘不作法。若",
    "T85n2787_003:0608c09": "已作餘食法。一切不犯。",
    "T85n2787_003:0608c10": "勸足食戒第三十六　制意者。然出家之人",
    "T85n2787_003:0608c11": "理須益物。遞相近導。勸修眾善。今乃惡心勸",
    "T85n2787_003:0608c12": "彼令他得罪。己自招愆。人我俱損。理所不應。",
    "T85n2787_003:0608c13": "是故聖制　別緣有五。一他足食竟。二知他",
    "T85n2787_003:0608c14": "足食。三惡心勸彼欲令他犯。四不作餘食法。",
    "T85n2787_003:0608c15": "五前人食便犯。已下正明戒本。此戒因兄弟",
    "T85n2787_003:0608c16": "同作比丘。一者貪餐嗜食。不知足食餘非不",
    "T85n2787_003:0608c17": "餘食。得而食之。以彼呵責。此心懷恚。見彼食",
    "T85n2787_003:0608c18": "已惡心強勸食。佛便制戒。",
    "T85n2787_003:0608c19": "若比丘知他比丘足食已若請不作餘食法慇",
    "T85n2787_003:0608c20": "懃請與食長老取是食以是因緣非餘欲令他",
    "T85n2787_003:0608c21": "犯者波逸提　此滿足戒本文有四句。一能",
    "T85n2787_003:0608c22": "勸犯人。二知。三他二種食竟。四不作餘食法",
    "T85n2787_003:0608c23": "下勸足結罪。以是因緣者。明能勸之意。辨相",
    "T85n2787_003:0608c24": "中初句可知。四釋勸意者。欲使他犯故勸令",
    "T85n2787_003:0608c25": "食。言非餘者。謂非不犯及供養意等。律云。彼",
    "T85n2787_003:0608c26": "若食者二俱犯提。前人不食。若作法而食者",
    "T85n2787_003:0608c27": "勸人皆吉羅。若持病兒殘食欲令他犯勸者",
    "T85n2787_003:0608c28": "犯吉。此由惡心故制同罪。律云。不犯者。勸令",
    "T85n2787_003:0608c29": "作法。謂不犯故。及供養意故。勸食者悉皆",
    "T85n2787_003:0609a01": "不犯。",
    "T85n2787_003:0609a02": "非時食戒第三十七　凡食無時節數則致",
    "T85n2787_003:0609a03": "患。事須限約軌剋令定。是以始從平旦寅絡",
    "T85n2787_003:0609a04": "至日午。事順應法。名之為時。過則非宜。長貪",
    "T85n2787_003:0609a05": "妨道。招世譏過。事不應法。廣生罪累。名為非",
    "T85n2787_003:0609a06": "時。故毘羅三昧經云。平旦諸天食。日中應法",
    "T85n2787_003:0609a07": "食。日西畜生食。日暮鬼神食。出家應佛法故",
    "T85n2787_003:0609a08": "制。同天法二種食名時。多論云。四義故佛制。",
    "T85n2787_003:0609a09": "中前食。一始從日出乃至日中。其明轉盛名",
    "T85n2787_003:0609a10": "之為時。聽食無過。從中後乃至後夜。其明轉",
    "T85n2787_003:0609a11": "設故曰非時。而不聽食。二從旦至中。是作",
    "T85n2787_003:0609a12": "食時節。乞不生惱故聽而食。從中後乃至後",
    "T85n2787_003:0609a13": "夜。俗人宴會遊戲。若乞生惱故制不聽。三從",
    "T85n2787_003:0609a14": "旦至中。俗人事務婬惱未發。乞不生謗故聽",
    "T85n2787_003:0609a15": "乞食。從中已後事務休息。婬喜言笑。入村乞",
    "T85n2787_003:0609a16": "食多被譏謗。受諸惱辱故不聽食。四從旦至",
    "T85n2787_003:0609a17": "中。正是乞時。為濟身命故聽乞食。從中已後",
    "T85n2787_003:0609a18": "宜應靜緣。修道端坐。念誦持禪。非是往來時",
    "T85n2787_003:0609a19": "節。是故聖制不聽入乞。犯緣有四。一非時。二",
    "T85n2787_003:0609a20": "非時想。三時食。四食咽咽犯。已下正明戒",
    "T85n2787_003:0609a21": "本。此戒因難陀跋難陀及迦留陀夷起過。故",
    "T85n2787_003:0609a22": "制斯戒。",
    "T85n2787_003:0609a23": "若比丘非時受食食者波逸提　此滿足戒本",
    "T85n2787_003:0609a24": "文有四句。一犯人。二非時。三食。四結罪。初",
    "T85n2787_003:0609a25": "句可知。二言非時者。從日中乃至明相未出。",
    "T85n2787_003:0609a26": "三言食者。律云。食有二種。佉闍尼食及蒲闍",
    "T85n2787_003:0609a27": "尼食。僧祇云。一五正食。二離正食。枝葉花果",
    "T85n2787_003:0609a28": "細未磨等名佉闍尼。善見云。佉闍尼食者。米",
    "T85n2787_003:0609a29": "麥作飯麨等是。蒲闍尼者一切菓是。四言波",
    "T85n2787_003:0609b01": "逸提者。是違犯結罪句。故律云。若非時食咽",
    "T85n2787_003:0609b02": "咽墮。若非時漿明相出。若七日藥過七日皆",
    "T85n2787_003:0609b03": "犯。已食過時故。藥過限失受故。若盡形藥無",
    "T85n2787_003:0609b04": "緣限故犯吉羅。律云。不犯者。作黑石蜜和米",
    "T85n2787_003:0609b05": "作法。若有病限藥。時過煮麥令皮不破漉汁",
    "T85n2787_003:0609b06": "飲。若喉中現出還咽不犯。五六病人不及食。",
    "T85n2787_003:0609b07": "腹中空悶聽。以蘇塗身故不差。麵塗身猶故",
    "T85n2787_003:0609b08": "不差。蘇和麨塗又不差。以湯洗若不差。瓮",
    "T85n2787_003:0609b09": "盛肉汁。坐中如是等足以。至曉一切不得過",
    "T85n2787_003:0609b10": "食。",
    "T85n2787_003:0609b11": "食殘宿食戒第三十八　制意者。凡飲食繁",
    "T85n2787_003:0609b12": "穢。近則長貪令人不節。又體現變盡義無貯",
    "T85n2787_003:0609b13": "畜。故宜別處。理無共宿。是故聖制　別緣有",
    "T85n2787_003:0609b14": "三。一是殘宿食。二知是殘。三食即犯　釋名",
    "T85n2787_003:0609b15": "者。今日所食。是時日之餘殘。經夜日宿故。名",
    "T85n2787_003:0609b16": "殘宿食戒。已下正明戒本。此戒因迦羅比丘",
    "T85n2787_003:0609b17": "坐禪思惟。疲苦苦食先得者。佛因制戒。",
    "T85n2787_003:0609b18": "若比丘殘宿食食者波逸提　此滿足戒本文",
    "T85n2787_003:0609b19": "有三句。一犯人。二殘宿食。三食便結犯。初句",
    "T85n2787_003:0609b20": "可知。二言殘宿食者。律云。今日受已至明日。",
    "T85n2787_003:0609b21": "於一切沙門釋子受大戒者皆不清淨。食有",
    "T85n2787_003:0609b22": "二種。一正食。二非正食。正食飯等五正是。非",
    "T85n2787_003:0609b23": "正食者根菓食乃至細未食等。三言食波逸",
    "T85n2787_003:0609b24": "提者。律云。若食宿食咽咽犯墮　問。殘之焉",
    "T85n2787_003:0609b25": "宿為一為異　答。有四不同。一殘而非宿。具",
    "T85n2787_003:0609b26": "受四藥。不加口法過中。若食犯吉。二宿而非",
    "T85n2787_003:0609b27": "殘。謂未受食。或共同宿食犯吉。不宿無犯。三",
    "T85n2787_003:0609b28": "亦殘亦宿。若食犯提。四非殘非宿。食無罪。殘",
    "T85n2787_003:0609b29": "食內宿亦作四句。一是殘宿非內宿。今日受",
    "T85n2787_003:0609c01": "食安界外。不共宿非內宿。若食得提。二是內",
    "T85n2787_003:0609c02": "宿非殘。三四俱句類知。善見云。多比丘一沙",
    "T85n2787_003:0609c03": "彌共行比丘。各自擔食。至時各各自分已。沙",
    "T85n2787_003:0609c04": "彌語比丘云。我持己分。與大德易之。易得已",
    "T85n2787_003:0609c05": "復與第二比丘易。乃至下座。若沙彌不解者。",
    "T85n2787_003:0609c06": "比丘自持食與教共易得無犯。以無殘宿惡",
    "T85n2787_003:0609c07": "觸等過。乃至持米行沙彌小比丘得作飯。唯",
    "T85n2787_003:0609c08": "不得然火。若佛不得吹撓吉羅。熟已如上分",
    "T85n2787_003:0609c09": "展轉易者得。五分比丘殘果與淨人已不作",
    "T85n2787_003:0609c10": "還意。後淨人還與比丘。佛言。離手已名汝食",
    "T85n2787_003:0609c11": "無犯。祇云。莫問時非時受。若過非時如髮昫。",
    "T85n2787_003:0609c12": "若食得提。停過須臾復得停食。食亦提。謂旦",
    "T85n2787_003:0609c13": "起受食至中。過中已去限一須臾。若過二時",
    "T85n2787_003:0609c14": "名曰非時。十云。沙彌持不淨鉢與師。佛言。若",
    "T85n2787_003:0609c15": "無急事不應使持鉢。若使持應從受。若洗鉢",
    "T85n2787_003:0609c16": "已不得磨拭。食時當護淨手。若摩頭口手相",
    "T85n2787_003:0609c17": "楷者。即須却洗。若捉袈裟亦應須洗。律云。",
    "T85n2787_003:0609c18": "不犯者。若宿受食與父母。若塔作人計價與。",
    "T85n2787_003:0609c19": "後乞食無犯。若鉢盆有孔。[跳-兆+專]食入中。如法",
    "T85n2787_003:0609c20": "洗餘不出者得食。故律云。若鉢缺餘著器。極",
    "T85n2787_003:0609c21": "用意三洗。以膩用食不犯。若宿食蘇油灌鼻。",
    "T85n2787_003:0609c22": "若隨唾出棄餘不犯。",
    "T85n2787_003:0609c23": "不受食戒第三十九　多論云。五義故制。不",
    "T85n2787_003:0609c24": "聽自取食。一為斷盜竊因緣故。二為作證明",
    "T85n2787_003:0609c25": "故。從非人受食得成受不成證明。謂在曠野",
    "T85n2787_003:0609c26": "非人之所為是開聽。若在人中非畜無知小",
    "T85n2787_003:0609c27": "兒悉不成受。三為正誹謗故。四為成少欲知",
    "T85n2787_003:0609c28": "足故。五為生他信敬心故。為令外道得益故",
    "T85n2787_003:0609c29": "爾　別緣具四。一是食。二不受。三知不受四",
    "T85n2787_003:0610a01": "食即犯。已下正明戒本。此戒因頭陀乞食比",
    "T85n2787_003:0610a02": "丘塚間自取食之。居士共嫌。比丘舉過。佛便",
    "T85n2787_003:0610a03": "制戒。",
    "T85n2787_003:0610a04": "若比丘不受食若藥著口中除水及楊枝波逸",
    "T85n2787_003:0610a05": "提　此滿足戒本文有五句。一犯人。二不受。",
    "T85n2787_003:0610a06": "三食體。四開緣。五結犯。辨相者初句可知。二",
    "T85n2787_003:0610a07": "言不受者。律云。他不與未受者是。受有五種。",
    "T85n2787_003:0610a08": "一手與手受。二手與持物受。三持物與手受",
    "T85n2787_003:0610a09": "四持與持物受。五若遙過物與者受者俱知",
    "T85n2787_003:0610a10": "中間無所觸礙得墮手中是。復有五種。一身",
    "T85n2787_003:0610a11": "與身受二衣與衣受。三曲肘與曲肘受。四器",
    "T85n2787_003:0610a12": "與器受。五若有因緣置地與。是為五。三言食",
    "T85n2787_003:0610a13": "者。明所食體。律云。佉闍尼食根細未摩。及五",
    "T85n2787_003:0610a14": "正食等是為食體。四言除水及楊枝者。此明",
    "T85n2787_003:0610a15": "開緣。祇云。若楊枝咽汁者。須受水。濁者須",
    "T85n2787_003:0610a16": "受雪雹亦受。五分若水性醎不著鹽聽不受",
    "T85n2787_003:0610a17": "飲。又水性黃者自飲無罪。五言波逸提者。是",
    "T85n2787_003:0610a18": "結犯句。律云。若不受如上等。食隨咽隨犯。了",
    "T85n2787_003:0610a19": "論云。若破戒被殯別住十三難。三舉滅殯應",
    "T85n2787_003:0610a20": "滅殯學悔等人。所受食清淨者。若取食不成",
    "T85n2787_003:0610a21": "受。五分云。從人受成。若從非人畜生受悉不",
    "T85n2787_003:0610a22": "成。若在壙野無淨人處。聽自洗燒器安水淨",
    "T85n2787_003:0610a23": "人安米自煮。若熟從他受。祇云。曠野中行",
    "T85n2787_003:0610a24": "牛上受食。長袋連紐一日一繫置牛上。人不",
    "T85n2787_003:0610a25": "得觸之。至時一比丘引繩。一比丘受取口云",
    "T85n2787_003:0610a26": "受受等。十云。飛鳥來啄一口去。但棄啄受餘",
    "T85n2787_003:0610a27": "殘得食。見云。天人鬼神畜生飛鳥皆成。又若",
    "T85n2787_003:0610a28": "塵土落盋中。可除者去之餘者不犯。細者更",
    "T85n2787_003:0610a29": "受。若病急緣大小便灰土得自取。十云。聽擔",
    "T85n2787_003:0610b01": "食。行不使人見。若食當下道取一搦不受而",
    "T85n2787_003:0610b02": "食。此是無人處。若有人處自擔糧。從他是淨",
    "T85n2787_003:0610b03": "食。又山野處無人者。日中不得往返。應七日",
    "T85n2787_003:0610b04": "自作先淨米取。祇云。口中有熱氣生瘡。須咽",
    "T85n2787_003:0610b05": "楊枝汁應受。若誤咽不犯。若淨人行果鹽菜",
    "T85n2787_003:0610b06": "應語懸放果墮草上即去者。不名受。小停者",
    "T85n2787_003:0610b07": "名受。若淨人難得自至食處總受而行。若淨",
    "T85n2787_003:0610b08": "人舉不離地亦名受。而非威儀。律云。若正不",
    "T85n2787_003:0610b09": "正食不與自取著口中。咽咽墮。非時七日限",
    "T85n2787_003:0610b10": "過亦墮。盡形無緣不受食犯吉。不犯者。取淨",
    "T85n2787_003:0610b11": "水楊枝。若不受蘇油灌鼻與唾俱出餘不犯",
    "T85n2787_003:0610b12": "吉。乞食時鳥銜食。若風吹墮盋中除去此食。",
    "T85n2787_003:0610b13": "乃至一指爪可除者不犯。",
    "T85n2787_003:0610b14": "索美食戒第四十　制意者。出家之事特宜",
    "T85n2787_003:0610b15": "廉潔。今耽著美味求索好食。長己貪結惱亂",
    "T85n2787_003:0610b16": "施主。招世譏過。是故聖制　別緣有五。一是",
    "T85n2787_003:0610b17": "美食乳酪魚肉等。二隨非親乞。三為己乞。四",
    "T85n2787_003:0610b18": "無因緣。為病一坐間不堪食飽者。五食即便",
    "T85n2787_003:0610b19": "犯。已下正明戒本。此戒因跋難陀從檀越索",
    "T85n2787_003:0610b20": "雜食。被譏訶嘖。比丘舉過。因制此戒。",
    "T85n2787_003:0610b21": "若比丘得好美食蘇酪魚肉若比丘知此美食",
    "T85n2787_003:0610b22": "無病為身索者波逸提　此滿足戒本文有四",
    "T85n2787_003:0610b23": "句。一犯人。二食體。三無緣。四為己結犯罪。",
    "T85n2787_003:0610b24": "辨相者可知。祇云。不得從屠家乳酪家乞。恐",
    "T85n2787_003:0610b25": "招譏過。蠶家乞綿亦同此例　問。律結尼吉",
    "T85n2787_003:0610b26": "者何　答。尼是女弱。求索美食。女人所諱為",
    "T85n2787_003:0610b27": "之義希故。故犯吉。大僧丈夫身報力強。夫乞",
    "T85n2787_003:0610b28": "美食資身數故。是以犯提。律云。不犯者。病人",
    "T85n2787_003:0610b29": "自乞。為病人乞。或自他交乞。不求自得。並皆",
    "T85n2787_003:0610c01": "不犯。",
    "T85n2787_003:0610c02": "與外道食戒第四十一　制意者。三種過故",
    "T85n2787_003:0610c03": "制不與食。一異學情及恒懷悚。外難與理親。",
    "T85n2787_003:0610c04": "雖傷惠施不荷其恩。反生譏謗。二邪見乖宗",
    "T85n2787_003:0610c05": "非真福田。令以施主之食授與外道。損他施",
    "T85n2787_003:0610c06": "主不得勝田。獲反報之福。三躬自持食授與",
    "T85n2787_003:0610c07": "外道。容生惑倒。謂外道是勝。比丘不如。以斯",
    "T85n2787_003:0610c08": "過故不許自手與食　別緣有六。一是出家",
    "T85n2787_003:0610c09": "外道甄去在家外道白衣犯輕故爾。二知是",
    "T85n2787_003:0610c10": "出家外道不知犯輕。三非親若與父母外道。",
    "T85n2787_003:0610c11": "恩重故聽。四是食與衣義希故犯小罪。五自",
    "T85n2787_003:0610c12": "手與除置地遣人與不犯。六彼手受即犯。已",
    "T85n2787_003:0610c13": "下正明戒本。此戒因阿難分殘食與乞人故。",
    "T85n2787_003:0610c14": "又外道得食反謗。故佛制斯戒。",
    "T85n2787_003:0610c15": "若比丘外道男外道女自手與食波逸提　此",
    "T85n2787_003:0610c16": "滿足戒本文有四句。一犯人。二所與處。三與",
    "T85n2787_003:0610c17": "葉。四結罪。言比丘者義如上釋。言外道男女",
    "T85n2787_003:0610c18": "者。裸形異學人。此眾外出家者是。言自手與",
    "T85n2787_003:0610c19": "食者。若正非正食。乃至蘇油等不置地。不使",
    "T85n2787_003:0610c20": "人與者名自手與。言波逸提者。是違句。律云。",
    "T85n2787_003:0610c21": "彼若受與者提。若不受吉。五分云。持己食分",
    "T85n2787_003:0610c22": "一揣別著。使自取不得持僧食。若與乞兒狗",
    "T85n2787_003:0610c23": "鳥等。應量己食分多少。然後減不得持分外",
    "T85n2787_003:0610c24": "與。十云。外道伺求長短與食不名污家。多云。",
    "T85n2787_003:0610c25": "與時人見者自與不犯。若僧共與僧食無過。",
    "T85n2787_003:0610c26": "唯不得自手與。律云。不犯者。若置地。若使",
    "T85n2787_003:0610c27": "人與。若與父母外道。若作佛塔僧房人計價",
    "T85n2787_003:0610c28": "與。若勢力強奪。並皆不犯。",
    "T85n2787_003:0610c29": "先受前請後食至他家不囑戒第四十二　三",
    "T85n2787_003:0611a01": "過故制。一者凡俗里多務為善事難。惙其家",
    "T85n2787_003:0611a02": "業專崇福。會已許受請行。詣他家脫若事差。",
    "T85n2787_003:0611a03": "惱處不輕。二既有食處。宜息緣修道。無事遊",
    "T85n2787_003:0611a04": "散妨廢所習。三共眾受請皆入聚落。令他施",
    "T85n2787_003:0611a05": "主見僧不集。竟不設供。稽留大眾。使不得",
    "T85n2787_003:0611a06": "飽滿。惱眾殊深。故聖禁制　別緣有五。一",
    "T85n2787_003:0611a07": "先受他請以不受。故佛開不囑入村。二食前",
    "T85n2787_003:0611a08": "後。三不囑授。四向白衣家。除詣伽藍。又除病",
    "T85n2787_003:0611a09": "作衣等緣。五入門犯。已下正明戒本。此戒",
    "T85n2787_003:0611a10": "因跋難陀故令僧食時不得食好菓。故制斯",
    "T85n2787_003:0611a11": "戒。",
    "T85n2787_003:0611a12": "若比丘先受請已前食後食詣餘家不囑受餘",
    "T85n2787_003:0611a13": "比丘除餘時波逸提時者病時作衣時施衣時",
    "T85n2787_003:0611a14": "是謂餘時　此滿戒文有三段。初略制。次隨",
    "T85n2787_003:0611a15": "制。後廣制。為前食故初略結。為後食故隨結。",
    "T85n2787_003:0611a16": "為請喚故廣制。就廣戒本句有其五。一正明",
    "T85n2787_003:0611a17": "是比丘先受他請。二食前食後至他家。三不",
    "T85n2787_003:0611a18": "囑受。四除開緣。五結犯。除時者已下誦前第",
    "T85n2787_003:0611a19": "四句。辨相具釋。初句可知。言前食後食者。從",
    "T85n2787_003:0611a20": "明相出至食時。名前食。後食時至日中。名後",
    "T85n2787_003:0611a21": "食。三言不囑餘比丘者。律云。若同房同住",
    "T85n2787_003:0611a22": "同界者。應令知受請處。四言除餘時者。是開",
    "T85n2787_003:0611a23": "緣。於中有三。一病。二作衣。三施衣。義如別",
    "T85n2787_003:0611a24": "眾食戒說。五言波逸者。是違犯結罪句。律云。",
    "T85n2787_003:0611a25": "若受請已欲至餘家。不囑同戒同受請者。若",
    "T85n2787_003:0611a26": "去入門便犯。不同展轉食戒。囑異為囑異。為",
    "T85n2787_003:0611a27": "囑同界者容有覓義。故律云。若囑授詣村而",
    "T85n2787_003:0611a28": "中道還。若至餘家。或至寺內庫藏處及聚落",
    "T85n2787_003:0611a29": "邊房。若尼寺。若至彼白衣家還出。並失前囑",
    "T85n2787_003:0611b01": "受。更當囑他。若不爾者入門即犯。律云。不",
    "T85n2787_003:0611b02": "犯者。如戒本開緣及無比丘可囑。至餘庫藏",
    "T85n2787_003:0611b03": "及尼者。若家家多敷坐具請比丘成一會。隨",
    "T85n2787_003:0611b04": "至皆是請處。是故不犯。十云。若食不足。若不",
    "T85n2787_003:0611b05": "至餘處求。不犯。多云。檀越明日設供。比丘今",
    "T85n2787_003:0611b06": "日往犯提。除喚不犯。",
    "T85n2787_003:0611b07": "食家強坐戒第四十三　制意者。凡在家俗",
    "T85n2787_003:0611b08": "人婚會。無時久坐不去。放妨彼邪心遞相逼",
    "T85n2787_003:0611b09": "斥。理非所宜。又復出家離穢受染之所。事須",
    "T85n2787_003:0611b10": "防遠。容自壞心行。外涉譏醜。故所以制　別",
    "T85n2787_003:0611b11": "緣有四。一是食家甄去斷婬欲家及二俱受",
    "T85n2787_003:0611b12": "齋不犯。二夫婦常所居屏處。三無第四人。四",
    "T85n2787_003:0611b13": "申手不及戶處坐便犯。此戒因迦陀夷起過。",
    "T85n2787_003:0611b14": "佛便制戒。",
    "T85n2787_003:0611b15": "若比丘在食家中有寶強安坐者波逸提　此",
    "T85n2787_003:0611b16": "滿足戒本文有三句。一犯人。二食家有寶。三",
    "T85n2787_003:0611b17": "強坐結犯。辨相中初句可知。二言食家有寶",
    "T85n2787_003:0611b18": "者。律云。男以女為食。女以男為食。故名食",
    "T85n2787_003:0611b19": "家。寶者七寶。夫妻相重如寶。故名中有寶。五",
    "T85n2787_003:0611b20": "分云。男女情相共食名食家。十云。斷婬欲家",
    "T85n2787_003:0611b21": "及俱受齋戒名非食家。三言強安坐者。律云。",
    "T85n2787_003:0611b22": "若當舒手不及戶處坐。防其事故名強安坐。",
    "T85n2787_003:0611b23": "言波逸提者。律云。若比丘在食家。夫婦俱不",
    "T85n2787_003:0611b24": "受齋強坐犯提。若互二句犯吉。若俱受齋不",
    "T85n2787_003:0611b25": "犯。祇云。見色愛者故名食也。此食為四食之",
    "T85n2787_003:0611b26": "中是觸食。以眼根對色故名觸食。五分云。若",
    "T85n2787_003:0611b27": "知妨其事者犯。十云。此舍多人出入不犯。多",
    "T85n2787_003:0611b28": "云。言有寶者。以著寶衣輕明發欲故。四分云。",
    "T85n2787_003:0611b29": "第四人若盲聾俱有亦提。互有吉羅。一盲一",
    "T85n2787_003:0611c01": "聾共成一人不犯。比丘立而不坐吉羅。不犯",
    "T85n2787_003:0611c02": "者。若食家有寶。舒手及戶處坐。若有二比丘",
    "T85n2787_003:0611c03": "為伴。有識別人。若作人在一處。或從前逕過",
    "T85n2787_003:0611c04": "不住。若病發倒地。若力勢所持。或被繫縛。或",
    "T85n2787_003:0611c05": "命梵難不犯。",
    "T85n2787_003:0611c06": "屏與女人坐戒第四十四　制意同前。唯無第",
    "T85n2787_003:0611c07": "三人為異　別緣有四。一是俗女。二是屏處。",
    "T85n2787_003:0611c08": "三無第三人　四申手不及戶處坐犯。已下正",
    "T85n2787_003:0611c09": "明戒本。此戒因同前戒。",
    "T85n2787_003:0611c10": "若比丘食家中有寶在屏處坐者波逸提　文",
    "T85n2787_003:0611c11": "有四句。一者犯人。二食家有寶。三屏處。四",
    "T85n2787_003:0611c12": "結犯。辨相文中前二後一可知。三言屏處",
    "T85n2787_003:0611c13": "者。若樹牆壁籬柵。若衣及餘物障。故名屏",
    "T85n2787_003:0611c14": "處。此中犯者。謂夫主不在。獨與其妻屏坐故",
    "T85n2787_003:0611c15": "犯提。多論云。閉戶無淨人提。開戶外有淨人",
    "T85n2787_003:0611c16": "吉。戶內有淨人不犯。祇云。若母姊妹。若大小",
    "T85n2787_003:0611c17": "淨人。睡眠癡狂嬰兒雖有。是人名獨不堪為",
    "T85n2787_003:0611c18": "證故同犯位。若淨人作務來註不斷。若閣上",
    "T85n2787_003:0611c19": "閣下淨人看見者不犯開緣如前戒。",
    "T85n2787_003:0611c20": "獨與俗女露坐戒第四十五　制意同前　別",
    "T85n2787_003:0611c21": "緣有四。一是俗人女。二是露處。三無第三人。",
    "T85n2787_003:0611c22": "此是離見聞屏而非重物障故稱露。故與前",
    "T85n2787_003:0611c23": "戒並開第三人。四在申手內坐犯。若申手外",
    "T85n2787_003:0611c24": "吉。已下正明戒本。此戒犯緣與前戒同。",
    "T85n2787_003:0611c25": "若比丘獨與女人露地坐者波逸提　此滿足",
    "T85n2787_003:0611c26": "戒本文有四句。一犯人。二犯境。三犯處。四結",
    "T85n2787_003:0611c27": "罪。初句可知。言獨者。一女人一比丘。第二言",
    "T85n2787_003:0611c28": "女人者。是犯境。律云。人女有知命根不斷。第",
    "T85n2787_003:0611c29": "三言露地者。是犯處。謂在見聞屏處。相去申",
    "T85n2787_003:0612a01": "手內坐。故十律云。相去一文犯。第四言波逸",
    "T85n2787_003:0612a02": "提者。是謂違犯句。故律云。獨與女坐無第三",
    "T85n2787_003:0612a03": "人為證。隨起還坐隨爾數墮。相去一尋內犯",
    "T85n2787_003:0612a04": "提。一尋半犯吉。二尋已外無犯。十云。相去一",
    "T85n2787_003:0612a05": "文提。丈五吉。二丈不犯。辨相開緣並同前戒",
    "T85n2787_003:0612a06": "不犯。",
    "T85n2787_003:0612a07": "驅他出聚落戒四十六　制意者。凡出家之人",
    "T85n2787_003:0612a08": "理壞貞實忠信自居。先許他家食。而竟不與",
    "T85n2787_003:0612a09": "惡心驅出。時限已過。使他一日不得食。以充",
    "T85n2787_003:0612a10": "驅處。至重故所以制　別緣有六。一是大比",
    "T85n2787_003:0612a11": "丘。二先許。三不與食。四無因緣。謂有舉殯命",
    "T85n2787_003:0612a12": "梵等難。不犯故爾。五惡心驅出。六相離見聞。",
    "T85n2787_003:0612a13": "或彼去已去故。已下正明戒本。此戒因跋難",
    "T85n2787_003:0612a14": "陀令餘比丘至食時驅不得食。佛便制戒。",
    "T85n2787_003:0612a15": "若比丘語餘比丘如是言大德共至聚落當與",
    "T85n2787_003:0612a16": "汝等食彼比丘竟不教與是比丘食語言汝一",
    "T85n2787_003:0612a17": "處若坐若語不樂我獨坐獨語以此因緣非餘",
    "T85n2787_003:0612a18": "方便遣他去波逸提　此滿足戒本文有三句。",
    "T85n2787_003:0612a19": "一犯人。二語餘下至與汝食。正明將至聚落",
    "T85n2787_003:0612a20": "許與彼食。三彼比丘竟不。已下不與彼食遣",
    "T85n2787_003:0612a21": "去結罪。以此因緣者。謂是惱亂因緣。非餘者。",
    "T85n2787_003:0612a22": "非餘不犯等緣如上無威儀等。辨相者初句",
    "T85n2787_003:0612a23": "可知。言聚落者。有四種村如上。言與食者。謂",
    "T85n2787_003:0612a24": "是五正明。律云。若方便捨見處至聞處犯吉。",
    "T85n2787_003:0612a25": "互作亦吉。見聞俱離犯提。律云。不犯者。與",
    "T85n2787_003:0612a26": "食遣去。若病若無威儀人見不喜自送食與。",
    "T85n2787_003:0612a27": "若破戒破見等故。若命梵等難。若無瞋恨亦",
    "T85n2787_003:0612a28": "無慊心。悉皆不犯。",
    "T85n2787_003:0612a29": "過受四月藥請戒第四十七　制意者。然篤",
    "T85n2787_003:0612b01": "信士供辦美藥。延請僧眾虔心供養。施主有",
    "T85n2787_003:0612b02": "限。宜應將護稱施而受。今過受他藥。長貪惱",
    "T85n2787_003:0612b03": "物。敗善增惡。損處不輕。故今聖制　別緣具",
    "T85n2787_003:0612b04": "六。一是藥請。二施心限定。三知期限定。四過",
    "T85n2787_003:0612b05": "限而受。五無因緣。六食咽咽犯。已下正明戒",
    "T85n2787_003:0612b06": "本。此戒因六群比丘起過。故制戒。",
    "T85n2787_003:0612b07": "請比丘四月與藥無病比丘應受若過受除常",
    "T85n2787_003:0612b08": "請更請分請盡壽請波逸提　此滿足戒本文",
    "T85n2787_003:0612b09": "有六句。一犯人。二藥請。三無病下教齊。四四",
    "T85n2787_003:0612b10": "月受。五闕緣。六過受結犯。辨相中比丘者如",
    "T85n2787_003:0612b11": "上釋。二四月請與藥者。律云。四月者夏四月",
    "T85n2787_003:0612b12": "也。祇云。春夏冬三時俱犯。三言無病比丘應",
    "T85n2787_003:0612b13": "受者。教齊四月受也。此是受藥方法。四言若",
    "T85n2787_003:0612b14": "過受者。此明過四月受。律云。若夜藥有分齊。",
    "T85n2787_003:0612b15": "夏四月應受。若夜無分齊。隨施時應受。不論",
    "T85n2787_003:0612b16": "藥分齊。五言除常請者。明開受緣。律云。常請",
    "T85n2787_003:0612b17": "者施主作如是言。我常與藥。更請者斷已後",
    "T85n2787_003:0612b18": "復更請與藥。分請者持藥至伽藍中分與。盡",
    "T85n2787_003:0612b19": "形受請者。施主言。我常盡形與藥。次前四句",
    "T85n2787_003:0612b20": "通達開緣藥。第六言波逸提者。是違犯句。律",
    "T85n2787_003:0612b21": "云。四藥之中過受三藥俱犯提罪。故伽論過",
    "T85n2787_003:0612b22": "時藥亦犯提罪。七日盡形如律下文。醫所教",
    "T85n2787_003:0612b23": "服藥故知是犯。如施一食過受尚犯。豈況過",
    "T85n2787_003:0612b24": "四月受寧不犯提。故十律云。過四月已復索",
    "T85n2787_003:0612b25": "蘇等七日藥。及終身中椒薑鉢畢鹽等犯提。",
    "T85n2787_003:0612b26": "若索毘醯勒等三吉羅。非時藥賤。又療患義",
    "T85n2787_003:0612b27": "微。受義希故犯小罪　問。施一食中過受蘇",
    "T85n2787_003:0612b28": "油犯輕。此受蘇油何以便重　答。彼據身外",
    "T85n2787_003:0612b29": "塗足。燃燈既是外用。過義受希故彼犯輕。此",
    "T85n2787_003:0612c01": "施內資過受義數故得提罪。又善論若檀越",
    "T85n2787_003:0612c02": "四月與油索蘇吉羅。故知索藥罪輕。過受",
    "T85n2787_003:0612c03": "便重。所以爾者。解言。施主先有好心。四月",
    "T85n2787_003:0612c04": "與藥期限已滿。供養心息。過受致惱。損敗處",
    "T85n2787_003:0612c05": "深。又復乘前供養人喜過受。故過受重。若索",
    "T85n2787_003:0612c06": "藥者。以其居士先無施心。乞任彼量。損惱義",
    "T85n2787_003:0612c07": "微。又以施主先無心故。乞希故輕。與衣不",
    "T85n2787_003:0612c08": "同衣資義寬。與乞過受二俱是數故希犯提",
    "T85n2787_003:0612c09": "罪。律云。不犯者。如戒本四緣是。",
    "T85n2787_003:0612c10": "觀軍陣戒第四十八　制意者。凡軍陣凶險",
    "T85n2787_003:0612c11": "丘又交競。實則傾敗。俄爾戲便令心蕩逸招",
    "T85n2787_003:0612c12": "譏損道。愆深過極。交違慈愍。故不聽觀　別",
    "T85n2787_003:0612c13": "緣有四。一是軍陣。二故往觀。三無因緣。謂被",
    "T85n2787_003:0612c14": "請及軍陣。復至水睦險難等不犯故。四往見",
    "T85n2787_003:0612c15": "便犯。已下正明戒本。此戒因六群觀陣。波斯",
    "T85n2787_003:0612c16": "遙見心甚不悅。佛便制戒。",
    "T85n2787_003:0612c17": "若比丘往觀軍陣除時因緣波逸提　此滿足",
    "T85n2787_003:0612c18": "戒本文有四句。一犯人。二觀陣。三開緣。四",
    "T85n2787_003:0612c19": "結罪。辨相中初句可知。二言軍陣者。於中有",
    "T85n2787_003:0612c20": "三。一釋名。車幕毛聚稱軍。行列相對名陣。二",
    "T85n2787_003:0612c21": "舉數者。律云。軍有四種。謂象馬車步等。純雜",
    "T85n2787_003:0612c22": "二種如律廣說。都有二十六軍。三辨相者。祇",
    "T85n2787_003:0612c23": "云。象力最大。四人從之成一象軍。馬力次弱。",
    "T85n2787_003:0612c24": "八人從之成馬軍。車軍次弱。十六人從成一",
    "T85n2787_003:0612c25": "車軍。三十二人帶伎成一步軍。所言陣者。行",
    "T85n2787_003:0612c26": "列相對。或方。或圓。或半形。或張甄。或咸陣",
    "T85n2787_003:0612c27": "等。若戲。若闕戰。三言除是因緣者。律云。若",
    "T85n2787_003:0612c28": "自有事須往。若彼請喚。乃至勢力將去。及",
    "T85n2787_003:0612c29": "餘種種不自在緣。四言波逸提者。是違犯結",
    "T85n2787_003:0613a01": "罪句。律云。彼比丘往觀軍陣。從道至道。從道",
    "T85n2787_003:0613a02": "至非道。乃至從下至高去。若見者犯提。不見",
    "T85n2787_003:0613a03": "吉羅。若方便莊嚴。欲觀而不去者吉。若比丘",
    "T85n2787_003:0613a04": "先在道行軍陣。後至應避下道。若不避者吉。",
    "T85n2787_003:0613a05": "乃至下戒亦爾。若見犯提。不見吉羅。祇云。若",
    "T85n2787_003:0613a06": "逢軍不作意見者無犯。若作意舉頭窺望見",
    "T85n2787_003:0613a07": "提。若天王出作意看者越。乃至看畜生鬪。乃",
    "T85n2787_003:0613a08": "看人諍口皆越。十誦為作無常觀故。雖觀不",
    "T85n2787_003:0613a09": "犯。如前所說。",
    "T85n2787_003:0613a10": "有緣至軍過限宿戒第四十九　別緣有五。一",
    "T85n2787_003:0613a11": "有因緣。至軍中宿。二曾逕二宿。三第三宿不",
    "T85n2787_003:0613a12": "離見聞處。四無因緣。謂二道斷命梵難不去",
    "T85n2787_003:0613a13": "無罪。五過三夜明相出犯。已下正明戒本。此",
    "T85n2787_003:0613a14": "戒因六群有緣至軍中宿。居士譏嫌。比丘舉",
    "T85n2787_003:0613a15": "過。佛制戒。",
    "T85n2787_003:0613a16": "若比丘有因緣聽至軍中二宿三宿過者波逸",
    "T85n2787_003:0613a17": "提　此滿足戒本文有三句。一犯人。二開緣。",
    "T85n2787_003:0613a18": "三違犯罪。初句可知。二言有因緣者。律云。",
    "T85n2787_003:0613a19": "有喚及自事等緣。多論開往者為沙門果故。",
    "T85n2787_003:0613a20": "長養佛法故。長信敬心故。又道俗相須成就",
    "T85n2787_003:0613a21": "佛法故。聽往有益至三宿。三言過者波逸提。",
    "T85n2787_003:0613a22": "是違犯結罪。律云。若至第三宿明相未出應",
    "T85n2787_003:0613a23": "離見聞處。若不離明相出犯提。見聞互不離",
    "T85n2787_003:0613a24": "犯吉。若第四夜往處初夜即犯。不待明相。律",
    "T85n2787_003:0613a25": "云。不犯者。得二宿至第三宿。明相未出離見",
    "T85n2787_003:0613a26": "聞處。若水陸道斷惡戰等難。並不犯。",
    "T85n2787_003:0613a27": "有緣至軍二宿往觀軍陣合戰戒第五十　過",
    "T85n2787_003:0613a28": "不異前既有因緣聽至軍中。宜應坐住。復方",
    "T85n2787_003:0613a29": "便往觀。過同於初。故所以制　別緣有五。一",
    "T85n2787_003:0613b01": "先有緣在軍中宿。二軍陣合戰。三方便往觀。",
    "T85n2787_003:0613b02": "四見便犯。已下正明戒本。此戒因六群有緣",
    "T85n2787_003:0613b03": "在軍觀諸鬪力。中有一人為箭所射。居士怪",
    "T85n2787_003:0613b04": "情。比丘白佛。因斯制戒。",
    "T85n2787_003:0613b05": "若比丘二宿三宿軍中住或觀軍陣鬪戰若遊",
    "T85n2787_003:0613b06": "軍象馬力勢者波逸提　此滿足戒本文有五",
    "T85n2787_003:0613b07": "句。一者犯人。二有緣先在軍中。三或觀者一",
    "T85n2787_003:0613b08": "心明觀業。四軍陣已下所觀之境。於中有四。",
    "T85n2787_003:0613b09": "一軍。二陣。三鬪戰。四勢力。五者結罪。辨相",
    "T85n2787_003:0613b10": "中初句可知。第二句如前戒所開。第三言觀",
    "T85n2787_003:0613b11": "軍陣者。是觀業。四言軍陣等者。軍陣如前所",
    "T85n2787_003:0613b12": "明。鬪戰相狀。若戲鬪。若真實鬪。言勢力者。",
    "T85n2787_003:0613b13": "第一象力馬力車力步力等。五言波逸提者。",
    "T85n2787_003:0613b14": "是違犯句。輕重不同。若比丘往觀見者犯提。",
    "T85n2787_003:0613b15": "不見犯吉。餘如前戒。不犯者。若有請喚及勢",
    "T85n2787_003:0613b16": "力等難。命梵之難。雖不離不犯。",
    "T85n2787_003:0613b17": "飲酒戒第五十一　制意者。酒為毒水。飲則",
    "T85n2787_003:0613b18": "成患。令人志性猖狂廣興諸惡。妨修廢業。損",
    "T85n2787_003:0613b19": "道招譏。生患之本。寧容不禁。是故聖判　別",
    "T85n2787_003:0613b20": "緣有三。一是酒。二無重病。三飲即犯。已下正",
    "T85n2787_003:0613b21": "明戒本。此戒因婆伽陀比丘起過。故制斯戒",
    "T85n2787_003:0613b22": "　若比丘飲酒者波逸提　滿足戒本文有三句。",
    "T85n2787_003:0613b23": "一犯人。二所飲之酒。三飲而結罪。辨相中初",
    "T85n2787_003:0613b24": "句可知。二言飲酒者。於中有二。初列五種酒。",
    "T85n2787_003:0613b25": "如律所明。一木酒。二粳米酒。三餘米酒。四大",
    "T85n2787_003:0613b26": "麥酒。五有餘法作酒者。二就木酒偏舉料簡。",
    "T85n2787_003:0613b27": "律云。木酒者有六。一梨汁酒。二閻浮菓酒。三",
    "T85n2787_003:0613b28": "甘蔗酒。四舍樓伽菓酒。五麴汁酒。六蒲桃",
    "T85n2787_003:0613b29": "酒。梨酒者若以蜜石蜜雜作。乃至蒲桃酒亦",
    "T85n2787_003:0613c01": "如是。三言波逸提者。是結罪。律云。但使是",
    "T85n2787_003:0613c02": "酒。乃至草木作者。無酒色香味。若非酒而有",
    "T85n2787_003:0613c03": "酒色香味。並不合飲。若酒初和和飲皆犯提。",
    "T85n2787_003:0613c04": "甛酢酒食麴酒糟一切吉羅。十云。若飲似酒",
    "T85n2787_003:0613c05": "酢酒糟醫。若麴能醉人。咽咽皆墮。多云。酒酒",
    "T85n2787_003:0613c06": "相酒疑酒無酒想一切墮罪。無酒有酒想疑",
    "T85n2787_003:0613c07": "皆吉。莫非取境犯。謂前有方便。又不得強勸",
    "T85n2787_003:0613c08": "飲酒前人。若飲勸者犯提。不飲吉羅。祇云。一",
    "T85n2787_003:0613c09": "切果漿令人醉越。若麴飯相和食者提。善見",
    "T85n2787_003:0613c10": "云。若酒煮藥故有酒香味犯吉。無者得飲。四",
    "T85n2787_003:0613c11": "分云。以我為師者。不得以草木內酒中渧口。",
    "T85n2787_003:0613c12": "五分以降龍故得酒醉。衣盋蹤橫。乃至佛說",
    "T85n2787_003:0613c13": "偈。昔日敬佛。今不能敬。昔伏毒龍。今不能降",
    "T85n2787_003:0613c14": "蝦蟆。多云。此戒極重。能作四逆。除一破僧。",
    "T85n2787_003:0613c15": "又亦能破諸戒律行。而及能作眾作差。故",
    "T85n2787_003:0613c16": "律重制。律云。不犯者。若有病餘藥持不善。以",
    "T85n2787_003:0613c17": "酒為藥。若以酒塗瘡。一切不犯。五分云。若先",
    "T85n2787_003:0613c18": "習酒人不酒者氣絕欲死。飲食不消。聽嗅酒",
    "T85n2787_003:0613c19": "器。若不差者以酒著䴵粥中合食。不差者以",
    "T85n2787_003:0613c20": "酒與。飲漸漸斷之。",
    "T85n2787_003:0613c21": "水中嬉戲戒第五十二　多論四義故制。一",
    "T85n2787_003:0613c22": "佛法尊重。理宜表敬。今入水遊戲。損壞匪輕。",
    "T85n2787_003:0613c23": "二理宜威儀庠序。外長信敬。入水遊戲。動越",
    "T85n2787_003:0613c24": "威儀。招世譏過。三宜息修道入水遊戲。妨廢",
    "T85n2787_003:0613c25": "正業。四宜修正念。入水戲謔。令心散亂。失正",
    "T85n2787_003:0613c26": "念故。是以聖制　別緣有三。一是水。二無緣。",
    "T85n2787_003:0613c27": "三戲即犯。此戒因十七群河中遊戲。波斯匿",
    "T85n2787_003:0613c28": "王遙見譏嫌。佛便制。",
    "T85n2787_003:0613c29": "若比丘水中嬉戲者波逸提　戒本有三句。一",
    "T85n2787_003:0614a01": "犯。二水戲。三結罪。辨相中初句可知二言水",
    "T85n2787_003:0614a02": "中戲者律云。放意自恣從此至彼。逆流順流。",
    "T85n2787_003:0614a03": "此沒彼出。手畫水相灒。乃至以鉢盛水戲弄",
    "T85n2787_003:0614a04": "者提。三言波逸提者。違犯名。律云。比丘水",
    "T85n2787_003:0614a05": "中如上所戲悉犯提罪。除水已若酪漿若酒",
    "T85n2787_003:0614a06": "麥汁器中弄戲皆犯吉羅。祇云。水陸互澆灒",
    "T85n2787_003:0614a07": "越。俱水中者提。五分搏雪及草頭露弄者吉。",
    "T85n2787_003:0614a08": "伽云。乃至水滴地亦吉。大雲經說王見遊戲",
    "T85n2787_003:0614a09": "說偈。夫人言。吾聞諸比丘。久已離塵羈。戲慕",
    "T85n2787_003:0614a10": "泥水中。云何為人師。諸比丘遊戲已足入定",
    "T85n2787_003:0614a11": "知心。遂以神力雁行而去夫人見而向王說",
    "T85n2787_003:0614a12": "偈。吾家諸比丘久以離塵羈。沙彌尚如是。何",
    "T85n2787_003:0614a13": "況釋迦師。王因生信。律云。不犯者。若道行",
    "T85n2787_003:0614a14": "渡水。或水中牽竹木捭順流上下。若失物沈",
    "T85n2787_003:0614a15": "入水底此沒彼出。或從此岸渡至彼岸。或學",
    "T85n2787_003:0614a16": "知浮法而擢臂水中灒水者。一切不犯。",
    "T85n2787_003:0614a17": "擊攊比丘戒第五十三　事雖是輕過容至重。",
    "T85n2787_003:0614a18": "人之喜為特。宜須禁故所以制　別緣有五。",
    "T85n2787_003:0614a19": "一是比丘。二作惱亂意。三手脚十指。四無緣。",
    "T85n2787_003:0614a20": "若眠觸令覺行來誤觸等不犯故。五觸著即",
    "T85n2787_003:0614a21": "犯　此戒因六群中一人擊攊十七群中一人。",
    "T85n2787_003:0614a22": "乃至令命終。比丘舉過。佛便呵制戒。",
    "T85n2787_003:0614a23": "若比丘以指相擊攊者波逸提　戒本三句。一",
    "T85n2787_003:0614a24": "犯人。二擊攊。三結罪。辨相中初句可知。二言",
    "T85n2787_003:0614a25": "以指擊攊者。律云。指者手脚二十指。三言波",
    "T85n2787_003:0614a26": "逸提者。違犯罪名。四分以手脚相擊攊一切",
    "T85n2787_003:0614a27": "提罪。祇云。以指除手脚已若杖若拂抦及戶",
    "T85n2787_003:0614a28": "籥餘一切物擊攊者吉。指比丘亦提。五指指",
    "T85n2787_003:0614a29": "五提。乃至善會以指某甲去。去者亦提。五分",
    "T85n2787_003:0614b01": "云。若擊攊沙彌乃至畜生亦吉。律云。不犯者。",
    "T85n2787_003:0614b02": "若不故作。若睡觸令覺。若出入行來。若掃地",
    "T85n2787_003:0614b03": "誤觸。並不犯。",
    "T85n2787_003:0614b04": "不授諫戒第五十四　制意者。凡出家之人",
    "T85n2787_003:0614b05": "理宜離惡為宗。然已迷情將欲作過。他以理",
    "T85n2787_003:0614b06": "諫。復不從順。苟且為非違。損處重故。須聖",
    "T85n2787_003:0614b07": "制　別緣有五。一己所作非法事。二他如法",
    "T85n2787_003:0614b08": "設諫。三知己所作非前人諫者是。四拒諫不",
    "T85n2787_003:0614b09": "受。五隨所作犯根本。不從語波逸提。已下正",
    "T85n2787_003:0614b10": "明戒本。此戒因闡陀比丘犯戒。餘比丘諫言。",
    "T85n2787_003:0614b11": "莫作此意不應爾。不從他諫。即犯諸罪。比丘",
    "T85n2787_003:0614b12": "白佛。佛呵制戒。",
    "T85n2787_003:0614b13": "若比丘不受諫者波逸提　此戒文有三句。一",
    "T85n2787_003:0614b14": "犯人。二不受諫。三結罪。辨相中初句可知。二",
    "T85n2787_003:0614b15": "言不受諫者。自知作非他勸莫作拒而不從",
    "T85n2787_003:0614b16": "故曰不受諫。三言波逸提者。是違犯罪名。釋",
    "T85n2787_003:0614b17": "云。但使知己為非前諫者。是故違情重。是以",
    "T85n2787_003:0614b18": "得提。若謂己所作是前諫者非過輕微故得",
    "T85n2787_003:0614b19": "吉羅。隨所作事邊以識事故作。以不知得脫",
    "T85n2787_003:0614b20": "猶犯根本罪。此違一人諫不隨前事結罪輕",
    "T85n2787_003:0614b21": "重。但就心辨虛故罪重。心實故輕。文中先結",
    "T85n2787_003:0614b22": "心實之吉。次結心虛提。是以律云。若他諫言",
    "T85n2787_003:0614b23": "莫作此事。然故犯根本。不從語吉。若自知所",
    "T85n2787_003:0614b24": "作非然故作犯根本。不從語提。多云。欲作前",
    "T85n2787_003:0614b25": "不受諫犯吉。後作以根本外別得提罪問。",
    "T85n2787_003:0614b26": "違僧諫中諫竟即犯。不待作事。此中所以諫",
    "T85n2787_003:0614b27": "竟未犯。要待作事。此戒既是一人設諫。無有",
    "T85n2787_003:0614b28": "僧命眾法可違。是以諫竟未犯。要待作事違",
    "T85n2787_003:0614b29": "諫義成。是以不類。若爾下拒勸學戒亦是一",
    "T85n2787_003:0614c01": "人所諫。而無眾命可違。何以諫竟即犯。與此",
    "T85n2787_003:0614c02": "相違答。彼諫止犯先。是不學止犯之人。發",
    "T85n2787_003:0614c03": "言拒諫道已。不學即是止犯。表違已成故。所",
    "T85n2787_003:0614c04": "以犯。此諫作犯。雖言拒諫道我作者仍猶未",
    "T85n2787_003:0614c05": "作違未就。要待作事違陳義成亦非一類。律",
    "T85n2787_003:0614c06": "云。不犯者。前人無智報言。可問汝師乃至知",
    "T85n2787_003:0614c07": "諫法者。若諫當用。若戲語獨語夢語錯說等。",
    "T85n2787_003:0614c08": "一切不犯。",
    "T85n2787_003:0614c09": "恐怖比丘戒第五十五　制意者。凡出家人",
    "T85n2787_003:0614c10": "宜須持護。不相惱觸。今以六塵等事遞相。恐",
    "T85n2787_003:0614c11": "怖令彼惶悸。廢修正業。事惱殊深。故須制斷",
    "T85n2787_003:0614c12": "　別緣有五。一大比丘。二作恐怖意。三以六",
    "T85n2787_003:0614c13": "塵等事。一一說示。四言辭了了。五前人見聞",
    "T85n2787_003:0614c14": "觸知便犯。已下正明戒本。此戒因那迦波羅",
    "T85n2787_003:0614c15": "反被拘執衣。欲怖佛令還入房。佛便呵責。制",
    "T85n2787_003:0614c16": "斯戒本。",
    "T85n2787_003:0614c17": "若比丘恐怖他比丘者波逸提　此滿足本文",
    "T85n2787_003:0614c18": "有三句。一犯人。二恐怖。三結罪。辨相中初句",
    "T85n2787_003:0614c19": "可知。二言恐怖者。律明恐業。先列名。後隨",
    "T85n2787_003:0614c20": "釋。言列名者。彼以色聲香味觸法六事。一一",
    "T85n2787_003:0614c21": "示之。言色恐怖者。或作鳥形乃至鬼及獸形。",
    "T85n2787_003:0614c22": "如是以色恐怖前人。言聲恐怖者。或貝聲象",
    "T85n2787_003:0614c23": "聲等以如是聲恐怖前人。乃至以法恐怖。語",
    "T85n2787_003:0614c24": "前人我見如是相汝當死。若失衣鉢及汝和",
    "T85n2787_003:0614c25": "上亦爾。汝父母得病。若死等以此法恐怖者。",
    "T85n2787_003:0614c26": "三言波逸提者。是違犯句。律云。若以六事。隨",
    "T85n2787_003:0614c27": "一一提。令彼見聞等若恐怖若不恐怖。一一",
    "T85n2787_003:0614c28": "皆得提罪。若不了前人不知等。一一吉羅。律",
    "T85n2787_003:0614c29": "云。不犯者。或闇地坐無燈火。或大小便處遙",
    "T85n2787_003:0615a01": "見謂言惡獸。乃至行聲咳聲觸聲而恐怖者。",
    "T85n2787_003:0615a02": "或以色等示人不作恐怖意。或若實有是。見",
    "T85n2787_003:0615a03": "夢當死失衣。乃至父母重病若死。語彼令知",
    "T85n2787_003:0615a04": "及誤。一切不犯。",
    "T85n2787_003:0615a05": "過半月洗浴戒第五十六　十律云。洗浴有",
    "T85n2787_003:0615a06": "五利。一除垢穢。二身清淨。三除身中寒冷病。",
    "T85n2787_003:0615a07": "四除風。五得安隱。故溫室經云。浴除七病故。",
    "T85n2787_003:0615a08": "凡身多不淨事須澡除。但皎潔過常令身光",
    "T85n2787_003:0615a09": "澤。翫著色身無心厭背　正違出離。故須限約",
    "T85n2787_003:0615a10": "半月一洗。若過即犯　別緣有五。一曾前洗",
    "T85n2787_003:0615a11": "浴。二未滿半月。三更洗浴。四無因緣。五洗身",
    "T85n2787_003:0615a12": "半犯。已下正明戒本。此戒因瓶沙王聽諸比",
    "T85n2787_003:0615a13": "丘於竹園池中常浴。六群浴次。王與婇女詣",
    "T85n2787_003:0615a14": "池。相值王竟不浴。大臣嫌悉。比丘白佛。佛",
    "T85n2787_003:0615a15": "呵制戒。",
    "T85n2787_003:0615a16": "若比丘半月洗浴無病比丘應受不得過除餘",
    "T85n2787_003:0615a17": "時波逸提餘時者熱時病時作時風雨時道行",
    "T85n2787_003:0615a18": "時此是時　此滿足戒本文有四句。一犯人。",
    "T85n2787_003:0615a19": "二明半月一洗不得過。三除開緣。四結罪。餘",
    "T85n2787_003:0615a20": "時者下誦前第三句。辨相中初句可知。二言",
    "T85n2787_003:0615a21": "半月洗浴者。明半月一浴不得過。半月洗誦",
    "T85n2787_003:0615a22": "於半月內不得再洗。故曰不得過。祇云。應隨",
    "T85n2787_003:0615a23": "浴日數。要滿十五日乃應更洗。三先言除餘",
    "T85n2787_003:0615a24": "時者。明開緣。言除熱時。律云。春後四十五",
    "T85n2787_003:0615a25": "日。夏初一月。是熱時。天竺熱早故。從三月",
    "T85n2787_003:0615a26": "初至五月十五日。此兩月半聽洗無罪。隨國",
    "T85n2787_003:0615a27": "土早晚熱用此限洗。又此兩月半時日滿便",
    "T85n2787_003:0615a28": "足。是名熱時。言病時者。四分云。下至身體臭",
    "T85n2787_003:0615a29": "穢是謂病時。言作時者。下至掃屋前地。十云。",
    "T85n2787_003:0615b01": "乃至掃僧房內地五尺。多云。五六尺。五分乃",
    "T85n2787_003:0615b02": "至掃屋內地。言風雨時者。下至一旋風一渧",
    "T85n2787_003:0615b03": "雨著身。言道行者。下至半由旬若來若往者",
    "T85n2787_003:0615b04": "是。四言波逸提。是過洗結罪句。律云。若過限",
    "T85n2787_003:0615b05": "洗一遍洗身一波逸提。若洗半身亦犯提。若",
    "T85n2787_003:0615b06": "方便欲洗不者吉羅。五分云。若共白衣同室",
    "T85n2787_003:0615b07": "浴身偷蘭。多云。露地不應共浴。若在室中知",
    "T85n2787_003:0615b08": "白衣。而無口過者聽。共浴比丘揩白衣吉。若",
    "T85n2787_003:0615b09": "自揩不用他揩者善。要著僧祇支。一當有慚",
    "T85n2787_003:0615b10": "愧。二不生他欲。因洗羅漢身軟有。凡見便起",
    "T85n2787_003:0615b11": "染失根。乃至還悔得本男身。律云。不犯者。如",
    "T85n2787_003:0615b12": "上六緣開數洗不犯。及被力勢所轉強令者。",
    "T85n2787_003:0615b13": "無事露地然火戒五十七　制意者。凡火性",
    "T85n2787_003:0615b14": "炎熾事變無恒。容有燒壞不可禁。又復然火",
    "T85n2787_003:0615b15": "群聚多著俗話。廢修正業。是以聖制　別緣",
    "T85n2787_003:0615b16": "有四。一是無因緣。甄去因緣不犯。二雖無因",
    "T85n2787_003:0615b17": "緣若在覆障處。生患義微亦是不犯。故須第",
    "T85n2787_003:0615b18": "二是露地。三然草木等甄去然炭。生過義微。",
    "T85n2787_003:0615b19": "但犯小罪。四燒便犯。此中但制無事。然火罪",
    "T85n2787_003:0615b20": "不言壞地傷。五生種罪。上已制竟故爾。此戒",
    "T85n2787_003:0615b21": "因六群露地火枯枝。內有蛇得火氣出。遂驚",
    "T85n2787_003:0615b22": "擲火燒佛講堂。比丘舉過。佛制斯戒。",
    "T85n2787_003:0615b23": "若比丘無病自為炙故在露地然火若教人然",
    "T85n2787_003:0615b24": "除時因緣波逸提　戒本三句。一犯人。二除",
    "T85n2787_003:0615b25": "病。二為已然火結犯。辨相中初句可知。二言",
    "T85n2787_003:0615b26": "自為已除病不開。三言波逸提者。是違犯結",
    "T85n2787_003:0615b27": "罪。故律云。彼於露地若然草木枝葉牛糞糠",
    "T85n2787_003:0615b28": "等。一切然者皆犯提罪。若以火置草木乃至",
    "T85n2787_003:0615b29": "糠越中亦犯提罪。五分為炙然火炎高四指",
    "T85n2787_003:0615c01": "者墮。多論若他已然後隨作何事皆墮。祇云。",
    "T85n2787_003:0615c02": "旋火作輪。或火中有草木。撥聚一切墮。若壞",
    "T85n2787_003:0615c03": "生二罪。一壞生。二然火。若在生地理有一",
    "T85n2787_003:0615c04": "墮。被燒半焳擲火中者吉。然炭火吉。不語",
    "T85n2787_003:0615c05": "前人知是看是吉。律云。不犯者。語前人知是",
    "T85n2787_003:0615c06": "看是。若病人自然教人然有緣。看病人為病",
    "T85n2787_003:0615c07": "者煮糜粥美飲等。在死土及石并餘物上作",
    "T85n2787_003:0615c08": "火。開不犯。若在厨屋中浴室中。若熏鉢煮染",
    "T85n2787_003:0615c09": "然燈。一切無犯。",
    "T85n2787_003:0615c10": "藏他衣鉢戒五十八　制意者三。一調戲譃",
    "T85n2787_003:0615c11": "煩。因事相惱。藏他衣鉢覓時不得。令彼惶恐",
    "T85n2787_003:0615c12": "怖。惱處匪輕。二容生盜心。臨色事險可懼之",
    "T85n2787_003:0615c13": "甚。三假無盜心。致彼言謗清白難分。莫能自",
    "T85n2787_003:0615c14": "拔。以斯諸過故。須聖制　別緣有四。一是大",
    "T85n2787_003:0615c15": "比丘衣鉢事等。二作驚動彼意。三無因緣。或",
    "T85n2787_003:0615c16": "物主慢藏及二難等不犯。四取藏舉便犯。此",
    "T85n2787_003:0615c17": "戒因六群十七群衣鉢等。諸比丘白佛。佛制",
    "T85n2787_003:0615c18": "斯戒。",
    "T85n2787_003:0615c19": "若比丘藏他比丘衣鉢坐具鍼筒若自藏若教",
    "T85n2787_003:0615c20": "人藏下至戲笑者波逸提　此滿足戒本文。文",
    "T85n2787_003:0615c21": "有三句。一犯人。二所藏物。三自他藏而結罪。",
    "T85n2787_003:0615c22": "辨相中三句可知。律云。上至惱他下至笑戲",
    "T85n2787_003:0615c23": "皆犯提罪。故云戲笑尚犯。況為故惱。多云。",
    "T85n2787_003:0615c24": "若五大色衣及不淨衣吉羅。未熏鉢[鏈-車+聿][金*咨]衣",
    "T85n2787_003:0615c25": "鉢不作淨畜者皆墮。律云。不犯者。若實知彼",
    "T85n2787_003:0615c26": "人物體而舉。若在露地風雨漂漬舉之。若物",
    "T85n2787_003:0615c27": "主為性慢藏衣物狼藉為誡勅之。若借他衣",
    "T85n2787_003:0615c28": "而彼不收舉。若因此衣鉢有命梵等緣故藏。",
    "T85n2787_003:0615c29": "一切不犯。",
    "T85n2787_003:0616a01": "真實淨施不問主取戒五十九　制意者。凡",
    "T85n2787_003:0616a02": "淨施之法為去存著之。情遠同大行。事既付",
    "T85n2787_003:0616a03": "彼。取用之時一須諮問。輒取理違聖教。又復",
    "T85n2787_003:0616a04": "前人既不見物。謂成失奪。惱他不輕。是故聖",
    "T85n2787_003:0616a05": "制　釋名者。捨與前人不虛稱為真實。此物",
    "T85n2787_003:0616a06": "不傷染心名為淨施。故曰真實淨施輒取戒。",
    "T85n2787_003:0616a07": "別緣有四。一是己物。二作真施淨施法。三不",
    "T85n2787_003:0616a08": "語主令知。四取用便犯。此戒因六群真施親",
    "T85n2787_003:0616a09": "厚衣。比丘已後輒著。比丘白佛。呵制戒。",
    "T85n2787_003:0616a10": "若比丘與比丘比丘尼式叉摩那沙彌沙彌尼",
    "T85n2787_003:0616a11": "衣還取著者波逸提　滿足戒本文有三句。一",
    "T85n2787_003:0616a12": "犯人。二作淨施法。三輒取結罪。辨相中初",
    "T85n2787_003:0616a13": "句可知。二言與衣者。律云。淨施有二。一真",
    "T85n2787_003:0616a14": "實。二展轉。展轉者長衣戒說。三言波逸提",
    "T85n2787_003:0616a15": "者。是輒取違犯句。故律云。若作真實淨實淨",
    "T85n2787_003:0616a16": "施應問。主然。後取著。不爾者犯提。然此淨主",
    "T85n2787_003:0616a17": "文通五眾。人解不定。有說此是用戒通僧尼",
    "T85n2787_003:0616a18": "二眾合說。豈有比丘從尼取衣也。各對同類",
    "T85n2787_003:0616a19": "僧二尼三作法。又說依文通五眾為主。任心",
    "T85n2787_003:0616a20": "所樂　問。沙彌邊作淨受已云何　答。稱無",
    "T85n2787_003:0616a21": "歲比丘　問。幾物應說淨　答。謂衣藥鉢寶",
    "T85n2787_003:0616a22": "等　問。衣物尺量如何　答。衣尺六八寸。故",
    "T85n2787_003:0616a23": "律云。長如來八指。廣四指是。若互及全咸並",
    "T85n2787_003:0616a24": "悉不說無罪。鉢量可知。藥無其量。謂取七日",
    "T85n2787_003:0616a25": "加口法者餘悉非也。寶無多少。但金銀錢",
    "T85n2787_003:0616a26": "　問。幾種人開心念說淨　答。十律開五種人。",
    "T85n2787_003:0616a27": "作七種心念法。律云。不犯者。若真實施語主",
    "T85n2787_003:0616a28": "取。展轉者隨意取。",
    "T85n2787_003:0616a29": "白色三衣戒六十　制意者。凡壞色染衣道",
    "T85n2787_003:0616b01": "服標戒。內遣著情。外長信敬。今不染畜著。非",
    "T85n2787_003:0616b02": "是沙門道眼之幖。內長貪著。外招譏損。過是",
    "T85n2787_003:0616b03": "不輕。故須聖制　別緣有四。一是三衣。二是",
    "T85n2787_003:0616b04": "己物。三不染壞。四著便犯。此戒因六群著白",
    "T85n2787_003:0616b05": "色衣。居士譏嫌。比丘白佛。佛呵制戒。",
    "T85n2787_003:0616b06": "若比丘得新衣應三種壞色一一色中隨意壞",
    "T85n2787_003:0616b07": "若青若黑若木蘭若比丘不以三種壞色若青",
    "T85n2787_003:0616b08": "若黑若木蘭著餘新衣者波逸提　滿足戒本",
    "T85n2787_003:0616b09": "文有三句。一犯人。二得新衣已下教染壞方",
    "T85n2787_003:0616b10": "法。三若比丘以下不壞故違返聖教畜著結",
    "T85n2787_003:0616b11": "罪。辨相中初句可知。二言得新衣應三種壞",
    "T85n2787_003:0616b12": "者。律云。新衣者。若新若初從人得俱名新衣。",
    "T85n2787_003:0616b13": "十誦云。得他故者初得亦名新衣。言三種壞",
    "T85n2787_003:0616b14": "色者。青黑木蘭。三言不以三色壞著新衣波",
    "T85n2787_003:0616b15": "逸提者。是違返聖教結罪句。律云。彼得衣不",
    "T85n2787_003:0616b16": "作三種壞色著者墮。若重衣若輕衣。不作淨",
    "T85n2787_003:0616b17": "而畜者吉羅。若非衣鉢囊及諸巾。不作淨畜",
    "T85n2787_003:0616b18": "者吉羅。謂點色作淨。一切緣身所受用物。皆",
    "T85n2787_003:0616b19": "須作淨而畜。若未染衣寄白衣家者吉羅。准",
    "T85n2787_003:0616b20": "此言淨者。謂以成色衣。或餘物以點著名淨。",
    "T85n2787_003:0616b21": "而並須染壞非謂。二衣須染。餘者但淨而已。",
    "T85n2787_003:0616b22": "若准律文。一切不染皆提。一切不淨皆吉。五",
    "T85n2787_003:0616b23": "分所以作淨者。異外道故。令與俗別作三種",
    "T85n2787_003:0616b24": "記。故失則易覓。多論云。五大色衣不成受。若",
    "T85n2787_003:0616b25": "應量不應量一切不得著。若點著者吉羅。此",
    "T85n2787_003:0616b26": "律犯墮。要三色相現成壞色衣畜者無罪。純",
    "T85n2787_003:0616b27": "色悉犯。祇云。純色不點壞提。著白色衣輕。點",
    "T85n2787_003:0616b28": "淨者不得。並作或一三五七九為點。極大齊",
    "T85n2787_003:0616b29": "四指。極小如豌豆。善見如麻子大。若約四分",
    "T85n2787_003:0616c01": "著白色衣提。不點犯輕。三色之中以一一色",
    "T85n2787_003:0616c02": "壞則成沙門衣。重衣不作淨吉。不得如花形",
    "T85n2787_003:0616c03": "作。浣褺有泥污。鳥足污即名為淨。若新大衣",
    "T85n2787_003:0616c04": "趣一角作。乃至一切衣新細揲亦爾。若眾多",
    "T85n2787_003:0616c05": "碎衣一處合補者。一處作。別者一一作淨。律",
    "T85n2787_003:0616c06": "云。不犯者。若得白衣染作三種色。餘輕重乃",
    "T85n2787_003:0616c07": "至內作淨者不犯。",
    "T85n2787_003:0616c08": "戒疏卷第三",
    "T85n2787_003:0616c09": "沙門　福慧勘記",
    "T85n2787_003:0616c10": "寅年十月十一日",
    "T85n2787_003:0616c11": "比丘　福漸詳閱"
}