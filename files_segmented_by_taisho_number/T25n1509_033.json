{
    "T25n1509_033:0302c14": "大智度論釋初品中到彼岸義",
    "T25n1509_033:0302c15": "第五十(卷三十三)",
    "T25n1509_033:0302c17": "聖者龍樹造",
    "T25n1509_033:0302c18": "後秦龜茲國三藏鳩摩羅什譯",
    "T25n1509_033:0302c19": "【經】「復次，舍利弗！菩薩摩訶薩欲到有為、無為",
    "T25n1509_033:0302c20": "法彼岸者，當學般若波羅蜜！」【論】彼岸者，",
    "T25n1509_033:0302c21": "於有為、無為法盡到其邊。云何是彼岸？以大",
    "T25n1509_033:0302c22": "智慧悉知悉盡有為法總相、別相種種悉解；",
    "T25n1509_033:0302c23": "無為法中，從須陀洹至佛，悉皆了知。有為、無",
    "T25n1509_033:0302c24": "為法相義，如先說。",
    "T25n1509_033:0302c25": "【經】「菩薩摩訶薩欲知過去、未來、現在諸法",
    "T25n1509_033:0302c26": "如、諸法法相、無生際者，當學般若波羅蜜！」",
    "T25n1509_033:0302c27": "【論】問曰：上已說「如」，今何以更說？答曰：上直",
    "T25n1509_033:0302c28": "言「諸法如」，今言「三世皆如」；上略說，此廣說；",
    "T25n1509_033:0302c29": "上說一，此說三。「法相」，即是法性；「無生際」，即",
    "T25n1509_033:0303a01": "是實際。過去法如，即是過去法相；未來、現在",
    "T25n1509_033:0303a02": "亦如是。復次，過去法如，即是未來、現在法如；",
    "T25n1509_033:0303a03": "現在法如，即是過去、未來法如；未來法如，即",
    "T25n1509_033:0303a04": "是過去、現在法如。所以者何？如相非一、非異",
    "T25n1509_033:0303a05": "故。復次，如先說二種如：一者、世間如，二者、",
    "T25n1509_033:0303a06": "出世間如。用是世間如，三世各各異；用是",
    "T25n1509_033:0303a07": "出世間如，三世為一。",
    "T25n1509_033:0303a08": "復次，「法相」名諸法業，諸法所作、力、因、緣、果、報。",
    "T25n1509_033:0303a09": "如火為熱相，水為濕相，如是諸法中分別",
    "T25n1509_033:0303a10": "因、緣、果、報，各各別相；如「是處非處力」中說，",
    "T25n1509_033:0303a11": "是名世間法相。若是諸法相推求尋究，入",
    "T25n1509_033:0303a12": "無生法中，更無過是者，是名「無生際」。問曰：",
    "T25n1509_033:0303a13": "如、法相，可分別有三世；無生際是未來法，",
    "T25n1509_033:0303a14": "云何有過去、現在？如阿毘曇說：「生法者，過去、",
    "T25n1509_033:0303a15": "現在是；無生法者，未來及無為法是。」云何欲",
    "T25n1509_033:0303a16": "令過去、現在有無生？答曰：如先種種說破",
    "T25n1509_033:0303a17": "生法，一切法皆無生，何但未來無生？如「一時」",
    "T25n1509_033:0303a18": "義中，已破三世。三世一相，所謂無相；如是",
    "T25n1509_033:0303a19": "則無生相。復次，無生名為涅槃，以涅槃不生",
    "T25n1509_033:0303a20": "不滅故；涅槃者，末後究竟，不復更生；而一",
    "T25n1509_033:0303a21": "切法即是涅槃，以是故，佛說：「一切法皆是無",
    "T25n1509_033:0303a22": "生際。」",
    "T25n1509_033:0303a23": "【經】「復次，舍利弗！菩薩摩訶薩欲在一切聲",
    "T25n1509_033:0303a24": "聞、辟支佛前，欲給侍諸佛，欲為諸佛內眷屬，",
    "T25n1509_033:0303a25": "欲得大眷屬，欲得菩薩眷屬，欲得淨報大",
    "T25n1509_033:0303a26": "施，當學般若波羅蜜！」【論】問曰：若菩薩未",
    "T25n1509_033:0303a27": "得漏盡，云何在漏盡聖人前？答曰：菩薩初發",
    "T25n1509_033:0303a28": "意時，已在一切眾生前，何況積劫修行！是菩",
    "T25n1509_033:0303a29": "薩功德智慧大故，世世常大，能利益聲聞、辟",
    "T25n1509_033:0303b01": "支佛。眾生知菩薩恩故，推崇敬重，乃至畜生",
    "T25n1509_033:0303b02": "中亦為尊重。如菩薩昔作鹿，其色如金，其",
    "T25n1509_033:0303b03": "角七寶，五百鹿隨逐宗事。若在人中，好世",
    "T25n1509_033:0303b04": "作轉輪聖王，惡世恒作大王，護持佛法，利",
    "T25n1509_033:0303b05": "益眾生。若出家，值有佛法則為世作大度",
    "T25n1509_033:0303b06": "師，興顯佛法；若無佛法，則為外道大師，行",
    "T25n1509_033:0303b07": "四無量。阿羅漢、辟支佛，雖有無漏，利益事",
    "T25n1509_033:0303b08": "少；譬如一升酥雖精，不如大海水酪。菩",
    "T25n1509_033:0303b09": "薩雖有漏智慧，及其成熟，利益無量。復次，",
    "T25n1509_033:0303b10": "羅漢、辟支佛四事供養助道之具，多由菩薩",
    "T25n1509_033:0303b11": "得。如《首楞嚴經》說：「文殊師利七十二億作辟",
    "T25n1509_033:0303b12": "支佛，化辟支佛人，令其成道。」以是故，在聲",
    "T25n1509_033:0303b13": "聞、辟支佛前。「欲為諸佛給使」者，如釋迦文",
    "T25n1509_033:0303b14": "佛未出家時，車匿給使，優陀耶戲笑；瞿",
    "T25n1509_033:0303b15": "毘耶、耶輸陀等諸婇女，為內眷屬。出家六年",
    "T25n1509_033:0303b16": "苦行時，五人給侍。得道時，彌喜、羅陀、須那剎",
    "T25n1509_033:0303b17": "多羅、阿難、密跡力士等，是名「內眷屬」。「大眷屬」",
    "T25n1509_033:0303b18": "者，舍利弗、目揵連、摩訶迦葉、須菩提、迦旃延、",
    "T25n1509_033:0303b19": "富樓那、阿泥盧豆等諸聖人，及彌勒、文殊",
    "T25n1509_033:0303b20": "師利、颰陀婆羅諸阿毘跋致一生補處菩薩",
    "T25n1509_033:0303b21": "等，是名大眷屬。復次，佛有二種身：一者、法",
    "T25n1509_033:0303b22": "性生身，二者、隨世間身。世間身眷屬，如先說。",
    "T25n1509_033:0303b23": "法性生身者，有無量無數阿僧祇一生補處",
    "T25n1509_033:0303b24": "菩薩侍從。所以者何？如《不可思議解脫經》",
    "T25n1509_033:0303b25": "說：「佛欲生時，八萬四千一生補處菩薩在前",
    "T25n1509_033:0303b26": "導，菩薩從後而出；譬如陰雲籠月。」又如",
    "T25n1509_033:0303b27": "《法華經》說「從地踊出菩薩等」，皆是內眷屬、",
    "T25n1509_033:0303b28": "大眷屬。「菩薩眷屬」者，有佛，純以菩薩為眷",
    "T25n1509_033:0303b29": "屬；有佛，純以聲聞為眷屬；有佛，菩薩、聲聞",
    "T25n1509_033:0303c01": "雜為眷屬。是故言：「但欲得菩薩為眷屬者，",
    "T25n1509_033:0303c02": "當學般若波羅蜜。」眷屬有三：上、中、下——下者",
    "T25n1509_033:0303c03": "純聲聞，中者雜，上者但菩薩。「淨報大施」者，",
    "T25n1509_033:0303c04": "有人言：「菩薩多集福德，未除煩惱，受人信",
    "T25n1509_033:0303c05": "施，未能淨報。」佛言：「菩薩行般若波羅蜜，諸",
    "T25n1509_033:0303c06": "法皆空不可得，何況諸結使！菩薩入法性中",
    "T25n1509_033:0303c07": "故，不證真際，是故能淨報施福。」復次，菩薩",
    "T25n1509_033:0303c08": "功德廣大，從發心已來，欲代一一眾生",
    "T25n1509_033:0303c09": "受一切苦，欲以一切功德與一切眾生，然",
    "T25n1509_033:0303c10": "後當自求佛道。但是事不可得故，而自成",
    "T25n1509_033:0303c11": "佛，度一切眾生。又菩薩志願，不以阿僧祇",
    "T25n1509_033:0303c12": "為拘；如世間及如、法性、實際、虛空等久住。",
    "T25n1509_033:0303c13": "菩薩心住世間，利益眾生故，亦如是久住，",
    "T25n1509_033:0303c14": "無有窮已。是人不能淨報施福者，誰能淨",
    "T25n1509_033:0303c15": "畢！如父母雖有結使諸惡，以一世利益",
    "T25n1509_033:0303c16": "子故，受其供養，令子得大福；何況菩薩",
    "T25n1509_033:0303c17": "無諸結使，而住無邊世中利益眾生，而不",
    "T25n1509_033:0303c18": "淨畢？又復菩薩但有悲心而無般若尚能",
    "T25n1509_033:0303c19": "利益，何況行般若波羅蜜！問曰：若菩薩無",
    "T25n1509_033:0303c20": "結使，云何世間受生？答曰：先已答，菩薩得",
    "T25n1509_033:0303c21": "無生法忍，得法性生身，處處變化以度眾",
    "T25n1509_033:0303c22": "生，莊嚴世界。是功德因緣故，雖未得佛，能",
    "T25n1509_033:0303c23": "淨報施福。",
    "T25n1509_033:0303c24": "【經】「復次，舍利弗！菩薩摩訶薩欲不起慳心、",
    "T25n1509_033:0303c25": "破戒心、瞋恚心、懈怠心、亂心、癡心者，當學般",
    "T25n1509_033:0303c26": "若波羅蜜！」【論】是六種心惡故，能障蔽六波",
    "T25n1509_033:0303c27": "羅蜜門。如菩薩行布施時，若有慳心起，令",
    "T25n1509_033:0303c28": "布施不清淨，所謂不能以好物施；若與",
    "T25n1509_033:0303c29": "好物，不能多與；若與外物，則不能內施；",
    "T25n1509_033:0304a01": "若能內施，不能盡與；皆由慳心故。菩薩",
    "T25n1509_033:0304a02": "行般若波羅蜜，知一切法無我、無我所，諸",
    "T25n1509_033:0304a03": "法皆空，如夢、如幻；以身、頭、目、骨髓布施，如",
    "T25n1509_033:0304a04": "施草木。是菩薩雖未得道，欲常不起是",
    "T25n1509_033:0304a05": "慳心，當學般若波羅蜜。諸餘人離欲得道故，",
    "T25n1509_033:0304a06": "不生破戒心。菩薩行般若波羅蜜故，不見",
    "T25n1509_033:0304a07": "破戒事。所以者何？戒為一切諸善功德住處，",
    "T25n1509_033:0304a08": "譬如地為一切萬物所依止處；破戒尚不",
    "T25n1509_033:0304a09": "得餘道，何況阿耨多羅三藐三菩提！以是",
    "T25n1509_033:0304a10": "故，不生破戒心。復作是念：「菩薩法者，安樂",
    "T25n1509_033:0304a11": "眾生，若破戒者，惱亂一切。」以是故，菩薩不",
    "T25n1509_033:0304a12": "生破戒心，何況破戒！小乘及諸凡夫尚不",
    "T25n1509_033:0304a13": "應生瞋恚心，何況菩薩發阿耨多羅三藐",
    "T25n1509_033:0304a14": "三菩提意！身為苦器，法自受惱；譬如犯罪",
    "T25n1509_033:0304a15": "之人，自致刑戮，自作自受，不應怨人。但當",
    "T25n1509_033:0304a16": "自護其心，不令起惡！譬如人遭惡風",
    "T25n1509_033:0304a17": "雨寒熱，亦無所瞋。復作是念：「菩薩求佛，以",
    "T25n1509_033:0304a18": "大悲為本，若懷瞋恚，則喪志願。瞋恚之",
    "T25n1509_033:0304a19": "人，尚不得世間樂，何況道樂！瞋恚之人，自不",
    "T25n1509_033:0304a20": "得樂，何能以樂與人！」懈怠之人，世間勝事",
    "T25n1509_033:0304a21": "尚不能成，何況阿耨多羅三藐三菩提！譬",
    "T25n1509_033:0304a22": "如鑽火數息，無得火期。散亂之心，譬如風",
    "T25n1509_033:0304a23": "中然燈，雖有光明，不能照物；亂心中智",
    "T25n1509_033:0304a24": "慧，亦復如是。智慧是一切善法根本，若欲",
    "T25n1509_033:0304a25": "成就是智，先當攝心，然後可成。譬如狂醉",
    "T25n1509_033:0304a26": "之人，自利他利、好醜之事，都不覺知；散亂之",
    "T25n1509_033:0304a27": "心亦如是，世間好事，尚不能善知，何況出",
    "T25n1509_033:0304a28": "世間法！愚癡人心，一切成敗事，皆不能及，",
    "T25n1509_033:0304a29": "何況微妙深義！譬如無目之人，或墜溝坑，",
    "T25n1509_033:0304b01": "或入非道；無智之人亦復如是，無智慧眼",
    "T25n1509_033:0304b02": "故，受著邪法，不受正見。如是之人，世間近",
    "T25n1509_033:0304b03": "事尚不能成，何況阿耨多羅三藐三菩提！",
    "T25n1509_033:0304b04": "菩薩行般若波羅蜜力故，能障是六蔽，淨",
    "T25n1509_033:0304b05": "六波羅蜜。以是故說：「若欲不起六蔽，當",
    "T25n1509_033:0304b06": "學般若波羅蜜。」",
    "T25n1509_033:0304b07": "【經】「復次，舍利弗！菩薩摩訶薩欲使一切眾生",
    "T25n1509_033:0304b08": "立於布施福處、持戒福處、修定福處、勸導福",
    "T25n1509_033:0304b09": "處，欲令眾生立於財福、法福處，當學般若",
    "T25n1509_033:0304b10": "波羅蜜！」【論】問曰：云何名為「福處」？答曰：",
    "T25n1509_033:0304b11": "阿毘曇言：「福」者，善有漏身、口、意業。復有人",
    "T25n1509_033:0304b12": "言：不隱沒無記是。所以者何？善有漏業因緣",
    "T25n1509_033:0304b13": "果報故，得是不隱沒無記福。是果報亦名",
    "T25n1509_033:0304b14": "為福，如世間人說：「能成大事，多所成辦，",
    "T25n1509_033:0304b15": "是名福德人。」是福略說三種：布施、持戒、修",
    "T25n1509_033:0304b16": "定。何等是布施？有人以衣服、臥具、飲食、花",
    "T25n1509_033:0304b17": "香、瓔珞等與人，是名布施。問曰：飲食等物，",
    "T25n1509_033:0304b18": "便是布施？為更有布施？答曰：飲食等物非",
    "T25n1509_033:0304b19": "布施，以飲食等物與時，心中生法名捨，",
    "T25n1509_033:0304b20": "與慳心相違，是名布施福德。是或有漏，或",
    "T25n1509_033:0304b21": "無漏；常是善；心數法，心相應，隨心行，共心生；",
    "T25n1509_033:0304b22": "無色無形；能作緣；業相應，隨業行，業共生；非",
    "T25n1509_033:0304b23": "先業果報；得修、行修；慧證、身證；凡夫人得，亦",
    "T25n1509_033:0304b24": "聖人得。有人言：是捨法相應思，是名布施福",
    "T25n1509_033:0304b25": "德。所以者何？業能生果報故。思即是業；身",
    "T25n1509_033:0304b26": "口不名為業，從思生故得名業。此布施",
    "T25n1509_033:0304b27": "有二種：一者、淨，二者、不淨。不淨者，直施而已；",
    "T25n1509_033:0304b28": "或畏失財故與；或惡訶罵故與；或無用故",
    "T25n1509_033:0304b29": "與；或親愛故與；或為求勢故與，以施故多",
    "T25n1509_033:0304c01": "致勢援；或死急故與；或求善名譽故與；",
    "T25n1509_033:0304c02": "或求與貴勝齊名故與；或妬嫉故與；或憍",
    "T25n1509_033:0304c03": "慢故與——小人愚賤尚施，我為貴重大人，云何",
    "T25n1509_033:0304c04": "不與？或為呪願福德故與；或求吉除凶故",
    "T25n1509_033:0304c05": "與；或求入伴儻故與；或不一心、不恭敬、",
    "T25n1509_033:0304c06": "輕賤受者而與。如是種種因緣，為今世事",
    "T25n1509_033:0304c07": "故施，與淨相違，名為不淨。淨施者，如經中",
    "T25n1509_033:0304c08": "說：治心故施，莊嚴意故施，為得第一利故",
    "T25n1509_033:0304c09": "施，生清淨心，能分別為助涅槃故施。譬如",
    "T25n1509_033:0304c10": "新花未萎，色好且香；淨心布施，亦復如是。",
    "T25n1509_033:0304c11": "如說諸天不淨心布施者，宮殿光明薄少；若",
    "T25n1509_033:0304c12": "淨心布施者，宮殿光明增廣。此布施業，雖過",
    "T25n1509_033:0304c13": "去乃至千萬世中不失，譬如券要。問曰：",
    "T25n1509_033:0304c14": "此布施福云何增長？答曰：應時施故，得福",
    "T25n1509_033:0304c15": "增長。如經說：飢餓時施，得福增多；或遠行",
    "T25n1509_033:0304c16": "來時，若曠路險道中施，若常施不斷，或時常",
    "T25n1509_033:0304c17": "念施，故施福增廣。如六念中「念捨」說。若大",
    "T25n1509_033:0304c18": "施故得福多，若施好人，若施佛，若施者、受",
    "T25n1509_033:0304c19": "者清淨故，若決定心施，若自以力致財施，",
    "T25n1509_033:0304c20": "若隨所有多少能盡施，若交以物施，若以",
    "T25n1509_033:0304c21": "園田使人等施。如是布施，唯有菩薩能以",
    "T25n1509_033:0304c22": "深心行之。如韋羅摩菩薩，十二年布施已，",
    "T25n1509_033:0304c23": "莊飾乳牛、七寶鉢及婇女，各有八萬四千，",
    "T25n1509_033:0304c24": "及諸餘物飲食之屬，不可勝數。又如須帝",
    "T25n1509_033:0304c25": "[(匕/示)*(入/米)]拏菩薩，下善勝白象，施與怨家，入在深",
    "T25n1509_033:0304c26": "山；以所愛二子施十二醜婆羅門；復以妻",
    "T25n1509_033:0304c27": "及眼施化婆羅門。爾時，地為大動，天為雷",
    "T25n1509_033:0304c28": "震，空中雨花。又如薩婆達多王，自縛其身，",
    "T25n1509_033:0304c29": "施婆羅門。如尸毘王為一鴿故，自持其身，",
    "T25n1509_033:0305a01": "以代鴿肉。又如菩薩曾為兔身，自炙其",
    "T25n1509_033:0305a02": "肉，施與仙人。如是等，《菩薩本生經》中所說。",
    "T25n1509_033:0305a03": "復有聲聞人布施。如須彌陀比丘尼與二",
    "T25n1509_033:0305a04": "同學，為迦那伽牟尼佛作精舍，於無數千",
    "T25n1509_033:0305a05": "萬世受轉輪聖王及天王福。如施婆羅門",
    "T25n1509_033:0305a06": "持一瓶酪施僧，世世受樂，今得阿羅漢，諸",
    "T25n1509_033:0305a07": "受樂中受樂第一。如末利夫人供養須菩",
    "T25n1509_033:0305a08": "提故，得今世果報，為波斯尼示王后。如",
    "T25n1509_033:0305a09": "尸婆供養迦栴延故，得今世果報，為栴",
    "T25n1509_033:0305a10": "陀波周陀王后。如欝伽陀居士供養舍利弗",
    "T25n1509_033:0305a11": "等五百阿羅漢故，即日得果報；五百賈客",
    "T25n1509_033:0305a12": "得其餘食，人人以珠瓔珞與之，卒得大",
    "T25n1509_033:0305a13": "富，遂號卒伽陀。如是等布施，得今世",
    "T25n1509_033:0305a14": "果報。當知布施論議，說不可盡。「持戒福處」",
    "T25n1509_033:0305a15": "者，佛說五戒福者是。問曰：云何殺罪相？答",
    "T25n1509_033:0305a16": "曰：知是眾生，故奪命得殺罪，非不故；安隱",
    "T25n1509_033:0305a17": "快心得殺罪，非散亂狂心；奪命得殺罪，",
    "T25n1509_033:0305a18": "非作瘡；死已得殺罪，非未死；身業是殺",
    "T25n1509_033:0305a19": "罪，非口殺；身作是殺罪，非但心生。如是",
    "T25n1509_033:0305a20": "等罪，止不作，是初戒善相。或有人言：謂是",
    "T25n1509_033:0305a21": "不隱沒無記；或欲界繫，或不繫；是非心、非心",
    "T25n1509_033:0305a22": "數法，非心相應，非隨心行；或共心生，或不",
    "T25n1509_033:0305a23": "共心生；非業相應，非隨業行；或共業生，或",
    "T25n1509_033:0305a24": "不共業生；非先業果報；得修、行修；身證、慧證；",
    "T25n1509_033:0305a25": "或思惟斷，或不斷；離欲界欲時得斷知；凡",
    "T25n1509_033:0305a26": "夫、聖人共有。是名說不殺生戒相。餘戒亦如",
    "T25n1509_033:0305a27": "是隨義分別。諸戒讚歎論議，如「尸羅波羅",
    "T25n1509_033:0305a28": "蜜」中說。「修定福處」者，雖經中說修慈是修",
    "T25n1509_033:0305a29": "定福，亦說有漏禪定能生果報者，總名修",
    "T25n1509_033:0305b01": "定福。以欲界多瞋多亂故，先說慈心為修",
    "T25n1509_033:0305b02": "定福。得慈方便，願與眾生樂，後實見受樂，",
    "T25n1509_033:0305b03": "是心相應法，名為慈法。是法或色界繫、或不",
    "T25n1509_033:0305b04": "繫，是為真慈；是方便慈，欲界繫。常隨心行，",
    "T25n1509_033:0305b05": "隨心生；無形無對；能緣法；非業，業相應，而隨",
    "T25n1509_033:0305b06": "業行，共業生，非先業果報；得修、行修；身證、慧",
    "T25n1509_033:0305b07": "證；或思惟斷，或不斷；離色界欲時得斷知；",
    "T25n1509_033:0305b08": "有覺有觀，亦無覺有觀，亦無覺無觀；或有喜，",
    "T25n1509_033:0305b09": "或無喜；或有息，或無息；亦凡夫人，亦聖人；或",
    "T25n1509_033:0305b10": "樂受相應，或不苦不樂受相應。先緣得解相，",
    "T25n1509_033:0305b11": "後緣實義。根本四禪中，亦過四禪；依止四",
    "T25n1509_033:0305b12": "禪得者，牢固有力。慈應言「親愛」，無怨無諍",
    "T25n1509_033:0305b13": "故，名為「親愛」；能緣無量眾生故，名為「無量」；",
    "T25n1509_033:0305b14": "能利益眾生，能離欲故，名為「梵行」。慈心餘",
    "T25n1509_033:0305b15": "論議，如「四無量」中說。問曰：修定福中，佛何",
    "T25n1509_033:0305b16": "以但說慈心，不說餘？答曰：四無量中，慈心",
    "T25n1509_033:0305b17": "能生大福德。悲心憂愁故，捨福德；喜心自念",
    "T25n1509_033:0305b18": "功德故，福德不深；捨心放捨，故福亦少。復",
    "T25n1509_033:0305b19": "次，佛說慈心有五利，不說餘。何等五？一者、",
    "T25n1509_033:0305b20": "刀不傷，二者、毒不害，三者、火不燒，四者、",
    "T25n1509_033:0305b21": "水不沒，五者、於一切瞋怒惡害眾生中，見皆",
    "T25n1509_033:0305b22": "歡喜。悲心等三事不爾，以是故說「修定",
    "T25n1509_033:0305b23": "福為慈」；餘者隨從，及諸能生果報有漏定。「勸",
    "T25n1509_033:0305b24": "導福處」者，若比丘不能坐禪、不能誦經，教",
    "T25n1509_033:0305b25": "化勸導修立福德。或有比丘能坐禪、誦經，",
    "T25n1509_033:0305b26": "見諸比丘衣食乏少，力能引致，亦行勸導。",
    "T25n1509_033:0305b27": "及諸菩薩憐愍眾生故，以福德因緣勸化",
    "T25n1509_033:0305b28": "之。又出家人，若自求財，於戒有失，是故勸",
    "T25n1509_033:0305b29": "導以為因緣。「財福」者，衣服、飲食，臥具、醫藥，金",
    "T25n1509_033:0305c01": "銀、車馬、田宅等。問曰：上言「布施福處」，此言",
    "T25n1509_033:0305c02": "「財福」，有何等異？答曰：布施者，總攝一切施：",
    "T25n1509_033:0305c03": "財施、法施，俗施、道施；今欲分別法施、財施。",
    "T25n1509_033:0305c04": "法施者，如佛以大慈故，初轉法輪，無量眾生",
    "T25n1509_033:0305c05": "得道；後舍利弗逐佛轉法輪；餘諸聖人",
    "T25n1509_033:0305c06": "雖非轉法輪，亦為眾生說法得道，亦名",
    "T25n1509_033:0305c07": "法施。復有遍吉菩薩，觀世音、得大勢、文殊師",
    "T25n1509_033:0305c08": "利、彌勒菩薩等，以二種神通力：果報神通，",
    "T25n1509_033:0305c09": "修得神通，住是中，以福德、方便力、光明、神足",
    "T25n1509_033:0305c10": "等，種種因緣開度眾生，亦名法施。諸辟支",
    "T25n1509_033:0305c11": "佛飛騰虛空而說一偈，引導眾生，令殖",
    "T25n1509_033:0305c12": "善根，亦名法施。又佛弟子未得聖道者，坐",
    "T25n1509_033:0305c13": "禪、誦經，不壞諸法相，教化弟子，皆名法施。",
    "T25n1509_033:0305c14": "如是等種種，名為法施相。以是故說：「菩薩",
    "T25n1509_033:0305c15": "欲立眾生於六種施福者，當學般若波羅",
    "T25n1509_033:0305c16": "蜜。」",
    "T25n1509_033:0305c17": "【經】「復次，舍利弗！菩薩摩訶薩欲得五眼者，",
    "T25n1509_033:0305c18": "當學般若波羅蜜！」【論】何等五？肉眼、天眼、慧",
    "T25n1509_033:0305c19": "眼、法眼、佛眼。肉眼，見近不見遠，見前不見",
    "T25n1509_033:0305c20": "後，見外不見內，見晝不見夜，見上不見",
    "T25n1509_033:0305c21": "下；以此礙故，求天眼。得是天眼，遠近皆見，",
    "T25n1509_033:0305c22": "前後、內外，晝夜、上下，悉皆無礙。是天眼見和",
    "T25n1509_033:0305c23": "合因緣生假名之物，不見實相，所謂空、無相、",
    "T25n1509_033:0305c24": "無作，無生、無滅，如前，中、後亦爾；為實相故，",
    "T25n1509_033:0305c25": "求慧眼。得慧眼，不見眾生，盡滅一異相，",
    "T25n1509_033:0305c26": "捨離諸著，不受一切法，智慧自內滅，是名",
    "T25n1509_033:0305c27": "慧眼。但慧眼不能度眾生！所以者何？無所",
    "T25n1509_033:0305c28": "分別故，以是故求法眼。法眼令是人行是",
    "T25n1509_033:0305c29": "法，得是道，知一切眾生各各方便門，令",
    "T25n1509_033:0306a01": "得道證。法眼不能遍知度眾生方便道，以",
    "T25n1509_033:0306a02": "是故求佛眼。佛眼無事不知，覆障雖密，無",
    "T25n1509_033:0306a03": "不見知；於餘人極遠，於佛至近；於餘幽闇，",
    "T25n1509_033:0306a04": "於佛顯明；於餘為疑，於佛決定；於餘微細，",
    "T25n1509_033:0306a05": "於佛為麁；於餘甚深，於佛甚淺。是佛眼，無",
    "T25n1509_033:0306a06": "事不聞，無事不見，無事不知，無事為難，",
    "T25n1509_033:0306a07": "無所思惟；一切法中，佛眼常照。後品五眼義",
    "T25n1509_033:0306a08": "中，當廣說。",
    "T25n1509_033:0306a09": "【經】「菩薩摩訶薩欲以天眼見十方如恒河沙",
    "T25n1509_033:0306a10": "等世界中諸佛，欲以天耳聞十方諸佛所",
    "T25n1509_033:0306a11": "說法，欲知諸佛心，當學般若波羅蜜！」【論】天",
    "T25n1509_033:0306a12": "眼法所見，不過三千大千世界；今以般若",
    "T25n1509_033:0306a13": "波羅蜜力，故見十方恒河沙等國中諸佛。所",
    "T25n1509_033:0306a14": "以者何？般若波羅蜜中，無近無遠、無所罣",
    "T25n1509_033:0306a15": "礙故。問曰：如《般舟經》說：以般舟三昧力",
    "T25n1509_033:0306a16": "故，雖未得天眼而能見十方現在諸佛；此",
    "T25n1509_033:0306a17": "菩薩以天眼故，見十方諸佛，有何等異？答",
    "T25n1509_033:0306a18": "曰：此天眼，不隱沒無記。般舟三昧，離欲人、未",
    "T25n1509_033:0306a19": "離欲人俱得；天眼但是離欲人得。般舟三昧，",
    "T25n1509_033:0306a20": "憶想分別，常修常習故見；天眼修神通，得",
    "T25n1509_033:0306a21": "色界四大造色眼，四邊得遍明相，是為差別。",
    "T25n1509_033:0306a22": "天眼功易，譬如日出，見色不難；三昧功難，",
    "T25n1509_033:0306a23": "如夜然燈，見色不易。天耳亦如是。「知諸",
    "T25n1509_033:0306a24": "佛心」者。問曰：如上地鈍根，不能知下地",
    "T25n1509_033:0306a25": "利根心；菩薩，一佛心尚不應知，何況恒河",
    "T25n1509_033:0306a26": "沙等十方諸佛心？答曰：以佛神力故令菩",
    "T25n1509_033:0306a27": "薩知。如經說：「一切眾生無知佛心者，若佛",
    "T25n1509_033:0306a28": "以神力令知，乃至蜫虫亦能知。」以是故佛",
    "T25n1509_033:0306a29": "以神力故，令菩薩知佛心。復次，般若波羅",
    "T25n1509_033:0306b01": "蜜無礙相，麁細、深淺、愚聖，都無差別。諸佛心",
    "T25n1509_033:0306b02": "如、菩薩心如，一如無異；菩薩隨是如故，能",
    "T25n1509_033:0306b03": "知諸佛心。復次，希有難事，不應知而知。以",
    "T25n1509_033:0306b04": "是故言：「欲得是者，當學般若波羅蜜。」",
    "T25n1509_033:0306b05": "【經】「欲聞十方諸佛所說法，聞已乃至阿耨多",
    "T25n1509_033:0306b06": "羅三藐三菩提不忘者，當學般若波羅蜜！」",
    "T25n1509_033:0306b07": "【論】問曰：一佛所說，猶尚難持，何況無量諸",
    "T25n1509_033:0306b08": "佛所說，欲憶而不忘？答曰：菩薩以聞持陀",
    "T25n1509_033:0306b09": "羅尼力故能受，堅憶念陀羅尼力故不忘。",
    "T25n1509_033:0306b10": "復次，此中說：以般若波羅蜜力，畢竟清淨無",
    "T25n1509_033:0306b11": "所著。譬如大海，含受眾流；菩薩從十方諸",
    "T25n1509_033:0306b12": "佛所聞法，以般若波羅蜜器大故，能受無",
    "T25n1509_033:0306b13": "量法，持而不忘。復次，是般若波羅蜜，不可",
    "T25n1509_033:0306b14": "譬喻如虛空。如劫燒盡已，大雨彌滿，是雨",
    "T25n1509_033:0306b15": "除虛空更無處能受；十方諸佛說法雨，從",
    "T25n1509_033:0306b16": "佛口出，除行般若波羅蜜菩薩，更無能受",
    "T25n1509_033:0306b17": "者。以是故言：「欲聞十方諸佛說法，當學",
    "T25n1509_033:0306b18": "般若波羅蜜。」",
    "T25n1509_033:0306b19": "大智度論釋初品中見一切佛世界義",
    "T25n1509_033:0306b20": "第五十一之一",
    "T25n1509_033:0306b21": "【經】「復次，舍利弗！菩薩摩訶薩欲見過去、未來",
    "T25n1509_033:0306b22": "諸佛世界，及見現在十方諸佛世界，當學",
    "T25n1509_033:0306b23": "般若波羅蜜！」【論】問曰：若見十方佛，則已",
    "T25n1509_033:0306b24": "見世界，今何以復說「欲見世界」？答曰：菩",
    "T25n1509_033:0306b25": "薩未深入禪定，若見十方世界山河、草木，",
    "T25n1509_033:0306b26": "心則散亂；故但觀諸佛，如「念佛義」中說。行",
    "T25n1509_033:0306b27": "者但觀諸佛，不觀土地、山河、樹木；得禪定",
    "T25n1509_033:0306b28": "力已，隨意廣觀。復次，諸清淨佛國難見，故",
    "T25n1509_033:0306b29": "言：「欲見諸佛國，當學般若波羅蜜。」又一",
    "T25n1509_033:0306c01": "佛有無量百千種世界，如先說：有嚴淨、",
    "T25n1509_033:0306c02": "有不嚴淨、有雜；有畢竟清淨世界難見故，",
    "T25n1509_033:0306c03": "以般若波羅蜜力，乃能得見。譬如天子聽",
    "T25n1509_033:0306c04": "正殿，則外人可見；內殿深宮，無能見者。問",
    "T25n1509_033:0306c05": "曰：十方現在世界可見，過去、未來諸佛世",
    "T25n1509_033:0306c06": "界，云何得見？答曰：菩薩有見過去、未來三",
    "T25n1509_033:0306c07": "昧，入是三昧已，見過去、未來事，如夢中所",
    "T25n1509_033:0306c08": "見。復次，菩薩有不滅際三昧，入是三昧已，",
    "T25n1509_033:0306c09": "不見諸佛有滅者。問曰：此二法非眼，云何",
    "T25n1509_033:0306c10": "能見？答曰：此是智慧，假名為眼；如轉法輪",
    "T25n1509_033:0306c11": "中，於四諦中得眼、智、明、覺。復次，菩薩見十",
    "T25n1509_033:0306c12": "方現在佛世界，定知過去、未來諸佛世界",
    "T25n1509_033:0306c13": "亦爾。所以者何？一切諸佛功德同故，是事如",
    "T25n1509_033:0306c14": "先說。復次，是般若波羅蜜中，如現在、過去、未",
    "T25n1509_033:0306c15": "來等無異，一如、一法性故，以是故不應難。",
    "T25n1509_033:0306c16": "【經】「復次，舍利弗！菩薩摩訶薩欲聞十方諸佛",
    "T25n1509_033:0306c17": "所說十二部經：修多羅、祇夜、受記經、伽陀、優",
    "T25n1509_033:0306c18": "陀那、因緣經、阿波陀那、如是語經、本生經、",
    "T25n1509_033:0306c19": "廣經、未曾有經、論議經，諸聲聞等聞與不聞，",
    "T25n1509_033:0306c20": "盡欲誦受持者，當學般若波羅蜜！」",
    "T25n1509_033:0306c21": "【論】先說「盡欲聞十方諸佛所說法者，當學",
    "T25n1509_033:0306c22": "般若波羅蜜」，所說法者，即此十二部經。諸",
    "T25n1509_033:0306c23": "經中直說者，名「修多羅」，所謂四阿含、諸摩訶",
    "T25n1509_033:0306c24": "衍經，及二百五十戒經；出三藏外亦有諸",
    "T25n1509_033:0306c25": "經，皆名「修多羅」。諸經中偈，名「祇夜」。眾生九",
    "T25n1509_033:0306c26": "道中受記，所謂三乘道、六趣道。此人經爾",
    "T25n1509_033:0306c27": "所阿僧祇劫，當作佛，若記爾所歲當作佛；",
    "T25n1509_033:0306c28": "記聲聞人今世、後世得道；記辟支佛但後",
    "T25n1509_033:0306c29": "世得道；記餘六道，亦皆後世受報。諸佛法，",
    "T25n1509_033:0307a01": "欲與眾生受記，先皆微笑，無量種光從四",
    "T25n1509_033:0307a02": "牙中出，所謂青、黃、赤、白、縹、紫等。從上二牙",
    "T25n1509_033:0307a03": "出者，光照三惡道。從其光明演無量法，說",
    "T25n1509_033:0307a04": "一切作法無常，一切法無我，安隱涅槃。眾生",
    "T25n1509_033:0307a05": "得遇斯光、聞說法者，身心安樂，得生人",
    "T25n1509_033:0307a06": "中、天上，從是因緣皆得畢苦。從下二牙出",
    "T25n1509_033:0307a07": "者，上照人天，乃至有頂禪。若聾盲、瘖瘂、狂",
    "T25n1509_033:0307a08": "病，皆得除愈。六欲天人及阿修羅受五欲樂，",
    "T25n1509_033:0307a09": "遇佛光明，聞說法聲，皆厭患欲樂，身心安",
    "T25n1509_033:0307a10": "隱。色界諸天受禪定樂時，遇佛光明，聞說",
    "T25n1509_033:0307a11": "法聲，亦生厭患，來詣佛所。此諸光明，復至",
    "T25n1509_033:0307a12": "十方，遍照六道，作佛事已，還繞身七匝。",
    "T25n1509_033:0307a13": "若記地獄，光從足下入；若記畜生，光從",
    "T25n1509_033:0307a14": "[蹲酋+(十/田/ㄙ)]入；若記餓鬼，光從髀入；若記人道，光",
    "T25n1509_033:0307a15": "從齊入；若記天道，光從胸入；若記聲聞，",
    "T25n1509_033:0307a16": "光從口入；若記辟支佛，光從眉間相入；若",
    "T25n1509_033:0307a17": "記得佛，光從頂入。若欲受記，先現此相，",
    "T25n1509_033:0307a18": "然後阿難等諸弟子發問。一切偈名「祇夜」，",
    "T25n1509_033:0307a19": "六句、三句、五句，句多少不定，亦名祇夜，亦",
    "T25n1509_033:0307a20": "名「伽陀」。「優陀那」者，名有法佛必應說而無",
    "T25n1509_033:0307a21": "有問者，佛略開問端。如佛在舍婆提、毘舍",
    "T25n1509_033:0307a22": "佉堂上，陰地經行，自說優陀那，所謂「無我、",
    "T25n1509_033:0307a23": "無我所，是事善哉！」爾時一比丘合掌白佛",
    "T25n1509_033:0307a24": "言：「世尊！云何無我、無我所，是事善哉？」佛",
    "T25n1509_033:0307a25": "告比丘：「凡夫人未得無漏道，顛倒覆心故，",
    "T25n1509_033:0307a26": "於無我、無我所，心大驚怖。若佛及佛弟子",
    "T25n1509_033:0307a27": "聞好法者，歡喜奉行，無顛倒故，不復更",
    "T25n1509_033:0307a28": "作。」如是等，《雜阿含》中廣說。又如〈般若波羅蜜",
    "T25n1509_033:0307a29": "品〉中，諸天子讚須菩提所說：「善哉！善哉！希有，",
    "T25n1509_033:0307b01": "世尊！難有，世尊！」是名優陀那。又如佛涅槃",
    "T25n1509_033:0307b02": "後，諸弟子抄集要偈，諸無常偈等作無常品，",
    "T25n1509_033:0307b03": "乃至婆羅門偈等作婆羅門品，亦名優陀那。",
    "T25n1509_033:0307b04": "諸有集眾妙事，皆名優陀那。如是等名優",
    "T25n1509_033:0307b05": "陀那經相。「尼陀那」者，說諸佛法本起因緣，佛",
    "T25n1509_033:0307b06": "何因緣說此事：修多羅中，有人問故，為說是",
    "T25n1509_033:0307b07": "事；毘尼中，有人犯是事，故結是戒。一切佛",
    "T25n1509_033:0307b08": "語緣起事，皆名尼陀那。「阿波陀那」者，與世間",
    "T25n1509_033:0307b09": "相似柔軟淺語；如《中阿含》中《長阿波陀那",
    "T25n1509_033:0307b10": "經》，《長阿含》中《大阿波陀那》；《毘尼》中億耳阿波",
    "T25n1509_033:0307b11": "陀那，二十億阿波陀那；《解二百五十戒經》中",
    "T25n1509_033:0307b12": "欲阿波陀那一部；菩薩阿波陀那出一部。如",
    "T25n1509_033:0307b13": "是等無量阿波陀那。「如是語經」者，有二種：一",
    "T25n1509_033:0307b14": "者、結句，言：「我先許說者，今已說竟。」二者，三藏、",
    "T25n1509_033:0307b15": "摩訶衍外，更有經名「一目多迦」；有人言「目",
    "T25n1509_033:0307b16": "多迦」。目多迦名出三藏及摩訶衍。何等是？如",
    "T25n1509_033:0307b17": "佛說：淨飯王強令出家作佛弟子者，佛選",
    "T25n1509_033:0307b18": "擇五百人堪任得道者，將至舍婆提。所以",
    "T25n1509_033:0307b19": "者何？以其未離欲，若近親里，恐其破戒",
    "T25n1509_033:0307b20": "故，將至舍婆提，令舍利弗、目乾連等教化",
    "T25n1509_033:0307b21": "之；初夜、後夜專精不睡，勤修精進，故得道；",
    "T25n1509_033:0307b22": "得道已，佛還將至本生國。一切諸佛法，還",
    "T25n1509_033:0307b23": "本國時，與大會諸天眾俱住迦毘羅婆仙",
    "T25n1509_033:0307b24": "人林中。此林去迦毘羅婆城五十里，是諸",
    "T25n1509_033:0307b25": "釋遊戲園。此諸釋子比丘處舍婆提時，初夜、",
    "T25n1509_033:0307b26": "後夜專精不睡，故以夜為長；從林中來，",
    "T25n1509_033:0307b27": "入城乞食，覺道里長遠。爾時，佛知其心。有",
    "T25n1509_033:0307b28": "一師子來禮佛足，在一面住。佛以是三因",
    "T25n1509_033:0307b29": "緣，故說偈：",
    "T25n1509_033:0307c01": "　「不寐夜長，　　疲惓道長，　　愚生死長，",
    "T25n1509_033:0307c02": "　　莫知正法！」",
    "T25n1509_033:0307c03": "佛告比丘：「汝未出家時，其心放逸多睡眠",
    "T25n1509_033:0307c04": "故，不覺夜長；今初夜、後夜，專精求道，減",
    "T25n1509_033:0307c05": "省睡眠故，覺夜大長。此迦毘羅婆林，汝本",
    "T25n1509_033:0307c06": "駕乘遊戲，不覺為遠；今著衣持鉢，步行疲",
    "T25n1509_033:0307c07": "極，故覺道長。是師子，鞞婆尸佛時作婆羅門",
    "T25n1509_033:0307c08": "師，見佛說法，來至佛所。爾時，大眾以聽",
    "T25n1509_033:0307c09": "法故，無共語者，即生惡念，發惡罵言：『此諸",
    "T25n1509_033:0307c10": "禿輩，與畜生何異！不別好人，不知言語！』",
    "T25n1509_033:0307c11": "以是惡口業故，從鞞婆尸佛乃至今日，九",
    "T25n1509_033:0307c12": "十一劫，常墮畜生中；此人爾時即應得道，",
    "T25n1509_033:0307c13": "以愚癡故，自作生死長久；今於佛所心清",
    "T25n1509_033:0307c14": "淨故，當得解脫。」如是等經，名為「出因緣」。於",
    "T25n1509_033:0307c15": "何處出？於三藏、摩訶衍中出，故名為「出」。云",
    "T25n1509_033:0307c16": "何名因緣？是三事之本，名為「因緣經」。「本生",
    "T25n1509_033:0307c17": "經」者，昔者菩薩曾為師子，在林中住，與",
    "T25n1509_033:0307c18": "一獼猴共為親友。獼猴以二子寄於師子。",
    "T25n1509_033:0307c19": "時有鷲鳥，飢行求食，值師子睡，故取猴",
    "T25n1509_033:0307c20": "子而去，住於樹上。師子覺已，求猴子不得，",
    "T25n1509_033:0307c21": "見鷲持在樹上，而告鷲言：「我受獼猴寄託",
    "T25n1509_033:0307c22": "二子，護之不謹，令汝得去，孤負言信，請",
    "T25n1509_033:0307c23": "從汝索；我為獸中之王，汝為鳥中之主，貴",
    "T25n1509_033:0307c24": "勢同等，宜以相還！」鷲言：「汝不知時，吾今飢乏，",
    "T25n1509_033:0307c25": "何論同異！」師子知其叵得，自以利爪摑",
    "T25n1509_033:0307c26": "其脇肉，以貿猴子。又過去世時，人民多病黃",
    "T25n1509_033:0307c27": "白痿熱；菩薩爾時身為赤魚，自以其肉施",
    "T25n1509_033:0307c28": "諸病人，以救其疾。又昔菩薩作一鳥身，在",
    "T25n1509_033:0307c29": "林中住，見有一人入於深水非人行處，",
    "T25n1509_033:0308a01": "為水神所羂。水神羂法，著不可解；鳥知",
    "T25n1509_033:0308a02": "解法，至香山中取一藥草，著其羂上，繩即",
    "T25n1509_033:0308a03": "爛壞，人得脫去。如是等無量本生，多有所",
    "T25n1509_033:0308a04": "濟，是名「本生經」。「廣經」者，名摩訶衍，所謂《般",
    "T25n1509_033:0308a05": "若波羅蜜經》、《六波羅蜜經》、《華首經》、《法華經》、《佛",
    "T25n1509_033:0308a06": "本起因緣經》、《雲經》、《法雲經》、《大雲經》。如是等無",
    "T25n1509_033:0308a07": "量阿僧祇諸經，為得阿耨多羅三藐三菩提",
    "T25n1509_033:0308a08": "故說。「毘佛略(呂夜反，秦言未曾有)經」，如佛現種種神",
    "T25n1509_033:0308a09": "力，眾生怪未曾有，所謂佛生時，身放大光",
    "T25n1509_033:0308a10": "明，照三千大千世界及幽闇之處，復照十",
    "T25n1509_033:0308a11": "方無量諸佛三千大千世界。是時於佛母前，",
    "T25n1509_033:0308a12": "有清淨好池，以浴菩薩；梵王執蓋，帝釋洗",
    "T25n1509_033:0308a13": "身，二龍吐水。又生時，不須扶持而行七步，",
    "T25n1509_033:0308a14": "足跡之處，皆有蓮華，而發是言：「我是度一切",
    "T25n1509_033:0308a15": "眾生老病死者！」地大震動，天雨眾花，樹出音",
    "T25n1509_033:0308a16": "聲，作天伎樂。如是等無量希有事，是名未",
    "T25n1509_033:0308a17": "曾有經。「論議經」者，答諸問者，釋其所以。又",
    "T25n1509_033:0308a18": "復廣說諸義。如佛說四諦。何等是四？所謂",
    "T25n1509_033:0308a19": "四聖諦。何等是四？所謂苦、集、滅、道聖諦。是名",
    "T25n1509_033:0308a20": "「論議」。何等為苦聖諦？所謂生苦等八種苦。何",
    "T25n1509_033:0308a21": "等是生苦？所謂諸眾生各各生處，是中受苦。",
    "T25n1509_033:0308a22": "如是等問答，廣解其義，是名「優波提舍」。如",
    "T25n1509_033:0308a23": "摩訶衍中，佛說六波羅蜜。何等六？所謂檀波",
    "T25n1509_033:0308a24": "羅蜜乃至般若波羅蜜。何等是檀波羅蜜？檀",
    "T25n1509_033:0308a25": "波羅蜜有二種：一者、具足，二者、不具足。何等",
    "T25n1509_033:0308a26": "是具足？與般若波羅蜜和合，乃至十住菩薩",
    "T25n1509_033:0308a27": "所得，是名具足。不具足者，初發菩薩心，未",
    "T25n1509_033:0308a28": "得無生忍法、未與般若波羅蜜和合，是名",
    "T25n1509_033:0308a29": "不具足。乃至禪波羅蜜，亦如是。般若波羅蜜",
    "T25n1509_033:0308b01": "具足者，有方便力；未具足者，無方便力。復",
    "T25n1509_033:0308b02": "次，佛所說論議經，及摩訶迦栴延所解修多",
    "T25n1509_033:0308b03": "羅，乃至像法凡夫人如法說者，亦名「優波",
    "T25n1509_033:0308b04": "提舍」。聲聞所不聞者，佛獨與菩薩說法，無",
    "T25n1509_033:0308b05": "諸聲聞聽者。又佛以神通力，變身無數，遍",
    "T25n1509_033:0308b06": "至十方一乘世界說法。又復佛為欲天、色",
    "T25n1509_033:0308b07": "天說法，無諸弟子，故不得聞。問曰：諸六",
    "T25n1509_033:0308b08": "通阿羅漢，若佛說時，雖不在坐，以天耳、天",
    "T25n1509_033:0308b09": "眼可得見聞，若以宿命通并知過去事，",
    "T25n1509_033:0308b10": "何以不聞？答曰：諸聲聞神通力所不及處，",
    "T25n1509_033:0308b11": "是故不聞。復次，佛為諸大菩薩說《不可思",
    "T25n1509_033:0308b12": "議解脫經》，舍利弗、目連在佛左右而不得",
    "T25n1509_033:0308b13": "聞，以不種是聞大乘行法因緣故。譬如",
    "T25n1509_033:0308b14": "坐禪人入一切處定中，能使一切皆水皆火，",
    "T25n1509_033:0308b15": "而餘人不見；如《不可思議解脫經》中廣說。",
    "T25n1509_033:0308b16": "「盡欲受持」者，聞而奉行為「受」，久久不失為",
    "T25n1509_033:0308b17": "「持」。◎",
    "T25n1509_033:0308b18": "大智度論卷第三十三"
}