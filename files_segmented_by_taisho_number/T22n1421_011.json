{
    "T22n1421_011:0077b23": "五分律卷第十一(彌沙塞)",
    "T22n1421_011:0077b25": "宋罽賓三藏佛陀什",
    "T22n1421_011:0077b26": "共竺道生等譯",
    "T22n1421_011:0077b27": "第二分初尼律波羅夷法",
    "T22n1421_011:0077b28": "佛在舍衛城。爾時長老優波離問佛：「世尊已",
    "T22n1421_011:0077b29": "為諸比丘結戒：『若比丘，共諸比丘同學戒法，",
    "T22n1421_011:0077c01": "戒羸不捨行婬法，乃至共畜生，是比丘得波",
    "T22n1421_011:0077c02": "羅夷，不共住。』是戒我當云何持？為應作一部",
    "T22n1421_011:0077c03": "僧持、二部僧持？」佛言：「應作二部僧持。從今是",
    "T22n1421_011:0077c04": "戒應如是說：「若比丘尼，共諸比丘尼同學戒",
    "T22n1421_011:0077c05": "法，戒羸不捨，隨意行婬，乃至共畜生，是比丘",
    "T22n1421_011:0077c06": "尼得波羅夷，不共住。」爾時長老優波離復問",
    "T22n1421_011:0077c07": "佛：「世尊已為諸比丘結戒：『若比丘，若聚落、若",
    "T22n1421_011:0077c08": "空地，盜心不與取，乃至不共住。』我當云何持？」",
    "T22n1421_011:0077c09": "佛言：「應作二部僧持。從今是戒應如是說：「若",
    "T22n1421_011:0077c10": "比丘尼，若聚落、若空地，盜心不與取。若王、若",
    "T22n1421_011:0077c11": "大臣，若捉、若縛、若殺、若擯，語言：『汝賊！汝癡！』",
    "T22n1421_011:0077c12": "是比丘尼得波羅夷，不共住。」爾時優波離復",
    "T22n1421_011:0077c13": "問佛：「世尊已為諸比丘結戒：『若比丘，若人、若",
    "T22n1421_011:0077c14": "似人，若自殺，乃至不共住。』我當云何持？」佛言：",
    "T22n1421_011:0077c15": "「應作二部僧持。從今是戒應如是說：「若比丘",
    "T22n1421_011:0077c16": "尼，若人、若似人，若自殺、若與刀藥殺、若教",
    "T22n1421_011:0077c17": "人殺、若教人自殺，譽死、讚死：『咄！人用惡活為？",
    "T22n1421_011:0077c18": "死勝生。』作是心，隨心殺；如是種種因緣，彼",
    "T22n1421_011:0077c19": "因是死，是比丘尼得波羅夷，不共住。」爾時優",
    "T22n1421_011:0077c20": "波離復問佛：「世尊已為諸比丘結戒：『若比丘，",
    "T22n1421_011:0077c21": "不知、不見過人法，乃至不共住。』我當云何持？」",
    "T22n1421_011:0077c22": "佛言：「應作二部僧持。從今是戒應如是說：「若",
    "T22n1421_011:0077c23": "比丘尼，不知、不見過人法，聖利滿足，自稱我",
    "T22n1421_011:0077c24": "如是知，如是見。是比丘尼後時，若問、若不問，",
    "T22n1421_011:0078a01": "為出罪，求清淨故，作是言：『我不知言知、不見",
    "T22n1421_011:0078a02": "言見，虛誑妄語。』除增上慢，是比丘尼得波羅",
    "T22n1421_011:0078a03": "夷，不共住。」爾時毘舍佉婿，名鹿子。鹿子敬毘",
    "T22n1421_011:0078a04": "舍佉，猶如敬母，時人遂名為毘舍佉鹿子母。",
    "T22n1421_011:0078a05": "其孫名尸利跋，尸利跋常繫念於偷羅難陀比",
    "T22n1421_011:0078a06": "丘尼，後請比丘尼僧，偷羅難陀託病不往，共",
    "T22n1421_011:0078a07": "一小沙彌尼坐守僧房。時到，比丘尼僧皆詣",
    "T22n1421_011:0078a08": "其家，尸利跋手自下食，問言：「偷羅難陀何故",
    "T22n1421_011:0078a09": "不來？」詣比丘尼答言：「以其病，僧差守房，是故",
    "T22n1421_011:0078a10": "不來。」彼下上坐食已，便馳往問：「何所患苦？」答",
    "T22n1421_011:0078a11": "言：「骨節皆痛！」彼即為按摩。比丘尼言：「聽汝",
    "T22n1421_011:0078a12": "處處按摩，但不得行欲！」既按摩已，問言：「汝須",
    "T22n1421_011:0078a13": "何物？」答言：「我須乾棗。」便買與之。比丘尼以",
    "T22n1421_011:0078a14": "手捧棗，問言：「汝見是乾棗不？」答言：「見！」比丘",
    "T22n1421_011:0078a15": "尼言：「若人繫心於不可行欲處，神明乾縮亦",
    "T22n1421_011:0078a16": "如此也！」於是尸利跋與此比丘尼種種身相",
    "T22n1421_011:0078a17": "觸已，便出。諸比丘尼食還，入門遙見，咸疑",
    "T22n1421_011:0078a18": "已共偷羅難陀作不淨行，問言：「汝已破梵行耶？」",
    "T22n1421_011:0078a19": "答言：「我不破梵行，唯與男子身相觸耳！」小沙",
    "T22n1421_011:0078a20": "彌尼亦云：「如此！」諸比丘尼種種呵責言：「佛種",
    "T22n1421_011:0078a21": "種毀訾與男子身相觸，種種讚歎不觸男子",
    "T22n1421_011:0078a22": "身！汝今云何作此惡事？」訶已，往到佛所，以事",
    "T22n1421_011:0078a23": "白佛。佛以是事集二部僧，問偷羅難陀：「汝實",
    "T22n1421_011:0078a24": "爾不？」答言：「實爾。世尊！」佛如上種種訶責已，告",
    "T22n1421_011:0078a25": "諸比丘：「以十利故，今為諸比丘尼結戒，從今",
    "T22n1421_011:0078a26": "是戒應如是說：「若比丘尼，欲盛變心，受男子",
    "T22n1421_011:0078a27": "種種摩觸：髮際已下，膝已上，肘已後。是比丘",
    "T22n1421_011:0078a28": "尼得波羅夷，不共住。」比丘尼者：白四羯磨受",
    "T22n1421_011:0078a29": "具足戒。釋欲盛變心已下，如比丘觸女人身",
    "T22n1421_011:0078b01": "戒中說。爾時諸比丘尼，受男子捉手、捉衣、",
    "T22n1421_011:0078b02": "共期、獨共行、獨共住、獨共語、獨共一座坐、身親",
    "T22n1421_011:0078b03": "近男子，以此欲染心，不復樂道，或有反俗及",
    "T22n1421_011:0078b04": "作外道者。時偷羅難陀比丘尼，著新染衣，摩",
    "T22n1421_011:0078b05": "拭身體，畫治眉目，往多人處。有諸男子捉其",
    "T22n1421_011:0078b06": "手，捉其衣言：「汝手柔軟好，汝衣細滑好！」諸長",
    "T22n1421_011:0078b07": "老比丘尼見，種種呵責，以事白佛。佛以是",
    "T22n1421_011:0078b08": "事集二部僧，問諸比丘尼：「汝等實作上八法",
    "T22n1421_011:0078b09": "不？」答言：「實爾。世尊！」佛種種呵責已，告諸比丘：",
    "T22n1421_011:0078b10": "「今為諸比丘尼結戒，從今是戒應如是說：「若",
    "T22n1421_011:0078b11": "比丘尼，欲盛變心，受男子捉手、捉衣、共期、獨",
    "T22n1421_011:0078b12": "共行、獨共住、獨共語、獨共一座坐、身親近男",
    "T22n1421_011:0078b13": "子。八法具者，是比丘尼得波羅夷，不共住。」",
    "T22n1421_011:0078b14": "捉手者：從肘已前。捉衣者：身所著衣。共期",
    "T22n1421_011:0078b15": "者：期至某處行婬法、或摩觸身，往到彼。獨共",
    "T22n1421_011:0078b16": "行者：獨共男子一道行。獨共住者：獨共男子",
    "T22n1421_011:0078b17": "一處住。獨共語者：獨共男子一處語。獨共一",
    "T22n1421_011:0078b18": "座坐者：獨共男子一床上坐。身親近男子者：",
    "T22n1421_011:0078b19": "共一座坐時，身轉就男子。若犯捉手，乃至身",
    "T22n1421_011:0078b20": "轉就男子，一一皆偷羅遮；若犯七事，雖已隨",
    "T22n1421_011:0078b21": "悔，後犯一事滿八，亦成波羅夷。式叉摩那、沙",
    "T22n1421_011:0078b22": "彌尼，突吉羅。",
    "T22n1421_011:0078b23": "爾時闡陀比丘數數犯罪：上床、下床皆不如",
    "T22n1421_011:0078b24": "法，數數食，別眾食，非時入聚落不白善比丘；",
    "T22n1421_011:0078b25": "比丘僧與作不見罪羯磨。其姊比丘尼名優",
    "T22n1421_011:0078b26": "蹉，來往共語，及與衣食。諸比丘尼見，語言：「姊",
    "T22n1421_011:0078b27": "妹！此比丘，比丘僧已和合與作不見罪羯磨。",
    "T22n1421_011:0078b28": "諸比丘已不共住、不共事、不共語。汝今云何",
    "T22n1421_011:0078b29": "來往共語，與其衣食？」優蹉言：「此是我弟！我若",
    "T22n1421_011:0078c01": "不視，誰當視者？」諸長老比丘尼種種呵責，以",
    "T22n1421_011:0078c02": "事白佛。佛以是事集二部僧，問優蹉：「汝實爾",
    "T22n1421_011:0078c03": "不？」答言：「實爾。世尊！」佛種種呵責已，告諸比丘：",
    "T22n1421_011:0078c04": "「應令一比丘尼與優蹉親善者往屏處諫：『汝",
    "T22n1421_011:0078c05": "莫隨順僧羯磨不見罪比丘！』若受者善；若不",
    "T22n1421_011:0078c06": "受，應眾多比丘尼往諫，若受者善；若復不受，",
    "T22n1421_011:0078c07": "復應比丘尼僧往諫。」諸比丘受教勅，諸比丘",
    "T22n1421_011:0078c08": "尼令一比丘尼往諫，乃至比丘尼僧往諫，皆",
    "T22n1421_011:0078c09": "不受。諸長老比丘尼以事白佛。佛以是事集",
    "T22n1421_011:0078c10": "二部僧，種種遙呵責優蹉已，告諸比丘：「今為",
    "T22n1421_011:0078c11": "諸比丘尼結戒，從今是戒應如是說：「若比丘",
    "T22n1421_011:0078c12": "尼，知僧如法與比丘作不見罪羯磨，諸比丘不",
    "T22n1421_011:0078c13": "共住、不共事、不共語，而隨順之。諸比丘尼語",
    "T22n1421_011:0078c14": "是比丘尼：『姊妹！此比丘，比丘僧已作不見罪",
    "T22n1421_011:0078c15": "羯磨，諸比丘不共住、不共事、不共語，汝莫隨",
    "T22n1421_011:0078c16": "順！』如是諫，堅持不捨；應第二、第三諫。第二、第",
    "T22n1421_011:0078c17": "三諫，捨是事善；不捨者，是比丘尼得波羅夷，",
    "T22n1421_011:0078c18": "不共住。」餘皆如調達破僧中說。不犯亦如彼",
    "T22n1421_011:0078c19": "說。爾時修休摩比丘尼、婆頗比丘尼，常共行",
    "T22n1421_011:0078c20": "止，後婆頗命過，修休摩為之悲泣。諸比丘尼",
    "T22n1421_011:0078c21": "語言：「汝莫如是！一切有為，悉皆磨滅；如佛所",
    "T22n1421_011:0078c22": "說，恩愛別離，無長存者。若有為法不壞、不散，無",
    "T22n1421_011:0078c23": "有是處！」修休摩言：「我今不復為其啼哭！何以",
    "T22n1421_011:0078c24": "故？彼生時，不修梵行！」諸比丘尼問言：「汝云何",
    "T22n1421_011:0078c25": "知？」答言：「彼與我共行，親見與男子行婬欲事。」",
    "T22n1421_011:0078c26": "諸比丘尼訶責言：「汝云何生時覆藏其罪，死",
    "T22n1421_011:0078c27": "乃發露？」諸長老比丘尼種種訶責，以事白佛。",
    "T22n1421_011:0078c28": "佛以是事集二部僧，問修休摩：「汝實爾不？」答",
    "T22n1421_011:0078c29": "言：「實爾。世尊！」佛種種呵責已，告諸比丘：「今為",
    "T22n1421_011:0079a01": "諸比丘尼結戒，從今是戒應如是說：「若比丘",
    "T22n1421_011:0079a02": "尼，見比丘尼犯波羅夷，覆藏。彼比丘尼後時，",
    "T22n1421_011:0079a03": "若在、若死、若遠行、若被擯、若罷道、若形變，作",
    "T22n1421_011:0079a04": "是語：『我先親見其犯波羅夷。』是比丘尼得波",
    "T22n1421_011:0079a05": "羅夷，不共住。」覆藏：從晨朝至初夜初分，時時",
    "T22n1421_011:0079a06": "皆突吉羅；從初夜初分至明相未出，時時皆",
    "T22n1421_011:0079a07": "偷羅遮；至明相出，波羅夷。式叉摩那、沙彌尼，",
    "T22n1421_011:0079a08": "突吉羅。若欲說，而無比丘尼未得說；若入大",
    "T22n1421_011:0079a09": "捨定，及八難起，皆不犯。八難者：一、病；二、王；三、",
    "T22n1421_011:0079a10": "賊；四、水；五、火；六、衣鉢；七、命；八、梵行(八重法竟)。",
    "T22n1421_011:0079a11": "五分律第二分之二尼律僧殘法",
    "T22n1421_011:0079a12": "爾時長老優波離問佛：「世尊已為諸比丘結",
    "T22n1421_011:0079a13": "戒：『若比丘行媒法，乃至一交會，僧伽婆尸沙。』",
    "T22n1421_011:0079a14": "我當云何持？」佛言：「應作二部僧持。從今是戒",
    "T22n1421_011:0079a15": "應如是說：「若比丘尼，行媒法，若為私通事，持",
    "T22n1421_011:0079a16": "男意至女邊，持女意至男邊，乃至一交會。是",
    "T22n1421_011:0079a17": "比丘尼初犯僧伽婆尸沙，可悔過。」",
    "T22n1421_011:0079a18": "長老優波離又問：「世尊已為諸比丘結戒：『若",
    "T22n1421_011:0079a19": "比丘，自不如法，惡瞋故，以無根波羅夷謗無",
    "T22n1421_011:0079a20": "波羅夷比丘，乃至僧伽婆尸沙。』我當云何持？」",
    "T22n1421_011:0079a21": "佛言：「應作二部僧持。從今是戒應如是說：「若",
    "T22n1421_011:0079a22": "比丘尼，自不如法，惡瞋故，以無根波羅夷謗",
    "T22n1421_011:0079a23": "無波羅夷比丘尼，欲破彼梵行。是比丘尼後",
    "T22n1421_011:0079a24": "時，若問、若不問，言：『我是事無根，住瞋故謗。』是",
    "T22n1421_011:0079a25": "比丘尼初犯僧伽婆尸沙，可悔過。」",
    "T22n1421_011:0079a26": "長老優波離又問佛：「世尊已為諸比丘結戒：",
    "T22n1421_011:0079a27": "『若比丘，自不如法，惡瞋故，於異分中取片、若",
    "T22n1421_011:0079a28": "似片，乃至僧伽婆尸沙。』我當云何持？」佛言：「應",
    "T22n1421_011:0079a29": "作二部僧持。從今是戒應如是說：「若比丘尼，",
    "T22n1421_011:0079b01": "自不如法，惡瞋故，於異分中取片、若似片，作",
    "T22n1421_011:0079b02": "波羅夷謗無波羅夷比丘尼，欲破彼梵行。是",
    "T22n1421_011:0079b03": "比丘尼後時，若問、若不問，言：『我是事異分中",
    "T22n1421_011:0079b04": "取片、若似片，住瞋故，謗是比丘尼。』初犯僧伽",
    "T22n1421_011:0079b05": "婆尸沙，可悔過。」",
    "T22n1421_011:0079b06": "爾時諸釋共作是要：「我等不與庶姓婚姻，",
    "T22n1421_011:0079b07": "若有犯者當重罪之！」時釋種黑離車女喪夫，",
    "T22n1421_011:0079b08": "夫弟欲取為婦，彼女不從，如是三返，誓不",
    "T22n1421_011:0079b09": "相許，便作是念：「彼女必有外通意，我當殺之！」",
    "T22n1421_011:0079b10": "便託為兄作會，語言：「為汝夫作會，汝來行",
    "T22n1421_011:0079b11": "香！」彼女便往到已，飲酒令醉，共行不淨，然",
    "T22n1421_011:0079b12": "後以爪摑傷其肉，告官司言：「黑離車女是我",
    "T22n1421_011:0079b13": "婦，今與外人私通！」官即遣收。彼女醉醒，自見",
    "T22n1421_011:0079b14": "身體處處傷破，作是念：「此人必當見殺！」便叛",
    "T22n1421_011:0079b15": "走向舍衛城，到比丘尼所出家學道。官收不",
    "T22n1421_011:0079b16": "得，知向舍衛城，便作移書與波斯匿王言：「我",
    "T22n1421_011:0079b17": "國女人犯罪應死，叛入彼國可送還我！若彼",
    "T22n1421_011:0079b18": "有罪人叛來我國，亦當送之。」時波斯匿王即問",
    "T22n1421_011:0079b19": "左右：「有此女人入我國不？」答言：「有！諸比丘尼",
    "T22n1421_011:0079b20": "已度為道。王先有令：若我國內有犯比丘、比",
    "T22n1421_011:0079b21": "丘尼者，當與重罪。今已出家，無敢毀辱者。」王",
    "T22n1421_011:0079b22": "便報移書言：「實有此女來入我國，今已出家，",
    "T22n1421_011:0079b23": "不可追罪。若有餘事，敬如來示！」諸釋便譏訶",
    "T22n1421_011:0079b24": "言：「凡有此罪，不復得治，亂我國矣！諸比丘尼",
    "T22n1421_011:0079b25": "無復可度、不可度者，何道之有？無沙門行，破",
    "T22n1421_011:0079b26": "沙門法！」諸長老比丘尼聞，種種訶責，以事白",
    "T22n1421_011:0079b27": "佛。佛以是事集二部僧，問諸比丘尼：「汝等實",
    "T22n1421_011:0079b28": "爾不？」答言：「實爾。世尊！」佛種種訶責已，告諸比",
    "T22n1421_011:0079b29": "丘，今為諸比丘尼結戒，從今是戒應如是說：",
    "T22n1421_011:0079c01": "「若比丘尼，知有罪女，度為比丘尼者，是比丘",
    "T22n1421_011:0079c02": "尼初犯僧伽婆尸沙，可悔過。」復有諸賊女、偷",
    "T22n1421_011:0079c03": "女、應死女，諸居士言：「若能出家，我當活汝！」便",
    "T22n1421_011:0079c04": "求出家，即白諸比丘尼：「願見度脫！」諸比丘尼",
    "T22n1421_011:0079c05": "言：「佛未聽我等度如汝輩。」以事白佛，佛以是",
    "T22n1421_011:0079c06": "事集二部僧，告諸比丘：「若主聽者，聽比丘尼",
    "T22n1421_011:0079c07": "度之。從今是戒應如是說：「若比丘尼，知有罪",
    "T22n1421_011:0079c08": "女，主不聽，而度者，是比丘尼初犯僧伽婆尸",
    "T22n1421_011:0079c09": "沙，可悔過。」復有犯罪女，不得於佛法出家，便",
    "T22n1421_011:0079c10": "入外道。諸居士後見，有言：「此是我等犯罪女，",
    "T22n1421_011:0079c11": "當奪其外道衣服！」或有言：「外道出家已是重",
    "T22n1421_011:0079c12": "罰，自可宜去！」即便放之。此諸女等，後來投",
    "T22n1421_011:0079c13": "諸比丘尼，作是言：「姊妹！我等本非不敬信佛",
    "T22n1421_011:0079c14": "法，於外道出家。諸姊妹不肯見度，逼不獲已，",
    "T22n1421_011:0079c15": "入外道耳！我等所畏，今已見聽出家，願見愍",
    "T22n1421_011:0079c16": "度！」諸比丘尼不知云何？以是白佛。佛以是事",
    "T22n1421_011:0079c17": "集二部僧，告諸比丘：「若有罪女先已出家，今",
    "T22n1421_011:0079c18": "聽度之！從今是戒應如是說：「若比丘尼，知有",
    "T22n1421_011:0079c19": "罪女，主不聽度為道，除先出家。是比丘尼",
    "T22n1421_011:0079c20": "初犯僧伽婆尸沙，可悔過。」有罪者：若犯姦，若",
    "T22n1421_011:0079c21": "偷盜，是名有罪。主者：殺活所由，是名為主。",
    "T22n1421_011:0079c22": "若比丘尼，發心度此女，及方便乃至集僧，三",
    "T22n1421_011:0079c23": "羯磨未竟，皆突吉羅。三羯磨竟，和尚，僧伽婆",
    "T22n1421_011:0079c24": "尸沙；餘尼師僧，皆偷羅遮。",
    "T22n1421_011:0079c25": "爾時優蹉比丘尼數數犯罪：上床、下床皆不",
    "T22n1421_011:0079c26": "如法，數數食，別眾食，非時入他家，比丘尼僧",
    "T22n1421_011:0079c27": "與作不見罪擯。時偷羅難陀比丘尼知優蹉",
    "T22n1421_011:0079c28": "心未調伏，不敬順僧，便不隨眾，自與眷屬，於",
    "T22n1421_011:0079c29": "界外為其解擯。彼比丘尼既得解擯，倍更",
    "T22n1421_011:0080a01": "憍慢，不敬眾僧。諸長老比丘尼見，種種訶責，",
    "T22n1421_011:0080a02": "以事白佛。佛以是事集二部僧，問偷羅難陀：",
    "T22n1421_011:0080a03": "「汝實爾不？」答言：「實爾。世尊！」佛種種訶責已，告",
    "T22n1421_011:0080a04": "諸比丘：「今為諸比丘尼結戒，從今是戒應如",
    "T22n1421_011:0080a05": "是說：「若比丘尼，知僧如法擯比丘尼，比丘尼",
    "T22n1421_011:0080a06": "心未調伏，不隨順僧，自與眷屬，於界外解其",
    "T22n1421_011:0080a07": "擯者，是比丘尼初犯僧伽婆尸沙，可悔過。」",
    "T22n1421_011:0080a08": "欲解擯及方便，乃至三羯磨未竟，皆突吉羅。",
    "T22n1421_011:0080a09": "三羯磨竟，羯磨師，僧伽婆尸沙；餘僧，皆偷羅",
    "T22n1421_011:0080a10": "遮。",
    "T22n1421_011:0080a11": "爾時諸比丘尼獨行道路，諸白衣見，調弄作",
    "T22n1421_011:0080a12": "麁惡婬欲語，或捉捫摸，或欲共為不淨行。復",
    "T22n1421_011:0080a13": "有眾多比丘尼與估客伴行，偷羅難陀見一",
    "T22n1421_011:0080a14": "男子心生染著，漸遲在後。諸比丘尼語言：「汝",
    "T22n1421_011:0080a15": "何不速行及伴？此處可畏，勿為惡人之所剝",
    "T22n1421_011:0080a16": "脫！」答言：「汝見後來人不？」諸比丘尼言：「見！」偷羅",
    "T22n1421_011:0080a17": "難陀言：「我見此人，心甚樂著！」諸比丘尼呵責",
    "T22n1421_011:0080a18": "言：「汝云何於行路中，染著男子？」復有眾多比",
    "T22n1421_011:0080a19": "丘尼渡河取牛屎，既渡，水漲不得還，為賊抄",
    "T22n1421_011:0080a20": "掠。復有諸比丘尼獨宿，失衣鉢、破梵行。諸長",
    "T22n1421_011:0080a21": "老比丘尼見聞，種種呵責，具以白佛。佛以是",
    "T22n1421_011:0080a22": "事集二部僧，問諸比丘尼：「汝等實爾不？」答言：",
    "T22n1421_011:0080a23": "「實爾。世尊！」佛種種呵責已，告諸比丘：「今為諸",
    "T22n1421_011:0080a24": "比丘尼結戒，從今是戒應如是說：「若比丘尼，",
    "T22n1421_011:0080a25": "獨行，獨宿，獨渡水，於道中獨在後染著男子，",
    "T22n1421_011:0080a26": "是比丘尼初犯僧伽婆尸沙，可悔過。」時有諸",
    "T22n1421_011:0080a27": "比丘尼在路行，有疑恐怖，便走向聚落至親",
    "T22n1421_011:0080a28": "里家。復有諸比丘尼行路疲極，又有老病，不",
    "T22n1421_011:0080a29": "能相及；或有小水、或有橋船，不敢獨渡；或有",
    "T22n1421_011:0080b01": "宿處，畏諸男子，不敢獨於餘處宿。諸比丘尼",
    "T22n1421_011:0080b02": "不知云何？以事白佛。佛以是事集二部僧，告",
    "T22n1421_011:0080b03": "諸比丘：「有因緣聽隨意獨去。從今是戒應如",
    "T22n1421_011:0080b04": "是說：「若比丘尼，獨行，獨宿，獨渡水，於道中獨",
    "T22n1421_011:0080b05": "在後染著男子，除因緣，是比丘尼初犯僧伽婆",
    "T22n1421_011:0080b06": "尸沙，可悔過。因緣者：恐怖走時，老病疲極不",
    "T22n1421_011:0080b07": "及伴時，水狹淺、有橋船處，畏男子處，是名因",
    "T22n1421_011:0080b08": "緣。」若獨行無聚落處，半由旬；若有聚落處，從",
    "T22n1421_011:0080b09": "一聚落至一聚落，皆僧伽婆尸沙。若在後，遙",
    "T22n1421_011:0080b10": "見比丘尼，不聞聲；或聞聲，不見形，皆突吉羅。若",
    "T22n1421_011:0080b11": "不見、不聞，僧伽婆尸沙。若獨渡水，水廣十肘，",
    "T22n1421_011:0080b12": "深半髀，僧伽婆尸沙；若減，突吉羅。若宿時，應",
    "T22n1421_011:0080b13": "使手相及；若不相及，初夜及中夜，偷羅遮；明",
    "T22n1421_011:0080b14": "相出，僧伽婆尸沙。式叉摩那、沙彌尼，突吉羅。",
    "T22n1421_011:0080b15": "爾時有一長者以宅布施比丘僧，比丘僧與",
    "T22n1421_011:0080b16": "比丘尼眾貿安陀林。末利夫人後以王園施",
    "T22n1421_011:0080b17": "比丘尼僧，比丘尼僧壞前所貿處屋，於王園",
    "T22n1421_011:0080b18": "更起，先處便成空地。時施宅長者子作是念：",
    "T22n1421_011:0080b19": "「我父昔以施僧，僧與比丘尼貿。今諸比丘尼",
    "T22n1421_011:0080b20": "不復住中，我可還取，於中耕種。」即便取之。諸",
    "T22n1421_011:0080b21": "比丘尼語言：「汝莫取僧地！」答言：「我父雖以",
    "T22n1421_011:0080b22": "施僧，僧不復用，應還屬我！」諸比丘尼言：「我",
    "T22n1421_011:0080b23": "等不捨此地，勿使詣官言汝，更大輸物！」彼不",
    "T22n1421_011:0080b24": "肯還，即詣官言之，便大輸物。諸居士見，譏訶",
    "T22n1421_011:0080b25": "言：「云何此比丘尼詣官言人，使大失物？此",
    "T22n1421_011:0080b26": "輩受彼供養，猶尚言之，況於餘人！無沙門行，",
    "T22n1421_011:0080b27": "破沙門法！」諸長老比丘尼聞，種種訶責，以事",
    "T22n1421_011:0080b28": "白佛。佛以是事集二部僧，問諸比丘尼：「汝等",
    "T22n1421_011:0080b29": "實爾不？」答言：「實爾。世尊！」佛種種訶責已，告諸",
    "T22n1421_011:0080c01": "比丘：「今為諸比丘尼結戒，從今是戒應如是",
    "T22n1421_011:0080c02": "說：「若比丘尼，詣官言人，是比丘尼初犯僧伽",
    "T22n1421_011:0080c03": "婆尸沙，可悔過。」若比丘尼，為人輕倰，應語其",
    "T22n1421_011:0080c04": "父母；若無父母，應語其親族；若無親族，應語",
    "T22n1421_011:0080c05": "比丘、比丘尼、優婆塞、優婆夷。若比丘、比丘尼",
    "T22n1421_011:0080c06": "有勢力，不援護者，突吉羅。語時應云：「彼輕倰",
    "T22n1421_011:0080c07": "我。」「為我訶諫！」不應言之。若詣官言人，一",
    "T22n1421_011:0080c08": "往返，一僧伽婆尸沙。式叉摩那、沙彌尼，突吉",
    "T22n1421_011:0080c09": "羅。",
    "T22n1421_011:0080c10": "爾時有一估客喪婦，作是念：「我今當於何處",
    "T22n1421_011:0080c11": "求索好婦？」時旃茶修摩那比丘尼，有弟子名",
    "T22n1421_011:0080c12": "修摩，色貌殊特，彼見生染著心，作是念：「以",
    "T22n1421_011:0080c13": "食誘之，或可得果。」便語言：「汝若須酥、油、蜜、石",
    "T22n1421_011:0080c14": "蜜、蒲闍尼、佉闍尼，皆從我取。」彼比丘尼即便",
    "T22n1421_011:0080c15": "往取。既相狎習，便問比丘尼言：「汝知我與汝",
    "T22n1421_011:0080c16": "食意不？」答言：「汝為求福故，與我食。」彼言：「不以",
    "T22n1421_011:0080c17": "此事！我喪失婦，見汝清修，甚相貪樂，能降意",
    "T22n1421_011:0080c18": "不？」答言：「不能！」其人復言：「與我作婦，當以奇珍",
    "T22n1421_011:0080c19": "相與，衣服極麗，飲食隨時，要令無乏。」亦答",
    "T22n1421_011:0080c20": "如初。餘估客見，便助迫脇言：「汝若不欲為",
    "T22n1421_011:0080c21": "他作婦，何故受他飲食？若必不能，當奪汝衣",
    "T22n1421_011:0080c22": "鉢！」或復有言：「速遣令去，勿使人聞！若王得知，",
    "T22n1421_011:0080c23": "必重治我等！」諸居士聞，譏呵言：「云何比丘尼",
    "T22n1421_011:0080c24": "受他染著男子飲食？此輩無沙門行，破沙門",
    "T22n1421_011:0080c25": "法！」諸長老比丘尼聞，種種訶責，以事白佛。佛",
    "T22n1421_011:0080c26": "以是事集二部僧，問修摩比丘尼：「汝實爾不？」",
    "T22n1421_011:0080c27": "答言：「實爾。世尊！」佛種種訶責已，告諸比丘：「今",
    "T22n1421_011:0080c28": "為諸比丘尼結戒，從今是戒應如是說：「若比",
    "T22n1421_011:0080c29": "丘尼，受他染著心男子飲食，是比丘尼初犯僧",
    "T22n1421_011:0081a01": "伽婆尸沙，可悔過。」有諸男子請比丘尼前食",
    "T22n1421_011:0081a02": "後食，於中生染著心。諸比丘尼知不敢受，以",
    "T22n1421_011:0081a03": "事白佛。佛以是事集二部僧，告諸比丘：「若比",
    "T22n1421_011:0081a04": "丘尼無染著心，受他染著心男子飲食，犯僧",
    "T22n1421_011:0081a05": "伽婆尸沙，無有是處。從今是戒應如是說：「若",
    "T22n1421_011:0081a06": "比丘尼，有染著心，受他染著心男子飲食，是",
    "T22n1421_011:0081a07": "比丘尼初犯僧伽婆尸沙，可悔過。」復有一比",
    "T22n1421_011:0081a08": "丘尼有染著心，從一染著心男子受飲食，受",
    "T22n1421_011:0081a09": "已生疑：「我將無犯僧伽婆尸沙！」即持歸與餘",
    "T22n1421_011:0081a10": "比丘尼，餘比丘尼問：「此美飲食，汝何故不噉？」",
    "T22n1421_011:0081a11": "具以事答，餘比丘尼言：「汝所畏，我亦應畏！」以",
    "T22n1421_011:0081a12": "事白佛。佛以是事集二部僧，告諸比丘：「若比",
    "T22n1421_011:0081a13": "丘尼有染著心，自手受染著心男子食；不食",
    "T22n1421_011:0081a14": "而與他食，皆不犯。從今是戒應如是說：「若比",
    "T22n1421_011:0081a15": "丘尼有染著心，自手受染著心男子食食，是",
    "T22n1421_011:0081a16": "比丘尼初犯僧伽婆尸沙，可悔過。」式叉摩那、",
    "T22n1421_011:0081a17": "沙彌尼，突吉羅。",
    "T22n1421_011:0081a18": "爾時彼估客復作是念：「我先以食誘彼比丘",
    "T22n1421_011:0081a19": "尼，日月淺近是以不果？今當更以食誘引，久",
    "T22n1421_011:0081a20": "意或迴！」便到其所語言：「我先虛戲，遂至不遜，",
    "T22n1421_011:0081a21": "願受我悔過！從今如先從我取食。」彼比丘尼",
    "T22n1421_011:0081a22": "言：「止，止！男子！汝先惱我，使佛苦責，為諸比",
    "T22n1421_011:0081a23": "丘尼結戒。今日何應再見點辱？」彼比丘尼",
    "T22n1421_011:0081a24": "和尚語言：「汝先能得多美飲食，今何故不復",
    "T22n1421_011:0081a25": "能得？」答言：「彼人先惱觸我，佛因制戒，不敢復",
    "T22n1421_011:0081a26": "取！」和尚復言：「汝但莫生染著，取食何苦？若",
    "T22n1421_011:0081a27": "他生染著，何豫汝事？」彼比丘尼嫌訶和尚言：",
    "T22n1421_011:0081a28": "「佛種種毀訾親近男子，讚歎遠離。云何教我",
    "T22n1421_011:0081a29": "取染著心男子飲食？」諸比丘尼聞，訶責彼師",
    "T22n1421_011:0081b01": "言：「云何教弟子受染著心男子食？」種種呵責",
    "T22n1421_011:0081b02": "已，以事白佛。佛以是事集二部僧，問旃荼修",
    "T22n1421_011:0081b03": "摩那：「汝實爾不？」答言：「實爾。世尊！」佛種種訶責",
    "T22n1421_011:0081b04": "已，告諸比丘：「今為諸比丘尼結戒，從今是戒",
    "T22n1421_011:0081b05": "應如是說：「若比丘尼，教他比丘尼作是語：『汝",
    "T22n1421_011:0081b06": "但莫生染著，受染著男子飲食何苦？』是比丘",
    "T22n1421_011:0081b07": "尼初犯僧伽婆尸沙，可悔過。」若作此教，語語",
    "T22n1421_011:0081b08": "僧伽婆尸沙。式叉摩那、沙彌尼，突吉羅。",
    "T22n1421_011:0081b09": "優波離又問：「世尊已為諸比丘結戒：『若比丘，",
    "T22n1421_011:0081b10": "為破和合僧懃方便，乃至僧伽婆尸沙。』我當",
    "T22n1421_011:0081b11": "云何持？」佛言：「當作二部僧持。從今是戒應如",
    "T22n1421_011:0081b12": "是說：「若比丘尼，為破和合僧懃方便，諸比丘",
    "T22n1421_011:0081b13": "尼語是比丘尼：『汝莫為破和合僧懃方便，當",
    "T22n1421_011:0081b14": "與僧和合，僧和合故，歡喜無諍，一心一學，如",
    "T22n1421_011:0081b15": "水乳合，共弘師教，安樂行。』如是諫，堅持不捨，",
    "T22n1421_011:0081b16": "應第二、第三諫。第二、第三諫，捨是事善；不捨",
    "T22n1421_011:0081b17": "者，是比丘尼三諫，犯僧伽婆尸沙，可悔過。」",
    "T22n1421_011:0081b18": "優波離又問：「世尊已為諸比丘結戒：『若比丘，",
    "T22n1421_011:0081b19": "助破和合僧，乃至僧伽婆尸沙。』我當云何持？」",
    "T22n1421_011:0081b20": "佛言：「應作二部僧持。從今是戒應如是說：「若",
    "T22n1421_011:0081b21": "比丘尼，助破和合僧，若一、若二、若眾多，語諸",
    "T22n1421_011:0081b22": "比丘尼言：『是比丘尼所說，是知說，非不知說；",
    "T22n1421_011:0081b23": "說法，不說非法；說律，不說非律，皆是我等心",
    "T22n1421_011:0081b24": "所忍樂。』諸比丘尼語是比丘尼：『汝莫作是語：",
    "T22n1421_011:0081b25": "「是比丘尼所說，是知說，非不知說；說法，不說",
    "T22n1421_011:0081b26": "非法；說律，不說非律，皆是我等心所忍樂。」何",
    "T22n1421_011:0081b27": "以故？是比丘尼非知說、非說法、非說律。汝莫",
    "T22n1421_011:0081b28": "樂助破和合僧，當樂助和合僧。僧和合故，歡",
    "T22n1421_011:0081b29": "喜無諍，一心一學，如水乳合，共弘師教，安樂",
    "T22n1421_011:0081c01": "行。』如是諫，堅持不捨，應第二、第三諫。第二、第",
    "T22n1421_011:0081c02": "三諫，捨是事善；不捨者，是比丘尼三諫，犯僧",
    "T22n1421_011:0081c03": "伽婆尸沙，可悔過。」",
    "T22n1421_011:0081c04": "優波離又問：「世尊已為諸比丘結戒：『若比丘，",
    "T22n1421_011:0081c05": "惡性，難共語，與諸比丘同學戒經，數數犯罪，",
    "T22n1421_011:0081c06": "乃至僧伽婆尸沙。』我當云何持？」佛言：「當作二",
    "T22n1421_011:0081c07": "部僧持。從今是戒應如是說：「若比丘尼，惡性，",
    "T22n1421_011:0081c08": "難共語，與諸比丘尼同學戒經，數數犯罪。諸",
    "T22n1421_011:0081c09": "比丘尼如法如律諫其所犯，答言：『阿姨！汝",
    "T22n1421_011:0081c10": "莫語我若好、若惡；我亦不以好、惡語汝。』諸比",
    "T22n1421_011:0081c11": "丘尼復語言：『汝莫作自我不可共語！汝當為",
    "T22n1421_011:0081c12": "諸比丘尼說如法語，諸比丘尼亦當為汝說",
    "T22n1421_011:0081c13": "如法語；如是展轉相教，轉相出罪，成如來眾。』",
    "T22n1421_011:0081c14": "如是諫，堅持不捨，應第二、第三諫；第二、第三",
    "T22n1421_011:0081c15": "諫，捨是事善；若不捨者，是比丘尼三諫，犯僧",
    "T22n1421_011:0081c16": "伽婆尸沙，可悔過。」",
    "T22n1421_011:0081c17": "優波離又問：「世尊已為諸比丘結戒：『若比丘，",
    "T22n1421_011:0081c18": "依聚落住，行惡行、污他家，乃至僧伽婆尸沙。』",
    "T22n1421_011:0081c19": "我當云何持？」佛言：「當作二部僧持。從今是戒",
    "T22n1421_011:0081c20": "應如是說：「若比丘尼，依聚落住，行惡行、污他",
    "T22n1421_011:0081c21": "家。行惡行，皆見聞知；污他家，亦見聞知。諸比",
    "T22n1421_011:0081c22": "丘尼語是比丘尼：『汝行惡行、污他家。行惡行，",
    "T22n1421_011:0081c23": "皆見聞知；污他家，亦見聞知。汝出去，不應是",
    "T22n1421_011:0081c24": "中住！』彼比丘尼言：『諸阿姨隨愛恚癡畏。何以",
    "T22n1421_011:0081c25": "故？有如是等同罪比丘尼，有驅者、有不驅者。』",
    "T22n1421_011:0081c26": "諸比丘尼復語言：『汝莫作是語：「諸阿姨隨愛",
    "T22n1421_011:0081c27": "恚癡畏，有如是等同罪比丘尼，有驅者、有不",
    "T22n1421_011:0081c28": "驅者。」汝行惡行、污他家。行惡行，皆見聞知；污",
    "T22n1421_011:0081c29": "他家，亦見聞知，汝捨是隨愛恚癡畏語。汝出",
    "T22n1421_011:0082a01": "去，不應是中住。』如是諫，堅持不捨，應第二、第",
    "T22n1421_011:0082a02": "三諫。第二、第三諫，捨是事善；不捨者，是比丘",
    "T22n1421_011:0082a03": "尼三諫，犯僧伽婆尸沙，可悔過。」",
    "T22n1421_011:0082a04": "爾時修休摩比丘尼、婆頗比丘尼，共作惡行，",
    "T22n1421_011:0082a05": "有惡名聲，更相覆罪，觸惱眾僧。諸比丘尼語",
    "T22n1421_011:0082a06": "言：「汝等作惡行，有惡名聲。汝相遠離，捨是作",
    "T22n1421_011:0082a07": "惡觸惱僧事，於佛法中增廣，得安樂住！」二比",
    "T22n1421_011:0082a08": "丘尼言：「我等不作惡行，無惡名聲，亦不觸惱",
    "T22n1421_011:0082a09": "眾僧。此中有餘二比丘尼，共作惡行，有惡名",
    "T22n1421_011:0082a10": "聲，觸惱眾僧。」諸比丘尼言：「汝等莫作是語！何",
    "T22n1421_011:0082a11": "以故？此中無有餘二比丘尼作惡惱僧，唯有",
    "T22n1421_011:0082a12": "汝等。可相遠離，捨是作惡觸惱僧事，於佛法",
    "T22n1421_011:0082a13": "中增廣，得安樂住！」如是諫，堅持不捨，諸比丘",
    "T22n1421_011:0082a14": "尼以事白佛。佛以是事集二部僧，問彼二比",
    "T22n1421_011:0082a15": "丘尼：「汝等實爾不？」答言：「實爾。世尊！」佛種種呵",
    "T22n1421_011:0082a16": "責已，告諸比丘：「應令一比丘尼，與彼二比丘",
    "T22n1421_011:0082a17": "尼親善者，往屏處諫。若受者善；若不受，應眾",
    "T22n1421_011:0082a18": "多比丘尼往諫，若受者善；若不受，應比丘尼",
    "T22n1421_011:0082a19": "僧往諫。」諸比丘受教，即勅諸比丘尼往諫，三",
    "T22n1421_011:0082a20": "返皆不受。諸長老比丘尼種種呵責，以事白",
    "T22n1421_011:0082a21": "佛。佛以是事集二部僧，種種遙訶責彼二比",
    "T22n1421_011:0082a22": "丘尼已，告諸比丘：「今為諸比丘尼結戒，從今",
    "T22n1421_011:0082a23": "是戒應如是說：「若二比丘尼，共作惡行，有惡",
    "T22n1421_011:0082a24": "名聲，更相覆罪，觸惱眾僧。諸比丘尼語言：『汝",
    "T22n1421_011:0082a25": "二比丘尼作惡行，有惡名聲，更相覆罪，觸惱眾",
    "T22n1421_011:0082a26": "僧。汝相遠離，捨是作惡觸惱僧事，於佛法中",
    "T22n1421_011:0082a27": "增廣，得安樂住！』彼二比丘尼言：『我等不作惡",
    "T22n1421_011:0082a28": "行，無惡名聲，不相覆罪，不觸惱僧。此中有餘",
    "T22n1421_011:0082a29": "二比丘尼，共作惡行，觸惱眾僧。』諸比丘尼復",
    "T22n1421_011:0082b01": "語言：『莫作是語！何以故？此中更無餘二比丘",
    "T22n1421_011:0082b02": "尼作惡惱僧，唯有汝等。可相遠離，捨是作惡，",
    "T22n1421_011:0082b03": "觸惱僧事，於佛法中增廣，得安樂住！』如是諫，",
    "T22n1421_011:0082b04": "堅持不捨，應第二、第三諫。第二、第三諫，捨是",
    "T22n1421_011:0082b05": "事善；不捨者，是比丘尼三諫，犯僧伽婆尸沙，",
    "T22n1421_011:0082b06": "可悔過。」更相覆罪者：若僧伽婆尸沙、若偷羅",
    "T22n1421_011:0082b07": "遮、若波逸提、若波羅提提舍尼、若突吉羅、若不",
    "T22n1421_011:0082b08": "護口。惱僧者：若布薩、若自恣、若諸羯磨，皆如",
    "T22n1421_011:0082b09": "調達破僧中說。式叉摩那、沙彌尼，突吉羅。",
    "T22n1421_011:0082b10": "爾時修休摩比丘尼、婆頗比丘尼，共作惡行，",
    "T22n1421_011:0082b11": "有惡名聲，乃至於佛法中增廣，得安樂住，亦",
    "T22n1421_011:0082b12": "如上說。二比丘尼言：「我等不作惡行，亦不觸",
    "T22n1421_011:0082b13": "惱眾僧。僧見我等羸弱，輕易我故，作如是語！」",
    "T22n1421_011:0082b14": "諸比丘尼復言：「汝等莫作是語！何以故？僧",
    "T22n1421_011:0082b15": "不見汝羸弱，輕易汝等。汝等自作惡行，觸惱",
    "T22n1421_011:0082b16": "眾僧，可相遠離，捨是作惡，觸惱僧事，於佛法",
    "T22n1421_011:0082b17": "中增廣，得安樂住！」如是諫，堅持不捨。諸長老",
    "T22n1421_011:0082b18": "比丘尼訶責，乃至今為諸比丘尼結戒，亦如",
    "T22n1421_011:0082b19": "上說。「從今是戒應如是說：「若二比丘尼，共作",
    "T22n1421_011:0082b20": "惡行，有惡名聲，更相覆罪，觸惱眾僧。諸比丘",
    "T22n1421_011:0082b21": "尼語言：『汝二比丘尼莫共作惡行，有惡名",
    "T22n1421_011:0082b22": "聲，更相覆罪，觸惱眾僧。汝相遠離，捨是作惡",
    "T22n1421_011:0082b23": "觸惱僧事，於佛法中增廣，得安樂住！』二比丘",
    "T22n1421_011:0082b24": "尼言：『我等不作惡行，無惡名聲，不相覆罪，不",
    "T22n1421_011:0082b25": "觸惱僧。僧見我等羸弱，輕易我故，作如是語！』",
    "T22n1421_011:0082b26": "諸比丘尼復言：『莫作是語！何以故？僧不見汝",
    "T22n1421_011:0082b27": "羸弱，輕易汝等！汝等可相遠離，捨是作惡觸",
    "T22n1421_011:0082b28": "惱僧事，於佛法中增廣，得安樂住！』如是諫，堅",
    "T22n1421_011:0082b29": "持不捨，應第二、第三諫。第二、第三諫，捨是事",
    "T22n1421_011:0082c01": "善；不捨者，是比丘尼三諫，犯僧伽婆尸沙，可",
    "T22n1421_011:0082c02": "悔過。」餘如上說。式叉摩那、沙彌尼，突吉羅。",
    "T22n1421_011:0082c03": "爾時闡陀母名修摩那，為人惡性，時人遂號",
    "T22n1421_011:0082c04": "為旃荼修摩那；好共他鬪，僧斷其事，便言僧",
    "T22n1421_011:0082c05": "隨愛恚癡畏，諸比丘尼語言：「汝莫好共他鬪，",
    "T22n1421_011:0082c06": "莫作是語：『僧隨愛恚癡畏！』何以故？僧不隨愛",
    "T22n1421_011:0082c07": "恚癡畏。汝捨是語，於佛法中增廣，得安樂住！」",
    "T22n1421_011:0082c08": "如是諫，堅持不捨，乃至今為諸比丘尼結戒，",
    "T22n1421_011:0082c09": "亦如上說。「從今是戒應如是說：「若比丘尼，好",
    "T22n1421_011:0082c10": "共他鬪，僧斷其事，便言僧隨愛恚癡畏，諸比",
    "T22n1421_011:0082c11": "丘尼語言：『汝莫好共他鬪，莫作是語：「僧隨愛",
    "T22n1421_011:0082c12": "恚癡畏。」何以故？僧不隨愛恚癡畏，汝等捨是",
    "T22n1421_011:0082c13": "語，於佛法中增廣，得安樂住！』如是諫，堅持不",
    "T22n1421_011:0082c14": "捨，應第二、第三諫。第二、第三諫，捨是事善；不",
    "T22n1421_011:0082c15": "捨者，是比丘尼三諫，犯僧伽婆尸沙，可悔過。」",
    "T22n1421_011:0082c16": "餘如上說。",
    "T22n1421_011:0082c17": "爾時旃荼修摩那比丘尼好共他鬪，僧斷其",
    "T22n1421_011:0082c18": "事，便瞋恚言：「我捨佛、捨法、捨僧、捨戒作外道。",
    "T22n1421_011:0082c19": "餘沙門、婆羅門，亦學戒、亦慚愧，我當於彼淨",
    "T22n1421_011:0082c20": "修梵行！」諸比丘尼語言：「汝莫好共他鬪，莫作",
    "T22n1421_011:0082c21": "是語：『我捨佛，乃至於彼淨修梵行！』何以故？餘",
    "T22n1421_011:0082c22": "沙門、婆羅門，無學戒、無慚愧，汝云何於彼得",
    "T22n1421_011:0082c23": "修梵行？汝捨是惡見，於佛法中增廣，得安樂",
    "T22n1421_011:0082c24": "住！」如是諫，堅持不捨，乃至今為諸比丘尼結",
    "T22n1421_011:0082c25": "戒，亦如上說。「從今是戒應如是說：「若比丘尼，",
    "T22n1421_011:0082c26": "好共他鬪，僧斷其事，便言：『我捨佛、捨法、捨僧、",
    "T22n1421_011:0082c27": "捨戒作外道。餘沙門、婆羅門，亦學戒、亦慚愧，",
    "T22n1421_011:0082c28": "我當於彼淨修梵行！』諸比丘尼語言：『汝莫好",
    "T22n1421_011:0082c29": "共他鬪，莫作是語：「我捨佛法僧！」何以故？餘",
    "T22n1421_011:0083a01": "沙門、婆羅門，無學戒、無慚愧，汝云何於彼得",
    "T22n1421_011:0083a02": "修梵行？汝捨是惡見，於佛法中增廣，得安樂",
    "T22n1421_011:0083a03": "住！』如是諫，堅持不捨，應第二、第三諫。第二、第",
    "T22n1421_011:0083a04": "三諫，捨是事善；不捨者，是比丘尼三諫已，",
    "T22n1421_011:0083a05": "犯僧伽婆尸沙，可悔過。」餘如上說(僧殘竟)。◎",
    "T22n1421_011:0083a06": "五分律卷第十一"
}