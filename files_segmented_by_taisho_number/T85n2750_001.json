{
    "T85n2750_001:0189b24": "法華經疏",
    "T85n2750_001:0189b26": "華報。若復有人。於講法處坐。至轉輪王所",
    "T85n2750_001:0189b27": "坐之處。第三分坐人。亦是華報也。阿逸多。",
    "T85n2750_001:0189b28": "若復有人語餘人言。至信受教教誨。第四",
    "T85n2750_001:0189b29": "勸人聽經。此人相勸之時。和顏悅色。鼓□脣",
    "T85n2750_001:0189c01": "舌捫今德。諸根具足。悉皆嚴好也。何況一心",
    "T85n2750_001:0189c02": "以下。第五況出初依也。初九偈頌第一人。若",
    "T85n2750_001:0189c03": "有勸一人五偈。先頌第四人。故詣僧房二偈。",
    "T85n2750_001:0189c04": "頌第二人。若於講法處一偈。頌第三人。況復",
    "T85n2750_001:0189c05": "一心聽一偈。頌第五人也。",
    "T85n2750_001:0189c06": "法師功德品",
    "T85n2750_001:0189c07": "此品所以而來。上雖明弟子。未明師之現報。",
    "T85n2750_001:0189c08": "今明二依菩薩。未來流通大法。化功歸已。經",
    "T85n2750_001:0189c09": "力勳修。即得現報。六根清淨。所以來也。此品",
    "T85n2750_001:0189c10": "大泮有二段。初總明六根。三根得八百。三根",
    "T85n2750_001:0189c11": "得千二百。耳根生識。能聞十方諸佛。所說經",
    "T85n2750_001:0189c12": "法。意地思惟分別。生其惠解。舌能說法度",
    "T85n2750_001:0189c13": "人。三根入道中勝。偏得千二百。三根發道緣",
    "T85n2750_001:0189c14": "弱。但得八百也。今解。依舊經。六根齊等。鼻",
    "T85n2750_001:0189c15": "舌身三根塵到。故知。三根遙囑者也。此當是",
    "T85n2750_001:0189c16": "凡夫六根也。今道六根清淨者。此是性地菩",
    "T85n2750_001:0189c17": "薩。受持此經。經力勳修。盡皆遙囑。故道遙囑",
    "T85n2750_001:0189c18": "香也。受持得一百。乃至書寫。生五百善。教",
    "T85n2750_001:0189c19": "人復生五百。是一千善。自性隨喜。教人隨喜。",
    "T85n2750_001:0189c20": "復二百。是為千一百也。是善男子以下　別",
    "T85n2750_001:0189c21": "明六根也。舌根道變者。食體資身。要侍破",
    "T85n2750_001:0189c22": "質。得未成身最勝。故道變也。意根道解偈",
    "T85n2750_001:0189c23": "句。非謂文也。初依人得理尠少。言偈句也。",
    "T85n2750_001:0189c24": "心之所行者。識陰也。心所動作者。起相受也。",
    "T85n2750_001:0189c25": "心所戲論者。行陰也。雖未得無漏智惠者。未",
    "T85n2750_001:0189c26": "得初住無漏也。",
    "T85n2750_001:0189c27": "常不輕品",
    "T85n2750_001:0189c28": "此品所以來。上雖復玄談未來之事。現坐未",
    "T85n2750_001:0189c29": "有得者。猶故難信。勿若引成事來證。昔日",
    "T85n2750_001:0190a01": "威音王佛時。窮自受持。即得現報。六根清淨。",
    "T85n2750_001:0190a02": "此事以成證。未來若爾。必得不虛。所以來也。",
    "T85n2750_001:0190a03": "就此品中。可有六段。第一從初。至有大勢力。",
    "T85n2750_001:0190a04": "出不行行之處。獲大罪報者。有如法師品中。",
    "T85n2750_001:0190a05": "毀罵持經。重於罵佛。所得功德。如法師功德",
    "T85n2750_001:0190a06": "品所說。何故道二萬威音。正欲取最初威音",
    "T85n2750_001:0190a07": "王佛像正法中。不惜身命。修行法華。復有一",
    "T85n2750_001:0190a08": "意。若以一佛兩佛為證。何必可信。故須多",
    "T85n2750_001:0190a09": "佛為證。下皆出不輕行行也。第二爾時有一",
    "T85n2750_001:0190a10": "菩薩。至名常不輕。四眾與作不輕名字。流通",
    "T85n2750_001:0190a11": "大乘。行行不同。但見四眾。有舉手擡頭暹",
    "T85n2750_001:0190a12": "豪之善。皆是大乘。故言皆當作佛。不專讀誦。",
    "T85n2750_001:0190a13": "但行禮拜也。避走遠住者。不輕是初依菩薩。",
    "T85n2750_001:0190a14": "豈可畏加毀。惜身身命也。要藉此身。得通",
    "T85n2750_001:0190a15": "大法。故避走遠也。是故經言。不愛身命。但昔",
    "T85n2750_001:0190a16": "無上道也。第三臨欲終時。至三菩提。明不",
    "T85n2750_001:0190a17": "輕聞法華經。得六根清淨現報。更增壽命。廣",
    "T85n2750_001:0190a18": "為人說。增上慢者。信伏隨從。神通力者。六",
    "T85n2750_001:0190a19": "根現報。樂說辨力者。為四眾說法華。萬善資",
    "T85n2750_001:0190a20": "已。名為大善寂力也。菩薩伏化千萬億眾。",
    "T85n2750_001:0190a21": "住菩提者。位皆性地也。第四命終之後。至當",
    "T85n2750_001:0190a22": "得作佛者。三值佛故。同號日月燈明心也。無",
    "T85n2750_001:0190a23": "畏者。初依菩薩。離五怖畏也。第五於意云何。",
    "T85n2750_001:0190a24": "至不退者是。會古今。得大勢彼時四眾以下。",
    "T85n2750_001:0190a25": "會弟子古今。由輕賤我故。言二百億劫常值",
    "T85n2750_001:0190a26": "佛。千劫於阿鼻。受大苦惱者。若不值我。受",
    "T85n2750_001:0190a27": "苦無遍。由見我以。受苦有其畔濟。以道聖人",
    "T85n2750_001:0190a28": "不作煩惱因緣。畢是罪已。復遇不輕。得性地",
    "T85n2750_001:0190a29": "解。故道得三菩提。得大勢四眾。豈異人乎以",
    "T85n2750_001:0190b01": "下。會弟子名字。第六得大勢。當知是法華經。",
    "T85n2750_001:0190b02": "大饒諸菩薩。訖長行。勸令受持也。說偈重頌。",
    "T85n2750_001:0190b03": "初一偈半。頌第一不輕行行之處。是佛滅後",
    "T85n2750_001:0190b04": "四偈。頌第二四眾與不輕作名字。時諸四眾。",
    "T85n2750_001:0190b05": "計著法者。學小乘人。可有漸化之理。故言到",
    "T85n2750_001:0190b06": "其所也。其罪畢已三偈頌第三六根現報。不",
    "T85n2750_001:0190b07": "輕命終一偈半。頌第四值三佛。下五偈半。頌",
    "T85n2750_001:0190b08": "第五會古今。億億萬劫以下。頌第六勸人受",
    "T85n2750_001:0190b09": "持也。",
    "T85n2750_001:0190b10": "如來神力品",
    "T85n2750_001:0190b11": "此品所以而來。上雖引證。未能取信。要須廣",
    "T85n2750_001:0190b12": "現神變。表明大法。現在未來。皆有實益不",
    "T85n2750_001:0190b13": "虛。欲不囑流通。所以來也。爾時千世界。從",
    "T85n2750_001:0190b14": "地踴出者。上明聞如來。言我下方。自有恒河",
    "T85n2750_001:0190b15": "沙菩薩。自能受持。咸皆從地踴出。今者說法",
    "T85n2750_001:0190b16": "既同。欲以此法。末代世中。流通法華。自行兼",
    "T85n2750_001:0190b17": "人也。爾時世尊。於文殊師利。舊住大眾等",
    "T85n2750_001:0190b18": "前。現其神力。付囑流通也。此品大泮。有七",
    "T85n2750_001:0190b19": "種神力。第一出廣長舌者。表明不談語相。上",
    "T85n2750_001:0190b20": "來明因乘真實。一果長孝。明師及弟子。所",
    "T85n2750_001:0190b21": "得果報。上來所說。皆實不虛。所以出廣長舌。",
    "T85n2750_001:0190b22": "上至梵世者。通化之處故也。第二一切毛孔。",
    "T85n2750_001:0190b23": "放無數色光者。欲明大乘之道。善無不積德",
    "T85n2750_001:0190b24": "無不備表明一乘具足之理。欲使四依。未來",
    "T85n2750_001:0190b25": "於彼有緣經因。開其惠目。照事法相。已如",
    "T85n2750_001:0190b26": "似因光照於萬像。故放無數色光也。教化十",
    "T85n2750_001:0190b27": "方人等。故遍照十方也。分身諸佛。出廣長舌",
    "T85n2750_001:0190b28": "者。證理是一。皆表不望語相。第三一時磬",
    "T85n2750_001:0190b29": "咳者。明道自昔以來。但說三乘。一乘離隔。在",
    "T85n2750_001:0190c01": "於凶衿。今日時中。大理得障。本意得暢也。第",
    "T85n2750_001:0190c02": "四俱供彈指者。明昔日以來。設有所說。皆契",
    "T85n2750_001:0190c03": "當法法相也。是二音聲遍至十方者通化之",
    "T85n2750_001:0190c04": "處也。第五動地者。地本剛鑛難動。欲明像正",
    "T85n2750_001:0190c05": "中人。煩惱剛鑛。喻若於地。欲使二依。未作",
    "T85n2750_001:0190c06": "流通以大乘柔伏喻除其三毒。故動地應之。",
    "T85n2750_001:0190c07": "豫現柔軟之拔也。欲使他方八部。以佛神力。",
    "T85n2750_001:0190c08": "皆使遙見娑婆淨土。見諸佛及以四眾也。即",
    "T85n2750_001:0190c09": "時諸天。於虛空中唱言以下。所以唱告者。今",
    "T85n2750_001:0190c10": "若不使十方眾生。識諸佛名字。及以國土。二",
    "T85n2750_001:0190c11": "依未來道化。何能取信。故先唱告。使識諸佛",
    "T85n2750_001:0190c12": "名字。及以國土。二依未來流通。聞音都障。",
    "T85n2750_001:0190c13": "靡不從順也。彼諸眾生聞空中聲已。合掌向",
    "T85n2750_001:0190c14": "娑婆者。明十方頓首。理可欽敬。故重歸命。稱",
    "T85n2750_001:0190c15": "南無釋迦也。第六所散諸物以下。變成寶帳",
    "T85n2750_001:0190c16": "者。如來遂其人意。蓋合為一欲明萬善之因。",
    "T85n2750_001:0190c17": "歸一果也。亦欲使二依諸人。未來弘通大乘。",
    "T85n2750_001:0190c18": "十方同行也。第七是時十方世界。如一佛土",
    "T85n2750_001:0190c19": "者。欲明十方諸佛。法輪道同。理處唯一也。爾",
    "T85n2750_001:0190c20": "時佛告上行菩以下。明經理深重。付囑二依。",
    "T85n2750_001:0190c21": "若我以是神力。於阿僧祇劫。為囑累故。說是",
    "T85n2750_001:0190c22": "經功德。曾不能盡明。法華大乘。理處無量何",
    "T85n2750_001:0190c23": "可具說。以要言之者。文簡而理收。為要言也。",
    "T85n2750_001:0190c24": "如來所有一切之法以者。自上以來。明破三",
    "T85n2750_001:0190c25": "歸一。萬善同歸。大乘之道也。自在神通之力",
    "T85n2750_001:0190c26": "者。即是觀彼久遠。由若今日也。祕密之藏",
    "T85n2750_001:0190c27": "者。明此經自昔以來。隱而不彰。名祕密。功",
    "T85n2750_001:0190c28": "德積聚名。如來一切甚深之事者。常住理",
    "T85n2750_001:0190c29": "深。顯在此經。故言甚深藏也。亦言我淨土不",
    "T85n2750_001:0191a01": "毀。而不見燒盡。皆指此法華經。宜示顯說。",
    "T85n2750_001:0191a02": "汝等於如來滅後以下。勸二依人。受持如說",
    "T85n2750_001:0191a03": "修行。若其經所住之處。皆應起塔供養者。明",
    "T85n2750_001:0191a04": "理深故也。所以者何。下釋明經理深重。當知",
    "T85n2750_001:0191a05": "道場者。此經是諸佛之母。由之得佛也。道場",
    "T85n2750_001:0191a06": "者。是得道之處。由此經故。能斷其惑得。一切",
    "T85n2750_001:0191a07": "智。故言是處即是道場。諸佛於此經中。修學",
    "T85n2750_001:0191a08": "道成正覺也。欲以法道照天下。不欲獨善一",
    "T85n2750_001:0191a09": "已。故言請佛於此。轉於法輪。緣盡則化滅。故",
    "T85n2750_001:0191a10": "諸佛於此。而般涅槃。自下說偈。初四偈。頌",
    "T85n2750_001:0191a11": "七種神力之事。上直明歎經理深重。自下有",
    "T85n2750_001:0191a12": "十二偈。人以歎法。何以得知。經文言。囑累",
    "T85n2750_001:0191a13": "是經故。歎美持經者。故知。就人歎經也。",
    "T85n2750_001:0191a14": "囑累品",
    "T85n2750_001:0191a15": "此品所以而來。上明師及弟子所得果報。引",
    "T85n2750_001:0191a16": "證分明。現其神力。明經深重。欲以此法委之",
    "T85n2750_001:0191a17": "二依。摩頂付囑。故所以來也。自下正明付囑",
    "T85n2750_001:0191a18": "二依。末代流通。像正中人。要假二依。已為匠",
    "T85n2750_001:0191a19": "主。行得成就。事相之中。似若供相勞累。故",
    "T85n2750_001:0191a20": "言囑累。理而言之應名囑利。所以然者。明二",
    "T85n2750_001:0191a21": "依像正流通。匠導化物□已萬行得成。有此",
    "T85n2750_001:0191a22": "大利。應名囑利也。所以然者。二依□□□以",
    "T85n2750_001:0191a23": "右手摩無量菩薩頂者。明理甚深故。如摩頂",
    "T85n2750_001:0191a24": "勸人。如是慇勤至三。我於無量阿僧祇劫。修",
    "T85n2750_001:0191a25": "集是難得無上菩提法。今以付囑汝等。汝等",
    "T85n2750_001:0191a26": "應末代流通。自行兼人。隨緣施化。廣作利",
    "T85n2750_001:0191a27": "益。令一切眾生。普得聞知。所以者何下。釋所",
    "T85n2750_001:0191a28": "勸汝者。何明如來有大慈悲。慈本與樂至極。",
    "T85n2750_001:0191a29": "悲能拔苦盡原。故言有大慈悲。每歎與人。無",
    "T85n2750_001:0191b01": "說慳悋。更何所惠也。能與眾生。大乘佛之智",
    "T85n2750_001:0191b02": "惠也。如來是一切之大施主者。施中最極。莫",
    "T85n2750_001:0191b03": "過大乘。故言是施主也。汝等亦應隨學如來。",
    "T85n2750_001:0191b04": "勿以慳悋。以法付之。應仿而成。須懃修行之。",
    "T85n2750_001:0191b05": "於未來世。若有善男子等。有大乘幾根。信如",
    "T85n2750_001:0191b06": "知惠者。當為廣說是法華經。若眾生不信受",
    "T85n2750_001:0191b07": "者。當於如來餘深法中。何者是餘深法。二乘",
    "T85n2750_001:0191b08": "是大乘家餘。為說二乘。示教利喜也。汝等若",
    "T85n2750_001:0191b09": "能如是。則已報諸佛之恩也。明釋迦分身。及",
    "T85n2750_001:0191b10": "以多寶。三佛之意。正使流通大法。彼能流通。",
    "T85n2750_001:0191b11": "則稱三佛意。故言。則為已報諸佛之恩。自下",
    "T85n2750_001:0191b12": "明師□慇懃。至為第三。弟子之法。亦須領受",
    "T85n2750_001:0191b13": "至三。唯然世尊。則不有慮。即受之辭也。上來",
    "T85n2750_001:0191b14": "明因果理周。付囑流通。自下唱隨意。分身",
    "T85n2750_001:0191b15": "諸佛。及以多寶。大眾各隨所安。雖唱隨意。",
    "T85n2750_001:0191b16": "由未離坐。普賢品末。方去之耳。何以得知。藥",
    "T85n2750_001:0191b17": "王品。讚嘆宿王。故知未去也。",
    "T85n2750_001:0191b18": "藥王本事品",
    "T85n2750_001:0191b19": "此品所以而來。上如來摩頂付囑。四依領受。",
    "T85n2750_001:0191b20": "訖在於上。自下六品。流通方軌。上言因藥王",
    "T85n2750_001:0191b21": "告八萬大士。未知其人有備何德行。所以因",
    "T85n2750_001:0191b22": "之明。藥王昔日有此苦行之德亡身取法。勘",
    "T85n2750_001:0191b23": "能弘經。是以因之也。自下明藥王本流通之",
    "T85n2750_001:0191b24": "事。故名本事品也。此品凡有三意。一者明",
    "T85n2750_001:0191b25": "藥王上依之人彌劫苦行。捨身燒臂。弘通大",
    "T85n2750_001:0191b26": "乘。此是流通方軌。二欲使諸小菩薩。則而行",
    "T85n2750_001:0191b27": "之。三為一段。諸人德道也。就此品中。可有十",
    "T85n2750_001:0191b28": "二段經文。第一明宿王華。問藥王苦行之處。",
    "T85n2750_001:0191b29": "欲列八部三乘人也。佛答劫數久近。佛之名",
    "T85n2750_001:0191c01": "號。先明行行之處也第二爾時彼佛以下。為",
    "T85n2750_001:0191c02": "說法華。第三既聞法已。於中修行□德三昧。",
    "T85n2750_001:0191c03": "第四即作是念以下。明欲報經佛恩。即入三",
    "T85n2750_001:0191c04": "昧。而香華以供養佛。雖以神力供養。未表虔",
    "T85n2750_001:0191c05": "恭之心。單成之至。以身供養。即服諸香。使內",
    "T85n2750_001:0191c06": "外俱香也。以神通願力。而自然身。不由水火",
    "T85n2750_001:0191c07": "也。光明遍照。諸佛讚歎。是名真法供養。身",
    "T85n2750_001:0191c08": "者是財。何故名法。為法燒身。故名為法供養",
    "T85n2750_001:0191c09": "經。佛法施無窮。財施有限也。又解。莫問財",
    "T85n2750_001:0191c10": "法。要解名用。得作法施之名。若不解名用而",
    "T85n2750_001:0191c11": "施者。由名為財也。第五喜見菩薩。命終之",
    "T85n2750_001:0191c12": "後。淨德王家。忽然化生。即為其父說偈。道昔",
    "T85n2750_001:0191c13": "捨身。德報之處。聞法華經。甄迦羅七言偈。頻",
    "T85n2750_001:0191c14": "婆羅五言偈。阿閦娑等四言偈。此土方法。西",
    "T85n2750_001:0191c15": "土音異。未必如是也。又此土三句。是國數",
    "T85n2750_001:0191c16": "法。此不得播還。欲供養白父已。住到佛所。",
    "T85n2750_001:0191c17": "頭面禮足。說偈讚歎。猶故在世者。自慶載遇",
    "T85n2750_001:0191c18": "大聖也。第六爾時日月淨明德佛下。明唱告",
    "T85n2750_001:0191c19": "滅度。以佛法委之。使千載不隧。諸菩薩大弟",
    "T85n2750_001:0191c20": "子。付囑於汝。使教令成就。并無上菩提。明",
    "T85n2750_001:0191c21": "法不自顯。弘之由人。故委於汝。七寶世界。",
    "T85n2750_001:0191c22": "及給侍諸天。悉付囑汝。諸天可爾。土田無",
    "T85n2750_001:0191c23": "情。云何委付。解者言。土田何由有。是眾生",
    "T85n2750_001:0191c24": "果報。淨穢之來。功由眾生行業所成。今以",
    "T85n2750_001:0191c25": "淨土。委付汝使不據[打-丁+毛]。如若不流通大法。廣",
    "T85n2750_001:0191c26": "作利益。則眾生起惑。若法不行。土由據[打-丁+毛]。是",
    "T85n2750_001:0191c27": "故委之。舍利者。欲使流通。而起塔供養付囑",
    "T85n2750_001:0191c28": "也。入涅槃。喜見菩薩。敬順佛語故。起塔供",
    "T85n2750_001:0191c29": "養。第七喜見菩薩。復白念言以下。上明法界",
    "T85n2750_001:0192a01": "委之。使不據[打-丁+毛]。令使供養舍利。即於四眾之",
    "T85n2750_001:0192a02": "前。然百福莊嚴臂。而以供養。令無數聲聞。阿",
    "T85n2750_001:0192a03": "僧祇人。發三菩提。得色身三昧。四眾見其無",
    "T85n2750_001:0192a04": "臂。其意閔然。故立其誓。願力因緣。還復如",
    "T85n2750_001:0192a05": "故。感其異相。眾生歡喜。即是土田據[打-丁+毛]之",
    "T85n2750_001:0192a06": "義顯矣。第八宿王華以下。明會古今。勸令",
    "T85n2750_001:0192a07": "生信。第九格量功德。若然手指為菩提者。勝",
    "T85n2750_001:0192a08": "以國城妻子。諸珍寶物。而供養也。第十若復",
    "T85n2750_001:0192a09": "有人以下。明經理深。能受持者。其福最高以",
    "T85n2750_001:0192a10": "三千世界。滿中七寶供養三聖。不如受持此",
    "T85n2750_001:0192a11": "經。一四句偈。其福最高。所以爾者。下作喻",
    "T85n2750_001:0192a12": "來。釋明此經最尊第一。故能爾也。有受持以",
    "T85n2750_001:0192a13": "下。明勸人流通。滿一切諸渴乏者。除生死渴",
    "T85n2750_001:0192a14": "乏也。如寒者得火。去煩惱氷霜。稞者得衣。法",
    "T85n2750_001:0192a15": "身嚴宜。商人得主。亦以大□路。如子得母。乳",
    "T85n2750_001:0192a16": "養法身。如度得船。到於彼岸。如病得愈。煩惱",
    "T85n2750_001:0192a17": "患如闇。燈照了法相。如貧得寶七財具足。如",
    "T85n2750_001:0192a18": "民得王。里煩惱我。如賈客得海。得無賈寶珠。",
    "T85n2750_001:0192a19": "如炬除闇者。惠炬暈世。無幽不朗也。上來明",
    "T85n2750_001:0192a20": "其外喻。今還以法結之。若人得聞此法華經",
    "T85n2750_001:0192a21": "已下。第十一勸人受持。就中有六子句。第一",
    "T85n2750_001:0192a22": "勸下依受持。明流通之人。所得功德。無其遍",
    "T85n2750_001:0192a23": "畔。故言以佛智惠。籌量多少。不得其邊也。第",
    "T85n2750_001:0192a24": "二若有人。聞是藥王本事品者。勸下依弟子。",
    "T85n2750_001:0192a25": "應當隨喜生信。知理是深。要其苦身。而流通",
    "T85n2750_001:0192a26": "者。亦得無量無邊功德也。若有女人。得聞此",
    "T85n2750_001:0192a27": "經。盡是穢惡之刑。後不復受。此是實女也第",
    "T85n2750_001:0192a28": "三若如來滅後。五百歲中。有女人。聞經修行",
    "T85n2750_001:0192a29": "者。勸上依受持。此是依現為女也。諸佛遙讚",
    "T85n2750_001:0192b01": "歎。善男子汝能於釋迦牟尼以下。結勸上依",
    "T85n2750_001:0192b02": "受持也。若有人聞藥王品。隨喜讚善以下。第",
    "T85n2750_001:0192b03": "四勸上依弟子。隨喜生信。能永除三毒。下明",
    "T85n2750_001:0192b04": "聞此品。隨喜讚善者。所德功德。如隨喜品",
    "T85n2750_001:0192b05": "所明也。是宿王華以下。第五總勸二依受持。",
    "T85n2750_001:0192b06": "以此品囑累於汝。當廣流布。勿令斷絕。魔得",
    "T85n2750_001:0192b07": "便也。汝當以神力。守護是經以下。總結勸",
    "T85n2750_001:0192b08": "二依受持。所以然者。此經即是閻浮提人。煩",
    "T85n2750_001:0192b09": "惱病之良藥。若人有煩惱病者。得聞是經。煩",
    "T85n2750_001:0192b10": "惱消滅。得其真常。故言不老不死。亦可。得聞",
    "T85n2750_001:0192b11": "是經。要滿百年。終不中拔。故言不老不死也。",
    "T85n2750_001:0192b12": "宿王華汝若見有受持是經以下。第六總勸",
    "T85n2750_001:0192b13": "二依弟子。隨喜生信。廣興供養也。下勸人供",
    "T85n2750_001:0192b14": "養。何以故。是人當得度脫眾生故。求佛道者。",
    "T85n2750_001:0192b15": "應於是人。生供敬心也。第十二明諸人得道。",
    "T85n2750_001:0192b16": "多寶讚歎也。",
    "T85n2750_001:0192b17": "妙音菩薩品",
    "T85n2750_001:0192b18": "此品所以來□欲弘經。要須分身散體。殊刑",
    "T85n2750_001:0192b19": "六道。非行處行。流通大法。故有此品來也。此",
    "T85n2750_001:0192b20": "是藥王一流有三意。一欲顯德行之方軌。二",
    "T85n2750_001:0192b21": "為流通方軌。欲使諸小菩薩則而行之。三為",
    "T85n2750_001:0192b22": "一段諸人得道。就中有三段經文。初又從訖",
    "T85n2750_001:0192b23": "故來至。此應在方便品。略說三請中事。爾時",
    "T85n2750_001:0192b24": "華德白佛以下。至陀羅尼。在藥王品中來。還",
    "T85n2750_001:0192b25": "歸本土以下。應普賢品後也。就中大泮有十",
    "T85n2750_001:0192b26": "二段。第一放二種光。照淨華宿王智佛國。召",
    "T85n2750_001:0192b27": "於妙音妙音大士。何假光召。但此土時會。及",
    "T85n2750_001:0192b28": "妙音所得。諸小菩薩。要以光為緣。故以光召",
    "T85n2750_001:0192b29": "也。放大人想肉結光明者欲顯大乘最上之",
    "T85n2750_001:0192c01": "理也。眉間白豪者。欲明中道之義也。第二一",
    "T85n2750_001:0192c02": "切淨光莊嚴以下。歎妙音德行。初歎智。後歎",
    "T85n2750_001:0192c03": "定。第三釋迦牟尼以下。明妙音與彼佛辭。兼",
    "T85n2750_001:0192c04": "被戒勅。莫輕彼國。生下劣想。釋迦應同丈",
    "T85n2750_001:0192c05": "六。現處苦穢。菩薩眾等。其刑亦等。汝身長大",
    "T85n2750_001:0192c06": "端正。是故勅汝。見彼佛菩薩及國土。於此三",
    "T85n2750_001:0192c07": "事。莫生下劣也。師令教至。妙音即受戒勅也。",
    "T85n2750_001:0192c08": "我今詣彼。皆是如來神力。智惠莊嚴故。得住",
    "T85n2750_001:0192c09": "彼土侍樹。於上三事。不起下劣想也。又解。妙",
    "T85n2750_001:0192c10": "音法身大士。豈假如來之力。俱為會中諸小",
    "T85n2750_001:0192c11": "菩薩。現有所假。故道。皆是如來神力也。第",
    "T85n2750_001:0192c12": "四妙音欲來光現瑞相。欲使土眾生。豫生渴",
    "T85n2750_001:0192c13": "仰。兼作利益也。第五文殊以下。為其請。文",
    "T85n2750_001:0192c14": "殊豈容不達。但始行之流不惻其意。是以文",
    "T85n2750_001:0192c15": "殊為□之流。故發斯問也。第六爾時釋迦以",
    "T85n2750_001:0192c16": "下。如來答。妙音欲來。為供養聽法故。先瑞相",
    "T85n2750_001:0192c17": "也。第七文殊白佛以下。問彼菩薩。修何功德。",
    "T85n2750_001:0192c18": "有是神力。神通是果。果不自有。要由於因。故",
    "T85n2750_001:0192c19": "問行何三昧。識名字故。與彼同習。然後乃",
    "T85n2750_001:0192c20": "可得見。如其不見。其身細妙。非我境界。何由",
    "T85n2750_001:0192c21": "可見。故言。願世尊。以神通力。彼菩薩來。令",
    "T85n2750_001:0192c22": "我得見。所以不答。聖者玄鑑知華得後問。若",
    "T85n2750_001:0192c23": "答華得。即通答也。自下高推多寶。命其人也。",
    "T85n2750_001:0192c24": "所以然者。正欲二佛同心。為於一理也。第八",
    "T85n2750_001:0192c25": "于時妙音菩薩以下。明妙音發來至此。相問",
    "T85n2750_001:0192c26": "相問訊流通方法。請見多寶也。此問同大樂",
    "T85n2750_001:0192c27": "說。欲見多寶也。上來至此。是是方便品中",
    "T85n2750_001:0192c28": "事。第九爾時華得以下。接次藥王品末也。今",
    "T85n2750_001:0192c29": "答華得。即通文殊。亦可前答文殊。但經家見",
    "T85n2750_001:0193a01": "文句相似。不能煩文。隱前而顯後也。下明妙",
    "T85n2750_001:0193a02": "音。過去修行來久。有是神力。即會故今也。",
    "T85n2750_001:0193a03": "第十佛告華得。汝但見妙音以下。明妙音符",
    "T85n2750_001:0193a04": "應六道現刑說法。於神通變化知惠。無所損",
    "T85n2750_001:0193a05": "咸者。意謂。菩薩非行處行謂損。菩薩得故言",
    "T85n2750_001:0193a06": "無所損咸也。若干智惠。即釋迦符應六通。乃",
    "T85n2750_001:0193a07": "至後宮流通大化。廣作利益。道成萬行。斯備",
    "T85n2750_001:0193a08": "智惠餘餘明。何損之有也。第十一上明現刑",
    "T85n2750_001:0193a09": "非一。即是神通之果。果不自有。要由因得。",
    "T85n2750_001:0193a10": "何以故。如來下答三昧。名現一切色身。妙音",
    "T85n2750_001:0193a11": "住是三昧。能饒益無量眾生也。第十二說妙",
    "T85n2750_001:0193a12": "音菩薩品時以下。諸人得道。爾時妙音菩薩",
    "T85n2750_001:0193a13": "以下。明供養三佛已。還歸本土。妙音由未去。",
    "T85n2750_001:0193a14": "說普賢竟。爾乃去耳。但出經家。見下諸人得",
    "T85n2750_001:0193a15": "道。故置在此也。既到本國。自言我娑婆世",
    "T85n2750_001:0193a16": "界饒益眾生見其三佛。禮拜供養。又見諸菩",
    "T85n2750_001:0193a17": "薩等。亦命彼菩薩。得見一切色身三昧。來住",
    "T85n2750_001:0193a18": "品時以下。明後得道人也。",
    "T85n2750_001:0193a19": "觀音品",
    "T85n2750_001:0193a20": "此品何由而來。娑婆眾生。道悟不同。宜應普",
    "T85n2750_001:0193a21": "現諸門。救危拔苦。乘音齊物。當如觀世。故有",
    "T85n2750_001:0193a22": "此品來也。亦有三意。一顯觀世音德行。二為",
    "T85n2750_001:0193a23": "流通方軌。欲使諸小菩薩。則而行之。三諸人",
    "T85n2750_001:0193a24": "德道。就此品中。大泮有六假。第一從初訖",
    "T85n2750_001:0193a25": "常應心念明剬觀音名。能除內外二患。此是",
    "T85n2750_001:0193a26": "西方菩薩。先在此土修行彼願住生於有緣",
    "T85n2750_001:0193a27": "偏重。故遷施化耳。就中無盡意。問此菩薩之",
    "T85n2750_001:0193a28": "名。所以名觀世音下。答苦惱眾生。稱名念",
    "T85n2750_001:0193a29": "之。必皆得解脫。以是因緣。名觀世音。何故問",
    "T85n2750_001:0193b01": "者。欲使眾生識名。以念之故。先列名也。斷",
    "T85n2750_001:0193b02": "其外也。便得離欲等者。明除其內患。所以常",
    "T85n2750_001:0193b03": "念供敬。便得離三毒患者。解言。為念不以精",
    "T85n2750_001:0193b04": "成之至。感觀世音。為其說法。得生理解。永斷",
    "T85n2750_001:0193b05": "三毒也。第二若有女人以下。明禮拜供敬。",
    "T85n2750_001:0193b06": "必能生福捐之言葉明。供敬禮拜者。福不唐",
    "T85n2750_001:0193b07": "捐也。是故眾生以下。勸人受持。正等無異",
    "T85n2750_001:0193b08": "者。格量功德。一解就前田格量。明觀世音。",
    "T85n2750_001:0193b09": "是十住大士。福田是勝。是故供養六十二億",
    "T85n2750_001:0193b10": "及小菩薩。與供養觀世音。福正等無異。有一",
    "T85n2750_001:0193b11": "解。觀世音。於此土有緣偏強。是以供養者。福",
    "T85n2750_001:0193b12": "德處多。六十二億小菩薩。於此土緣弱。是",
    "T85n2750_001:0193b13": "故供養六十二億。與觀世音正等也。爾時無",
    "T85n2750_001:0193b14": "盡意以下。第四施之方也。從初訖度脫眾生。",
    "T85n2750_001:0193b15": "明法身大士。普現諸身。無盡意有三句。一問",
    "T85n2750_001:0193b16": "法身大士。久絕麁刑。云何遊於娑婆。符應六",
    "T85n2750_001:0193b17": "道。二問既無身口。為眾生說法。當復云何。",
    "T85n2750_001:0193b18": "三問方便之力。其事云何。佛告無盡意以下。",
    "T85n2750_001:0193b19": "答其三問。汝問云何遊者。正以眾生應見佛",
    "T85n2750_001:0193b20": "身。現種種刑。所以得遊。汝問說法云何。正",
    "T85n2750_001:0193b21": "由現刑故。隨緣為說也。問方便之力。其事云",
    "T85n2750_001:0193b22": "何。正以非刑現刑。非說能說。此是其事。第五",
    "T85n2750_001:0193b23": "無盡意以下。訖遊於娑婆。表明法身大士。有",
    "T85n2750_001:0193b24": "此高德。是故勸汝供養也。第六爾時持地以",
    "T85n2750_001:0193b25": "下。明諸人得道也。",
    "T85n2750_001:0193b26": "陀羅尼品",
    "T85n2750_001:0193b27": "此品所以而興。未來惡世。多諸流難。大法雍",
    "T85n2750_001:0193b28": "塞不通。自非假呪防護。無以得說。故須說就",
    "T85n2750_001:0193b29": "陀羅尼。就此品之中。有三意。一明格量功",
    "T85n2750_001:0193c01": "德。二明流通方軌。三明諸人得道。此中說呪",
    "T85n2750_001:0193c02": "有五。二是聖人說。二是諸天說。一是鬼子母",
    "T85n2750_001:0193c03": "說呪。初明格量功德。二說呪護於法師初住",
    "T85n2750_001:0193c04": "以上聖人位中不復假呪。住下凡夫菩薩。雖",
    "T85n2750_001:0193c05": "伏煩惱。未得無相真解。必有可假。故須說呪",
    "T85n2750_001:0193c06": "護於法師。爾時藥王以下。況說寧為多不。格",
    "T85n2750_001:0193c07": "量福田。佛告以下。況出下依法師男子。供",
    "T85n2750_001:0193c08": "養八百萬億。恒河沙諸佛其人所得功德。寧",
    "T85n2750_001:0193c09": "為多不。供養諸佛。此是福德業。功德由甚多。",
    "T85n2750_001:0193c10": "豈況理中得真無相解。此是智惠業。俱然高",
    "T85n2750_001:0193c11": "勝。其人既理在懷。不獨善一已。欲流通大",
    "T85n2750_001:0193c12": "法。第一藥王說呪。防護其人。使令大法久",
    "T85n2750_001:0193c13": "流。第二勇世說呪。第三北方毘沙門說呪。第",
    "T85n2750_001:0193c14": "四東持國天王說呪。第五鬼子母說呪。若熱",
    "T85n2750_001:0193c15": "病一日。乃至七日。熱病之鬼。我說呪護之。莫",
    "T85n2750_001:0193c16": "得惱亂。即說偈結罪。從諸羅剎女。說此偈已",
    "T85n2750_001:0193c17": "以下。訖消眾毒藥。明以身呪。防護下依法",
    "T85n2750_001:0193c18": "師。便得流通。佛告諸羅剎女善哉。明如來述",
    "T85n2750_001:0193c19": "歎。汝等擁護受持法華名者。由尚福不可量。",
    "T85n2750_001:0193c20": "說呪擁護。具足受持者。功德甚多。更有一",
    "T85n2750_001:0193c21": "解。下依法師。得理尠少。由尚不可限量。故",
    "T85n2750_001:0193c22": "知。上依之人。得理俞深。具足受持。所以功",
    "T85n2750_001:0193c23": "德。不可稱計。上來明五種說呪。防護二依法",
    "T85n2750_001:0193c24": "師。得流通大法。以明諸人得道也。",
    "T85n2750_001:0193c25": "妙莊嚴王品",
    "T85n2750_001:0193c26": "未來世中。柄善巧方便。為物作真善知識。能",
    "T85n2750_001:0193c27": "命迴邪入正。當知淨藏淨眼。故引妙莊嚴王。",
    "T85n2750_001:0193c28": "此品亦有三意。一表明二子有六度之德。二",
    "T85n2750_001:0193c29": "欲使下依菩薩。則而行之。三明諸人得道。就",
    "T85n2750_001:0194a01": "此品中。有十二段經文。第一從初訖亦悉通",
    "T85n2750_001:0194a02": "達。明雲雷王佛國。及二子德行。師之眷屬。爾",
    "T85n2750_001:0194a03": "時彼佛訖說是法華經。第二為二子說法華",
    "T85n2750_001:0194a04": "經。第三從淨藏淨眼以下。訖好樂佛法。明二",
    "T85n2750_001:0194a05": "子為其父母。廣現十八變。時淨藏淨眼。訖宜",
    "T85n2750_001:0194a06": "應聽受。明二子到其父所勸母。同到佛所。所",
    "T85n2750_001:0194a07": "以勸母。親近者何。此佛於一切天人眾中。說",
    "T85n2750_001:0194a08": "法華經。是以故勸母。往到佛所。而聽受也。母",
    "T85n2750_001:0194a09": "告子言以下。明我久以信竟。汝父雖復染外",
    "T85n2750_001:0194a10": "道邪法。今日根熟時到。但當勸父與供俱去。",
    "T85n2750_001:0194a11": "而生此邪見家者。非是怒辭。我是法王之子。",
    "T85n2750_001:0194a12": "知其根悟時熟。正欲化邪從正。是以應生其",
    "T85n2750_001:0194a13": "中。相順之義也。第四於是妙莊嚴王。訖大王",
    "T85n2750_001:0194a14": "歡悅。明王眷屬相與往詣佛所。為期說法。得",
    "T85n2750_001:0194a15": "法歡喜。第五從爾時妙莊嚴王。訖微妙之色。",
    "T85n2750_001:0194a16": "既到佛所。已蒙法利。捨所珍真珠瓔珞。以供",
    "T85n2750_001:0194a17": "養佛也。第六雲雷音。訖功德如是。上來得理",
    "T85n2750_001:0194a18": "在懷。所施既重其解分明。如來即為受記。號",
    "T85n2750_001:0194a19": "娑羅樹王。第七從其王即時以國付弟。訖莊",
    "T85n2750_001:0194a20": "嚴三昧。明出家修道。第八從即遷虛空訖來",
    "T85n2750_001:0194a21": "生我家。明領解得道成聖。功由善知識。第九",
    "T85n2750_001:0194a22": "從雲雷音以下。訖令住正見。明如來述歎近",
    "T85n2750_001:0194a23": "善知識。第十妙莊嚴王。即從虛空中下。訖禮",
    "T85n2750_001:0194a24": "佛而出。歎如來三十二相功德。第十一佛告",
    "T85n2750_001:0194a25": "大眾。於意云何以下。訖亦應禮拜。結會古今。",
    "T85n2750_001:0194a26": "第十二說是妙莊嚴王以下。諸得道也。",
    "T85n2750_001:0194a27": "普賢品",
    "T85n2750_001:0194a28": "此品所以而來。大法難聞。遠來聽受。請說四",
    "T85n2750_001:0194a29": "行。兼復說呪防護。當如普賢。故次明普賢品",
    "T85n2750_001:0194b01": "也。此品亦有三意。一顯普賢一流通之能。二",
    "T85n2750_001:0194b02": "使下依菩薩。則而行之。三明諸人得道。此品",
    "T85n2750_001:0194b03": "大泮有二種勸發。一賢在勸發。從初訖當為",
    "T85n2750_001:0194b04": "說之。在方便品中事。第二若善男子善女人",
    "T85n2750_001:0194b05": "以下。接次在妙莊嚴王品後。明未來勸發。就",
    "T85n2750_001:0194b06": "未來勸發中。可有六句。第一從善男子善女",
    "T85n2750_001:0194b07": "人以下。至說此陀羅呪。明未來世中。流通方",
    "T85n2750_001:0194b08": "軌。就第一段明善男子。明下依菩薩。具此四",
    "T85n2750_001:0194b09": "法。未來世中。流通大法。何者是。一者為諸佛",
    "T85n2750_001:0194b10": "護念。內有精成之至。外感諸佛威神加護。二",
    "T85n2750_001:0194b11": "者殖眾德本。若不殖眾德本。不為諸佛之所",
    "T85n2750_001:0194b12": "加援。正由其人久殖德本。所以感得諸佛之",
    "T85n2750_001:0194b13": "所加護。三者入正定聚。若在退位之中。不能",
    "T85n2750_001:0194b14": "殖眾德本。正以得登性地。必定位中。故知得",
    "T85n2750_001:0194b15": "本成就。四者發救一切眾生之心。既具三行。",
    "T85n2750_001:0194b16": "成興大慈悲。普度一切。既具四行。未來世",
    "T85n2750_001:0194b17": "中。能流通此經。爾時普賢。五百濁惡世中以",
    "T85n2750_001:0194b18": "下。訖即說呪曰。明普賢擁護二依弟子。得通",
    "T85n2750_001:0194b19": "化也。妄失句偈者。非是妄是妄文理相難知",
    "T85n2750_001:0194b20": "容失。文理俱時。名旋陀羅尼。下依至受持。第",
    "T85n2750_001:0194b21": "二說呪防護勅。第三從世尊若有菩薩。訖使",
    "T85n2750_001:0194b22": "不斷絕。勸二依菩薩受持。就第三假中。從若",
    "T85n2750_001:0194b23": "有菩薩以下。訖威神之力。歎普賢德能。若有",
    "T85n2750_001:0194b24": "受持。訖手摩其頭。舉二依弟子。得行況出",
    "T85n2750_001:0194b25": "弟子。若但自書寫以下。訖娛樂快樂。明二依",
    "T85n2750_001:0194b26": "弟子。流通得果報。何況受持以下。舉二依弟",
    "T85n2750_001:0194b27": "子來勸。自下況出其師。第四爾釋迦牟尼以",
    "T85n2750_001:0194b28": "下。訖普賢之行。竟明其述讚歎佛。第五普賢",
    "T85n2750_001:0194b29": "若如來滅後。訖當如敬佛。明善惡兩相所得",
    "T85n2750_001:0194c01": "果報。第六說是普賢品時。明諸人得道也。"
}