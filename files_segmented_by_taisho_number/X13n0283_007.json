{
    "X13n0283_007:0148a01": "大佛頂首楞嚴秘錄卷第七",
    "X13n0283_007:0148a02": "天台　一松大師　說",
    "X13n0283_007:0148a03": "語谿門人　靈述　記",
    "X13n0283_007:0148a04": "二自阿難汝問去。持誦神呪之文也。分二。初結前。阿",
    "X13n0283_007:0148a05": "難等也。二明今。若有等也。初結前中。身三口四生",
    "X13n0283_007:0148a06": "必無因者。有疑云。心三是貪等三今婬等三。是身三",
    "X13n0283_007:0148a07": "也。云何反以身為根本心為枝葉耶。不獨此也。又口",
    "X13n0283_007:0148a08": "四之妄語。前已在四中矣。云何猶有四耶。此皆不然。",
    "X13n0283_007:0148a09": "若論生起因。其貪等後有身三口四造業。以身三為",
    "X13n0283_007:0148a10": "重。比意三為輕。所以持戒之時。內婬等心不起則已。",
    "X13n0283_007:0148a11": "起則一破一切破矣。那有身三口四而不成也。然其",
    "X13n0283_007:0148a12": "妄語雖在前四之內。今言口四。又當連舉。若止云身",
    "X13n0283_007:0148a13": "三。則不便矣。一切魔事上應云。心若不懸色香等塵。",
    "X13n0283_007:0148a14": "內心既寂。外境自空。其諸魔類從何得生。故云一切",
    "X13n0283_007:0148a15": "等也。二明今分二。初若有等勸持。二且汝下實驗。",
    "X13n0283_007:0148a16": "初又二。初直勸。即若有等。二結勸。即斯是等。初正",
    "X13n0283_007:0148a17": "勸中。若有等者。前四種是現業。自可攝伏。此中是宿",
    "X13n0283_007:0148a18": "習。若非神呪何能消落。故曰汝教(云云)。一心誦我等",
    "X13n0283_007:0148a19": "者。此之一心。當以事理兩番消釋。佛頂光明者。謂因",
    "X13n0283_007:0148a20": "佛頂放光光中化佛化佛說呪。故云佛頂等也。摩訶",
    "X13n0283_007:0148a21": "等者梵語也。此云大白傘蓋。大者當體得名。遍一切",
    "X13n0283_007:0148a22": "法故。白者清淨立稱。離染污故。蓋者普覆為義。攝諸",
    "X13n0283_007:0148a23": "法故。是以大即法身。白即般若。蓋即解脫也。無上神",
    "X13n0283_007:0148a24": "呪者。具是三德理體。最尊而無可加。最勝而無可比。",
    "X13n0283_007:0148b01": "故稱無上。又不可得而推測之者。故稱神呪。無見頂",
    "X13n0283_007:0148b02": "相者。佛之肉髻之頂。應持菩薩乃至等覺為佛乳母。",
    "X13n0283_007:0148b03": "欲求見之尚不得見。此是不思議果德之體。唯佛與",
    "X13n0283_007:0148b04": "佛乃能究盡。故名無見頂相。無為心佛者。如來雖有",
    "X13n0283_007:0148b05": "因行之修。乃從性起修修無所修者。如來雖有果德",
    "X13n0283_007:0148b06": "之證。乃泯修歸性證無所證者也。是以雖說一切法",
    "X13n0283_007:0148b07": "藏。亦是性具。乃說無所說。雖化一切眾生。亦是性具。",
    "X13n0283_007:0148b08": "乃化無所化。不待造作及夫施設。故云無為心佛。從",
    "X13n0283_007:0148b09": "頂等者。正顯化佛之說呪也。上佛既是心佛。今呪雖",
    "X13n0283_007:0148b10": "從化佛所說。化從何有。總一性體流出故。呪亦云心",
    "X13n0283_007:0148b11": "呪。然云何誦持能治宿習。要知呪體。既稱摩訶薩怛",
    "X13n0283_007:0148b12": "多般怛羅。全是不思議三德。所持呪體既即法身徧",
    "X13n0283_007:0148b13": "一切處。則能持之心性亦即法身徧一切處。如是能",
    "X13n0283_007:0148b14": "持所持無非法身。那得法身容有宿習。即其宿習當",
    "X13n0283_007:0148b15": "體亦是法身也。般若解脫例之可見。以此所有宿習",
    "X13n0283_007:0148b16": "總是三德。其宿習也不治而自治。所謂不破而破而",
    "X13n0283_007:0148b17": "無所不破者也。所以教人誦呪以治習耳。二述騐",
    "X13n0283_007:0148b18": "分二。初汝且下驗明。二彼當下較量。初中。我亦宣",
    "X13n0283_007:0148b19": "揚等者。登伽聞究竟堅固理中已得三果。及夫愛河",
    "X13n0283_007:0148b20": "乾枯。從選圓通已來更成四果。故云愛心等也。然四",
    "X13n0283_007:0148b21": "果之所以成。愛心之所以脫。皆由化佛說呪之力。故",
    "X13n0283_007:0148b22": "云我亦宣揚等也。積劫婬女尚能速脫愛心。尚得速",
    "X13n0283_007:0148b23": "證道果。其呪力也蓋何如哉。二較量又二。初正較。",
    "X13n0283_007:0148b24": "彼尚等。二舉喻。譬如等。初中。阿難與登伽相為較",
    "X13n0283_007:0148c01": "量有三不同。世間婬女出世聲聞。染淨之不同也。無",
    "X13n0283_007:0148c02": "心修行求最上道。緩急之不同也。止證無學決定成",
    "X13n0283_007:0148c03": "佛。高下之不同也。其染者緩者下者。尚能頓除夙習",
    "X13n0283_007:0148c04": "而證道果。其淨者急者高者。速除有漏得成佛道自",
    "X13n0283_007:0148c05": "不難也。故云彼尚等也。二中。譬如等者。有二意。一",
    "X13n0283_007:0148c06": "就成佛道邊說聲聞求佛道如揚微塵。加持神呪而",
    "X13n0283_007:0148c07": "求如揚微塵於順風。自當順運流入而無艱難險阻。",
    "X13n0283_007:0148c08": "二就治夙習邊說。治夙習如揚微塵。加持神呪而治",
    "X13n0283_007:0148c09": "如揚微塵於順風。自當法爾銷殞而無艱難險阻。故",
    "X13n0283_007:0148c10": "云譬如等也。",
    "X13n0283_007:0148c11": "三若有末世去。安立道場之文也。大分為二。初略明。",
    "X13n0283_007:0148c12": "若有末世等也。二廣示。阿難白佛等也。初又二。初若",
    "X13n0283_007:0148c13": "有下方便。二然後下正修。初方便中。若有等者。指",
    "X13n0283_007:0148c14": "末世欲求無上菩提正覺道場者而言。此是得道之",
    "X13n0283_007:0148c15": "場。若云欲坐。但在因耳。此是修道之場。蓋求證道必",
    "X13n0283_007:0148c16": "先修道。二意皆具。故云若有等也。先持等者。比丘所",
    "X13n0283_007:0148c17": "應持也。不唯攝身不行。及夫攝心不起。亦須攝心并",
    "X13n0283_007:0148c18": "不可得纔為清淨戒也。要當等者。若受禁戒。自非清",
    "X13n0283_007:0148c19": "淨真戒之師。安能大小輕重持犯開遮一一分明令",
    "X13n0283_007:0148c20": "人成就。故云要當等也。誦持一百八遍。對治百八煩",
    "X13n0283_007:0148c21": "惱也。然此一文具明五緣。先持等第一持戒清淨也。",
    "X13n0283_007:0148c22": "要當等第五親近知識也。戒成等第二衣食具足也。",
    "X13n0283_007:0148c23": "然香等第三閒居靜處也。誦此等第四息諸緣務也。",
    "X13n0283_007:0148c24": "五緣既具。五欲可呵。五蓋可棄。五事可調。五法可行。",
    "X13n0283_007:0149a01": "所以總一五則餘四該矣。只此一文。二十五之前方",
    "X13n0283_007:0149a02": "便義悉具也。二正修分三。即三七日也。初然後等",
    "X13n0283_007:0149a03": "即初七日。二阿難等二七日。三如是等三七日。初",
    "X13n0283_007:0149a04": "中。云然後等者。結界之儀蓋不一定。有刀畫地為限",
    "X13n0283_007:0149a05": "者。有以白芥子散擲為限者。有以五色線經於四外",
    "X13n0283_007:0149a06": "為限者。有以心之想到為限者。有以淨水散洒為限",
    "X13n0283_007:0149a07": "者。是皆佛制無不可耳。求於十方等者。求佛來應也。",
    "X13n0283_007:0149a08": "二七中。比丘尼同壇修懺。譏嫌當避。法爾應然。在",
    "X13n0283_007:0149a09": "今末世斷不宜也。若夫白衣如欲同壇。必須受戒搭",
    "X13n0283_007:0149a10": "衣備佛儀式。至出壇外不復用也。發菩薩願者。即下",
    "X13n0283_007:0149a11": "廣示中先有願教也。三七中。我自等者。佛現身也。初",
    "X13n0283_007:0149a12": "七已來既求十方諸佛今即來應。所謂感應道交。如",
    "X13n0283_007:0149a13": "水清則月印。眾生心水既清。佛月自得應現也。方便",
    "X13n0283_007:0149a14": "中。而言誦持。則正修誦持不待言矣。又雖初七有求",
    "X13n0283_007:0149a15": "十方佛。二七有發願澡浴及六時行道。三七有不寐。",
    "X13n0283_007:0149a16": "此皆一往。若具言之。三七皆然也。所以三七中總結",
    "X13n0283_007:0149a17": "云如是三七不寐(云云)。",
    "X13n0283_007:0149a18": "二廣示分二。初阿難等啟請。二佛告等答示。初啟",
    "X13n0283_007:0149a19": "請中。我蒙等者。指上四種律儀及夫誦持治習為無",
    "X13n0283_007:0149a20": "上悲誨也。既請安立道場已來。得聞律儀治習更兼",
    "X13n0283_007:0149a21": "略明。則其大義已領會矣。故云心已開悟。從今已去",
    "X13n0283_007:0149a22": "所修之行是了義行。所證之理是了義理。無學地位",
    "X13n0283_007:0149a23": "自得而成。故云自知等也。此是敘前。末法下正請今",
    "X13n0283_007:0149a24": "也。意謂我前問於如來末世眾生欲攝其心及建道",
    "X13n0283_007:0149b01": "場云何可得。今攝心之法已得聞矣。然不知建立道",
    "X13n0283_007:0149b02": "場。云何得合如來清淨軌則。故云末世等也。清淨軌",
    "X13n0283_007:0149b03": "則者。為其如來凡所施設決非徒然。其始也必依理",
    "X13n0283_007:0149b04": "而立事。其繼也必托事以顯理。方得事理相融及夫",
    "X13n0283_007:0149b05": "修性並運。故令後世行人凡觸其事即會其理。若會",
    "X13n0283_007:0149b06": "其理即融其事。若事若理。若觀若境。無非清淨本然",
    "X13n0283_007:0149b07": "周徧法界。所謂一華一香福等河沙。一瞻一禮功周",
    "X13n0283_007:0149b08": "法界。是為之清淨軌則也。所以下之結壇乃至坐禪",
    "X13n0283_007:0149b09": "五章。皆約清淨軌則以明義耳。",
    "X13n0283_007:0149b10": "二答示中。通分五章。初若末世人去。明建立清淨軌",
    "X13n0283_007:0149b11": "則。二取白牛乳去。明設供清淨軌則。三於壇空中去。",
    "X13n0283_007:0149b12": "明設像清淨軌則。四於初七中去。明行道清淨軌則",
    "X13n0283_007:0149b13": "五從三七後去。明坐禪清淨軌則。五章之中其事可",
    "X13n0283_007:0149b14": "見。然既依理而立事。還須即事以顯理。中間一舉一",
    "X13n0283_007:0149b15": "止一旋一禮。無非即事以表理耳。",
    "X13n0283_007:0149b16": "初結壇清淨軌則分二。初表選根機。若末等也。二表",
    "X13n0283_007:0149b17": "行因行。方圓等也。初又三。初若末下選圓機。二若非",
    "X13n0283_007:0149b18": "下揀藏通。三別於下取別教。初選圓機中。若末等",
    "X13n0283_007:0149b19": "者。正顯末世眾生修圓通法門也。先取雪山。表取圓",
    "X13n0283_007:0149b20": "教之法也。雪山逈出眾山之上。圓教超過諸教之外。",
    "X13n0283_007:0149b21": "故以先取雪山表之。大力白牛。能運動於一切物者。",
    "X13n0283_007:0149b22": "圓教根機不唯運出於三途三界及夫三空。還得運",
    "X13n0283_007:0149b23": "入三德。故以大白牛表之。白牛所食唯雪山香草。圓",
    "X13n0283_007:0149b24": "機所具之智唯是微妙三智。故以食其肥膩香艸表",
    "X13n0283_007:0149c01": "之。白牛所飲唯是雪山清水。圓機所具之文亦唯實",
    "X13n0283_007:0149c02": "相妙定。故以唯飲清水表之。白牛之糞最為微細。圓",
    "X13n0283_007:0149c03": "機所有無明生住異滅分劑頭數。故以其糞微細表",
    "X13n0283_007:0149c04": "之。牛食香草清水所有之糞。即染而淨。堪可和香。圓",
    "X13n0283_007:0149c05": "機雖有無明。以其具有圓解。達得三惑染當體三德",
    "X13n0283_007:0149c06": "性。全妄即真。全障即德。故以其糞和香表之。地取其",
    "X13n0283_007:0149c07": "糞和以栴檀泥之。圓機既是三惑染全是三德性。無",
    "X13n0283_007:0149c08": "一而非實際自性理地。以為觀境。故以以泥其地表",
    "X13n0283_007:0149c09": "之。二揀藏通中。若非雪山者。上既雪山表圓教之",
    "X13n0283_007:0149c10": "法。今云若非雪山。蓋是藏通矣。故以若非雪山表之。",
    "X13n0283_007:0149c11": "藏通所破止於見思二惑。故以其牛臭穢表之。藏通",
    "X13n0283_007:0149c12": "智唯折體。理唯偏真。不能顯自性實際理地。故以不",
    "X13n0283_007:0149c13": "堪塗地表之。三取別教中。別於等者。其圓教也未可",
    "X13n0283_007:0149c14": "易得。其藏通也又在所揀。則應求別教矣。故以別於",
    "X13n0283_007:0149c15": "表之。別機修觀。從假入空。從空出假。後從空假還入",
    "X13n0283_007:0149c16": "中道。其始也假之與空也。是相平。其次也空之與假",
    "X13n0283_007:0149c17": "也。是相平。其後也雖有假空入乎中道也。是相平。以",
    "X13n0283_007:0149c18": "其次第進故。所謂平等觀也。故以平原表之。別機不",
    "X13n0283_007:0149c19": "達全妄即真全障即德。必欲離妄顯真破障成德。故",
    "X13n0283_007:0149c20": "以穿去地皮表之。別機破五住煩惱。顯出清淨真如",
    "X13n0283_007:0149c21": "但中諦理。故以五尺表五住。黃是五色之中。土是五",
    "X13n0283_007:0149c22": "行之中。故以黃土表但中諦理。還知其理涉乎十種",
    "X13n0283_007:0149c23": "度門。即以十香次第分合。故以取其等以為表之。既",
    "X13n0283_007:0149c24": "知涉乎十度。還知十度歷乎八萬四千微細法門。故",
    "X13n0283_007:0150a01": "以十香羅為粉表之。既知但中諦理。復歷微細法門",
    "X13n0283_007:0150a02": "將來自得行理一契。故以合土表之。理行冥合。其解",
    "X13n0283_007:0150a03": "亦深。故以成泥表之。知此但中諦理可為觀境故。",
    "X13n0283_007:0150a04": "故以塗場地表之。自圓機至此但就根機而明所知。",
    "X13n0283_007:0150a05": "未說所行。若夫下之因行。方明其所行也。二表因",
    "X13n0283_007:0150a06": "行又二。初行圓因。方圓等也。二行別因。鏡外等也。",
    "X13n0283_007:0150a07": "初圓因中。方圓等者。起土為壇者是。除土為壇者非。",
    "X13n0283_007:0150a08": "以其除土乃是場故。方圓丈六。非各有丈六也。壇表",
    "X13n0283_007:0150a09": "圓明自性。八角表八識之精。丈六表十六知見。若離",
    "X13n0283_007:0150a10": "十六知見及夫八識之精。無圓明自性可得。離了圓",
    "X13n0283_007:0150a11": "明自性。亦無十六知見并其八識之精可得。猶之乎",
    "X13n0283_007:0150a12": "離了丈六八角無壇可得。離了其壇無丈六八角可",
    "X13n0283_007:0150a13": "得也。更而推之。離了十六知見無八識之精可得。離",
    "X13n0283_007:0150a14": "了八識之精無十六知見可得。猶之乎離丈六無八",
    "X13n0283_007:0150a15": "角。離八角無丈六也。正是圓之即生即滅八識之精。",
    "X13n0283_007:0150a16": "全體不生不滅圓明自性。故以方圓丈六為八角壇",
    "X13n0283_007:0150a17": "表之壇。心至蓮華者。表從無明自性起耳根圓通",
    "X13n0283_007:0150a18": "之妙行也。雖有金等四種蓮華。止用一種。隨其財施",
    "X13n0283_007:0150a19": "豐薄以斟酌耳。既修耳根妙行。應須執持禁戒。即以",
    "X13n0283_007:0150a20": "聞性而為攝持。故以華中安鉢表之。如前所謂攝心",
    "X13n0283_007:0150a21": "為戒也。既持其戒。法爾生定。故以鉢中盛水表之。蓋",
    "X13n0283_007:0150a22": "八月秋之中。盛八月露表中道定。如前所謂由戒生",
    "X13n0283_007:0150a23": "定也。戒定既具。必發妙慧。故以水安華葉表之。如前",
    "X13n0283_007:0150a24": "所謂因定發慧也。雖有三學。總在耳根妙行中具。故",
    "X13n0283_007:0150b01": "云華中等也。取八圓鏡者。表八正智也。各安等者。華",
    "X13n0283_007:0150b02": "即妙行鉢即戒也。以八圓鏡圍繞華鉢。表圓人之行",
    "X13n0283_007:0150b03": "無別以為行唯以智為行。圓人之戒無別以為戒唯",
    "X13n0283_007:0150b04": "以智為戒。故云取八等也。二別因中。鏡外等者。圓",
    "X13n0283_007:0150b05": "行如是。別行何以表之。故以鏡外等而為表也。鏡外",
    "X13n0283_007:0150b06": "建立蓮華。表別教之道行也。建立香爐。表別教之觀",
    "X13n0283_007:0150b07": "慧也。雖有道行及夫觀慧。總屬次第。故以間華鋪設",
    "X13n0283_007:0150b08": "表之。然俱云十六者。以道行觀慧悉對破宿世十六",
    "X13n0283_007:0150b09": "知見故。莊嚴香爐者。表別教次第觀也。次第觀成。但",
    "X13n0283_007:0150b10": "中理應顯。故以純燒沉水表之。理既顯。其十二品無",
    "X13n0283_007:0150b11": "明應斷。故以無令見火表之。上來表根機及因行兩",
    "X13n0283_007:0150b12": "番。明結壇清淨軌則已竟。",
    "X13n0283_007:0150b13": "二明献供清淨軌則分二。初表自行。取白等也。二表",
    "X13n0283_007:0150b14": "化他。令其等也。初又二。初取白去表圓因剋圓果。二",
    "X13n0283_007:0150b15": "每以去表別因剋別果。初又二。初明因。取白等。二顯",
    "X13n0283_007:0150b16": "果。以奉等。初又二。初取白下正行。二并諸下助行。",
    "X13n0283_007:0150b17": "初正行中。取白牛乳者。表從聞性發微妙三智也。以",
    "X13n0283_007:0150b18": "白牛為五色之本平步疾行。智為萬行之先觀炤圓",
    "X13n0283_007:0150b19": "融。又乳能滋潤色身。智能增長法身。故取白牛乳表",
    "X13n0283_007:0150b20": "之。以此微妙三智觀十六知見全體妙境。故以置十",
    "X13n0283_007:0150b21": "六器表之。又乳置乎器即器為乳。表全境即智。器置",
    "X13n0283_007:0150b22": "乎乳即乳為器。表全智即境。境智一如。能所不二。故",
    "X13n0283_007:0150b23": "以取白牛乳置十六器表之。乳為煎餅者。餅乃是圓。",
    "X13n0283_007:0150b24": "以表妙智圓觀圓炤十六知見之妙境也。隨其發也",
    "X13n0283_007:0150c01": "空則俱空。乃至隨其發也中則俱中。故以乳為煎餅",
    "X13n0283_007:0150c02": "表之。正行如此。次助行中。并諸二字對正行而言",
    "X13n0283_007:0150c03": "也。砂糖表四念處。油餅表四正勤。乳糜表四如意。蘇",
    "X13n0283_007:0150c04": "合表五根。蜜薑表五力。純酥表七覺支。純蜜表八正",
    "X13n0283_007:0150c05": "道。合而言之。總是三十七道品無不具表。助行如此。",
    "X13n0283_007:0150c06": "所有正行牛乳之妙智。及夫助行糖等之道品。悉成",
    "X13n0283_007:0150c07": "耳根妙行。故以於蓮華外表之。正行助行皆對十六",
    "X13n0283_007:0150c08": "知見。故以各有十六表之。又其正助無不徹入耳根",
    "X13n0283_007:0150c09": "妙行。故以圍繞華外表之。此之蓮華乃擅中之一大",
    "X13n0283_007:0150c10": "蓮華也。非同鏡外建立十六。此一表圓。十六表別。相",
    "X13n0283_007:0150c11": "不同故。二顯果中。以奉等者。上來牛乳十六器及",
    "X13n0283_007:0150c12": "糖等各十六器自當奉佛。以表正助因成法爾應尅",
    "X13n0283_007:0150c13": "無上佛果。既供諸佛。還供菩薩。以表諸大菩薩悉因",
    "X13n0283_007:0150c14": "此之妙行而剋佛果。又顯行人所行即諸佛所證及",
    "X13n0283_007:0150c15": "菩薩所修。所謂過去諸如來斯門已成就。現在諸菩",
    "X13n0283_007:0150c16": "薩今各入圓明等也故以以奉等表之。二表別因",
    "X13n0283_007:0150c17": "尅別果亦二。初明因。每以等也。二顯果。享佛句也。初",
    "X13n0283_007:0150c18": "又二。初每以下總舉。二以兜下別明。初每以等者。",
    "X13n0283_007:0150c19": "如來食必中日。乃是陽之中。可表不思議中。今言中",
    "X13n0283_007:0150c20": "夜者。乃是陰之中。正表別教所顯清淨真如但中諦",
    "X13n0283_007:0150c21": "理。故云每以等也。既欲顯理。須破五住煩惱。故以取",
    "X13n0283_007:0150c22": "蜜半升表之。既欲破惑。應修次第三觀。故以用酥三",
    "X13n0283_007:0150c23": "合表之。觀既消惑可破。惑若破理可顯。從是當教果",
    "X13n0283_007:0150c24": "頭可尅。故以壇前別安一小火爐以為表也。總舉如",
    "X13n0283_007:0151a01": "此。次中。以兜二句。表從假入空觀也。以香煎成乎水。",
    "X13n0283_007:0151a02": "但有其香。全無其質。其從假入空之時。但見真諦。全",
    "X13n0283_007:0151a03": "無假相。猶之乎兜樓香煎水也。故以表之。沐浴一句。",
    "X13n0283_007:0151a04": "表從空入假也。既以香水而浴其炭。但存其炭。全",
    "X13n0283_007:0151a05": "無水矣。其從空入假之時。但見俗諦。全無真理。猶之",
    "X13n0283_007:0151a06": "乎沐浴其炭也。故以表之。然令一句。表從空假入中",
    "X13n0283_007:0151a07": "觀也。既以水洗炭。以炭然火。但見其火。全無水之與",
    "X13n0283_007:0151a08": "炭。其從空假入中觀時。遮乎二邊。但顯中理。猶之乎",
    "X13n0283_007:0151a09": "然令猛熾也。故以表之。已上表三觀如此。投是下。表",
    "X13n0283_007:0151a10": "能破所破皆不可得也。前來有能破三觀。所謂酥也。",
    "X13n0283_007:0151a11": "有所破五住。所謂蜜也。至此雖有能破所破能觀所",
    "X13n0283_007:0151a12": "觀皆不可得。唯一中理。猶之乎投酥蜜於炎爐燒令",
    "X13n0283_007:0151a13": "盡也。故以表之。從是十二分三德理將窮。十二品無",
    "X13n0283_007:0151a14": "明惑將盡。別因成矣。應剋當教果佛。故以享佛表之。",
    "X13n0283_007:0151a15": "上來圓因剋圓果。別因剋別果。自行已成。自行既成",
    "X13n0283_007:0151a16": "還應化他。故下有令其等文也。二化他中。令其等",
    "X13n0283_007:0151a17": "者。前之献供但在壇內。全事即理。全性起修。以表乎",
    "X13n0283_007:0151a18": "自行成矣。然而一切眾生猶然未了。以故四外徧懸",
    "X13n0283_007:0151a19": "旛華亦同見之。以顯全事即理全修即性也。由諸眾",
    "X13n0283_007:0151a20": "生向來識心用事。到此中時。亦見其事即會其理。所",
    "X13n0283_007:0151a21": "有五六七八等識一一轉成乎智。有四智矣。故以四",
    "X13n0283_007:0151a22": "外表之。又幡有動轉之勢。凡見之者。可以轉煩惱成",
    "X13n0283_007:0151a23": "菩提轉生死成涅槃。故以懸旛表之。華即耳根妙行。",
    "X13n0283_007:0151a24": "凡見之者了達乎此。亦能返聞聞性。亦成耳根妙行。",
    "X13n0283_007:0151b01": "故以懸華表之。如是自行既成。化他亦就。明献供清",
    "X13n0283_007:0151b02": "淨軌則已竟。",
    "X13n0283_007:0151b03": "三明設像清淨軌則分三。初於壇下設四壁像。二應",
    "X13n0283_007:0151b04": "於下設當陽像。三帝釋下設外護像。三處皆設像者。",
    "X13n0283_007:0151b05": "欲令行人覩像生敬因敬生悟也。初中。壇室表明",
    "X13n0283_007:0151b06": "自性。四壁表自性中見聞覺知修耳根三昧也。亦可",
    "X13n0283_007:0151b07": "表照有之智照空之智炤亦有亦空之智炤非有非",
    "X13n0283_007:0151b08": "空之智也。如來是究竟之極果。菩薩是修習之真因。",
    "X13n0283_007:0151b09": "設乎壇室。亦表自性極果及真因也。又行人修是三",
    "X13n0283_007:0151b10": "昧為供養之。亦當如如來證極果之證。亦當如菩薩",
    "X13n0283_007:0151b11": "修真因之修。即此見聞覺知而能如是顯發。所謂安",
    "X13n0283_007:0151b12": "樂妙常也是六根也。二中。當陽者。表如來所證中",
    "X13n0283_007:0151b13": "道之諦理。盧舍那報身佛也。此云淨滿。惑無不破為",
    "X13n0283_007:0151b14": "淨。德無不顯為滿者。修此三昧為供養之。表行人亦",
    "X13n0283_007:0151b15": "當如舍那如來惑無不破理無不顯成報身佛也。釋",
    "X13n0283_007:0151b16": "迦乃娑婆教主應身佛也。此云能仁。不住生死。不住",
    "X13n0283_007:0151b17": "涅釋。還來娑婆。教化眾生者。修此三昧為供養之。表",
    "X13n0283_007:0151b18": "行人亦當如釋迦如來不住生死不住涅槃還來娑",
    "X13n0283_007:0151b19": "婆教化眾生成應身佛也。彌勒即釋迦當來之補處",
    "X13n0283_007:0151b20": "佛也。此云慈氏。所謂慈隆即世。悲臻後劫。與一切眾",
    "X13n0283_007:0151b21": "生之樂。拔一切眾生之苦者。修此三昧為供養之。表",
    "X13n0283_007:0151b22": "行人亦當如彌勒如來慈隆即世悲臻後世與一切",
    "X13n0283_007:0151b23": "眾生之樂拔一切眾生之苦補處將來也。阿閦東方",
    "X13n0283_007:0151b24": "佛也。此云不動。東方群動之首。而有不動如來。此乃",
    "X13n0283_007:0151c01": "證得即動而靜即靜而動動靜不二者。修此三昧為",
    "X13n0283_007:0151c02": "供養之。表行入亦當如阿閦如來證得即動而靜即",
    "X13n0283_007:0151c03": "靜而動動靜不二者也。彌陀西方佛也。此云無量光。",
    "X13n0283_007:0151c04": "亦云無量壽。具有四十八種之大願一十六種之妙",
    "X13n0283_007:0151c05": "觀。攝受眾生往生其土者。修此三昧為供養之。亦當",
    "X13n0283_007:0151c06": "如彌陀如來具四十八種之大願一十六種之妙觀",
    "X13n0283_007:0151c07": "攝受眾生往生淨土也。已上皆如來果人。諸大下菩",
    "X13n0283_007:0151c08": "薩因人也。觀音菩薩。稱為諸大變化者。以其能現三",
    "X13n0283_007:0151c09": "十二應十四無畏四不思議。更現八萬四千爍迦羅",
    "X13n0283_007:0151c10": "首八萬四千母陀羅臂八萬四千清淨寶目故也。觀",
    "X13n0283_007:0151c11": "音是耳根圓通之主。初於聞中入流亡所。乃至生滅",
    "X13n0283_007:0151c12": "滅已寂滅現前者。修此三昧為供養之。表行人亦當",
    "X13n0283_007:0151c13": "如觀音之初於聞中入流亡所乃至生滅滅已寂滅",
    "X13n0283_007:0151c14": "現前。而起三十二應十四無畏四不思議及八萬四",
    "X13n0283_007:0151c15": "千爍迦羅首母陀羅臂清淨寶目而為圓通王也。金",
    "X13n0283_007:0151c16": "剛藏以其破無所破而無所不破是為金剛。以其具",
    "X13n0283_007:0151c17": "無所。具而無所不具是為藏者。修此三昧為供養之。",
    "X13n0283_007:0151c18": "表行人亦當如金剛藏破一切惑具一切德而稱金",
    "X13n0283_007:0151c19": "剛藏也。以此二位菩薩列於五佛之左與右。故云安",
    "X13n0283_007:0151c20": "立左右。上來如來究竟極果。菩薩修習真因。而當陽",
    "X13n0283_007:0151c21": "所設如此。三中。帝釋欲界主也。具修五戒及夫十",
    "X13n0283_007:0151c22": "善者。修此三昧為外護之。表行人戒無不備善無不",
    "X13n0283_007:0151c23": "生也。梵王色界主也。能離六欲能生禪定者。修此三",
    "X13n0283_007:0151c24": "昧為外護之。表行人欲無不斷定無不生也。烏芻瑟",
    "X13n0283_007:0152a01": "摩。正是厭婬欲觀火大而成就者。修此三昧。亦為外",
    "X13n0283_007:0152a02": "護。表行人亦得離欲而成火光三昧也。自帝釋已下",
    "X13n0283_007:0152a03": "為外護者。總表行人圓通成就。當來凡有建壇修圓",
    "X13n0283_007:0152a04": "通者。亦得為外護耳。則知外護所設有大威力也。壇",
    "X13n0283_007:0152a05": "壁當陽所設。具有大慈悲也。賴慈悲故。令行人所修",
    "X13n0283_007:0152a06": "之三昧自得成就而入證之。仗威力故。令行人所修",
    "X13n0283_007:0152a07": "之三昧天魔邪外而遠離之。明設像清淨軌則已竟",
    "X13n0283_007:0152a08": "四明行道清淨軌則分三。初懸鏡。又取等也。二期限。",
    "X13n0283_007:0152a09": "於初等也。三行成。即於等也。初懸鏡之文。古來分",
    "X13n0283_007:0152a10": "入設像。今分行道中者。以其後有鏡交光處承佛摩",
    "X13n0283_007:0152a11": "頂故。且前是設像。於鏡有何所關。所以分入行道也。",
    "X13n0283_007:0152a12": "取八鏡者。表果人之八正智也。懸虗空者。表八正智",
    "X13n0283_007:0152a13": "觀第一義空之妙境也。壇中鏡是表因人智。今以虗",
    "X13n0283_007:0152a14": "空方及乎面悉相對者。正表因人之智徹入乎果人",
    "X13n0283_007:0152a15": "之智。果人之智徹入因人之智。因果雖殊其智不二",
    "X13n0283_007:0152a16": "者也。形影相涉者佛菩薩及外護聖也。修習三昧行",
    "X13n0283_007:0152a17": "人凡也。以佛菩薩外護之形影涉人乎三昧行人之",
    "X13n0283_007:0152a18": "形影。三昧行人之形影涉入乎佛菩薩外護之形影。",
    "X13n0283_007:0152a19": "形影雖別聖凡一際。正顯圓明自性之體因果聖凡",
    "X13n0283_007:0152a20": "無不平等之者。所謂阿鼻依正全處極聖之自心。毗",
    "X13n0283_007:0152a21": "盧身土不離下凡之一念也。二期限分二。初於初",
    "X13n0283_007:0152a22": "下初七日。二第二下二七日。三第三下三七日。今總",
    "X13n0283_007:0152a23": "釋之。一時常行者。即常行三昧也。若下文端坐又是",
    "X13n0283_007:0152a24": "常坐三昧也。一百八遍。即對治百八煩惱也。我毗奈",
    "X13n0283_007:0152b01": "耶等。即指梵網中十大願也。云恒於六時行道及一",
    "X13n0283_007:0152b02": "向發願一向持呪。蓋盡其七日行道七日發願七日",
    "X13n0283_007:0152b03": "持呪也。此就別言。若就通言之。三七日之中皆應有",
    "X13n0283_007:0152b04": "行道發願持呪也。如是行道發願持呪。皆了達即事成",
    "X13n0283_007:0152b05": "理全性起修之旨。所以感佛摩頂也。鏡交光等者。即",
    "X13n0283_007:0152b06": "前空鏡及與□鏡光光相照之中。佛現其身以摩行",
    "X13n0283_007:0152b07": "人頂也。從是摩頂障可破德可顯耳。此與前之略明",
    "X13n0283_007:0152b08": "三七之文。文雖廣略義蓋同也。三行成分二。初正",
    "X13n0283_007:0152b09": "成。即於等也。二不成。阿難等也。初中。即於二字承",
    "X13n0283_007:0152b10": "上摩頂而言也。謂行人三七日中精勤修習。感佛摩",
    "X13n0283_007:0152b11": "頂。即此道場。便得身心明淨也。身心明淨者。以其修",
    "X13n0283_007:0152b12": "是耳根三昧得證圓通之時。一根既返源六根成解",
    "X13n0283_007:0152b13": "脫。是為身明淨也。又入流亡所乃至寂滅現前唯一",
    "X13n0283_007:0152b14": "性淨明體。是為心明淨也。合而言之。故云身心明淨。",
    "X13n0283_007:0152b15": "若假喻發明。猶琉璃之內外映徹也。二中。若此等",
    "X13n0283_007:0152b16": "者。文雖重在戒師。則其十人皆並重也。所謂一清淨",
    "X13n0283_007:0152b17": "皆得清淨。一成就皆得成就。設有一不清淨皆不清",
    "X13n0283_007:0152b18": "淨。一不成就皆不成就。其關係也蓋非淺小。設不爾",
    "X13n0283_007:0152b19": "之。所謂徒勞施設終無利益。如來金口叮嚀若此。今",
    "X13n0283_007:0152b20": "之建壇修三昧者。可不慎哉。可不慎哉。明行道清淨",
    "X13n0283_007:0152b21": "軌則已竟。",
    "X13n0283_007:0152b22": "五明坐禪清淨軌則中。端坐等者。謂前或行道或發",
    "X13n0283_007:0152b23": "願或持呪。到此一味。以奢摩等微密觀炤成就妙三",
    "X13n0283_007:0152b24": "昧也。有利根等者。問如此圓頓教法。且加利根之者",
    "X13n0283_007:0152c01": "以為修習。云何所證止初果耶。答有二意。一者約深",
    "X13n0283_007:0152c02": "深而言。須陀洹者此云入流。今修三昧已得入流亡",
    "X13n0283_007:0152c03": "所。故借須陀之入流以名所證之入流耳。二者約淺",
    "X13n0283_007:0152c04": "淺而言。雖曰須陀洹乃初信也。蓋借藏之初果以明",
    "X13n0283_007:0152c05": "圓之初信耳。實非藏教之初果也。若非圓之初信。云",
    "X13n0283_007:0152c06": "何上有身心明淨。下有成佛不謬之語耶。成佛不謬",
    "X13n0283_007:0152c07": "者。以其已在位不退也。無明將破中道將顯故耳。已",
    "X13n0283_007:0152c08": "上明坐禪清淨軌則已竟。汝問下總也。意謂汝阿難",
    "X13n0283_007:0152c09": "前問我。云何建立道場合佛清淨軌則。如是之結壇",
    "X13n0283_007:0152c10": "清淨軌則。乃至如是之坐禪清淨軌則。方可謂之建",
    "X13n0283_007:0152c11": "立道場合佛清淨軌則。故云汝問等也。三安立道場",
    "X13n0283_007:0152c12": "竟。",
    "X13n0283_007:0152c13": "四自阿難頂禮去。重請說呪之文也。分三。初重請。阿",
    "X13n0283_007:0152c14": "難等也。二正說。爾時等也。三護持。說是等也。初又三。",
    "X13n0283_007:0152c15": "初阿難下敘呪力。可知。二惟願下正申請中。尚未親",
    "X13n0283_007:0152c16": "聞者。如來在室羅城中說呪。阿難在登伽婬室。故云",
    "X13n0283_007:0152c17": "尚未親聞。三於時下眾作禮。亦可知。二正說分四。",
    "X13n0283_007:0152c18": "初爾時下如來化現中。世尊等者。化而復化。所謂無",
    "X13n0283_007:0152c19": "記化化通也。二大眾下大眾觀聽。可知。三南無下",
    "X13n0283_007:0152c20": "說正神呪。呪是祕密不翻。不翻而有翻者。止翻其字。",
    "X13n0283_007:0152c21": "不翻其義。既云不翻。不必云其某處是歸依之詞某",
    "X13n0283_007:0152c22": "處是鬼王之號乃至某處是部黨之名也。但經文是",
    "X13n0283_007:0152c23": "顯。顯詮也是藏性。呪文是密。密詮也是藏性。顯密雖",
    "X13n0283_007:0152c24": "殊藏性是一。則知顯無所顯全以密為顯。密無所密",
    "X13n0283_007:0153a01": "全以顯為密耳。四舉益勸持分二。初阿難等約果",
    "X13n0283_007:0153a02": "德。二阿難等約因行。初又三。初總明利益。阿難等也。",
    "X13n0283_007:0153a03": "二別示五雙。十方去也。三總為結歸。若我去也。初",
    "X13n0283_007:0153a04": "總明利益中。是佛頂等出生諸佛者。如前十方薄伽",
    "X13n0283_007:0153a05": "梵一路涅槃門。是顯詮也。今佛頂呪出生十方諸佛。",
    "X13n0283_007:0153a06": "是密詮也。則知顯密同能出生諸佛也。然呪是大白",
    "X13n0283_007:0153a07": "傘蓋三德之理。諸佛所證正是三德理體。是為出生",
    "X13n0283_007:0153a08": "之諸佛耳。以其神呪能出生十方諸佛。所以下有別",
    "X13n0283_007:0153a09": "示五雙也。初別示五雙分五。初成道降魔一雙。二",
    "X13n0283_007:0153a10": "應身說法一雙。三授記拔苦一雙。四上求下化一雙。",
    "X13n0283_007:0153a11": "五入滅付法一雙。初雙中。正徧知者。以不偏乎空",
    "X13n0283_007:0153a12": "有中三。是為之正。全空全假全中。是為之徧知覺。即",
    "X13n0283_007:0153a13": "三智一心中知及夫三覺圓滿也。執此呪心降伏等",
    "X13n0283_007:0153a14": "者。其法如金剛王。無情不破。無執不殞。所以諸魔皆",
    "X13n0283_007:0153a15": "伏外道皆制。三雙中。大小諸橫者。大橫有九。小橫",
    "X13n0283_007:0153a16": "不知數也。五雙中。嚴淨戒律等者。如今如來涅槃",
    "X13n0283_007:0153a17": "會中扶律談常也。故云悉得清淨。三總為結歸分",
    "X13n0283_007:0153a18": "三。初若我下指廣。二若說下別名。三汝等下勸持。",
    "X13n0283_007:0153a19": "初中。經恒沙劫終不盡者。以其所詮乃是藏性。亘古",
    "X13n0283_007:0153a20": "今而無始終。徧法界而無去來。所以經恒沙劫說不",
    "X13n0283_007:0153a21": "盡也。二中。別明可知。三中。汝等等者。正以小況",
    "X13n0283_007:0153a22": "大以淺況深也。謂其小乘之果。尚非此呪不能。何況",
    "X13n0283_007:0153a23": "大乘。欲坐道場。捨是呪而能遠諸魔事無有是理之",
    "X13n0283_007:0153a24": "處。故云汝等等也。二約因行分二。初阿難若諸去",
    "X13n0283_007:0153b01": "明書寫以勸持也。可知。二阿難我今去明持誦以勸",
    "X13n0283_007:0153b02": "持也。分三。初阿難下總明。二當知下別示。三是故下",
    "X13n0283_007:0153b03": "總結。初可知。二別示又十。初能除諸難。當知等",
    "X13n0283_007:0153b04": "也。二能生諸善。阿難等也。三不生他處。從第等也。四",
    "X13n0283_007:0153b05": "聚諸功德。此諸等也。五眾行成就。是故等也。六能滅",
    "X13n0283_007:0153b06": "罪障。阿難等也。七滿其所願。復次等也。八能安國家。",
    "X13n0283_007:0153b07": "阿難等也。九年豐障除。阿難等也。十惡星不入。阿難",
    "X13n0283_007:0153b08": "等也。初中。不能燒等者。能持此呪。唯一法界理體。",
    "X13n0283_007:0153b09": "安更有水火等之所害也。三中。從第一劫至後身",
    "X13n0283_007:0153b10": "者。初心謂之第一劫。金剛後心謂之後身也。四中。",
    "X13n0283_007:0153b11": "此諸眾生至悉與此人者。若爾三昧亦可慧矣。不然",
    "X13n0283_007:0153b12": "雖曰與此功德。然持者所得功德。與諸佛所證同一",
    "X13n0283_007:0153b13": "藏性。似乎與者。實非無因而得也。六中。設犯禁戒",
    "X13n0283_007:0153b14": "於未受時者。謂未受持呪之前也。縱經者。正指前所",
    "X13n0283_007:0153b15": "犯耳。設著不淨等者。此又指時呪之後也。縱不作壇。",
    "X13n0283_007:0153b16": "等者。為顯呪之力用。非謂不作壇而可修三昧也。",
    "X13n0283_007:0153b17": "八中。脫闍者。此云幢也。十中。二十八大惡星者。有",
    "X13n0283_007:0153b18": "云別有二十惡星。則亦不然。即此二十八星。亦可為",
    "X13n0283_007:0153b19": "善。復可為惡。若人行善。惡亦善矣。若人行惡。善亦惡",
    "X13n0283_007:0153b20": "矣。諸惡災祥永不能入者。云何祥亦不入耶。盖災既",
    "X13n0283_007:0153b21": "不生。無一而非吉祥之者。何待入而為祥。若待入而",
    "X13n0283_007:0153b22": "為祥似有不祥者在。故云災祥永不能入。三是故",
    "X13n0283_007:0153b23": "下總結。可知。三護持分六。初說是下金剛也。二爾",
    "X13n0283_007:0153b24": "時下天王也。三復有下鬼神也。四復有下天神也。五",
    "X13n0283_007:0153c01": "復有下靈祇也。六爾時下金剛藏也。前五可知。六",
    "X13n0283_007:0153c02": "中。散心遊戲者。非同凡夫之散亂也。但其不結制耳。",
    "X13n0283_007:0153c03": "我以寶杵殞碎其首者。問金剛藏菩薩是大慈者。云",
    "X13n0283_007:0153c04": "何行此不慈事耶。答要知金剛藏亦具折攝二門。其",
    "X13n0283_007:0153c05": "惡也應以威力而折伏之。故加以寶杵也。其善也應",
    "X13n0283_007:0153c06": "以慈力而攝受之。所以恒令此人所作如願也。即此",
    "X13n0283_007:0153c07": "一□具有慈威耳。",
    "X13n0283_007:0153c08": "自阿難即從座起去。第三顯究竟堅固位之文也。最",
    "X13n0283_007:0153c09": "初阿難啟請十方如來得成菩提妙奢摩他最初方",
    "X13n0283_007:0153c10": "便。是則有因有果。有因中之先務。如來總答云有三",
    "X13n0283_007:0153c11": "摩提名大佛頂首楞嚴王具足萬行十方如來一門",
    "X13n0283_007:0153c12": "超出妙莊嚴路。皆由一切眾生不知常住真心性淨",
    "X13n0283_007:0153c13": "明體用諸妄想故有輪轉。如是乃至終始地位中間",
    "X13n0283_007:0153c14": "永無諸委曲相。此一番問答。楞嚴大旨已盡。嗣後不",
    "X13n0283_007:0153c15": "憚重煩一一啟請。如來約色心開合一一詳答。自七",
    "X13n0283_007:0153c16": "處徵心。至四卷中云何自欺尚留觀聽。總發明究竟",
    "X13n0283_007:0153c17": "堅固之理。圓通疏所謂約不思議三諦以酧三止之",
    "X13n0283_007:0153c18": "請是也。已統開圓解。自請入華屋之門。如來約二決",
    "X13n0283_007:0153c19": "定義。復令二十五聖各陳圓通。至文殊揀選。的指耳",
    "X13n0283_007:0153c20": "根最初方便。以至攝心軌則安立道場顯密雙修。無",
    "X13n0283_007:0153c21": "非行門之事。所謂依究竟堅固理。起究竟堅固行。圓",
    "X13n0283_007:0153c22": "通疏所謂依解起行以明不思議之修。至此中來。理",
    "X13n0283_007:0153c23": "行既備。當廣開聖位以示證果之相。故有此文之生",
    "X13n0283_007:0153c24": "起也。然近指則行門中敘益云。觀佛菩提及大涅槃。",
    "X13n0283_007:0154a01": "明了其家所歸道路。但歸家之路。必有種數故請。若",
    "X13n0283_007:0154a02": "遠稽首□初云如是終始地位永無諸委曲相。今須",
    "X13n0283_007:0154a03": "祥明故請。正與最初通請得成菩提照應。文分為二。",
    "X13n0283_007:0154a04": "初陳請。阿難等也。二答示。爾時等也。初又二。初阿難",
    "X13n0283_007:0154a05": "下經家敘相。可知。二我輩下當機陳詞。分三。初迷悟",
    "X13n0283_007:0154a06": "雙陳。即我輩等。二申請位次。即世尊等。三大眾作禮。",
    "X13n0283_007:0154a07": "即作是等。初中。我輩等者。愚必自用。故好多聞。鈍",
    "X13n0283_007:0154a08": "必難入。故不求出。已上敘迷也。蒙佛下陳悟也。指前",
    "X13n0283_007:0154a09": "的指耳根圓通及攝心軌則安立道場為慈誨耳。得",
    "X13n0283_007:0154a10": "正熏修等者。指前聞如幻聞熏聞修金剛三昧也。此",
    "X13n0283_007:0154a11": "修無別以為修。全以聞根自性為修。以熏亦無別以",
    "X13n0283_007:0154a12": "為熏。全以聞根自性為熏。是為正熏修也。則知不能",
    "X13n0283_007:0154a13": "全性起修。乃是錯亂修習非正熏修也。前來唯生滅",
    "X13n0283_007:0154a14": "身而已。今得耳根正熏修之法。當轉生滅身為金剛",
    "X13n0283_007:0154a15": "不壞之身。前來唯生滅心而已。今得耳根正熏修之",
    "X13n0283_007:0154a16": "法。當轉分別心證常住真心之心。是以身心俱為快",
    "X13n0283_007:0154a17": "然。而獲是豐饒利益也。二中。如是修證佛三摩提",
    "X13n0283_007:0154a18": "者。自有二意。一者如來所修皆以性為修。修無所修。",
    "X13n0283_007:0154a19": "如來所證皆以性為證。證無所證。今不言全性而修",
    "X13n0283_007:0154a20": "全性而證。但以佛字而雙攝之。故云佛三摩提。二者",
    "X13n0283_007:0154a21": "此三摩提耳根圓通之法。從佛金口演說。今以能說",
    "X13n0283_007:0154a22": "之人以明所說之法。是以云佛三摩提。未到涅槃者。",
    "X13n0283_007:0154a23": "以初心對後心。中間位次甚多。故云未到涅槃。正請",
    "X13n0283_007:0154a24": "位中。當以云何至何詣何云何分為四科。與下文一",
    "X13n0283_007:0154b01": "一相對。具如下辨。而或以前一為通請。下三為別請。",
    "X13n0283_007:0154b02": "其始也至何漸次發是修行。其繼也詣何方所深入",
    "X13n0283_007:0154b03": "地位。末乃窮極因□。則三漸次在乾慧前斷無疑矣。",
    "X13n0283_007:0154b04": "則以漸次為三。乾慧為一。十信至四加行為四十四",
    "X13n0283_007:0154b05": "位十地為十。等妙為二。後止云五十五位真菩提路",
    "X13n0283_007:0154b06": "者。以其妙覺非路。乾慧非真。又三漸次乃是能成□",
    "X13n0283_007:0154b07": "是所成。所以後云清淨修證漸次深入。又云皆以三",
    "X13n0283_007:0154b08": "增進故。□能成就五十五位。以故止言五十五也。然",
    "X13n0283_007:0154b09": "證有淺深。位有高下一為執理迷事。二為執偏迷圓。",
    "X13n0283_007:0154b10": "其謂理本無修。何更有證。天然具有如來性德。言修",
    "X13n0283_007:0154b11": "證者但得其事而已。又謂圓頓修習直下便是。何有",
    "X13n0283_007:0154b12": "許多位次可歷。若雖修習不能直入。必須假位而得",
    "X13n0283_007:0154b13": "證者。但是偏漸而非圓頓。此皆不然。若論其理理則",
    "X13n0283_007:0154b14": "頓悟。若論其事用次第盡。徒以理為是。不因修習。從",
    "X13n0283_007:0154b15": "何證入。譬如家人流落他方。若要歸來。必須從路。中",
    "X13n0283_007:0154b16": "間不無程限次第。論理頓悟。猶了知家中者也。論事",
    "X13n0283_007:0154b17": "因次第盡。猶從路而歸也。若論其圓。是利根也。若論",
    "X13n0283_007:0154b18": "其偏。是鈍根也。既有利鈍之分。不無遲速之別。然其",
    "X13n0283_007:0154b19": "修習及夫證入皆不可少。何得圓無位次偏有高下。",
    "X13n0283_007:0154b20": "猶之乎二人同在他方歸來。一聰利者得其捷徑。一",
    "X13n0283_007:0154b21": "愚鈍者得其紆路。雖有紆捷。其路是同。但到家有前",
    "X13n0283_007:0154b22": "後耳。今圓頓猶聰利得捷徑者也。偏漸猶愚鈍得紆",
    "X13n0283_007:0154b23": "路者也。但證果有遲速耳。其修證位次安可得癈。為",
    "X13n0283_007:0154b24": "後世者執理迷事執偏迷圓二號人。所以阿難為請",
    "X13n0283_007:0154c01": "如來為說。若曰理之與圓無修證位次。此皆瀆亂聖",
    "X13n0283_007:0154c02": "經疑誤眾生者也。三中可知。",
    "X13n0283_007:0154c03": "二答示分三。初爾時下讚許。二阿難下受教。三佛言",
    "X13n0283_007:0154c04": "下正說。初讚許中。言善哉善哉者。一讚其從圓解",
    "X13n0283_007:0154c05": "以修圓行。一讚其從圓行以請圓證也。懸示等者。從",
    "X13n0283_007:0154c06": "是耳根。以為修習。任運分破無明。分顯三德。到涅槃",
    "X13n0283_007:0154c07": "山頂。坐菩提覺場。□無委曲之相及乎退屈之事。是",
    "X13n0283_007:0154c08": "為正修行路也。二受教中。刳心者。易云刳本為舟。",
    "X13n0283_007:0154c09": "今取屏除妄慮虗淨其心也。三正說。分二初總明。",
    "X13n0283_007:0154c10": "佛言等也。二別示。阿難等也。初中。當知等上應先",
    "X13n0283_007:0154c11": "云。如來欲示諸聖位次。先明世界眾生二顛倒因者。",
    "X13n0283_007:0154c12": "正以妙性湛圓絕諸名相。此中尚無依正之假名。何",
    "X13n0283_007:0154c13": "有智斷之證相。但由迷真起妄性顛倒故。轉菩提成",
    "X13n0283_007:0154c14": "煩惱。則成十二類生。若能返妄歸真性不顛倒。轉生",
    "X13n0283_007:0154c15": "死為涅槃。則成六十聖位。此迷悟之源不可不知者",
    "X13n0283_007:0154c16": "也。是則世界眾生因迷妄而有。菩提涅槃亦對迷妄",
    "X13n0283_007:0154c17": "而立。然於妙性體中了無諸相可得。故必先示顛倒",
    "X13n0283_007:0154c18": "以為所破。復明位次以為所證也。妙性圓明者。以其",
    "X13n0283_007:0154c19": "圓滿周徧法界是為圓。以其明淨炤了一切是為明。",
    "X13n0283_007:0154c20": "此之妙性之中。世界眾生菩提涅槃俱為名相。本來",
    "X13n0283_007:0154c21": "圓離。故云當知等也。現在有世界眾生者。由生滅名",
    "X13n0283_007:0154c22": "妄而有。妄之所以生者。皆因一念不覺。從是而有因",
    "X13n0283_007:0154c23": "緣和合虗妄之生及夫因緣別離虗妄之滅。又因妄",
    "X13n0283_007:0154c24": "而生。是因有無明有世界眾生。因生有滅。是次第遷",
    "X13n0283_007:0155a01": "流終而復始。故云因妄等也。又有菩提涅槃可修證",
    "X13n0283_007:0155a02": "者。既從真以起妄。還返妄以皈真。則有菩提及夫涅",
    "X13n0283_007:0155a03": "槃。故云滅妄等也。二轉依號者。在迷□起妄。轉真",
    "X13n0283_007:0155a04": "實而依虗妄。則有世界眾生。是一轉依也。在返妄歸",
    "X13n0283_007:0155a05": "真。轉生滅而依真實。則有菩提涅槃。是則又一轉依",
    "X13n0283_007:0155a06": "也。則知世界眾生。非因他有。秪迷真而起妄故。其菩",
    "X13n0283_007:0155a07": "提涅槃亦非他有。秪□妄歸真故。然於自性體二皆",
    "X13n0283_007:0155a08": "不得。是為二轉依號也。此正明□菩提涅槃之所以。",
    "X13n0283_007:0155a09": "意顯一理原無名相今說地位因滅妄故不得已而",
    "X13n0283_007:0155a10": "強立名相也。",
    "X13n0283_007:0155a11": "二別示分二。初從真起妄明顛倒。自阿難汝今去也。",
    "X13n0283_007:0155a12": "二返妄歸真明地位。自阿難如是去也。初又分二。初",
    "X13n0283_007:0155a13": "阿難下敘意。二阿難下示相。初敘意中。先當等者。",
    "X13n0283_007:0155a14": "意謂二轉依號既因滅妄以名真。則虗妄顛倒之因",
    "X13n0283_007:0155a15": "不可不知。若知其因。則妄可滅而顛倒不生。不生則",
    "X13n0283_007:0155a16": "無生矣。故曰斯則真三摩地。譬如討賊要須知賊之",
    "X13n0283_007:0155a17": "所在也。二示相又三。初合明。阿難等也。二分釋。迷",
    "X13n0283_007:0155a18": "本等也。三相涉。三世等也。初合明者。合明世界眾",
    "X13n0283_007:0155a19": "生生起之相也。有云止明眾生。不明世界。以初但云",
    "X13n0283_007:0155a20": "眾生故耳。此非然也。但以標起唯是眾生。若其所結。",
    "X13n0283_007:0155a21": "二皆具耳。由性二句。先明其真而有妄也。初句指上",
    "X13n0283_007:0155a22": "玅性圓明也。即性覺妙明本覺明妙及元明自心性",
    "X13n0283_007:0155a23": "淨明體。俱換文耳。次句結上起下。謂其真性本來明",
    "X13n0283_007:0155a24": "妙而無昏闇。是為性明。本來圓滿而無缺陷。是為性",
    "X13n0283_007:0155b01": "圓。如是性明圓中本無其妄。因一念不覺即有其妄。",
    "X13n0283_007:0155b02": "故曰因明(云云)。因明二句正起妄也。盖性本圓明。將",
    "X13n0283_007:0155b03": "欲一个妄明以為能發。則其真性翻為所發。然真性",
    "X13n0283_007:0155b04": "本來自明。何待而發。若立一能發之□。則有一所發",
    "X13n0283_007:0155b05": "之性。故云因明發性。能所之性一立。則其妄見從此",
    "X13n0283_007:0155b06": "而生。故云性妄見生。如前性覺必明妄為明覺也。圓",
    "X13n0283_007:0155b07": "明心性之中。真尚不有。那得有妄。今妄見一生。則畢",
    "X13n0283_007:0155b08": "竟無中而成究竟有。故云從畢等也。如前無同異中",
    "X13n0283_007:0155b09": "熾然成異也。此有等者。上有字□□究竟有之有。以",
    "X13n0283_007:0155b10": "無明為體者也。下有字。指根身及乎器界也。既從無",
    "X13n0283_007:0155b11": "明而有。乃虗妄之因以為其因。則非其因。故云此有",
    "X13n0283_007:0155b12": "等也。能生之因既是無明。全體虗妄。而為非因。則其",
    "X13n0283_007:0155b13": "所生能住之眾生。及夫所生所住之世界。二者之相",
    "X13n0283_007:0155b14": "亦皆虗妄。而無根本可得。故云住所等也。能生之無",
    "X13n0283_007:0155b15": "明既是虗妄。所生之世界眾生亦皆虗妄。從此無住",
    "X13n0283_007:0155b16": "虗妄之中。而世界眾生紛然生起。故云本此等也。合",
    "X13n0283_007:0155b17": "明世界眾生如此。",
    "X13n0283_007:0155b18": "二分釋為二。初迷本下釋眾生顛倒。二阿難下釋世",
    "X13n0283_007:0155b19": "界顛倒。標起不言眾生。結文而云眾生。所謂結而不",
    "X13n0283_007:0155b20": "提者也。世界中。標起而言世界。結文不云世界。所謂",
    "X13n0283_007:0155b21": "提而不結者也。初中。迷本四句。總示眾生之顛倒",
    "X13n0283_007:0155b22": "也。將欲三句。別明偏漸眾生之顛倒也。非真二句。別",
    "X13n0283_007:0155b23": "明二乘眾生之顛倒也。展轉六句。別明六道眾生之",
    "X13n0283_007:0155b24": "顛倒也。由是等。總一切眾生之顛倒也。初總明中。迷",
    "X13n0283_007:0155c01": "本等者。一切眾生從何而有。皆由迷其本來圓明自",
    "X13n0283_007:0155c02": "性一念無明虗妄而生。故云迷本等也。既從無明虗",
    "X13n0283_007:0155c03": "妄而生。那有真性之體可得。能生妄既無體。所生眾",
    "X13n0283_007:0155c04": "生何依。故云妄性等也。□偏漸中。將欲等者。偏漸之",
    "X13n0283_007:0155c05": "人不能達妄即真。必須破妄顯真。□知自性之中真",
    "X13n0283_007:0155c06": "妄兩不可得。汝若欲捨其妄而復其真。則汝欲復真",
    "X13n0283_007:0155c07": "之真亦是妄矣。真尚不生。安有妄捨。故云將欲等也。",
    "X13n0283_007:0155c08": "則知偏漸眾生是顛倒耳。明小乘中。非真等者。二乘",
    "X13n0283_007:0155c09": "之人。必欲離□纔顯乎空。不知離有見空已是妄矣。",
    "X13n0283_007:0155c10": "故云非真。更復離有見空之中求復真性。乃更妄矣。",
    "X13n0283_007:0155c11": "故合云非真等也。非相即妄相也。乃妄中之妄耳。非",
    "X13n0283_007:0155c12": "生下。正出妄不可得。四非字不同上之非字看。皆遣",
    "X13n0283_007:0155c13": "詞也。非生非住者。謂其生住異滅是無明之相。若就",
    "X13n0283_007:0155c14": "圓明心性了不可得。但略下之異滅二相。故云非生",
    "X13n0283_007:0155c15": "非住。非心非法者。謂其身受心法是無明之體。若就",
    "X13n0283_007:0155c16": "圓明心性亦不可得。但略上之身受二法。故云非心",
    "X13n0283_007:0155c17": "非法。若欲觀身受等四。而破生住等四。以顯偏真。以",
    "X13n0283_007:0155c18": "求復真。自當成妄更妄也。又可四非字從上非相發",
    "X13n0283_007:0155c19": "來。此正言惑。而未言業與眾生。生住言其相。心法言",
    "X13n0283_007:0155c20": "其體。正指起惑之本本於心法。起感之相相在生住。",
    "X13n0283_007:0155c21": "意謂非真求復根本既妄。凡所有心妄更妄矣。故云",
    "X13n0283_007:0155c22": "非生非住等也。則知二乘眾生是顛倒耳。明六道中。",
    "X13n0283_007:0155c23": "展轉等者。謂凡夫眾生。自一念不覺。六塵引起六根。",
    "X13n0283_007:0155c24": "六根還緣六塵。互互相引。重重生起。即下云六亂妄",
    "X13n0283_007:0156a01": "相者是。故云展轉發生。發生不已。純一虗妄煩惱之",
    "X13n0283_007:0156a02": "見。故云生力發明。煩惱既成自當造業。故云熏以成",
    "X13n0283_007:0156a03": "業。業既成已自當感報。故云同業相感。同業者。四生",
    "X13n0283_007:0156a04": "中止取胎卵而言。□□父母己三業之所同者。是為",
    "X13n0283_007:0156a05": "同業也。既招其報。必有殺盜婬酬償之相滅。及夫殺",
    "X13n0283_007:0156a06": "盜婬纏縛之相生。故云因有等。則知六道眾生是顛",
    "X13n0283_007:0156a07": "倒耳。若論其偏漸。若二乘。若六道。無一而非顛倒。皆",
    "X13n0283_007:0156a08": "因一念無明之故而有。所以初云迷本。至結云由是",
    "X13n0283_007:0156a09": "等也。二釋世界眾生顛倒中。是有等釋界義。非因",
    "X13n0283_007:0156a10": "等釋世義也。是有所有非所因等。牒前此有所有非",
    "X13n0283_007:0156a11": "因所因等為世界因也。謂此有所有。則四方分段妄",
    "X13n0283_007:0156a12": "生。既有分段界畔自立。能有指惑業說。所有指眾生",
    "X13n0283_007:0156a13": "說。故云是有等也。謂本非真因。妄為所因。本非所住。",
    "X13n0283_007:0156a14": "妄為所住。因此轉變遷流。而三世遂成矣。所因亦指",
    "X13n0283_007:0156a15": "惑業說。所住指眾生根身說。以此無住無明念念熏",
    "X13n0283_007:0156a16": "彼所住。故云非因等也。如是則知世界顛倒亦由無",
    "X13n0283_007:0156a17": "明而有者也。",
    "X13n0283_007:0156a18": "三相涉又二。初三世下標舉。二是故下釋明。初標",
    "X13n0283_007:0156a19": "舉中。三世等者。非若前之以世涉方以方涉世。蓋謂",
    "X13n0283_007:0156a20": "世界依報與眾生正報互相涉入生六亂妄相也。從",
    "X13n0283_007:0156a21": "是相涉了無休息。自得致乎變化一十二類眾生也。",
    "X13n0283_007:0156a22": "二釋明又二。初釋成因。是故等也。二釋成果。乘此",
    "X13n0283_007:0156a23": "等也。初釋成因中。因動等者。動即上文之相涉也。",
    "X13n0283_007:0156a24": "因其無明不覺。遂致根塵相生。是為因動有聲等。如",
    "X13n0283_007:0156b01": "前覺明空昧相待成搖之義同也。因動有聲之句貫",
    "X13n0283_007:0156b02": "下五句。因味知法之句徹上五句。一貫一徹。一上一",
    "X13n0283_007:0156b03": "下。以根緣塵。以塵引根。互互相生之相盡於是矣。若",
    "X13n0283_007:0156b04": "欲顯了明白。其始也因動有聲之句傳傳而下。曰因",
    "X13n0283_007:0156b05": "動有聲乃至因動有法。其後也因味知法一句傳傳",
    "X13n0283_007:0156b06": "而上。曰因法而知乃至因色有見。中間可推而知也。",
    "X13n0283_007:0156b07": "六亂妄相等者。其心或緣乎聲忽又緣色。或緣乎香",
    "X13n0283_007:0156b08": "忽又緣味。於六塵中了無定體。是為六亂妄相。因此",
    "X13n0283_007:0156b09": "亂想之中習成惡業之性。即欲等十二顛倒以為本。",
    "X13n0283_007:0156b10": "而造殺等十惡之業。是為成業性也。以其成業性□",
    "X13n0283_007:0156b11": "遠成乎苦果。是以十二區分由此而輪轉不息也。十",
    "X13n0283_007:0156b12": "二區分。各以自類為言。十二輪轉互為感報而言也",
    "X13n0283_007:0156b13": "窮十二變等者。如因色有聲因色有香乃至因色有。",
    "X13n0283_007:0156b14": "法。又因聲有香因聲有味乃至因聲有色。如是六塵",
    "X13n0283_007:0156b15": "互互而生。具有六番。若因見有聞因見有齅乃至因",
    "X13n0283_007:0156b16": "見有知。又因聞有嗅因聞有嘗乃至因聞有見。如是",
    "X13n0283_007:0156b17": "六根互互而為。亦具六番。合言之。是為窮十二變一",
    "X13n0283_007:0156b18": "旋復也。",
    "X13n0283_007:0156b19": "二釋成果又三。初乘此下立名。二阿難下示相。三是",
    "X13n0283_007:0156b20": "名下結歸。初列名中。乘此等者。蓋因世界顛倒六",
    "X13n0283_007:0156b21": "塵之中一一互顯。塵以牽生。眾生顛倒六根之中成",
    "X13n0283_007:0156b22": "乎六亂妄相。而此妄想取著六塵之時。或緣之為虗",
    "X13n0283_007:0156b23": "妄輪迴動顛倒。以至殺顛倒。故名果報。有胎焉卵焉",
    "X13n0283_007:0156b24": "更相變易。亦六亂而無定趣也。卵生等十二類。若按",
    "X13n0283_007:0156c01": "瑜伽俱舍等論。從殻而出曰卵生。從胞而出曰胎生。",
    "X13n0283_007:0156c02": "從濕而出曰濕生。離故趣新曰化生。本質既無但因",
    "X13n0283_007:0156c03": "明耀之色。曰有色。空無色相曰無色。唯以想心成質",
    "X13n0283_007:0156c04": "曰有想。頑無所知曰無想。自質非實托彼成故雖有",
    "X13n0283_007:0156c05": "若無。曰若非有色。己本無想。由彼想以心成我質。曰",
    "X13n0283_007:0156c06": "若非有想。我有兒想。彼無父母想。雖彼無想現以□",
    "X13n0283_007:0156c07": "我兒想。曰若非無想。有云有色是色界。無色是無色",
    "X13n0283_007:0156c08": "界。有想無想至非有想非無想。亦無色界空處等四",
    "X13n0283_007:0156c09": "天。若作是說。皆非然也。一者因果不相應。二者名義",
    "X13n0283_007:0156c10": "不相應。何以故。此十二類生。□體六亂妄想者也。若",
    "X13n0283_007:0156c11": "夫色無色界。禪定之人方生彼天。今亂想亦生彼天。",
    "X13n0283_007:0156c12": "則因何劣而果何勝。是以若作是說。因果不相應也。",
    "X13n0283_007:0156c13": "下文云。有色羯南流轉國土。無色羯南流轉國土。",
    "X13n0283_007:0156c14": "乃至非有想非無想羯南流轉國土。云何名是有色",
    "X13n0283_007:0156c15": "羯南無色羯南等。而義又是色無色界。是以若作是",
    "X13n0283_007:0156c16": "說名義不相應也。當知此十二類唯在欲界中論。以",
    "X13n0283_007:0156c17": "故皆謂之羯南也。若夫忉悧已上。所謂有定天人。未",
    "X13n0283_007:0156c18": "必如下地眾生六亂無緒。上之二界又可知矣。不知",
    "X13n0283_007:0156c19": "但就現前幽顯可騐者略示之耳。若曰通上二界。深",
    "X13n0283_007:0156c20": "違佛旨也。",
    "X13n0283_007:0156c21": "二示相中。分為十二。次第可見。此十二種。總由六亂",
    "X13n0283_007:0156c22": "妄想為之因以生十二類顛倒。復以十二顛倒為之",
    "X13n0283_007:0156c23": "緣以造十惡等業。故逐妄別其升沉。隨業分其輕重。",
    "X13n0283_007:0156c24": "此十二類之所以區分也。然一一類中各具八萬四",
    "X13n0283_007:0157a01": "千亂想者。蓋此煩惱亂想各各具有。但隨類轉變。則",
    "X13n0283_007:0157a02": "煩惱亦隨類偏顯。故如魚鳥之類以飛沉偏顯。則諸",
    "X13n0283_007:0157a03": "煩惱俱屬飛沉。所以遂有八萬四十飛沉亂想。下例",
    "X13n0283_007:0157a04": "明之。又復應知。此乃類生果上之亂想。非因中虗妄",
    "X13n0283_007:0157a05": "動等六亂妄想也。初動類中。言因世界等者。六亂妄",
    "X13n0283_007:0157a06": "想。於六塵中起虗妄動顛倒時。其想有升有沉故和",
    "X13n0283_007:0157a07": "合氣成。遂有八萬四千飛為羽族沉為龜蛇。此亦理",
    "X13n0283_007:0157a08": "勢之必然也。餘可例之。虗妄者。以其想生故也。動顛",
    "X13n0283_007:0157a09": "倒者。亦以其想故也。氣成者。卵以氣交故也。飛沉者。",
    "X13n0283_007:0157a10": "想有重輕。若輕者升而飛。若重者沉而墜也。則知魚",
    "X13n0283_007:0157a11": "為想重。鳥為想輕者矣。此中虗妄及下雜染乃至怨",
    "X13n0283_007:0157a12": "害等。又此之動顛倒及下欲顛倒乃至殺顛倒。皆屬",
    "X13n0283_007:0157a13": "煩惱障也。此之氣成飛沉等乃至恠成含父母等。總",
    "X13n0283_007:0157a14": "屬惡障也。此之卵羯南魚鳥等乃至下文非無想羯",
    "X13n0283_007:0157a15": "南土梟等。總屬是果報障也。具如教觀旨抄。欲類中。",
    "X13n0283_007:0157a16": "橫竪亂想。正以六根妄想。起雜染欲顛倒時。有邪有",
    "X13n0283_007:0157a17": "正。正則為人為仙而竪生。邪則為畜而橫生。邪正相",
    "X13n0283_007:0157a18": "半則為龍類。以龍在天為竪。在水為橫耳。言雜染及",
    "X13n0283_007:0157a19": "欲顛倒。以其是情生故也。滋成者。胎以精交故也。趣",
    "X13n0283_007:0157a20": "類中。翻覆亂想者。由六亂妄想。起執著趣顛倒時。逐",
    "X13n0283_007:0157a21": "心背信翻覆任情致成其形。或覆或翻。或飛或走而",
    "X13n0283_007:0157a22": "無定趣。言執著及趣顛倒者。以其是合感故也。假類",
    "X13n0283_007:0157a23": "中。新故亂想。正以起變易假顛倒時。情念乖離新故",
    "X13n0283_007:0157a24": "更變。故受生時。或轉□為飛。蛻飛為潛。觸類而成。假",
    "X13n0283_007:0157b01": "借相禪也。言變易及假顛倒者。以其化以離應故也。",
    "X13n0283_007:0157b02": "障類中著即顯也。餘可知。惑類中。此正厭有著空",
    "X13n0283_007:0157b03": "滅身歸無。銷之散之。遂成陰隱亂想。如舜若多是也。",
    "X13n0283_007:0157b04": "影類中。此正蹈迹附影。似有似無。憶以成之。故為",
    "X13n0283_007:0157b05": "潛結亂想。而感神鬼精靈之類也。癡類中。枯槁亂",
    "X13n0283_007:0157b06": "想者。正以起愚痴顛倒時。以心如土木形如金石。為",
    "X13n0283_007:0157b07": "長生久住之計。故成枯槁亂想耳。□類中。非有色",
    "X13n0283_007:0157b08": "相成色羯南。謂自質非實。托彼而成。以起相待。因依",
    "X13n0283_007:0157b09": "偽顛倒故也。例如水母。性類中。非色無想無色羯南。",
    "X13n0283_007:0157b10": "自質本無。托彼呪詛而成色質。正由邪業相引性顛",
    "X13n0283_007:0157b11": "倒故。不由生理也。罔類中。非有想成想羯南。己本無",
    "X13n0283_007:0157b12": "想。因彼質而成我想。正以□亂妄想。證罔取他。納為",
    "X13n0283_007:0157b13": "已有。故成蒲盧等。蓋蒲盧等本為桑虫。非有蜂想而",
    "X13n0283_007:0157b14": "成蜂想。故云異質相成。殺類中。非無想相無想羯",
    "X13n0283_007:0157b15": "南。蓋我有兒想。故云非無想相。而土塊毒果本無父",
    "X13n0283_007:0157b16": "母想。故云無想。正以怨害相酧。殺傷相反。良由因中",
    "X13n0283_007:0157b17": "畜養一切。始則親養。終則殺傷。恩反成怨。故感土梟",
    "X13n0283_007:0157b18": "之倫。始則居然一父子也。終必食之。此形類相隨。果",
    "X13n0283_007:0157b19": "報不忒。亦不期然而然者耳。破鏡乃是食母之獸。非",
    "X13n0283_007:0157b20": "鳥也。今言鳥者。應云等如上土梟等。",
    "X13n0283_007:0157b21": "三結可知。統上約生滅明妄。以成十二類生已竟。大",
    "X13n0283_007:0157b22": "約要顯迷真故有世界眾生種種顛倒之不同也。若",
    "X13n0283_007:0157b23": "其破妄。即有菩提涅槃。諸位證入之少異。迷悟相翻。",
    "X13n0283_007:0157b24": "意在於悟。從悟說位。用酧阿難前□□□。",
    "X13n0283_007:0157c01": "大佛頂首楞嚴秘錄卷第七"
}