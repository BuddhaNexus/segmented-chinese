{
    "T53n2122_091:0954a02": "法苑珠林卷第九十一",
    "T53n2122_091:0954a04": "西明寺沙門釋道世撰",
    "T53n2122_091:0954a05": "受齋篇第八十九",
    "T53n2122_091:0954a06": "破齋篇第九十",
    "T53n2122_091:0954a07": "賞罰篇第九十一",
    "T53n2122_091:0954a08": "受齋篇第八十九(此有二部)",
    "T53n2122_091:0954a09": "述意部第一",
    "T53n2122_091:0954a10": "夫正法所以流布。貴在尊經。福田所以增長。",
    "T53n2122_091:0954a11": "功由齋戒。故捨一餐之供。福紹餘糧。施一",
    "T53n2122_091:0954a12": "錢之資。果超天報。所以福田可重。財累可",
    "T53n2122_091:0954a13": "輕。共樹無遮之會。等招無限之福也。",
    "T53n2122_091:0954a14": "引證部第二",
    "T53n2122_091:0954a15": "如舊雜譬喻經云。昔有四姓請佛飯。時有一",
    "T53n2122_091:0954a16": "人賣牛湩。大姓留止飯。教持齋受戒聽經",
    "T53n2122_091:0954a17": "已乃歸。婦言。我朝相待未飯。便強令夫飯",
    "T53n2122_091:0954a18": "壞其齋意。雖爾七生天上七生世間。師曰。一",
    "T53n2122_091:0954a19": "日持齋有六十萬歲餘糧。復有五福。一曰少",
    "T53n2122_091:0954a20": "病。二曰身安隱。三曰少婬意。四曰少睡臥。",
    "T53n2122_091:0954a21": "五曰得生天上。常識宿命所行事也。",
    "T53n2122_091:0954a22": "又波斯匿王欲賞末利夫人香瓔。喚出宮視。",
    "T53n2122_091:0954a23": "夫人於齋日著素服而出。在六萬夫人中。明",
    "T53n2122_091:0954a24": "如日月。倍好如常。王意悚然。加敬問曰。",
    "T53n2122_091:0954a25": "有何道德炳然有異。夫人白王。自念少福稟",
    "T53n2122_091:0954a26": "斯女形。情態垢穢。日夜命促。懼墜三塗。是",
    "T53n2122_091:0954a27": "以月月奉佛法齋。割愛從道。世世蒙福。願",
    "T53n2122_091:0954a28": "以香瓔奉施世尊。",
    "T53n2122_091:0954a29": "又中阿含經云。爾時鹿子母毘舍佉。平旦沐",
    "T53n2122_091:0954b01": "浴著白淨衣。將子婦等眷屬。往詣佛所。稽",
    "T53n2122_091:0954b02": "首作禮。白世尊曰。我今持齋善。世尊問曰。",
    "T53n2122_091:0954b03": "居士婦今持何等齋耶。齋有三種。云何為",
    "T53n2122_091:0954b04": "三。一者放牛兒齋。二者尼揵齋。三者聖八",
    "T53n2122_091:0954b05": "支齋。云何名放牛兒齋者。若放牛兒。朝放",
    "T53n2122_091:0954b06": "澤中。晡收還村。彼還村時。作如是念。我今",
    "T53n2122_091:0954b07": "日在此處放牛。明日當在彼處放牛。我今日",
    "T53n2122_091:0954b08": "在此處飲牛。明日當在彼處飲牛。我牛今日",
    "T53n2122_091:0954b09": "在此處宿止。明日當在彼處宿止。如是有人。",
    "T53n2122_091:0954b10": "若持齋時。作是思惟。我今日食如此之食。明",
    "T53n2122_091:0954b11": "日當食如彼食也。我今日飲如此之飲。明日",
    "T53n2122_091:0954b12": "當飲如彼飲也。我今日含消如此含消。明",
    "T53n2122_091:0954b13": "當含消如彼含消。其人於此晝夜樂著欲過。",
    "T53n2122_091:0954b14": "是名放牛兒齋。若如是持齋。不獲大利。不",
    "T53n2122_091:0954b15": "得大果。無大功德。不得廣布。云何名尼揵",
    "T53n2122_091:0954b16": "齋耶。若出家尼揵者。彼勸人曰。汝於東方",
    "T53n2122_091:0954b17": "過百由延外。有眾生者。擁護彼故。棄捨刀",
    "T53n2122_091:0954b18": "仗。如是南西北方亦爾。或脫衣裸形。我無",
    "T53n2122_091:0954b19": "父母妻子。勸進虛妄之言。將為真諦。或執",
    "T53n2122_091:0954b20": "苦行自餓諸邪法等。是名尼揵齋也。若如是",
    "T53n2122_091:0954b21": "持齋者。亦不獲大利。不得大果。無大功德。",
    "T53n2122_091:0954b22": "不得廣布。云何名為聖八支齋。多聞聖弟子。",
    "T53n2122_091:0954b23": "若持齋時作是思惟。阿羅訶真人。盡形壽。離",
    "T53n2122_091:0954b24": "殺斷殺棄捨刀仗。有慚有愧。有慈悲心。饒",
    "T53n2122_091:0954b25": "益一切。乃至蜫蟲。於殺淨心。乃至盡形壽。",
    "T53n2122_091:0954b26": "離非時食斷非時食。一食不夜食樂於時食。",
    "T53n2122_091:0954b27": "我以此支於阿羅訶等同無異。是故說齋。彼",
    "T53n2122_091:0954b28": "住此聖八支齋已。於上當復憶念如來無所",
    "T53n2122_091:0954b29": "著等十號。出世淨法。捨離穢污惡不善法。",
    "T53n2122_091:0954c01": "是名聖八支齋也。若族姓女。持聖八支齋者。",
    "T53n2122_091:0954c02": "身壞命終得生六欲天。遠得四沙門果。",
    "T53n2122_091:0954c03": "又僧祇律云。佛住舍衛城。南方有邑名大",
    "T53n2122_091:0954c04": "林。時有商人。驅八頭牛到北方俱多國。有",
    "T53n2122_091:0954c05": "一商人共在澤中放牛。時有離車捕龍食之。",
    "T53n2122_091:0954c06": "捕得一龍女。女受布薩法無有害心。然離車",
    "T53n2122_091:0954c07": "穿鼻牽行。商人見之。即起慈心。問離車言。",
    "T53n2122_091:0954c08": "汝牽此龍欲作何等。答言。我欲殺噉。商人言。",
    "T53n2122_091:0954c09": "勿殺。我與汝一牛貿取。捕者不肯。乃至八",
    "T53n2122_091:0954c10": "牛。方言。此肉多美。今為汝故。我當放之。時",
    "T53n2122_091:0954c11": "商人放龍女去已。念言。此是惡人。恐復追",
    "T53n2122_091:0954c12": "逐更遣捕取。放別池中隨逐看之。龍變為",
    "T53n2122_091:0954c13": "人。語商人言。天施我命。今欲報恩。可共入",
    "T53n2122_091:0954c14": "宮。當報天恩。商人答言。龍性率暴。瞋恚",
    "T53n2122_091:0954c15": "無常。或能殺我。答不爾前人繫我。我力能",
    "T53n2122_091:0954c16": "殺彼人。但以受布薩法。都無殺心。何況天",
    "T53n2122_091:0954c17": "今施我壽命。而當加害。若不去者。小住此",
    "T53n2122_091:0954c18": "中。我先摒擋。即便入去。後入宮內見龍門",
    "T53n2122_091:0954c19": "邊。二龍繫在一處。商人問言。汝為何事被",
    "T53n2122_091:0954c20": "繫。答言。此龍女半月中三日受齋法。我兄",
    "T53n2122_091:0954c21": "弟守護此龍女。為不堅固。為離車所捕。以",
    "T53n2122_091:0954c22": "是被繫。唯願天慈語令放我。龍女摒擋已即",
    "T53n2122_091:0954c23": "呼入宮。坐寶床上。龍女白言。龍中有食能",
    "T53n2122_091:0954c24": "盡壽消者。有二十年消者。有七年消者。有",
    "T53n2122_091:0954c25": "閻浮提人食者。未知天今欲食何食。答言。欲",
    "T53n2122_091:0954c26": "須閻浮提食。即持種種飲食與之。商人問龍",
    "T53n2122_091:0954c27": "女言。此龍何故被繫。龍女言。此有過。我欲",
    "T53n2122_091:0954c28": "殺之。商人言。汝莫殺。不爾。要當殺之。商人",
    "T53n2122_091:0954c29": "言。汝放彼者我當食耳。白言。不得直爾放之。",
    "T53n2122_091:0955a01": "當罰六月擯置人間。商人見龍宮中。種種寶",
    "T53n2122_091:0955a02": "物莊嚴宮殿。商人便問言。汝有如是莊嚴用",
    "T53n2122_091:0955a03": "受布薩何為。答言。我龍法有五事苦。何等",
    "T53n2122_091:0955a04": "為五。謂生時眠時婬時瞋時死時。一日之中",
    "T53n2122_091:0955a05": "三過皮肉落地。熱沙[穫-禾+火]身。復問汝欲求何",
    "T53n2122_091:0955a06": "等。答言。人道中生。為畜生中苦不知法故。",
    "T53n2122_091:0955a07": "欲就如來出家。龍女即與八餅金。語言。此",
    "T53n2122_091:0955a08": "金足汝父母眷屬終身用之不盡。語言。汝合",
    "T53n2122_091:0955a09": "眼。即以神變持著本國。以八餅金持與父",
    "T53n2122_091:0955a10": "母。此是龍金。截已更生。盡壽用之。不可盡",
    "T53n2122_091:0955a11": "時(思念仁慈不得不行暫救龍女思報彌重況持大齋受福寧小)。",
    "T53n2122_091:0955a12": "又菩薩受齋經云。某自歸佛。自歸法。自歸",
    "T53n2122_091:0955a13": "比丘僧。",
    "T53n2122_091:0955a14": "某身所行惡。口所言惡。意所念惡。今已除",
    "T53n2122_091:0955a15": "棄。某若干日若干夜。受菩薩齋。自歸菩薩。",
    "T53n2122_091:0955a16": "佛告須菩提。菩薩齋日有十戒。第一菩薩齋",
    "T53n2122_091:0955a17": "日不得著脂粉華香。",
    "T53n2122_091:0955a18": "第二菩薩齋日不得歌舞捶鼓伎樂裝飾。",
    "T53n2122_091:0955a19": "第三菩薩齋日不得臥高床上。",
    "T53n2122_091:0955a20": "第四菩薩齋日過中已後不得復食。",
    "T53n2122_091:0955a21": "第五菩薩齋日不得持刀金銀珍寶。",
    "T53n2122_091:0955a22": "第六菩薩齋日不得乘車牛馬。",
    "T53n2122_091:0955a23": "第七菩薩齋日不得捶兒子奴婢畜生。",
    "T53n2122_091:0955a24": "第八菩薩齋日皆持是齋從分檀布施得福。",
    "T53n2122_091:0955a25": "菩薩齋日去臥時。於佛前叉手言。今日一切",
    "T53n2122_091:0955a26": "十方其有持齋戒者行六度者。某皆助安無",
    "T53n2122_091:0955a27": "量勸助歡喜福施。十方一切人非人等所在",
    "T53n2122_091:0955a28": "勤苦厄難之處。皆令得福解脫憂苦。出生為",
    "T53n2122_091:0955a29": "人安隱富樂無極。",
    "T53n2122_091:0955b01": "第九菩薩齋日不得飲食盡器中。",
    "T53n2122_091:0955b02": "第十菩薩齋日不得與女人相形笑共坐席。",
    "T53n2122_091:0955b03": "女人亦爾。是為十戒不得犯。不得教人犯。亦",
    "T53n2122_091:0955b04": "不得勸勉人犯。",
    "T53n2122_091:0955b05": "菩薩解齋法言。",
    "T53n2122_091:0955b06": "南無佛。南無法。南無比丘僧。某若干日若干",
    "T53n2122_091:0955b07": "夜持菩薩齋。從分檀布施當得六波羅蜜。如",
    "T53n2122_091:0955b08": "諸菩薩六萬菩薩法。齋日夜一分禪一分讀",
    "T53n2122_091:0955b09": "經一分臥。是為菩薩齋日法。",
    "T53n2122_091:0955b10": "從正月十四日受十七日解。",
    "T53n2122_091:0955b11": "從四月八日受十五日解。",
    "T53n2122_091:0955b12": "從七月一日受十六日解。",
    "T53n2122_091:0955b13": "從九月十四日受十六日解。",
    "T53n2122_091:0955b14": "述曰。既受齋已。若欲解齋要待明相出時始",
    "T53n2122_091:0955b15": "得食粥。不爾破齋。何名明相。如薩婆多論",
    "T53n2122_091:0955b16": "云。明相有三種色。若日照閻浮提樹。則有",
    "T53n2122_091:0955b17": "黑色。若照樹葉。則有青色。若過樹葉。則有",
    "T53n2122_091:0955b18": "白色。於三色中白色為正。始得解齋食其粥",
    "T53n2122_091:0955b19": "也。",
    "T53n2122_091:0955b20": "頌曰。",
    "T53n2122_091:0955b21": "　令月建清齋　　佳辰召無疆",
    "T53n2122_091:0955b22": "　四部依時集　　七眾會升堂",
    "T53n2122_091:0955b23": "　蕭條清梵舉　　哀婉動宮商",
    "T53n2122_091:0955b24": "　香氣騰空上　　乘風散遐方",
    "T53n2122_091:0955b25": "　歎德研沖邃　　詞辯暢玄芳",
    "T53n2122_091:0955b26": "　滌煩呈妙句　　臨時折婉章",
    "T53n2122_091:0955b27": "　緇素相依託　　財法發神光",
    "T53n2122_091:0955b28": "　福田今夕滿　　恩惠建存亡",
    "T53n2122_091:0955b29": "感應緣(略引四驗)",
    "T53n2122_091:0955c01": "東晉沙門法顯",
    "T53n2122_091:0955c02": "宋沙門僧伽達多",
    "T53n2122_091:0955c03": "宋居士郭銓",
    "T53n2122_091:0955c04": "高齊沙門寶公",
    "T53n2122_091:0955c05": "東晉徐州吳寺。太子思惟像者昔晉沙門法",
    "T53n2122_091:0955c06": "顯。勵節西天歷游聖迹。往投一寺。大小",
    "T53n2122_091:0955c07": "逢迎。顯時遇疾。主人上座親事經理。勅沙",
    "T53n2122_091:0955c08": "彌為客僧覓本鄉齋食。倏忽往還。脚有瘡血。",
    "T53n2122_091:0955c09": "云往彭城吳蒼鷹家求食。為犬所[齒*夾]。顯怪",
    "T53n2122_091:0955c10": "其旋轉之間而游數萬里外。方寤寺僧。並",
    "T53n2122_091:0955c11": "非常人也。後隨船還國。故往彭城追訪得",
    "T53n2122_091:0955c12": "吳蒼鷹。具狀問之。答有是事。便指餘血塗",
    "T53n2122_091:0955c13": "門之處。顯曰。此羅漢聖人血也。當時見為",
    "T53n2122_091:0955c14": "覓食耳。如何遂損也。鷹聞慚悚。即捨宅為",
    "T53n2122_091:0955c15": "寺。自往楊都求諸經像。正濟江中。船遂傾",
    "T53n2122_091:0955c16": "側。忽有雙骨各長一丈。隨波騰漾。奄入船",
    "T53n2122_091:0955c17": "中。即得安流昇岸。以事奏聞。乃龍齒也。鷹",
    "T53n2122_091:0955c18": "求像未獲。泝江西上。暫怠林間。遇見婆羅",
    "T53n2122_091:0955c19": "門僧持此像行曰。欲往徐州與吳蒼鷹供養。",
    "T53n2122_091:0955c20": "鷹曰。必如來言弟子是也。便付像將還至京。",
    "T53n2122_091:0955c21": "詔令摸取十軀。皆足下施銘。而人莫辯新",
    "T53n2122_091:0955c22": "舊。任鷹探取。像又降夢。示其本相。恰取還",
    "T53n2122_091:0955c23": "得。本像東還徐州。每放異光。元魏孝文請",
    "T53n2122_091:0955c24": "入北臺。至高齊後主遣使者常彪之迎還鄴",
    "T53n2122_091:0955c25": "下。齊滅周廢為僧藏之。大隋開教還重光顯。",
    "T53n2122_091:0955c26": "今在相州大慈寺(右此一驗見晉史雜錄)。",
    "T53n2122_091:0955c27": "宋京師道林寺。有沙門僧伽達多僧伽羅多",
    "T53n2122_091:0955c28": "等。並博通經論。偏以禪思為業。以元嘉之",
    "T53n2122_091:0955c29": "初。來游宋境。達多常在山中坐禪。日時將",
    "T53n2122_091:0956a01": "迫。念欲受齋。乃有群鳥銜果飛來授之。達",
    "T53n2122_091:0956a02": "多思惟。昔獼猴奉蜜。佛亦受而食之。今飛鳥",
    "T53n2122_091:0956a03": "授食。何為不可。於是受進食之(右此一驗見梁高僧傳)。",
    "T53n2122_091:0956a04": "宋順陽郭銓字仲衡。晉益州刺史。亡後三十",
    "T53n2122_091:0956a05": "餘載。元嘉八年忽見形。詣女婿南陽劉凝之",
    "T53n2122_091:0956a06": "家。車衛甚盛。謂凝之曰。僕有謫事。可見為",
    "T53n2122_091:0956a07": "作三十僧會。當得免也。言終不見。劉謂是",
    "T53n2122_091:0956a08": "魍魎。不以在意。後銓又與女夢言。吾有謫",
    "T53n2122_091:0956a09": "罰。已告汝婿令為設會。不能見矜耶。女",
    "T53n2122_091:0956a10": "晨起見銓從戶過怒言。竟不能救。今便就",
    "T53n2122_091:0956a11": "罪。女號踊留之。問當何處設齋。答云。可歸",
    "T53n2122_091:0956a12": "吾舍。忽然復沒。凝之即狼狽供辦。會畢有",
    "T53n2122_091:0956a13": "人。稱銓信與凝相聞言。感君厚惠事始獲",
    "T53n2122_091:0956a14": "宥。言已失去。於是而絕(右一驗出冥祥記錄)。",
    "T53n2122_091:0956a15": "高齊初沙門寶公者。崇山高栖士也。旦從",
    "T53n2122_091:0956a16": "林慮向白鹿山。因迷失道。日將隅中。忽聞",
    "T53n2122_091:0956a17": "鍾聲尋響而進。巖岫重阻登陟而趣。乃見一",
    "T53n2122_091:0956a18": "寺獨據深林。三門正南赫奕輝煥。前至門所。",
    "T53n2122_091:0956a19": "看額云靈隱。之寺門外五六犬。其大。如",
    "T53n2122_091:0956a20": "牛。白毛黑喙。或踊或臥。以眼眄寶。寶怖將",
    "T53n2122_091:0956a21": "返。須臾胡僧外來寶喚不應。亦不迴顧。直",
    "T53n2122_091:0956a22": "入門內。犬亦隨入。良久寶見無人。漸入次",
    "T53n2122_091:0956a23": "門。屋宇四周。房門並閉。進至講堂。唯見床",
    "T53n2122_091:0956a24": "榻高座儼然。寶入西南隅床上坐。久之忽",
    "T53n2122_091:0956a25": "聞棟間有聲。仰視見開孔如井大。比丘前後",
    "T53n2122_091:0956a26": "從孔飛下。遂至五六十人。依位坐訖。自相",
    "T53n2122_091:0956a27": "借問。今日齋時何處食來。或言豫章成都長",
    "T53n2122_091:0956a28": "安隴右葪北嶺南五天竺等。無處不至。動即",
    "T53n2122_091:0956a29": "千萬餘里。末後一僧從空而下。諸人競問。",
    "T53n2122_091:0956b01": "來何太遲。答曰。今日相州城東彼岸寺鑒禪",
    "T53n2122_091:0956b02": "師講會。各各竪義。大有後生聰俊難問。詞",
    "T53n2122_091:0956b03": "旨鋒起殊為可觀。不覺遂晚而至。寶本事",
    "T53n2122_091:0956b04": "鑒為和尚。既聞此語。望得參話。希展上流。",
    "T53n2122_091:0956b05": "整衣將起。答諸僧曰。鑒是實和尚。諸僧直",
    "T53n2122_091:0956b06": "視忽隱寺所。獨坐磐石查木之下。向之寺",
    "T53n2122_091:0956b07": "宇一無所見。唯覩巖谷。禽鳥翅集諠亂切心。",
    "T53n2122_091:0956b08": "出以問尚統法師。尚曰。此寺名趙時佛圖",
    "T53n2122_091:0956b09": "澄法師所造。年歲久遠賢聖居之。非凡所住。",
    "T53n2122_091:0956b10": "或沈或隱。遷徙無定。今山行者。猶聞鍾聲",
    "T53n2122_091:0956b11": "(見侯君素旌異記錄)。",
    "T53n2122_091:0956b12": "破齋篇第九十(此有二部)",
    "T53n2122_091:0956b13": "述意部第一",
    "T53n2122_091:0956b14": "惟無常苦空之悲。念生老病死之患。長夜悲",
    "T53n2122_091:0956b15": "倒懸之苦。漂淪哀陷墜之溺。思之痛傷。亦",
    "T53n2122_091:0956b16": "深可懼也。良由福田輕薄信施難消。齋戒無",
    "T53n2122_091:0956b17": "固。事等坏瓶。易毀難持。又同霜露。我人轉",
    "T53n2122_091:0956b18": "盛。著逾膠漆。不懼累劫之殃。但憂一身之",
    "T53n2122_091:0956b19": "命。所以飽食長眠。何異豚犬。破齋夜食。鬼",
    "T53n2122_091:0956b20": "道無殊。是故施主失應時之福。眾僧損良田",
    "T53n2122_091:0956b21": "之種也。",
    "T53n2122_091:0956b22": "引證部第二",
    "T53n2122_091:0956b23": "如舍利弗問經云。舍利弗白佛言。有諸檀越",
    "T53n2122_091:0956b24": "造僧伽藍。厚置資給供來往僧。有似出家",
    "T53n2122_091:0956b25": "僧。非時就典食僧索食。而食與者食者得何",
    "T53n2122_091:0956b26": "等罪。其本檀越得何等福。佛言。非時食者。",
    "T53n2122_091:0956b27": "是破戒人。是犯盜人。非時與者。亦破戒人。",
    "T53n2122_091:0956b28": "亦犯盜人。盜檀越物。是不與取。非施主意。",
    "T53n2122_091:0956b29": "施主無福。以失物故。猶有發心置立之善。",
    "T53n2122_091:0956c01": "舍利弗言。時受時食食不盡者。非時復食。或",
    "T53n2122_091:0956c02": "有時受。至非時食。復得福不。佛言。時食淨",
    "T53n2122_091:0956c03": "者是即福田。是即出家。是即僧伽。是即天",
    "T53n2122_091:0956c04": "人良友。是即天人導師。其不淨者。猶為破",
    "T53n2122_091:0956c05": "戒。是大劫盜。是即餓鬼。為罪窟宅。非時索",
    "T53n2122_091:0956c06": "者。以時非時輒與。是與食者。即名退道。是",
    "T53n2122_091:0956c07": "名惡魔。是名三惡道。是名破器。是癩病",
    "T53n2122_091:0956c08": "人。壞善果故。偷乞自活。是故諸婆羅門不",
    "T53n2122_091:0956c09": "非時食。外道梵志亦不邪命食。況我弟子知",
    "T53n2122_091:0956c10": "法行法而當爾耶。凡如此者。非我弟子。是",
    "T53n2122_091:0956c11": "盜我法利著無法人。是名盜食非法之人。盜",
    "T53n2122_091:0956c12": "與盜受。一團一撮片鹽片酢。皆死墮燋腸地",
    "T53n2122_091:0956c13": "獄吞熱鐵丸。從地獄出生猪狗中食諸不淨。",
    "T53n2122_091:0956c14": "又生惡鳥。人怪其聲。後生餓鬼。還伽藍中。",
    "T53n2122_091:0956c15": "處其圊內噉食穢污。百千萬歲。更生人中",
    "T53n2122_091:0956c16": "貧窮下賤。人所棄惡。不可言說。人不信用。",
    "T53n2122_091:0956c17": "不如盜一人物其罪尚輕。割奪多人故。良福",
    "T53n2122_091:0956c18": "田故。斷絕出世道故。",
    "T53n2122_091:0956c19": "又揵陀國王經云。佛在世時。時有國王。號",
    "T53n2122_091:0956c20": "名揵陀。奉事婆羅門。婆羅門居在山中。多",
    "T53n2122_091:0956c21": "種果樹。時有據樵人毀其果樹。婆羅門見之。",
    "T53n2122_091:0956c22": "便將詣王所言。是人無狀殘敗我果樹。王",
    "T53n2122_091:0956c23": "當治殺。王敬事婆羅門。不敢違之。即為殺",
    "T53n2122_091:0956c24": "之。自後未久有牛食人稻。其主遂捶折其",
    "T53n2122_091:0956c25": "一角。血流備面。痛不可忍。牛復到王所白",
    "T53n2122_091:0956c26": "言。我實無狀食此人少稻。今折我角。稻主",
    "T53n2122_091:0956c27": "亦追到王所。王曉鳥獸語。王語牛言。我當",
    "T53n2122_091:0956c28": "為汝殺之。牛即報言。今雖殺此人亦不能令",
    "T53n2122_091:0956c29": "我不痛。但當約勅後莫如之。王便感念言。",
    "T53n2122_091:0957a01": "我事婆羅門。但坐果樹。令我殺人。不如此",
    "T53n2122_091:0957a02": "牛。今事此道復不免生死。何用此道。便到佛",
    "T53n2122_091:0957a03": "所。五體投地。為佛作禮。願受五戒十善。佛",
    "T53n2122_091:0957a04": "言。布施持戒現世得福。忍辱精進一心智慧。",
    "T53n2122_091:0957a05": "其福無量。後生天上。王即歡喜得須陀洹。",
    "T53n2122_091:0957a06": "阿難白佛言。此王與牛本何因緣。佛言。乃昔",
    "T53n2122_091:0957a07": "拘那含牟尼佛時。王與牛為兄弟作優婆塞。",
    "T53n2122_091:0957a08": "供持齋戒一日一夜。王守法精進不敢懈怠。",
    "T53n2122_091:0957a09": "壽終升天。天上壽盡下為國王。牛時犯齋夜",
    "T53n2122_091:0957a10": "食。後受其罪。罪畢復作牛五百世。尚有宿識",
    "T53n2122_091:0957a11": "故來開寤王意。牛後七日壽終上生天上。佛",
    "T53n2122_091:0957a12": "言。四輩弟子受持齋戒不可犯也。",
    "T53n2122_091:0957a13": "又法句喻經云。佛在舍衛國祇樹給孤獨園",
    "T53n2122_091:0957a14": "精舍中。為天人龍鬼說法。東方有國名欝",
    "T53n2122_091:0957a15": "多羅波提。有婆羅門等五百人。相率欲詣恒",
    "T53n2122_091:0957a16": "水岸邊。有三祠神池。沐浴垢穢。裸形求仙。",
    "T53n2122_091:0957a17": "如尼揵法。道由大澤。迷不得過。中道乏糧。",
    "T53n2122_091:0957a18": "遙望見一大樹。如有神氣。想有人居。馳趣",
    "T53n2122_091:0957a19": "樹下。了無所見。婆羅門等舉聲大哭。飢渴",
    "T53n2122_091:0957a20": "委厄窮死斯澤。樹神現身問諸梵志。道士那",
    "T53n2122_091:0957a21": "來。今欲何行。同聲答曰。欲詣神池澡浴望仙。",
    "T53n2122_091:0957a22": "今日飢渴幸哀矜濟。樹神舉手。百味飲食從",
    "T53n2122_091:0957a23": "手流溢。給眾飲食皆得飽滿。其餘飲食足供",
    "T53n2122_091:0957a24": "道糧。臨當別去。詣神請問。本行何德致此",
    "T53n2122_091:0957a25": "巍巍。神答梵志。吾本所居在舍衛國。時國",
    "T53n2122_091:0957a26": "大臣。名曰須達。飯佛眾僧於市市酪。無",
    "T53n2122_091:0957a27": "提酪者。倩我提之。往到精舍使我斟酌。訖行",
    "T53n2122_091:0957a28": "澡水儼然聽法。一切歡喜稱善無量。時我奉",
    "T53n2122_091:0957a29": "齋暮還不餐。婦怪問我。不審何恨。答曰。",
    "T53n2122_091:0957b01": "不恨也。見長者須達於園飯佛。請我往齋。",
    "T53n2122_091:0957b02": "齋名八關。其婦瞋恚忿然言曰。瞿曇亂俗。奚",
    "T53n2122_091:0957b03": "足采納。君不毀食則禍從此釁。踧迫不",
    "T53n2122_091:0957b04": "已便共俱食。時我爾夜年壽算盡終於夜半。",
    "T53n2122_091:0957b05": "神來生此。為此愚婦破我齋法。不率其業",
    "T53n2122_091:0957b06": "來生斯澤。作此樹神。提酪之福手出飲食。若",
    "T53n2122_091:0957b07": "終齋法應生天上。封受自然。即為梵志。而作",
    "T53n2122_091:0957b08": "頌曰。",
    "T53n2122_091:0957b09": "　祠祀種禍根　　日夜長枝條",
    "T53n2122_091:0957b10": "　唐苦敗身本　　法齋度世仙",
    "T53n2122_091:0957b11": "又百緣經云。佛在舍衛國祇樹給孤獨園。於",
    "T53n2122_091:0957b12": "其初夜有五百天子。齎持香華光明赫奕。照",
    "T53n2122_091:0957b13": "祇桓林。來詣佛所。禮已却坐。佛為說法得",
    "T53n2122_091:0957b14": "須陀洹果。繞佛三匝還詣天宮。於其晨朝。阿",
    "T53n2122_091:0957b15": "難請問諸天來緣。佛告阿難。乃往過去迦葉",
    "T53n2122_091:0957b16": "佛時。有二婆羅門。隨從國王來詣佛所。禮拜",
    "T53n2122_091:0957b17": "問訊。時彼從中有一優婆塞。勸二婆羅門共",
    "T53n2122_091:0957b18": "受齋法。一求生天。二求人王受已俱還諸",
    "T53n2122_091:0957b19": "婆羅門聚會之處。諸婆羅門言。汝等飢渴可",
    "T53n2122_091:0957b20": "共飲食。殷勤數勸不免其意。求生天者即便",
    "T53n2122_091:0957b21": "飲食。以破齋故不果所願。其後命終生於龍",
    "T53n2122_091:0957b22": "中。其不食者得作國王。以其先身共受齋",
    "T53n2122_091:0957b23": "故。生彼國王園池水中。時守園人日日常送",
    "T53n2122_091:0957b24": "種種果蓏奉上獻王。於池水中得一美果。色",
    "T53n2122_091:0957b25": "香甚好。作是念言。我惟出入常為門監所",
    "T53n2122_091:0957b26": "見前却。我持此果當用與之。作是念已。尋",
    "T53n2122_091:0957b27": "即持與。門監得已復作是念。我惟出入復",
    "T53n2122_091:0957b28": "為黃門所見前却。當用與之。作是念已尋即",
    "T53n2122_091:0957b29": "持與。黃門得已復作是念。夫人為我常向大",
    "T53n2122_091:0957c01": "王歎譽我德。我持此果當用與之。作是念已",
    "T53n2122_091:0957c02": "即便持與。夫人得已復上大王。王得果已即",
    "T53n2122_091:0957c03": "便食之。覺甚香美。即問夫人。汝今何處得",
    "T53n2122_091:0957c04": "是果來。夫人即時如實對曰。我從黃門得是",
    "T53n2122_091:0957c05": "果來。如是展轉推到園子。王即召呼。吾園之",
    "T53n2122_091:0957c06": "中有是美果。何不見送乃與他人。園子於",
    "T53n2122_091:0957c07": "是本末自陳。王不聽言而告之曰。自今以後",
    "T53n2122_091:0957c08": "常送此果。若不送者吾當殺汝。園子還歸入",
    "T53n2122_091:0957c09": "其園中。號咷洟泣不能自制。此果無種何",
    "T53n2122_091:0957c10": "由可得。時彼龍王聞是哭聲。化作人形來",
    "T53n2122_091:0957c11": "問之言。汝今何以啼哭乃爾。園子具答所由。",
    "T53n2122_091:0957c12": "龍聞是語還入水中。取好美果著金槃上。持",
    "T53n2122_091:0957c13": "與園子。因復告言。汝持此果奉上獻王。并",
    "T53n2122_091:0957c14": "說吾意云。我及國王昔佛在世。本是親友。",
    "T53n2122_091:0957c15": "俱作梵志共受八齋。各求所願。汝戒完具",
    "T53n2122_091:0957c16": "得作國王。吾戒不全生在龍中。我今還欲奉",
    "T53n2122_091:0957c17": "修齋法求捨此身。願王為我求八關齋文。送",
    "T53n2122_091:0957c18": "來與我。若其相違吾覆汝國用作大海。園子",
    "T53n2122_091:0957c19": "於是納受果槃。奉獻王已。因復說龍所囑之",
    "T53n2122_091:0957c20": "語。王聞是已甚用不樂。所以然者。當爾之",
    "T53n2122_091:0957c21": "時乃至無有佛法之名。況復得有八關齋文。",
    "T53n2122_091:0957c22": "若其不獲恐見危害。思念此理無由可辦。時",
    "T53n2122_091:0957c23": "彼國王有一大臣。最可敬重。而告之言。龍",
    "T53n2122_091:0957c24": "從我索八關齋文。仰卿得之。大臣答曰。今世",
    "T53n2122_091:0957c25": "無法。云何可得。王復告言。汝若不獲。吾必",
    "T53n2122_091:0957c26": "殺卿。大臣聞已。却退至家。顏色異常。甚用",
    "T53n2122_091:0957c27": "愁惱。時臣有父。年在耆舊。每從外來。見子",
    "T53n2122_091:0957c28": "顏色改易異常。尋即問言。即向父說委曲",
    "T53n2122_091:0957c29": "情理。父答子言。吾家堂柱。我見有光。汝為",
    "T53n2122_091:0958a01": "就伐。試取破看之得經二卷。一是十二因緣。",
    "T53n2122_091:0958a02": "二是八關齋文。大臣得已甚用歡喜。著金槃",
    "T53n2122_091:0958a03": "上奉獻與王王得之喜不自勝。送與龍王。龍",
    "T53n2122_091:0958a04": "王得已甚用歡慶。齎持珍寶贈遺與王。各還",
    "T53n2122_091:0958a05": "所止。共五百龍子勤加奉修八關齋法。其後",
    "T53n2122_091:0958a06": "命終生忉利天來供養我。是彼光耳。佛告阿",
    "T53n2122_091:0958a07": "難。欲知彼時五百龍子奉修齋法者。今五百",
    "T53n2122_091:0958a08": "天子是。佛說是緣時。有得四沙門果者。有",
    "T53n2122_091:0958a09": "發無上菩提心者。聞佛所說歡喜奉行。",
    "T53n2122_091:0958a10": "又遺教法律云。若出家人乘車馬一日除五",
    "T53n2122_091:0958a11": "百日齋。一歲三百六十日乘。計除却十八萬",
    "T53n2122_091:0958a12": "日齋。舍利弗問佛。何故比丘乘騎除五百日",
    "T53n2122_091:0958a13": "齋者。佛言。比丘是知禁律人。他見生謗。",
    "T53n2122_091:0958a14": "令他得罪。除老病暫乘不犯(問曰。何故不論俗人。答曰。出家清虛恕",
    "T53n2122_091:0958a15": "愍眾生故他人怪白衣穢濁常造罪人殺戮尋常何論輕罪故人見不怪也)。",
    "T53n2122_091:0958a16": "頌曰。",
    "T53n2122_091:0958a17": "　貪心未甞滿　　福善未曾憂",
    "T53n2122_091:0958a18": "　專求美飲食　　飽[軗/口]無恥羞",
    "T53n2122_091:0958a19": "　昏塵全未拭　　心垢豈能除",
    "T53n2122_091:0958a20": "　破齋常夜食　　辜負施難詶",
    "T53n2122_091:0958a21": "　天長命自短　　業催闇中游",
    "T53n2122_091:0958a22": "　漂浪四暴海　　難逢六度舟",
    "T53n2122_091:0958a23": "　小惡猶不改　　大善何能修",
    "T53n2122_091:0958a24": "　類同園池龍　　焉得齊高流",
    "T53n2122_091:0958a25": "感應緣(略引三驗)",
    "T53n2122_091:0958a26": "晉孫稚齊王氏唐李思一",
    "T53n2122_091:0958a27": "晉孫稚字法暉。齊國般陽縣人也。父祚晉",
    "T53n2122_091:0958a28": "太中大夫。稚幼而奉法。年十八以咸康元年",
    "T53n2122_091:0958a29": "八月病亡。祚後移居武昌。至三年四月八日。",
    "T53n2122_091:0958b01": "沙門于法階。行尊像經家門。夫妻大小出觀",
    "T53n2122_091:0958b02": "見。稚亦在人眾之中。隨侍像行。見父母。拜",
    "T53n2122_091:0958b03": "跪問訊隨共還家。祚先病稚云。無他禍崇。不",
    "T53n2122_091:0958b04": "自將護所致耳。五月當差。言畢辭去。其年",
    "T53n2122_091:0958b05": "七月十五日。復歸跪拜問訊。悉如生時。說",
    "T53n2122_091:0958b06": "其外祖父為太山府君。見稚說稚母字曰。汝",
    "T53n2122_091:0958b07": "是某甲兒耶。未應便來。那得至此。稚答。伯",
    "T53n2122_091:0958b08": "父將來欲以代謫有教推問欲鞭罰之。稚救",
    "T53n2122_091:0958b09": "解得原。稚兄容字思淵。時在其側。稚謂曰。",
    "T53n2122_091:0958b10": "雖離故形在優樂處。但讀書無他作願。兄勿",
    "T53n2122_091:0958b11": "復憂也。但勤精進繫念修善。福自隨人矣。",
    "T53n2122_091:0958b12": "我二年學成當生國王家。同輩有五百人。今",
    "T53n2122_091:0958b13": "在福堂。學成皆當上生第六天上。我本亦應",
    "T53n2122_091:0958b14": "上生。但以解救先人因緣纏縛故。獨生王家",
    "T53n2122_091:0958b15": "耳。到五年七月七日復歸說。邾城當有寇難。",
    "T53n2122_091:0958b16": "事例甚多。悉皆如言。家人祕之。故無傳者。",
    "T53n2122_091:0958b17": "又云。先人多有罪謫。宜為作福。我今受身人",
    "T53n2122_091:0958b18": "中。不須復營。但救先人也。願父兄勤為功",
    "T53n2122_091:0958b19": "德作福。食時務使鮮潔。一一如法者受上福。",
    "T53n2122_091:0958b20": "次者次福。若不能然徒費設耳。當使平等",
    "T53n2122_091:0958b21": "心無彼我。其福乃多。祚時有婢。稚未還時。",
    "T53n2122_091:0958b22": "忽病殆死。通身皆痛。稚云。此婢欲叛。我前",
    "T53n2122_091:0958b23": "與鞭。不復得去耳。稚問婢云。前實欲叛與",
    "T53n2122_091:0958b24": "人為期。日垂至而便住。云云。",
    "T53n2122_091:0958b25": "齊王氏名四娘。永明三年病死。下屍在地。為",
    "T53n2122_091:0958b26": "莊飾者覺其心煖。故未殯殮。經二宿肌體稍",
    "T53n2122_091:0958b27": "溫氣息漸還。俄而能言。自說有二人錄其將",
    "T53n2122_091:0958b28": "去至一大門。有一沙門踞胡床坐。見之甚驚。",
    "T53n2122_091:0958b29": "問何故來。乃罵此二人云。汝誤錄人來各鞭",
    "T53n2122_091:0958c01": "四十。語此四娘。女郎可去。答曰。向來怳怳不",
    "T53n2122_091:0958c02": "知道路。請人示津。沙門即命一人送之。行",
    "T53n2122_091:0958c03": "少地見其先死。奴子倚高樓上。驚問四娘。",
    "T53n2122_091:0958c04": "那忽至此。欲見新婦不。答不知處。喚奴自",
    "T53n2122_091:0958c05": "送。奴云不得奉送。四娘但去。前路應相值",
    "T53n2122_091:0958c06": "也。投一馬鞭與之曰。謹執此鞭自知路。可",
    "T53n2122_091:0958c07": "行數里。便見新婦。即四娘之嫂也。正被苦",
    "T53n2122_091:0958c08": "謫四體磣縛。如裝鵝鴨法懸于路側。相見悲",
    "T53n2122_091:0958c09": "號。新婦自說。生時作罪今胎此楚毒。欲屈",
    "T53n2122_091:0958c10": "手搏頰求乞哀助。而手被攣格不得至頰。又",
    "T53n2122_091:0958c11": "聞左右受苦之聲。而不覩形。四娘問此為",
    "T53n2122_091:0958c12": "何聲。答曰。此是無行眾僧。破齋犯戒。獲此苦",
    "T53n2122_091:0958c13": "報。呼噭聲也。於是沿路而歸。須臾至家。見",
    "T53n2122_091:0958c14": "其屍骸意甚憎惡。不復願還。不覺有人排其",
    "T53n2122_091:0958c15": "踣著。乃得就身而稍蘇活。其人今休然尚存",
    "T53n2122_091:0958c16": "(右二驗出冥祥記)。",
    "T53n2122_091:0958c17": "唐隴西李思一。今居相州之滏陽縣。貞觀二",
    "T53n2122_091:0958c18": "十年正月已死。經日而蘇。語在冥報記。至",
    "T53n2122_091:0958c19": "永徽三年五月又死。經一宿而蘇。說云以年",
    "T53n2122_091:0958c20": "命未盡。蒙王放歸。於王前見相州滏陽縣",
    "T53n2122_091:0958c21": "法觀寺僧辯珪。又見會福寺僧弘亮及慧寶",
    "T53n2122_091:0958c22": "三人。並在王前。辯答見冥官云。慧寶死",
    "T53n2122_091:0958c23": "時未至宜修功德。辯珪弘亮今歲必死。辯珪",
    "T53n2122_091:0958c24": "等是年果相繼卒。後寺僧令一巫者就弘亮",
    "T53n2122_091:0958c25": "等舊房召二僧問之。辯珪曰。我為破齋今受",
    "T53n2122_091:0958c26": "大苦。兼語諸弟子等曰。為我作齋救拔苦",
    "T53n2122_091:0958c27": "難。弟子輩即為營齋。巫者又云。辯珪已得",
    "T53n2122_091:0958c28": "免罪。弘亮云。我為破齋兼妄持人長短。今",
    "T53n2122_091:0958c29": "被拔舌痛苦。不能多言。相州智力寺僧慧永",
    "T53n2122_091:0959a01": "等說之(右一驗出冥報拾遺)。◎",
    "T53n2122_091:0959a02": "◎賞罰篇第九十一(此有二部)",
    "T53n2122_091:0959a03": "述意部第一",
    "T53n2122_091:0959a04": "夫好生惡死。含識之所同欣。喜利怒害。仁",
    "T53n2122_091:0959a05": "智之所不免。是以居終蹈義。或愜於情。枉",
    "T53n2122_091:0959a06": "性傷和。每切餘恨。史遷曰。死有輕於鴻毛。",
    "T53n2122_091:0959a07": "莊周曰。生則重於天下。故生死違性則怨",
    "T53n2122_091:0959a08": "酷冥道。賞罰乖序。則哀聲氣結。影響於耳",
    "T53n2122_091:0959a09": "目。寤寐於精爽無往不復。吁可畏哀。庶權",
    "T53n2122_091:0959a10": "豪之地。覽明鏡而絀威。利欲之情。啟元龜",
    "T53n2122_091:0959a11": "而克念。無辜者。獲腰領之全。履福者。同劫",
    "T53n2122_091:0959a12": "石之壽也。",
    "T53n2122_091:0959a13": "引證部第二",
    "T53n2122_091:0959a14": "如百喻經云。昔有二人。共種甘蔗。而作誓",
    "T53n2122_091:0959a15": "言。種好者賞。其不好者當重罰之。時二人",
    "T53n2122_091:0959a16": "中。一者念言。甘蔗極甜。若壓取汁。還灌甘",
    "T53n2122_091:0959a17": "蔗。樹必得勝。既取汁溉。冀望滋味。反敗種",
    "T53n2122_091:0959a18": "子。所有甘蔗一切都失。世人亦爾。欲求善",
    "T53n2122_091:0959a19": "福。恃己豪貴。倚形挾勢。迫脅下民。[夌*欠]奪",
    "T53n2122_091:0959a20": "財物。用作福善。不知將來反獲其殃。如壓",
    "T53n2122_091:0959a21": "甘蔗彼此都失。",
    "T53n2122_091:0959a22": "阿育王經云。昔阿育王婦蓮華夫人產一子。",
    "T53n2122_091:0959a23": "面貌端正(依付法藏名曰法增)目似駒那羅眼。因字駒那",
    "T53n2122_091:0959a24": "羅。王甚愛敬。長為娶婦字真金鬘。後共王",
    "T53n2122_091:0959a25": "至雞頭摩寺上座所。上座夜奢知必失眼。常",
    "T53n2122_091:0959a26": "為說法。眼無常相。王大夫人帝失羅叉。見眼",
    "T53n2122_091:0959a27": "端正染心逼之。子聞掩耳不順其志。夫人瞋",
    "T53n2122_091:0959a28": "恚常求其短。欲挑其眼。後時北方乾陀羅國。",
    "T53n2122_091:0959a29": "城名得叉尸羅。人民叛逆。王遣鎮之。後時王",
    "T53n2122_091:0959b01": "病。口中糞臭。身諸毛孔糞汁流出。無人能",
    "T53n2122_091:0959b02": "治。勅喚駒那欲紹王位。帝失羅叉聞已念言。",
    "T53n2122_091:0959b03": "彼若為王我無活理。即作方便而白王言。我",
    "T53n2122_091:0959b04": "能治王。即勅國內似王病者。皆勅將來。我",
    "T53n2122_091:0959b05": "為治之。時有一男有如此病。婦為問醫。語",
    "T53n2122_091:0959b06": "將來為汝治之。既至醫所。即送與夫人。夫",
    "T53n2122_091:0959b07": "人殺之。破腹見蟲。上去糞隨下行亦爾。與",
    "T53n2122_091:0959b08": "種種藥不能令死。後乃與蒜蟲便即死。以",
    "T53n2122_091:0959b09": "因緣勸王食蒜。王食蟲死。逐糞道出。王",
    "T53n2122_091:0959b10": "病得差。語夫人言。欲得何願。答言。欲得七",
    "T53n2122_091:0959b11": "日作王。王即聽之。既得王已。詐作王書。語",
    "T53n2122_091:0959b12": "得叉人云。駒那羅有大罪過。急挑眼出。作",
    "T53n2122_091:0959b13": "書已竟向王眠睡偷王齒印。王夢驚覺語夫",
    "T53n2122_091:0959b14": "人言。夢見二鷲欲挑我子駒那羅眼。言已還",
    "T53n2122_091:0959b15": "眠。復夢覺語夫人言。夢見駒那羅頭髮甚長",
    "T53n2122_091:0959b16": "在地而坐。夫人安慰王復還眠。眠已夫人得",
    "T53n2122_091:0959b17": "印印書。遣使齎去。王復夢見牙齒墮落。曉",
    "T53n2122_091:0959b18": "召相師。占夢吉凶。師言。此夢必是王子失眼",
    "T53n2122_091:0959b19": "之相。王聞合掌歸命四方護佛道神信法僧",
    "T53n2122_091:0959b20": "者。願護我子。書至彼國。駒那得書即信其",
    "T53n2122_091:0959b21": "語。雇旃陀羅使挑其眼無肯挑者。但緣業熟。",
    "T53n2122_091:0959b22": "自然有人面有八醜。來求挑眼。王語醜人。",
    "T53n2122_091:0959b23": "先挑一眼著我手中。舉刀向眼。一切人民稱",
    "T53n2122_091:0959b24": "怨大喚。怪哉苦哉。啼哭懊惱不能自勝。又付",
    "T53n2122_091:0959b25": "法藏傳云。求一惡人令出右眼。置掌觀之。",
    "T53n2122_091:0959b26": "便念耶舍本所勸誡。而作是言。說眼無常。",
    "T53n2122_091:0959b27": "猶如幻化。昔時奇妙。今觀何愛。當捨危朽",
    "T53n2122_091:0959b28": "之法。專求最勝清淨慧眼。作是觀時得須陀",
    "T53n2122_091:0959b29": "洹。更出一眼重深思察。厭惡情至得斯陀含。",
    "T53n2122_091:0959c01": "其妻金鬘聞夫挑眼。號泣雨淚驚哭而來。",
    "T53n2122_091:0959c02": "見已悶絕良久乃蘇。時駒那羅以偈曉之曰。",
    "T53n2122_091:0959c03": "　昔吾為惡業　　今日自還受",
    "T53n2122_091:0959c04": "　一切世間苦　　恩愛會別離",
    "T53n2122_091:0959c05": "　汝當諦思惟　　何應大啼哭",
    "T53n2122_091:0959c06": "又阿育王經云。時駒那羅王答婦。我等自造",
    "T53n2122_091:0959c07": "今日受之。恩愛會離何用啼哭。為使人驅",
    "T53n2122_091:0959c08": "出。夫婦相將彈琴歌乞以自存活。展轉而行。",
    "T53n2122_091:0959c09": "歸還本國。欲入王宮。門人約之。即至門外",
    "T53n2122_091:0959c10": "象厩中宿。向曉彈琴。自宣苦事。王聞琴聲。",
    "T53n2122_091:0959c11": "情切憶子。即遣人喚。既至王所。王見眼盲",
    "T53n2122_091:0959c12": "形容瘦惡衣裳弊壞。都欲不識見少形相。",
    "T53n2122_091:0959c13": "尋即問言。汝是我子駒那羅不。答言。我是。",
    "T53n2122_091:0959c14": "王聞其語。悶絕躄地水灑乃蘇抱著膝上。手",
    "T53n2122_091:0959c15": "摩抆眼啼泣而言。汝眼本似駒那羅。故遂為",
    "T53n2122_091:0959c16": "字。今悉無有。以何為名。誰挑汝眼。使汝辛",
    "T53n2122_091:0959c17": "苦樵瘁乃爾。速疾語我。我今見汝形體樵",
    "T53n2122_091:0959c18": "瘁。譬如猛火燒我身心都悉壞盡。子語王言。",
    "T53n2122_091:0959c19": "願莫憂惱。我自造業不可怨他。得父王書齒",
    "T53n2122_091:0959c20": "印勅挑。王立誓言。若我勅挑當自截舌。若",
    "T53n2122_091:0959c21": "與齒印當拔我齒。若我眼見自挑其眼。王後",
    "T53n2122_091:0959c22": "推察知是羅剎作書遣挑。王呼罵曰。不吉惡",
    "T53n2122_091:0959c23": "物何地載汝。汝於今者不自陷沒。汝實我怨。",
    "T53n2122_091:0959c24": "詐懷親附。種種罵訖。積胡膠火而燒殺之。",
    "T53n2122_091:0959c25": "又付法藏傳云。時駒那。羅王子起大悲心。而",
    "T53n2122_091:0959c26": "白父言。今若加報於彼。必當累劫共為怨害。",
    "T53n2122_091:0959c27": "譬如因聲即有響應。亦如嬰兒未識義理罵辱",
    "T53n2122_091:0959c28": "父母無謙敬心。而此父母豈於其兒起瞋恨",
    "T53n2122_091:0959c29": "耶。一切眾生亦復如是。常為煩惱之所覆蔽。",
    "T53n2122_091:0960a01": "愚癡無智猶如小兒。云何倣彼而生瞋恚。王",
    "T53n2122_091:0960a02": "心毒盛不受其語。大積薪油而焚殺之。",
    "T53n2122_091:0960a03": "又阿育王經云。爾時諸比丘見而問尊者優",
    "T53n2122_091:0960a04": "波毱多。有何因緣。尊者答曰。駒那羅往昔",
    "T53n2122_091:0960a05": "波羅柰國作一獵師。於山窟中得五百鹿。若",
    "T53n2122_091:0960a06": "都殺者。肉則臭爛。挑其眼出。日食一鹿。從",
    "T53n2122_091:0960a07": "是已來。五百身中常被挑眼。又於過去拘",
    "T53n2122_091:0960a08": "樓孫佛入涅槃後。時有國王。名曰端嚴。為",
    "T53n2122_091:0960a09": "起石塔。七寶莊嚴。王死之後有一惡王。名",
    "T53n2122_091:0960a10": "曰不信。壞塔取寶。唯留土木。駒那爾時為長",
    "T53n2122_091:0960a11": "者子。還以七寶修治此塔。復造大像共佛",
    "T53n2122_091:0960a12": "齊等。發誓願言。使我來世如似此佛得勝",
    "T53n2122_091:0960a13": "解脫。緣本造塔生尊貴家。由昔作像常得端",
    "T53n2122_091:0960a14": "正。以發願故今獲道迹。",
    "T53n2122_091:0960a15": "又依王玄策西國行記云。其王心知繼室姦",
    "T53n2122_091:0960a16": "宄。飲氣而怒。捶加刑繼室所。是時輔佐並",
    "T53n2122_091:0960a17": "流配雪山東北磧鹵不毛之地。摩訶菩提寺",
    "T53n2122_091:0960a18": "聖僧名宴沙。大阿羅漢。王聞高德。携盲子",
    "T53n2122_091:0960a19": "具白前事。垂哀眼明。僧受王請。普告國眾。",
    "T53n2122_091:0960a20": "吾明辰說深法。人持器來。以盛洟淚。是日",
    "T53n2122_091:0960a21": "道俗競馳遠赴。聞說十二因緣時眾悲傷泣",
    "T53n2122_091:0960a22": "血而已。收淚總置金槃。師立誓曰。向所說",
    "T53n2122_091:0960a23": "法其理若當。願以眾淚洗王子目令得復明。",
    "T53n2122_091:0960a24": "理若不當盲目如故。於是將淚洗眼遂平復。",
    "T53n2122_091:0960a25": "時王及子不勝喜慶。時眾咸悅皆稱善哉。聖",
    "T53n2122_091:0960a26": "力乃爾。王子即是拘那羅王。於今塔猶存",
    "T53n2122_091:0960a27": "焉。",
    "T53n2122_091:0960a28": "又佛本行經云。爾時世尊乞食時至。著衣持",
    "T53n2122_091:0960a29": "鉢獨自而行。欲乞於食。漸漸到彼大兵將村。",
    "T53n2122_091:0960b01": "入彼邑已。即詣兵將婆羅門家。到其家已。即",
    "T53n2122_091:0960b02": "便進入於其門內。鋪座而坐。爾時兵將大婆",
    "T53n2122_091:0960b03": "羅門。有於二女。一名難陀。二名波羅。時",
    "T53n2122_091:0960b04": "彼二女出向佛邊。到佛所已頂禮佛足。却住",
    "T53n2122_091:0960b05": "一面。佛為說法得須陀洹果。乞受三歸五戒",
    "T53n2122_091:0960b06": "已。即取佛鉢將好香美飲食。滿盛鉢中以用",
    "T53n2122_091:0960b07": "奉佛。爾時世尊受彼食已。從村而出。爾時",
    "T53n2122_091:0960b08": "提婆大婆羅門。從他轉聞彼大沙門來至於",
    "T53n2122_091:0960b09": "此。聞已即作思念。我昔曾請彼大沙門許施",
    "T53n2122_091:0960b10": "飲食。我今貧煎。當作何計。妻報夫提婆言。",
    "T53n2122_091:0960b11": "乞聽可說。未審爾不。我憶往昔年少之時。",
    "T53n2122_091:0960b12": "兵將大婆羅門。曾弄於我。欲求世事。我時",
    "T53n2122_091:0960b13": "不聽。彼暫指觸。而今聖夫將我與彼行於世",
    "T53n2122_091:0960b14": "事。從其隨索多少錢物。得以而為彼大沙門",
    "T53n2122_091:0960b15": "作食布施。爾時提婆報其妻言。此事不然。我",
    "T53n2122_091:0960b16": "婆羅門理不合作如是之事。其提婆即詣兵",
    "T53n2122_091:0960b17": "將所白言。善哉善哉。唯願借貸我五百錢。若",
    "T53n2122_091:0960b18": "我能償此事善哉。脫不能償。我之夫婦二人",
    "T53n2122_091:0960b19": "詳共入汝家語汝作力。爾時兵將即與提婆",
    "T53n2122_091:0960b20": "錢足五百。而語之言。汝今將去隨意所用。",
    "T53n2122_091:0960b21": "其事若訖更不得轉從他借貸持以償我。如",
    "T53n2122_091:0960b22": "汝所要身自出力覓錢與我。爾時提婆從兵",
    "T53n2122_091:0960b23": "將邊。依法受取五百錢已。至自己家付與其",
    "T53n2122_091:0960b24": "妻。備辦飲食。即詣林中。而往佛邊。欲請",
    "T53n2122_091:0960b25": "如來。善哉大德沙門瞿曇。唯願受我明日",
    "T53n2122_091:0960b26": "飯食。是時世尊默然受請。辭佛而去。至自",
    "T53n2122_091:0960b27": "己家。城內一切衖陌皆賣熟食。爾時提婆",
    "T53n2122_091:0960b28": "即於彼夜嚴備多種甘美飲食。其夜悉辦如",
    "T53n2122_091:0960b29": "是諸味。過夜天明家內灑掃鋪床座訖。即至",
    "T53n2122_091:0960c01": "佛邊長跪諮白。飲食已辦。願赴我家。爾時",
    "T53n2122_091:0960c02": "世尊既至食時。著衣持鉢漸漸而行。至提",
    "T53n2122_091:0960c03": "婆家隨鋪而坐。夫婦自手擎持多種微妙清",
    "T53n2122_091:0960c04": "淨眾味飲食。立於佛前以奉世尊。唯願如",
    "T53n2122_091:0960c05": "來自恣而食。是時提婆奉佛食訖。別於佛邊",
    "T53n2122_091:0960c06": "鋪座而坐。坐已世尊即為提婆如應說法。令",
    "T53n2122_091:0960c07": "歡喜已。從座而起隨意而去。爾時提婆送佛",
    "T53n2122_091:0960c08": "而出。其提婆妻從他借衣著。見佛出還即便",
    "T53n2122_091:0960c09": "解衣。置於一處。而掃除地。時有一賊。忽爾",
    "T53n2122_091:0960c10": "來偷其衣將去。時妻為失衣故心大愁惱。提",
    "T53n2122_091:0960c11": "婆送佛還家見婦迷亂。即便問言。何故如是",
    "T53n2122_091:0960c12": "煩惱。妻報夫言。當知所借衣。不知誰偷。忽",
    "T53n2122_091:0960c13": "然失去。是時提婆聞此語已。心地迷悶不知",
    "T53n2122_091:0960c14": "所為。作如是言。我以從他貸五百錢。用為",
    "T53n2122_091:0960c15": "供具。汝今從他借衣而著。忽復失去。我家",
    "T53n2122_091:0960c16": "貧短以何備償。當作何計。爾時提婆求欲自",
    "T53n2122_091:0960c17": "死。即便往至屍陀林中。上大樹上欲自撲地。",
    "T53n2122_091:0960c18": "而不能墮。即復大愁。然彼賊人執其衣裳至",
    "T53n2122_091:0960c19": "屍陀林。忽爾還來。在於提婆所上樹下。掘",
    "T53n2122_091:0960c20": "地埋之。以土覆上。於上大便放訖而去。時",
    "T53n2122_091:0960c21": "彼提婆在於樹上。遙見此事。賊去以後從",
    "T53n2122_091:0960c22": "樹而下。掘取其衣。還將向舍。時提婆妻掃",
    "T53n2122_091:0960c23": "除舍內處處分除。其屋。角忽然自陷。低",
    "T53n2122_091:0960c24": "頭觀覩。地下見有一赤銅瓶。其中有金。乃",
    "T53n2122_091:0960c25": "至略說。見第二瓶第三第四悉皆是瓶。更復",
    "T53n2122_091:0960c26": "觀看其下。更見一赤銅甕。亦滿中金。彼見金",
    "T53n2122_091:0960c27": "已即大驚噭。指示夫言。聖夫聖夫。速來速",
    "T53n2122_091:0960c28": "來。我已得之。爾時提婆聞婦聲已。作是思惟。",
    "T53n2122_091:0960c29": "此婦可憐。何故失心。如是誑語。云我已得",
    "T53n2122_091:0961a01": "於物其前他處借衣失去。我已得衣。衣現在",
    "T53n2122_091:0961a02": "此何故唱言。我已得之。是時提婆將衣入家。",
    "T53n2122_091:0961a03": "問其妻言。居家著者。汝何所得。彼婦即便",
    "T53n2122_091:0961a04": "指示其金。語言聖夫。我得於此也。是時提",
    "T53n2122_091:0961a05": "婆復語妻言。汝所失衣我亦得也。而彼婦取",
    "T53n2122_091:0961a06": "衣向所借處還歸其主。爾時提婆作是思惟。",
    "T53n2122_091:0961a07": "我今獨自不能淹消。爾多許金。即便携將",
    "T53n2122_091:0961a08": "五百錢。直還向兵將邊。而償其債。到已語",
    "T53n2122_091:0961a09": "彼大兵將言。我從仁者貸五百錢。金以還",
    "T53n2122_091:0961a10": "汝。是時兵將語提婆言。我前語汝不得從",
    "T53n2122_091:0961a11": "他舉錢償我。唯出自家身力償我。提婆復言。",
    "T53n2122_091:0961a12": "我不從他貸取此物。兵將復問。汝從何得。提",
    "T53n2122_091:0961a13": "婆報言。我從地得此之金藏。彼不承信爾時",
    "T53n2122_091:0961a14": "提婆即將兵將。到自己家示其金藏。爾時兵",
    "T53n2122_091:0961a15": "將見一聚炭。語提婆言。汝何誑也。語我是",
    "T53n2122_091:0961a16": "炭。用作金相。是時提婆復更重語彼兵將言。",
    "T53n2122_091:0961a17": "此實真金。非是火炭。如是再三過三已。以",
    "T53n2122_091:0961a18": "手觸彼金藏唱示言。此是金非炭。復作誓願。",
    "T53n2122_091:0961a19": "如我善業因緣力故得此金者。乞示兵將見。",
    "T53n2122_091:0961a20": "如此語已炭即為金。兵將見此地藏金已。復",
    "T53n2122_091:0961a21": "問。汝今供養阿誰。為天為仙。并及善人。而",
    "T53n2122_091:0961a22": "彼與汝如是願報。提婆報言。我於今日。家",
    "T53n2122_091:0961a23": "唯供養是大沙門。奉施飯食。感應藉彼功",
    "T53n2122_091:0961a24": "德果報當成。兵將報言。此之金藏悉皆是彼",
    "T53n2122_091:0961a25": "善業因緣故生。此報無人能奪。無人所斷。",
    "T53n2122_091:0961a26": "汝莫作疑。安隱而食。",
    "T53n2122_091:0961a27": "爾時提婆作如是念。以施大沙門食生大功",
    "T53n2122_091:0961a28": "德。心生歡喜。踊躍無量。遍滿其體。復詣佛",
    "T53n2122_091:0961a29": "邊。重請佛至家飯。佛以後夫妻二人鋪座聽",
    "T53n2122_091:0961b01": "法。佛知彼等心行體性諸使薄少。為說四諦",
    "T53n2122_091:0961b02": "得須陀洹果。時諸比丘即諮問言。彼之提婆",
    "T53n2122_091:0961b03": "及妻等。昔作何業得此果報。復至佛邊得諸",
    "T53n2122_091:0961b04": "聖法。更造何業先貧後富。一旦如是。佛告",
    "T53n2122_091:0961b05": "比丘。昔迦葉佛所受三歸五戒。而不行布施",
    "T53n2122_091:0961b06": "者。今提婆是。然命終乞願。願值於我。以是",
    "T53n2122_091:0961b07": "因緣今得值我。以不行布施今得貧報。隨將",
    "T53n2122_091:0961b08": "食布施於我得現世報。以是因緣。汝諸比丘",
    "T53n2122_091:0961b09": "輩等。應常須向佛法僧邊生於恭敬希有之",
    "T53n2122_091:0961b10": "心猶如提婆。身現受福。以慳貪不肯布施。",
    "T53n2122_091:0961b11": "今受貧賤困苦之患。",
    "T53n2122_091:0961b12": "頌曰。",
    "T53n2122_091:0961b13": "　有義便合　　無義便離　　離卦非吉",
    "T53n2122_091:0961b14": "　合象成規　　有功可賞　　無功可治",
    "T53n2122_091:0961b15": "　勿得枉濫　　反報無疑",
    "T53n2122_091:0961b16": "感應緣(略引一十三驗)",
    "T53n2122_091:0961b17": "周杜國之伯常",
    "T53n2122_091:0961b18": "漢時王濟左右",
    "T53n2122_091:0961b19": "漢時羽林中郎游殷",
    "T53n2122_091:0961b20": "晉富陽縣令王範",
    "T53n2122_091:0961b21": "晉時張駿",
    "T53n2122_091:0961b22": "晉時羊珊",
    "T53n2122_091:0961b23": "晉時孔基",
    "T53n2122_091:0961b24": "晉時庾亮",
    "T53n2122_091:0961b25": "齊時真子融",
    "T53n2122_091:0961b26": "齊時文宣帝高洋",
    "T53n2122_091:0961b27": "梁時劉大夫不得字",
    "T53n2122_091:0961b28": "陳時武帝陳霸先",
    "T53n2122_091:0961b29": "唐王玄策行傳西域業稱",
    "T53n2122_091:0961c01": "周杜國之伯名曰常。為周大夫。宣王之妾",
    "T53n2122_091:0961c02": "曰女鳩。欲通之。杜伯不可。女鳩訴之。宣王",
    "T53n2122_091:0961c03": "曰。常竊與妾交。宣王信之。囚杜伯于焦。使",
    "T53n2122_091:0961c04": "薜甫與司工錡殺杜伯其友左儒九諫。而王",
    "T53n2122_091:0961c05": "不聽。左儒死之。杜伯既死。即為人見王曰。",
    "T53n2122_091:0961c06": "常之罪何哉。王召祝而以杜伯語告之。祝",
    "T53n2122_091:0961c07": "曰。始殺杜伯誰與王謀之。王曰。司工錡也祝",
    "T53n2122_091:0961c08": "曰。何不殺錡以謝之。宣王乃殺錡。使祝以",
    "T53n2122_091:0961c09": "謝之杜伯。杜伯猶為人而至。言其無罪。司",
    "T53n2122_091:0961c10": "工錡又為人而至曰。臣何罪之有。宣王告皇",
    "T53n2122_091:0961c11": "甫曰。祝也與我謀而殺人。吾所殺者又皆為",
    "T53n2122_091:0961c12": "人而見。當奈何乎。皇甫曰殺祝以謝之。宣",
    "T53n2122_091:0961c13": "王乃殺祝以兼謝焉。又無益也。皆為人而至。",
    "T53n2122_091:0961c14": "祝亦曰。我焉知之。奈何以此為罪。而殺臣",
    "T53n2122_091:0961c15": "也。後三年游於圃田。從人滿野。日中杜伯",
    "T53n2122_091:0961c16": "乘白馬素衣。司工錡為左。祝為右。朱衣朱",
    "T53n2122_091:0961c17": "冠。起於道左。執朱弓朱矢射宣王。中心折",
    "T53n2122_091:0961c18": "脊。伏于弓衣而死。",
    "T53n2122_091:0961c19": "漢時王濟左右。常於闇中就婢取濟衣物。婢",
    "T53n2122_091:0961c20": "欲姦之。其人云不敢。婢言。若不從我。我當",
    "T53n2122_091:0961c21": "大噭。此人卒不肯。婢遂呼云。某甲欲姦我。",
    "T53n2122_091:0961c22": "濟即令人殺之。此人具自陳訴。濟猶不信。故",
    "T53n2122_091:0961c23": "牽將去。顧謂濟曰。枉不可受。要當訟府君",
    "T53n2122_091:0961c24": "於天。後濟乃病。忽見此人語之曰。前具告",
    "T53n2122_091:0961c25": "實。既不見理。今便應去。濟數日卒。",
    "T53n2122_091:0961c26": "漢時游殷。字幼齊。漢世為羽林中郎將。先",
    "T53n2122_091:0961c27": "與司隸校尉胡軫有隙。軫遂誣搆殺之。殷死",
    "T53n2122_091:0961c28": "月餘。軫得病目睛脫。但言伏罪伏罪。游幼",
    "T53n2122_091:0961c29": "齊將鬼來。於是遂死。",
    "T53n2122_091:0962a01": "晉富陽縣令王範。有妾桃英。殊有姿色。遂",
    "T53n2122_091:0962a02": "與閣下丁豐史華期二人姦通。範甞出行不",
    "T53n2122_091:0962a03": "還。帳內都督孫元弼。聞丁豐戶中有環珮聲。",
    "T53n2122_091:0962a04": "覘視見桃英與同被而臥。元弼叩戶扇叱之。",
    "T53n2122_091:0962a05": "桃英即起。攬裙理鬢躡履還內元弼又見華",
    "T53n2122_091:0962a06": "期帶珮桃英麝香。二人懼。元弼告之。乃共",
    "T53n2122_091:0962a07": "謗。元弼與桃英有私。範不辯察。遂殺元弼。",
    "T53n2122_091:0962a08": "有陳超者。當時在座。勸成元弼罪。後範代還",
    "T53n2122_091:0962a09": "超亦出都。看範行至赤亭山下值雷雨。日暮",
    "T53n2122_091:0962a10": "忽然有人。扶超腋徑曳將去入荒澤中。電光",
    "T53n2122_091:0962a11": "照見一鬼。面甚青黑。眼無瞳子。曰吾孫元",
    "T53n2122_091:0962a12": "弼也。訴怨皇天。早見申理。連時候汝。乃",
    "T53n2122_091:0962a13": "今相遇。超叩頭流血。鬼曰。王範既為事主。",
    "T53n2122_091:0962a14": "當先殺之。賈景伯孫文度。在太山玄堂下。共",
    "T53n2122_091:0962a15": "定死生名錄。桃英魂魄亦收在。女青亭者。",
    "T53n2122_091:0962a16": "是第三地獄名。在黃泉下。專治女鬼。投至",
    "T53n2122_091:0962a17": "天明失鬼所在。超至楊都詣範。未敢說之。便",
    "T53n2122_091:0962a18": "見鬼從外來徑入範帳。至夜範始眠。忽然大",
    "T53n2122_091:0962a19": "魘連呼不醒。家人牽青牛臨範上。并加桃",
    "T53n2122_091:0962a20": "人左索。向明小蘇。十許日而死。妾亦暴亡。",
    "T53n2122_091:0962a21": "超亦逃走長干寺。易姓名為何規。後五年三",
    "T53n2122_091:0962a22": "月三日臨水酒酣。超云。今當不復畏此鬼也。",
    "T53n2122_091:0962a23": "低頭便見鬼影已在水中。以手搏超。鼻血大",
    "T53n2122_091:0962a24": "出。可一升許。數日而殂。",
    "T53n2122_091:0962a25": "晉時張駿據有涼州。忌害鎮軍將軍武威陰",
    "T53n2122_091:0962a26": "鑒。以其宗族強大而多功也。遂諷其主簿魏",
    "T53n2122_091:0962a27": "纂。使誣鑒謀反。駿逼鑒自殺。後三年纂病。",
    "T53n2122_091:0962a28": "見鑒在側遂死。",
    "T53n2122_091:0962a29": "晉時羊珊。字懿彭祖。晉世廬陵太守。為人",
    "T53n2122_091:0962b01": "剛克麁暴。恃國姻親縱恣尤甚。睚眥之嫌輒",
    "T53n2122_091:0962b02": "加刑殺。征西大將軍庾亮檻送。具以狀聞。",
    "T53n2122_091:0962b03": "右司奏。珊殺郡將吏及民簡良等二百九十",
    "T53n2122_091:0962b04": "人。徒謫一百餘人。應棄市。依八議請宥。顯",
    "T53n2122_091:0962b05": "宗詔曰。此事古今所未有。此而可忍孰不可",
    "T53n2122_091:0962b06": "忍。何八議之有。可獄所賜命。珊兄子賁。先",
    "T53n2122_091:0962b07": "尚南郡公主。自表解婚。詔不許。琅邪孝王",
    "T53n2122_091:0962b08": "妃山氏珊之甥也。苦以為請。於是司徒王",
    "T53n2122_091:0962b09": "遵。啟珊罪不可容恕宜極重法。山太妃憂",
    "T53n2122_091:0962b10": "感動疾。陛下罔極之恩。宜蒙生全之宥。於是",
    "T53n2122_091:0962b11": "下詔曰。山太妃唯此一甥發言摧鯁。乃至",
    "T53n2122_091:0962b12": "吐血。情慮深重。朕丁荼毒。受太妃撫育之",
    "T53n2122_091:0962b13": "恩。同於慈親。若不堪難忍之病。以致頓弊。",
    "T53n2122_091:0962b14": "朕亦何顏以寄。今便原珊生命。以慰太妃",
    "T53n2122_091:0962b15": "渭陽之恩。於是除名為民。少時疾病。常",
    "T53n2122_091:0962b16": "見簡良等曰。枉豈可受。今來相取。自申黃",
    "T53n2122_091:0962b17": "泉。經宿而死。",
    "T53n2122_091:0962b18": "晉時會稽孔基。勤學有志操。憑結族人孔敝",
    "T53n2122_091:0962b19": "敝使其二子以基為師。而敝子並凶猥。趣",
    "T53n2122_091:0962b20": "尚不同。基屢言之於敝。此兒常有忿恚。敝",
    "T53n2122_091:0962b21": "尋喪亡。服制既除。基以宿舊乃齎羊酒往看",
    "T53n2122_091:0962b22": "言子。子猶懷宿怨。潛遣奴於路側殺基。奴",
    "T53n2122_091:0962b23": "還未至。仍見基來。張目攘袂。厲聲言曰。姦",
    "T53n2122_091:0962b24": "醜小竪人面獸心。吾蒙顧在昔敦戢平生。有",
    "T53n2122_091:0962b25": "何怨惡候道見害。慢天忘父。人神不容。要",
    "T53n2122_091:0962b26": "當斷汝家種。從此之後數數見形。孔氏無幾。",
    "T53n2122_091:0962b27": "大兒向廁忽便絕倒。駱驛往看已斃於地。次",
    "T53n2122_091:0962b28": "者尋復病殂。兄弟無後。",
    "T53n2122_091:0962b29": "晉時庾亮誅陶。後稱。咸康五年冬節會。文",
    "T53n2122_091:0962c01": "武數十人忽然悉起向階拜揖。庾驚問故。並",
    "T53n2122_091:0962c02": "云。陶公來。陶公是稱父偘也。庾亦起迎。陶",
    "T53n2122_091:0962c03": "公扶兩人。悉是舊怨。傳詔左右數十人皆操",
    "T53n2122_091:0962c04": "伏戈。陶公謂庾曰。老僕舉君自代。不圖此",
    "T53n2122_091:0962c05": "恩反戮其孤。故來相問。陶稱何罪。身已得",
    "T53n2122_091:0962c06": "訟於帝矣。庾不得一言。遂寢疾入年一日",
    "T53n2122_091:0962c07": "死(右此八驗出怨魂志)。",
    "T53n2122_091:0962c08": "齊真子融。齊世甞為井陘開嶮阻使。賂貨",
    "T53n2122_091:0962c09": "甚多。為人所糺。齊主欲以行法。意在窮治。",
    "T53n2122_091:0962c10": "乃付并州城局參軍事崔瑗與中書舍人蔡",
    "T53n2122_091:0962c11": "暉。共考其獄。然子融之事皆在赦前。瑗等",
    "T53n2122_091:0962c12": "觀望上意抑為赦。後子融臨刑之際。怨訴",
    "T53n2122_091:0962c13": "百端。既不見理。乃誓曰若此等平吉。是無",
    "T53n2122_091:0962c14": "天道。後十五日法。瑗無病暴死。經一年",
    "T53n2122_091:0962c15": "許。蔡暉臥疾。膚肉爛墮。都盡苦楚。百許",
    "T53n2122_091:0962c16": "日殂。",
    "T53n2122_091:0962c17": "齊文宣帝。高洋既死。太子殷嗣位。年號乾",
    "T53n2122_091:0962c18": "明。文宣同母弟常山王演。本在并州權勢甚",
    "T53n2122_091:0962c19": "重。因文宣山事隨梓宮出。鄴以地望見疑。仍",
    "T53n2122_091:0962c20": "留為錄尚書事。王遂忿怒。潛生異計。上省",
    "T53n2122_091:0962c21": "之曰。內外百僚皆來集會。即收縛乾明腹心",
    "T53n2122_091:0962c22": "尚書令楊遵產等五人。皆為事奏斬之。尋",
    "T53n2122_091:0962c23": "亦廢乾明而自立。是為孝照帝。後在并州。",
    "T53n2122_091:0962c24": "望氣者奏。鄴中有天子氣。平秦王高歸彥勸",
    "T53n2122_091:0962c25": "殺乾明。遂鎖向并州盡之。其年孝照數見",
    "T53n2122_091:0962c26": "文宣。作諸妖怪。就其索兒。備為&#;禳。終不",
    "T53n2122_091:0962c27": "能遣而死。",
    "T53n2122_091:0962c28": "梁江陵陷時有關內人。梁元暉俘獲一士大",
    "T53n2122_091:0962c29": "夫。姓劉。位日新城失其名字。先此人先遭",
    "T53n2122_091:0963a01": "侯景亂喪失家口。唯餘小男年始數歲。躬自",
    "T53n2122_091:0963a02": "檐抱。又著連枷值雪。塗不能前進。元暉",
    "T53n2122_091:0963a03": "逼令棄去。劉君愛惜以死為請。遂強奪取擲",
    "T53n2122_091:0963a04": "之雪中。杖伯交下驅蹙使去。劉乃步步迴",
    "T53n2122_091:0963a05": "首號噭斷絕。辛苦頓弊。加以悲傷數日而",
    "T53n2122_091:0963a06": "死。死後元暉日日見劉曳手索兒。因此得病。",
    "T53n2122_091:0963a07": "雖復對之悔謝。來殊不已。元暉載病。到家",
    "T53n2122_091:0963a08": "而終。",
    "T53n2122_091:0963a09": "陳武帝陳霸。先既害梁大司馬王僧辯。次",
    "T53n2122_091:0963a10": "討諸將。義興太守韋載。黃門郎放第四子",
    "T53n2122_091:0963a11": "也。為王公固守。陳主頻遣攻圍不克。後重",
    "T53n2122_091:0963a12": "征之。誘說載白。王公親黨皆已殄滅。此一",
    "T53n2122_091:0963a13": "孤城何所希冀。過爾相抵耶。若能見降不",
    "T53n2122_091:0963a14": "失富貴。載答曰。士感知已本為王公。所以",
    "T53n2122_091:0963a15": "抗禦大軍致成讎敵。今亦承明公盡定江左。",
    "T53n2122_091:0963a16": "窮城自守必無生路。但鋒刃屢交殺傷過甚。",
    "T53n2122_091:0963a17": "軍人忿怒恐不見全。老母在堂彌懼禍及。所",
    "T53n2122_091:0963a18": "以苟延日月。未能束手耳。必有誓約不敢久",
    "T53n2122_091:0963a19": "勞神武。陳主乃遣刑白馬為誓。載遂開門。陳",
    "T53n2122_091:0963a20": "主亦示寬信。還楊都後。陳主即位。遣載從",
    "T53n2122_091:0963a21": "征。以小遲晚。因宿憾斬之。尋於大殿看事。",
    "T53n2122_091:0963a22": "便見載來。驚起入內。移坐光嚴殿載又逐入。",
    "T53n2122_091:0963a23": "顧訪左右。皆無所見。因此得病死(右四驗出冥祥記)。",
    "T53n2122_091:0963a24": "唐王玄策行傳云。摩伽陀國法。若犯罪者。不",
    "T53n2122_091:0963a25": "加拷掠。唯以神稱之。稱人之法。以物與人",
    "T53n2122_091:0963a26": "輕重相似者。置稱一頭。人處一頭。兩頭衡平",
    "T53n2122_091:0963a27": "者。又作一符。亦以別物。等其輕重。即以符",
    "T53n2122_091:0963a28": "繫人項上。以所稱別物添前物。若人無罪。即",
    "T53n2122_091:0963a29": "稱物頭重。若人有罪則物頭輕。據此輕重以",
    "T53n2122_091:0963b01": "善惡科罪。剜眼截腕。斬指刖足。視犯輕重。",
    "T53n2122_091:0963b02": "以行其刑。若小罪負債之流等。並鎖其兩脚",
    "T53n2122_091:0963b03": "用為罰罪。",
    "T53n2122_091:0963b04": "法苑珠林卷第九十一"
}