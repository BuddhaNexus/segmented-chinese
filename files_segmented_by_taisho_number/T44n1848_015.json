{
    "T44n1848_015:0376a18": "起信論疏筆削記卷第十五",
    "T44n1848_015:0376a20": "長水沙門子璿錄",
    "T44n1848_015:0376a21": "◎一悲行中論佛本在因者。為菩薩時所行",
    "T44n1848_015:0376a22": "諸行。以慈悲為本。無不先以利他為首。攝化",
    "T44n1848_015:0376a23": "眾生也。諸波羅蜜下。謂以諸度攝令附己。化",
    "T44n1848_015:0376a24": "令從善也。以布施攝貧窮。持戒攝毀禁等。此",
    "T44n1848_015:0376a25": "通二利故。維摩經云。資財無量攝諸貧民。奉",
    "T44n1848_015:0376a26": "戒清淨攝諸毀禁。以忍調行攝諸恚怒。以大",
    "T44n1848_015:0376a27": "精進攝諸懈怠。一心禪定攝諸亂意。以決定",
    "T44n1848_015:0376a28": "慧攝諸無智。",
    "T44n1848_015:0376a29": "二大願。疏廣大心者。即四弘中眾生無邊誓",
    "T44n1848_015:0376b01": "願度。亦同金剛中。佛令發菩提心人普度四",
    "T44n1848_015:0376b02": "生九類。彌勒所釋。亦云廣大心。長時心者。此",
    "T44n1848_015:0376b03": "同華嚴行願。經說眾生界盡。我行方盡。以眾",
    "T44n1848_015:0376b04": "生界無有盡故。我此行願亦無有盡。上則約",
    "T44n1848_015:0376b05": "處橫說。故云等眾生界。此則約時竪論。故云",
    "T44n1848_015:0376b06": "盡於未來。",
    "T44n1848_015:0376b07": "三方便。疏悲深者。直見眾生如父母等。亦不",
    "T44n1848_015:0376b08": "如見同己身方為至深。智深者。了唯心故。知",
    "T44n1848_015:0376b09": "諸眾生本無性故元無念故。舊來涅槃不待",
    "T44n1848_015:0376b10": "滅故。小乘權教不能亡此相者。蓋緣智淺。今",
    "T44n1848_015:0376b11": "實教菩薩反之。故云深也。兼上謂兼悲深。不",
    "T44n1848_015:0376b12": "顛倒者。眾生本與己同。同皆無相。故見異相",
    "T44n1848_015:0376b13": "即成顛倒。今皆反此也。長時所以者兼釋廣",
    "T44n1848_015:0376b14": "大所以。疏文闕略也。若不能了同己身亡其",
    "T44n1848_015:0376b15": "相者。豈能如此普度永度耶。徵所以者。意云。",
    "T44n1848_015:0376b16": "以何義故。得如己身。而又不取眾生相耶。依",
    "T44n1848_015:0376b17": "真如門等者。以此門中顯一切法皆即真故。",
    "T44n1848_015:0376b18": "皆同如故。故得彼身我身平等無二。豈不愍",
    "T44n1848_015:0376b19": "之而欲度耶。又既同一真皆悉無相。誰為能",
    "T44n1848_015:0376b20": "度誰為所度。故不取其眾生之相。然此段文",
    "T44n1848_015:0376b21": "細尋其意。但將以取一切下兩句。隔就前段",
    "T44n1848_015:0376b22": "為釋廣長所以。從而亦不取下。為舉本大智。",
    "T44n1848_015:0376b23": "下之徵釋但顯不取相之所以。詳之可見。",
    "T44n1848_015:0376b24": "二顯果三。一牒舉前因。論大方便智者。說有",
    "T44n1848_015:0376b25": "通別。通者。方便即智復有二義。一者謂隨順",
    "T44n1848_015:0376b26": "出離之智。皆方便故。此通金剛無間已下。不",
    "T44n1848_015:0376b27": "唯地前。故十地位後名為滿足方便。圓覺亦",
    "T44n1848_015:0376b28": "云。雖有多方便皆名隨順智。二者此智是大",
    "T44n1848_015:0376b29": "悲之方便故。若無智為方便。則非大悲墮愛",
    "T44n1848_015:0376c01": "見故。故前說眾生而不取眾生之相。疏中釋",
    "T44n1848_015:0376c02": "為智深也。然或有因智而起悲。知物同己方",
    "T44n1848_015:0376c03": "欲度故。或因悲而起智。不知所以裁之。學方",
    "T44n1848_015:0376c04": "便故。其實兩說。左右兼通。別者。證真名智。",
    "T44n1848_015:0376c05": "涉俗為方便。即根後之異名也。則是斷根本",
    "T44n1848_015:0376c06": "無明見法身。是智之功起不思議業。化利益",
    "T44n1848_015:0376c07": "生是方便力也。今之論意具此通別。",
    "T44n1848_015:0376c08": "二明自利果疏自利果者。同智淨相也。果位",
    "T44n1848_015:0376c09": "法身即是因中本覺。舉因顯果故。云見本法",
    "T44n1848_015:0376c10": "身。前舉果顯因。則云依法身說本覺。與此互",
    "T44n1848_015:0376c11": "相顯也。",
    "T44n1848_015:0376c12": "三明利他果三。初明用甚深。疏業用。即不思",
    "T44n1848_015:0376c13": "議業相。微妙難解心言罔及。不用先謀而後",
    "T44n1848_015:0376c14": "起化。故曰甚深非作意等。攝論等者。具云。若",
    "T44n1848_015:0376c15": "佛果是無分別智所顯離分別者。諸佛何得",
    "T44n1848_015:0376c16": "依眾生作利益事。如理不顛倒。無功用作事",
    "T44n1848_015:0376c17": "故重說偈曰。如摩尼天鼓。無思成自事。如此",
    "T44n1848_015:0376c18": "不分別。種種佛事成。此顯如來三業無功用",
    "T44n1848_015:0376c19": "作事。俱不思議摩尼梵語。此云離垢。亦云增",
    "T44n1848_015:0376c20": "長。舊云如意。此喻如來身意二業。若隨其所",
    "T44n1848_015:0376c21": "對現像不同。即喻佛身業。若隨人所須出種",
    "T44n1848_015:0376c22": "種物。即喻佛意業也。天鼓則天帝所有。修羅",
    "T44n1848_015:0376c23": "軍來其鼓音中自然出聲。則言賊來。去言賊",
    "T44n1848_015:0376c24": "去。喻佛口業也。此之二物雖有其用。而無思",
    "T44n1848_015:0376c25": "慮故。可喻佛自然之三業爾。成自事者。現像",
    "T44n1848_015:0376c26": "發聲各隨其用。而辦事業。亦可取珠鼓自事。",
    "T44n1848_015:0376c27": "但喻身口皆無思慮。同喻意業也。",
    "T44n1848_015:0376c28": "二顯用。廣大疏稱理用者。以即體之用體遍",
    "T44n1848_015:0376c29": "用遍。俱無方所。若不然者。豈曰真如用耶。",
    "T44n1848_015:0377a01": "三用而常寂二。初正顯。論又亦等者。前無所",
    "T44n1848_015:0377a02": "化眾生相。此無能化應用相。望於前文。故云",
    "T44n1848_015:0377a03": "又亦。用常寂者。雖現種種身不動真實際。雖",
    "T44n1848_015:0377a04": "說種種法常住無言理。",
    "T44n1848_015:0377a05": "二徵釋疏三身者。今雖通舉。意責化身化身",
    "T44n1848_015:0377a06": "是用相故。論法身智相身。合之為真身也。理",
    "T44n1848_015:0377a07": "智無二故。第一等者。約二諦料揀也。意明是",
    "T44n1848_015:0377a08": "無相故非世諦也。是無為故離施作也。疏廢",
    "T44n1848_015:0377a09": "機者。不對眾生說也。妙理即法身。本智即智",
    "T44n1848_015:0377a10": "相身。無應化等者。凡是有相皆屬世諦。以從",
    "T44n1848_015:0377a11": "機感緣所生故。今既廢機故云更無。但隨等",
    "T44n1848_015:0377a12": "者。有感斯應也。既逐緣生緣無自性。用則常",
    "T44n1848_015:0377a13": "寂。故云無用。此有二義。得言無用。一者屬因",
    "T44n1848_015:0377a14": "因即悲智。然有親疎。疎即是智親即是悲。依",
    "T44n1848_015:0377a15": "智起悲故。故論云。從後得智流出大悲心。若",
    "T44n1848_015:0377a16": "無其因化終不起。如二乘無悲。凡夫無智。何",
    "T44n1848_015:0377a17": "有化耶。二者屬緣。即根熟眾生。若無其緣化",
    "T44n1848_015:0377a18": "亦不起。以十方中有無佛世故。斯則二義相",
    "T44n1848_015:0377a19": "須因緣具足。乃得成辦。既屬因緣。何有化體",
    "T44n1848_015:0377a20": "而可得耶。如波下喻。故用下合。寂即體也。故",
    "T44n1848_015:0377a21": "杜順云。用則波騰鼎沸。全真體以運行。體",
    "T44n1848_015:0377a22": "則鏡靜川澄。舉隨緣而會寂。涅槃下引證。",
    "T44n1848_015:0377a23": "此身者。化身也。等者。彼文具云。吾今此身即",
    "T44n1848_015:0377a24": "是常身法身金剛不壞之身。以三身皆有常",
    "T44n1848_015:0377a25": "義故復言法身以揀濫也。恐人不曉法身之",
    "T44n1848_015:0377a26": "相。故乃舉喻。猶若金剛不可壞也。如如即法",
    "T44n1848_015:0377a27": "身。智即報身。獨存者。法報合故。重牒如如。",
    "T44n1848_015:0377a28": "表無二故。名法身者。攝智歸如約本立稱。然",
    "T44n1848_015:0377a29": "涅槃即攝用歸體。攝論即直顯真身。雖言說",
    "T44n1848_015:0377b01": "不同。而義意不異。疏雖真下。經云。佛真法身",
    "T44n1848_015:0377b02": "猶若虛空。應物現形如水中月寂而常用。斯",
    "T44n1848_015:0377b03": "之謂也。",
    "T44n1848_015:0377b04": "一應身論二。一約識舉人。疏凡夫等者。二乘",
    "T44n1848_015:0377b05": "迷於本識故。凡夫即十信已還一切凡夫也。",
    "T44n1848_015:0377b06": "信位雅信真如已知唯識。然其事識麁顯猛",
    "T44n1848_015:0377b07": "利。任運分別心外法也。今見等者境通染淨。",
    "T44n1848_015:0377b08": "雖見是佛猶屬淨境。亦謂心外。亦可等者。前",
    "T44n1848_015:0377b09": "以事識為所依。今以事識為所覺。言所覺者。",
    "T44n1848_015:0377b10": "但能知有。非謂覺斷。然所依即是所覺竟無",
    "T44n1848_015:0377b11": "異爾。依此麁識等者。其猶明鏡對質現像不",
    "T44n1848_015:0377b12": "同。豈有質陋而像美耶。斯則妍媸在質。而鏡",
    "T44n1848_015:0377b13": "無好惡。應身之目由此而立。",
    "T44n1848_015:0377b14": "二釋見麁所以。疏迷唯心者。佛從心內現。反",
    "T44n1848_015:0377b15": "見心外來。不知唯識故云迷心。論取色下迷",
    "T44n1848_015:0377b16": "境也。由迷唯識現。取遂見心外實有境界。不",
    "T44n1848_015:0377b17": "知即空。故取分齊也。不能盡知者。不知色如",
    "T44n1848_015:0377b18": "其心無分齊故。但見分齊。故不盡也。",
    "T44n1848_015:0377b19": "疏不達下文三。一略消其文。不達者。色自心",
    "T44n1848_015:0377b20": "生。本無其體元是自心。心無分齊故。令色等",
    "T44n1848_015:0377b21": "亦無分齊。今凡夫二乘不達此義見從外來。",
    "T44n1848_015:0377b22": "故作分齊而取也。",
    "T44n1848_015:0377b23": "疏問佛身下。二廣陳問答。通有十四。今初佛",
    "T44n1848_015:0377b24": "身凡識不分難也。眾生識者。以論云不知轉",
    "T44n1848_015:0377b25": "識現。故意明佛身是轉識所現。而凡小不知。",
    "T44n1848_015:0377b26": "今問意云。轉識有漏屬於眾生。應身無漏自",
    "T44n1848_015:0377b27": "屬於佛。何故淨身唯茲染識。豈非凡聖染淨",
    "T44n1848_015:0377b28": "不分耶。",
    "T44n1848_015:0377b29": "疏答眾生下二。源同派異迷悟答。眾生至無",
    "T44n1848_015:0377c01": "二者。標本也。眾生是妄以對於妄故。言真心。",
    "T44n1848_015:0377c02": "諸佛是相以對於相故。云其體平等者。顯無",
    "T44n1848_015:0377c03": "增減。無二者。一體不分。謂眾生真心即是諸",
    "T44n1848_015:0377c04": "佛之體。無有增減不分二別。但眾生下釋未",
    "T44n1848_015:0377c05": "顯用也。以無明有力。遂令真如體隱。但現染",
    "T44n1848_015:0377c06": "法起於九相。真既無力故。不能現應身淨用。",
    "T44n1848_015:0377c07": "如水為風所擊。但起波而不能現像也。以彼",
    "T44n1848_015:0377c08": "下出用顯所以也。內熏妄心者。如前文云。以",
    "T44n1848_015:0377c09": "有真如法故。即熏習無明。令其妄心厭生死",
    "T44n1848_015:0377c10": "苦樂求涅槃等。今文通說故。云熏妄心。厭求",
    "T44n1848_015:0377c11": "劣者。凡夫二乘雖有厭求。而未能起勇猛精",
    "T44n1848_015:0377c12": "進唯心大行。故所現用但是應身麁而且顯。",
    "T44n1848_015:0377c13": "厭求增者。三賢已上乃至十地所見報身。漸",
    "T44n1848_015:0377c14": "漸微細。以隨厭求增勝現故。厭求息者。無明",
    "T44n1848_015:0377c15": "盡故。所證窮故。始覺等者。無妄可斷故。始覺",
    "T44n1848_015:0377c16": "同本覺。無生可度故。化身歸法身。平等者。始",
    "T44n1848_015:0377c17": "本平等真應平等。故再言之。無二無別亦復",
    "T44n1848_015:0377c18": "如是。未至下結答。既佛身麁細皆由欣厭勝",
    "T44n1848_015:0377c19": "劣。此不亦唯識之義耶。是故論云轉識現",
    "T44n1848_015:0377c20": "也。",
    "T44n1848_015:0377c21": "疏問若據下三。真起識現相違難。意云。上說",
    "T44n1848_015:0377c22": "隨流迷真故不起用。反流悟理。是故起用。當",
    "T44n1848_015:0377c23": "知此用是從真起。何得論言轉識所現。",
    "T44n1848_015:0377c24": "疏答轉識下四。隨流反流相資答。依此等者。",
    "T44n1848_015:0377c25": "論云。以依能見故。境界妄現。此識等者。轉識",
    "T44n1848_015:0377c26": "是真心隨流所成。性相不離故云和合。和合",
    "T44n1848_015:0377c27": "即梨耶識也。離真不立者。妄必依真如波依",
    "T44n1848_015:0377c28": "水。故論云。一切心識之相。皆是無明。無明之",
    "T44n1848_015:0377c29": "相不離覺性。又依覺故迷。若離覺性則無不",
    "T44n1848_015:0378a01": "覺離妄不顯者。以用不自起必假於緣。此有",
    "T44n1848_015:0378a02": "二義。一約自體說。謂眾生本有真如是用之",
    "T44n1848_015:0378a03": "體。若無妄心為所熏緣。而此真用莫之能起。",
    "T44n1848_015:0378a04": "起之何為以有妄心為所熏。故即顯真心有",
    "T44n1848_015:0378a05": "其功力。令其厭求。漸於自識而現用相也。二",
    "T44n1848_015:0378a06": "約佛體說。謂佛應化之用。若非眾生為緣。亦",
    "T44n1848_015:0378a07": "無由起。起亦無用。彼此推之誠由妄也。若離",
    "T44n1848_015:0378a08": "於妄實無用相。故真如門唯顯自體。及至果",
    "T44n1848_015:0378a09": "海亦泯同一覺。故下文云。無有彼此色相迭",
    "T44n1848_015:0378a10": "相見也。次前疏云。用還歸體平等無二。故執",
    "T44n1848_015:0378a11": "等者。如淨眼人不見空華。全失明者。亦不見",
    "T44n1848_015:0378a12": "華。患熱翳者。乃見空華。故華嚴云。如翳眼所",
    "T44n1848_015:0378a13": "觀非內亦非外。世間見諸佛。應知亦如是。",
    "T44n1848_015:0378a14": "疏問若據下。五心佛外佛差別難。意云。若如",
    "T44n1848_015:0378a15": "前說。真如之體假於妄緣。而起用者。斯則眾",
    "T44n1848_015:0378a16": "生自己真心麁細之用。何得說為他佛報化",
    "T44n1848_015:0378a17": "身耶。",
    "T44n1848_015:0378a18": "疏答眾生下。六心體佛體無差答。佛體等者。",
    "T44n1848_015:0378a19": "意云。眾生真心既即諸佛真體。當知眾生所",
    "T44n1848_015:0378a20": "起應化。即是諸佛應化。此即先指體同也。華",
    "T44n1848_015:0378a21": "嚴下引證。義一者。體也。真如之體無差別故。",
    "T44n1848_015:0378a22": "既從下結答用同。據前答問合云。何得不是",
    "T44n1848_015:0378a23": "眾生真心之應化耶。疏文但結法身。法身即",
    "T44n1848_015:0378a24": "是眾生真心。故存略也。",
    "T44n1848_015:0378a25": "疏問義若下。七師資義一文異難。意云。若言",
    "T44n1848_015:0378a26": "佛法身起用。即眾生真心之用者。斯則自佛",
    "T44n1848_015:0378a27": "起用還自教化。何故復言佛悲願力熏令起",
    "T44n1848_015:0378a28": "用耶。",
    "T44n1848_015:0378a29": "疏答即此下。八文異還同一義答意云。佛之",
    "T44n1848_015:0378b01": "悲願即是眾生真心之悲願。無二無別。若就",
    "T44n1848_015:0378b02": "佛說名佛悲願。若就眾生說。即是真心之悲",
    "T44n1848_015:0378b03": "願也。謂無下釋成。謂真心即是悲願性故。性",
    "T44n1848_015:0378b04": "是佛體。佛體所起之用。宜名佛悲願也。猶如",
    "T44n1848_015:0378b05": "一物本屬大家。男女各用皆稱己有。性起者。",
    "T44n1848_015:0378b06": "性無彼此。用何成二耶。",
    "T44n1848_015:0378b07": "疏問眾生下九心佛不起化用難。以前云眾",
    "T44n1848_015:0378b08": "生真心即同佛體。諸佛應化即是眾生之用。",
    "T44n1848_015:0378b09": "故意云。眾生真心無不皆有。何故諸佛能起",
    "T44n1848_015:0378b10": "化用。眾生不能起耶。",
    "T44n1848_015:0378b11": "疏答未有下。十未起厭求乖用答。如前第二",
    "T44n1848_015:0378b12": "答中所說詳之。",
    "T44n1848_015:0378b13": "疏問既下。十一不能熏令發心難。如前所說。",
    "T44n1848_015:0378b14": "眾生所以能起厭求。皆由本覺內熏之力。既",
    "T44n1848_015:0378b15": "若元有本覺。何不同他諸佛早熏起厭求耶。",
    "T44n1848_015:0378b16": "疏答無明下。十二引前因緣互闕答。廣如前",
    "T44n1848_015:0378b17": "自體相熏習中問答所辨。",
    "T44n1848_015:0378b18": "疏問若真心下。十三真佛何假修因難。意云。",
    "T44n1848_015:0378b19": "若從行生。則本未是佛。何得前云眾生真心",
    "T44n1848_015:0378b20": "同諸佛體。而論應化之身乎。",
    "T44n1848_015:0378b21": "疏答此約下。十四因果無性同源答。意云。所",
    "T44n1848_015:0378b22": "言從行生者。但以本覺隨流成染。始覺反流",
    "T44n1848_015:0378b23": "成淨。故有行致之說。如其剋就真心。則與佛",
    "T44n1848_015:0378b24": "體竟無有異。此則因果迷悟悉無差別。今疏",
    "T44n1848_015:0378b25": "一向約始覺同本覺。顯無差別者。以果例因",
    "T44n1848_015:0378b26": "也。",
    "T44n1848_015:0378b27": "疏上來下。三權實對辨。實教如上所辨。若權",
    "T44n1848_015:0378b28": "教所說。眾生諸佛互為增上緣。故文於自識",
    "T44n1848_015:0378b29": "而現影像。今此疏文且就眾生一邊而論。故",
    "T44n1848_015:0378c01": "假佛悲智為增上緣。自識有見佛種子為因",
    "T44n1848_015:0378c02": "緣。託佛所現化身為本質。然於自識變起影",
    "T44n1848_015:0378c03": "像而見於佛。唯此影像是自識現。故云唯識。",
    "T44n1848_015:0378c04": "若彼本質自攝歸佛識。非屬眾生。若如此說。",
    "T44n1848_015:0378c05": "還是於自識外。別自有佛本質。何成一切唯",
    "T44n1848_015:0378c06": "心。非同今文所說應化唯是自心所現。縱說",
    "T44n1848_015:0378c07": "由佛悲願。此亦自心悲願無二無別。故今引",
    "T44n1848_015:0378c08": "彼對辨。要知權實有異也。餘如下指廣說",
    "T44n1848_015:0378c09": "處。",
    "T44n1848_015:0378c10": "一約識舉人。論究竟地。即第十地。非謂妙覺",
    "T44n1848_015:0378c11": "也。順業識者。謂業相展轉現諸境界。是則境",
    "T44n1848_015:0378c12": "從識生。十住已去諸菩薩等。深達此理依此",
    "T44n1848_015:0378c13": "修行。故見報身佛也。初發意言。即信成就發",
    "T44n1848_015:0378c14": "心也。亦可初信已去名初發心。此中但是依",
    "T44n1848_015:0378c15": "三昧心所見者。即前平等緣也。",
    "T44n1848_015:0378c16": "依正二報者。其實此中文有三段。謂從初至",
    "T44n1848_015:0378c17": "無量好為正報。從所住至莊嚴為依報。從隨",
    "T44n1848_015:0378c18": "所下。是通明二報。顯無邊無盡之相也。初文",
    "T44n1848_015:0378c19": "疏身無分齊者。無量即無分齊。故經云。如來",
    "T44n1848_015:0378c20": "色無盡。依身有相者。色即是身依彼色身有",
    "T44n1848_015:0378c21": "大相也。依相有好。即依大相流出小相。斯則",
    "T44n1848_015:0378c22": "身有異相。相皆妙好也。然相下釋現相好意",
    "T44n1848_015:0378c23": "也。楷公亦云。表德名相愜情稱好。若無功德",
    "T44n1848_015:0378c24": "則不敬重。若不敬重則不憶念。以念佛者。利",
    "T44n1848_015:0378c25": "益深故。故現相也。世人苟能易彼常情念世",
    "T44n1848_015:0378c26": "美色之心。而念佛相者。則其道可庶幾矣。然",
    "T44n1848_015:0378c27": "吾未見好德如好色者也。悲夫。嚴身者。嚴飾",
    "T44n1848_015:0378c28": "佛身令其妙好。若不妙好則不愛樂。若不愛",
    "T44n1848_015:0378c29": "樂則不親近。不親近故則不聞法。乃至解脫",
    "T44n1848_015:0379a01": "佛意在茲故示其好。智度論云。醜人說妙法",
    "T44n1848_015:0379a02": "聽者心不欣。肇公云。為尊形者。亦相好爾。",
    "T44n1848_015:0379a03": "豈俗飾之在心乎。",
    "T44n1848_015:0379a04": "二依報疏能依等者。依正相稱皆廣大故。以",
    "T44n1848_015:0379a05": "無邊功德之身。住無量莊嚴之土。是所宜也。",
    "T44n1848_015:0379a06": "莊嚴之相。具在諸經。不能備引。頗胝迦者。此",
    "T44n1848_015:0379a07": "云水玉。或云水珠。",
    "T44n1848_015:0379a08": "三通明無盡二。一橫顯無邊。論隨所下此明",
    "T44n1848_015:0379a09": "正報即根根無邊。依報即塵塵周遍。無窮盡",
    "T44n1848_015:0379a10": "者。以不可涯畔故。疏由此下。釋見無分齊。所",
    "T44n1848_015:0379a11": "以以菩薩順唯識理。了色唯心無有分齊。由",
    "T44n1848_015:0379a12": "此解故。所見之相稱彼觀心。皆遍法界互融",
    "T44n1848_015:0379a13": "自在也。地上已去親證此理故。無所疑。然於",
    "T44n1848_015:0379a14": "其中隨彼智力。所見優劣淺深不同。如下論",
    "T44n1848_015:0379a15": "云地前少分見若得淨心。所見微妙。乃至菩",
    "T44n1848_015:0379a16": "薩地盡見之究竟。今就通說不分優劣。下文",
    "T44n1848_015:0379a17": "自知。",
    "T44n1848_015:0379a18": "二豎顯無盡。論隨其下。若常有感佛之機。佛",
    "T44n1848_015:0379a19": "則為之常住。苟不見者。非其器故。功過在機。",
    "T44n1848_015:0379a20": "不在於佛。如月於器。不顯現者由器破故。如",
    "T44n1848_015:0379a21": "下即明非三災等水火風也。如次能壞初二",
    "T44n1848_015:0379a22": "三禪。且第四禪未出三界。尚不能壞名不動",
    "T44n1848_015:0379a23": "也況佛之果報出超三界依真而住。而可壞",
    "T44n1848_015:0379a24": "耶。故法華云。常在靈鷲山及餘諸住處。眾生",
    "T44n1848_015:0379a25": "見劫盡大火所燒時。我此土安隱天人常充",
    "T44n1848_015:0379a26": "滿。若準華嚴所說。無有一法不是毘盧遮那",
    "T44n1848_015:0379a27": "佛身。無有一塵不是華藏世界海。今意同",
    "T44n1848_015:0379a28": "彼。故依正皆言無量等也。三結果由因等者。",
    "T44n1848_015:0379a29": "意令眾生修樂因證樂果也。此與前科相次。",
    "T44n1848_015:0379b01": "正同華嚴四分之初二也。準地持論。十信種",
    "T44n1848_015:0379b02": "因。十住已去。解方便。初地分得。八地已上圓",
    "T44n1848_015:0379b03": "滿相續佛地究竟。",
    "T44n1848_015:0379b04": "論如是至成就。結果由因也。初一句結上依",
    "T44n1848_015:0379b05": "正二果。皆因下有三因。諸波羅蜜等是緣了",
    "T44n1848_015:0379b06": "二因。總名資熏。不思議熏是正因習熏也。具",
    "T44n1848_015:0379b07": "足下釋名也。以報是酬因為義。上之依正皆",
    "T44n1848_015:0379b08": "無量者。為酬因時無漏不思議所熏修。故疏",
    "T44n1848_015:0379b09": "無障礙者。謂依正不相妨。大小互相入。根根",
    "T44n1848_015:0379b10": "塵塵皆遍法界。互現無盡。此有六句。謂依中",
    "T44n1848_015:0379b11": "現依依中現正等。故云無礙。不思議事者橫",
    "T44n1848_015:0379b12": "無邊際竪無窮盡。不壞諸相。一一周遍殊勝",
    "T44n1848_015:0379b13": "清淨。豈思議之所及乎。十度謂施戒忍進定",
    "T44n1848_015:0379b14": "慧方便願力智。深行者。皆順性故。如下所說。",
    "T44n1848_015:0379b15": "於真如法中。深解現前所修離相等。二因者",
    "T44n1848_015:0379b16": "生了也。即緣了二因俱名生因。正因即了因",
    "T44n1848_015:0379b17": "也。但開合異爾。樂相等者。報既酬因必須相",
    "T44n1848_015:0379b18": "稱。因修既妙。得果寧麁。故此樂相名為報",
    "T44n1848_015:0379b19": "也。",
    "T44n1848_015:0379b20": "重牒分別者。廣明前之二身隨見差別。一應",
    "T44n1848_015:0379b21": "疏簡凡異小者。此且說凡夫一類所見。不論",
    "T44n1848_015:0379b22": "二乘。斯則十信已前異生凡夫也。黑象脚者。",
    "T44n1848_015:0379b23": "觀佛三昧海經云。觀佛相好者。如人執鏡照",
    "T44n1848_015:0379b24": "自面像。若生垢惡不善心者。見佛純黑。猶如",
    "T44n1848_015:0379b25": "炭人。釋子眾中有五百人。見佛色身猶如灰",
    "T44n1848_015:0379b26": "人。比丘眾中有一千人。見佛色身如赤土人。",
    "T44n1848_015:0379b27": "優婆塞眾中有十六人。見佛色身如黑象脚。",
    "T44n1848_015:0379b28": "優婆夷眾中有二十四人。見佛色身猶如聚",
    "T44n1848_015:0379b29": "墨。如彼經第三說。五百釋子昔毘婆尸佛像",
    "T44n1848_015:0379c01": "法之中。有長者子。名日月德。有五百子不信",
    "T44n1848_015:0379c02": "佛法。同遇身病。父即教令稱三寶名。敬父教",
    "T44n1848_015:0379c03": "故。三稱未畢而各命終。以稱佛故。生四天王",
    "T44n1848_015:0379c04": "天。天上命盡。以邪見因墮大地獄。以苦所逼。",
    "T44n1848_015:0379c05": "憶然之教。乃稱佛名。以念佛故。從地獄出",
    "T44n1848_015:0379c06": "生貧賤家。如是尸棄乃至迦葉佛出。但聞佛",
    "T44n1848_015:0379c07": "名不見佛形。以聞如是六佛名故。生釋種中",
    "T44n1848_015:0379c08": "宿業因緣見佛灰色。佛令稱七佛及彌勒名",
    "T44n1848_015:0379c09": "號。并稱其父。雨淚懺悔。乃見如來金色相好。",
    "T44n1848_015:0379c10": "成阿羅漢。又有一千比丘。於然燈佛末法之",
    "T44n1848_015:0379c11": "中。出家學道。於和尚所生不淨心。其師已是",
    "T44n1848_015:0379c12": "阿羅漢果。後諸弟子隨壽脩短。將命終時無",
    "T44n1848_015:0379c13": "所依怙。師令一心稱然燈佛。乘茲善力得生",
    "T44n1848_015:0379c14": "天上。天上壽盡。以前虛食信施之業。墮餓鬼",
    "T44n1848_015:0379c15": "中。八萬四千歲。後墮畜生。畜生罪畢為貧賤",
    "T44n1848_015:0379c16": "人。復因前世出家力故。稱南無佛。以稱佛故。",
    "T44n1848_015:0379c17": "八千世中常值佛世。而眼不見。乃至今日遇",
    "T44n1848_015:0379c18": "佛釋迦。見如赤土。正長五尺。是時世尊即現",
    "T44n1848_015:0379c19": "胸上德字。令比丘讀。讀已懺悔。見佛金色即",
    "T44n1848_015:0379c20": "為授記。次第作佛。又優婆塞眾中有十六人。",
    "T44n1848_015:0379c21": "昔曾於閻浮提。皆作國王。隨順惡友非法說",
    "T44n1848_015:0379c22": "法。墮阿鼻獄。由曾聞法。今得遇佛而見世尊。",
    "T44n1848_015:0379c23": "如黑象脚。佛令懺悔。並見金色。成阿羅漢。又",
    "T44n1848_015:0379c24": "寶蓋燈王佛像法中。有一比丘。入婬女舍。持",
    "T44n1848_015:0379c25": "鉢乞食。諸婬女等盛滿鉢飯而戲之言。汝",
    "T44n1848_015:0379c26": "顏色可惡。猶若聚墨。身所著衣狀若乞人。比",
    "T44n1848_015:0379c27": "丘聞已。擲鉢空中現通而去。諸女見已悔恨",
    "T44n1848_015:0379c28": "發願。由以施食因緣。二千劫中常不饑渴。以",
    "T44n1848_015:0379c29": "惡口罵比丘及婬欲因緣故。墮黑闇地獄。由",
    "T44n1848_015:0380a01": "前發願力故。今得遇佛而見佛身。猶如聚",
    "T44n1848_015:0380a02": "黑。佛令懺悔。成阿羅漢。如是四眾各各異",
    "T44n1848_015:0380a03": "見差別不同。由自業故。觀佛色身優劣如是。",
    "T44n1848_015:0380a04": "三尺身者。即瞿師羅長者所見。提謂等者。佛",
    "T44n1848_015:0380a05": "於菩提樹下初成正覺。提謂路過以根熟故。",
    "T44n1848_015:0380a06": "佛力制之。車馬不進。渠謂山林神祇幻作。如",
    "T44n1848_015:0380a07": "此遂尋見佛。謂是樹神。以偈歎問曰。容顏甚",
    "T44n1848_015:0380a08": "奇特。猶若紫金山。未審誰家子。種族是何人。",
    "T44n1848_015:0380a09": "未知何所證。因何此處居。不食來幾日。未知",
    "T44n1848_015:0380a10": "何所須。佛偈答云。我是金輪王聖帝族中子。",
    "T44n1848_015:0380a11": "厭俗如涕唾。出家證菩提。成道來七日。無人",
    "T44n1848_015:0380a12": "施我食。提謂即以麨蜜奉施。聞法得果證須",
    "T44n1848_015:0380a13": "陀洹。若準此說。以提謂先未識佛。疑是樹",
    "T44n1848_015:0380a14": "神。非謂見樹神相。智者詳之。二乘等者。其實",
    "T44n1848_015:0380a15": "聲聞即見佛為老比丘相。緣覺見佛為辟支",
    "T44n1848_015:0380a16": "也。然此亦未是出世相。以非是樂相故。",
    "T44n1848_015:0380a17": "二報三。一住上分見劣四。一明能見淺深。論",
    "T44n1848_015:0380a18": "少分見者。意明少分見報身之用。由此菩薩",
    "T44n1848_015:0380a19": "以深信力。入真如三昧。能知法界一相。所見",
    "T44n1848_015:0380a20": "報身知身無有去來分齊之相。故後譯云。初",
    "T44n1848_015:0380a21": "行菩薩見中品用。疏見真如理者。由入似觀",
    "T44n1848_015:0380a22": "見真理故。遂見報相無有去來。惟心影現不",
    "T44n1848_015:0380a23": "離真如也。",
    "T44n1848_015:0380a24": "二明所見分齊。論無來去者。不同凡小見佛",
    "T44n1848_015:0380a25": "王宮生雙林滅。有來去相。疏性無分別者。無",
    "T44n1848_015:0380a26": "去來相離分齊相。知事即理不可分別。如像",
    "T44n1848_015:0380a27": "即鏡無定量故。然分別字合是分齊字。下文",
    "T44n1848_015:0380a28": "云。然此菩薩猶自分別。後文準此。",
    "T44n1848_015:0380a29": "三釋無分齊所以。論唯依心現者。了境唯識",
    "T44n1848_015:0380b01": "也。不離真如者。知相即性也。疏二。初牒難釋",
    "T44n1848_015:0380b02": "通。釋無下指論文。攝論下正牒難。或問曰。準",
    "T44n1848_015:0380b03": "攝論說。地上菩薩方見報身。云何今文地前",
    "T44n1848_015:0380b04": "亦見耶。故此牒之。彼據下正釋通。彼論約證",
    "T44n1848_015:0380b05": "相應說。今論說此菩薩發直等三心。修無住",
    "T44n1848_015:0380b06": "等四方便。隨順真如不執色相。雖非親證故",
    "T44n1848_015:0380b07": "見。而能信解深達唯心。故見樂相。雖見樂相",
    "T44n1848_015:0380b08": "亦不同地上親見微妙。是故前文但云。知彼",
    "T44n1848_015:0380b09": "色相無來去等也。",
    "T44n1848_015:0380b10": "既非下。二結會重辨。若言全見。即有相違既",
    "T44n1848_015:0380b11": "言分見。足可通會。如疏可見。",
    "T44n1848_015:0380b12": "論然此下。四簡地上者。以此菩薩雖達唯心。",
    "T44n1848_015:0380b13": "猶未覺斷事識。事識既在分別不亡。不同地",
    "T44n1848_015:0380b14": "上得無分別證相應故。",
    "T44n1848_015:0380b15": "論若得下。二地上分見勝淨心等者。初地名",
    "T44n1848_015:0380b16": "也。與證相應過於地前。故云微妙。從於二地",
    "T44n1848_015:0380b17": "至第十地。漸漸又細。故云轉勝。地盡者。第十",
    "T44n1848_015:0380b18": "地也。然轉勝之言亦通能見之智。以智用勝",
    "T44n1848_015:0380b19": "故。所見勝也。疏漸細者。十重報相身土不同。",
    "T44n1848_015:0380b20": "後後勝於前前。故云漸細。金剛後心即解脫",
    "T44n1848_015:0380b21": "道。用歸體者。約能見即始覺歸本覺。約所見",
    "T44n1848_015:0380b22": "即報身歸法身。他受用土歸法性土。用既歸",
    "T44n1848_015:0380b23": "體則無所見。故云究竟。反此則未究竟。窮源",
    "T44n1848_015:0380b24": "二字各通二義。謂斷窮妄染之源。即生相盡",
    "T44n1848_015:0380b25": "也。證窮真如之源。即法身現也。然復詳此論",
    "T44n1848_015:0380b26": "中見究竟言。意明第十地中所見報相最極",
    "T44n1848_015:0380b27": "微細。此外更無殊勝之相。故云究竟。非謂相",
    "T44n1848_015:0380b28": "盡證窮名為究竟。若如疏釋。未敢聞命。以次",
    "T44n1848_015:0380b29": "文云。若離業識則無見相。此文方可作相盡",
    "T44n1848_015:0380c01": "證窮而解也。智者請詳。",
    "T44n1848_015:0380c02": "論若離下。三究竟位無見二。初明無見也。以",
    "T44n1848_015:0380c03": "佛位中更無報身可見之相。以離微細念故。",
    "T44n1848_015:0380c04": "惟一心在有何可見。",
    "T44n1848_015:0380c05": "論以諸下二釋所以。法身無相彼此念絕。一",
    "T44n1848_015:0380c06": "真平等。何相見之有。迭遞也。",
    "T44n1848_015:0380c07": "一問論云何現色等者。報應屬色法身既離",
    "T44n1848_015:0380c08": "於色。云何能現報應之色。如虛空無色。終不",
    "T44n1848_015:0380c09": "能現色。此可類之。",
    "T44n1848_015:0380c10": "論答下二。初釋法身能現二。初標也。法身是",
    "T44n1848_015:0380c11": "色體者。意明法身雖非是色而是報化之體。",
    "T44n1848_015:0380c12": "故能現色。即同虛空體非群相。而不拒彼諸",
    "T44n1848_015:0380c13": "相發揮。疏言總者。據文亦是標爾。",
    "T44n1848_015:0380c14": "論所謂下釋二。初總明不二。色心不二者。性",
    "T44n1848_015:0380c15": "相同如體用一致也。疏謂彼下法喻可知。",
    "T44n1848_015:0380c16": "論色性下二別明相即二。初色即心以色性",
    "T44n1848_015:0380c17": "即智者。報化之色對緣所成。自無其性。即以",
    "T44n1848_015:0380c18": "本覺法身智為體性。法身之體既無形相。以",
    "T44n1848_015:0380c19": "用從體遂令報化亦無形相。以無形故故名",
    "T44n1848_015:0380c20": "智身。智身即法身也。故金剛論目法身為智",
    "T44n1848_015:0380c21": "相身。化身為異相身。疏文可知。",
    "T44n1848_015:0380c22": "論智性下。二心即色也。即色者。法身之智。既",
    "T44n1848_015:0380c23": "為色體。報化之色現時。即是全體起用。即此",
    "T44n1848_015:0380c24": "報化遍一切時。便是法身遍一切處也。疏如",
    "T44n1848_015:0380c25": "水等者。明體遍在用中。有報化處即有法身。",
    "T44n1848_015:0380c26": "故華嚴云。法性遍在一切處一切眾生及國",
    "T44n1848_015:0380c27": "土。三世悉在無有餘。亦無形相而可得。即顯",
    "T44n1848_015:0380c28": "前段如波全即於水也。疏不言者略也。",
    "T44n1848_015:0380c29": "二釋所現。論隨心能現者。有兩意。一隨彼各",
    "T44n1848_015:0381a01": "各差別之心。而現無量差別依正也。二一切",
    "T44n1848_015:0381a02": "諸色皆隨真如心性所現。遂令依正皆無分",
    "T44n1848_015:0381a03": "齊。以心無分齊故。無量菩薩及報身者。橫應",
    "T44n1848_015:0381a04": "則彼彼不同。竪說則地地有異。故皆無量。莊",
    "T44n1848_015:0381a05": "嚴者。通佛菩薩及與依報。相好珍寶莊嚴之",
    "T44n1848_015:0381a06": "義。廣如華嚴。各各差別者。依正不同。身相",
    "T44n1848_015:0381a07": "有異故。皆無分齊者。正報則根根周圓。依報",
    "T44n1848_015:0381a08": "則塵塵遍滿。不相妨者。顯前差別而無分齊",
    "T44n1848_015:0381a09": "也。若有相妨。即有分齊。非成周遍。又相妨",
    "T44n1848_015:0381a10": "故。則壞諸根之相等。今以不壞相而等遍故。",
    "T44n1848_015:0381a11": "皆無分齊。不動遍而各異故。各各差別。故云",
    "T44n1848_015:0381a12": "而不相妨。此非下遮疑。恐常情聞此分別欲",
    "T44n1848_015:0381a13": "知。及不能知便生疑惑故此遮止。如小乘尚",
    "T44n1848_015:0381a14": "不知菩薩境界。豈況凡夫能測如來功德耶。",
    "T44n1848_015:0381a15": "以真如下出所以。既是真如之用。安可以有",
    "T44n1848_015:0381a16": "漏心識。能知此顯不思議也。疏以彼下可知。",
    "T44n1848_015:0381a17": "於中下牒釋菩薩。初約能化釋。準華嚴說。具",
    "T44n1848_015:0381a18": "有十身之異。豈唯菩薩耶。亦可下約所化釋",
    "T44n1848_015:0381a19": "然前正後兼也。頓赴者。既多機頓感。佛亦頓",
    "T44n1848_015:0381a20": "赴。是故報身亦無量也。此即機應無礙。以一",
    "T44n1848_015:0381a21": "一下釋前各各差別已下文。以如次三句釋",
    "T44n1848_015:0381a22": "三句。對文可見。即大小無礙也。餘文可知。",
    "T44n1848_015:0381a23": "會相入實者。上來先說從真如門起生滅門。",
    "T44n1848_015:0381a24": "今則會彼生滅入於真如。前則從本起末。此",
    "T44n1848_015:0381a25": "則攝末歸本無不皆從法界流。無不還歸於",
    "T44n1848_015:0381a26": "法界。即二門不二也。亦同智論云。若無空義",
    "T44n1848_015:0381a27": "者。一切法不成。又云。先分別諸法。後說畢竟",
    "T44n1848_015:0381a28": "空。然說之雖異法乃同時。文不頓書。故成前",
    "T44n1848_015:0381a29": "後。又若不分別。焉知此是空。故次明也。一標",
    "T44n1848_015:0381b01": "論即入者。非色滅空。不捨緣故。故淨名云。明",
    "T44n1848_015:0381b02": "無明為二。無明實性即是明。於其中平等無",
    "T44n1848_015:0381b03": "二者。是為入不二法門。五陰者。三科之初能",
    "T44n1848_015:0381b04": "攝有為一切法故。陰謂陰覆能覆真理。令不",
    "T44n1848_015:0381b05": "顯現。亦名為蘊。蘊積含藏有為法故。能造所",
    "T44n1848_015:0381b06": "造二具八法。皆色陰攝。受想行識諸心心所",
    "T44n1848_015:0381b07": "名為四陰。俱屬於心。",
    "T44n1848_015:0381b08": "初觀色。疏先觀色等者。五蘊之首。最初現",
    "T44n1848_015:0381b09": "故。故大般若亦復先明。境從心起等者。如",
    "T44n1848_015:0381b10": "前云。一切諸法唯依妄念而有差別等。又云。",
    "T44n1848_015:0381b11": "以依能見故。境界妄現。離見則無境界。既離",
    "T44n1848_015:0381b12": "見無境。復何可念。此約所念說也。非直等者。",
    "T44n1848_015:0381b13": "恐謂心能生境境在心中。心外既無心內應",
    "T44n1848_015:0381b14": "有故。作此觀以袪彼惑。前則等者。以心是色",
    "T44n1848_015:0381b15": "之根本故。約心而求色。若依此文正是觀色。",
    "T44n1848_015:0381b16": "未是觀心。如因推我空。徵求蘊法。",
    "T44n1848_015:0381b17": "一喻論方不轉者。東方不曾暫轉為西。但迷",
    "T44n1848_015:0381b18": "人謂為西相。圓覺云。譬如迷人四方易處。東",
    "T44n1848_015:0381b19": "喻真心。西喻五陰等。不轉喻無念也。",
    "T44n1848_015:0381b20": "二法疏已滅等者。約過去未來現在三世。推",
    "T44n1848_015:0381b21": "求動性。無得如於東方推西相不得故。前云。",
    "T44n1848_015:0381b22": "覺心初起心無初相等。",
    "T44n1848_015:0381b23": "三結論知心無念者。覺知真心本不動也。疏",
    "T44n1848_015:0381b24": "方便者。能所未亡故。正觀者。心境雙泯故。問",
    "T44n1848_015:0381b25": "前標所觀通於心色。云何雙結但約心耶。答",
    "T44n1848_015:0381b26": "心細色麁本末殊。等觀色空則未必得入。觀",
    "T44n1848_015:0381b27": "心空則必能入也。然此會相之文。今復詳之。",
    "T44n1848_015:0381b28": "但可從初至真如門為標。從所謂下是釋。結",
    "T44n1848_015:0381b29": "文如疏科。就釋中分法喻合。法中初至無念。",
    "T44n1848_015:0381c01": "是正觀察。推求即觀察也。五陰等是所觀。五",
    "T44n1848_015:0381c02": "陰者。總舉初科。色心下別指法體。色通根境",
    "T44n1848_015:0381c03": "心通王數。六塵別舉所緣。畢竟無念者。此即",
    "T44n1848_015:0381c04": "正觀生滅色心。歸無念真如也。念通能所今",
    "T44n1848_015:0381c05": "皆寂故。名為無也。非推之使無。本自無故。故",
    "T44n1848_015:0381c06": "言畢竟。今言推求者。以先未知使令知故。斯",
    "T44n1848_015:0381c07": "則心之與色總而觀之也。以心下釋所以。何",
    "T44n1848_015:0381c08": "故色心境界皆無念耶。以此同是真心現故。",
    "T44n1848_015:0381c09": "真心離相。故云無形。以無相故求不可得。能",
    "T44n1848_015:0381c10": "現之心尚所叵得。所現蘊法豈可存乎。如前",
    "T44n1848_015:0381c11": "論云。心不見心無相可得。是知無念之言。早",
    "T44n1848_015:0381c12": "已色心俱盡。非謂後文方始觀心。智者請",
    "T44n1848_015:0381c13": "詳。◎",
    "T44n1848_015:0381c14": "起信論疏筆削記卷第十五"
}