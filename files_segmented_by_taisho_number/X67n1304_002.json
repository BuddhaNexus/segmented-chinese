{
    "X67n1304_002:0334b04": "林泉老人評唱丹霞淳禪師頌古虗堂集卷二",
    "X67n1304_002:0334b06": "後學性一閱",
    "X67n1304_002:0334b07": "生生道人梓",
    "X67n1304_002:0334b08": "第十九則　洞山鳥道(橋路)",
    "X67n1304_002:0334b09": "示眾云。沒蹤跡。斷消息。你試猜。是甚的。自有明眼人。",
    "X67n1304_002:0334b10": "為伊垂法則。且道是誰。",
    "X67n1304_002:0334b11": "舉僧問洞山。和尚尋常令學人行鳥道。如何是鳥",
    "X67n1304_002:0334b12": "道(佛眼難窺)。山云不逢一人(了無伴侶)。僧云如何行(牢看脚下)。山",
    "X67n1304_002:0334b13": "云直須足下無私去(已涉廉纖)。僧云只如鳥道莫便是",
    "X67n1304_002:0334b14": "本來面目麼(鼻孔裏認牙)。山云闍棃為甚麼却顛倒(面赤",
    "X67n1304_002:0334b15": "不如語直)。僧云甚麼處是學人顛倒處(當局者迷)。山云若不",
    "X67n1304_002:0334b16": "顛倒為甚麼却認奴作郎(巧說不如直道)。僧云如何是本",
    "X67n1304_002:0334b17": "來面目(深窮妙理)。山云不行鳥道(果有靈蹤在上方)。",
    "X67n1304_002:0334b18": "師云。在欲而無欲。居塵不染塵。百花叢裏過。一葉不",
    "X67n1304_002:0334b19": "沾身。雖向光影門中任緣施設。而不被光影相謾。以",
    "X67n1304_002:0334b20": "至六根六塵六識時時應現。如印印空如鏡對像。何",
    "X67n1304_002:0334b21": "形迹而可滯哉。所以洞山道舉足下足鳥道無殊。觸",
    "X67n1304_002:0334b22": "自荒林論年放曠。此豈非尋常指示令汝行履處。若",
    "X67n1304_002:0334b23": "論鳥道。縱橫無窒礙。何必覔蹤由。故洞山道不逢一",
    "X67n1304_002:0334b24": "人。既無伴侶必達三空。這僧不頋撞頭磕額。又問如",
    "X67n1304_002:0334c01": "何行。洞山恐伊沉空滯跡認影迷頭。對他道直須足",
    "X67n1304_002:0334c02": "下無私去。若不聽他處分。必然承言滯句固閉情關。",
    "X67n1304_002:0334c03": "果認鳥道便為本來面目。爭奈洞山權衡在手縱奪",
    "X67n1304_002:0334c04": "由他。評品高低誰敢插手。遂召云闍棃為甚麼却顛",
    "X67n1304_002:0334c05": "倒。這僧遭此腦後一槌。去却三魂鑽了七魄。報道甚",
    "X67n1304_002:0334c06": "麼處是學人顛倒處。端的是當局者迷傍觀者哂。洞",
    "X67n1304_002:0334c07": "山道若不顛倒為甚麼認奴作郎。這僧非但今日。自",
    "X67n1304_002:0334c08": "古至今妄想執著迷己逐物。可惜遼天鼻孔被他輕",
    "X67n1304_002:0334c09": "輕扭轉。納敗闕道如何是本來面目。會則言言般若。",
    "X67n1304_002:0334c10": "不會則句句瘡疣。物物頭頭何曾隱匿。莫只於鋪眉",
    "X67n1304_002:0334c11": "苫眼處鑽研。忘鋒結舌處窮究。洞山恐中此疾故云",
    "X67n1304_002:0334c12": "不行鳥道。可謂有收有放能殺能活。非大宗師無此",
    "X67n1304_002:0334c13": "機變。幸遇丹霞遞相證據。頌曰。",
    "X67n1304_002:0334c14": "古路翛然倚太虗(高高標不出)。行玄猶是涉崎嶇(舉步落危",
    "X67n1304_002:0334c15": "崖)。不登鳥道雖為妙(勿〔為〕無心云是道)。點檢將來已觸途",
    "X67n1304_002:0334c16": "(無心猶間一重關)。",
    "X67n1304_002:0334c17": "師云。處處長安道。門門古佛家。脚跟不點地。枉厭路",
    "X67n1304_002:0334c18": "途賒。不見道劒閣路雖險。更高人也行。行斯玄路寧",
    "X67n1304_002:0334c19": "免崎嶇。儻肯迴光必能返照。洞山又云。向道莫去。歸",
    "X67n1304_002:0334c20": "來背父。到這裏藏身處要沒蹤跡。沒蹤跡處不許藏",
    "X67n1304_002:0334c21": "身。何故。弃有著空病亦然。還如避溺而投火。所以惹",
    "X67n1304_002:0334c22": "得丹霞道。不登鳥道雖為妙。點檢將來已觸途。正如",
    "X67n1304_002:0334c23": "靈龜曳尾拂迹成痕。將心用心轉見病深。雖然如是。",
    "X67n1304_002:0334c24": "鳥道則且置。未審本來面目合作麼生相見。遂以手",
    "X67n1304_002:0335a01": "擘眼云猫。",
    "X67n1304_002:0335a02": "第二十則　神山過橋(橋路)",
    "X67n1304_002:0335a03": "示眾云。橫飛直赶慢撫輕彈。著著難謾。聲聲解聽。用",
    "X67n1304_002:0335a04": "焦磚廝磕者且道是誰。",
    "X67n1304_002:0335a05": "舉神山密禪師與洞山過獨木橋(同行無疎伴)。洞山先",
    "X67n1304_002:0335a06": "過了。拈起木橋云。過來(是何心倖)。神山云价闍棃(勘破元來",
    "X67n1304_002:0335a07": "不值錢)。洞山乃放下木橋(羞鈎自落)。",
    "X67n1304_002:0335a08": "師云。潭州神山僧密禪師。師在南泉打羅次。泉問作",
    "X67n1304_002:0335a09": "甚麼。曰打羅。云手打脚打。曰却請和尚道。云。分明記",
    "X67n1304_002:0335a10": "取。向後遇明眼人恁麼舉似。林泉道。今日親見和尚。",
    "X67n1304_002:0335a11": "雲巖代云。無手脚者始解打。林泉道。非師不委。師與",
    "X67n1304_002:0335a12": "洞山同嗣雲巖。故曹山已下皆以師伯呼之。既與洞",
    "X67n1304_002:0335a13": "山為忘年友莫逆交。不無法喜禪悅切瑳琢磨。居一",
    "X67n1304_002:0335a14": "日同渡獨木橋。洞山先過了拈起木橋云過來。特似",
    "X67n1304_002:0335a15": "拍大嬭子諕小孩兒。是他神山亦不倉卒亦不著忙。",
    "X67n1304_002:0335a16": "微微冷笑欵欵輕呼云价闍棃。意似恠他恁地作麼。",
    "X67n1304_002:0335a17": "洞山既知姦不廝謾壯不廝欺。却便放下。自與收撮。",
    "X67n1304_002:0335a18": "諸人還知這些道理麼。塵中儻不迷真性。怕甚教人",
    "X67n1304_002:0335a19": "試探伊。頌曰。",
    "X67n1304_002:0335a20": "平地無端鑿陷坑(是何道理)。木橋拈起使人行(鬪難不鬪易。鬪",
    "X67n1304_002:0335a21": "易誰不會)。沉沉寒水如何渡(有智不揀年高。無智漫勞百歲)。月夜金鷄",
    "X67n1304_002:0335a22": "報五更(一聲才呌罷。六國盡平明)。",
    "X67n1304_002:0335a23": "師云。莫將無事為無事。往往事從無事生。雖是平田",
    "X67n1304_002:0335a24": "淺草。休教脚下煙生。隄防淨地迷人。莫使心頭火發。",
    "X67n1304_002:0335b01": "掘坑掘壍無損無傷。內蘊慈悲詐施姦狡。故於溪路",
    "X67n1304_002:0335b02": "拈起木橋。喚教過來。看伊作略。若是情關固閉懵懂",
    "X67n1304_002:0335b03": "禪和。必然猶豫懷疑。到了擔干負計。欲渡沉沉寒水。",
    "X67n1304_002:0335b04": "須乘淅淅西風。因行掉臂而不假其功。應扣騰聲而",
    "X67n1304_002:0335b05": "豈勞其力。一呼之意千載難忘。恐犯當頭。為伊放下。",
    "X67n1304_002:0335b06": "此之所謂棋逢敵手難藏倖。琴遇知音正好彈。雖然",
    "X67n1304_002:0335b07": "如是。神通并妙用。總不折便宜。",
    "X67n1304_002:0335b08": "第二十一則　洛浦淘金(珍寶)",
    "X67n1304_002:0335b09": "示眾云。從門入者不是家珍。本自圓成何勞特地。有",
    "X67n1304_002:0335b10": "不昧靈知認得者麼。",
    "X67n1304_002:0335b11": "舉僧問洛浦安禪師。眾手淘金誰是得者(閑管天下。自己",
    "X67n1304_002:0335b12": "掀下)。浦云。拳中舊寶。豈假披沙(著甚死急)。僧云恁麼則展",
    "X67n1304_002:0335b13": "手不逢也(一句隨他語。千山走衲僧)。浦云莫將鶴唳擬當鶯啼",
    "X67n1304_002:0335b14": "(差之毫厘失之千里)。",
    "X67n1304_002:0335b15": "師云。澧州洛浦山元安禪師。久參臨濟。後嗣夾山。問",
    "X67n1304_002:0335b16": "答機緣具述投子。茲不復云。慣曾為旅偏怜客。自己",
    "X67n1304_002:0335b17": "貪杯識醉人。不悋慈悲為指示。恐伊蹉過謾勞神。其",
    "X67n1304_002:0335b18": "實本來真性妙覺明心。亘古亘今何甞離己。雖曩劫",
    "X67n1304_002:0335b19": "已來背覺合塵迷真執妄。從聞思修之三慧。守戒定",
    "X67n1304_002:0335b20": "慧之三學。祛除情執煅煉身心。要悟真常直明本性",
    "X67n1304_002:0335b21": "豈非眾手淘金而尋得者。這僧迷昧年深貧窮歲久。",
    "X67n1304_002:0335b22": "乞兒見小利。餓眼覔苽皮。所以洛浦老婆心切。以周",
    "X67n1304_002:0335b23": "急之情惹繼富之誚。道拳中舊寶不假披沙。這僧先",
    "X67n1304_002:0335b24": "難後易認影迷頭。便道恁麼則展手不逢也。洛浦見",
    "X67n1304_002:0335c01": "伊得少為足滯句承言。故云休將鶴唳擬當鶯啼。可",
    "X67n1304_002:0335c02": "謂到則不點點則不到。其間利害端的在甚麼處。道",
    "X67n1304_002:0335c03": "與癡兒休得哭。林間黃葉已經霜。若非遇著丹霞。險",
    "X67n1304_002:0335c04": "不飜成滯貨。頌曰。",
    "X67n1304_002:0335c05": "淘金豈假披沙得(要不悶依本分)。不觸波瀾猶費力(擬拂迹已",
    "X67n1304_002:0335c06": "成痕)。露柱三更忽放光(爍破四天下)。此時未審何人識(除是",
    "X67n1304_002:0335c07": "丹霞)。",
    "X67n1304_002:0335c08": "師云。只為大分明。飜令越差忒。不必費神思。遶岸披",
    "X67n1304_002:0335c09": "沙覔。金剛不壞身。非止唯充國。戽殘麗水見應難。物",
    "X67n1304_002:0335c10": "物頭頭何隱匿。恁麼看來。是得非得已成費力。忽逢",
    "X67n1304_002:0335c11": "露柱放光明。論甚三更并半夜。見恠不恠其恠自壞。",
    "X67n1304_002:0335c12": "見有不有其有自朽。若非具爍迦羅眼摩醯首目決",
    "X67n1304_002:0335c13": "難覷透。還有識得的麼。萬松道。凡所有相皆是虗妄。",
    "X67n1304_002:0335c14": "若見諸相非相即見眉毛眼上(瞎)。",
    "X67n1304_002:0335c15": "第二十二則　洛浦祖意(祖教)",
    "X67n1304_002:0335c16": "示眾云。踏翻朕迹方知處處普賢。推倒界墻始信頭",
    "X67n1304_002:0335c17": "頭彌勒。既非內外。豈限西東。儻能瞥爾迴光遍覰。那",
    "X67n1304_002:0335c18": "的不是。有會道者麼。",
    "X67n1304_002:0335c19": "舉僧問洛浦如何是祖師西來意(秋樹春生葉。冬瓜夏放花)。浦",
    "X67n1304_002:0335c20": "云。青嵐覆處。出岫藏峰(隱而彌彰)。白月輝時。碧潭無影",
    "X67n1304_002:0335c21": "(顯而不露)。",
    "X67n1304_002:0335c22": "師舉僧問舒州天柱山崇慧禪師云。達磨未來此土",
    "X67n1304_002:0335c23": "時還有佛法也無。曰。未來且置。即今事作麼生。云某",
    "X67n1304_002:0335c24": "甲不會乞師指示。曰。萬古長空。一朝風月。僧無語。曰",
    "X67n1304_002:0336a01": "闍棃會麼。云不會。曰。自己分上作麼生。干他達摩來",
    "X67n1304_002:0336a02": "與未來甚事。他家來大似賣卜漢。見汝不會。為汝錐",
    "X67n1304_002:0336a03": "破。卦文纔生。吉凶盡在汝分上。一切自看。僧云如何",
    "X67n1304_002:0336a04": "是解卜底。又曰汝纔出門時便不中也。林泉道。靈龜",
    "X67n1304_002:0336a05": "無卦兆。空殻不勞鑽。這僧既問西來祖意。怎不教洛",
    "X67n1304_002:0336a06": "浦半遮半掩全唱全提。青嵐覆處。寧容舉目觀瞻。白",
    "X67n1304_002:0336a07": "月輝時。那許興心撈謨。試著丹霞老師箇裏潛通春",
    "X67n1304_002:0336a08": "意。頌曰。",
    "X67n1304_002:0336a09": "群花未發梅先坼(獨占溪邊第一春)。萬木凋零栢轉奇(是真",
    "X67n1304_002:0336a10": "難滅。是假易除)。雲淡不彰篩月影(偏處不逢)。烟輕那露引風枝",
    "X67n1304_002:0336a11": "(玄中不失)。",
    "X67n1304_002:0336a12": "師云。初祖達摩大士道。吾本來茲土。傳法救迷情。一",
    "X67n1304_002:0336a13": "花開五葉。結果自然成。此應般若多羅二桂久昌之",
    "X67n1304_002:0336a14": "讖。了無疑也。當是時。禪林未顯。不有群花。唯少林一",
    "X67n1304_002:0336a15": "枝最初榮旺。此其所以梅先坼之大意也。光統律師．",
    "X67n1304_002:0336a16": "流支三藏者。乃僧中之鸞鳳也。覩師演道斥相指心。",
    "X67n1304_002:0336a17": "每與師論義是非鋒起。祖遐振玄風普施法雨。而偏",
    "X67n1304_002:0336a18": "局之量自不堪任。競起害心數加毒藥。至第六度。知",
    "X67n1304_002:0336a19": "化緣已畢傳法得人。遂不復救端居而逝。自古至今",
    "X67n1304_002:0336a20": "禪風大振。祖道興隆凋零轉奇之跡。何待予言而可",
    "X67n1304_002:0336a21": "知也。雖則雲淡不彰篩月影。就中一點更分明。烟輕",
    "X67n1304_002:0336a22": "那露引風枝。箇裏百般難料理。所以道。四臣喝退忘",
    "X67n1304_002:0336a23": "依所。六戶虗通路不迷。",
    "X67n1304_002:0336a24": "第二十三則　洛浦供養(佛祖)",
    "X67n1304_002:0336b01": "示眾云。熟油拌苦菜。由人心裏愛。施主復如王。而心",
    "X67n1304_002:0336b02": "得自在。本非看面逐情。亦非赤諱白誺。向此法筵莫",
    "X67n1304_002:0336b03": "有挑請者麼。",
    "X67n1304_002:0336b04": "舉僧問洛浦。供養百千諸佛。不如供養一無心道",
    "X67n1304_002:0336b05": "人(世情看冷暖。人面逐高低)。百千諸佛有何過。無心道人有何",
    "X67n1304_002:0336b06": "德(果然疑着)。浦云。一片白雲橫谷口。幾多歸鳥盡迷巢",
    "X67n1304_002:0336b07": "(休於言下覔。莫向句中求)。",
    "X67n1304_002:0336b08": "師云。有德非為德。無功始是功。情塵如汩沒。枉逐霧",
    "X67n1304_002:0336b09": "蒙籠。若使恁麼會去。膠膠因果不勞逐語分宗。其或",
    "X67n1304_002:0336b10": "罔措未明。綴綴功過切忌隨言定旨。大藏一覽云。佛",
    "X67n1304_002:0336b11": "為須達說布施果報。謂多施少報少施多報。供養百",
    "X67n1304_002:0336b12": "千諸佛不如供養一淨行。乃至供養百千諸佛不如",
    "X67n1304_002:0336b13": "供養一無心道人。雖然如是。不見道。勿為無心云是",
    "X67n1304_002:0336b14": "道。無心猶隔一重關。所以這僧疑問諸佛之過道人",
    "X67n1304_002:0336b15": "之德。若非洛浦眼如掣電機似走珠。明歷歷活鱍鱍。",
    "X67n1304_002:0336b16": "非言之言而不滯於言。無說之說而與伊所說。故云",
    "X67n1304_002:0336b17": "一片白雲橫谷口。幾多歸鳥盡迷巢。丹霞為是當派",
    "X67n1304_002:0336b18": "雲。仍不惜唇皮自揚家醜。頌曰。",
    "X67n1304_002:0336b19": "拾得踈慵非覺曉(兀兀無知)。寒山懶惰不知歸(騰騰何徃)。聲",
    "X67n1304_002:0336b20": "前一句圓音美(有語應難會)。物外三山片月輝(無言心自知)。",
    "X67n1304_002:0336b21": "師云。無用處成真用處。不風流處轉風流。如愚若訥",
    "X67n1304_002:0336b22": "超情謂。凡聖由來總不收。天台山拾得子。不言名氏。",
    "X67n1304_002:0336b23": "始因豐干禪師經行到赤城。道側聞兒啼隨聲。尋之",
    "X67n1304_002:0336b24": "見一子僅十歲。初謂牧牛子。問之乃曰孤弃。於是豐",
    "X67n1304_002:0336c01": "干携至寺。因呼為拾得。一日掃地。寺主問。汝名拾得。",
    "X67n1304_002:0336c02": "因豐干拾得汝歸。汝畢竟姓箇甚麼。拾得放下掃箒",
    "X67n1304_002:0336c03": "叉手而立。主再問。拾得拈掃箒掃地而去。寒山搥胷",
    "X67n1304_002:0336c04": "曰蒼天蒼天。拾得曰作甚麼。山曰。不見道東家人死",
    "X67n1304_002:0336c05": "西家人助哀。二人作舞笑哭而出。林泉道。弄精魂漢",
    "X67n1304_002:0336c06": "有甚麼限。國清寺半月誦戒眾集。拾得拍手曰。聚頭",
    "X67n1304_002:0336c07": "作相。那事如何。維那叱之。得曰。大德且住。無嗔即是",
    "X67n1304_002:0336c08": "戒。心淨即出家。我性與你合。一切法無差。林泉道。兩",
    "X67n1304_002:0336c09": "般了也。天台山寒山子亦不知姓氏。以乞丐自養。古",
    "X67n1304_002:0336c10": "老見之咸曰風狂人也。唐興縣西七十里有寒巖。在",
    "X67n1304_002:0336c11": "國清寺之側。因居於此故號寒山子。容貌枯悴。布襦",
    "X67n1304_002:0336c12": "零落。冠樺皮冠。曳大木履。時來國清寺。有拾得知食",
    "X67n1304_002:0336c13": "堂。常收殘餘貯竹筒中。山至則授之。或就食或負去。",
    "X67n1304_002:0336c14": "每徐行廊下。甞有詩云。欲得身安處。寒山可長保。微",
    "X67n1304_002:0336c15": "風吹幽松。近聽聲愈好。下有斑白人。嘮嘮讀黃老。十",
    "X67n1304_002:0336c16": "年歸不得。忘却來時道。因眾僧炙茄次。將茄弗向一",
    "X67n1304_002:0336c17": "僧背上打一下。僧回首。山呈起茄弗曰是甚麼。僧曰",
    "X67n1304_002:0336c18": "這風顛漢。山向傍僧曰。你道這僧費却多少鹽醋。林",
    "X67n1304_002:0336c19": "泉道。若不蓋覆將來。險些為伊淡了。因趙州遊天台",
    "X67n1304_002:0336c20": "路次相逢。山見牛跡問州曰。上座還識牛麼。州曰不",
    "X67n1304_002:0336c21": "識。山指牛跡曰此是五百羅漢遊山。州曰既是羅漢",
    "X67n1304_002:0336c22": "為甚麼却作牛。山曰蒼天蒼天。州呵呵大笑。山曰作",
    "X67n1304_002:0336c23": "甚麼。州曰蒼天蒼天。山曰。這箇廝兒。宛有大人之作。",
    "X67n1304_002:0336c24": "林泉道。好手手中還好手。紅心心裏中紅心。況乃聲",
    "X67n1304_002:0337a01": "前一句圓音落落而韻美。堪聞物外三山片月輝輝",
    "X67n1304_002:0337a02": "而光明可玩。若是汝識心見性。何消我恃語多言。其",
    "X67n1304_002:0337a03": "或未然。三脚靈龜荒逕走。一枝瑞草亂峰垂。",
    "X67n1304_002:0337a04": "第二十四則　蛤溪相看(省訪)",
    "X67n1304_002:0337a05": "示眾云。銅盆撞著鐵刷子。嚴婆撞著惡妮子。軟廝禁",
    "X67n1304_002:0337a06": "處還有與解交者麼。",
    "X67n1304_002:0337a07": "舉蛤溪道者相看(不是冤家不聚頭)。浦問云。自從棃溪相",
    "X67n1304_002:0337a08": "別。今得幾年(引惹詞訟)。溪云和尚猶記得昔時事(氣毒烟火",
    "X67n1304_002:0337a09": "然)。浦云見說道者總忘却年月也(是何心倖)。溪云。和尚",
    "X67n1304_002:0337a10": "住持事繁。且容子細(誰知笑面虎。就裏最心煩)。浦云打則打會",
    "X67n1304_002:0337a11": "禪漢(未是慈悲)。溪云也不消得(衲子難謾)。浦云道者住山事",
    "X67n1304_002:0337a12": "繁(六月債熱廝還)。",
    "X67n1304_002:0337a13": "師云。生機易作爭先手。活眼難防末後籌。瘦肚肥邊",
    "X67n1304_002:0337a14": "看廝誺。橫飛直赶莫輕休。方信道二人雖對面。終日",
    "X67n1304_002:0337a15": "不知心。況吾如來正法眼藏。欲令一切眾生掣脫眉",
    "X67n1304_002:0337a16": "間識鎻。踏飜胸次情關。坐臥經行莫非玄路。莫只以",
    "X67n1304_002:0337a17": "機智遞相鈍滯。惑者曰。恠得禪家令人難會。元來都",
    "X67n1304_002:0337a18": "是心倖。萬松道。一分心倖一分慈悲。洛浦與麼問。蛤",
    "X67n1304_002:0337a19": "溪與麼答。將世法佛法打成一片。不教得失相謾。是",
    "X67n1304_002:0337a20": "非縈惹。方信道過得荊棘林是好手。豈容見穽平沉",
    "X67n1304_002:0337a21": "意根繫綴。所以有時鐵裹綿團。有時錦包特石。還知",
    "X67n1304_002:0337a22": "爭不足讓有餘處麼。自知無伎倆。似覺得便宜。更看",
    "X67n1304_002:0337a23": "丹霞如何和會。頌曰。",
    "X67n1304_002:0337a24": "這般消息不尋常(休蜩禍)。蟾桂枝枝布遠香(看穿違)。昨",
    "X67n1304_002:0337b01": "夜姮娥呈巧妙(逞不唧留)。眼睛直上綉鴛鴦(未為好手)。",
    "X67n1304_002:0337b02": "師云。棋逢敵手難藏倖。詩到重吟始見功。世智辯聰",
    "X67n1304_002:0337b03": "難比況。枉將有限趂無窮。此之所謂非尋常也。譬如",
    "X67n1304_002:0337b04": "蟾桂遠布清香普請。諸人牢收鼻孔。據二老宿問答",
    "X67n1304_002:0337b05": "交馳機辯冠眾。非唯空飛閃電盤走明珠。有若姮娥",
    "X67n1304_002:0337b06": "特伸巧妙。拈芒長玉線。穿沒鼻金針。向眼睛直上綉",
    "X67n1304_002:0337b07": "出鴛鴦。豈非好手者歟。雖然如是。只知有功之功。寧",
    "X67n1304_002:0337b08": "曉無用之用。還相委悉麼。何如玉女夜拋梭。特來織",
    "X67n1304_002:0337b09": "錦於西舍。",
    "X67n1304_002:0337b10": "第二十五則　洛浦一毫(飛走)",
    "X67n1304_002:0337b11": "示眾云。把斷要津不通凡聖。放開一線聊許商量。未",
    "X67n1304_002:0337b12": "審誰能祗對。",
    "X67n1304_002:0337b13": "舉僧問洛浦。一毫吞盡巨海。於中更復何言(官不容針",
    "X67n1304_002:0337b14": "私通車馬)。浦云。家有白澤之圖。必無如是妖恠(是精識精)。",
    "X67n1304_002:0337b15": "師云。言言見諦言非有。句句超宗句本無。所以道毛",
    "X67n1304_002:0337b16": "吞大海芥納須彌。斯皆稱性之談。非同事相有局量",
    "X67n1304_002:0337b17": "者也。這僧向窮理盡性杜絕辭源處引惹詞訟。是他",
    "X67n1304_002:0337b18": "洛浦終是老手舊肐膞。向伊做精揑恠廝謾廝謼之",
    "X67n1304_002:0337b19": "時。輕輕點化道。家有白澤之圖必無如是妖恠。白澤",
    "X67n1304_002:0337b20": "者乃俚俗鎮宅師子之異號也。保福別云。家無白澤",
    "X67n1304_002:0337b21": "之圖。亦無如是妖恠。林泉道。詩爭一字新。若遇承言",
    "X67n1304_002:0337b22": "滯句杜撰衲僧。合作麼生禁治。但云急急如律令攝。",
    "X67n1304_002:0337b23": "是他丹霞優遊平易為伊指示。頌曰。",
    "X67n1304_002:0337b24": "巖前雖有雲千頃(舒卷自由)。戶內殊無半夜燈(一點難明)。極",
    "X67n1304_002:0337c01": "目危巒今古秀(觀之不足)。暮天斜照碧層層(玩之有餘)。",
    "X67n1304_002:0337c02": "師云。雖是無心出岫。本非有意為霖。巖前既迭千頃。",
    "X67n1304_002:0337c03": "從教搖曳平沉。然假今時言句總持。豈礙劫外遊戲",
    "X67n1304_002:0337c04": "三昧。寥寥戶內殊無半夜之青燈。寂寂窓前不有三",
    "X67n1304_002:0337c05": "更之皓月。晦明交互。隱顯該羅。應須著意聲前。莫便",
    "X67n1304_002:0337c06": "死於句下。入鄽垂手方便提携。為物橫身盡情誘誨。",
    "X67n1304_002:0337c07": "極目危巒。自古及今而挺秀。莫天斜照。通上徹下而",
    "X67n1304_002:0337c08": "分光。非唯岌岌堆青。何止層層鎻翠。莫道遠觀不審。",
    "X67n1304_002:0337c09": "須知近覩分明。恁麼話會。為復是有言是無言。況楞",
    "X67n1304_002:0337c10": "嚴經云。於一毫端現寶王剎。向微塵裏轉大法輪。焉",
    "X67n1304_002:0337c11": "用白澤圖屏除此妖恠。此皆電光石火水月空花。擬",
    "X67n1304_002:0337c12": "涉思量鄉關萬里。莫有就路還家者麼。向此草鞋跟",
    "X67n1304_002:0337c13": "斷處。舉頭無不是家山。",
    "X67n1304_002:0337c14": "第二十六則　洛浦佛法(問法)",
    "X67n1304_002:0337c15": "示眾云。拈來無不是。擬心則差。用處莫生疑。動念即",
    "X67n1304_002:0337c16": "錯。不差不錯時。合作麼生分析。",
    "X67n1304_002:0337c17": "舉僧問洛浦。如何是佛法大意(金烏東出。玉兔西沉)。浦云。雪",
    "X67n1304_002:0337c18": "覆孤峰峰不白。雨滴石笋笋須生(別般造化。別種陰陽)。",
    "X67n1304_002:0337c19": "師云。實際理地不受一塵。不必多言恃語。佛事門中",
    "X67n1304_002:0337c20": "不捨一法。何妨濶論高談。畢竟佛法大意在甚麼處。",
    "X67n1304_002:0337c21": "嵩嶽破竈墮和尚因僧侍立次。師乃曰。佛佛祖祖只",
    "X67n1304_002:0337c22": "說如人本性本心。別無道理。會取會取。僧禮謝。師遂",
    "X67n1304_002:0337c23": "以拂子打之曰。一處如是千處亦然。僧乃叉手近前",
    "X67n1304_002:0337c24": "應喏一聲。師曰更不信更不信。林泉道。認著依前還",
    "X67n1304_002:0338a01": "不是。信州智常禪師初參六祖。祖問。汝從何來。欲求",
    "X67n1304_002:0338a02": "何事。云學人近禮大通和尚。蒙示見性成佛之義。未",
    "X67n1304_002:0338a03": "決狐疑。至吉州遇人指迷。令投和尚。伏願垂慈攝受。",
    "X67n1304_002:0338a04": "祖曰。彼有何言句。汝試舉看。吾與汝證明。云。初到彼",
    "X67n1304_002:0338a05": "三月未蒙開示。以為法切故。於中夜獨入方丈禮拜",
    "X67n1304_002:0338a06": "哀請。大通乃曰。汝見虗空否。對曰見。彼曰虗空有相",
    "X67n1304_002:0338a07": "貌否。對云虗空無形有何相貌。彼曰汝之本性猶如",
    "X67n1304_002:0338a08": "虗空。返觀自性了無一物可見。是名正見。無一物可",
    "X67n1304_002:0338a09": "知是名真知。無有青黃長短。但見本源清淨。覺體圓",
    "X67n1304_002:0338a10": "明即名見性成佛。亦名極樂世界。亦名如來知見。學",
    "X67n1304_002:0338a11": "人雖聞此說。猶未決了。乞和尚示誨令無疑滯。祖曰。",
    "X67n1304_002:0338a12": "彼師所說猶存見知。故令汝未了。吾今示汝一偈曰。",
    "X67n1304_002:0338a13": "不見一法存無見。大似浮雲遮日面。不知一法守空",
    "X67n1304_002:0338a14": "知。還如太虗生閃電。此之知見瞥然興錯認何妨解",
    "X67n1304_002:0338a15": "方便。汝當一念自知非。自己靈光常顯現。常聞偈已",
    "X67n1304_002:0338a16": "心意豁然。乃述一偈曰。無端起知解。著相求菩提。情",
    "X67n1304_002:0338a17": "存一念悟。寧越昔時迷。自性覺源體。隨照枉遷流。不",
    "X67n1304_002:0338a18": "入祖師室。茫然趣兩頭。此之大意且道與臨濟所問",
    "X67n1304_002:0338a19": "黃蘗所答是同是別。待你喫棒了則為汝說。洛浦云。",
    "X67n1304_002:0338a20": "雪覆孤峰峰不白。雨滴石筍筍須生。此之大意逈出",
    "X67n1304_002:0338a21": "常情。無孔鐵槌針錐不得。所以丹霞向乾暴暴處令",
    "X67n1304_002:0338a22": "生滋潤。頌曰。",
    "X67n1304_002:0338a23": "海底龍吟雲雨潤(神通廣大)。林中虎嘯谷風清(變化多般)。莫",
    "X67n1304_002:0338a24": "言滿路生荊棘(小心必勝)。況是家貧少送迎(稍能守分)。",
    "X67n1304_002:0338b01": "師云。寂然不動感而遂通。易既無體神自無方。一任",
    "X67n1304_002:0338b02": "龍吟霧起。從教虎嘯風生。顯諸仁兮妙體本來無處",
    "X67n1304_002:0338b03": "所。藏諸用兮通身那更有蹤由。以此觀來。佛法大意",
    "X67n1304_002:0338b04": "千變萬化。世智難明。雖則竪窮三際橫亘十方。非具",
    "X67n1304_002:0338b05": "正法眼者。頭頭蹉過件件相違。認破木杓為先祖髑",
    "X67n1304_002:0338b06": "髏。將馬鞍鞽作阿耶下頷。豈非太謬乎。箇裏本無意",
    "X67n1304_002:0338b07": "路。荊棘何生。就中不有情關。蹤跡安在。所以香嚴道。",
    "X67n1304_002:0338b08": "去年貧。未是貧。今年貧。始是貧。去年無卓錐之地。今",
    "X67n1304_002:0338b09": "年和錐也無。據恁麼道。肯送迎不送迎。還知麼。赤窮",
    "X67n1304_002:0338b10": "新活計。清白舊家風。慢唱陽關曲。慚惶杯已空。",
    "X67n1304_002:0338b11": "第二十七則　洛浦歸鄉(省訪)",
    "X67n1304_002:0338b12": "示眾云。動即影現。莫教虗費草鞋錢。覺即塵生。枉使",
    "X67n1304_002:0338b13": "靈龜空曳尾。泯蹤絕跡一句誰解歌揚。",
    "X67n1304_002:0338b14": "舉僧問洛浦。學人擬歸鄉時如何(舉步即錯)。浦云。家破",
    "X67n1304_002:0338b15": "人亡。子歸何處(禍不單行。福無並至)。僧云恁麼則不歸去也",
    "X67n1304_002:0338b16": "(已涉途程)。浦云。庭前殘雪日輪消。室內紅塵遣誰掃(收得",
    "X67n1304_002:0338b17": "安南。又憂塞北)。",
    "X67n1304_002:0338b18": "師云。利名縈繫忒多年。欲效淵明鄙世緣。人老菊殘",
    "X67n1304_002:0338b19": "無可賞。漫將心境玩壺天。不見雲門大師云。光不透",
    "X67n1304_002:0338b20": "脫有兩般病。一切處不明。面前有物。是一。透得一切",
    "X67n1304_002:0338b21": "法空隱隱地。似有箇物相似。亦是光不透脫。又法身",
    "X67n1304_002:0338b22": "亦有兩般病。得到法身為法執不忘。己見猶存。墮在",
    "X67n1304_002:0338b23": "法身邊。是一。直饒透得。放過即不可。子細點檢將來。",
    "X67n1304_002:0338b24": "有甚麼氣息。亦是病。所以洛浦道。庭前殘雪日輪消。",
    "X67n1304_002:0338c01": "室內紅塵遣誰掃。復有偈曰。決志歸鄉去。乘船渡五",
    "X67n1304_002:0338c02": "湖。舉篙星月隱。停棹日輪孤。解纜離邪岸。張帆出正",
    "X67n1304_002:0338c03": "途。到來家蕩盡。免作屋中愚。亦如仰山問僧甚麼處",
    "X67n1304_002:0338c04": "人。僧云幽州人。曰還思彼中麼。云常思。曰。能思是心。",
    "X67n1304_002:0338c05": "所思是境。彼中樓臺殿閣人畜等物。返思思底心還",
    "X67n1304_002:0338c06": "有許多般麼。云某甲到這裏總不見有。曰。信位即是。",
    "X67n1304_002:0338c07": "人位未是。云和尚莫別有指示否。曰。別有別無即不",
    "X67n1304_002:0338c08": "中。據汝見處。只得一玄。得坐披衣向後自看。林泉道。",
    "X67n1304_002:0338c09": "到此分劑應須活鱍鱍。不可死郎當。擬議著邊徼。難",
    "X67n1304_002:0338c10": "稱大法王。所以道。既號法王於法自在。只如時清道",
    "X67n1304_002:0338c11": "泰。長安大道合作麼生指教。頌曰。",
    "X67n1304_002:0338c12": "太平鄉國路空賒(遠堠一千里。近堠肐肘底)。歸興悠悠思莫涯",
    "X67n1304_002:0338c13": "(有口應難說。無言心自知)。撒手到家何所有(本來無一物。何用苦追求)。瑠璃",
    "X67n1304_002:0338c14": "寶殿鎻蟾華(明白轉身還墮位)。",
    "X67n1304_002:0338c15": "師云。皇道太平無忌諱。縱橫何處不風流。汝但一切",
    "X67n1304_002:0338c16": "時中。行住坐臥。運水般柴。著衣喫飯。拈匙舉筯。不遺",
    "X67n1304_002:0338c17": "時不失候。念念相應心心無間。於斯何慮道遠乎哉。",
    "X67n1304_002:0338c18": "想伊但辦肯心。到底必不相賺。既能乘興豈涉途程。",
    "X67n1304_002:0338c19": "撒手到家一無所有。不見僧問秪林和尚。十二年前",
    "X67n1304_002:0338c20": "為甚麼降魔。曰賊不打貧兒家。云十二年後為甚麼",
    "X67n1304_002:0338c21": "不降魔。曰賊不打貧兒家。趙州亦云。我十八上解破",
    "X67n1304_002:0338c22": "家散宅。恁麼看來。不見一法即如來。方得名為觀自",
    "X67n1304_002:0338c23": "在。雖然如是。當可從偏入正。捨妄歸真。升瑠璃寶殿。",
    "X67n1304_002:0338c24": "玩皎潔蟾華。還許朝覲也無。良久云。東宮雖至嫡。不",
    "X67n1304_002:0339a01": "面舜堯顏。",
    "X67n1304_002:0339a02": "第二十八則　洛浦祖教(祖教)",
    "X67n1304_002:0339a03": "示眾云。同田曰富。那爭你有我無。分貝曰貧。漫說家",
    "X67n1304_002:0339a04": "長裏短。有解通人情者麼。",
    "X67n1304_002:0339a05": "舉僧問洛浦。祖意教意是同是別(索另者先窮)。浦云。日",
    "X67n1304_002:0339a06": "月並輪輝。誰言別有路(老兒語帋裏取)。僧云恁麼則顯晦",
    "X67n1304_002:0339a07": "殊途是非一揆(貪隨言語路。走殺杜禪和)。浦云。但自不亡羊。何",
    "X67n1304_002:0339a08": "須泣岐路(一言道斷處。千古意分明)。",
    "X67n1304_002:0339a09": "師云。佛語心為宗。無門為法門。縱橫無不是。何必強",
    "X67n1304_002:0339a10": "言論。禪分五派。歸性海以無遺。教列三乘。契心宗而",
    "X67n1304_002:0339a11": "有准。庸愚之輩淺智之流。執門庭局戶牖。競空花濃",
    "X67n1304_002:0339a12": "淡。較兔角短長。其堂奧之幽。堦除之漸。名相之跡。至",
    "X67n1304_002:0339a13": "理之玄。豈待予言而可知也。故洛浦以日月並輪輝",
    "X67n1304_002:0339a14": "誰言別有路為對。是屈高就下應物知時。而豈知日",
    "X67n1304_002:0339a15": "月不到處別有一乾坤。這僧果向金烏東出玉兔西",
    "X67n1304_002:0339a16": "沉處。別是非明得喪。逐句尋言知有何限。惹教人道",
    "X67n1304_002:0339a17": "而今獵犬無靈性。空向枯樁舊處尋。果然洛浦放伊",
    "X67n1304_002:0339a18": "不過。道但自不亡羊何須泣岐路。這僧若是脚跟點",
    "X67n1304_002:0339a19": "地必能鼻孔遼天。何止亡羊岐路而可哀哉。列子說",
    "X67n1304_002:0339a20": "符篇。楊子之隣人亡羊。既率其黨又請楊子之竪子",
    "X67n1304_002:0339a21": "追之。楊子曰一羊何追者之眾。曰多岐路。既返問獲",
    "X67n1304_002:0339a22": "羊乎。曰亡之矣。曰奚亡乎。曰岐路之中又有岐路。諸",
    "X67n1304_002:0339a23": "人若向這裏會得。方知天下無二道。聖人無兩心。你",
    "X67n1304_002:0339a24": "若不信。試問丹霞。頌曰。",
    "X67n1304_002:0339b01": "月篩松影高低樹(無二無二分)。日照池心上下天(無別無斷",
    "X67n1304_002:0339b02": "故)。赫赫炎空非卓午(別有一壺天)。團團秋夜不知圓(身聖",
    "X67n1304_002:0339b03": "不覺聖)。",
    "X67n1304_002:0339b04": "師云。洞山初禪師道。言無展事。語不投機。承言者喪。",
    "X67n1304_002:0339b05": "滯句者迷。若於言句上尋。情識中覔。而與展鈔疊科。",
    "X67n1304_002:0339b06": "不相遠也。永嘉云。直截根源佛所印。摘葉尋枝我不",
    "X67n1304_002:0339b07": "能。雖道月篩松影普應高低。意不在言言非有意。日",
    "X67n1304_002:0339b08": "照池心權分上下。波不離水水即是波。不見道落霞",
    "X67n1304_002:0339b09": "與孤鶩齊飛。秋水共長天一色。恁麼看來。赫赫炎空",
    "X67n1304_002:0339b10": "日非卓午。而正不居正。團團秋夜月不知圓。而偏豈",
    "X67n1304_002:0339b11": "垂偏。林泉老漢雖恁持蠡酌海握管窺天。豈免人嗤",
    "X67n1304_002:0339b12": "老婆心切。還知麼。待伊心肯處。是我命通時。",
    "X67n1304_002:0339b13": "第二十九則　韶山禮拜(禮拜)",
    "X67n1304_002:0339b14": "示眾云。沒手沒脚撩撥關索。幸自可怜生。剛待尋煩",
    "X67n1304_002:0339b15": "惱。不放出頭者。且道是誰。",
    "X67n1304_002:0339b16": "舉僧見韶山普禪師。禮拜了叉手而立(弄精魂漢有甚麼限)。",
    "X67n1304_002:0339b17": "山云。大材藏拙戶(點檢將來不可放過)。僧又過一邊(再來不直半文",
    "X67n1304_002:0339b18": "錢)。山云喪却棟梁材(明眼人前一場逗漏)。",
    "X67n1304_002:0339b19": "師云。洛京韶山寰普禪師。嗣夾山。尋常機如掣電眼",
    "X67n1304_002:0339b20": "似流星。遵布衲尚落彀中。白頭因禁甚湯水。具師子",
    "X67n1304_002:0339b21": "不欺之力。有獰龍難近之威。這僧不頋危亡賣弄。破",
    "X67n1304_002:0339b22": "膽特來相訪。禮拜起叉手而立。擬用鵰心強取。其奈",
    "X67n1304_002:0339b23": "鴈爪難拏。不免著小做姦。故恁鋪眉苫眼。被他不藏",
    "X67n1304_002:0339b24": "情不惜口。當面點罰道大材藏拙戶。非是謙卑自弱。",
    "X67n1304_002:0339c01": "就中刀劒齊施。這僧不識遲疾。由自轉身吐氣。又過",
    "X67n1304_002:0339c02": "一邊復呈醜拙。果被他道喪却棟梁材。這僧若具通",
    "X67n1304_002:0339c03": "方眼有量外機。但向道久響和尚善能高鑒。此豈非",
    "X67n1304_002:0339c04": "嗔拳不打笑面。尋堝軟地喫交。爭不足讓有餘總在",
    "X67n1304_002:0339c05": "於斯。若能如是。焉用丹霞從頭花判。頌曰。",
    "X67n1304_002:0339c06": "叉手須知已隔津(相見了也)。更重進步轉漂淪(早是那堪)。頑",
    "X67n1304_002:0339c07": "銅若作真金貨(雖似不是)。只可謾他無眼人(一場話覇)。",
    "X67n1304_002:0339c08": "師云。暗機默論不用施呈。放去收來豈容擬議。道契",
    "X67n1304_002:0339c09": "則千里同風。意差則當面蹉過。寧不隔津而已哉。更",
    "X67n1304_002:0339c10": "欲進前退後思安慮危。轉見漂淪愈增鈍滯。若是伶",
    "X67n1304_002:0339c11": "利衲僧通疏禪者。爭肯拖泥帶水隨浪逐波。所以道",
    "X67n1304_002:0339c12": "曹溪波浪如相似。無限平人被陸沉。若明寶覺真心",
    "X67n1304_002:0339c13": "圓明實性。胡用他求為富足哉。不然。則妄情俄起狂",
    "X67n1304_002:0339c14": "識乖張。以滓穢頑銅作百煉真金。謾無眼人亦未可",
    "X67n1304_002:0339c15": "得。還知麼。平准庫中新法令。不容私地倒金銀。",
    "X67n1304_002:0339c16": "第三十則　韶山家風(家風)",
    "X67n1304_002:0339c17": "示眾云。龜毛兔角曲為今時。禪板蒲團潛通劫外。雖",
    "X67n1304_002:0339c18": "是看窟籠著楔。何妨比肐膝裁靴。向恰好處試聽道",
    "X67n1304_002:0339c19": "看。",
    "X67n1304_002:0339c20": "舉僧問韶山。如何是和尚家風(住持千嶂月。衣鉢一溪雲)。山云。",
    "X67n1304_002:0339c21": "絕頂無根草。無風葉自搖(非智可知。非情可測)。",
    "X67n1304_002:0339c22": "師云。眼前無不是詩材。信手拈來莫強猜。物物頭頭",
    "X67n1304_002:0339c23": "陪雅興。咀冰嚼雪暢奇哉。太平治業無象。野老家風",
    "X67n1304_002:0339c24": "至淳。問甚並根桑棗樹闊角水黃牛。兀兀騰騰抹抹",
    "X67n1304_002:0340a01": "搭搭。森羅萬象無非古佛家風。碧落青霄盡是道人",
    "X67n1304_002:0340a02": "活計。故韶山答以絕頂無根草無風葉自搖。子細看",
    "X67n1304_002:0340a03": "來。你休誇眼裏有筋。他從來舌頭無骨。假無根瑞草",
    "X67n1304_002:0340a04": "就絕頂栽培。雖是無風何妨搖曳。方稱根非生下土",
    "X67n1304_002:0340a05": "葉不墜秋風。若遇明眼禪和。何必忉忉巧說。自有丹",
    "X67n1304_002:0340a06": "霞遞相證據。頌曰。",
    "X67n1304_002:0340a07": "妙峰孤頂偏肥膩(今古咸聞)。天產靈苗不觸地(識情難測)。翠",
    "X67n1304_002:0340a08": "葉無風常自搖(感而遂通)。清香那逐春光媚(混不得類莫齊)。",
    "X67n1304_002:0340a09": "師云。梵語須彌盧。此云妙高。釋曰四寶所成曰妙。獨",
    "X67n1304_002:0340a10": "出眾峰曰高。向此妙峰孤頂有肥膩香草。雖是天產",
    "X67n1304_002:0340a11": "靈苗而不觸於地者。非造化之可生成。非陰陽之可",
    "X67n1304_002:0340a12": "滋孕。婆娑翠葉。無風而常自傾搖。旖[女*(乞-乙+尼)]清香。終不逐",
    "X67n1304_002:0340a13": "春光取媚。大抵理由言彰言不越理。因言會道以道",
    "X67n1304_002:0340a14": "明心。幸不以膠柱調絃刻舟記劒。執妄迷真弃本就",
    "X67n1304_002:0340a15": "末。故假言說而趣般若者此之謂也。故經云。文字性",
    "X67n1304_002:0340a16": "空。信不誣矣。只如恁麼。是韶山家風不是韶山家風。",
    "X67n1304_002:0340a17": "具眼者辨看。",
    "X67n1304_002:0340a18": "第三十一則　黃山米價(糧食)",
    "X67n1304_002:0340a19": "示眾云。師資緣會。針芥相投。見義勇為。當仁不讓。既",
    "X67n1304_002:0340a20": "曾得他一馬。寧不還他一牛。各無虧欠處合作麼生",
    "X67n1304_002:0340a21": "通報。",
    "X67n1304_002:0340a22": "舉黃山輪禪師來參夾山(君子不耻下問)。山問云甚麼處",
    "X67n1304_002:0340a23": "來(閉門刷會)。輪云閩中來(公驗分明)。山云還識老僧麼(人無害虎",
    "X67n1304_002:0340a24": "心)。輪云和尚還識學人麼(虎無傷人意)。山云。不然。子且",
    "X67n1304_002:0340b01": "還老僧草鞋錢。然後老僧還汝廬陵米價(兩和交易。不得",
    "X67n1304_002:0340b02": "相謾)。輪云。恁麼則不識和尚。未審廬陵米作麼生價",
    "X67n1304_002:0340b03": "(草鞋跟斷處。不索別商量)。山云。真師子兒。善能哮吼(一併交足。各無少欠)。",
    "X67n1304_002:0340b04": "師云。撫州黃山月輪禪師。福唐許氏子。初謁三峰機",
    "X67n1304_002:0340b05": "緣靡契。尋聞夾山盛化乃往扣之。山問名甚麼。云月",
    "X67n1304_002:0340b06": "輪。山作一圓相曰何似這箇。云。和尚恁麼語話。諸方",
    "X67n1304_002:0340b07": "大有人不肯在。曰闍棃作麼生。云還見月輪麼。曰。闍",
    "X67n1304_002:0340b08": "棃恁麼道。此間大有人不肯諸方。輪乃服膺參訊。一",
    "X67n1304_002:0340b09": "日夾山抗聲問曰子是甚麼處人。云閩中人。問者不",
    "X67n1304_002:0340b10": "可不恁麼問。答者不可不恁答。多虗不如少實。巧說",
    "X67n1304_002:0340b11": "不如直道。山曰還識老僧麼。云和尚還識學人麼。一",
    "X67n1304_002:0340b12": "遞一刮不賭惡發。當爐不避火迸。當言不避截舌。山",
    "X67n1304_002:0340b13": "曰。不然。子且還老僧草鞋錢。然後老僧還子廬陵米",
    "X67n1304_002:0340b14": "價。云恁麼則不識和尚。未審廬陵米作麼生價。此真",
    "X67n1304_002:0340b15": "所謂眼自爭先得。籌因打劫贏。山曰。真師子兒。善能",
    "X67n1304_002:0340b16": "哮吼。雖是滿口許伊。就裏倍酬高價。擬欲見錢多賣。",
    "X67n1304_002:0340b17": "須索秤稱斗量。便宜既出當家。豈免丹霞合貼。頌曰。",
    "X67n1304_002:0340b18": "父子相逢眼倍明(內外玲瓏)。靈苗叢裏坦然行(縱橫自在)。箇",
    "X67n1304_002:0340b19": "中若為金毛子(莫錯認)。已是鹽梅觸大羹(幸自可怜生)。",
    "X67n1304_002:0340b20": "師云。見與師齊減師半德。見過於師方堪傳授。是知",
    "X67n1304_002:0340b21": "師勝資強。人天眼目。此乃倍明之靈驗歟。脫或養子",
    "X67n1304_002:0340b22": "不及父。家門一世衰。何有是稱者也。於靈苗叢裏今",
    "X67n1304_002:0340b23": "時路上。情非附物語不立玄。擺手長行縱橫自在。怎",
    "X67n1304_002:0340b24": "不呼為俏措禪和英靈衲子。儻若承言滯句究妙窮",
    "X67n1304_002:0340c01": "玄。濁智流轉墮在毒海。箇裏就中本沒窠臼。若為滿",
    "X67n1304_002:0340c02": "口許他為金毛師子者。是用鹽梅而觸忤大羹也。人",
    "X67n1304_002:0340c03": "唯知有味之味口頭取辦。殊不知無味之味其味恒",
    "X67n1304_002:0340c04": "然。所以天童道淡中有味妙超情謂。到這裏直得言",
    "X67n1304_002:0340c05": "思路絕心行處滅。方有少分相應。還端的麼。不解廬",
    "X67n1304_002:0340c06": "陵酬米價。枉教虗費草鞋錢。",
    "X67n1304_002:0340c07": "第三十二則　上藍本分(對機)",
    "X67n1304_002:0340c08": "示眾云。一椀來。一椀去。一椀不來一椀住。自來不會",
    "X67n1304_002:0340c09": "愛便宜。袖手赤閑無可做。且道誰是其人。",
    "X67n1304_002:0340c10": "舉僧問上藍超禪師。如何是上藍本分事(張口喫飯。舒手",
    "X67n1304_002:0340c11": "穿衣)。藍云。不從千聖借。豈向萬機求(便吐肝膓說與他)。僧云",
    "X67n1304_002:0340c12": "不借不求時如何(本自圓成何勞特地)。藍云不可拈放闍棃",
    "X67n1304_002:0340c13": "手裏得麼(言如劈竹。心似直弦)。",
    "X67n1304_002:0340c14": "師云。洪州上藍令超禪師。初住瑞州上藍山。唱夾山",
    "X67n1304_002:0340c15": "之道。學侶俱會。後於洪井剏禪苑。還以上藍為名。化",
    "X67n1304_002:0340c16": "道益盛。這僧自不守分故問他人。豈知汝未開口已",
    "X67n1304_002:0340c17": "前早不本分了也。那堪叉手並脚退後進前。向禪床",
    "X67n1304_002:0340c18": "邊口角頭取覆他人。恰似如人數他寶。自無半錢分。",
    "X67n1304_002:0340c19": "於法不修行。多聞亦如是。此之所謂閑管天下徒增",
    "X67n1304_002:0340c20": "話[撢-早+(革*月)]。故上藍便吐肝膓為伊分析道。不從千聖借。豈",
    "X67n1304_002:0340c21": "向萬機求。其實本分一事。彼彼各各不垢不淨不增",
    "X67n1304_002:0340c22": "不減。是故空中莫能摸索。這僧果似韓獹逐塊。便問",
    "X67n1304_002:0340c23": "不借不求時如何。豈免上藍點道不可拈放闍棃手",
    "X67n1304_002:0340c24": "裏得麼。意似責他不於言外覓漫向舌邊尋。件件參",
    "X67n1304_002:0341a01": "差頭頭蹉過。若非丹霞說破。更是遠之遠矣。頌曰。",
    "X67n1304_002:0341a02": "一片靈明本妙圓(剔圌[囗@?]處好生觀)。箇中非正亦非偏(這邊",
    "X67n1304_002:0341a03": "那畔總難逢)。寶峰瑞草無根蒂(看你怎生)。不待春功色自鮮",
    "X67n1304_002:0341a04": "(莫教飄入眼特地出還難)。",
    "X67n1304_002:0341a05": "師云。寒山子道。吾心似秋月。一輪光皎潔。無物堪比",
    "X67n1304_002:0341a06": "倫。教我如何說。況此一片靈明亘古亘今。本自妙圓",
    "X67n1304_002:0341a07": "了無空缺。更須就裏參詳箇中體究。非隱非顯非正",
    "X67n1304_002:0341a08": "非偏。瞻之在前忽焉在後。終日尋不得有時還自來。",
    "X67n1304_002:0341a09": "寶峰瑞草雖無根蒂而綴葉聯芳禪花心苑。賴有聲",
    "X67n1304_002:0341a10": "名而該天括地。空劫威音之際那待春功。古佛興化",
    "X67n1304_002:0341a11": "之時潛通曉意。雖非著色還自鮮明。不涉威光果能",
    "X67n1304_002:0341a12": "遍照。有具眼者試請辨看。瞎。",
    "X67n1304_002:0341a13": "第三十三則　四禪入井(橋路)",
    "X67n1304_002:0341a14": "示眾云。言中有響。明知未當好心。笑裏藏刀。暗筭漫",
    "X67n1304_002:0341a15": "誇毒手。有箇謾謼不過者。且道是誰。",
    "X67n1304_002:0341a16": "舉僧問四禪禪師。古人有請不背。今請和尚入井",
    "X67n1304_002:0341a17": "還去也無(闍棃先行。老僧便到)。禪云。深深無別源。飲者消諸",
    "X67n1304_002:0341a18": "渴(不逆人情處。須還老作家)。",
    "X67n1304_002:0341a19": "師云。一切有為法。如夢幻泡影。如露亦如電。應作如",
    "X67n1304_002:0341a20": "是觀。若也於斯覷透。二空雙證一性圓明。皮本元無",
    "X67n1304_002:0341a21": "毛將何立。於實際理地井安在哉。未生以前教誰出",
    "X67n1304_002:0341a22": "入。可惜這僧妄情俄起業識茫茫。賣弄好心輕欺先",
    "X67n1304_002:0341a23": "德。是他四禪老漢軟欵柔和慈悲喜捨。用此四無量",
    "X67n1304_002:0341a24": "心酬他三不善業。但向道深深無別源飲者消諸渴。",
    "X67n1304_002:0341b01": "並不張筋努脉犯手傷鋒。教向離心意識處參。絕凡",
    "X67n1304_002:0341b02": "聖路處學。若然則方信汪洋性水非淺深之可窮。窅",
    "X67n1304_002:0341b03": "漠心源豈遐邇之可校。儻能飲者莫不消諸渴矣。於",
    "X67n1304_002:0341b04": "此但辦肯心。到底必不相賺。更看丹霞盡情贊譽。頌",
    "X67n1304_002:0341b05": "曰。",
    "X67n1304_002:0341b06": "曹溪源派古之今(〔語話〕不斷)。意識徒將渡淺深(照故撩倒)。好",
    "X67n1304_002:0341b07": "是昔人游戲處(神通廣大)。雖然入井不曾沉(變化多端)。",
    "X67n1304_002:0341b08": "師云。自曹溪六祖大鑒之後源分派列。從古至今莫",
    "X67n1304_002:0341b09": "不兒孫蔓衍法道興隆。剪惑裁疑聯芳續焰。間有拍",
    "X67n1304_002:0341b10": "盲衲子蹶豹禪和徒將意識度量淺深。而豈知君子",
    "X67n1304_002:0341b11": "或出或入或進或退自恃其時。何必花言巧語覧古",
    "X67n1304_002:0341b12": "攀今。內蘊夜叉心外現菩薩面。低情下意通假人情。",
    "X67n1304_002:0341b13": "況他老作不拘逆順不憚疲勞。妙用無方神通戲遊。",
    "X67n1304_002:0341b14": "端的喫火不燒舌入林不動草。何止入井不令沉沒",
    "X67n1304_002:0341b15": "而已哉。雖知不有別源。就裏必存深意。還知麼。同行",
    "X67n1304_002:0341b16": "想見無疎伴。索甚殷勤賣好心。",
    "X67n1304_002:0341b18": "林泉老人評唱丹霞淳禪師頌古虗堂集卷二"
}