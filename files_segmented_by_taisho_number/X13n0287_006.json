{
    "X13n0287_006:0676a07": "大佛頂首楞嚴經疏解蒙鈔卷第六(之一)",
    "X13n0287_006:0676a08": "海印弟子　蒙叟錢謙益鈔",
    "X13n0287_006:0676a09": "(○疏科躡上諸聖證門第五返聞真實證今標)。(○第四觀音圓證耳門)。(○【疏】此門次第合次那律以是六",
    "X13n0287_006:0676a10": "根之耳根故。今以圓通義廣。慶說相繼。勅簡連環。故最後說。以表臻極真實故爾〔釋要云〕一圓通義廣者。",
    "X13n0287_006:0676a11": "正明此方便宜。備顯修證之門。廣化儀之相故。二慶說相繼者。若於那律次說。若不慶贊。不彰觀門最優。",
    "X13n0287_006:0676a12": "若便慶贊此門。則諸聖無功。故觀音說後。即便慶贊。以表正讚觀音。旁兼餘聖故。三勅簡連環者。觀音說",
    "X13n0287_006:0676a13": "竟便勅文殊料簡。連綿相接。事無斷絕故。文二)。([?∴]一正陳修證三)。([○@卍]一正敘因修二)。(◑一遇佛稟教)。",
    "X13n0287_006:0676a14": "爾時觀世音菩薩。即從座起。頂禮佛足。而白佛言。世",
    "X13n0287_006:0676a15": "尊。憶然我昔。無數恒河沙劫。於時有佛。出現於世。名",
    "X13n0287_006:0676a16": "觀世音。我於彼佛。發菩提心。彼佛教我。從聞思修。入",
    "X13n0287_006:0676a17": "三摩地。",
    "X13n0287_006:0676a18": "【疏】梵音阿那婆婁吉底輸。此云觀世音。從能所境",
    "X13n0287_006:0676a19": "智。以立名也。值佛觀法。皆其所師。師資相承。無相",
    "X13n0287_006:0676a20": "違耳。(〔清涼云〕梵云婆盧枳底。觀也。溼伐羅。此云自在。若云攝伐多。此云音。梵本不同。譯者隨異。而法",
    "X13n0287_006:0676a21": "華觀音品中云。觀其聲音。皆得解脫。即觀世音也。若其三業。攝化。即觀自在故。彼中初語業。稱名。除七災。",
    "X13n0287_006:0676a22": "二身業。禮拜滿二願。三意業。存念淨三毒。而今多念觀音者。以語業用多故。又人多稱故)。(△〔別行玄云〕西",
    "X13n0287_006:0676a23": "土正音名阿耶婆吉低輪。此言觀世音。能所圓融有無謙暢照窮本性。察其本末。故稱觀也。世音者。是所",
    "X13n0287_006:0676a24": "觀之境也。万象流動。隔別不同。類言殊唱。俱蒙離苦。菩薩弘慈。一時普救。故云觀世音。對梵翻名。華語[牙(必心)+?]",
    "X13n0287_006:0676b01": "出。或云觀自在。舊譯光世音。亦自在。惟千手眼大悲經云。觀世音自在。其義似足。然約境智。明感應。則",
    "X13n0287_006:0676b02": "今三字。詮顯無虧。此菩薩不可思議威神之力。過去無量劫中。已成佛竟。號正法明如來。大悲願力。安樂",
    "X13n0287_006:0676b03": "眾生。故現作菩薩)聞思修慧。諸佛通途。無有一佛。不以音",
    "X13n0287_006:0676b04": "聲而化群品。無有一機。不從耳根聞教解悟。由是",
    "X13n0287_006:0676b05": "彼佛。教從此入(〔溫陵云〕達耳之謂聞。著心之謂思。治習之謂修。三者圓明。是名三慧)。",
    "X13n0287_006:0676b06": "(○〔引證〕〔瑜伽云〕三賢為聞所成地。加行為思所成地。十地為修所成地)。(△〔清涼云〕聞思修慧。初聞即受。隨",
    "X13n0287_006:0676b07": "聞受持。如水不嚼。隨飲而得。次求思慧。嚼所聞以助智力。次求修慧。依聞思行。能去惑智。如藥除病)。(◑二",
    "X13n0287_006:0676b08": "如教修觀)。(△〔通釋〕初於聞中七句。長水判明聞慧。盡聞不住二句。明思慧。空覺極圓二句。明修慧。孤山判",
    "X13n0287_006:0676b09": "初五句明聞慧。次四句明思慧。後二句明修慈。二師並約三慧。科段小別。吳興節文為四。初入流亡所。為",
    "X13n0287_006:0676b10": "亡前塵。二聞所聞盡。為盡內根。三覺所覺空。為空觀智。四空覺極圓。為滅諦理。此師所判。亦無大異。准古",
    "X13n0287_006:0676b11": "釋三慧三空。依佛菩薩語貼釋。義門了然。今鈔准長水孤山舊文不復改作)。",
    "X13n0287_006:0676b12": "初於聞中。入流亡所。所入既寂。動靜二相。了然不生。",
    "X13n0287_006:0676b13": "如是漸增。聞所聞盡。",
    "X13n0287_006:0676b14": "△〔宗鏡合釋〕初於聞中。乃至寂滅現前者。初從",
    "X13n0287_006:0676b15": "聞性入時。先亡動靜。聲塵之境。(初五句)次亡能聞所",
    "X13n0287_006:0676b16": "聞之心。(如是漸增二句)既心境俱亡。又不住無心境。及能",
    "X13n0287_006:0676b17": "覺所覺之智。(盡聞不住二句)則覺智俱空。所空亦空。故云。",
    "X13n0287_006:0676b18": "空覺極圓。空所空滅。始盡生滅之源。到寂滅本妙",
    "X13n0287_006:0676b19": "覺心之地。",
    "X13n0287_006:0676b20": "△【疏】入流。猶返流也。初觀聞性。返照離緣。不隨前",
    "X13n0287_006:0676b21": "塵流轉起滅。故云入流亡所。(〔標指〕入流亡所。返緣歸性也)。(△〔溫陵云〕入",
    "X13n0287_006:0676b22": "流亡所者。不隨聲塵。頓入法流。而亡其所入也)所緣聲相。由不動故。寂入",
    "X13n0287_006:0676b23": "不起。起即是動。既亡動相。靜亦不生。以動靜境。是",
    "X13n0287_006:0676b24": "耳所取。今觀無性。本無所有。故云了然不生。即所",
    "X13n0287_006:0676c01": "取無相也。圓覺云。應當遠離。一切幻化虗妄境界。",
    "X13n0287_006:0676c02": "(○〔孤山云〕明聞慧中。初二句標。初於聞中。謂始聞言教也。入流。謂體言入理。則是反觀聞性也。亡所。謂不",
    "X13n0287_006:0676c03": "滯名言。則是離緣塵也〔補遺云〕流謂照理也。聞教則照理。理明則亡詮。故曰亡所)。(○次三句釋。所入既寂。",
    "X13n0287_006:0676c04": "即釋上入流也。所入之理。無文字相。故云既寂。動靜至不生。即釋上亡所也。既達聞性。惟一真寂。則不得",
    "X13n0287_006:0676c05": "前塵。有說無說。動靜二相。故云了然不生)。(△〔私謂〕觀音因地。元以聞慧起修。聞慧者。從聞聖教得慧。長水",
    "X13n0287_006:0676c06": "云。無有一機。不從。耳根聞教解悟。非汎指一切聲塵也。孤山云。聞中。謂始聞言教。入流謂體言入理。於此",
    "X13n0287_006:0676c07": "中正明聞慧。又符順偈中此方真教體。清淨在音聞宗旨。今人依岳師通指聲塵。不知古釋。故表而明之)",
    "X13n0287_006:0676c08": "復增觀行。所緣既亡。聞相不起。此能聞相。即是思",
    "X13n0287_006:0676c09": "慧。能所俱寂。故聞所聞盡。此遣聞慧也。一根既爾。",
    "X13n0287_006:0676c10": "餘根亦然。亦是前文。此根初解。先得人空也。圓覺",
    "X13n0287_006:0676c11": "云。心如幻者。亦復遠離。(○〔孤山云〕次明思慧。如是漸增。明轉聞成思也。聞中",
    "X13n0287_006:0676c12": "亡所。故云聞所聞盡。此則亡言達理。即結上聞慧也〔補遺云〕所入者。所指能詮。入指所詮。聞所聞盡者。所",
    "X13n0287_006:0676c13": "聞是聲教。今亡能聞之根。帶所聞言之)。(△〔吳興云〕如是漸增者。前塵既亡。內根難盡。以由亡智。有疎有親。",
    "X13n0287_006:0676c14": "故云漸增也。聞所聞盡者。謂能聞所聞之根。亦復不生也。此乃舉所以顯能耳。覺所覺。空所空。例亦如是)。",
    "X13n0287_006:0676c15": "(△〔私謂〕如是漸增。增上增進之義也。張無盡曰。以聲為聞。則聲已入耳。云何成所以聞流動。則聞已奔聲。",
    "X13n0287_006:0676c16": "聲云何入。入流亡所。所入兩亡。則不可增也。以漸增為增減之義。欲改增為持。則大繆矣。入流亡所。所聞",
    "X13n0287_006:0676c17": "既盡。如是漸增。聞所聞者亦盡。聞所聞之根。即能聞也。前文云。無痛痛覺。亦即是此亦見見也。此三句。正",
    "X13n0287_006:0676c18": "顯三空。故古釋云聞所聞盡。是聞慧中能所盡。餘二例知。長水云。此遣聞慧也。正符此義)。",
    "X13n0287_006:0676c19": "盡聞不住。覺所覺空。",
    "X13n0287_006:0676c20": "【疏】盡聞之處。即思慧為體。名之為覺。此之覺慧。屬",
    "X13n0287_006:0676c21": "等六識。是則舍聞而觀於義。今亦不住此盡聞處。",
    "X13n0287_006:0676c22": "更修觀行。觀破此覺。及所覺聞。二俱不立。故名為",
    "X13n0287_006:0676c23": "空。此遣思慧。(〔吳興云〕上句遣前盡相。下句正空觀智。覺謂覺照。即智體也)即前",
    "X13n0287_006:0676c24": "文云。空性圓明。成法解脫也。圓覺云。遠離為幻。亦",
    "X13n0287_006:0677a01": "復遠離。(○〔孤山云〕盡聞不住者。理無聞相。故曰盡聞。亦不滯理。故曰不住。此則言理俱亡。生",
    "X13n0287_006:0677a02": "後思慧也。覺所覺空者。正示思慧也。所覺。是盡聞之理。今覺知此理亦無。即是釋上盡聞不住〔補遺云〕盡",
    "X13n0287_006:0677a03": "聞不住者。指前空耳根之觀為盡聞。不著此能空。故曰不住。由不住故。能空之覺。皆空寂矣。所覺。指前耳",
    "X13n0287_006:0677a04": "根。相帶言耳)。(△〔海印云〕根塵雙泯。為盡聞處。復不住盡聞之覺。聞根既泯。觀智亦亡)。(○〔清涼云〕所覺是相。",
    "X13n0287_006:0677a05": "能覺是性。遠離覺所覺。名自覺聖智。楞伽云。一切無涅槃。無有涅槃佛。無有佛涅槃。遠離覺所覺。即斯義",
    "X13n0287_006:0677a06": "也)。",
    "X13n0287_006:0677a07": "空覺極圓。空所空滅。",
    "X13n0287_006:0677a08": "【疏】覺空之處。思慧俱盡。惟與修慧相應。觀行增微。",
    "X13n0287_006:0677a09": "修慧圓極。故云空覺極圓。此能空修慧。與所空覺。",
    "X13n0287_006:0677a10": "亦俱不存。故云空所空滅。此遣修慧。(〔標指〕空覺極圓。修慧現前",
    "X13n0287_006:0677a11": "也)。(△〔吳興云〕上句顯前重空之智。下句正滅重空之理)。(△〔補遺云〕空覺等。指前重空之觀。故曰空覺。既空",
    "X13n0287_006:0677a12": "之又空。無以加也。故曰極圓。言極圓者謂前重空。亡所冥理。理則圓極。今又亡其圓極之相也)即是",
    "X13n0287_006:0677a13": "前文。解脫法已。俱空不生也。圓覺云。離遠離幻。亦",
    "X13n0287_006:0677a14": "復遠離。(○〔孤山云〕後明修慧。上思慧雖言理俱空。而有覺空之智。是則。俱空成境。能覺成智。",
    "X13n0287_006:0677a15": "今境智俱泯。故曰極圓。以極圓故。能空覺智。所覺空境。悉不可得。故云空所空滅。當知此明三慧。聞則亡",
    "X13n0287_006:0677a16": "言達理。思則言理俱亡。修則境智齊泯。以此尋文。文無不曉。此皆住前修行也)。",
    "X13n0287_006:0677a17": "生滅既滅。寂滅現前。",
    "X13n0287_006:0677a18": "【疏】生滅既滅。即結前三慧三空盡也。既展轉空。俱",
    "X13n0287_006:0677a19": "屬生滅。至此已極。故云既滅。無生真理。寂常妙性。",
    "X13n0287_006:0677a20": "了然明現。故云寂滅現前。(〔標指〕都結前三慧。皆是生滅門修證。前文云。菩",
    "X13n0287_006:0677a21": "提心生。生滅心滅。此亦生滅。三空既盡。寂滅現前。藏性圓明。故發妙用)故上文云。是",
    "X13n0287_006:0677a22": "名菩薩從三摩地。入無生忍。此乃圓觀聞性。無前",
    "X13n0287_006:0677a23": "境界。漸澄麤念。稍除細想。以至無念。如上文云。靜",
    "X13n0287_006:0677a24": "深不動。沙土自沉。清水現前。名為初伏客塵煩惱。",
    "X13n0287_006:0677b01": "去泥純水。名為永斷根本無明。明相精純。一切變",
    "X13n0287_006:0677b02": "現。不為煩惱。皆合涅槃清淨妙德。此即始從觀行。",
    "X13n0287_006:0677b03": "至相似覺。名生滅位。入隨分覺。證無生忍。名無生",
    "X13n0287_006:0677b04": "位。然此初證境界。不可思議。與佛無殊。故經云。初",
    "X13n0287_006:0677b05": "心畢竟二不別。如是二心前心難。入此位後。心心",
    "X13n0287_006:0677b06": "寂滅。自然流入薩婆若海。此之觀門。即是圓修一",
    "X13n0287_006:0677b07": "心三觀。今為從聞思修。返照離緣。顯自聞性。麤念",
    "X13n0287_006:0677b08": "不起。細念不生。以至寂滅。挾空義說。是則一空一",
    "X13n0287_006:0677b09": "切空也。聞性顯處。中道理現。名寂滅現前耳。(○〔孤山云〕",
    "X13n0287_006:0677b10": "生滅既滅。三慧俱亡也。以住前三慧。是生滅相故。寂滅現前。初住理顯也。以分證三諦。無生滅故)。(○〔私謂〕",
    "X13n0287_006:0677b11": "准華嚴十地品。菩薩得入第八不動地。離一切相。離一切想。一切執著。離諸誼諍。寂滅現前。此即觀音生",
    "X13n0287_006:0677b12": "滅既滅。寂滅現前也。又此菩薩。於不可說三千大千世界。隨眾生身。信解差別。普現受生。於不可說佛剎",
    "X13n0287_006:0677b13": "眾會中。悉現其身。所謂於沙門眾中。示現沙門形。乃至應以如來身得度者。現如來形。此即觀音忽然超",
    "X13n0287_006:0677b14": "越。十方圓明。現身示應也。觀首古佛。現八地菩薩。已屬影響。台家諸師。執本宗六即判位。但許初住分證。",
    "X13n0287_006:0677b15": "長水略引其文。即曰。此初證境界。不可思議。與佛無殊。則已自拂之矣。憨山大師釋觀音三十二應。普門",
    "X13n0287_006:0677b16": "示現。正當楞伽三種意生身中。第三種類俱生無行作意生身。此則由等覺入妙覺位。聖種類身。一時俱",
    "X13n0287_006:0677b17": "現。今以華嚴八地為準。而盡刊台家煩瑣刊位之文。庶亦吾大師所印許也)。(卍二具彰果德二)。(◑一獲果",
    "X13n0287_006:0677b18": "德)。",
    "X13n0287_006:0677b19": "忽然超越。世出世間。十方圓明。獲二殊勝。一者上合",
    "X13n0287_006:0677b20": "十方諸佛。本妙覺心。與佛如來。同一慈力。二者下合",
    "X13n0287_006:0677b21": "十方一切。六道眾生。與諸眾生。同一悲仰。",
    "X13n0287_006:0677b22": "【疏】前寂滅現前。是斷德。本妙覺心。是智德。慈悲二",
    "X13n0287_006:0677b23": "力。是恩德。三德圓證。故超世間凡夫。出世三乘。此",
    "X13n0287_006:0677b24": "最上乘。惟佛與佛。乃能究盡也。十方圓明者。證此",
    "X13n0287_006:0677c01": "境界。見十法界。三種世間。無不是如。無不成佛。圓",
    "X13n0287_006:0677c02": "故無德不備。明故無障不盡。無緣慈悲。是佛心相。",
    "X13n0287_006:0677c03": "具足眾德。是德之首。勝中勝法。故云殊勝。本妙覺",
    "X13n0287_006:0677c04": "心。即是己心。與諸如來。無二圓滿。今日親證。故名",
    "X13n0287_006:0677c05": "為合。合故得樂。故同慈力。一切眾生。亦是此心。無",
    "X13n0287_006:0677c06": "二無別。故亦彼合。合故見其本成佛道。枉自流浪。",
    "X13n0287_006:0677c07": "故可悲仰。自下現應拔苦。皆由此二而流演耳(〔吳興",
    "X13n0287_006:0677c08": "云〕云慈力者。慈既與樂。必能拔苦。應以力字兼於悲義。云悲仰者。悲謂悲苦。仰謂仰樂。菩薩所證圓通之",
    "X13n0287_006:0677c09": "理。徧在眾生悲仰之中。故曰。與也同也)。(○〔引證〕〔法華文句云〕始自人天。終至菩薩。生法兩緣。慈體既偏。被",
    "X13n0287_006:0677c10": "緣不廣。無緣與實體相同。慈靡不徧。如磁石吸鐵。任運相應。如此慈悲。徧熏一切。名慈悲普〔玄義云〕約慈",
    "X13n0287_006:0677c11": "以明應相者。或單以慈為應。經云。慈善根力。象見師子。廣說如涅槃經。或單以悲為應。如請觀音經云。或",
    "X13n0287_006:0677c12": "游戲地獄。大悲受大菩。或合用慈悲為應。良以悲心熏於智慧。能拔他苦。慈心熏於禪定。能與他樂。經云。",
    "X13n0287_006:0677c13": "定慧力莊嚴。以此度眾生)。(△〔法集經云〕觀世音白佛言。菩薩若受持一法。一切諸佛法。自然如在掌中。何",
    "X13n0287_006:0677c14": "者是一法。所謂大悲。釋曰。此同體大悲也。以此大悲性。徧一切眾生界)。(△〔增一云〕有六種力。小兒以啼為",
    "X13n0287_006:0677c15": "力。女人以瞋為力。沙門婆羅門以忍辱為力。國王以憍傲為力。阿羅漢以精進為力。佛以大悲為力)。(◑二",
    "X13n0287_006:0677c16": "明妙用三)。([○@卍]一三十二應三)。([?(○/○)]一標舉)。",
    "X13n0287_006:0677c17": "世尊。由我供養觀音如來。蒙彼如來。授我如幻聞熏",
    "X13n0287_006:0677c18": "聞修。金剛三昧。與佛如來。同慈力故。令我身成三十",
    "X13n0287_006:0677c19": "二應。入諸國土。",
    "X13n0287_006:0677c20": "【疏】以如幻力。熏修聞思修慧。成金剛三昧。(〔證真云〕幻喻三",
    "X13n0287_006:0677c21": "慧體不可得。金剛喻摧堅之能)能破無始微細無明。圓證如來藏。",
    "X13n0287_006:0677c22": "體。依體起用。隨緣能應。入國土身。(〔溫陵云〕幻人作為。本於無作。此",
    "X13n0287_006:0677c23": "言如幻。三昧後云無作妙力。此之三昧。皆聞慧熏修以成。修兼於思。三慧斯備。無能沮壞。故稱金剛。依此",
    "X13n0287_006:0677c24": "三昧。隨緣應化。凡皆如幻而已)。(○〔涅槃云〕菩薩摩訶薩。修大涅槃。得金剛三昧。安住是中。悉能破散一切",
    "X13n0287_006:0678a01": "諸法。見一切法。皆是無常念念滅壞。無有真實。菩薩安住是金剛三昧。於一念中。徧至恒河沙等諸佛世",
    "X13n0287_006:0678a02": "界。還其本處。亦不念言我能如是。於一念中。能斷十方恒河沙等世界眾生所有煩惱。而心初無斷諸眾",
    "X13n0287_006:0678a03": "生煩惱之想。何以故。以是三昧因緣力故)華嚴云。清淨妙法身。湛然應",
    "X13n0287_006:0678a04": "一切。今言三十二者。以能感之類。不出斯數。非所",
    "X13n0287_006:0678a05": "現應有限量耳。(○〔入法界品疏〕此經或以布施攝眾生等。有十一句。方法華經三十",
    "X13n0287_006:0678a06": "五應乍觀似少。義取乃多。彼三十五應。各云。即現其身而為說法。但是其中或現色身及說法耳。以長者",
    "X13n0287_006:0678a07": "居士宰官婆羅門。共一即現婦女身而為說法。故謂之三十二應。理實四類。各各不同。明知四類有四婦",
    "X13n0287_006:0678a08": "女。況妙音中。有轉輪王及菩薩身。又加地獄餓鬼畜生。及諸難處。則三十五。亦未為盡。若加四婦女。各成",
    "X13n0287_006:0678a09": "二人。以妻女別故。則此已有三十九矣。明知觀音及諸大菩薩。各能萬類之化。皆略舉耳。以上同如來妙",
    "X13n0287_006:0678a10": "覺真心。故常在一切如來所。下與眾生同大悲體。故普現一切眾生之前。普現。即普門示現。然大聖久成",
    "X13n0287_006:0678a11": "正覺。號正法明。示為菩薩。義言等佛耳)。(△〔私謂〕觀音大士。普門示現在法界則十一句。在妙音則三十五。",
    "X13n0287_006:0678a12": "在佛頂則三十二。或相或用。或因或果。或差別。或平等。或佛說。或自說。經文各殊。普現則一。清涼依妙音",
    "X13n0287_006:0678a13": "以釋法界。即引用智者十普。以佛說觀音說。無二無別故。孤山謂因中自行。果上化他。法華楞嚴。兩經各",
    "X13n0287_006:0678a14": "舉二邊。固哉此師。豈所謂分舟各月者耶)。(○〔觀音義疏云〕經云。眾生應以佛身得度。即現佛身。為獨現佛。",
    "X13n0287_006:0678a15": "為兼餘身。同度彼生。又為一界獨感於佛。為兼餘界同感於佛。諸身乃至執金剛神。能應共獨。能感共獨。",
    "X13n0287_006:0678a16": "不可偏執。故今通就十法界應。對十法界機。一多相對。立以四句。方見經文感應之相。初機應四句。自有",
    "X13n0287_006:0678a17": "一界身度一界。自有十界身度十界。自有一界身度十界。自有十界身度一界也。初即三土。以現佛身。必",
    "X13n0287_006:0678a18": "徧三處。葢等覺下至凡夫。皆能成佛。故須三土以明其應。此一界身度一界也。若寂滅道場。稟教之徒。諸",
    "X13n0287_006:0678a19": "界不同。或人或天。龍神鬼等。又根性圓別兩異。同見一佛身而為說法。即是一界度多界也。若有一界之",
    "X13n0287_006:0678a20": "機。但見一界身現。則不得度諸時諸會。三乘八部。眷屬圍繞。共逗一緣。或諸大機共成化事。或佛自徧現",
    "X13n0287_006:0678a21": "而度一機。若有一人。實以十界身得度者。觀音即現十身而為說法。是名多界身度一界也。若佛身菩薩",
    "X13n0287_006:0678a22": "身。徧作十法界身。徧入諸道。各令得見。同其形像。而為說法。此是多界身度多界。用此四句。歷五味五時。",
    "X13n0287_006:0678a23": "現身皆如此。復次。約說法多少者。則多法為一人說。一人用一法為一人說。一法為多人說。多法為多人",
    "X13n0287_006:0678a24": "說。復次。因果相對者。或因少。果亦少。或因多果少。或因小果多。或因多果亦多。觀音明了眾生機之所趣。",
    "X13n0287_006:0678b01": "或示現身多少。或說法多少。或修因多少。或證果多少。逗彼機宜。必無有差)。(○〔法華文句云〕若二乘以一",
    "X13n0287_006:0678b02": "心入一定。一心作一。不得眾多。又為定所縛。故不名普。若別歷諸地。淺深堦差。亦不名普。若入王三昧。一",
    "X13n0287_006:0678b03": "切三昧。悉入其中。不起滅定。現諸威儀。故名法門普)。([?(○/○)]二別釋四)。([│/○]一聖身四)。([?(▽/○)]一佛身)。",
    "X13n0287_006:0678b04": "世尊。若諸菩薩。入三摩地。進修無漏。勝解現圓。我現",
    "X13n0287_006:0678b05": "佛身。而為說法。令其解脫。",
    "X13n0287_006:0678b06": "〔資中〕勝解現圓。將登正覺。坐道場也。將登者。躡",
    "X13n0287_006:0678b07": "上進修無漏言之。秪為進修。未登正覺。是故現身。",
    "X13n0287_006:0678b08": "而為說法。令其勝解。現前圓滿【疏】第十地菩薩。坐",
    "X13n0287_006:0678b09": "華王座。垂成正覺。亦須別佛。設教聞熏。令斷最後",
    "X13n0287_006:0678b10": "微細無明。故觀世音現第十重受用身而為說法。",
    "X13n0287_006:0678b11": "言勝解者。於決定境。忍可印持。不為異緣之所引",
    "X13n0287_006:0678b12": "轉。此指最極根本。無分別智。將圓滿時。故名勝解。",
    "X13n0287_006:0678b13": "然此菩薩。登住已去。雖為因位。便能現上位身。為",
    "X13n0287_006:0678b14": "彼說法。以此圓證。一位即諸位。更無淺深。故能見",
    "X13n0287_006:0678b15": "耳。(〔無盡云〕雖在因位。已得佛之受用。台教云。從真起應。法眼稱機也)。(△〔天如云〕只據今經。既謂超越世",
    "X13n0287_006:0678b16": "間。又言上合諸佛。同一慈力。則現佛說法。機應宜然。豈容以初住分真。為妨為難)。(○〔觀音別行義疏〕應以",
    "X13n0287_006:0678b17": "菩薩得度者。或上地下地。三藏通別圓等。輔佛不同。若佛於實報土作佛。觀音即為實報菩薩形。或作方",
    "X13n0287_006:0678b18": "便同居士菩薩形。赴利鈍兩緣。節節興廢。若權若實。廣利眾生。問佛云何度佛。答等覺菩薩作佛身。度初",
    "X13n0287_006:0678b19": "地佛。何意不得。如人亦能度人。四明〔疏記云〕橫論四教。竪則三土。同居四教。各有教主。各有菩薩。輔翊化",
    "X13n0287_006:0678b20": "機。方便二教。實報一圓。各須菩薩。輔佛逗機。等覺度初地者。約別教義也。別教三賢。用於三乘所修觀法。",
    "X13n0287_006:0678b21": "入地證中。逈超九界。始本分合。功用同佛。然是分證。惑必厚薄。智論淺深。是故。上位現化他佛。度於下位",
    "X13n0287_006:0678b22": "自行之佛。取譬人中。師度弟子。須知能度之佛。或現八相。或坐華王。所度之佛。必現因身。以佛威儀。非稟",
    "X13n0287_006:0678b23": "法相。故四教佛。皆無師智。又今一往。且云等覺度於初地。若本下跡高。可云初地度於等覺。以示佛跡。是",
    "X13n0287_006:0678b24": "妙覺身。乃由極果加被故也〔證真云〕若初住能現妙覺。是本下跡高。若妙覺現菩薩等像。是本高跡下。俱",
    "X13n0287_006:0678c01": "高俱下。二句可知)。([?(▽/○)]二獨覺)。",
    "X13n0287_006:0678c02": "若諸有學。寂靜妙明。勝妙現圓。我於彼前。現獨覺身。",
    "X13n0287_006:0678c03": "而為說法。令其解脫。",
    "X13n0287_006:0678c04": "【疏】麟角獨悟。出無佛世。厭喧樂靜。獨處山林。資加",
    "X13n0287_006:0678c05": "二位。名為有學。此後斷惑。便證無學。約自乘理智。",
    "X13n0287_006:0678c06": "將證未證。名寂靜妙明。(〔溫陵云〕觀物變易。自悟無生。故名獨覺。樂獨善寂。求",
    "X13n0287_006:0678c07": "自然慧。言寂靜妙明)菩薩現同類身。先稱本習。後令近佛。(〔別行",
    "X13n0287_006:0678c08": "云〕應以支佛者。如文殊二萬劫作支佛。化眾生。現身說法〔疏記云〕支佛見華飛葉落。即得道。此因少果多)。",
    "X13n0287_006:0678c09": "([?(▽/○)]三緣覺)。",
    "X13n0287_006:0678c10": "若諸有學。斷十二緣。緣斷勝性。勝妙現圓。我於彼前。",
    "X13n0287_006:0678c11": "現緣覺身。而為說法。令其解脫。",
    "X13n0287_006:0678c12": "【疏】辟支迦羅。云獨覺。亦云緣覺。前但自悟。今依教",
    "X13n0287_006:0678c13": "悟。觀十二緣。作流轉旋滅二種觀法。以集諦為初",
    "X13n0287_006:0678c14": "門。(〔溫陵云〕知迷勝性。由十二緣。自無明滅。至憂悲苦惱滅。則緣斷而勝性現。性因緣斷而顯。故曰",
    "X13n0287_006:0678c15": "緣斷勝性)未發真前。名為有學。理智將圓。菩薩身同。必",
    "X13n0287_006:0678c16": "誘令進也(〔證真云〕有學者。資加二位也。獨覺亦觀十二因緣。亦可名為緣覺。但約根有利",
    "X13n0287_006:0678c17": "鈍。值佛不值佛之殊。分成二類。皆言勝妙現圓者。各約自乘理智。將欲現前。得此名也〔私謂〕別序敘雲集",
    "X13n0287_006:0678c18": "眾。總標辟支無學。此文分列二應者。獨則寂妙自悟。緣則斷緣發真。其悟證各有不同。非有根性利鈍。值",
    "X13n0287_006:0678c19": "佛不值佛之殊也。廣如蒙鈔第一)。([?(▽/○)]四聲聞)。",
    "X13n0287_006:0678c20": "若諸有學。得四諦空。修道入滅。勝性現圓。我於彼前。",
    "X13n0287_006:0678c21": "現聲聞身。而為說法。令其解脫。",
    "X13n0287_006:0678c22": "【疏】因聞四諦聲教悟。故名聲聞也。發真之後。三果",
    "X13n0287_006:0678c23": "三向。俱名有學。(〔證真云〕三果已前。賢位聖位。俱為有學)未發真前。在",
    "X13n0287_006:0678c24": "忍位中。用有漏智縮觀。觀四諦。作三十二行相。見",
    "X13n0287_006:0679a01": "道一十六心。斷四諦下八十八使。分別煩惱。證生",
    "X13n0287_006:0679a02": "空理。故云。得四諦空。從初果後。斷三界八十一品",
    "X13n0287_006:0679a03": "俱生。品品皆證一分擇滅無為。(證滅諦理)故云修道入",
    "X13n0287_006:0679a04": "滅。(〔補遺云〕舊謂數緣滅。今云擇滅。維摩疏曰。虗空無為。數緣滅非數緣滅無為。一是涅槃。二非涅",
    "X13n0287_006:0679a05": "槃。證一分擇滅無為者。斷一品惑盡處。名為證一分擇滅無為。涅槃擇力所得滅。名為擇滅。謂斷智推令",
    "X13n0287_006:0679a06": "滅。故名擇滅。孤山云。數滅。即是擇也)將登無學。名勝性現圓。現身說",
    "X13n0287_006:0679a07": "法。令其速證。然後誘之。不滯化城。令進大果。(〔孤山云〕二",
    "X13n0287_006:0679a08": "乘。藏通機也。雖有菩薩而藏同人天。不斷惑故。通同二乘。所證齊故)。(○〔別行云〕應以聲聞身者。或作三藏。",
    "X13n0287_006:0679a09": "或作通教聲聞。或作隨五味轉聲聞。內祕外現。莊嚴四榮四枯。引導眾生〔疏記云〕涅槃云。六人及以如來。",
    "X13n0287_006:0679a10": "能嚴雙樹。觀音示現聲聞。其意如是。善財所見諸善知識。如海雲善住。現聲聞身。說別圓法。二乘機扣。即",
    "X13n0287_006:0679a11": "說藏通。既住不思議法門。何所不說。大經四種智。觀十二因緣。得四乘果。觀音若修別觀。則次第用四智",
    "X13n0287_006:0679a12": "觀緣。若修圓觀。則一心用四因緣智。而於一一皆起誓願。度諸眾生。行願成。故作四種聖人。徧法界現四",
    "X13n0287_006:0679a13": "形聲。普應一切。今於四中。的取下智為能現法)。([│/○]二天質四)。([?(▽/○)]一釋梵自在對)。",
    "X13n0287_006:0679a14": "若諸眾生。欲心明悟。不犯欲塵。欲身清淨。我於彼前。",
    "X13n0287_006:0679a15": "現梵王身。而為說法。令其解脫。",
    "X13n0287_006:0679a16": "【疏】若有希欲心明開悟。身光清淨。生於四禪。不為",
    "X13n0287_006:0679a17": "欲界煩惱塵染。為現梵王。說四禪法。出入禪支。修",
    "X13n0287_006:0679a18": "證次第。令其離欲。生於梵世。(〔法華文句云〕梵者。此翻離欲。離下地繫。上",
    "X13n0287_006:0679a19": "升色界。故名離欲)。(○〔別行云〕梵即色天主。名為尸棄。此云頂髻。瓔珞名四禪皆有王。此言梵者。應是初禪",
    "X13n0287_006:0679a20": "頂猶有覺觀語法。得為千界之主也。觀音修白法三昧。不取不捨。不取。故不隨禪生。不捨。故應為梵王。說",
    "X13n0287_006:0679a21": "出欲論。四句現身。以權引實〔疏記云〕此天依正。多是白法。觀音因時。觀於白色。即空假中。住白法界。即此",
    "X13n0287_006:0679a22": "是有真常我性。名王三昧。不取此禪有相。見思也。不取此禪空相。塵沙也。不取此禪非有非無。亦有亦無",
    "X13n0287_006:0679a23": "相。無明也。則不隨三惑生於此禪三土也。以不捨故。即能應而為凡夫梵王。同居也。即能應為方便梵。王。",
    "X13n0287_006:0679a24": "即阿含云。已證三果。將入方便土也。復能應為實報梵王。即仁王云。證七地故說出欲論。三惑。欲也)。(△〔淨",
    "X13n0287_006:0679b01": "名曰〕若在梵天。梵天中尊。誨以勝慧。什曰。小乘中初梵有三種。大乘中有四種。梵王雖有定慧。而非出要。",
    "X13n0287_006:0679b02": "誨以佛慧故名勝)。(○〔金光明云〕大梵天王說出欲論。即是修定。出欲淤泥。亦是愛攝)。(△〔熏聞云〕說法。說出",
    "X13n0287_006:0679b03": "欲論。解脫。令離欲塵)。",
    "X13n0287_006:0679b04": "若諸眾生。欲為天主。統領諸天。我於彼前。現帝釋身。",
    "X13n0287_006:0679b05": "而為說法。令其成就。",
    "X13n0287_006:0679b06": "【疏】眾生愛統諸天。菩薩現為帝釋。說上品十善。令",
    "X13n0287_006:0679b07": "戒根清淨。生地居頂。住善見宮。為忉利王也。(〔別行云〕應",
    "X13n0287_006:0679b08": "以帝釋身者。此地居天主也〔疏記云〕菩薩修難伏三昧。不取不捨。就種種勝論。四句現身。以權引實。按金",
    "X13n0287_006:0679b09": "光明云。釋提桓因。種種善論。葢十善意耳。修十善。上符天心。諸天歡喜。求天然報。此法為勝。故言勝論)。(△",
    "X13n0287_006:0679b10": "〔清涼云〕釋迦。能也。因陀羅。主也。具足應云釋迦提桓因陀羅。提桓。天也。即云能天主。撫育勸善。能為天主",
    "X13n0287_006:0679b11": "故。又楞伽大雲疏云。天帝名有一百八。此略舉也。一因陀羅。此云尊重。二釋迦。此云勇猛。三不蘭陀。此云",
    "X13n0287_006:0679b12": "降伏。以降伏阿修羅故婆沙云。釋迦桓因。華嚴天王。帝釋者。華梵兼舉也)。(△〔淨名曰〕若在帝釋。帝釋中尊。",
    "X13n0287_006:0679b13": "示現無常。什曰。梵垢薄而著淺。故為現勝慧。釋愛重而著深。故為示無常)。(△〔起世經云〕以何因緣。諸天會",
    "X13n0287_006:0679b14": "處。名善法堂。佛言。三十三天集會坐。則於中論微細妙法深意。指量觀察。皆是世間諸勝要法。真實正論。",
    "X13n0287_006:0679b15": "以此諸天稱為善法堂)。",
    "X13n0287_006:0679b16": "若諸眾生。欲身自在。遊行十方。我於彼前。現自在天",
    "X13n0287_006:0679b17": "身。而為說法。令其成就。",
    "X13n0287_006:0679b18": "【疏】欲身自在。遊行十方。現二天身。說法教化。即夜",
    "X13n0287_006:0679b19": "摩覩史天也。名自在者。慈恩云。得異熟果。隨意所",
    "X13n0287_006:0679b20": "念。勝下二天。下二天果。依樹而得。今隨欲得。名為",
    "X13n0287_006:0679b21": "自在。(○〔別行云〕自在天。是欲界頂。具云提婆跋提。此云他化自在。假他所作。以成己樂。即是魔",
    "X13n0287_006:0679b22": "王也。菩薩住赤色三昧。不取不捨。應為魔王。令諸魔界。即是佛界。四句現身。以權引實)。",
    "X13n0287_006:0679b23": "若諸眾生。欲身自在。飛行虗空。我於彼前。現大自在",
    "X13n0287_006:0679b24": "天身。而為說法。令其成就。",
    "X13n0287_006:0679c01": "【疏】樂變化天。他化自在。名大自在。不樂異熟果。樂",
    "X13n0287_006:0679c02": "自樂他。變為樂具。而受用之。名大自在。然若止以",
    "X13n0287_006:0679c03": "他樂他化二天所配。即攝義不盡。(〔法華文句〕自在即第五天。大自",
    "X13n0287_006:0679c04": "在即第六天)故從慈恩。攝四天也。(○〔別行云〕大自在。即色界頂摩醯首羅也。",
    "X13n0287_006:0679c05": "華嚴稱色究竟。智論云。過淨居天。有十住菩薩。號大自在。十住經云。大自在天光明。勝一切眾生。涅槃獻",
    "X13n0287_006:0679c06": "供。大自在天最勝。故非第六也)。(△〔清涼云〕三乘中立此為淨土。是報身所居。約實是十地菩薩攝報之果。",
    "X13n0287_006:0679c07": "多作彼主耳)。(○〔通釋〕上二天。凡有三釋。以五六二天分配者。法華文句也。以四天總攝者。慈恩玄贊也。以",
    "X13n0287_006:0679c08": "色欲頂二天結釋者。觀音疏義也。長水依慈恩。則攝四天。孤山溫陵依義疏。則從二頂。各有援據。未審適",
    "X13n0287_006:0679c09": "從。然義疏文句。出於台家。皆智者所說。義疏則曰。大自在故非第六。文句則曰。諸經多稱大自在。是色界",
    "X13n0287_006:0679c10": "頂天。此不應超至此。一家之書。不應自相矛楯。溫陵曰。初舉梵王。至此乃自欲天色天。而超至色頂。意兼",
    "X13n0287_006:0679c11": "無色。以明無剎不現。取以和會三家之說。庶可通也)。([?(▽/○)]二統攝鬼神對)。",
    "X13n0287_006:0679c12": "若諸眾生。愛統鬼神。救護國土。我於彼前。現天大將",
    "X13n0287_006:0679c13": "軍身。而為說法。其令成就。",
    "X13n0287_006:0679c14": "【疏】天大將軍。即天帝所管將也。分住三十三天。各",
    "X13n0287_006:0679c15": "領鬼神。鎮護四方(〔別行云〕如金光明。即以散脂為大將。大經云。八臂健提。天中力",
    "X13n0287_006:0679c16": "士。釋論稱摩醯首羅。此稱大自在。騎白牛。八臂。三眼。是諸大將。鳩摩伽。此云童子。騎孔雀。擎鷄。持鐸。捉赤",
    "X13n0287_006:0679c17": "旛。韋紐。此稱徧聞。四臂。捉貝。持輪。騎金翅〔馬〕皆是諸天大將。未知此定是何等。光明疏云。二十八部。巡游",
    "X13n0287_006:0679c18": "世間。賞善罰惡。皆為散脂所〔營〕)。(○〔宣律師感通傳〕天人費氏云。一王之下。有八將軍。四王三十二將。周四",
    "X13n0287_006:0679c19": "天下。往還護助諸出家人。四天下中。三天下佛法大弘。東西天下。人少黠慧。煩惱難化。南方一洲。雖多犯",
    "X13n0287_006:0679c20": "罪。化令從善。心易調伏。佛臨涅槃。親受囑付。並令守護。天人韋琨。南天王八大將軍之一。三十二將之首。",
    "X13n0287_006:0679c21": "魔子魔女。輕弄比丘。將軍恓惶奔赴。應機除翦。有事至王所。王見皆起。為韋將軍修童真業。受佛囑護正",
    "X13n0287_006:0679c22": "法故)。",
    "X13n0287_006:0679c23": "若諸眾生。愛統世界。保護眾生。我於彼前。現四天王",
    "X13n0287_006:0679c24": "身。而為說法。令其成就。",
    "X13n0287_006:0680a01": "【疏】四天王者。上升之元首。下界之初天。於須彌山。",
    "X13n0287_006:0680a02": "各居一埵。所領鬼神。每王二部。共八部眾。救護國",
    "X13n0287_006:0680a03": "界(〔金光明云〕四天王白佛。我等四王。二十八部。百千鬼神。以淨天眼。常觀擁護此閻浮提。是故我",
    "X13n0287_006:0680a04": "等名護世王)。(△〔法華文句云〕四大天王者。帝釋外臣。如武將也。居四寶山。各領二鬼。不令惱人。故稱護世。",
    "X13n0287_006:0680a05": "本迹者。本為常樂我淨四王。護持佛法。不令外人取其枝葉。斫截破壞。常王護東方常無常雙樹。樂王護",
    "X13n0287_006:0680a06": "南方樂無樂雙樹。我王護西方我無我雙樹淨王護北方淨不淨雙樹。枝幹喻常。葉喻於我。果喻於樂。茂",
    "X13n0287_006:0680a07": "葉喻淨。護此華果。常能利益一切眾生。故迹為四王而護世也)。(△〔淨名曰〕若在護世。護世中尊。護諸眾生。",
    "X13n0287_006:0680a08": "什曰護世。四天王也。諸惡鬼神殘食眾生。護世四王。不令害也。今言道力所護。兼及十方)。(△〔智論云〕一切",
    "X13n0287_006:0680a09": "山河樹木。土地城郭。一切鬼神皆屬四天王管。有不得般若經卷者。故皆隨從共來)。",
    "X13n0287_006:0680a10": "若諸眾生。愛生天宮。驅使鬼神。我於彼前。現四天王",
    "X13n0287_006:0680a11": "國太子身。而為說法。令其成就。",
    "X13n0287_006:0680a12": "【疏】天王太子即那吒之類。輔政統攝。跨握鬼物。護",
    "X13n0287_006:0680a13": "世益人。菩薩身同。先令成就。後使厭離。(〔大吉義經云〕護世四",
    "X13n0287_006:0680a14": "王。各有九十一子。姿貌端正。有大勢力。皆名曰帝。此天王合有三百六十四子。能護十方)。(○〔感通傳〕四天",
    "X13n0287_006:0680a15": "王臣佐白律師言。弟子是第一欲界南天王之第五子。王有九十一子。各御邦都。並依佛法。南方天王第",
    "X13n0287_006:0680a16": "三子張與。撰述祗桓圖經一百卷。北方天王第十六子。造立五精舍記。有五百卷。各在當天)。([│/○]三人位三)。",
    "X13n0287_006:0680a17": "([?(▽/○)]一帝王臣佐對)。",
    "X13n0287_006:0680a18": "若諸眾生。樂為人主。我於彼前。現人王身。而為說法。",
    "X13n0287_006:0680a19": "令其成就。",
    "X13n0287_006:0680a20": "【疏】四輪粟散。皆人之王也(〔別行云〕就人王中。四種轉輪王。自有大小。（如次",
    "X13n0287_006:0680a21": "王四三二一天下）非轉輪者。名粟散王。自有大小。若中下品十善。報為粟散小王。眾多如彼粟故。又言粟",
    "X13n0287_006:0680a22": "散。如人把粟散置盤中。各得分位。王喻亦爾。何獨為福業受報。入同居土。具足化他。共修功德。慈心利物。",
    "X13n0287_006:0680a23": "是為王也)。(○〔大集經云〕國王護法。增長三種精氣。一地精氣。謂五穀豐熟。二眾生精氣。謂形貌端嚴。無諸",
    "X13n0287_006:0680a24": "疾疫。三善氣精氣。謂修施戒信等)。",
    "X13n0287_006:0680b01": "若諸眾生。愛主族姓。世間推讓。我於彼前。現長者身。",
    "X13n0287_006:0680b02": "而為說法。令其成就。",
    "X13n0287_006:0680b03": "【疏】長者十德。謂姓貴。位高。大富。威猛。智深。年耆。行",
    "X13n0287_006:0680b04": "淨。禮備。上嘆。下歸。十德具焉。名大長者(〔法華文句云〕一姓貴。",
    "X13n0287_006:0680b05": "姓則三皇五帝之裔。左貂右插之家。二位高。位則輔弼丞相。鹽梅阿衡。三大富。富則銅陵金谷。豐饒侈靡。",
    "X13n0287_006:0680b06": "四威猛。威則嚴霜隆重。不肅而成。五智深。智則胷如武庫。權奇超拔。六耆年。年則蒼蒼稜稜。物儀所伏。七",
    "X13n0287_006:0680b07": "行淨。行則白圭無玷。所行如言。八禮備。禮則節度庠序。世所具瞻。九上嘆。上則一人所敬。十下歸。下則四",
    "X13n0287_006:0680b08": "海所歸。內合如來。十種功德)。(△〔淨名云〕若在長者。長者中尊。為說勝法。什曰。聲聞於凡夫為勝。如是展轉。",
    "X13n0287_006:0680b09": "佛法最勝。肇曰。凡人易以威順。難以理從。故大士每處其尊。以弘風靡之化。長者豪族望重。多以世教自",
    "X13n0287_006:0680b10": "居。不弘出世間勝法也)。",
    "X13n0287_006:0680b11": "若諸眾生。愛談名言。清淨自居。我於彼前。現居士身。",
    "X13n0287_006:0680b12": "而為說法。令其成就。",
    "X13n0287_006:0680b13": "【疏】博聞強識。不求仕宦。居財大富。秉志廉貞。故名",
    "X13n0287_006:0680b14": "居士(〔淨名云〕若在居士。居士中尊。斷其貪著。什曰。外國白衣。多財富樂者。名為居士。按須達維",
    "X13n0287_006:0680b15": "摩詰。皆西國長者。居士。如此方龐蘊)。",
    "X13n0287_006:0680b16": "若諸眾生。愛治國土。剖斷邦邑。我於彼前。現宰官身。",
    "X13n0287_006:0680b17": "而為說法。令其成就。",
    "X13n0287_006:0680b18": "(【疏】國。域也。大曰邦。邦。封也。邑即是縣〔別行云〕宰是主義。官是功能義。三台以功能輔政於王。故曰宰官。郡",
    "X13n0287_006:0680b19": "邑亦稱宰官。宰政民下也)。(△〔淨名云〕若在大臣。大臣中尊。教以正法)。",
    "X13n0287_006:0680b20": "若諸眾生。愛諸術數。攝衛自居。我於彼前。現婆羅門",
    "X13n0287_006:0680b21": "身。而為說法。令其成就。",
    "X13n0287_006:0680b22": "【疏】婆羅門。云淨行。呪禁算藝。調養方法。皆為數術。",
    "X13n0287_006:0680b23": "菩薩乘機現相。獎而成之。何物不化(〔別行云〕稱為梵行。劫初種",
    "X13n0287_006:0680b24": "族。山野自閑。人以稱之)。(△〔淨名云〕若在婆羅門。婆羅門中尊。除其我慢。什曰。廣學問。求邪道自恃知慧。驕",
    "X13n0287_006:0680c01": "慢自在。故名婆羅門。肇曰。秦言外意。其種別有經書。世世相承。以道學為業)。([?(▽/○)]二出家在家對)。",
    "X13n0287_006:0680c02": "若有男子。好學出家。持諸戒律。我於彼前。現比丘身。",
    "X13n0287_006:0680c03": "而為說法。令其成就。若有女人。好學出家。持諸禁戒。",
    "X13n0287_006:0680c04": "我於彼前。現比丘尼身。而為說法。令其成就。",
    "X13n0287_006:0680c05": "【疏】尸羅云戒。毗尼云律。由依律法。防非止惡。故名",
    "X13n0287_006:0680c06": "為戒。即二百五十戒也。(〔智論云〕受戒時。自言我是某甲比丘。盡形壽持戒。故",
    "X13n0287_006:0680c07": "名比丘)尼。女聲。即女比丘。持五百戒也。既戒德自嚴。",
    "X13n0287_006:0680c08": "軌物成化。進行彌速。遠出三界(〔涅槃疏云〕尼姨女。通是二方女人之",
    "X13n0287_006:0680c09": "稱。別論者。在俗者為女。受五戒者為姨。出家者為尼。律中亦呼阿姨阿姊〔翻譯云〕以愛道尼是佛姨故。傚",
    "X13n0287_006:0680c10": "喚阿姨)。",
    "X13n0287_006:0680c11": "若有男子。樂持五戒。我於彼前。現優婆塞身。而為說",
    "X13n0287_006:0680c12": "法。令其成就。若有女子。五戒自居。我於彼前。現優婆",
    "X13n0287_006:0680c13": "夷身。而為說法。令其成就。",
    "X13n0287_006:0680c14": "【疏】佛為提謂長者等在家眾。受三歸已。即受五戒。",
    "X13n0287_006:0680c15": "為優婆塞。經說五戒者。天下大禁忌。若犯此五。在",
    "X13n0287_006:0680c16": "天違五星。在地違五岳。在方違五帝。在身違五藏。",
    "X13n0287_006:0680c17": "如是等世間。違犯無量。若約出世。則壞五分法身。",
    "X13n0287_006:0680c18": "一切佛法。以五戒是大小尸羅根本故。好學此者。",
    "X13n0287_006:0680c19": "現清淨男女。與說此法。(〔肇曰〕義名信士男。信士女〔淨名疏云〕此云清淨士。清",
    "X13n0287_006:0680c20": "淨女)。(△〔涅槃疏云〕通名在家二眾。形雖在俗。元未昏娶。今持五戒。永斷俗法則於佛法有功。名曰勳士勳",
    "X13n0287_006:0680c21": "女。若俗。法不虧。而持五戒。後加八齋。名善宿男女〔西域記云〕唐言近事男。近事女。言親近承事諸佛法故。",
    "X13n0287_006:0680c22": "後漢西域傳。名伊蒲塞。注即優婆塞也。中華翻為近住。言受戒行。堪近僧住)。([?(▽/○)]三女主童身對)。",
    "X13n0287_006:0680c23": "若有女人。內政立身。以修家國。我於彼前。現女主身。",
    "X13n0287_006:0680c24": "及國夫人。命婦大家。而為說法。令其成就。",
    "X13n0287_006:0681a01": "【疏】掌理王之內政。謂之內宰。天子后妃曰女主。諸",
    "X13n0287_006:0681a02": "侯曰國夫人。卿大夫之婦。受命於后妃。曰命婦。大",
    "X13n0287_006:0681a03": "家者。后妃所師之女。如曹惠姬(〔別行云〕王家禁固。不得遊散。化物為",
    "X13n0287_006:0681a04": "難。如妙音即云。於王後宮。變為女像也)。",
    "X13n0287_006:0681a05": "若有眾生。不壞男根。我於彼前。現童男身。而為說法。",
    "X13n0287_006:0681a06": "令其成就。若有處女。愛樂處身。不求侵暴。我於彼前。",
    "X13n0287_006:0681a07": "現童女身。而為說法。令其成就。",
    "X13n0287_006:0681a08": "(〔別行云〕童男女者。取妙莊嚴二子釋之。華嚴童子。算沙遊戲也)。([│/○]四鬼神三)。([?(▽/○)]一天龍夜叉樂神類)。",
    "X13n0287_006:0681a09": "若有諸天。樂出天倫。我現天身。而為說法。令其成就。",
    "X13n0287_006:0681a10": "若有諸龍。樂出龍倫。我現龍身。而為說法。令其成就。",
    "X13n0287_006:0681a11": "若有藥叉。樂度本倫。我於彼前。現藥叉身。而為說法。",
    "X13n0287_006:0681a12": "令其成就。若乾闥婆。樂脫其倫。我於彼前。現乾闥婆",
    "X13n0287_006:0681a13": "身。而為說法。令其成就。",
    "X13n0287_006:0681a14": "【疏】天能厭樂。龍能怖苦。樂神蕩逸。藥叉勇健。各慕",
    "X13n0287_006:0681a15": "出倫。非聖不拔(〔什公云〕八部皆有大神力。能自變本形。在座聽法也。今按此經。闕第",
    "X13n0287_006:0681a16": "六迦樓羅一部)。(○〔別行云〕上列大威德天。今更舉二十八天。或可星宿掌人間者也。經云。諸天當自思。我",
    "X13n0287_006:0681a17": "等何當得人身。生釋迦如來法中。受比丘戒)。(△〔法苑珠林云〕夫論天報。識復豐華。服玩光新。身形輕妙。而",
    "X13n0287_006:0681a18": "自在天上。便是魔王。無想定中。翻為外道。四空之頂。迷執不輕。六欲之間。迷惑殊重。不能受持般若。供養",
    "X13n0287_006:0681a19": "涅槃。憍慢轉增。我人逾盛。所以頭華萎髻腋汗流衿。寶殿歇光。羅衣聚膩。憑斯淨心。悉皆懺悔。契經說。人",
    "X13n0287_006:0681a20": "有三事。勝於諸天。一勇猛。二憶念。三梵行)。(○〔別行云〕龍有四種。一守天宮。持令不落。二興雲致雨。益人間",
    "X13n0287_006:0681a21": "者。三地龍。決江開瀆。四伏藏龍。守轉輪王大福人藏。肇師但出三。不出天龍)。(△〔長阿含十八〕閻浮提諸龍",
    "X13n0287_006:0681a22": "有三患。一熱風熱沙著身。燒皮肉及骨。以為苦惱。二惡風暴起。吹其宮殿。失寶飾衣等。龍身自現。以為苦",
    "X13n0287_006:0681a23": "惱。三諸龍娛樂時。金翅鳥入宮。摶撮始生龍子食之。怖懼熟惱。阿耨達池。無此三患。故名無熱惱池)。(△〔僧",
    "X13n0287_006:0681a24": "祗律云〕商人問龍女言。汝有如是莊嚴受用。布薩何為。答言。我龍法有五。事苦。為生時。眠時。淫時。瞋時。死",
    "X13n0287_006:0681b01": "時。一日之中。三過皮膚落地。熱沙摶身。復問汝欲求何事。答言。樂人道中生。為畜生中苦。不知法故。欲就",
    "X13n0287_006:0681b02": "如來出家)。(△〔清涼云〕智論云。此龍是七地菩薩。須彌藏經云。佛告須彌藏龍仙菩薩。汝于然燈佛所。為化",
    "X13n0287_006:0681b03": "諸龍。起大勇猛。今四生龍。有於惡毒。氣毒。見毒。觸毒。齧毒。貪瞋癡毒。云何當令如法除滅。彼菩薩言。我入",
    "X13n0287_006:0681b04": "其窟。入深三昧。彼當降伏。此諸龍王。安住大乘。精進修行。有大威德。是大龍王。各各佛前。率諸眷屬。不令",
    "X13n0287_006:0681b05": "起作如上灾禍。於佛法僧。三寶種性。久住於世。不令速滅)。(○藥叉〔西域記云〕舊訛曰夜叉。什曰秦言貴人。",
    "X13n0287_006:0681b06": "亦言輕疾。（亦云捷疾）有三種。一在地。二在虗空。三天夜叉也。地夜叉但以財施。故不能飛空。天夜叉以車",
    "X13n0287_006:0681b07": "馬施。故能飛行。佛轉法輪時。地夜叉唱。空夜叉聞。空夜叉唱。四天王聞。如是乃至梵天)。(△〔清涼云〕此云輕",
    "X13n0287_006:0681b08": "捷。飛空速疾故。亦云苦活。此類飛空噉人故。菩薩示為其王。翻加守護。亦令愛見羅剎。不害法身慧命)。(○",
    "X13n0287_006:0681b09": "乾闥婆〔法華文句云〕四乾闥王。此云齅香。以香為食。亦云香陰。其身出香。天帝俗樂之神也)。(△〔清涼云〕此",
    "X13n0287_006:0681b10": "云尋香。亦云食香。止十寶山間。食諸香粖〔什公云〕天樂神也。處地上寶山中。天欲作樂時。此神身有異相。",
    "X13n0287_006:0681b11": "即上天也〔泐云〕帝釋宮欲作樂。燒沉水香。此神即尋香氣而往。故翻尋香氣也)。(△〔淨名疏云〕此亦陵空之",
    "X13n0287_006:0681b12": "神。不噉酒肉。惟香資陰。是天帝幢倒樂神。在須彌南金剛窟住〔起世經云〕雪山右面黑山。北有香山。其中",
    "X13n0287_006:0681b13": "常有歌舞唱伎音樂之聲。山有二崛。七寶所成。柔軟香潔。猶如天衣。妙香乾闥婆王。從五百乾闥婆王。在",
    "X13n0287_006:0681b14": "其中止)。([?(▽/○)]二無酒疑神蟒形類)。",
    "X13n0287_006:0681b15": "若阿修羅。樂脫其倫。我於彼前。現阿修羅身。而為說",
    "X13n0287_006:0681b16": "法。令其成就。若緊那羅。樂脫其倫。我於彼前。現緊那",
    "X13n0287_006:0681b17": "羅身。而為說法。令其成就。若摩呼羅伽。樂脫其倫。我",
    "X13n0287_006:0681b18": "於彼前。現摩呼羅伽身。而為說法。令其成就。",
    "X13n0287_006:0681b19": "【疏】修羅醜狀而多慢。疑神。似人而戴角。蟒形田蚥。",
    "X13n0287_006:0681b20": "腹行之類。因多毀戒。微行惠施墮此道中。各願出",
    "X13n0287_006:0681b21": "類。皆從其欲(〔應法師云〕阿修羅。正言阿素洛。譯云。阿者無也。素洛云酒。亦云天。名無酒",
    "X13n0287_006:0681b22": "神。亦名非天)。(△〔別行云〕此云無酒。一持不飲酒戒。由過去宿習餘力。云不飯酒。二因由好酒。見天飲甘。露",
    "X13n0287_006:0681b23": "四天下採華。置四海中釀。海中業力持。進失甘露退。不成酒。即令斷酒。得大力也)。(△〔阿毗曇論云〕以不能",
    "X13n0287_006:0681b24": "忍善。不能下意。諦觀種種教化。以憍慢故。非善健兒又非天故。名阿修羅〔翻譯云〕新翻非天。以諂詐非天",
    "X13n0287_006:0681c01": "行故。依業報差別經中。具說十業得阿修羅報。一二三。身口意。行微惡。四起於憍慢。乃至九起於慢慢。十",
    "X13n0287_006:0681c02": "回諸善根。向阿修羅道。若約餘經。多因嗔慢疑三業。得生彼故)。(△〔智論云〕羅睺阿修羅王。亦是大菩薩)。(○",
    "X13n0287_006:0681c03": "緊那羅〔別行云〕亦呼為疑神。亦為人非人。今不取人非人釋緊那羅。此乃是結八部數耳)。(△〔什曰〕秦言人",
    "X13n0287_006:0681c04": "非人。似人而頭上有角。人見之言。人耶。非人耶。故以名之。亦天伎神也。小不及乾闥婆)。(△〔清涼云〕雜心論。",
    "X13n0287_006:0681c05": "畜生道攝。亦云歌神。以能歌詠。是天帝執法樂神。即四王眷屬。表菩薩。似眾生形而非眾生。常以法樂娛",
    "X13n0287_006:0681c06": "眾生故。歌神。即唐三藏譯)。(△〔菩薩處胎經云〕緊那羅住須彌山北。亦在十寶山間。由昔布施之力。居七寶",
    "X13n0287_006:0681c07": "宮殿。壽命甚長。以瞋怒沙門故。八十四劫。常無手足。諸天燕會。與乾闥婆分番上下。天欲奏樂。腋下汗流。",
    "X13n0287_006:0681c08": "便自上天。有緊那羅。名頭婁磨。琴歌諸法實相。以讚世尊)。(△〔大樹緊那羅王所問經云〕此王以所彈瑠璃",
    "X13n0287_006:0681c09": "之琴。閻浮檀金。華葉莊嚴。善淨業報之所造作。在如來前調琴。及餘八萬四千伎樂。其音普聞大千世界。",
    "X13n0287_006:0681c10": "隱蔽欲界諸天音樂。諸山藥草叢林。悉皆徧動。如人極醉。前卻顛倒。須彌[山*叵]峨。涌沒不定。一切凡聖。惟除",
    "X13n0287_006:0681c11": "菩薩不退轉者。大迦葉等。一切聲聞。放捨威儀。誕貌逸樂。如小兒舞戲。不能自持〔法華文句云〕天帝法樂",
    "X13n0287_006:0681c12": "神。佛時說法。諸天弦歌般遮於瑟。而奏四教法門。緊那羅奏於別圓之樂。故使聲聞不能自安)。(○摩呼羅",
    "X13n0287_006:0681c13": "伽〔手鑑云〕亦云莫呼落伽。此云大腹。田蚥蝦蟆蟒蛇等類。皆此所攝。田蚥。蟾蜍別名。即蝦蟆也)。(△〔什曰〕是",
    "X13n0287_006:0681c14": "地龍而腹行也〔肇曰〕大蟒神。腹行也〔清涼云〕此云大腹行。即蟒之類。亦表菩薩。徧行而無行也。經言皆勤",
    "X13n0287_006:0681c15": "修廣大方便永割痴網。以此類聾騃。故令方便捨痴)。(△〔淨名疏云〕即世間廟神。受人酒肉。悉入蟒腹。毀戒",
    "X13n0287_006:0681c16": "邪諂。多瞋小施。貪嗜酒肉。戒緩墮鬼神。多瞋蟲入其身而唼食之〔私謂〕高僧傳。安世高同學。以多瞋墮大",
    "X13n0287_006:0681c17": "蟒身。為[邱丘+共]亭湖神得度。即其類也)。([?(▽/○)]三人非人等雜趣類)。",
    "X13n0287_006:0681c18": "若諸眾生。樂人修人。我現人身。而為說法。令其成就。",
    "X13n0287_006:0681c19": "若諸非人。有形無形。有想無想。樂度其倫。我於彼前。",
    "X13n0287_006:0681c20": "皆現其身。而為說法。令其成就。",
    "X13n0287_006:0681c21": "【疏】人身難得。見佛受化。非天之著樂。餘之多苦。故",
    "X13n0287_006:0681c22": "樂修也。(裴相云。可以整心慮。趣菩提。唯人道為能耳)有形有色蘊。如下",
    "X13n0287_006:0681c23": "休咎精明等。無形無色蘊。如下空散消沈等。有想",
    "X13n0287_006:0681c24": "有四蘊。如下鬼神精靈等。無想無四蘊。即下精神",
    "X13n0287_006:0682a01": "化為土木金石等。此皆非人也。斯則形想雜類。蠢",
    "X13n0287_006:0682a02": "物皆沾。必一其身。乘機即化(〔吳興云〕如上及普門品。於十界中。皆闕菩",
    "X13n0287_006:0682a03": "薩及地獄身。智者依正法華。具現菩薩界身。又准釋論。菩薩亦化地獄。故知十界不可闕〔溫陵云〕六凡不",
    "X13n0287_006:0682a04": "舉三塗者。此類幽沈。未能聞法。則以施無畏力拔之)。([?(○/○)]三結成)。",
    "X13n0287_006:0682a05": "是名妙淨。三十二應。入國土身。皆以三昧。聞熏聞修。",
    "X13n0287_006:0682a06": "無作妙力。自在成就。",
    "X13n0287_006:0682a07": "【疏】以如幻力。熏聞思修。成金剛三昧。證真起用。自",
    "X13n0287_006:0682a08": "生如是(〔合論云〕如來神用十方。隨根成就。而言無作者。如文殊師利。回觀善財童子。如象王",
    "X13n0287_006:0682a09": "迴旋。隨根對現不背眾生。如應見者。皆如對面。而諸眾生各不相知。皆謂聖者獨對我語。此雜華所稱對",
    "X13n0287_006:0682a10": "現法身法華所稱喜見一切色身三昧也)。(△〔法華文句云〕觀世音者。譬藥樹王。徧體愈病。普門者。譬如意",
    "X13n0287_006:0682a11": "珠王。隨意所與。能以一音。稱十法界機。隨其宜類。悉得解脫。如修羅琴。是名說法普)。([○@卍]二十四無畏。有難",
    "X13n0287_006:0682a12": "必濟有危必救恐怖獲安。總號無畏大悲為體。文三)。([?(○/○)]一標舉)。",
    "X13n0287_006:0682a13": "世尊。我復以此聞熏聞修。金剛三昧。無作妙力。與諸",
    "X13n0287_006:0682a14": "十方三世六道。一切眾生。同悲仰故。令諸眾生。於我",
    "X13n0287_006:0682a15": "身心。獲十四種無畏功德。",
    "X13n0287_006:0682a16": "【疏】由前觀行。證真具德。從體起用。令眾生得一十",
    "X13n0287_006:0682a17": "四種無畏功德(〔疏記云〕一切依正。皆是觀音妙身妙心。一切眾生。於斯色心而自為",
    "X13n0287_006:0682a18": "難。求救三業。亦即觀音。是故機成。即時而動)。(△〔溫陵云〕由我不自觀音。彼獲脫苦。由我知見旋復。彼不能",
    "X13n0287_006:0682a19": "燒。是故云。於我身心獲無畏等)。([?(○/○)]二列釋四)。([│/○]一聞聲離苦)。",
    "X13n0287_006:0682a20": "一者。由我不自觀音。以觀觀者。令彼十方苦惱眾生。",
    "X13n0287_006:0682a21": "觀其音聲。即得解脫。",
    "X13n0287_006:0682a22": "【疏】由我不觀所聽首聲。但觀聞性。(資中文)音聲既寂。",
    "X13n0287_006:0682a23": "聞性無生。塵境不拘。自然解脫。自既如是。故令十",
    "X13n0287_006:0682a24": "方眾生。聞我音聲。即得度苦(〔真際云〕由我不自觀音。不循前塵也。以觀",
    "X13n0287_006:0682b01": "觀者。用無緣之慈。觀彼世間觀音者也)。(△〔溫陵云〕不自觀音。不隨聲塵所起知見。以觀觀者。旋倒聞機。返",
    "X13n0287_006:0682b02": "照自性也。此為真觀。淨觀。智慧觀。苦惱眾生。蒙其觀者。亦得解脫。則真淨慈悲。觀力加被也)。(○〔法華普門",
    "X13n0287_006:0682b03": "品云〕佛告無盡意菩薩。善男子。若有無量百千萬億眾生。受諸苦惱。聞是觀世音菩薩。一心稱名。觀世音",
    "X13n0287_006:0682b04": "菩薩。即時觀其音聲。皆得解脫〔荊溪記云〕經云。觀世音菩薩即時等者。有人以觀世音三字。著下句上。興",
    "X13n0287_006:0682b05": "皇著上句末。於下句上。又足觀世音三字。二俱不然。依下句頭。亦不須足)。(△〔私謂〕此經由我不自觀音一",
    "X13n0287_006:0682b06": "章。十四種無畏之總文也。法華文句。分總答別答之科。此即總答。次即別答也。以普門品證之。彼是佛說",
    "X13n0287_006:0682b07": "菩薩。機在持名拔苦。此乃菩薩自說。機在同悲利〔佛〕此經云。令彼十方苦惱眾生。觀其音聲。即得解脫。彼",
    "X13n0287_006:0682b08": "經即云。觀世音菩薩即時觀其音聲。皆得解脫。理而言之。所觀之音聲。乃十方苦惱眾生。號呼觀世音之",
    "X13n0287_006:0682b09": "音聲。能觀之人。則皆以觀觀者之觀世音也。由我不自觀音者。一切眾生。同悲仰故。不但自觀聲音。得解",
    "X13n0287_006:0682b10": "脫也。以觀觀者。觀彼一切眾生。能念觀世音之人。如節師所云。用無緣慈。觀世間觀音者也。此菩薩自敘",
    "X13n0287_006:0682b11": "圓通法門。如下文水火七難等。即在菩薩觀其音聲。一念返聞之中。同時拔濟。故曰。於我身心。獲十四種",
    "X13n0287_006:0682b12": "無畏功德。若曰。眾生自觀其音。不但違法華明文。觀世音菩薩即時之語。以本經於我身心之義。貼文消",
    "X13n0287_006:0682b13": "釋。亦不相符順也。苕溪謂眾生止稱名號。罔識聞熏。此中正取眾生自觀。以通聖應。當知眾生七難三灾。",
    "X13n0287_006:0682b14": "身心焚灼。爾時只辦呼名。何暇作觀。菩薩同體大悲。冥機冥感。如磁吸鐵。寧復計其能觀與否。天台別答。",
    "X13n0287_006:0682b15": "分三業機。七難是口機應。以稱名故。三毒是意機應。令常念故。二求是身機應。以禮拜故。是則聞熏力異。",
    "X13n0287_006:0682b16": "過現緣差。當問觀智於從容皈命之日。不當求觀門於急難呼號之頃也。觀音此語。以佛說為證明。無可",
    "X13n0287_006:0682b17": "疑者。今謂普門是菩薩觀。首楞是眾生觀。順後人之臆度。以批判經宗。則亦不循其本者矣)。(○〔法華文句",
    "X13n0287_006:0682b18": "云〕自有多苦苦一人。多人受一苦。一人受多苦。一人受少苦。今文百千萬億眾生。此言十方多人也。受諸",
    "X13n0287_006:0682b19": "苦惱多苦也。多尚能救況少苦耶)。(△〔別行云〕譬如父母。念子心重。多智多財具大勢力。眾子在難。即能俱",
    "X13n0287_006:0682b20": "拔菩薩亦如是無緣慈悲重。權實二智深。聖財無量。神通力大。十界雖多應。有餘裕。又如毒龍罪報。尚能",
    "X13n0287_006:0682b21": "以一眼徧視一切視之皆死。何況菩薩種智圓明耶)。([│/○]二遭難消危三)。([?(▽/○)]一三灾惡國難)。",
    "X13n0287_006:0682b22": "二者。知見旋復。令諸眾生。設入大火。火不能燒。",
    "X13n0287_006:0682b23": "【疏】本由四大分湛。旋令覺知。令復本聞。知見歸湛。",
    "X13n0287_006:0682b24": "湛性圓徧。無塵可得。塵火既歇。何物能燒。故令眾",
    "X13n0287_006:0682c01": "生。大火不壞(〔補遺云〕知見屬心。心屬火。知見旋復。",
    "X13n0287_006:0682c02": "不免火灾。內有覺觀。非心而何)。(△〔別行云〕火有果報火。業火。煩惱火。果報火。至初禪。業火通三界。煩惱火",
    "X13n0287_006:0682c03": "通三乘。果報火難者。如阿鼻鬲子。八萬四千。內外洞徹。上下交炎。餓鬼支體煙起。舉體焦然。畜生燠煑湯",
    "X13n0287_006:0682c04": "炭。修羅亦有火難。人中焚燒現見故。若至劫盡。須彌洞然。初禪已下。無免報火。凡二十五有眾生。百千萬",
    "X13n0287_006:0682c05": "億諸業苦惱。持是觀世音名。火不能燒何但止就閻浮人作解耶。次明修因惡業火者。若五戒十善。多為",
    "X13n0287_006:0682c06": "惡業所難。故經云燒諸善根。無過瞋恚。雖生有頂。頭上火然。術婆伽欲火所燒金光明云。憂愁盛火。今來",
    "X13n0287_006:0682c07": "燒我。能破善業。退上墮下。皆名為火。若能稱名。得離惡業。次明煩惱火。若聲聞人。見三界因果。猶如火宅。",
    "X13n0287_006:0682c08": "四倒結業。煙炎俱起競相推排。求免焚灼。一心稱觀世音。乘於羊車。速出火宅。入有餘無餘涅槃。即得解",
    "X13n0287_006:0682c09": "脫也。復以行人修道之時。並為五住煩惱惑火之所燒害。方便未成大難恒逼。稱觀世音。方便即成。即得",
    "X13n0287_006:0682c10": "解脫。何者菩薩初發菩提心。見果報火燒諸眾生。即起慈悲。誓當度脫。受持禁戒。亦起慈悲。救諸業火。修",
    "X13n0287_006:0682c11": "無漏觀白骨流光。入火光三昧。一切處皆起慈悲。為眾生滅煩惱火。悉是因緣所生法。即空。次假。後中。見",
    "X13n0287_006:0682c12": "火實相。節節慈悲。誓當利物。今位補處。以本誓力。熏諸眾生。隨有機感。即能垂應)。(△〔疏記云〕經列七難止",
    "X13n0287_006:0682c13": "在人中智者深窮救難之功。在王三昧。即二十五有真常我性。觀音證已。乃能徧拔眾生之苦。故知其示",
    "X13n0287_006:0682c14": "七難淺深。正論觀行始末之相也)。",
    "X13n0287_006:0682c15": "三者。觀聽旋復。令諸眾生。大水所漂。水不能溺。",
    "X13n0287_006:0682c16": "【疏】聲能漂蕩。如水騰波。觀聽旋真。塵相不起。虗明",
    "X13n0287_006:0682c17": "湛寂。何物能漂。故令念者。大水不溺。(〔孤山云〕達聲無聲。水聲豈",
    "X13n0287_006:0682c18": "溺)。(△〔溫陵云〕見業交則見猛火。聞業交則見波濤。今既旋復。故水火不焚溺。於聽言觀猶於音言觀也)。(△",
    "X13n0287_006:0682c19": "〔別行云〕初果免見流。三果免欲流。四果免有流。圓教方免無明流。菩薩所以徧應水難者。本修別圓二觀",
    "X13n0287_006:0682c20": "慈悲。今日方就。王三昧力。寂而常照。眾生報水所漂。稱名為機。對事慈悲。救果報水。戒定慈悲。救惡業水。",
    "X13n0287_006:0682c21": "三觀慈悲。救煩惱水。一切一時。皆得解脫)。",
    "X13n0287_006:0682c22": "四者。斷滅妄想。心無殺害。令諸眾生。入諸鬼國。鬼不",
    "X13n0287_006:0682c23": "能害。",
    "X13n0287_006:0682c24": "【疏】妄想生滅。能殺法身。能害慧命。苟或斷絕。真性",
    "X13n0287_006:0683a01": "無傷。故入鬼國。鬼不能害(〔補遺云〕九道眾生。莫非妄想。虗詐不實。乃鬼之",
    "X13n0287_006:0683a02": "因內滅其因。雖入其國不能害我)。(△〔海印云〕妄想如鬼。能殺法身)。(△〔別行云〕羅剎是食人鬼。人屍若臭。能",
    "X13n0287_006:0683a03": "呪養之令鮮大經云。羅剎婦女。隨所生子食之。復食其夫)。([?(▽/○)]二鬼獄惡賊難)。",
    "X13n0287_006:0683a04": "五者。熏聞成聞。六根銷復。同於聲聽。能令眾生。臨當",
    "X13n0287_006:0683a05": "被害。刀段段壞。使其兵戈。猶如割水。亦如吹光。性無",
    "X13n0287_006:0683a06": "搖動。",
    "X13n0287_006:0683a07": "【疏】熏修妄聞。成真聞性。一根亡對。諸根亦融。心水",
    "X13n0287_006:0683a08": "虗朗。智光無動。誰為自他。而當被害(〔吳興云〕淮南子云。光可見",
    "X13n0287_006:0683a09": "不可握。水可循不可壞。喻意如此)。(△〔別行云〕非但世間殺具。名為刀杖。惡業亦能傷善業身命。煩惱六塵",
    "X13n0287_006:0683a10": "三毒等。皆名刀箭從地獄去即有刀山挂骨。劒樹傷身。鋸解屠膾。狼籍痛楚餓鬼自相斬刺。畜生自相觸",
    "X13n0287_006:0683a11": "突修羅晝夜征戰。龍王降雨。變成刀刃人中。前履白刃。卻怖難誅。復有橫屍塞外。[銜金+缶]刀東市。天共修羅闘",
    "X13n0287_006:0683a12": "時。五情失守。皆有刀杖怖畏。失命之苦。若能稱觀世音。若應刑時。刀尋段壞。若應戰陣。立之等力。令得安",
    "X13n0287_006:0683a13": "和。次明修諸善因。為三毒刀箭惡業破壞善心割斷戒皮定肉慧骨。微妙心髓。法身慧命。退失墮落。失人",
    "X13n0287_006:0683a14": "天道。乃至正命。登難崩易。萬劫不復。起怖畏心。稱觀世音。即蒙救護。三毒不傷。清昇受樂。次聲聞人。厭患",
    "X13n0287_006:0683a15": "生死。即時觀三界見思。劇於刀箭。一心持觀世音。機成感徹。則能裂生死券。度恩愛河。不為煩惱刀杖所",
    "X13n0287_006:0683a16": "害。次通別圓變易等。五住刀箭。傷法身。損慧命。若能稱名。即蒙聖應。免離通別刀杖。脫二死地。菩薩住王",
    "X13n0287_006:0683a17": "三昧中。無量神力。以十三昧。救果報刀杖以二十四三昧。救三毒刀杖。以二十五三昧。救入空煩惱刀杖。",
    "X13n0287_006:0683a18": "救出假無知刀杖。救入中無明刀杖。一切一時。皆得解脫)。",
    "X13n0287_006:0683a19": "六者。聞熏精明。明徧法界。則諸幽闇。性不能全。能令",
    "X13n0287_006:0683a20": "眾生。藥叉羅剎。鳩槃茶鬼。及毗舍遮。富單那等。雖近",
    "X13n0287_006:0683a21": "其傍。目不能視。",
    "X13n0287_006:0683a22": "【疏】聞熏觀行。成就精明。智照既融。法界圓徧。無明",
    "X13n0287_006:0683a23": "邪暗永不能生。藥叉等類。咸受幽氣。故令惡鬼。目",
    "X13n0287_006:0683a24": "不能視(〔補遺云〕見真妙理。無幽不燭。根塵是黑暗稠林。為我所破。故曰性不能全)。(△〔釋文〕藥",
    "X13n0287_006:0683b01": "叉羅剎。北方多聞天王所領二鬼。藥叉。即夜叉羅叉。此云速疾鬼。又云可惡。亦云暴惡。鳩槃荼及薜茘多。",
    "X13n0287_006:0683b02": "南方增長天王所領〔清涼云〕鳩槃荼。此〔釋〕為陰囊。其狀稍隈。故指在音義耳。舊云冬苽鬼。亦以狀翻〔翻譯",
    "X13n0287_006:0683b03": "云〕此云甕形。舊云冬瓜。此神陰如冬瓜。行著肩上。坐便踞之。又云厭魅鬼。臥厭不寤者。毗舍遮。亦毗舍闍。",
    "X13n0287_006:0683b04": "及乾闥婆。東方〔治〕國天王所領。此云噉精氣。噉有情及五穀精氣故。梁言顛倒鬼〔別行云〕有噉精氣鬼。人",
    "X13n0287_006:0683b05": "心中有七渧甜水。和精氣神。鬼噉一渧令頭痛。三渧閟絕。七渧盡即死。富單那及龍。西方雜語天王所領。",
    "X13n0287_006:0683b06": "此云臭餓鬼亦云熱病鬼)。(△〔別行云〕若論果報鬼難者。地獄道有弊惡大力鬼。惱諸罪人。鬼道中。力大者",
    "X13n0287_006:0683b07": "惱于小鬼。畜生道鬼。亦噉畜生。人中可知。諸天既領鬼。阿含云。有大力鬼。坐帝釋床。帝釋大瞋。鬼光明熾。",
    "X13n0287_006:0683b08": "釋還發慈心。鬼光明滅。天主既為鬼所惱。何況四王修羅道耶。次惡業鬼者。阿含云。淫亦有鬼。鬼入人心。",
    "X13n0287_006:0683b09": "則使人淫佚無度。當知鬼亦破善。毀損人天動不動業。次煩惱鬼者。見心為男鬼。受心為女鬼。若論此鬼。",
    "X13n0287_006:0683b10": "即得滿三千大千世界。非復假設之言。以見使歷三界有八十八。愛歷三界。合有九十八。豈不徧滿。此鬼",
    "X13n0287_006:0683b11": "惱二乘人。乃至六度通別圓等行人。大經云。惟願世尊。善良呪師。當為我等。除無明鬼。又云。愚痴羅剎。止",
    "X13n0287_006:0683b12": "住其中。豈非煩惱鬼耶。菩薩初發心時。見障惡鬼。惱亂世間。與起慈悲。為作擁護。成王三昧。住鬼法門。能",
    "X13n0287_006:0683b13": "以鬼身。廣作佛事。三障之鬼。或破或用。得自在故。一切鬼難。一時普救)。",
    "X13n0287_006:0683b14": "七者。音性圓銷。觀聽返入。離諸塵妄。能令眾生。禁繫",
    "X13n0287_006:0683b15": "枷鏁。所不能著。",
    "X13n0287_006:0683b16": "【疏】塵累相縈如禁繫。六根質礙如枷鏁。(〔蕅益云〕所既妄立。明",
    "X13n0287_006:0683b17": "理不踰。以為枷鎻)既而入流亡所。繫礙不成。是故念者。枷",
    "X13n0287_006:0683b18": "鎻解脫(〔補遺云〕音信圓銷。六用返入。言觀聽者。且舉其二。塵縛俱消。則禁繫等事。成鏁夢關",
    "X13n0287_006:0683b19": "空耳)。(△〔別行云〕地獄體是囹圄。鬼及畜生。亦有籠繫。修羅亦被五縛。北方及天上自在。應無此難。降是已",
    "X13n0287_006:0683b20": "還。無免幽厄。若能稱觀世音。重關自開。鐵木斷壞。次名修因惡業。即名枷鏁也。若人修習善業。被惡業覆。",
    "X13n0287_006:0683b21": "如大山暎覆於心。使善敗壞。再增惡業。惡業即招果縛。無由可解。若欲脫此業者。應時可救。急稱觀音。能",
    "X13n0287_006:0683b22": "令三惡業壞。大品云。摩訶那伽。雖有罪無罪。同在三界獄中。若發定慧。是械斷。若發權實。是杻斷。若破無",
    "X13n0287_006:0683b23": "明。是枷斷。法身顯現。是鎻斷。入無餘涅槃。是縛斷。免三相。是離檢。出三界。是出獄。菩薩起無緣慈悲。熏諸",
    "X13n0287_006:0683b24": "眾生。十法界有機。即能一切一時而得解脫)。",
    "X13n0287_006:0683c01": "八者。滅音圓聞。徧生慈力。能令眾生。經過險路。賊不",
    "X13n0287_006:0683c02": "能劫。",
    "X13n0287_006:0683c03": "【疏】聲能劫心。害善為賊。聲銷意淨。慈力徧熏。平等",
    "X13n0287_006:0683c04": "在懷。善惡同貫。故能涉險。賊不能劫。(〔海印云〕六塵既空。慈心平",
    "X13n0287_006:0683c05": "等。了無自他敵對。何有劫賊)。(△〔宗鏡云〕經過險路者。即是三界之險阻。六趣之迷津)。(△〔智論云〕魔若魔民。",
    "X13n0287_006:0683c06": "及內身結使。種種罪報。皆是賊。近此諸賊故。應一念敬慎。譬如入賊中行。不自慎護。為賊所得)。(○已上七",
    "X13n0287_006:0683c07": "難。法華約口機應。結勸稱名)。([?(▽/○)]三三毒惡心難)。",
    "X13n0287_006:0683c08": "九者。熏聞離塵。色所不劫。能令一切多淫眾生。遠離",
    "X13n0287_006:0683c09": "貪欲。",
    "X13n0287_006:0683c10": "【疏】聲塵既亡。色境銷歇。貪欲念慮。擬從何生。故令",
    "X13n0287_006:0683c11": "眾生。遠離貪欲(〔溫陵云〕眾生以欲習合塵。故為色劫。能以金剛三昧。熏聞成性。遂能",
    "X13n0287_006:0683c12": "離塵。性成則欲愛乾枯。塵離則根境不偶。雖有色境。不能劫動)。(△〔別行云〕淨住及禪經。明多欲人有欲蟲。",
    "X13n0287_006:0683c13": "男蟲淚出而青白。女蟲吐血而紅赤。又言有欲鬼。嬈動其心。令人倒惑。二經明蟲鬼各是有情。以共業故。",
    "X13n0287_006:0683c14": "資人倒惑如大經云。若習近貪欲。是報熟時。此舉多欲相也。若少欲人。蟲鬼潛伏。無多狂醉是少欲相)。",
    "X13n0287_006:0683c15": "十者。純音無塵。根境圓融。無對所對。能令一切忿恨",
    "X13n0287_006:0683c16": "眾生。離諸瞋恚。",
    "X13n0287_006:0683c17": "【疏】音聲差別。三昧能純。(〔輔遺云〕純音。中道法音也)塵既不生。根",
    "X13n0287_006:0683c18": "無所偶。順違之境不得。瞋恚之心自亡。故令念者。",
    "X13n0287_006:0683c19": "離諸瞋恚(〔溫陵云〕音聲純淨。無復妄塵。圓融無違。無能所對。無違無對。則不瞋矣)。(△〔起信",
    "X13n0287_006:0683c20": "記云〕論外緣即通舉六塵。音即別指。耳所對也。首楞云。純音無塵。根境圓融無對所對。又云。不自觀音。以",
    "X13n0287_006:0683c21": "觀觀者。斯則同諸法無行經。人音聲觀法門。何所動耶。於六塵中。唯舉聲塵者。阿含說此。以為禪刺也)。(△",
    "X13n0287_006:0683c22": "〔別行云〕瞋恚多者。令世人不喜見。如渴馬獲水。如射師子母。故遺教云。劫功德賊。無過嗔恚。華嚴云。一念",
    "X13n0287_006:0683c23": "嗔起。障百法明門。菩薩以瞋乖慈。障道事重。大集云一念起嗔。一切魔鬼得便。涅槃云。習近瞋恚。例淫亦",
    "X13n0287_006:0683c24": "應。有鬼。如柰女經。瞋則有蝎蟲。是多瞋相。否是少瞋相)。",
    "X13n0287_006:0684a01": "十一者。銷塵旋明。法界身心。猶如琉璃。朗徹無礙。能",
    "X13n0287_006:0684a02": "令一切昏鈍性障。諸阿顛迦。永離癡暗。",
    "X13n0287_006:0684a03": "【疏】消除塵暗。旋復真明。世界身心。洞然無礙。一切",
    "X13n0287_006:0684a04": "唯覺。誰為癡暗。故令闡提。咸生實信(〔補遺云〕阿顛迦。痴暗人也。",
    "X13n0287_006:0684a05": "我以消六塵。復真明。推己及之。令離暗鈍)。(△〔別行云〕愚痴多者。邪畫諸見。撥無因果。謗毀大乘。如大經云。",
    "X13n0287_006:0684a06": "習近愚痴。是報熟時。此乃邪痴。習報二果。痴心習成。地獄報熟。例前亦有蟲鬼)。(△〔圓覺鈔云〕梵語一闡提。",
    "X13n0287_006:0684a07": "此云多貪。是樂欲義。樂生死故。即〔梵〕燒一切善根。二阿闡底迦。此云無欲。是不樂欲義。不樂涅槃故。即楞",
    "X13n0287_006:0684a08": "伽菩薩大悲。三阿顛底迦。此云極惡。名為畢竟。以畢竟無涅槃性故。即無性闡提。孤山云。阿顛迦亦云阿",
    "X13n0287_006:0684a09": "闡底迦。不樂欲涅槃者。誤之甚矣)。(○〔合釋〕〔法華文句云〕若用一切智。斷四住塵沙等惑。如卻枝條。不名斷",
    "X13n0287_006:0684a10": "惑普。若用一切種智。斷無明者。五住皆盡。如除根本。名斷惑普)。(○〔別行云〕二乘欲。樂涅槃名貪。厭生死名",
    "X13n0287_006:0684a11": "瞋。不達此理名痴。二乘未斷此三毒。即變易三毒相也。未斷別惑菩薩貪求佛法。於恒沙劫。未曾暫捨。多",
    "X13n0287_006:0684a12": "學問。無厭足。即貪相。惡賤二乘。不喜聞其名。言寧起惡癩野干心。不起二乘心。如大樹折枝之譬。豈非瞋",
    "X13n0287_006:0684a13": "相。無明重數甚多。佛菩提智之所能斷。佛性未了了者。皆是痴相。此三毒即為三法門。一取。即大貪法門。",
    "X13n0287_006:0684a14": "二捨。即大瞋法門。三不取不捨。即大痴法門。一切聖人。自行化他。無不從此三門而入)。(○已上三毒。法華",
    "X13n0287_006:0684a15": "約意機應。結勸常持)。([│/○]三隨欲應求)。",
    "X13n0287_006:0684a16": "十二者。融形復聞。不動道場。涉入世間。不壞世界。能",
    "X13n0287_006:0684a17": "徧十方。供養微塵諸佛如來。各各佛邊。為法王子。能",
    "X13n0287_006:0684a18": "令法界無子眾生。欲求男者。誕生福德智慧之男。十",
    "X13n0287_006:0684a19": "三者。六根圓通。明照無二。含十方界。立大圓鏡。空如",
    "X13n0287_006:0684a20": "來藏。承順十方微塵如來。祕密法門。受領無失。能令",
    "X13n0287_006:0684a21": "法界無子眾生。欲求女者。誕生端正。福德柔順。眾人",
    "X13n0287_006:0684a22": "愛敬。有相之女。",
    "X13n0287_006:0684a23": "【疏】融通形礙。旋聞真聞。所以不動道場。涉入世界。",
    "X13n0287_006:0684a24": "身無限量。徧至十方。紹繼法王。種姓不斷。由三昧",
    "X13n0287_006:0684b01": "力。福慧具故。應求男者。皆無虗願。(〔溫陵云〕融形涉世。徧事諸佛。為",
    "X13n0287_006:0684b02": "法王子之力。加之即生男)。(△〔別行云〕士有百行。智居其首。若但智而無福。則位卑而財貧。觸途壈坎。智與",
    "X13n0287_006:0684b03": "福合。彌相扶顯。福則財位高昇。慧則名聞博遠。故云福德智慧之男)六根圓徧。融通",
    "X13n0287_006:0684b04": "照明。含現十方。無二無別。唯一寶覺。名大圓鏡。復",
    "X13n0287_006:0684b05": "能承順微塵諸佛。受領含容無量法門。不失不壞。",
    "X13n0287_006:0684b06": "名為空藏。以女德坤儀。資生承順。柔明真正。相好",
    "X13n0287_006:0684b07": "圓備。由此念求。故能生也(〔溫陵云〕圓通含界。承順如來。受領法門之力。加",
    "X13n0287_006:0684b08": "之即生女)。(△〔別行云〕女人端正。七德之初。但端正無相者。或早孤少寡。相祿不佳。貌與相扶。彌顯其德。端",
    "X13n0287_006:0684b09": "正則招寵愛。相則招於祿敬。故經云。眾人愛敬。若愛帶慢。何謂為德。愛而敬之。故是相也)。(○〔證真云〕涉入",
    "X13n0287_006:0684b10": "世間。不壞世界。即方便智。方便屬權。權能幹事。故生於男。立大圓鏡。空如來藏。即屬實智。實智詣理。理能",
    "X13n0287_006:0684b11": "含育。故生於女。如淨名云。智度菩薩母。方便以為父。即其義焉)。(○〔別行云〕果報求男女者。如阿含。地獄界",
    "X13n0287_006:0684b12": "已上。乃至諸天。皆有無子之苦。無明為父貪愛為母。六根男。六塵女。識為媒嫁。出生無量煩惱子孫。此男",
    "X13n0287_006:0684b13": "女不勞願求。任運成眷屬也。佛為國王。經教為夫人。出生一切菩薩佛子。又善權方便父。智度菩薩母。一",
    "X13n0287_006:0684b14": "切諸導師。無不由是生。又慈悲心為女。善心誠實男。（據淨名文立於悲智乃類此法立諸男女）或禪定靜",
    "X13n0287_006:0684b15": "細為女。觀慧分別為男。次分三乘以對男女。復約照性自具男女。佛性正觀。決破無明。為福德智慧之男。",
    "X13n0287_006:0684b16": "中道慈悲。含覆一切。為端正有相之女。今借世間男女以表法門爾。初明五戒者。不殺不盜屬女。表定法。",
    "X13n0287_006:0684b17": "不妄語不淫不飲酒屬男表慧法。言定即有慧。言慧即有定譬如女人而有左手。亦如男子而有右手。文",
    "X13n0287_006:0684b18": "云。便生福德智慧之男。此語自具兩法門。又云。便生端正有相之女。端正無邪醜。表中道正觀。離二邊之",
    "X13n0287_006:0684b19": "醜。即慧義也。相即三十二相。慈心所種。即表定義也。雖具二而名女。若不得此五戒男女。則失人天道孤",
    "X13n0287_006:0684b20": "獨。墮在三途。歸命求救五戒完全即男女願滿。十善及四禪等。例可知。次明聲聞男女者。五停心觀。治瞋",
    "X13n0287_006:0684b21": "治散。此二屬女。治貪治痴治障。此三屬男。又直緣諦理正智決斷為男。出觀用法緣慈為女。五停心男女",
    "X13n0287_006:0684b22": "生。即得入真。出觀男女生。得入假二義既滿則不復畏二十五有也。次支佛者。緣方便道。起慈觀為女。慧",
    "X13n0287_006:0684b23": "觀為男。若發真緣理名男。出觀緣慈名女。支佛譬鹿。猶有迴顧之慈也。次六度菩薩。有慈悲。不斷惑。在死",
    "X13n0287_006:0684b24": "生利物名女。行六度方便智慧名男。次通菩薩。既斷煩惱。則有智斷緣諦理之慧為男。慈悲扶餘智入三",
    "X13n0287_006:0684c01": "界為女。次別教十信菩薩修福德莊嚴五波羅蜜為女。從一地二地智慧莊嚴為男。三十心名男女交處",
    "X13n0287_006:0684c02": "聖胎。初地時。慈智合發。名男女雙生。生此男女。不墮二乘生死兩邊之過。生大歡喜。名歡喜地。初生慈智",
    "X13n0287_006:0684c03": "男。女既是真因。任運能生上地男女。上地復生極果男。女是故諸佛皆以初地為祖父母。大慈大悲能成",
    "X13n0287_006:0684c04": "佛道。出生般若。是諸佛之祖母。故稱為大女。次圓教。以無緣慈悲。種三十二相業名女。此女端正有相。以",
    "X13n0287_006:0684c05": "中道智慧為男。此男質直福德。十信六根清淨。名為處胎。初住慈智。男女雙生。即男女具足。二求願滿也。",
    "X13n0287_006:0684c06": "復次從五戒十善。齊第六天已來。皆無禪定。番番悉是散心慧法。狂男子也。從三界定慧男女。男無破惑",
    "X13n0287_006:0684c07": "之功。女無出生無漏之力。此無用之男女。從二乘通教等。慧有斷惑之用。則是幹事之男女有發生無漏",
    "X13n0287_006:0684c08": "紹繼之德也。從二乘通教。所有定慧。不能破無明。見佛性。雖男而女。定則不能懷于中道之子。猶如石女",
    "X13n0287_006:0684c09": "雖女而男惟有別教登地。真明慧發。無緣悲成。此乃名為真正男女。圓教初住見中道時。定慧具足。男女",
    "X13n0287_006:0684c10": "相滿。方稱經文男則福德。女則端正也)。(○已上二求。法華約身機應。結勸禮拜)。([│/○]四稱名獲福)。",
    "X13n0287_006:0684c11": "十四者。此三千大千世界。百億日月。現住世間。諸法",
    "X13n0287_006:0684c12": "王子。有六十二恒河沙數。修法垂範。教化眾生。隨順",
    "X13n0287_006:0684c13": "眾生。方便智慧。各各不同。",
    "X13n0287_006:0684c14": "【疏】所比多眾。方便。權也。智慧。實也。下能比一名(〔熏聞",
    "X13n0287_006:0684c15": "云〕修法約自行。隨于何根。修習行法也。垂範約化他。即以自行作範。轉化於他也)。(△〔疏記云〕既是現住娑",
    "X13n0287_006:0684c16": "婆菩薩。是故特舉為括量本)。(○〔引證〕〔長阿含云〕一日月行四天下。為一世界。如是千日月。千須彌。千閻羅",
    "X13n0287_006:0684c17": "王。千忉利。千梵天。名為小千。即數小千。至滿一千。名為中千。即數中千。復滿一千。名為大千。其中須彌山",
    "X13n0287_006:0684c18": "王。四洲日月。各有萬億皆是一佛化境。號為娑婆世界)。(○〔感通傳云〕宣律師問韋天曰。余聞一佛化境。三",
    "X13n0287_006:0684c19": "千國土。日月歲數。或言百億。或言千百億。廣略不同。何耶。答曰。如師問百億千百億者。經文分明。千百億",
    "X13n0287_006:0684c20": "化身。一佛化一日月。則成千百億日月。總要言之。萬億日月。為一大千。良由天竺億數有大小。應以一百",
    "X13n0287_006:0684c21": "小億為一大億。乃成百大億日月。故云百億)。",
    "X13n0287_006:0684c22": "由我所得。圓通本根。發妙耳門。然後身心。微妙含容",
    "X13n0287_006:0684c23": "周徧法界。能令眾生。持我名號。與彼共持六十二恒",
    "X13n0287_006:0684c24": "河沙。諸法王子。二人福德。正等無異。世尊。我一名號。",
    "X13n0287_006:0685a01": "與彼眾多。名號無異。由我修習。得真圓通。",
    "X13n0287_006:0685a02": "【疏】先出所以。觀音所修。從三慧入。是眾行之根本",
    "X13n0287_006:0685a03": "也。佛佛演教。皆以音聲。機機領悟。盡由聞慧。能於",
    "X13n0287_006:0685a04": "聲塵而亡所得。復根結而歸真際。元明心妙。一多",
    "X13n0287_006:0685a05": "之境融通。本湛覺圓。彼此之名平等。以一切身即",
    "X13n0287_006:0685a06": "一身。故云微妙含容。一身即一切身。故云周徧法",
    "X13n0287_006:0685a07": "界。此即福等之所以也。能令下。正比福等。謂由自",
    "X13n0287_006:0685a08": "證平等理故。遂令他得平等福也。由我下。結所以",
    "X13n0287_006:0685a09": "也。(○〔法華文句云〕入大乘論云。法身唯一。應身則多。格六十二億應。等一法身也。智者云。圓人唯一。偏",
    "X13n0287_006:0685a10": "人則多。格六十二億偏菩薩。等一圓菩薩也)。(△〔法華論云〕彼福平等。有二種義。一信力故。二畢竟知故。畢",
    "X13n0287_006:0685a11": "竟知者。決定知法界故。法界者。名為法性。初地菩薩。能證入一切諸佛平等身故。平等身者。謂真如法身。",
    "X13n0287_006:0685a12": "是故。受持觀音。與受持六十二億恒沙菩薩名字。功德無差)。(△〔別行云〕今明一多性不可得。無有二相。一",
    "X13n0287_006:0685a13": "則非一。多則非多。同入如實際。是故無異〔疏記云〕一中解無量。故說六十二億。無量中解一。故說觀音。以",
    "X13n0287_006:0685a14": "實際之多。生觀音之一。故一無一實。以實際之一。生河沙之多。故多無多實。其理正均。故言無異。照其事",
    "X13n0287_006:0685a15": "理。一多融即。故言正等)。(△〔私謂〕此中格量功德。文句以偏圓格量。別行以正等格量。一家之文。宗旨各別。",
    "X13n0287_006:0685a16": "今且以天親論為準。既云證入平等。非無偏圓。不須格偏等圓也。既云能知法身。非無報化。不須格應等",
    "X13n0287_006:0685a17": "法也。豈惟符智者之旨。沒偏用圓。而入大乘論中。法應之文。亦兼舉矣。今參合諸家之解。折衷于本論。貼",
    "X13n0287_006:0685a18": "文於別行。則知孤山以選根利鈍。比較勝劣。謂多偏不敵一圓。良難免於料揀。而竹庵斥長水擕李。失正",
    "X13n0287_006:0685a19": "途而用次意。亦非通義也)。([?(○/○)]三結成)。",
    "X13n0287_006:0685a20": "是名十四。施無畏力。福備眾生。",
    "X13n0287_006:0685a21": "(〔法華玄義云〕菩薩饒潤成熟一切眾生。而無限量。譬如大雨。四方俱下。一切卉木叢林。徧令生長。華果悉",
    "X13n0287_006:0685a22": "皆成就。故名成就眾生普)。([○@卍]三四不思議。德用殊絕。非言智之所能及也。即顯大圓鏡體。功德之相。然功",
    "X13n0287_006:0685a23": "德力用。其體一也。以內蘊曰德。外施曰用。前雖隨機現應。適時御物。拔苦與樂。數仍有限。而未備陳自在",
    "X13n0287_006:0685a24": "現化。無方之德。妙妙無比。難可思議。故今述也。文二)。([?(○/○)]一標舉)。",
    "X13n0287_006:0685b01": "世尊。我又獲是圓通修證。無上道故。又能善獲四不",
    "X13n0287_006:0685b02": "思議。無作妙德。",
    "X13n0287_006:0685b03": "【疏】內德不充。外用不起。以金剛三昧。熏本四無量",
    "X13n0287_006:0685b04": "心。由斯果證。實德現前。故成四事。俱不思議無作",
    "X13n0287_006:0685b05": "而現。",
    "X13n0287_006:0685b06": "([│/○]二列釋四)。([?(▽/○)]一現形說法)。",
    "X13n0287_006:0685b07": "一者。由我初獲。妙妙聞心。心精遺聞。見聞覺知。不能",
    "X13n0287_006:0685b08": "分隔。成一圓融。清淨寶覺。故我能現。眾多妙容。能說",
    "X13n0287_006:0685b09": "無邊。祕密神呪。",
    "X13n0287_006:0685b10": "〔慤疏〕妙妙聞心者。初妙。則脫黏聲境。後妙。則圓",
    "X13n0287_006:0685b11": "聽無遺【疏】此敘德本也。聞性本真。非麤非妙。由絕",
    "X13n0287_006:0685b12": "待故。故云妙妙。(下釋云。即此聞心。知妙妙者)非麤曰精。離相曰",
    "X13n0287_006:0685b13": "遺。(遺聞。即聞所聞盡)一根脫黏。五根圓拔。故不分隔。成一",
    "X13n0287_006:0685b14": "寶覺。下列所現。故我下。標也。妙容多現。不可以形",
    "X13n0287_006:0685b15": "量拘。祕呪無邊。不可以言說取。此則由三昧力。熏",
    "X13n0287_006:0685b16": "本慈無量心。現種種形。說種種呪令諸見聞。獲其",
    "X13n0287_006:0685b17": "妙樂(〔溫陵云〕言初獲者。指本因也)。",
    "X13n0287_006:0685b18": "其中或現一首三首。五首七首。九首十一首。如是乃",
    "X13n0287_006:0685b19": "至一百八首。千首萬首。八萬四千爍迦囉首。(〔擕李云〕爍迦羅。",
    "X13n0287_006:0685b20": "有云具足〔真際云〕類拔折羅。即金剛也)二臂四臂。六臂八臂。十臂十二",
    "X13n0287_006:0685b21": "臂。十四十六。十八二十。至二十四。如是乃至一百八",
    "X13n0287_006:0685b22": "臂。千臂萬臂。八萬四千母陀羅臂。(母陀羅。或云印義)二目三",
    "X13n0287_006:0685b23": "目。四目九目。如是乃至一百八目。千目萬目。八萬四",
    "X13n0287_006:0685b24": "千清淨寶目。或慈或威。或定或慧。救護眾生。得大自",
    "X13n0287_006:0685c01": "在。",
    "X13n0287_006:0685c02": "【疏】首出眾聖。法身也。臂能提接。化身也。目以導明。",
    "X13n0287_006:0685c03": "智身也。物無虗見。見必利益。故能救護(〔孤山云〕首表法身超",
    "X13n0287_006:0685c04": "出兩邊。臂表解脫提拔眾苦。目表般若照了萬境。或慈或威。結現首也。或定或慧。結臂目也。人首只一。故",
    "X13n0287_006:0685c05": "從奇數以增。臂乃有二。故從耦數以辨。人眼二。天或三。故兼畸耦以明)。(△〔無盡云〕由耳門入。而現首現臂",
    "X13n0287_006:0685c06": "現目。所謂本妙圓通也。一首二臂二目。乃至八萬四千。塵勞煩惱。數極於此)。(△〔溫陵云〕此十一地等覺妙",
    "X13n0287_006:0685c07": "行也華嚴十地已前。猶依本智。長養大悲。至十一地。長養功終。純是大悲而為法體。與智圓現。故觀音手",
    "X13n0287_006:0685c08": "眼。通身徧身。而以大悲稱也。二十四聖。各現一門。圓而會之。咸極於此。使悟入者。不第二十五門。頓了塵",
    "X13n0287_006:0685c09": "勞萬法。法界理事。不離吾圓融淨覺之體。斯則無邊剎海。法法周圓。十方身土。塵塵具足矣。或曰。八萬四",
    "X13n0287_006:0685c10": "千。特表法耳。一身何所施乎。夫身含十虗。毛端現剎。又不啻如首臂而已。八萬四千首臂。猶人身有八萬",
    "X13n0287_006:0685c11": "四千毛孔。未足異也。聖人之言。即事即理。既曰不思議德。勿以凡心。思之議之)。([?(▽/○)]二無畏眾生)。",
    "X13n0287_006:0685c12": "二者。由我聞思。脫出六塵。如聲度垣。不能為礙。故我",
    "X13n0287_006:0685c13": "妙能現一一形。誦一一呪。其形其呪。能以無畏。施諸",
    "X13n0287_006:0685c14": "眾生。是故十方微塵國土。皆名我為施無畏者。",
    "X13n0287_006:0685c15": "【疏】由如幻力。熏本等悲。故能一身現無量身。無量",
    "X13n0287_006:0685c16": "身現一身。十方微塵。無剎不現。說一一呪。拔眾苦",
    "X13n0287_006:0685c17": "惱。無畏眾生。得大自在。(○〔引證〕〔涅槃云〕如來即是施眾生無恐畏者。若放一",
    "X13n0287_006:0685c18": "光若二若三。若有過者。悉令遠離一切諸惡。如來今者具有如是無量勢力。若有菩薩。得住如是無所畏",
    "X13n0287_006:0685c19": "地。則不復畏貪恚瞋痴。生老病死。亦不復畏惡道地獄畜生餓鬼。亦不復畏沙門婆羅門。外道邪見天魔",
    "X13n0287_006:0685c20": "波旬。亦不復畏二十五有。是故此地名無所畏。菩薩住無畏地。得二十五三昧。壞二十五有。如得無垢三",
    "X13n0287_006:0685c21": "昧。能壞地獄有等)。([?(▽/○)]三捨寶求哀)。",
    "X13n0287_006:0685c22": "三者。由我修習。本妙圓通。清淨本根。所遊世界。皆令",
    "X13n0287_006:0685c23": "眾生。捨身珍寶。求我哀愍。",
    "X13n0287_006:0685c24": "【疏】由三昧等。熏本喜心。故能所遊世界。眾生見者。",
    "X13n0287_006:0686a01": "咸生歡喜。不惜身財。以求哀慜(按普門中。無盡意菩薩。解頸眾寶珠",
    "X13n0287_006:0686a02": "瓔珞。供養觀世音。佛告菩薩。當愍此無盡意菩薩。及四眾天龍等故。受是瓔珞。即其事也)。(△〔別行云〕問經",
    "X13n0287_006:0686a03": "言游於娑婆。不言實報方便等。答總答中云。游諸國土。（此云所游世界）諸是不一。豈獨娑婆。大本文中。若",
    "X13n0287_006:0686a04": "能深觀。常見我耆闍崛山。共聲聞菩薩僧。此即娑婆而是方便。又云即見我純諸菩薩。不共聲聞。即此是",
    "X13n0287_006:0686a05": "實報也。即於堪忍而見二土。觀音深智。游於娑婆。豈容獨應同居機耶)。([?(▽/○)]四所求隨欲)。",
    "X13n0287_006:0686a06": "四者。我得佛心。證於究竟。能以珍寶。種種供養。十方",
    "X13n0287_006:0686a07": "如來。傍及法界。六道眾生。求妻得妻。求子得子。求三",
    "X13n0287_006:0686a08": "昧得三昧。求長壽得長壽。如是乃至。求大涅槃得大",
    "X13n0287_006:0686a09": "涅槃。",
    "X13n0287_006:0686a10": "【疏】由圓照力。熏本捨心。既而果證。得以珍寶。上施",
    "X13n0287_006:0686a11": "菩薩。下及眾生。亦令所求。世出世法。無不隨願。此",
    "X13n0287_006:0686a12": "上喜捨二段。互言皆得(〔交光云〕證於究竟。已入妙莊嚴海。佛法寶藏悉開。福",
    "X13n0287_006:0686a13": "慧無量。手中出無量珍寶。身中運無量神通。故能生佛等供。財施無盡。六道。並兼三塗。亦言供者。菩薩觀",
    "X13n0287_006:0686a14": "眾生。具有如來智慧德相。悉皆生心。如佛想也。國土妻子。謂之外財。長壽身命。謂之內財。三昧。所攝法廣。",
    "X13n0287_006:0686a15": "羅漢菩薩。一切境位皆是〔私謂〕次長壽於三昧之下。涅槃之上。則知不為延年。取長命報。中印度寶掌和",
    "X13n0287_006:0686a16": "上。有願住世千歲。清辯菩薩。持觀音名。入修羅宮。待慈氏下生。皆為度人聞法故也)。(△〔法華文句云〕供養",
    "X13n0287_006:0686a17": "諸佛者。若作外事供養。以一時一食。一華一香。普供養一切佛。無前無後。一時等供。於一塵中。出種種塵。",
    "X13n0287_006:0686a18": "亦復如是。若作內觀者。圓智導眾行。圓智名為佛。眾行資圓智。即是供養佛。若行資餘智。不是供養佛。眾",
    "X13n0287_006:0686a19": "行資圓智。是名供養佛。普門者。福能轉壽。如珠雨寶羅漢尚能迴福為壽。況普門示現。以不思議福。轉成",
    "X13n0287_006:0686a20": "種智。即福智不二。名之為轉)。(△〔玄義云〕行有五種不同。一聖行。二梵行。三天行。四嬰兒行。謂示同三乘七",
    "X13n0287_006:0686a21": "方便人所修之行。五病行。謂示為六道之身。現有三障之相。此之次第五行。菩薩所修。如涅槃云。復有一",
    "X13n0287_006:0686a22": "行。名如來行。所謂大乘。大般涅槃。大乘是圓因。大涅槃是圓果。菩薩能修此之一行。故名修行普)。([○@卍]三總",
    "X13n0287_006:0686a23": "結釋成二)。([?(○/○)]一結答所問)。",
    "X13n0287_006:0686a24": "佛問圓通。我從耳門。圓照三昧。緣心自在。因入流相。",
    "X13n0287_006:0686b01": "得三摩提。成就菩提。斯為第一。",
    "X13n0287_006:0686b02": "【疏】圓照三昧者。即一行三昧也。(〔起信疏云〕文殊般若經。云何名一行",
    "X13n0287_006:0686b03": "三昧。佛言。法界一相。繫緣法界。是名一行三昧。入一行三昧者。盡知恒沙諸佛法界。無差別相。論云。依是",
    "X13n0287_006:0686b04": "三昧故。則知法界一相)謂初緣實相。造境即中。無不真實。繫",
    "X13n0287_006:0686b05": "緣法界。一念法界。故云緣心自在。(〔補遺云〕耳識初緣音聲。故云緣",
    "X13n0287_006:0686b06": "心。不循前塵。故云自在〔溫陵云〕初于聞中。入流亡所。是從耳門得圓照也)此即一經所",
    "X13n0287_006:0686b07": "宗。首楞嚴定。文殊所讚。得真圓通。諸佛交光。同慶",
    "X13n0287_006:0686b08": "此說。後學至此。幸冀留心。無謂聊爾也。復次。總上",
    "X13n0287_006:0686b09": "諸文。對三觀者。由泯相澄神觀。故寂滅現前。由起",
    "X13n0287_006:0686b10": "幻銷塵觀。故獲二殊勝。由絕待靈心觀。故四不思",
    "X13n0287_006:0686b11": "議。亦是即空即假即中觀也。詳文可見。",
    "X13n0287_006:0686b12": "([?(○/○)]二敘嘆得名)。",
    "X13n0287_006:0686b13": "世尊。彼佛如來。歎我善得圓通法門。於大會中。授記",
    "X13n0287_006:0686b14": "我為觀世音號。由我觀聽。十方圓明。故觀音名。徧十",
    "X13n0287_006:0686b15": "方界。",
    "X13n0287_006:0686b16": "【疏】眼觀耳聽。略舉六根之二也。或觀此聽聞(〔補遺云〕於",
    "X13n0287_006:0686b17": "聞聽中用觀。觀其聞性也)一根旋復。六用不成。故十方圓明。惟",
    "X13n0287_006:0686b18": "一寶覺。由此得名。亦徧一切。(○〔法華文句云〕觀有多種。謂析觀。體觀。次",
    "X13n0287_006:0686b19": "第觀。圓觀。析觀者。滅色入空也。體觀者。即色是空也。次第觀者。從析觀乃至圓觀也。圓觀者。即析觀是實",
    "X13n0287_006:0686b20": "相。乃至次第觀亦實相也。今揀三觀惟論圓觀。世亦多種。謂有為世。無為世。二邊世。不思議世。有為世者。",
    "X13n0287_006:0686b21": "三界世也。無為世者。二涅槃也。二邊世者。生死涅槃也。不思議世者。實相境也。簡却諸世。但取不思議世。",
    "X13n0287_006:0686b22": "音者。機也。機亦多種。人天機。二乘機。菩薩機。佛機。人天機者。諸惡莫作。眾善奉行也。二乘機者。厭畏生死。",
    "X13n0287_006:0686b23": "欣尚涅槃也。菩薩機者。先人後己。慈悲仁讓也。佛機者。一切諸法中。悉以等觀入。一切無礙人。一道出生",
    "X13n0287_006:0686b24": "死也。揀卻諸音之機。唯取佛音之機而設應。以此機應因緣。故名觀世音)。(○〔清涼云〕觀即能觀。通一切觀。",
    "X13n0287_006:0686c01": "世是所觀。通一切世。云音者。亦通所觀。即所救一切機。今別釋觀者。謂三業歸依。觀通心眼。了見諸相而",
    "X13n0287_006:0686c02": "無所著。徹見體性。空有無礙。一切種智。圓頓觀察。故經云。真觀清淨觀。廣大智慧觀。悲觀及慈觀。常願常",
    "X13n0287_006:0686c03": "瞻仰。無垢清淨光。慧日破諸暗。能伏諸風火。普明照世間。皆是觀義。世略有三。謂三世界。若山若水。縣厓",
    "X13n0287_006:0686c04": "邃谷。畏難之處。器世間也。無量眾生。即眾生世間。亦觀佛會所有眾生。常在一切諸如來所。即是觀察智",
    "X13n0287_006:0686c05": "正覺世間)。(○〔悲華經云〕往昔過恒河沙等阿僧祇劫。此佛世界。名刪提嵐。佛名寶藏如來。有轉輪王。名無",
    "X13n0287_006:0686c06": "諍念。時王千子。及八萬四千諸小王等。悉皆供養如來。第一太子不眴。終竟三月供養。作如是言。世尊。今",
    "X13n0287_006:0686c07": "我以大音聲。告諸眾生我之所有。一切善根。盡迴向阿耨菩提。願我行菩薩道時。若有眾生。受諸苦惱恐",
    "X13n0287_006:0686c08": "怖等事。退失正法。墮大暗處。若能念我。稱我名字。若為我天耳所聞。天眼所見。是眾生等。不得免斯苦惱",
    "X13n0287_006:0686c09": "者。我終不成阿耨多羅三藐三菩提。爾時寶藏佛。尋為授記。善男子。今當字汝為觀世音。於第二恒河沙",
    "X13n0287_006:0686c10": "等。阿僧祇劫。後分之中。當得作佛。號徧出一切光明功德山王如來。其第二子得大勢。第三子文殊師利。",
    "X13n0287_006:0686c11": "第八子普賢。皆同時授記。按清涼入法界鈔。引千手眼陀羅經。依無量壽經。繼無量壽。次當作佛。號寶王",
    "X13n0287_006:0686c12": "功德山王佛。此悲華經。是苕溪熏聞所引。並是大聖迹門。故略載之)。([?∴]二慶說難思。正在觀音。旁兼餘聖。",
    "X13n0287_006:0686c13": "文四)。(卍一諸佛交光)。",
    "X13n0287_006:0686c14": "爾時世尊。於師子座。從其五體。同放寶光。遠灌十方",
    "X13n0287_006:0686c15": "微塵如來。及法王子諸菩薩頂。彼諸如來。亦於五體。",
    "X13n0287_006:0686c16": "同放寶光。從微塵方來灌佛頂。并灌會中諸大菩薩。",
    "X13n0287_006:0686c17": "及阿羅漢。林木池沼。皆演法音。交光相羅。如寶絲網。",
    "X13n0287_006:0686c18": "【疏】耳根圓通。五根總攝。稱可諸佛。說證皆同(〔釋要云〕五",
    "X13n0287_006:0686c19": "體放光。表餘五根。一時解脫故)及大菩薩。阿羅漢者。即前二十五",
    "X13n0287_006:0686c20": "聖。說圓通人。印說皆是。無非圓通。故放寶光。流灌",
    "X13n0287_006:0686c21": "其頂。林木池沼。演法音者。既號圓通。彼我同暢。智",
    "X13n0287_006:0686c22": "周萬物。何法不宣。交光如網。圓張大教也(〔孤山云〕寶光交",
    "X13n0287_006:0686c23": "照。表自他之理[牙(必心)+?]融。林木演音顯依正之性不二。印前所證。盡契佛心)。(△〔無盡云〕此所謂塵塵爾。法法爾)。",
    "X13n0287_006:0686c24": "(卍二大眾蒙益)。",
    "X13n0287_006:0687a01": "是諸大眾。得未曾有。一切普獲金剛三昧。",
    "X13n0287_006:0687a02": "【疏】耳聞圓觀。頂觸智光。觀音三昧。一時同獲。此則",
    "X13n0287_006:0687a03": "二十四聖。同會觀音一門。皆得名為金剛三昧也。",
    "X13n0287_006:0687a04": "(〔補遺云〕通指圓定。名為金剛。亦首楞嚴之異名也。下文云。是種種地。皆以金剛觀察等)。(卍三雨華飾界)。",
    "X13n0287_006:0687a05": "即時天雨百寶蓮華。青黃赤白。間錯紛糅。十方虗空。",
    "X13n0287_006:0687a06": "成七寶色。",
    "X13n0287_006:0687a07": "【疏】法身體素。天龍之所忽劣。今將顯現。如空寶嚴。",
    "X13n0287_006:0687a08": "萬行集成。故華間錯(〔釋要云〕百寶華者。萬行因華。莊嚴本有法身。方彰妙果也)。",
    "X13n0287_006:0687a09": "(△〔吳興云〕此表大眾。於第一義天。以四十位真因之華。而嚴果德也)。(卍四合國宣音)。",
    "X13n0287_006:0687a10": "此娑婆界。大地山河。俱時不現。唯見十方微塵國土。",
    "X13n0287_006:0687a11": "合成一界。梵唄詠歌。自然敷奏。",
    "X13n0287_006:0687a12": "【疏】根塵銷復。法界圓成。故山河不現。合成一界也。",
    "X13n0287_006:0687a13": "(〔釋要云〕山河不現。九界依正。一念全空。合成一界。佛界圓顯也)。(△〔吳興云〕又表發真歸元。空界殞裂。唯一",
    "X13n0287_006:0687a14": "寂光土。是事希有。故詠歌之)。(△〔溫陵云〕天雨寶華空現寶色。地隱山河。界含剎土。表證圓通性。無作妙行。",
    "X13n0287_006:0687a15": "自然紛披。寶明空覺。自然發現。有為習漏。當不復生。眾塵廓然。無復隔越。梵唄敷奏者。使法界永離眾苦。",
    "X13n0287_006:0687a16": "常得妙樂也)梵摩云淨。具云唄匿。正云婆師。此翻讚歎",
    "X13n0287_006:0687a17": "(〔孤山云〕以梵天之音。讚歎歌詠于三寶也)。(○〔引證〕〔法苑珠林云〕西方之有唄。猶東國之有讚。讚者從文以",
    "X13n0287_006:0687a18": "結章。唄者短偈以流頌。經言以微妙音聲。歌讚于佛德也。長阿含云。具有音聲。五種清淨。乃名梵聲。十誦",
    "X13n0287_006:0687a19": "律云。為諸天聞唄心喜。故開唄聲也)。(○〔宣律師云〕梵者。淨也。實惟天音。色界諸天。來觀佛者。皆陳讚誦。經",
    "X13n0287_006:0687a20": "有其事。祖而習之。故存本因。謂聲為梵。尋唄匿也。亦本天音。唐翻為靜。深得其理。謂眾將散。恐涉亂緣。故",
    "X13n0287_006:0687a21": "以唄約令無逸也)。(○〔寄歸傳云〕西國禮敬。盛傳讚嘆。大乘小乘。咸同修習。此有六意焉。一能知佛德之深",
    "X13n0287_006:0687a22": "遠。二體製文之次第。三令舌根清淨。四令胷藏開通。五令處眾不惶。六乃長命無病)。(○〔宣驗記云〕陳思王",
    "X13n0287_006:0687a23": "曹植。每讀佛經。流連嗟翫。以為至道之宗極也。甞遊魚山。忽聞空中梵天之響。清雅哀婉。深感神理。彌悟",
    "X13n0287_006:0687a24": "法應。遂摹其聲節。寫為梵唄。製轉讚七聲。升降曲折之響。梵音顯世。始于此焉。其所傳唄。凡有六契",
    "X13n0287_006:0687b01": "經文十者純音無塵。唯其純音無塵。是以稱觀音也。交光云。音字應是聞字之誤。此師穿鑿。背理如",
    "X13n0287_006:0687b02": "是)。",
    "X13n0287_006:0687b04": "大佛頂首楞嚴經疏解蒙鈔卷第六(之一)"
}