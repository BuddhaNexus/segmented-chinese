{
    "T17n0802_001:0747a18": "No. 802",
    "T17n0802_001:0747a19": "佛說信解智力經",
    "T17n0802_001:0747a21": "西天譯經三藏朝奉大夫試光祿卿",
    "T17n0802_001:0747a22": "明教大師臣法賢奉　詔譯",
    "T17n0802_001:0747a23": "如是我聞：一時，佛在舍衛國祇樹給孤獨園，",
    "T17n0802_001:0747a24": "與大苾芻眾俱。爾時，佛告諸苾芻言：「苾芻！汝",
    "T17n0802_001:0747a25": "等當知所有信解力法，此法能證真實之理，",
    "T17n0802_001:0747a26": "即是如來無所畏法，唯佛能知。苾芻或有聲",
    "T17n0802_001:0747a27": "聞，作如是言：『我於此信解力法，如實了知，精",
    "T17n0802_001:0747a28": "進不虛，離諸塵垢。』又復而言：『我能善說，我善",
    "T17n0802_001:0747a29": "調伏，我當說法，今正是時，是為最勝。令他依",
    "T17n0802_001:0747b01": "止，如是真實，應當修學，應當勤行。』又復而",
    "T17n0802_001:0747b02": "言：『當如是知，如是之法，最尊最上，無有等",
    "T17n0802_001:0747b03": "等。當如是見，如是聞，如是覺，如是知。』」佛告苾",
    "T17n0802_001:0747b04": "芻：「汝等當知，所有聲聞，作是言者，是即虛",
    "T17n0802_001:0747b05": "妄，非如是見，非如是聞，非如是覺，非如是",
    "T17n0802_001:0747b06": "知。何以故？此法即是諸佛真理，唯佛能解，不",
    "T17n0802_001:0747b07": "共聲聞之法。」",
    "T17n0802_001:0747b08": "佛告苾芻：「信解法者，所謂如來五力、十力。何",
    "T17n0802_001:0747b09": "等為五？一者、信力；二者、進力；三者、念力；四者、",
    "T17n0802_001:0747b10": "定力；五者、慧力。信解之法，具此五力。又復如",
    "T17n0802_001:0747b11": "來、應供、正等正覺，具足如來十力，是能了知",
    "T17n0802_001:0747b12": "佛無上處，又復於大眾中作師子吼，善為眾",
    "T17n0802_001:0747b13": "生轉妙法輪。云何名為如來十力？所謂於處",
    "T17n0802_001:0747b14": "非處，如實了知。而處非處，若如實知，是為如",
    "T17n0802_001:0747b15": "來第一智力。而此智力，若諸如來、應供、正等",
    "T17n0802_001:0747b16": "正覺，具足智力，乃能了知佛無上處，於大眾",
    "T17n0802_001:0747b17": "中，作師子吼，善為眾生轉妙法輪。",
    "T17n0802_001:0747b18": "「又復，如來智力於過現未來諸法行業因緣",
    "T17n0802_001:0747b19": "果報，皆如實知。如是如來，於過現未來諸法",
    "T17n0802_001:0747b20": "行業因緣果報，如實知已，是為如來第二智",
    "T17n0802_001:0747b21": "力。而此智力，若諸如來、應供、正等正覺，具足",
    "T17n0802_001:0747b22": "智力，乃能了知佛無上處，於大眾中，作師子",
    "T17n0802_001:0747b23": "吼，善為眾生轉妙法輪。",
    "T17n0802_001:0747b24": "「復次，如來於禪定解脫三摩地三摩鉢底乃",
    "T17n0802_001:0747b25": "至煩惱業苦，皆悉清淨，如實了知。如是如來，",
    "T17n0802_001:0747b26": "於禪定解脫三摩地三摩鉢底乃至煩惱業",
    "T17n0802_001:0747b27": "苦，皆悉清淨，如實知已，是為如來第三智力。",
    "T17n0802_001:0747b28": "而此智力，若諸如來、應供、正等正覺，具足智",
    "T17n0802_001:0747b29": "力，乃能了知佛無上處，於大眾中，作師子吼，",
    "T17n0802_001:0747c01": "善為眾生轉妙法輪。",
    "T17n0802_001:0747c02": "「復次，如來於諸眾生，種種根行，皆如實知。如",
    "T17n0802_001:0747c03": "是如來，於諸眾生種種根行，如實知已，是為",
    "T17n0802_001:0747c04": "如來第四智力。而此智力，若諸如來、應供、正",
    "T17n0802_001:0747c05": "等正覺，具足智力，乃能了知佛無上處，於大",
    "T17n0802_001:0747c06": "眾中，作師子吼，善為眾生轉妙法輪。",
    "T17n0802_001:0747c07": "「復次，如來於諸眾生種種信解，皆如實知。如",
    "T17n0802_001:0747c08": "是如來，於諸眾生種種信解，如實知已，是為",
    "T17n0802_001:0747c09": "如來第五智力。而此智力，若諸如來、應供、正",
    "T17n0802_001:0747c10": "等正覺，具足智力，乃能了知佛無上處，於大",
    "T17n0802_001:0747c11": "眾中，作師子吼，善為眾生轉妙法輪。",
    "T17n0802_001:0747c12": "「復次，如來於種種界趣，皆如實知。如是如來，",
    "T17n0802_001:0747c13": "於種種界趣，如實知已，是為如來第六智力。",
    "T17n0802_001:0747c14": "而此智力，若諸如來、應供、正等正覺，具足智",
    "T17n0802_001:0747c15": "力，乃能了知佛無上處，於大眾中，作師子吼，",
    "T17n0802_001:0747c16": "善為眾生轉妙法輪。",
    "T17n0802_001:0747c17": "「復次，如來於諸眾生所樂欲性，皆如實知。如",
    "T17n0802_001:0747c18": "是如來，於諸眾生所樂欲性，如實知已，是為",
    "T17n0802_001:0747c19": "如來第七智力。而此智力，若諸如來、應供、正",
    "T17n0802_001:0747c20": "等正覺，具足智力，乃能了知佛無上處，於大",
    "T17n0802_001:0747c21": "眾中，作師子吼，善為眾生轉妙法輪。",
    "T17n0802_001:0747c22": "「復次，如來思念過去無邊行法，所謂一生、十",
    "T17n0802_001:0747c23": "生、百生、千生及百千生，乃至無量無邊增劫",
    "T17n0802_001:0747c24": "減劫，如是生數劫數，所有眾生名字族姓，飲",
    "T17n0802_001:0747c25": "食苦樂，壽量長短，或復久住，死此生彼，死彼",
    "T17n0802_001:0747c26": "生此，如是體相業用，無量無邊過去等事，悉",
    "T17n0802_001:0747c27": "能思念。如是如來，於彼過去無邊行法，所謂",
    "T17n0802_001:0747c28": "一生、十生、百生、千生及百千生，乃至無量無",
    "T17n0802_001:0747c29": "邊增劫減劫，如是生數劫數，所有眾生名字",
    "T17n0802_001:0748a01": "族姓，飲食苦樂，壽量長短，或復久住，死此生",
    "T17n0802_001:0748a02": "彼，死彼生此，如是體相業用，無量無邊過去",
    "T17n0802_001:0748a03": "等事，如實知已，是為如來第八智力。而此智",
    "T17n0802_001:0748a04": "力，若諸如來、應供、正等正覺，具足智力，乃能",
    "T17n0802_001:0748a05": "了知佛無上處，於大眾中，作師子吼，善為眾",
    "T17n0802_001:0748a06": "生轉妙法輪。",
    "T17n0802_001:0748a07": "「復次，如來以清淨天眼過於肉眼，觀見世間",
    "T17n0802_001:0748a08": "一切眾生，生滅好醜貴賤上下、善趣惡趣所作",
    "T17n0802_001:0748a09": "之業，乃至眾生具身口意諸不善業，毀謗賢",
    "T17n0802_001:0748a10": "聖，而復邪見，作不善業，行不善法，皆是邪因",
    "T17n0802_001:0748a11": "所起。由此邪因緣故，命終之後，墮於惡趣，受",
    "T17n0802_001:0748a12": "地獄苦。又復眾生，以身口意行十善業，不謗",
    "T17n0802_001:0748a13": "賢聖，起於正見，作諸善業，行諸善法，皆是正",
    "T17n0802_001:0748a14": "因所起。由此正見因緣故，命終之後，生於天",
    "T17n0802_001:0748a15": "界，而為天人。如是等法，皆如實知。如是如",
    "T17n0802_001:0748a16": "來，以清淨天眼過於肉眼，觀見世間一切眾",
    "T17n0802_001:0748a17": "生，生滅好醜貴賤上下、善趣惡趣及所作業，",
    "T17n0802_001:0748a18": "乃至眾生具身口意諸不善業，謗諸賢聖起",
    "T17n0802_001:0748a19": "於邪見造不善業行不善法。由此邪見",
    "T17n0802_001:0748a20": "因緣故，命終之後，墮於惡趣，受地獄苦。又復",
    "T17n0802_001:0748a21": "眾生，以身口意行十善業，不謗賢聖，起於正",
    "T17n0802_001:0748a22": "見，作諸善業，行諸善法。由此正見因緣故，",
    "T17n0802_001:0748a23": "命終之後，生於天界，而為天人。是為如來",
    "T17n0802_001:0748a24": "第九智力。而此智力，若諸如來、應供、正等正",
    "T17n0802_001:0748a25": "覺，具此智力，乃能了知佛無上處，於大眾中",
    "T17n0802_001:0748a26": "作師子吼，善為眾生轉妙法輪。",
    "T17n0802_001:0748a27": "「復次，如來盡諸漏法，無漏解脫，智慧解脫，以",
    "T17n0802_001:0748a28": "自神通，了一切法，我生已盡，梵行已立，所作",
    "T17n0802_001:0748a29": "已辦，不受後有，如是等事，皆如實知。如是如",
    "T17n0802_001:0748b01": "來，盡諸漏法，無漏解脫，智慧解脫，以自神",
    "T17n0802_001:0748b02": "通，了一切法，我生已盡，梵行已立，所作已",
    "T17n0802_001:0748b03": "辦，不受後有，如實知已，是為如來第十智力。",
    "T17n0802_001:0748b04": "而此智力，若諸如來、應供、正等正覺，具此智",
    "T17n0802_001:0748b05": "力，乃能了知佛無上處，於大眾中，作師子吼，",
    "T17n0802_001:0748b06": "善為眾生轉妙法輪。」",
    "T17n0802_001:0748b07": "爾時，佛告諸苾芻：「是彼如來處非處力，若有",
    "T17n0802_001:0748b08": "問言：『於處非處，云何如來所有智力，皆悉見",
    "T17n0802_001:0748b09": "聞覺知，乃至成等正覺？』如是問者，當為實答。",
    "T17n0802_001:0748b10": "「又復，『所有一切眾生自業智力，云何如來以",
    "T17n0802_001:0748b11": "業智力，皆悉見聞覺知，乃至成等正覺？』若有",
    "T17n0802_001:0748b12": "問者，當為實答。「又復，『所有禪定解脫三摩地",
    "T17n0802_001:0748b13": "三摩鉢底，云何如來以禪定智力，皆悉見聞",
    "T17n0802_001:0748b14": "覺知，乃至成等正覺？』若有問者，當為實答。「又",
    "T17n0802_001:0748b15": "復，『所有一切眾生，種種根性智力，云何如來",
    "T17n0802_001:0748b16": "以根性智力，皆悉見聞覺知，乃至成等正",
    "T17n0802_001:0748b17": "覺？』若有問者，當為實答。「又復，『所有一切眾生，",
    "T17n0802_001:0748b18": "種種信解智力，云何如來以信解智力，皆悉",
    "T17n0802_001:0748b19": "見聞覺知，乃至成等正覺？』若有問者，當為實",
    "T17n0802_001:0748b20": "答。「又復，『所有一切眾生，種種界智力，云何如",
    "T17n0802_001:0748b21": "來以界智力，皆悉見聞覺知，乃至成等正覺？』",
    "T17n0802_001:0748b22": "若有問者，當為實答。「又復，『所有一切眾生，樂",
    "T17n0802_001:0748b23": "欲智力，云何如來以樂欲智力，皆悉見聞覺",
    "T17n0802_001:0748b24": "知，乃至成等正覺？』若有問者，當為實答。「又復，",
    "T17n0802_001:0748b25": "『所有過去思念智力，云何如來以思念智力，",
    "T17n0802_001:0748b26": "皆悉見聞覺知，乃至成等正覺？』若有問者，當",
    "T17n0802_001:0748b27": "為實答。「又復，『所有一切眾生生滅等法，云何",
    "T17n0802_001:0748b28": "如來以天眼智力，皆悉見聞覺知，乃至成等",
    "T17n0802_001:0748b29": "正覺？』若有問者，當為實答。「又復，『所有漏盡智",
    "T17n0802_001:0748c01": "力，云何如來以漏盡智力，皆悉見聞覺知，乃",
    "T17n0802_001:0748c02": "至成等正覺？』若有問者，當為實答。」復告諸苾",
    "T17n0802_001:0748c03": "芻：「此處非處智力，我但為彼等持者說，而不",
    "T17n0802_001:0748c04": "為彼非等持者之所宣說。又此業智力，我但",
    "T17n0802_001:0748c05": "為彼等持者說，而不為彼非等持者之所宣",
    "T17n0802_001:0748c06": "說。又此禪定解脫三摩地三摩鉢底智力，我",
    "T17n0802_001:0748c07": "但為彼等持者說，而不為彼非等持者之所",
    "T17n0802_001:0748c08": "宣說。又此一切眾生種種根智力，我但為彼",
    "T17n0802_001:0748c09": "等持者說，而不為彼非等持者之所宣說。又",
    "T17n0802_001:0748c10": "此一切眾生種種信解智力，我但為彼等持",
    "T17n0802_001:0748c11": "者說，而不為彼非等持者之所宣說。又此一",
    "T17n0802_001:0748c12": "切眾生種種界智力，我但為彼等持者說，而",
    "T17n0802_001:0748c13": "不為彼非等持者之所宣說。又此一切眾生",
    "T17n0802_001:0748c14": "樂欲智力，我但為彼等持者說，而不為彼",
    "T17n0802_001:0748c15": "非等持者之所宣說。又此宿命智力，我但",
    "T17n0802_001:0748c16": "為彼等持者說，而不為彼非等持者之所宣",
    "T17n0802_001:0748c17": "說。又此天眼智力，我但為彼等持者說，而不",
    "T17n0802_001:0748c18": "為彼非等持者之所宣說。又此漏盡智力，我",
    "T17n0802_001:0748c19": "但為彼等持者說，而不為彼非等持者之所",
    "T17n0802_001:0748c20": "宣說。」",
    "T17n0802_001:0748c21": "佛告苾芻：「等持者是正道，非等持者是非",
    "T17n0802_001:0748c22": "道。是故，汝等咸應當知。」佛說此經已，彼諸苾",
    "T17n0802_001:0748c23": "芻聞佛所說，信受奉行。",
    "T17n0802_001:0748c24": "佛說信解智力經"
}