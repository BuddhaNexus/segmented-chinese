{
    "T28n1548_012:0606a16": "舍利弗阿毘曇論卷第十二",
    "T28n1548_012:0606a18": "姚秦罽賓三藏曇摩耶舍",
    "T28n1548_012:0606a19": "共曇摩崛多等譯",
    "T28n1548_012:0606a20": "5 緣品非問分緣品第五",
    "T28n1548_012:0606a21": "善緣方便善緣解。有緣方便聖忍非智，有緣",
    "T28n1548_012:0606a22": "方便聖智非忍，有緣方便受問答，因俱生法，",
    "T28n1548_012:0606a23": "若因此有此、若無因無此、若此生有此生、若",
    "T28n1548_012:0606a24": "此滅有此滅。若無明緣行乃至生緣老死，憂",
    "T28n1548_012:0606a25": "悲苦惱苦聚成就，如是純苦具足。無明滅則",
    "T28n1548_012:0606a26": "行滅，乃至生滅則老死憂悲苦惱聚滅。如是",
    "T28n1548_012:0606a27": "苦聚滅，是緣方便成就。若彼於過去緣疑惑：",
    "T28n1548_012:0606a28": "我過去有、我非過去有？何姓過去有、何因過",
    "T28n1548_012:0606a29": "去有？若於未來緣疑惑：我未來有，乃至何因",
    "T28n1548_012:0606b01": "未來有？若彼因緣疑惑：我云何有、我云何",
    "T28n1548_012:0606b02": "非有？何因有、何生處？此眾生從何來、去至何",
    "T28n1548_012:0606b03": "處？若於佛疑惑：是佛世尊、非佛世尊？世尊善",
    "T28n1548_012:0606b04": "說法、世尊不善說法？世尊聲聞眾善趣、世尊",
    "T28n1548_012:0606b05": "聲聞眾不善趣？行常行、無常行？苦行、非苦",
    "T28n1548_012:0606b06": "行？我法、非我法？寂靜涅槃、非寂靜涅槃？有與、",
    "T28n1548_012:0606b07": "無與？有施、無施？有祀、無祀？有善惡業果報、無",
    "T28n1548_012:0606b08": "善惡業果報？有今世、無今世？有後世、無後世？",
    "T28n1548_012:0606b09": "有父母、無父母？有天、無天？眾生有化生、眾生",
    "T28n1548_012:0606b10": "無化生？世有沙門婆羅門正趣正至若今世",
    "T28n1548_012:0606b11": "後世自證知說、世無沙門婆羅門正趣正至",
    "T28n1548_012:0606b12": "若今世後世自證知說？若於法疑惑心不決",
    "T28n1548_012:0606b13": "定，猶豫二心疑心不了，無量疑不盡，非解脫。",
    "T28n1548_012:0606b14": "彼時無有。若有沙門婆羅門異緣，實我世常，",
    "T28n1548_012:0606b15": "此實餘虛妄，乃至如去不如去。彼時亦無有。",
    "T28n1548_012:0606b16": "何況聖緣方便成就，終無此煩惱垢。",
    "T28n1548_012:0606b17": "云何緣？如佛告諸比丘：我當說緣、緣生法。云",
    "T28n1548_012:0606b18": "何緣？無明緣行。若諸佛出世若不出世，法",
    "T28n1548_012:0606b19": "住法界。住彼法界，如來正覺正解已，演說開",
    "T28n1548_012:0606b20": "示分別顯現，說無明緣行乃至生緣老死。若",
    "T28n1548_012:0606b21": "如此法，如爾非不如爾、不異不異物、常法實",
    "T28n1548_012:0606b22": "法法住法定，如是緣是名緣。云何緣生法？老",
    "T28n1548_012:0606b23": "死無常，有為緣生，盡法、變異法、離欲法、滅法。",
    "T28n1548_012:0606b24": "乃至無明無常，有為緣生法，盡法、變異法、離欲",
    "T28n1548_012:0606b25": "法、滅法，是名緣生法。云何緣方便？若彼緣、若",
    "T28n1548_012:0606b26": "此緣生法，若見解射方便，是名緣方便。比丘！",
    "T28n1548_012:0606b27": "齊幾名善緣方便？彼緣此緣生法，如實知、如",
    "T28n1548_012:0606b28": "實見，齊是名善緣方便。云何無明？癡不善",
    "T28n1548_012:0606b29": "根，是名無明。云何無明緣行？無明緣福行、非",
    "T28n1548_012:0606c01": "福行、不動行。云何非福行？不善身行、不善口",
    "T28n1548_012:0606c02": "行、不善意行。云何不善身行？若人無慧無明",
    "T28n1548_012:0606c03": "不斷，行殺盜婬及餘不善身行，是名不善身",
    "T28n1548_012:0606c04": "行。云何不善口行？若人無慧無明未斷，行妄",
    "T28n1548_012:0606c05": "語、兩舌、惡口、綺語及餘不善口行，是名不善",
    "T28n1548_012:0606c06": "口行。云何不善意行？若人無慧無明未斷，起",
    "T28n1548_012:0606c07": "貪欲、瞋恚、邪見，是名不善意行。此身口意不",
    "T28n1548_012:0606c08": "善行，名非福行，無明緣現世行。云何福行？身",
    "T28n1548_012:0606c09": "善行、口善行、意善行。云何身善行？若人無慧",
    "T28n1548_012:0606c10": "無明未斷，不殺盜婬，及餘身善行，是名身善",
    "T28n1548_012:0606c11": "行。云何口善行？若人無慧無明未斷，不妄語、",
    "T28n1548_012:0606c12": "兩舌、惡口、綺語，及餘口善行，是名口善行。云",
    "T28n1548_012:0606c13": "何意善行？若人無慧無明未斷，無貪無恚正",
    "T28n1548_012:0606c14": "見，是名意善行。此身口意善行，是名福行無",
    "T28n1548_012:0606c15": "明緣現世行。復次若人無慧無明未斷，離欲",
    "T28n1548_012:0606c16": "惡不善法有覺有觀離生喜樂成就初禪行，",
    "T28n1548_012:0606c17": "彼身業無教戒法入攝意識所知、口業無教",
    "T28n1548_012:0606c18": "戒法入攝意識所知、意業由意生受想思觸思",
    "T28n1548_012:0606c19": "惟。如是身口意善行，是名福行無明緣現世",
    "T28n1548_012:0606c20": "行。復次若人無慧無明未斷，滅覺觀內信心",
    "T28n1548_012:0606c21": "無覺無觀定生喜樂成就二禪行，彼身業無",
    "T28n1548_012:0606c22": "教戒法入攝意識所知、口業無教戒法入攝",
    "T28n1548_012:0606c23": "意識所知、意業由意生受想思觸思惟，如是",
    "T28n1548_012:0606c24": "身口意業善行，是名福行無明緣現世行。復",
    "T28n1548_012:0606c25": "次若人無慧無明未斷，離喜捨行念知身受",
    "T28n1548_012:0606c26": "樂如諸聖人解捨念樂行成就三禪行，彼身",
    "T28n1548_012:0606c27": "業無教戒法入攝意識所知、口業無教戒法",
    "T28n1548_012:0606c28": "入攝意識所知、意業由意生受想思觸思惟，",
    "T28n1548_012:0606c29": "如是身口意善行，是名福行無明緣現世行。",
    "T28n1548_012:0607a01": "復次若人無慧無明未斷，斷苦樂先滅憂喜",
    "T28n1548_012:0607a02": "不苦不樂捨念淨成就四禪行，彼身業無教",
    "T28n1548_012:0607a03": "戒法入攝意識所知、口業無教戒法入攝意",
    "T28n1548_012:0607a04": "識所知、意業由意生受想思觸思惟，如是身",
    "T28n1548_012:0607a05": "口意善行，是名福行無明緣現世行。是名福",
    "T28n1548_012:0607a06": "行。云何不動行？若人無慧無明未斷，離一切",
    "T28n1548_012:0607a07": "色想、滅瞋恚想、不思惟若干想，成就無邊空",
    "T28n1548_012:0607a08": "處行，彼身業無教戒法入攝意識所知、口業",
    "T28n1548_012:0607a09": "無教戒法入攝意識所知、意業由意生受想",
    "T28n1548_012:0607a10": "思觸思惟，如是身口意善行，是名不動行無",
    "T28n1548_012:0607a11": "明緣現世行。復次若人無慧無明未斷，離一",
    "T28n1548_012:0607a12": "切空處成就無邊識處行，彼身業無教戒法",
    "T28n1548_012:0607a13": "入攝意識所知、口業無教戒法入攝意識所",
    "T28n1548_012:0607a14": "知、意業由意生受想思觸思惟，如是身口意",
    "T28n1548_012:0607a15": "善行，是名不動行無明緣現世行。復次若人",
    "T28n1548_012:0607a16": "無慧無明未斷，離一切識處成就無所有處",
    "T28n1548_012:0607a17": "行，彼身業無教戒法入攝意識所知、口業無",
    "T28n1548_012:0607a18": "教戒法入攝意識所知、意業由意生受想思",
    "T28n1548_012:0607a19": "觸思惟，如是身口意善行，是名不動行無明",
    "T28n1548_012:0607a20": "緣現世行。復次若人無慧無明未斷，離一切",
    "T28n1548_012:0607a21": "無所有處成就非有想非無想處行，彼身業",
    "T28n1548_012:0607a22": "無教戒法入攝意識所知、口業無教戒法入",
    "T28n1548_012:0607a23": "攝意識所知、意業由意生受想思觸思惟，如",
    "T28n1548_012:0607a24": "是身口意善行，是名不動行無明緣現世行。",
    "T28n1548_012:0607a25": "是名不動行。復次若人無慧無明未斷，作不",
    "T28n1548_012:0607a26": "善身口意行，作不善行故身壞命終墮地獄",
    "T28n1548_012:0607a27": "畜生餓鬼，以因緒緣故墮地獄畜生餓鬼受",
    "T28n1548_012:0607a28": "五陰身。如是緣現世行受未來行，是名無明",
    "T28n1548_012:0607a29": "緣未來行。復次若人無慧無明未斷，作有漏",
    "T28n1548_012:0607b01": "身善行當受欲界生，作有漏口善行意善行",
    "T28n1548_012:0607b02": "當受欲界生，作善行已身壞命終若生人中",
    "T28n1548_012:0607b03": "欲界天上，以因緒緣故人中欲界天上受五",
    "T28n1548_012:0607b04": "陰身。如是緣現世行受未來行，是名無明緣",
    "T28n1548_012:0607b05": "未來行。復次若人無慧無明未斷，作有漏身",
    "T28n1548_012:0607b06": "善行當受色界生、作有漏口善行意善行當",
    "T28n1548_012:0607b07": "受色界生，作善行已身壞命終生色界天上；",
    "T28n1548_012:0607b08": "以因緒緣故，色界天上受五陰身。如是緣現",
    "T28n1548_012:0607b09": "世行受未來行，是名無明緣未來行。復次若",
    "T28n1548_012:0607b10": "人無慧無明未斷，作有漏身口意善行當受",
    "T28n1548_012:0607b11": "無色界生，作善行已身壞命終生無色界天",
    "T28n1548_012:0607b12": "上，以因緒緣故無色界天上受四陰身。如是",
    "T28n1548_012:0607b13": "緣現世行受未來行，是名無明緣未來行。如",
    "T28n1548_012:0607b14": "佛說：阿難！行有緣。如是阿難問已有答。行",
    "T28n1548_012:0607b15": "何緣？無明緣行。此是答。阿難！若無無明者有",
    "T28n1548_012:0607b16": "行不？世尊！無也。阿難！以因緒緣故行，若無",
    "T28n1548_012:0607b17": "明緣行，如向所說。以是故說。",
    "T28n1548_012:0607b18": "云何行緣識？有緣共欲思生共欲識，如是緣",
    "T28n1548_012:0607b19": "現在行生現在識，名行緣現在識。有共瞋恚、",
    "T28n1548_012:0607b20": "有共愚癡，無共欲、無共瞋恚、無共愚癡，善不",
    "T28n1548_012:0607b21": "善有緣無記思，有生無記識，如是緣現在行",
    "T28n1548_012:0607b22": "生現在識，是名行緣現在識。緣眼緣色生識，",
    "T28n1548_012:0607b23": "彼眼行色行若緣識，如是緣現在行生現在",
    "T28n1548_012:0607b24": "識，是為現在行緣現在識。耳鼻舌身緣意緣",
    "T28n1548_012:0607b25": "法生識，彼意行法行若緣識。如是緣現在行",
    "T28n1548_012:0607b26": "生現在識，是名現在行緣現在識。復次若人",
    "T28n1548_012:0607b27": "無慧無明未斷，起不善身行不善口行不善",
    "T28n1548_012:0607b28": "意行，作不善行已身壞命終墮地獄畜生",
    "T28n1548_012:0607b29": "餓鬼，以因緒緣故生地獄畜生餓鬼初識，以",
    "T28n1548_012:0607c01": "業因緒集緣生眼識，乃至意識及後了識。如",
    "T28n1548_012:0607c02": "是緣現在行生未來識，是為行緣未來識。復",
    "T28n1548_012:0607c03": "次若人無慧無明未斷，作有漏身善行當受",
    "T28n1548_012:0607c04": "欲界生、作有漏口意善行當受欲界生，作善",
    "T28n1548_012:0607c05": "行已身壞命終，若生人中若生欲界天上，以",
    "T28n1548_012:0607c06": "因緒緣故若生人中若生欲界六天初識，以",
    "T28n1548_012:0607c07": "業因緒集緣生眼識，乃至意識及後了識。",
    "T28n1548_012:0607c08": "如是緣現在行生未來識，是為行緣識。復次",
    "T28n1548_012:0607c09": "若人無慧無明未斷，行有漏身善行當受色",
    "T28n1548_012:0607c10": "界生、作有漏口意善行當受色界生，作善行",
    "T28n1548_012:0607c11": "已身壞命終生色界天上，以因緒緣故色",
    "T28n1548_012:0607c12": "界天上受初識，業因緒集緣生眼識，乃至意",
    "T28n1548_012:0607c13": "識及後了識。如是緣現在行生未來識，是名",
    "T28n1548_012:0607c14": "行緣未來識。復次若人無慧無明未斷，作有",
    "T28n1548_012:0607c15": "漏身善行當受無色界生、作有漏口意善行",
    "T28n1548_012:0607c16": "當受無色界生，作善行已身壞命終生無色",
    "T28n1548_012:0607c17": "界天上，以因緒緣故無色界天上受初識，業",
    "T28n1548_012:0607c18": "因緒集緣生意界意識界及後了識。如是緣",
    "T28n1548_012:0607c19": "現在行生未來識，是名行緣未來識。復次若",
    "T28n1548_012:0607c20": "人無慧無明未斷，作身口意惡行，作惡行已",
    "T28n1548_012:0607c21": "身壞命終墮地獄畜生餓鬼，以因緒緣故地",
    "T28n1548_012:0607c22": "獄畜生餓鬼有不善思共彼思識。如是緣未",
    "T28n1548_012:0607c23": "來行受未來識，是名行緣未來識。復次若人",
    "T28n1548_012:0607c24": "無慧無明未斷，作有漏身善行當受欲界生、",
    "T28n1548_012:0607c25": "作有漏口意善行當受欲界生，作善行已身",
    "T28n1548_012:0607c26": "壞命終若生人中生欲界天上，由因緒緣故，",
    "T28n1548_012:0607c27": "若人中欲界天上有善思、共彼思識。如是緣",
    "T28n1548_012:0607c28": "未來行受未來識，是名行緣未來識。復次若",
    "T28n1548_012:0607c29": "人無慧無明未斷，作有漏身善行當受色界",
    "T28n1548_012:0608a01": "生、作有漏口意善行當受色界生，作善行已",
    "T28n1548_012:0608a02": "身壞命終生色界天上，以因緒緣故生色界",
    "T28n1548_012:0608a03": "天上有思共思識。如是緣未來行生未來識，",
    "T28n1548_012:0608a04": "是名行緣未來識。復次若人無慧無明未斷，",
    "T28n1548_012:0608a05": "作有漏身善行當受無色界生、作有漏口意",
    "T28n1548_012:0608a06": "善行當受無色界生，作善行已身壞命終生",
    "T28n1548_012:0608a07": "無色界天上，以因緒緣故無色界天上有不",
    "T28n1548_012:0608a08": "動思共彼思識。如是緣未來行生未來識，是",
    "T28n1548_012:0608a09": "名行緣未來識。復次若最後行未知而滅、若",
    "T28n1548_012:0608a10": "無間行滅已識續餘道生，彼行彼緣無間緣。",
    "T28n1548_012:0608a11": "若因識續餘道生，彼行緣彼識因緣。若思行",
    "T28n1548_012:0608a12": "彼識續餘道生，彼行緣彼識境界緣。若彼行",
    "T28n1548_012:0608a13": "識續餘道生，彼行緣彼識依緣。若報行識續",
    "T28n1548_012:0608a14": "餘道生，彼行緣彼識報緣。若起行識續餘道",
    "T28n1548_012:0608a15": "生，彼行緣彼識起緣。若行相應識續餘道生，",
    "T28n1548_012:0608a16": "彼行緣彼識異緣。若行增上識續餘道生，彼",
    "T28n1548_012:0608a17": "行緣彼識增上緣。此最後識滅，初識續餘道",
    "T28n1548_012:0608a18": "生，最後識滅已，初識即生，無有中間。喻如",
    "T28n1548_012:0608a19": "影移日續、日移影續，影之與日無有中間。如",
    "T28n1548_012:0608a20": "是最後識滅，初識續餘道生，後識滅已，即受",
    "T28n1548_012:0608a21": "初識，無有中間。若最初識、若最後識相應法，",
    "T28n1548_012:0608a22": "不至後識。喻如眼識滅已生耳識，耳識滅已",
    "T28n1548_012:0608a23": "生眼識。眼識相應法不至耳識，耳識相應法",
    "T28n1548_012:0608a24": "不至眼識。如是最後識、最後識相應法不至",
    "T28n1548_012:0608a25": "初識，初識相應法不至後識。後識滅已即生",
    "T28n1548_012:0608a26": "初識，謂此時過，謂此滅彼生、謂此終彼始，非",
    "T28n1548_012:0608a27": "彼命彼身、非異命異身、非常非斷、非去非來",
    "T28n1548_012:0608a28": "非變、非無因非無作、非此作此受非異作",
    "T28n1548_012:0608a29": "異受，知有去來、知有生死、知有業相續、知",
    "T28n1548_012:0608b01": "有說法、知有緣，無有從此至彼者、無有從彼",
    "T28n1548_012:0608b02": "至此者。何以故？業緣相續生。如佛說：阿難！識",
    "T28n1548_012:0608b03": "有緣。如是阿難問已有答：識有何緣？行緣。此",
    "T28n1548_012:0608b04": "是答。阿難：若無行者，當有識不？世尊！無也。",
    "T28n1548_012:0608b05": "以是阿難！此因緒緣識，若行緣識，如向所說。",
    "T28n1548_012:0608b06": "以此故說。",
    "T28n1548_012:0608b07": "云何識緣名色？有緣共欲識生，有欲身業生、",
    "T28n1548_012:0608b08": "有欲口業生、有欲意業生。共有欲身業口業，",
    "T28n1548_012:0608b09": "是謂色。共有欲意業，由意生受、想、思、觸、思惟，",
    "T28n1548_012:0608b10": "謂名。如是現在識生現在名色，是名識緣現",
    "T28n1548_012:0608b11": "在名色。共有瞋恚、共有愚癡，無共欲、無共瞋",
    "T28n1548_012:0608b12": "恚、無共愚癡，善不善有緣無記識，無記身業",
    "T28n1548_012:0608b13": "口業意業。無記身業口業謂色。無記意業由",
    "T28n1548_012:0608b14": "意生受、想、思、觸、思惟，謂名。如是緣現在識生",
    "T28n1548_012:0608b15": "現在名色，是名現在識緣現在名色。復次若",
    "T28n1548_012:0608b16": "人無慧無明未斷，作不善識，彼作不善識已",
    "T28n1548_012:0608b17": "身壞命終墮地獄畜生餓鬼，以因緒緣故生",
    "T28n1548_012:0608b18": "地獄畜生餓鬼名色，四大、四大所造色是色，",
    "T28n1548_012:0608b19": "由意生受、想、思、觸、思惟謂名。是名緣現在識",
    "T28n1548_012:0608b20": "生未來名色，是為識緣未來名色。復次若人",
    "T28n1548_012:0608b21": "無慧無明未斷，作有漏善識當受欲界生，作",
    "T28n1548_012:0608b22": "善識已身壞命終若生人中若生欲界天上，",
    "T28n1548_012:0608b23": "以因緒緣故受人中若欲界天上名色，四大、",
    "T28n1548_012:0608b24": "四大所造色是色，由意生受、想、思、觸、思惟，是",
    "T28n1548_012:0608b25": "名。如是緣現在識生未來名色。復次若人無慧",
    "T28n1548_012:0608b26": "無明未斷，離欲惡不善法有覺有觀離生喜",
    "T28n1548_012:0608b27": "樂成就初禪行，彼喜樂初禪尊上堪忍住喜",
    "T28n1548_012:0608b28": "樂。初禪尊上堪忍住已，識依樂取，彼身壞命",
    "T28n1548_012:0608b29": "終生色界天上，以因緒緣故生色界天上名",
    "T28n1548_012:0608c01": "色，四大、四大所造色是色，由意生受、想、思、觸、",
    "T28n1548_012:0608c02": "思惟是名。如是緣現在識生未來名色，是名",
    "T28n1548_012:0608c03": "識緣未來名色。乃至復次若人無慧無明未",
    "T28n1548_012:0608c04": "斷，離一切無所有處成就非有想非無想處",
    "T28n1548_012:0608c05": "行，喜樂彼非有想非無想處尊上堪忍住喜",
    "T28n1548_012:0608c06": "樂。非有想非無想處尊上堪忍多住已，識依",
    "T28n1548_012:0608c07": "取樂多修行，身壞命終生非有想非無想處",
    "T28n1548_012:0608c08": "天上，以因緒緣故生非想非非想處天上名，",
    "T28n1548_012:0608c09": "由意生受、想、思、觸、思惟謂名。如是緣現在識",
    "T28n1548_012:0608c10": "生未來名，是名識緣未來名。復次若人無慧",
    "T28n1548_012:0608c11": "無明未斷，作不善身行、不善口行、不善意行，",
    "T28n1548_012:0608c12": "作不善行已身壞命終生地獄畜生餓鬼，以",
    "T28n1548_012:0608c13": "因緒緣故生地獄畜生餓鬼初識、共彼識名",
    "T28n1548_012:0608c14": "色，四大、四大所造色是色，由意生受、想、思、觸、",
    "T28n1548_012:0608c15": "思惟是名。如是緣未來識生未來名色，是名",
    "T28n1548_012:0608c16": "識緣未來名色。復次若人無慧無明未斷，作",
    "T28n1548_012:0608c17": "有漏身口意善行當受欲界生，作善行已身",
    "T28n1548_012:0608c18": "壞命終若生人中欲界天上，以因緒緣故生",
    "T28n1548_012:0608c19": "人中若欲界天上初識、共彼識名色，四大、四",
    "T28n1548_012:0608c20": "大所造色是色，由意生受、想、思、觸、思惟謂名。",
    "T28n1548_012:0608c21": "如是緣未來識生未來名色，是名識緣未來",
    "T28n1548_012:0608c22": "名色。復次若人無慧無明未斷，作有漏身善",
    "T28n1548_012:0608c23": "行當生色界、作有漏口善行意善行當生色",
    "T28n1548_012:0608c24": "界，作善行已身壞命終生色界天上，以因緒",
    "T28n1548_012:0608c25": "緣故生色界初識、共彼識名色，四大、四大所",
    "T28n1548_012:0608c26": "造色是色，由意生受、想、思、觸、思惟是名。如是",
    "T28n1548_012:0608c27": "緣未來識生未來名色，是名識緣未來名色。",
    "T28n1548_012:0608c28": "復次若人無慧無明未斷，作有漏身善行當",
    "T28n1548_012:0608c29": "生無色界、作有漏口善行意善行當生無色",
    "T28n1548_012:0609a01": "界，作善行已身壞命終生無色界天上，以因",
    "T28n1548_012:0609a02": "緒緣故生無色界天上初識、共彼識名，由意",
    "T28n1548_012:0609a03": "生受、想、思、觸、思惟是名。如是緣未來識生未",
    "T28n1548_012:0609a04": "來名，是名識緣未來名。如佛說：阿難！名色有",
    "T28n1548_012:0609a05": "緣。如是阿難問已有答：名色何緣？識緣名色。",
    "T28n1548_012:0609a06": "此是答。阿難！識不入胎，有名色生不？世尊！無",
    "T28n1548_012:0609a07": "也。阿難！識入胎不出，有名色集不？世尊！無也。",
    "T28n1548_012:0609a08": "阿難！若嬰兒識斷壞非有，彼有名色增長廣",
    "T28n1548_012:0609a09": "大不？世尊！無也。阿難！無一切識者，有名色",
    "T28n1548_012:0609a10": "不？世尊！無也。以是阿難！以因緒緣名色。阿",
    "T28n1548_012:0609a11": "難！若識緣名色，如向所說。以是故說。",
    "T28n1548_012:0609a12": "云何名色緣六入？緣摶食，現在眼根潤益增",
    "T28n1548_012:0609a13": "長、耳鼻舌身意根潤益增長。摶食謂色，由意",
    "T28n1548_012:0609a14": "生受、想、思、觸、思惟謂名。如是緣現在名色生現",
    "T28n1548_012:0609a15": "在六入，是名名色緣現在六入。緣衣服洗浴",
    "T28n1548_012:0609a16": "調身，現在眼根潤益增長、耳鼻舌身意根潤",
    "T28n1548_012:0609a17": "益增長。衣服洗浴調身摶食謂色，由意生受、",
    "T28n1548_012:0609a18": "想、思、觸、思惟謂名。如是緣現在名色生現在",
    "T28n1548_012:0609a19": "六入，是名名色緣現在六入。緣喜處色，現在",
    "T28n1548_012:0609a20": "眼根潤益增長、耳鼻舌身意根潤益增長。喜",
    "T28n1548_012:0609a21": "處色謂色，由意生受、想、思、觸、思惟謂名。如是",
    "T28n1548_012:0609a22": "名色緣現在六入。復次若有比丘阿羅漢，諸漏",
    "T28n1548_012:0609a23": "已盡所作已辦、捨於重擔己利具足、有煩惱",
    "T28n1548_012:0609a24": "盡正解脫已、受勝業成就，彼現在眼根潤益",
    "T28n1548_012:0609a25": "增長、耳鼻舌身意根潤益增長。若實人身業",
    "T28n1548_012:0609a26": "口業謂色，意業由意生受、想、思、觸、思惟謂名。",
    "T28n1548_012:0609a27": "如是緣現在名色生現在六入，是名名色緣",
    "T28n1548_012:0609a28": "現在六入。復次若有比丘大神足大威力，於",
    "T28n1548_012:0609a29": "自身起心化作餘色身，一切支節諸根成就，",
    "T28n1548_012:0609b01": "現在潤益增長眼根、耳鼻舌身意根潤益增",
    "T28n1548_012:0609b02": "長。若實人身業口業謂色，若實人意業由",
    "T28n1548_012:0609b03": "意生受、想、思、觸、思惟謂名。如是緣現在名色",
    "T28n1548_012:0609b04": "生現在六入，是名名色緣現在六入。復次若",
    "T28n1548_012:0609b05": "有比丘得神足心得自在命，行住若一劫若",
    "T28n1548_012:0609b06": "減一劫，彼現在眼根潤益增長、耳鼻舌身意",
    "T28n1548_012:0609b07": "根潤益增長。若實人身業口業謂色，若實人",
    "T28n1548_012:0609b08": "意業由意生受、想、思、觸、思惟謂名。如是緣現",
    "T28n1548_012:0609b09": "在名色生現在六入，是名名色緣現在六入。",
    "T28n1548_012:0609b10": "復次若人無慧無明未斷，作不善身口意行，",
    "T28n1548_012:0609b11": "不善身行口行謂色，不善意行由意生受、想、",
    "T28n1548_012:0609b12": "思、觸、思惟謂名。作不善名色已，身壞命終生",
    "T28n1548_012:0609b13": "地獄畜生餓鬼，以因緒緣故生地獄畜生餓",
    "T28n1548_012:0609b14": "鬼眼耳鼻舌身意根。如是緣現在名色生未",
    "T28n1548_012:0609b15": "來六入，是名名色緣未來六入。復次若人無",
    "T28n1548_012:0609b16": "慧無明未斷，作有漏身善行當受欲界生、作",
    "T28n1548_012:0609b17": "有漏口善行意善行當受欲界生，身善行口",
    "T28n1548_012:0609b18": "善行謂色，意善行由意生受、想、思、觸、思惟謂",
    "T28n1548_012:0609b19": "名。作善名色已，身壞命終若生人中欲界天",
    "T28n1548_012:0609b20": "上，以因緒緣故生人中欲界天上眼耳鼻舌",
    "T28n1548_012:0609b21": "身意根。如是緣現在名色生未來六入，是名",
    "T28n1548_012:0609b22": "名色緣未來六入。復次若人無慧無明未",
    "T28n1548_012:0609b23": "斷，離欲惡不善法有覺有觀離生喜樂成就",
    "T28n1548_012:0609b24": "初禪行，若行人身業口業謂色，若行人意業",
    "T28n1548_012:0609b25": "由意生受、想、思、觸、思惟謂名。彼作善名色已，",
    "T28n1548_012:0609b26": "身壞命終生色界天上，以因緒緣故生色界",
    "T28n1548_012:0609b27": "天上眼耳身意根。如是緣現在名色生未來",
    "T28n1548_012:0609b28": "六入，是名名色緣未來六入。復次若人無慧",
    "T28n1548_012:0609b29": "無明未斷。滅覺觀內淨信心。無覺無觀定生",
    "T28n1548_012:0609c01": "喜樂成就二禪行，若行人身口業謂色，若",
    "T28n1548_012:0609c02": "行人意業由意生受、想、思、觸、思惟謂名。彼作",
    "T28n1548_012:0609c03": "善名色已，身壞命終生色界天上，以因緒緣",
    "T28n1548_012:0609c04": "故生色界天上眼耳身意根。如是緣現在名",
    "T28n1548_012:0609c05": "色生未來六入，是名名色緣未來入。復次若",
    "T28n1548_012:0609c06": "人無慧無明未斷，離喜捨行念智身受樂如",
    "T28n1548_012:0609c07": "諸聖人能捨念樂行成就三禪行，若行人身",
    "T28n1548_012:0609c08": "業口業謂色，若行人意業由意生受、想、思、觸、",
    "T28n1548_012:0609c09": "思惟謂名。彼作善名色已，以因緒緣生色界",
    "T28n1548_012:0609c10": "天上眼耳身意根。如是緣現在名色生未來",
    "T28n1548_012:0609c11": "入，是名名色緣未來入。復次若人無慧無明",
    "T28n1548_012:0609c12": "未斷，斷苦樂先滅憂喜不苦不樂捨念淨成",
    "T28n1548_012:0609c13": "就四禪行，若行人身業口業謂色，若行人意",
    "T28n1548_012:0609c14": "業由意生受、想、思、觸、思惟謂名。作善名色已，",
    "T28n1548_012:0609c15": "身壞命終生色界天上，由因緒緣故生色界",
    "T28n1548_012:0609c16": "天上眼耳身意根。如是緣現在名色生未來",
    "T28n1548_012:0609c17": "入，是名名色緣未來入。復次若人無慧無明",
    "T28n1548_012:0609c18": "未斷，如是思惟：想是我患是癰箭，無想是寂",
    "T28n1548_012:0609c19": "靜妙，能成就無想定行，若行人身業口業謂",
    "T28n1548_012:0609c20": "色，無想定謂名。彼作善名色已，身壞命終生",
    "T28n1548_012:0609c21": "無想天上，以因緒緣故生無想天上身根。",
    "T28n1548_012:0609c22": "如是緣現在名色生未來入，是名名色緣未",
    "T28n1548_012:0609c23": "來入。復次若人依聖共覺，離欲惡不善法有",
    "T28n1548_012:0609c24": "覺有觀離生喜樂成就初禪行，若實人身業",
    "T28n1548_012:0609c25": "口業謂色，若實人意業由意生受、想、思、觸、思惟",
    "T28n1548_012:0609c26": "謂名。彼作善名色已，身壞命終生淨居天上，",
    "T28n1548_012:0609c27": "以因緒緣故生淨居天上眼耳身意根。如是",
    "T28n1548_012:0609c28": "緣現在名色生未來入，是名名色緣未來入。",
    "T28n1548_012:0609c29": "復次若人依聖共覺，滅覺觀內淨信心無覺",
    "T28n1548_012:0610a01": "無觀依定生喜樂成就二禪行，若實人身業",
    "T28n1548_012:0610a02": "口業謂色，若實人意業由意生受、想、思、觸、思",
    "T28n1548_012:0610a03": "惟謂名。彼作善名色已，身壞命終生淨居天",
    "T28n1548_012:0610a04": "上，以因緒緣故得淨居天上眼耳身意根。",
    "T28n1548_012:0610a05": "如是緣現在名色生未來入，是名名色緣未",
    "T28n1548_012:0610a06": "來入。復次若人依聖共覺，離喜捨行念知身",
    "T28n1548_012:0610a07": "受樂如諸聖人能捨念樂行成就三禪行，若",
    "T28n1548_012:0610a08": "實人身業口業謂色，若實人意業由意生受、",
    "T28n1548_012:0610a09": "想、思、觸、思惟謂名。彼作善名色已，身壞命終",
    "T28n1548_012:0610a10": "生淨居天上，以因緒緣得淨居天上眼耳身",
    "T28n1548_012:0610a11": "意根。如是緣現在名色生未來入，是名名色",
    "T28n1548_012:0610a12": "緣未來入。復次若人依聖共覺，斷苦樂先滅",
    "T28n1548_012:0610a13": "憂喜不苦不樂捨念淨成就四禪行，若實人",
    "T28n1548_012:0610a14": "身業口業謂色，若實人意業由意生受、想、思、觸、",
    "T28n1548_012:0610a15": "思惟謂名。彼作善名色已，身壞命終生淨居",
    "T28n1548_012:0610a16": "天上，以因緒緣得淨居天上眼耳身意根。如",
    "T28n1548_012:0610a17": "是緣現在名色生未來入，是名名色緣未來",
    "T28n1548_012:0610a18": "入。復次若人無慧無明未斷，離一切色想、滅",
    "T28n1548_012:0610a19": "瞋恚想、不思惟若干想成就無邊空處行，若",
    "T28n1548_012:0610a20": "行人身業口業謂色，若行人意業由意生受、",
    "T28n1548_012:0610a21": "想、思、觸、思惟謂名。彼作善名色已，身壞命終",
    "T28n1548_012:0610a22": "生空處天上，以因緒緣得空處天上意根。如",
    "T28n1548_012:0610a23": "是緣現在名色生未來入，是名名色緣未來",
    "T28n1548_012:0610a24": "入。復次若人無慧無明未斷，離一切空處成",
    "T28n1548_012:0610a25": "就無邊識處行，若行人身業口業謂色，若行",
    "T28n1548_012:0610a26": "人意業由意生受、想、思、觸、思惟謂名。彼作善",
    "T28n1548_012:0610a27": "名色已，身壞命終生識處天上，以因緒緣得",
    "T28n1548_012:0610a28": "識處天上意根。如是緣現在名色生未來入，",
    "T28n1548_012:0610a29": "是名名色緣未來入。復次若人無慧無明未",
    "T28n1548_012:0610b01": "斷，離一切識處成就無所有處行，若行人身",
    "T28n1548_012:0610b02": "業口業謂色，若行人意業由意生受、想、思、觸、",
    "T28n1548_012:0610b03": "思惟謂名。彼作善名色已，身壞命終生無所",
    "T28n1548_012:0610b04": "有處天上，以因緒緣得無所有處天上意根。",
    "T28n1548_012:0610b05": "如是緣現在名色生未來入，是名名色緣未",
    "T28n1548_012:0610b06": "來入。復次若人無慧無明未斷，離一切無所",
    "T28n1548_012:0610b07": "有處成就非有想非無想處行，若行人身業",
    "T28n1548_012:0610b08": "口業謂色，若行人意業由意生受、想、思、觸、思惟",
    "T28n1548_012:0610b09": "謂名。彼作善名色已，身壞命終生非有想非",
    "T28n1548_012:0610b10": "無想處天上，以因緒緣得非有想非無想處",
    "T28n1548_012:0610b11": "天上意根。如是緣現在名色生未來入，是名",
    "T28n1548_012:0610b12": "名色緣未來入。復次若人無慧無明未斷，作",
    "T28n1548_012:0610b13": "不善身口意行，作不善行已身壞命終墮地",
    "T28n1548_012:0610b14": "獄畜生餓鬼，以因緒緣得地獄畜生餓鬼名",
    "T28n1548_012:0610b15": "色，四大、四大所造色，由意生受、想、思、觸、思惟",
    "T28n1548_012:0610b16": "謂名。名色增長，得地獄畜生餓鬼眼耳鼻舌",
    "T28n1548_012:0610b17": "身意根。如是緣未來名色生未來六入，是名",
    "T28n1548_012:0610b18": "名色緣未來六入。復次若人無慧無明未斷，",
    "T28n1548_012:0610b19": "作有漏身善行當受欲界生、作有漏口善行",
    "T28n1548_012:0610b20": "意善行當受欲界生。作善行已，身壞命終若",
    "T28n1548_012:0610b21": "生人中若欲界天上，以因緒緣得人中欲界",
    "T28n1548_012:0610b22": "天上名色，四大四大所造色，由意生受、想、思、",
    "T28n1548_012:0610b23": "觸、思惟謂名。名色增長，得人中若欲界天上",
    "T28n1548_012:0610b24": "眼耳鼻舌身意根。如是緣未來名色生未來",
    "T28n1548_012:0610b25": "六入，是名名色緣未來六入。復次若人無慧",
    "T28n1548_012:0610b26": "無明未斷，作有漏身善行當受色界生、作有",
    "T28n1548_012:0610b27": "漏口善行意善行當受色界生。作善行已，身",
    "T28n1548_012:0610b28": "壞命終生色界天上，以因緒緣得色界天上",
    "T28n1548_012:0610b29": "名色，四大、四大所造謂色，由意生受、想、思、",
    "T28n1548_012:0610c01": "觸、思惟謂名。名色增長，得色界天上眼耳身",
    "T28n1548_012:0610c02": "意根。如是緣未來名色生未來入，是名名色",
    "T28n1548_012:0610c03": "緣未來入。復次若人無慧無明未斷，作有",
    "T28n1548_012:0610c04": "漏身善行當受無色界生、作有漏口善行",
    "T28n1548_012:0610c05": "意善行當受無色界生。作善行已，身壞命",
    "T28n1548_012:0610c06": "終生無色界天上，以因緒緣得無色界天上",
    "T28n1548_012:0610c07": "名，由意生受、想、思、觸、思惟謂名。名增長，得無",
    "T28n1548_012:0610c08": "色界天上意根。如是緣未來名色生未來",
    "T28n1548_012:0610c09": "入，是名名色緣未來入。如佛說：阿難！六入",
    "T28n1548_012:0610c10": "有緣。如是阿難問已有答：六入何緣？名色",
    "T28n1548_012:0610c11": "緣六入。此是答。阿難！無一切名色者，有六入",
    "T28n1548_012:0610c12": "不？世尊！無也。如是阿難！以因緒緣六入。阿",
    "T28n1548_012:0610c13": "難！名色緣六入，如向所說。以是故說。",
    "T28n1548_012:0610c14": "云何六入緣觸？六入緣二觸，身觸、心觸，是名",
    "T28n1548_012:0610c15": "六入緣觸。復次六入緣三觸，樂觸、苦觸、不苦不",
    "T28n1548_012:0610c16": "樂觸，是名六入緣觸。復次六入緣三觸，欲界",
    "T28n1548_012:0610c17": "繫觸、色界繫觸、無色界繫觸，是名六入緣觸。",
    "T28n1548_012:0610c18": "復次六入緣五觸，五受根相應觸，是名六入緣",
    "T28n1548_012:0610c19": "觸。復次六入緣六觸，眼觸、耳鼻舌身意觸，是",
    "T28n1548_012:0610c20": "名六入緣觸。復次六入緣七觸，眼識界相應",
    "T28n1548_012:0610c21": "觸、耳鼻舌身意界意識界相應觸，是名六入緣",
    "T28n1548_012:0610c22": "觸。復次六入緣十八觸，眼樂觸、苦觸、不苦不",
    "T28n1548_012:0610c23": "樂觸，耳鼻舌身意樂觸、苦觸、不苦不樂觸，是",
    "T28n1548_012:0610c24": "名六入緣觸。如佛說：阿難！觸有緣。如是阿難",
    "T28n1548_012:0610c25": "問已有答：觸有何緣？六入緣觸。此是答。阿難！",
    "T28n1548_012:0610c26": "若無六入者，有觸不？世尊！無也。阿難！以因緒",
    "T28n1548_012:0610c27": "緣觸。阿難！六入緣觸，如向所說。以是故說。",
    "T28n1548_012:0610c28": "云何觸緣受？觸緣二受，身受、心受，是名觸緣",
    "T28n1548_012:0610c29": "受。復次觸緣三受，樂受、苦受、不苦不樂受，是",
    "T28n1548_012:0611a01": "名觸緣受。乃至觸緣十八受，如上說。是名觸",
    "T28n1548_012:0611a02": "緣受。如佛說：阿難！受有緣。阿難問已有答：",
    "T28n1548_012:0611a03": "受有何緣？觸緣受。此是答。阿難！若無一切觸",
    "T28n1548_012:0611a04": "者，有受不？世尊！無也。阿難！以因緒緣受。阿",
    "T28n1548_012:0611a05": "難！觸緣受，如向所說。以是故說。",
    "T28n1548_012:0611a06": "云何受緣愛？緣眼觸樂受，生眼觸樂受。",
    "T28n1548_012:0611a07": "彼觸眼觸樂受已，彼眼觸樂受喜樂愛著堪",
    "T28n1548_012:0611a08": "忍住，是名受緣愛。復次緣眼觸樂受，生眼",
    "T28n1548_012:0611a09": "觸樂受。彼觸眼觸樂受已，於異眼觸樂受",
    "T28n1548_012:0611a10": "悕望，若相似若勝妙，是名受緣愛。樂受彼",
    "T28n1548_012:0611a11": "觸眼觸樂受已，於眼觸不苦不樂受悕望，是",
    "T28n1548_012:0611a12": "名受緣愛。復次緣眼觸苦受，生眼觸苦受。彼",
    "T28n1548_012:0611a13": "觸眼觸苦受已，於眼觸樂受悕望，是名受",
    "T28n1548_012:0611a14": "緣愛。復次緣眼觸苦受，生眼觸苦受。若觸",
    "T28n1548_012:0611a15": "眼觸苦受已，悕望令我斷壞無有，是名受緣",
    "T28n1548_012:0611a16": "愛。復次緣眼觸苦受，生眼觸苦受。若觸眼觸",
    "T28n1548_012:0611a17": "苦受已，於眼觸不苦不樂受悕望，是名受緣",
    "T28n1548_012:0611a18": "愛。復次緣眼觸不苦不樂受，生眼觸不苦不",
    "T28n1548_012:0611a19": "樂受。彼觸眼觸不苦不樂受已，於眼觸樂受",
    "T28n1548_012:0611a20": "喜樂愛著住，是名受緣愛。復次緣眼觸不苦",
    "T28n1548_012:0611a21": "不樂受，生眼觸不苦不樂受。若觸眼觸不苦",
    "T28n1548_012:0611a22": "不樂受已，於異眼觸不苦不樂受悕望，若相",
    "T28n1548_012:0611a23": "似若勝妙，如是受緣愛。復次緣眼觸不苦不",
    "T28n1548_012:0611a24": "樂受，生眼觸不苦不樂受。若觸眼觸不苦不",
    "T28n1548_012:0611a25": "樂受已，於眼觸樂受悕望，是名受緣愛。復次",
    "T28n1548_012:0611a26": "耳鼻舌身意緣意觸樂受，生意觸樂受已，",
    "T28n1548_012:0611a27": "意觸樂受喜樂愛著堪忍住，是名受緣愛。復",
    "T28n1548_012:0611a28": "次緣意觸樂受喜樂愛著堪忍住，是名受緣",
    "T28n1548_012:0611a29": "愛。復次緣意觸樂受，生意觸樂受。若觸意觸",
    "T28n1548_012:0611b01": "樂受已，於異意觸樂受悕望，若相似若勝妙，",
    "T28n1548_012:0611b02": "是名受緣愛。復次緣意觸樂受，生意觸樂受。",
    "T28n1548_012:0611b03": "彼觸意觸樂受已，於不苦不樂受悕望，是名",
    "T28n1548_012:0611b04": "受緣愛。復次緣意觸苦受，生意觸苦受。彼觸",
    "T28n1548_012:0611b05": "意觸苦受已，於意觸樂受悕望，是名受緣愛。",
    "T28n1548_012:0611b06": "復次緣意觸苦受，生意觸苦受。彼觸意觸苦",
    "T28n1548_012:0611b07": "受已悕望，令我斷壞無有，是名受緣愛。復次",
    "T28n1548_012:0611b08": "緣意觸苦受，生意觸苦受。彼觸意觸苦受已，",
    "T28n1548_012:0611b09": "於意觸不苦不樂受悕望，是名受緣愛。復次",
    "T28n1548_012:0611b10": "緣意觸不苦不樂受，生意觸不苦不樂受。若",
    "T28n1548_012:0611b11": "意觸不苦不樂受已，於意觸不苦不樂受悕",
    "T28n1548_012:0611b12": "望堪忍住，是名受緣愛。復次緣意觸不苦不",
    "T28n1548_012:0611b13": "樂受，生意觸不苦不樂受。若受意觸不苦不",
    "T28n1548_012:0611b14": "樂受已，於意觸不苦不樂受悕望，若相似若",
    "T28n1548_012:0611b15": "勝妙，是名受緣愛。復次緣意觸不苦不樂受，",
    "T28n1548_012:0611b16": "生意觸不苦不樂受。若緣意觸不苦不樂受",
    "T28n1548_012:0611b17": "已，於意觸樂受悕望，是名受緣愛。如佛說：阿",
    "T28n1548_012:0611b18": "難！愛有緣。阿難問已有答：愛何緣？受緣愛。此",
    "T28n1548_012:0611b19": "是答。阿難！若無一切受者，有愛不？世尊！無",
    "T28n1548_012:0611b20": "也。阿難！以因緒緣愛。阿難！受緣愛，如向所說。",
    "T28n1548_012:0611b21": "以是故說。",
    "T28n1548_012:0611b22": "云何愛緣取？愛未斷，愛欲取、見取、戒取、我取，",
    "T28n1548_012:0611b23": "是名愛緣取。云何欲取？除欲界愛初觸，若餘",
    "T28n1548_012:0611b24": "欲界愛廣，是名欲取。云何見取？除戒取，若餘",
    "T28n1548_012:0611b25": "見取。云何戒取？戒道是名戒取。云何我取？",
    "T28n1548_012:0611b26": "除色無色界愛初觸，若餘色無色界愛廣，是",
    "T28n1548_012:0611b27": "名我取。云何欲界取？除欲界愛初觸見取、戒",
    "T28n1548_012:0611b28": "取，若餘欲界煩惱，是名欲取。云何見取？六十",
    "T28n1548_012:0611b29": "二見及邪見，是名見取。云何戒取？戒淨、道淨、",
    "T28n1548_012:0611c01": "二俱淨、解脫、無依、盡苦邊，若於彼堪忍欲愛。",
    "T28n1548_012:0611c02": "戒謂身口戒。道謂邪緣求吉，養髮、入水、事火、",
    "T28n1548_012:0611c03": "事日月、牛行鹿行狗行默行、求力行、求大人",
    "T28n1548_012:0611c04": "行，種種苦行及餘求邪吉，是名道。若彼戒此",
    "T28n1548_012:0611c05": "道，求覓、重求覓、究竟求覓，齊是謂淨、謂解",
    "T28n1548_012:0611c06": "脫、謂戒淨、謂我解脫、謂聖、謂阿羅漢、謂般",
    "T28n1548_012:0611c07": "涅槃。若於彼欲重欲究竟欲堪忍，是名戒取。",
    "T28n1548_012:0611c08": "云何我取？除色無色界初觸愛戒取、見取，若",
    "T28n1548_012:0611c09": "餘色無色界煩惱，是名我取。如佛說：阿難！取",
    "T28n1548_012:0611c10": "有何緣？如是阿難問已有答：取由何緣？愛緣",
    "T28n1548_012:0611c11": "取。此是答。阿難！若無一切愛者，有取不？世尊！",
    "T28n1548_012:0611c12": "無也。阿難！以是因緒緣取。阿難！愛緣取，如",
    "T28n1548_012:0611c13": "向所說。以是故說。",
    "T28n1548_012:0611c14": "云何取緣有？欲取、見取、戒取、我取緣未斷，若",
    "T28n1548_012:0611c15": "作欲行、色行、無色行，有報身口意業，是名取",
    "T28n1548_012:0611c16": "緣有。復次取緣三有，欲有、色有、無色有。云何",
    "T28n1548_012:0611c17": "欲有？二種欲有，或欲有即業有、或欲有即生",
    "T28n1548_012:0611c18": "有。云何欲有即業有？欲行未竟未知未斷，若",
    "T28n1548_012:0611c19": "作欲行有報身口意業，是名欲有即業有。云",
    "T28n1548_012:0611c20": "何欲有即生有？若作業成就已，欲界天上受",
    "T28n1548_012:0611c21": "五種我分身色受想行識，是名欲有即生有。",
    "T28n1548_012:0611c22": "此謂受有、此謂報有、此謂復有。如是欲行業",
    "T28n1548_012:0611c23": "有、如是欲行生有，是名欲有。云何色有？二種",
    "T28n1548_012:0611c24": "色有，或色有即業有、或色有即生有。云何色",
    "T28n1548_012:0611c25": "有即業有？色行未竟未知未斷，若作色行有",
    "T28n1548_012:0611c26": "報身口意業，是名色有即業有。云何色有即",
    "T28n1548_012:0611c27": "生有？若作業成就已，色界天上若受五種",
    "T28n1548_012:0611c28": "我分色受想行識，是名色有即生有。此謂受",
    "T28n1548_012:0611c29": "有、此謂報有、此謂復有。如是色行業有、如",
    "T28n1548_012:0612a01": "是色行生有，是名色有。云何無色有？二種無",
    "T28n1548_012:0612a02": "色有，或無色有即業有、或無色有即生有。云",
    "T28n1548_012:0612a03": "何無色有即業有？無色行未竟未知未斷，若",
    "T28n1548_012:0612a04": "作無色行有報身口意業，名無色有即業有。",
    "T28n1548_012:0612a05": "云何無色有即生有？若作業成就已，無色界",
    "T28n1548_012:0612a06": "天上受四種我分身受想行識，是名無色有",
    "T28n1548_012:0612a07": "即生有。此謂受有、此謂報有、此謂復有。如",
    "T28n1548_012:0612a08": "是無色行業有、如是無色行生有，是名無色",
    "T28n1548_012:0612a09": "有。如佛說：阿難！有有緣。如是阿難問已有",
    "T28n1548_012:0612a10": "答：有何緣？取緣有。此是答。阿難！若無一切取",
    "T28n1548_012:0612a11": "者，有有不？世尊！無也。阿難！以因緒緣。阿難！",
    "T28n1548_012:0612a12": "取緣有，如向所說。以是故說。",
    "T28n1548_012:0612a13": "云何有緣生？若諸眾生，眾中生重生、住胎出",
    "T28n1548_012:0612a14": "胎、得生陰、具諸入眾和合，是名生。如佛說：阿",
    "T28n1548_012:0612a15": "難！生有緣。阿難問已有答：生何緣？有緣生。",
    "T28n1548_012:0612a16": "此是答。阿難！若無一切有者，有生不？世尊！無",
    "T28n1548_012:0612a17": "也。阿難！以因緒緣有緣生，如向所說。以是故",
    "T28n1548_012:0612a18": "說。云何生緣老死憂悲苦惱大苦聚？云何老？",
    "T28n1548_012:0612a19": "謂眾生衰老戰掉諸根熟念減行故，是名老。",
    "T28n1548_012:0612a20": "云何死？若諸眾生終沒死盡，時過陰壞捨身，",
    "T28n1548_012:0612a21": "此陰變異眾別離，是名死。",
    "T28n1548_012:0612a22": "云何憂？眾生觸若干苦法，若憂、重憂、究竟憂，",
    "T28n1548_012:0612a23": "內熱內心憂，是名憂。云何悲？憂纏逼迫、憂",
    "T28n1548_012:0612a24": "煎具足、憂惱心亂，窮歎啼哭追憶並語，或",
    "T28n1548_012:0612a25": "自撲亂語，是名悲。云何苦？若身覺苦，眼觸苦",
    "T28n1548_012:0612a26": "受乃至身觸苦受，是名苦。云何惱？若心覺苦，",
    "T28n1548_012:0612a27": "意觸苦受，是名惱。云何大苦聚？若眾苦、若罵",
    "T28n1548_012:0612a28": "辱苦、若心不定，是名大苦聚。如佛說：阿難！老",
    "T28n1548_012:0612a29": "死憂悲苦惱大苦聚有緣。阿難問已有答：老",
    "T28n1548_012:0612b01": "死憂悲苦惱大苦聚有何緣？生緣老死憂悲",
    "T28n1548_012:0612b02": "苦惱大苦聚。此是答。阿難！若無生，有老死憂",
    "T28n1548_012:0612b03": "悲苦惱大苦聚不？世尊！無也。阿難！以因緒緣",
    "T28n1548_012:0612b04": "故，老死憂悲苦惱大苦聚。若生緣老死憂悲",
    "T28n1548_012:0612b05": "苦惱大苦聚，如上說。",
    "T28n1548_012:0612b06": "云何如是純苦聚集？謂七苦法，老、死、憂、悲、苦、",
    "T28n1548_012:0612b07": "惱、大苦聚，是名純苦陰。復次十一苦法，無明、",
    "T28n1548_012:0612b08": "行、識、名色、六入、觸、受、愛、取、有、生，是名純苦陰。",
    "T28n1548_012:0612b09": "復次亦十八苦法，無明、行、識、名色、六入、觸、受、",
    "T28n1548_012:0612b10": "愛、取、有、生、老、死、憂、悲、苦、惱、大苦聚，是名純苦",
    "T28n1548_012:0612b11": "陰。如是純苦陰，有集和合生俱生。生已俱生",
    "T28n1548_012:0612b12": "已，出俱出。出已俱出已得成就，是謂純苦陰",
    "T28n1548_012:0612b13": "集。云何無明滅則行滅？若無明生則行生、若",
    "T28n1548_012:0612b14": "無明滅則行滅，是謂無明滅則行滅。乃至若",
    "T28n1548_012:0612b15": "有生則有老死、若生滅則老死滅，是謂生滅",
    "T28n1548_012:0612b16": "則老死滅。云何純苦陰滅？純苦陰者，謂七苦",
    "T28n1548_012:0612b17": "法，老、死、憂、悲、苦、惱、大苦聚，是名純苦陰。復次",
    "T28n1548_012:0612b18": "十一苦，是名純苦陰。復次十八苦法，無明乃",
    "T28n1548_012:0612b19": "至大苦聚，是名純苦陰。如是純苦陰，盡、變異、",
    "T28n1548_012:0612b20": "寂靜、滅、沒，名純苦陰滅。",
    "T28n1548_012:0612b21": "舍利弗阿毘曇論卷第十二"
}