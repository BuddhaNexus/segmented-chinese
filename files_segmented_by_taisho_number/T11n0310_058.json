{
    "T11n0310_058:0336c24": "大寶積經卷第五十八",
    "T11n0310_058:0336c26": "大唐于闐三藏實叉難陀譯",
    "T11n0310_058:0336c27": "15 文殊師利授記會1文殊師利授記會第十五之一",
    "T11n0310_058:0336c28": "如是我聞：一時佛在王舍城耆闍崛山，與大",
    "T11n0310_058:0336c29": "比丘眾一千人俱。菩薩八萬四千，文殊師利",
    "T11n0310_058:0337a01": "菩薩、觀世音菩薩、得大勢菩薩而為上首。復",
    "T11n0310_058:0337a02": "與七十二億諸天眾俱，悉皆趣向菩薩之道。",
    "T11n0310_058:0337a03": "復與四天大王，釋提桓因，梵天王等及其眷",
    "T11n0310_058:0337a04": "屬，各有五萬二千眾俱，亦皆趣於菩薩之道。",
    "T11n0310_058:0337a05": "有四阿修羅王，各與眷屬無量眾俱。復與七",
    "T11n0310_058:0337a06": "萬二千大龍王俱，其名曰難陀龍王、優波難",
    "T11n0310_058:0337a07": "陀龍王、婆留那龍王、娑竭羅龍王、持大地龍",
    "T11n0310_058:0337a08": "王、無熱惱龍王、高勝龍王、伏魔龍王、最勝龍",
    "T11n0310_058:0337a09": "王、月上龍王，如是等而為上首。復與無量夜",
    "T11n0310_058:0337a10": "叉王俱，其名曰金毘羅夜叉王、阿吒薄拘夜",
    "T11n0310_058:0337a11": "叉王、蘇支路摩夜叉王、妙意夜叉王、妙慧夜",
    "T11n0310_058:0337a12": "叉王、妙相夜叉王、普色夜叉王、不動夜叉王、",
    "T11n0310_058:0337a13": "有力夜叉王、大力夜叉王，如是等而為上首。",
    "T11n0310_058:0337a14": "時王舍城國王大臣及諸四眾，天、龍、夜叉、人",
    "T11n0310_058:0337a15": "非人等，各以衣服飲食臥具醫藥種種資具，",
    "T11n0310_058:0337a16": "於如來所恭敬尊重而為供養。",
    "T11n0310_058:0337a17": "爾時世尊於晨朝時著衣持鉢，與諸比丘及",
    "T11n0310_058:0337a18": "於天人百千之眾前後圍遶，向王舍城阿闍",
    "T11n0310_058:0337a19": "世宮。佛威神力放百千種妙色光明，百千音",
    "T11n0310_058:0337a20": "樂同時俱奏，雨眾妙花，優鉢羅花、鉢曇摩花、",
    "T11n0310_058:0337a21": "拘勿頭花、芬陀利花繽紛而下。是時如來以",
    "T11n0310_058:0337a22": "神通力，隨所行處涌出寶蓮，大如車輪，白銀",
    "T11n0310_058:0337a23": "為莖、真金為葉、毘琉璃寶以為其鬚，於花臺",
    "T11n0310_058:0337a24": "中有化菩薩結加趺坐。是諸菩薩與寶蓮",
    "T11n0310_058:0337a25": "俱遶王舍城右旋七匝，而說頌曰：",
    "T11n0310_058:0337a26": "「釋種應供大商主，　　利樂含識令安隱，",
    "T11n0310_058:0337a27": "具大威德寂靜心，　　為世依怙當入城。",
    "T11n0310_058:0337a28": "若欲遠離老死苦，　　或樂遊戲於天宮，",
    "T11n0310_058:0337a29": "或有欲破諸魔軍，　　應近妙辯人中主，",
    "T11n0310_058:0337b01": "難得聞名今出現，　　經百千劫修眾行，",
    "T11n0310_058:0337b02": "以大悲心遊世間，　　如是之尊當入城。",
    "T11n0310_058:0337b03": "曾行無量無邊捨，　　男女妻室及王位，",
    "T11n0310_058:0337b04": "頭目耳鼻并手足，　　衣服飲食亦復然，",
    "T11n0310_058:0337b05": "已修無量施功德，　　證於無上一切智，",
    "T11n0310_058:0337b06": "以施調心固其行，　　戒淨無缺大丈夫，",
    "T11n0310_058:0337b07": "成就無量忍功德，　　心恒恬怕當入城。",
    "T11n0310_058:0337b08": "俱胝劫行勝精進，　　念眾生苦忘疲倦，",
    "T11n0310_058:0337b09": "具足無量無比禪，　　彼梵音者當入城。",
    "T11n0310_058:0337b10": "智慧無量無倫匹，　　猶若虛空無邊際，",
    "T11n0310_058:0337b11": "最勝人尊戒亦然，　　備修眾行智清淨，",
    "T11n0310_058:0337b12": "摧壞魔軍能濟拔，　　得住無憂不動位，",
    "T11n0310_058:0337b13": "無等法王轉法輪，　　彼釋師子當入城。",
    "T11n0310_058:0337b14": "若欲成佛出興世，　　三十二相以莊嚴，",
    "T11n0310_058:0337b15": "應發無等菩提心，　　於如來所興供養。",
    "T11n0310_058:0337b16": "若欲永捨貪恚癡，　　及以遠離諸煩惱，",
    "T11n0310_058:0337b17": "速當親近釋師子，　　施作種種諸供養。",
    "T11n0310_058:0337b18": "若欲速成釋梵王，　　各千眷屬常隨從，",
    "T11n0310_058:0337b19": "恒受天宮諸快樂，　　彼應親近釋師子。",
    "T11n0310_058:0337b20": "欲為四洲勝輪王，　　所願七寶皆成就，",
    "T11n0310_058:0337b21": "最勝千子咸勇健，　　應當供養彼勝尊。",
    "T11n0310_058:0337b22": "欲為長者邑中主，　　資財增廣無有量，",
    "T11n0310_058:0337b23": "眷屬色相悉超倫，　　彼應供養釋師子。",
    "T11n0310_058:0337b24": "已得解脫及當得，　　皆由聞佛寂靜法，",
    "T11n0310_058:0337b25": "難可值遇彼勝尊，　　應聽甘露無憂句。」",
    "T11n0310_058:0337b26": "爾時王舍城中男女長幼無量眾生，聞此頌",
    "T11n0310_058:0337b27": "已即皆開悟，各齎香花寶蓋幢幡無量音樂，",
    "T11n0310_058:0337b28": "詣如來所一心瞻仰，踊躍歡喜恭敬供養。於",
    "T11n0310_058:0337b29": "是世尊將欲入城，足蹈門閫，城中之地六種",
    "T11n0310_058:0337c01": "震動，雨眾妙花及諸音樂。城中眾生盲者得",
    "T11n0310_058:0337c02": "視、聾者得聞、狂者得心、裸者得服、飢者得",
    "T11n0310_058:0337c03": "食、貧者得財，時彼眾生亦復不為貪欲瞋恚",
    "T11n0310_058:0337c04": "愚癡憍慢之所逼惱，慈心相向猶如父子。彼",
    "T11n0310_058:0337c05": "樂音中而說頌曰：",
    "T11n0310_058:0337c06": "「十力大丈夫，　　最勝人師子，",
    "T11n0310_058:0337c07": "利物入都城，　　群生獲安樂。",
    "T11n0310_058:0337c08": "盲瞽得見色，　　聾聵得聞聲，",
    "T11n0310_058:0337c09": "顛狂復本心，　　裸露蒙衣服，",
    "T11n0310_058:0337c10": "飢渴遇珍膳，　　貧窶得資財。",
    "T11n0310_058:0337c11": "又於虛空中，　　諸天百千億，",
    "T11n0310_058:0337c12": "同為供養佛，　　競奏諸樂音。",
    "T11n0310_058:0337c13": "具德十力尊，　　今入此城內，",
    "T11n0310_058:0337c14": "城中六種動，　　所謂遍動等，",
    "T11n0310_058:0337c15": "眾生無怖想，　　皆獲大歡喜。",
    "T11n0310_058:0337c16": "而今此城中，　　一切諸眾生，",
    "T11n0310_058:0337c17": "不為貪恚癡，　　慳嫉之所惱，",
    "T11n0310_058:0337c18": "欣悅充遍身，　　慈念而相向。",
    "T11n0310_058:0337c19": "願佛速入城，　　安樂諸群品。",
    "T11n0310_058:0337c20": "世尊入城時，　　普放大光明，",
    "T11n0310_058:0337c21": "人天咸奏樂，　　悅暢於心意。",
    "T11n0310_058:0337c22": "如是諸奇特，　　種種無有量，",
    "T11n0310_058:0337c23": "天人阿修羅，　　莫不皆瞻奉。」",
    "T11n0310_058:0337c24": "時王舍城有菩薩長者之子，名摧過咎，於",
    "T11n0310_058:0337c25": "里巷中遙覩世尊相好奇特端嚴澄睟、諸根湛",
    "T11n0310_058:0337c26": "寂觀者無厭、住奢摩他最上調伏、防護諸根",
    "T11n0310_058:0337c27": "如善調象、正念不亂如淨淵池、三十二相莊",
    "T11n0310_058:0337c28": "嚴其體。彼菩薩既見是已，生極尊重淨信之",
    "T11n0310_058:0337c29": "心，便往佛所稽首雙足，右遶三匝却住一面。",
    "T11n0310_058:0338a01": "復有無量百千眾生同詣佛所，無數諸天住",
    "T11n0310_058:0338a02": "虛空中，合掌恭敬尊重頂禮。",
    "T11n0310_058:0338a03": "是時摧過咎菩薩白佛言：「世尊！菩薩成就幾",
    "T11n0310_058:0338a04": "法，速得阿耨多羅三藐三菩提，隨其所願嚴",
    "T11n0310_058:0338a05": "淨佛剎？」於是世尊為欲調伏諸眾生故、為欲",
    "T11n0310_058:0338a06": "哀愍摧過咎故，往詣廛肆，於大眾中而告之",
    "T11n0310_058:0338a07": "言：「善男子！菩薩成就一法，速得阿耨多羅三",
    "T11n0310_058:0338a08": "藐三菩提，隨其所願嚴淨佛剎。善男子！何謂",
    "T11n0310_058:0338a09": "一法？此菩薩於一切眾生行大悲故，以勝志",
    "T11n0310_058:0338a10": "樂發菩提心。云何名為以勝志樂發菩提心？",
    "T11n0310_058:0338a11": "應作是說，若有已發菩提心者，乃至微惡終",
    "T11n0310_058:0338a12": "更不作。何所不作？謂貪瞋癡，及以在家威儀",
    "T11n0310_058:0338a13": "調戲，悉皆遠離。若出家已，不復悕望名利恭",
    "T11n0310_058:0338a14": "敬，安住出家所修行法。云何出家所修行法？",
    "T11n0310_058:0338a15": "謂如實悟入一切諸法。云何所悟一切諸法？",
    "T11n0310_058:0338a16": "謂蘊界處、有為、無為。云何悟入？謂觀察五蘊",
    "T11n0310_058:0338a17": "寂滅如幻空無所有，如是悟時不見悟入、無",
    "T11n0310_058:0338a18": "覺無思，一切分別悉皆寂滅。若於諸蘊如是",
    "T11n0310_058:0338a19": "悟入，即為悟入一切諸法。是名出家所修行",
    "T11n0310_058:0338a20": "法。菩薩如是修此行時，亦不捨離一切眾生。",
    "T11n0310_058:0338a21": "何以故？是菩薩如自所觀為眾生說，而亦不",
    "T11n0310_058:0338a22": "著法及眾生。善男子！是為菩薩成就一法，速",
    "T11n0310_058:0338a23": "得阿耨多羅三藐三菩提，亦令佛剎具足圓",
    "T11n0310_058:0338a24": "滿。」說此法時，摧過咎菩薩得無生忍，歡喜踊",
    "T11n0310_058:0338a25": "躍，上昇虛空高七多羅樹。於彼眾中，二千眾",
    "T11n0310_058:0338a26": "生發菩提心；一萬四千諸天及人遠塵離垢，",
    "T11n0310_058:0338a27": "於諸法中得法眼淨。於是世尊熙怡微笑，從",
    "T11n0310_058:0338a28": "其面門放種種色光照無量世界。照已還來，",
    "T11n0310_058:0338a29": "遶佛三匝而從頂入。是時阿難即從座起，整",
    "T11n0310_058:0338b01": "理衣服偏袒右肩，右膝著地，於世尊前而說",
    "T11n0310_058:0338b02": "頌曰：",
    "T11n0310_058:0338b03": "「自在力導師，　　到諸法彼岸，",
    "T11n0310_058:0338b04": "一切智人尊，　　何緣現微笑？",
    "T11n0310_058:0338b05": "善逝十力尊，　　能為諸利益，",
    "T11n0310_058:0338b06": "三世悉明達，　　何緣現微笑？",
    "T11n0310_058:0338b07": "了眾生心行，　　上中下差別，",
    "T11n0310_058:0338b08": "知諸想無礙，　　願佛為宣說。",
    "T11n0310_058:0338b09": "億那由諸天，　　咸來頂禮佛，",
    "T11n0310_058:0338b10": "願發微妙音，　　充濟諸渴仰。",
    "T11n0310_058:0338b11": "勝定到彼岸，　　智慧亦復然，",
    "T11n0310_058:0338b12": "遠離於錯謬，　　何緣現微笑？",
    "T11n0310_058:0338b13": "百千諸天眾，　　為法故來集，",
    "T11n0310_058:0338b14": "無量諸比丘，　　合掌皆願聞，",
    "T11n0310_058:0338b15": "奏種種音樂，　　供養於如來。",
    "T11n0310_058:0338b16": "善哉佛世尊，　　願決眾疑惑。」",
    "T11n0310_058:0338b17": "佛告阿難：「汝今見此摧過咎菩薩昇虛空不？」",
    "T11n0310_058:0338b18": "阿難白言：「唯然已見。」佛言：「善男子！此摧過咎",
    "T11n0310_058:0338b19": "却後過於六萬二千阿僧祇劫，於此世界當",
    "T11n0310_058:0338b20": "得成佛，號寂靜調伏音聲。劫名離熱惱。彼佛",
    "T11n0310_058:0338b21": "剎土功德莊嚴，及以聲聞菩薩之眾，亦如不",
    "T11n0310_058:0338b22": "動如來妙喜世界等無差別。」是時世尊與諸",
    "T11n0310_058:0338b23": "比丘到阿闍世王宮已，各隨次第敷座而坐。",
    "T11n0310_058:0338b24": "時王即以種種飲食，手自斟酌供養世尊及",
    "T11n0310_058:0338b25": "比丘僧，悉令充足。復以上妙衣服奉獻如來，",
    "T11n0310_058:0338b26": "即於佛前踞卑床座，而白佛言：「世尊！忿恨",
    "T11n0310_058:0338b27": "瞋惱從何而生？愚癡無智由何而滅？」佛告大",
    "T11n0310_058:0338b28": "王：「忿恨瞋惱我我所生。若不能知功德過失",
    "T11n0310_058:0338b29": "及我我所，名為無智。若如實知彼我我所，此",
    "T11n0310_058:0338c01": "即非智非非智也。大王當知，一切諸行來無",
    "T11n0310_058:0338c02": "所從、去無所至，若無來去則無生滅。若無生",
    "T11n0310_058:0338c03": "滅，彼智無智亦復皆無。何以故？無有少法而",
    "T11n0310_058:0338c04": "能了知生與非生。若離能知，是為知也。」時阿",
    "T11n0310_058:0338c05": "闍世王白佛言：「世尊！希有如來、應、正等覺如",
    "T11n0310_058:0338c06": "是善說，我今寧可聞法中夭，不願徒生壽命",
    "T11n0310_058:0338c07": "相續。」",
    "T11n0310_058:0338c08": "爾時世尊為阿闍世勸發開曉令歡喜已，從",
    "T11n0310_058:0338c09": "座而去，詣耆闍崛山，洗足已敷座而坐，入于",
    "T11n0310_058:0338c10": "三昧。是時如來為法施故，於晡時間從三昧",
    "T11n0310_058:0338c11": "起，諸大菩薩及聲聞眾皆從定出。於是文",
    "T11n0310_058:0338c12": "殊師利與四萬二千趣菩薩乘諸天子俱，彌",
    "T11n0310_058:0338c13": "勒菩薩與五千菩薩眾俱，勇猛雷音菩薩與",
    "T11n0310_058:0338c14": "五百菩薩眾俱，如是一切菩薩及諸聲聞并",
    "T11n0310_058:0338c15": "阿闍世王，各將眷屬前後圍遶詣如來所，頂",
    "T11n0310_058:0338c16": "禮佛足，退坐一面。時王舍城復有無量百千",
    "T11n0310_058:0338c17": "眾生，皆共往詣耆闍崛山，到如來所，頂禮佛",
    "T11n0310_058:0338c18": "足，退坐一面。於是舍利弗承佛威神，從座",
    "T11n0310_058:0338c19": "而起，偏袒右肩，右膝著地合掌恭敬，而白佛",
    "T11n0310_058:0338c20": "言：「如來前已於王舍城廛肆之內，為摧過咎",
    "T11n0310_058:0338c21": "略說菩薩摩訶薩功德莊嚴清淨佛剎。善哉",
    "T11n0310_058:0338c22": "世尊！唯願廣說，如諸菩薩行不退轉菩提之",
    "T11n0310_058:0338c23": "行，息諸煩惱、嚴淨佛剎、圓滿大願、具足修行",
    "T11n0310_058:0338c24": "諸波羅蜜，遠離聲聞辟支佛地、履踐如來所",
    "T11n0310_058:0338c25": "行之跡，降伏眾魔制諸外道，具一切智轉妙",
    "T11n0310_058:0338c26": "法輪。如是菩薩乃至未得一切種智，而能決",
    "T11n0310_058:0338c27": "定利益安樂無量眾生。世尊！今此會中為求",
    "T11n0310_058:0338c28": "菩提善男子善女人，聞是法已歡喜修行。」于",
    "T11n0310_058:0338c29": "時世尊作是思惟：「今我所說，非但為此現前",
    "T11n0310_058:0339a01": "會眾，是故宜應示現神變。」作是念已，放百千",
    "T11n0310_058:0339a02": "億妙色光明，一一光明普照十方百千億土，",
    "T11n0310_058:0339a03": "彼諸佛土所有日月、天、龍、摩尼、電、火光明映",
    "T11n0310_058:0339a04": "蔽不現。而彼一切大小圍山須彌山王，及餘",
    "T11n0310_058:0339a05": "諸山叢林樹木，為佛光明之所鑒徹，無能現",
    "T11n0310_058:0339a06": "影。是時如來復現威德謦欬之聲，其聲遍聞",
    "T11n0310_058:0339a07": "十方世界。爾時東方去此八十四恒河沙等",
    "T11n0310_058:0339a08": "佛剎，有世界名普光明，彼現有佛，號集吉祥",
    "T11n0310_058:0339a09": "王。而彼佛剎無有聲聞辟支佛名，唯是菩薩",
    "T11n0310_058:0339a10": "充滿其土，一一菩薩各有百億不退菩薩而",
    "T11n0310_058:0339a11": "為眷屬。時彼眾中有一菩薩名曰法上。以何",
    "T11n0310_058:0339a12": "義故名為法上？謂彼菩薩於眾會前聞說法",
    "T11n0310_058:0339a13": "已，上昇虛空高七多羅樹，自隱其身說菩",
    "T11n0310_058:0339a14": "薩藏法門，名陀羅尼金剛句。時彼會眾咸作",
    "T11n0310_058:0339a15": "念言：「一切諸法但有其聲。何以故？即如法上",
    "T11n0310_058:0339a16": "菩薩不見身相但聞其聲，此聲無體如彼身",
    "T11n0310_058:0339a17": "相，既離見聞則為法性。」說此法時，會中無量",
    "T11n0310_058:0339a18": "得忍菩薩，遙見彼土法上菩薩。又見此剎",
    "T11n0310_058:0339a19": "佛放光明，及聞其聲暨乎彼界。彼諸菩薩即",
    "T11n0310_058:0339a20": "時共詣集吉祥王如來所，頂禮佛足，却住一",
    "T11n0310_058:0339a21": "面。法上菩薩白佛言：「世尊！以何因緣而現此",
    "T11n0310_058:0339a22": "瑞未曾有也？」佛言：「善男子！西方去此過八十",
    "T11n0310_058:0339a23": "四恒河沙等佛剎，有世界名娑婆，彼現有佛",
    "T11n0310_058:0339a24": "號釋迦牟尼，為欲召集十方世界諸菩薩故，",
    "T11n0310_058:0339a25": "一切毛孔放此光明及謦欬聲。」法上菩薩白",
    "T11n0310_058:0339a26": "佛言：「世尊！我今欲往娑婆世界禮覲供養釋",
    "T11n0310_058:0339a27": "迦如來及諸菩薩，并欲聽法。」佛言：「可往。今正",
    "T11n0310_058:0339a28": "是時。」",
    "T11n0310_058:0339a29": "爾時法上菩薩即作是念：「今我以何神變往",
    "T11n0310_058:0339b01": "彼禮覲釋迦如來？」作是念已，即入一切莊嚴",
    "T11n0310_058:0339b02": "身三昧。由是三昧威神力故，令此三千大千",
    "T11n0310_058:0339b03": "世界滿中妙花積至於膝，百千音樂同時俱",
    "T11n0310_058:0339b04": "作，寶幢幡蓋種種莊嚴，復以妙香普熏此界，",
    "T11n0310_058:0339b05": "猶如他化自在天宮。是時法上菩薩現神變",
    "T11n0310_058:0339b06": "已，即與六十三億大菩薩眾前後圍遶，譬如",
    "T11n0310_058:0339b07": "壯士屈伸臂頃，從彼土沒現此界中。到如來",
    "T11n0310_058:0339b08": "所，頭面禮足，右遶三匝。隨所來方，以願力",
    "T11n0310_058:0339b09": "故化現蓮花而坐其上。",
    "T11n0310_058:0339b10": "爾時南方去此過九十六億那由他佛剎，有",
    "T11n0310_058:0339b11": "世界名離塵，彼現有佛，號師子勇猛奮迅，而",
    "T11n0310_058:0339b12": "為無量大菩薩眾恭敬圍遶。於彼眾中有一",
    "T11n0310_058:0339b13": "菩薩，名曰寶掌。以何義故名為寶掌？謂彼菩",
    "T11n0310_058:0339b14": "薩於諸佛土化眾生時，欲以右手遍捫若干",
    "T11n0310_058:0339b15": "諸佛世界，即隨所欲而能成辦，從其手出佛",
    "T11n0310_058:0339b16": "法僧聲、施戒忍進禪慧慈悲喜捨之聲，出如",
    "T11n0310_058:0339b17": "是等百千億那由他法寶之聲。爾時寶掌菩",
    "T11n0310_058:0339b18": "薩見大光明聞謦欬聲，詣彼佛所，白言：",
    "T11n0310_058:0339b19": "「世尊！以何因緣而有此瑞？」佛言：「善男子！北方",
    "T11n0310_058:0339b20": "去此過九十六億那由他佛剎，有世界名娑",
    "T11n0310_058:0339b21": "婆，佛號釋迦牟尼，為欲演說佛剎功德莊嚴",
    "T11n0310_058:0339b22": "法門，集諸菩薩令聞此法攝受功德故，現斯",
    "T11n0310_058:0339b23": "瑞。」寶掌菩薩白佛言：「世尊！我等欲往娑婆世",
    "T11n0310_058:0339b24": "界，禮覲供養釋迦如來及諸菩薩，并欲聽法。」",
    "T11n0310_058:0339b25": "佛言：「善男子！寧用去為？何以故？彼娑婆世界",
    "T11n0310_058:0339b26": "具足三毒苦惱眾生之所聚集。」寶掌菩薩白",
    "T11n0310_058:0339b27": "佛言：「世尊！彼釋迦如來、應、正等覺，見何義利，",
    "T11n0310_058:0339b28": "捨嚴淨剎現穢土中？」佛言：「善男子！彼佛如來",
    "T11n0310_058:0339b29": "昔於長夜作如是言：『願我速得成就大悲，常",
    "T11n0310_058:0339c01": "於弊惡眾生之中成等正覺、轉妙法輪。』」寶掌",
    "T11n0310_058:0339c02": "菩薩復白佛言：「世尊！彼釋迦如來乃能往昔",
    "T11n0310_058:0339c03": "發是大悲難發之願，現於如此惡世界中。如",
    "T11n0310_058:0339c04": "是慈尊甚為難遇，我今當往禮覲供養。」佛言：",
    "T11n0310_058:0339c05": "「可爾。今正是時。然善男子！汝詣彼土應當謹",
    "T11n0310_058:0339c06": "察無自毀傷。所以者何？生彼世界諸菩薩等",
    "T11n0310_058:0339c07": "雖為難遇，其餘眾生心行險詖難可調伏。」寶",
    "T11n0310_058:0339c08": "掌白言：「彼土雖有忿恨怨讎，無傷於我。假使",
    "T11n0310_058:0339c09": "一切眾生盡未來際瞋恨罵辱，乃至刀杖瓦",
    "T11n0310_058:0339c10": "石打擲，悉能受之，終不加報。」爾時師子勇猛",
    "T11n0310_058:0339c11": "奮迅如來謂彼一切眾菩薩言：「諸善男子！汝",
    "T11n0310_058:0339c12": "等若能如寶掌者，可與俱行。」說是語時，於彼",
    "T11n0310_058:0339c13": "會中有七萬二千菩薩同聲白言：「我等共往",
    "T11n0310_058:0339c14": "娑婆世界。」寶掌菩薩即作是念：「今我以何神",
    "T11n0310_058:0339c15": "變往彼禮覲釋迦如來，復能安樂無量眾生？」",
    "T11n0310_058:0339c16": "作是念已，即以右手覆此三千大千世界，雨",
    "T11n0310_058:0339c17": "諸飲食衣服車乘、金銀琉璃真珠珂貝珊瑚璧",
    "T11n0310_058:0339c18": "玉，隨諸眾生心所悕望悉能充滿，樂聞法者",
    "T11n0310_058:0339c19": "即令得聞，復使無量聞法眾生證得真實，亦",
    "T11n0310_058:0339c20": "令無數病苦眾生受勝妙樂。是時寶掌菩薩",
    "T11n0310_058:0339c21": "現神變已，與諸菩薩於一念頃從彼土沒現",
    "T11n0310_058:0339c22": "此界中。到如來所，頂禮佛足，右遶三匝。隨所",
    "T11n0310_058:0339c23": "來方，以願力故化現蓮花而坐其上。爾時西",
    "T11n0310_058:0339c24": "方去此過七十二億那由他百千佛剎，有世",
    "T11n0310_058:0339c25": "界名摩尼藏，彼現有佛，號摩尼積王。其佛剎",
    "T11n0310_058:0339c26": "土清淨琉璃之所成就，無有聲聞及辟支佛，",
    "T11n0310_058:0339c27": "唯是清淨大菩薩眾，去來坐立於琉璃地，咸",
    "T11n0310_058:0339c28": "見如來分明顯現，如明鏡中覩其面像。是諸",
    "T11n0310_058:0339c29": "菩薩，於彼地中見佛世尊亦復如是，見已請",
    "T11n0310_058:0340a01": "法，佛便為說往昔大願，彼諸菩薩聞法得忍。",
    "T11n0310_058:0340a02": "爾時如來於眉間毫相摩尼寶中，放大光明",
    "T11n0310_058:0340a03": "遍照彼剎，其中所有日月光明映蔽不現，以",
    "T11n0310_058:0340a04": "華開合而為晝夜。於彼剎中有一菩薩，名勝",
    "T11n0310_058:0340a05": "智願，遇斯光已便詣佛所，白佛言：「世尊！以",
    "T11n0310_058:0340a06": "何因緣而有此瑞！」佛言：「善男子！東方去此過",
    "T11n0310_058:0340a07": "七十二億那由他百千佛剎，有世界名娑婆，",
    "T11n0310_058:0340a08": "佛號釋迦牟尼，為欲召集諸菩薩故而現斯",
    "T11n0310_058:0340a09": "瑞。」時勝智願聞是語已，白佛言：「世尊！我等欲",
    "T11n0310_058:0340a10": "往娑婆世界，禮覲供養釋迦如來及諸菩薩，",
    "T11n0310_058:0340a11": "并欲聽法。」佛言：「可往。今正是時。」時勝智願",
    "T11n0310_058:0340a12": "作是念言：「今我以何神變往彼禮覲釋迦如",
    "T11n0310_058:0340a13": "來？」作是念已即入三昧，令此三千大千世界",
    "T11n0310_058:0340a14": "三惡道苦悉皆消滅得無上樂，譬如比丘得",
    "T11n0310_058:0340a15": "諸禪定。是時一切諸天世人及以非人，不為",
    "T11n0310_058:0340a16": "貪恚愚癡、諸見我慢、忿恨怒害慳嫉憍諂覆藏",
    "T11n0310_058:0340a17": "之所逼惱，皆發慈心。爾時勝智願菩薩現",
    "T11n0310_058:0340a18": "神變已，與四萬二千菩薩，於一念頃從彼土",
    "T11n0310_058:0340a19": "沒現此界中，到如來所，頭面禮足。隨所來",
    "T11n0310_058:0340a20": "方，以願力故化現蓮花而坐其上。",
    "T11n0310_058:0340a21": "爾時北方去此過六萬三千佛剎，有世界名",
    "T11n0310_058:0340a22": "常莊嚴，彼現有佛，號娑羅起王。其佛剎土初",
    "T11n0310_058:0340a23": "未曾聞女人之稱，一切皆是蓮花化生，袈裟",
    "T11n0310_058:0340a24": "隨體。時佛為彼諸菩薩眾說佛種性印法門。",
    "T11n0310_058:0340a25": "何等名為佛種性印？所謂最初發菩提心。從",
    "T11n0310_058:0340a26": "此即為具菩薩戒入菩薩藏，得陀羅尼心無",
    "T11n0310_058:0340a27": "散亂，不離於捨證入空性，正修無相無所願",
    "T11n0310_058:0340a28": "求，性離貪染，於蘊界處而能證入，所作隨覺",
    "T11n0310_058:0340a29": "樂求佛慧，於無生性真實了知，證於諸法而",
    "T11n0310_058:0340b01": "無分別，具足正見斷於妄念，是故名為佛種",
    "T11n0310_058:0340b02": "性印。時彼眾中有一菩薩，名相莊嚴星宿聚",
    "T11n0310_058:0340b03": "王，本願殊勝，若有眾生見其身者，必定當得",
    "T11n0310_058:0340b04": "三十二相。時彼菩薩遇佛光明及聞其聲，便",
    "T11n0310_058:0340b05": "詣佛所，頂禮雙足，右遶三匝，白佛言：「世尊！",
    "T11n0310_058:0340b06": "以何因緣而有此瑞？」佛言：「善男子！於此南方",
    "T11n0310_058:0340b07": "過六萬三千佛剎，有世界名娑婆，佛號釋迦",
    "T11n0310_058:0340b08": "牟尼，為欲召集諸菩薩故而現此瑞。」彼菩薩",
    "T11n0310_058:0340b09": "言：「何故名為娑婆世界？」佛言：「彼界堪忍貪恚",
    "T11n0310_058:0340b10": "愚癡及諸苦惱，是故名為娑婆世界。」彼菩薩",
    "T11n0310_058:0340b11": "言：「娑婆世界諸眾生等，皆能忍受惡罵捶打",
    "T11n0310_058:0340b12": "諸惱亂耶？」佛言：「善男子！彼界眾生少能成就",
    "T11n0310_058:0340b13": "若斯功德，而多隨順貪恚愚癡怨恨纏縛。」彼",
    "T11n0310_058:0340b14": "菩薩言：「若如是者，彼界不應名娑婆也。」佛言：",
    "T11n0310_058:0340b15": "「相莊嚴星宿聚王！彼佛剎土亦有行菩薩乘",
    "T11n0310_058:0340b16": "諸善男子及善女人，已曾供養無量諸佛，成",
    "T11n0310_058:0340b17": "就忍辱、將護眾生、善自調伏。若有眾生以諸",
    "T11n0310_058:0340b18": "苦惱而來加害，悉能含忍，終不放逸貪恚愚",
    "T11n0310_058:0340b19": "癡。善男子！由有如此諸善丈夫，是故彼界名",
    "T11n0310_058:0340b20": "曰娑婆。又彼界中，亦有眾生具足眾惡少能",
    "T11n0310_058:0340b21": "悔過，其心麁猛而無愧恥，不敬佛、不重法、不",
    "T11n0310_058:0340b22": "愛僧，當墮地獄畜生餓鬼。彼釋迦如來於此",
    "T11n0310_058:0340b23": "下劣眾生之中，悉能忍受罵辱嫌恨誹謗惱",
    "T11n0310_058:0340b24": "亂惡言恐愶，心如大地不可動搖無所違逆；",
    "T11n0310_058:0340b25": "若得供養及以不得，心無高下亦無憎愛；是",
    "T11n0310_058:0340b26": "故彼界名曰娑婆。」爾時相莊嚴星宿聚王菩",
    "T11n0310_058:0340b27": "薩白佛言：「世尊！我等今者得大善利。不生於",
    "T11n0310_058:0340b28": "彼弊惡下劣眾生之中。」佛言：「善男子！莫作是",
    "T11n0310_058:0340b29": "說。何以故？東北方有世界，名妙莊嚴忍，彼現",
    "T11n0310_058:0340c01": "有佛號大自在王。其土眾生皆悉具足一向",
    "T11n0310_058:0340c02": "安樂，譬如比丘入於滅定。彼之安樂亦復如",
    "T11n0310_058:0340c03": "是。若有眾生於彼佛土，億百千歲修諸梵行，",
    "T11n0310_058:0340c04": "不如於此娑婆世界，一彈指頃於諸眾生起",
    "T11n0310_058:0340c05": "慈悲心，所獲功德尚多於彼，何況能於一日",
    "T11n0310_058:0340c06": "一夜住清淨心。」爾時相莊嚴星宿聚王菩薩",
    "T11n0310_058:0340c07": "白佛言：「世尊！我等欲往娑婆世界禮覲承事",
    "T11n0310_058:0340c08": "釋迦如來及諸菩薩，并欲聽法。」佛言：「可往。今",
    "T11n0310_058:0340c09": "正是時。」爾時相莊嚴星宿聚王菩薩即作是",
    "T11n0310_058:0340c10": "念：「今我以何神通之力往彼禮覲釋迦如",
    "T11n0310_058:0340c11": "來？」作是念已，於虛空中化成寶蓋，覆此三千",
    "T11n0310_058:0340c12": "大千世界，百千萬億珠纓寶幡周匝垂布。於",
    "T11n0310_058:0340c13": "其蓋中雨種種花，百千音樂自然而奏。復令",
    "T11n0310_058:0340c14": "此會比丘、比丘尼、優婆塞、優婆夷、天、龍、夜叉、",
    "T11n0310_058:0340c15": "乾闥婆、阿修羅、迦樓羅、緊那羅、摩睺羅伽、人非",
    "T11n0310_058:0340c16": "人等，各自見身具三十二相現寶蓋中。爾時",
    "T11n0310_058:0340c17": "相莊嚴星宿聚王菩薩現神變已，與十億菩",
    "T11n0310_058:0340c18": "薩，於一念頃從彼土沒現此界中，到如來",
    "T11n0310_058:0340c19": "所，頂禮雙足，右遶三匝。隨所來方，以願力",
    "T11n0310_058:0340c20": "故化現蓮花而坐其上。如是乃至遍於十方，",
    "T11n0310_058:0340c21": "各有無量阿僧祇佛剎中，無量阿僧祇百千",
    "T11n0310_058:0340c22": "億菩薩，見大光明、聞謦欬聲，問彼世尊而來",
    "T11n0310_058:0340c23": "此土。頂禮佛足，各坐一面，亦復如是。又此界",
    "T11n0310_058:0340c24": "中，釋梵護世、大威德天、諸龍、夜叉、乾闥婆、阿",
    "T11n0310_058:0340c25": "修羅、迦樓羅、緊那羅、摩睺羅伽等，皆見光明，",
    "T11n0310_058:0340c26": "咸來佛所頂禮雙足，却坐一面。",
    "T11n0310_058:0340c27": "爾時世尊現神變已，十方無量百千億那由",
    "T11n0310_058:0340c28": "他佛剎所有菩薩來集會者，皆見此土功德",
    "T11n0310_058:0340c29": "莊嚴并佛身量，菩薩、聲聞及受用具，與自本",
    "T11n0310_058:0341a01": "剎悉皆同等，然知彼此剎無雜亂。爾時彌勒",
    "T11n0310_058:0341a02": "菩薩即從座起，整理衣服，偏袒右肩，右膝著",
    "T11n0310_058:0341a03": "地，合掌向佛而說頌曰：",
    "T11n0310_058:0341a04": "「名振十方智無量，　　放大光明照世間，",
    "T11n0310_058:0341a05": "一切眾生共度量，　　莫測人尊勝智慧。",
    "T11n0310_058:0341a06": "十方無量億菩薩，　　為求法故咸來集，",
    "T11n0310_058:0341a07": "而皆信樂諸法門，　　願佛演說令歡喜。",
    "T11n0310_058:0341a08": "如來戒定及智慧，　　名稱普聞十方國，",
    "T11n0310_058:0341a09": "演法無畏猶師子，　　光遍虛空如日照。",
    "T11n0310_058:0341a10": "一切天龍與羅剎，　　及諸比丘比丘尼，",
    "T11n0310_058:0341a11": "優婆塞眾優婆夷，　　合掌樂聞如來說。",
    "T11n0310_058:0341a12": "過去未來及現在，　　世尊於彼悉了知，",
    "T11n0310_058:0341a13": "以勝解力拔群迷，　　願決疑惑令開曉。",
    "T11n0310_058:0341a14": "云何菩薩智慧行，　　嚴淨佛剎令光潔？",
    "T11n0310_058:0341a15": "云何諸願速成滿？　　今請如來為宣說。",
    "T11n0310_058:0341a16": "云何無慳戒無缺，　　能忍罵辱諸難事，",
    "T11n0310_058:0341a17": "精進修行無懈倦，　　解脫無量苦眾生？",
    "T11n0310_058:0341a18": "專心樂入三昧門，　　遊止清淨禪宮殿，",
    "T11n0310_058:0341a19": "處世利益而無染，　　譬如蓮花不著水？",
    "T11n0310_058:0341a20": "云何智慧出世間，　　開闡甚深微妙法，",
    "T11n0310_058:0341a21": "降伏一切諸魔眾，　　速能具足奢摩他？」",
    "T11n0310_058:0341a22": "大寶積經卷第五十八"
}