{
    "T10n0279_046:0242a02": "大方廣佛華嚴經卷第四十六",
    "T10n0279_046:0242a04": "于闐國三藏實叉難陀奉　制譯",
    "T10n0279_046:0242a05": "33 佛不思議法品之一佛不思議法品第三十三之一",
    "T10n0279_046:0242a06": "爾時，大會中有諸菩薩作是念：「諸佛國土云",
    "T10n0279_046:0242a07": "何不思議？諸佛本願云何不思議？諸佛種性",
    "T10n0279_046:0242a08": "云何不思議？諸佛出現云何不思議？諸佛身",
    "T10n0279_046:0242a09": "云何不思議？諸佛音聲云何不思議？諸佛智",
    "T10n0279_046:0242a10": "慧云何不思議？諸佛自在云何不思議？諸佛",
    "T10n0279_046:0242a11": "無礙云何不思議？諸佛解脫云何不思議？」爾",
    "T10n0279_046:0242a12": "時，世尊知諸菩薩心之所念，則以神力加持，",
    "T10n0279_046:0242a13": "智慧攝受，光明照曜，威勢充滿，令青蓮華",
    "T10n0279_046:0242a14": "藏菩薩住佛無畏，入佛法界，獲佛威德，神通",
    "T10n0279_046:0242a15": "自在，得佛無礙廣大觀察，知一切佛種性次",
    "T10n0279_046:0242a16": "第，住不可說佛法方便。爾時，青蓮華藏菩薩",
    "T10n0279_046:0242a17": "則能通達無礙法界，則能安住離障深行，則",
    "T10n0279_046:0242a18": "能成滿普賢大願，則能知見一切佛法，以大",
    "T10n0279_046:0242a19": "悲心觀察眾生，欲令清淨精勤修習無有厭",
    "T10n0279_046:0242a20": "怠，受行一切諸菩薩法，於一念中出生佛智，",
    "T10n0279_046:0242a21": "解了一切無盡智門，總持、辯才皆悉具足；承",
    "T10n0279_046:0242a22": "佛神力，告蓮華藏菩薩言：「佛子！諸佛世尊有",
    "T10n0279_046:0242a23": "無量住，所謂：常住大悲、住種種身作諸佛事、",
    "T10n0279_046:0242a24": "住平等意轉淨法輪、住四辯才說無量法、住",
    "T10n0279_046:0242a25": "不思議一切佛法、住清淨音遍無量土、住不",
    "T10n0279_046:0242a26": "可說甚深法界、住現一切最勝神通、住能開",
    "T10n0279_046:0242a27": "示無有障礙究竟之法。「佛子！諸佛世尊有十",
    "T10n0279_046:0242a28": "種法，普遍無量無邊法界。何等為十？所謂：一",
    "T10n0279_046:0242a29": "切諸佛有無邊際身，色相清淨，普入諸趣而",
    "T10n0279_046:0242b01": "無染著；一切諸佛有無邊際無障礙眼，於一",
    "T10n0279_046:0242b02": "切法悉能明見；一切諸佛有無邊際無障礙",
    "T10n0279_046:0242b03": "耳，悉能解了一切音聲；一切諸佛有無邊際",
    "T10n0279_046:0242b04": "鼻，能到諸佛自在彼岸；一切諸佛有廣長舌，",
    "T10n0279_046:0242b05": "出妙音聲周遍法界；一切諸佛有無邊際身，",
    "T10n0279_046:0242b06": "應眾生心，咸令得見；一切諸佛有無邊際意，",
    "T10n0279_046:0242b07": "住於無礙平等法身；一切諸佛有無邊際無",
    "T10n0279_046:0242b08": "礙解脫，示現無盡大神通力；一切諸佛有無",
    "T10n0279_046:0242b09": "邊際清淨世界，隨眾生樂現眾佛土，具足無",
    "T10n0279_046:0242b10": "量種種莊嚴，而於其中不生染著；一切諸",
    "T10n0279_046:0242b11": "佛有無邊際菩薩行願，得圓滿智，遊戲自在，",
    "T10n0279_046:0242b12": "悉能通達一切佛法。佛子！是為如來、應、正等",
    "T10n0279_046:0242b13": "覺普遍法界無邊際十種佛法。「佛子！諸佛世",
    "T10n0279_046:0242b14": "尊有十種念念出生智。何等為十？所謂：一切",
    "T10n0279_046:0242b15": "諸佛於一念中，悉能示現無量世界從天來",
    "T10n0279_046:0242b16": "下；一切諸佛於一念中，悉能示現無量世界",
    "T10n0279_046:0242b17": "菩薩受生；一切諸佛於一念中，悉能示現無",
    "T10n0279_046:0242b18": "量世界出家學道；一切諸佛於一念中，悉能",
    "T10n0279_046:0242b19": "示現無量世界菩提樹下成等正覺；一切諸",
    "T10n0279_046:0242b20": "佛於一念中，悉能示現無量世界轉妙法輪；",
    "T10n0279_046:0242b21": "一切諸佛於一念中，悉能示現無量世界教",
    "T10n0279_046:0242b22": "化眾生供養諸佛；一切諸佛於一念中，悉能",
    "T10n0279_046:0242b23": "示現無量世界不可言說種種佛身；一切諸",
    "T10n0279_046:0242b24": "佛於一念中，悉能示現無量世界種種莊嚴、",
    "T10n0279_046:0242b25": "無數莊嚴、如來自在一切智藏；一切諸佛於",
    "T10n0279_046:0242b26": "一念中，悉能示現無量世界無量無數清淨",
    "T10n0279_046:0242b27": "眾生；一切諸佛於一念中，悉能示現無量世",
    "T10n0279_046:0242b28": "界三世諸佛種種根性、種種精進、種種行解，",
    "T10n0279_046:0242b29": "於三世中成等正覺。是為十。「佛子！諸佛世",
    "T10n0279_046:0242c01": "尊有十種不失時。何等為十？所謂：一切諸佛",
    "T10n0279_046:0242c02": "成等正覺不失時；一切諸佛成熟有緣不失",
    "T10n0279_046:0242c03": "時；一切諸佛授菩薩記不失時；一切諸佛隨",
    "T10n0279_046:0242c04": "眾生心示現神力不失時；一切諸佛隨眾生",
    "T10n0279_046:0242c05": "解示現佛身不失時；一切諸佛住於大捨不",
    "T10n0279_046:0242c06": "失時；一切諸佛入諸聚落不失時；一切諸佛",
    "T10n0279_046:0242c07": "攝諸淨信不失時；一切諸佛調惡眾生不失",
    "T10n0279_046:0242c08": "時；一切諸佛現不思議諸佛神通不失時。是",
    "T10n0279_046:0242c09": "為十。「佛子！諸佛世尊有十種無比不思議境",
    "T10n0279_046:0242c10": "界。何等為十？所謂：一切諸佛一跏趺坐，遍",
    "T10n0279_046:0242c11": "滿十方無量世界；一切諸佛說一義句，悉能",
    "T10n0279_046:0242c12": "開示一切佛法；一切諸佛放一光明，悉能遍",
    "T10n0279_046:0242c13": "照一切世界；一切諸佛於一身中，悉能示現",
    "T10n0279_046:0242c14": "一切諸身；一切諸佛於一處中，悉能示現",
    "T10n0279_046:0242c15": "一切世界；一切諸佛於一智中，悉能決了一",
    "T10n0279_046:0242c16": "切諸法無所罣礙；一切諸佛於一念中，悉能",
    "T10n0279_046:0242c17": "遍往十方世界；一切諸佛於一念中，悉現如",
    "T10n0279_046:0242c18": "來無量威德；一切諸佛於一念中，普緣三世",
    "T10n0279_046:0242c19": "佛及眾生，心無雜亂；一切諸佛於一念中，與",
    "T10n0279_046:0242c20": "去、來、今一切諸佛體同無二。是為十。「佛子！諸",
    "T10n0279_046:0242c21": "佛世尊能出生十種智。何者為十？所謂：一切",
    "T10n0279_046:0242c22": "諸佛知一切法無所趣向，而能出生迴向願",
    "T10n0279_046:0242c23": "智；一切諸佛知一切法皆無有身，而能出生",
    "T10n0279_046:0242c24": "清淨身智；一切諸佛知一切法本來無二，而",
    "T10n0279_046:0242c25": "能出生能覺悟智；一切諸佛知一切法無我",
    "T10n0279_046:0242c26": "無眾生，而能出生調眾生智；一切諸佛知一",
    "T10n0279_046:0242c27": "切法本來無相，而能出生了諸相智；一切諸",
    "T10n0279_046:0242c28": "佛知一切世界無有成壞，而能出生了成壞",
    "T10n0279_046:0242c29": "智；一切諸佛知一切法無有造作，而能出生",
    "T10n0279_046:0243a01": "知業果智；一切諸佛知一切法無有言說，而",
    "T10n0279_046:0243a02": "能出生了言說智；一切諸佛知一切法無有",
    "T10n0279_046:0243a03": "染淨，而能出生知染淨智；一切諸佛知一切",
    "T10n0279_046:0243a04": "法無有生滅，而能出生了生滅智。是為十。「佛",
    "T10n0279_046:0243a05": "子！諸佛世尊有十種普入法。何等為十？所謂：",
    "T10n0279_046:0243a06": "一切諸佛有淨妙身，普入三世；一切諸佛皆",
    "T10n0279_046:0243a07": "悉具足三種自在，普化眾生；一切諸佛皆悉",
    "T10n0279_046:0243a08": "具足諸陀羅尼，普能受持一切佛法；一切諸",
    "T10n0279_046:0243a09": "佛皆悉具足四種辯才，普轉一切清淨法輪；",
    "T10n0279_046:0243a10": "一切諸佛皆悉具足平等大悲，恒不捨離一",
    "T10n0279_046:0243a11": "切眾生；一切諸佛皆悉具足甚深禪定，恒普",
    "T10n0279_046:0243a12": "觀察一切眾生；一切諸佛皆悉具足利他善",
    "T10n0279_046:0243a13": "根，調伏眾生無有休息；一切諸佛皆悉具足",
    "T10n0279_046:0243a14": "無所礙心，普能安住一切法界；一切諸佛皆",
    "T10n0279_046:0243a15": "悉具足無礙神力，一念普現三世諸佛；一切",
    "T10n0279_046:0243a16": "諸佛皆悉具足無礙智慧，一念普立三世劫",
    "T10n0279_046:0243a17": "數。是為十。「佛子！諸佛世尊有十種難信受廣",
    "T10n0279_046:0243a18": "大法。何等為十？所謂：一切諸佛悉能摧滅一",
    "T10n0279_046:0243a19": "切諸魔；一切諸佛悉能降伏一切外道；一切",
    "T10n0279_046:0243a20": "諸佛悉能調伏一切眾生咸令歡悅；一切諸",
    "T10n0279_046:0243a21": "佛悉能往詣一切世界化導群品；一切諸佛",
    "T10n0279_046:0243a22": "悉能智證甚深法界；一切諸佛悉皆能以無",
    "T10n0279_046:0243a23": "二之身現種種身充滿世界；一切諸佛悉皆",
    "T10n0279_046:0243a24": "能以清淨音聲起四辯才說法無斷，凡有信",
    "T10n0279_046:0243a25": "受功不唐捐；一切諸佛皆悉能於一毛孔中",
    "T10n0279_046:0243a26": "出現諸佛，與一切世界微塵數等，無有斷絕；",
    "T10n0279_046:0243a27": "一切諸佛皆悉能於一微塵中示現眾剎，與",
    "T10n0279_046:0243a28": "一切世界微塵數等，具足種種上妙莊嚴，恒",
    "T10n0279_046:0243a29": "於其中轉妙法輪教化眾生，而微塵不大、世",
    "T10n0279_046:0243b01": "界不小，常以證智安住法界；一切諸佛皆悉",
    "T10n0279_046:0243b02": "了達清淨法界，以智光明破世癡闇，令於佛",
    "T10n0279_046:0243b03": "法悉得開曉，隨逐如來住十力中。是為十。",
    "T10n0279_046:0243b04": "「佛子！諸佛世尊有十種大功德，離過清淨。何",
    "T10n0279_046:0243b05": "等為十？所謂：一切諸佛具大威德，離過清淨；",
    "T10n0279_046:0243b06": "一切諸佛悉於三世如來家生，種族調善，離",
    "T10n0279_046:0243b07": "過清淨；一切諸佛盡未來際心無所住，離過",
    "T10n0279_046:0243b08": "清淨；一切諸佛於三世法皆無所著，離過清",
    "T10n0279_046:0243b09": "淨；一切諸佛知種種性皆是一性，無所從",
    "T10n0279_046:0243b10": "來，離過清淨；一切諸佛前際、後際福德無",
    "T10n0279_046:0243b11": "盡，等於法界，離過清淨；一切諸佛無邊身",
    "T10n0279_046:0243b12": "相遍十方剎，隨時調伏一切眾生，離過清淨；",
    "T10n0279_046:0243b13": "一切諸佛獲四無畏，離諸恐怖，於眾會中大",
    "T10n0279_046:0243b14": "師子吼，明了分別一切諸法，離過清淨；一切",
    "T10n0279_046:0243b15": "諸佛於不可說不可說劫入般涅槃，眾生聞",
    "T10n0279_046:0243b16": "名獲無量福，如佛現在功德無異，離過清",
    "T10n0279_046:0243b17": "淨；一切諸佛遠在不可說不可說世界中，若",
    "T10n0279_046:0243b18": "有眾生一心正念則皆得見，離過清淨。是為",
    "T10n0279_046:0243b19": "十。「佛子！諸佛世尊有十種究竟清淨。何等為",
    "T10n0279_046:0243b20": "十？所謂：一切諸佛往昔大願究竟清淨；一切",
    "T10n0279_046:0243b21": "諸佛所持梵行究竟清淨；一切諸佛離世眾",
    "T10n0279_046:0243b22": "惑究竟清淨；一切諸佛莊嚴國土究竟清",
    "T10n0279_046:0243b23": "淨；一切諸佛所有眷屬究竟清淨；一切諸",
    "T10n0279_046:0243b24": "佛所有種族究竟清淨；一切諸佛色身相",
    "T10n0279_046:0243b25": "好究竟清淨；一切諸佛法身無染究竟清",
    "T10n0279_046:0243b26": "淨；一切諸佛一切智智無有障礙究竟清",
    "T10n0279_046:0243b27": "淨；一切諸佛解脫自在，所作已辦，到於彼",
    "T10n0279_046:0243b28": "岸，究竟清淨。是為十。「佛子！諸佛世尊於一",
    "T10n0279_046:0243b29": "切世界、一切時，有十種佛事。何等為十？一者，",
    "T10n0279_046:0243c01": "若有眾生專心憶念，則現其前；二者，若有眾",
    "T10n0279_046:0243c02": "生心不調順，則為說法；三者，若有眾生能生",
    "T10n0279_046:0243c03": "淨信，必令獲得無量善根；四者，若有眾生能",
    "T10n0279_046:0243c04": "入法位，悉皆現證，無不了知；五者，教化眾生",
    "T10n0279_046:0243c05": "無有疲厭；六者，遊諸佛剎，往來無礙；七者，大",
    "T10n0279_046:0243c06": "悲不捨一切眾生；八者，現變化身，恒不斷絕；",
    "T10n0279_046:0243c07": "九者，神通自在，未嘗休息；十者，安住法界，能",
    "T10n0279_046:0243c08": "遍觀察。是為十。「佛子！諸佛世尊有十種無盡",
    "T10n0279_046:0243c09": "智海法。何等為十？所謂：一切諸佛無邊法",
    "T10n0279_046:0243c10": "身無盡智海法；一切諸佛無量佛事無",
    "T10n0279_046:0243c11": "盡智海法；一切諸佛佛眼境界無盡智",
    "T10n0279_046:0243c12": "海法；一切諸佛無量無數難思善根無",
    "T10n0279_046:0243c13": "盡智海法；一切諸佛普雨一切甘露妙法",
    "T10n0279_046:0243c14": "無盡智海法；一切諸佛讚佛功德無盡智",
    "T10n0279_046:0243c15": "海法；一切諸佛往昔所修種種願行無",
    "T10n0279_046:0243c16": "盡智海法；一切諸佛盡未來際恒作佛",
    "T10n0279_046:0243c17": "事無盡智海法；一切諸佛了知一切眾生心",
    "T10n0279_046:0243c18": "行無盡智海法；一切諸佛福智莊嚴無能過",
    "T10n0279_046:0243c19": "者無盡智海法。是為十。「佛子！諸佛世尊有",
    "T10n0279_046:0243c20": "十種常法。何等為十？所謂：一切諸佛常行一",
    "T10n0279_046:0243c21": "切諸波羅蜜；一切諸佛於一切法常離迷惑；",
    "T10n0279_046:0243c22": "一切諸佛常具大悲；一切諸佛常有十力；一",
    "T10n0279_046:0243c23": "切諸佛常轉法輪；一切諸佛常為眾生示成",
    "T10n0279_046:0243c24": "正覺；一切諸佛常樂調伏一切眾生；一切諸",
    "T10n0279_046:0243c25": "佛心常正念不二之法；一切諸佛化眾生已，",
    "T10n0279_046:0243c26": "常示入於無餘涅槃，諸佛境界無邊際故。是",
    "T10n0279_046:0243c27": "為十。「佛子！諸佛世尊有十種演說無量諸佛",
    "T10n0279_046:0243c28": "法門。何等為十？所謂：一切諸佛演說無量眾",
    "T10n0279_046:0243c29": "生界門；一切諸佛演說無量眾生行門；一切",
    "T10n0279_046:0244a01": "諸佛演說無量眾生業果門；一切諸佛演說",
    "T10n0279_046:0244a02": "無量化眾生門；一切諸佛演說無量淨眾生",
    "T10n0279_046:0244a03": "門；一切諸佛演說無量菩薩行門；一切諸佛",
    "T10n0279_046:0244a04": "演說無量菩薩願門；一切諸佛演說無量一",
    "T10n0279_046:0244a05": "切世界成壞劫門；一切諸佛演說無量菩薩",
    "T10n0279_046:0244a06": "深心淨佛剎門；一切諸佛演說無量一切",
    "T10n0279_046:0244a07": "世界三世諸佛於彼彼劫次第出現門；一切",
    "T10n0279_046:0244a08": "諸佛演說一切諸佛智門。是為十。「佛子！諸佛",
    "T10n0279_046:0244a09": "世尊有十種為眾生作佛事。何等為十？所謂：",
    "T10n0279_046:0244a10": "一切諸佛示現色身為眾生作佛事；一切諸",
    "T10n0279_046:0244a11": "佛出妙音聲為眾生作佛事；一切諸佛有所",
    "T10n0279_046:0244a12": "受為眾生作佛事；一切諸佛無所受為眾生",
    "T10n0279_046:0244a13": "作佛事；一切諸佛以地、水、火、風為眾生作佛",
    "T10n0279_046:0244a14": "事；一切諸佛神力自在示現一切所緣境界",
    "T10n0279_046:0244a15": "為眾生作佛事；一切諸佛種種名號為眾生",
    "T10n0279_046:0244a16": "作佛事；一切諸佛以佛剎境界為眾生作佛",
    "T10n0279_046:0244a17": "事；一切諸佛嚴淨佛剎為眾生作佛事；一切",
    "T10n0279_046:0244a18": "諸佛寂寞無言為眾生作佛事。是為十。「佛",
    "T10n0279_046:0244a19": "子！諸佛世尊有十種最勝法。何等為十？所謂：",
    "T10n0279_046:0244a20": "一切諸佛大願堅固不可沮壞，所言必作，言",
    "T10n0279_046:0244a21": "無有二；一切諸佛為欲圓滿一切功德，盡未",
    "T10n0279_046:0244a22": "來劫修菩薩行不生懈倦；一切諸佛為欲調",
    "T10n0279_046:0244a23": "伏一眾生故，往不可說不可說世界，如是而",
    "T10n0279_046:0244a24": "為一切眾生而無斷絕；一切諸佛於信、於毀",
    "T10n0279_046:0244a25": "二種眾生，大悲普觀，平等無異；一切諸佛從",
    "T10n0279_046:0244a26": "初發心乃至成佛，終不退失菩提之心；一切",
    "T10n0279_046:0244a27": "諸佛積集無量諸善功德，皆以迴向一切智",
    "T10n0279_046:0244a28": "性，於諸世間終無染著；一切諸佛於諸佛",
    "T10n0279_046:0244a29": "所修學三業，唯行佛行，非二乘行，皆為迴向",
    "T10n0279_046:0244b01": "一切智性，成於無上正等菩提；一切諸佛放",
    "T10n0279_046:0244b02": "大光明，其光平等照一切處，及照一切諸佛",
    "T10n0279_046:0244b03": "之法，令諸菩薩心得清淨，滿一切智；一切諸",
    "T10n0279_046:0244b04": "佛捨離世樂，不貪不染，而普願世間離苦得",
    "T10n0279_046:0244b05": "樂，無諸戲論；一切諸佛愍諸眾生受種種",
    "T10n0279_046:0244b06": "苦，守護佛種，行佛境界，出離生死，逮十力",
    "T10n0279_046:0244b07": "地。是為十。「佛子！諸佛世尊有十種無障礙",
    "T10n0279_046:0244b08": "住。何等為十？所謂：一切諸佛皆能往一切世",
    "T10n0279_046:0244b09": "界無障礙住；一切諸佛皆能住一切世界無",
    "T10n0279_046:0244b10": "障礙住；一切諸佛皆能於一切世界行、住、坐、",
    "T10n0279_046:0244b11": "臥無障礙住；一切諸佛皆能於一切世界",
    "T10n0279_046:0244b12": "演說正法無障礙住；一切諸佛皆能於一",
    "T10n0279_046:0244b13": "切世界住兜率天宮無障礙住；一切諸佛",
    "T10n0279_046:0244b14": "皆能入法界一切三世無障礙住；一切諸佛",
    "T10n0279_046:0244b15": "皆能坐法界一切道場無障礙住；一切諸佛",
    "T10n0279_046:0244b16": "皆能念念觀一切眾生心行以三種自在教",
    "T10n0279_046:0244b17": "化調伏無障礙住；一切諸佛皆能以一身住",
    "T10n0279_046:0244b18": "無量不思議佛所及一切處利益眾生無障",
    "T10n0279_046:0244b19": "礙住；一切諸佛皆能開示無量諸佛所說正",
    "T10n0279_046:0244b20": "法無障礙住。是為十。「佛子！諸佛世尊有十",
    "T10n0279_046:0244b21": "種最勝無上莊嚴。何等為十？一切諸佛皆",
    "T10n0279_046:0244b22": "悉具足諸相隨好，是為諸佛第一最勝無上",
    "T10n0279_046:0244b23": "身莊嚴。一切諸佛皆悉具足六十種音，一一",
    "T10n0279_046:0244b24": "音有五百分，一一分無量百千清淨之音以",
    "T10n0279_046:0244b25": "為嚴好，能於法界一切眾中無諸恐怖，大師",
    "T10n0279_046:0244b26": "子吼演說如來甚深法義，眾生聞者靡不歡",
    "T10n0279_046:0244b27": "喜，隨其根欲悉得調伏，是為諸佛第二最勝",
    "T10n0279_046:0244b28": "無上語莊嚴。一切諸佛皆具十力、諸大三昧、",
    "T10n0279_046:0244b29": "十八不共莊嚴意業，所行境界通達無礙，一",
    "T10n0279_046:0244c01": "切佛法咸得無餘，法界莊嚴而為莊嚴，法界",
    "T10n0279_046:0244c02": "眾生心之所行，去、來、現在各各差別，於一念",
    "T10n0279_046:0244c03": "中悉能明見，是為諸佛第三最勝無上意莊",
    "T10n0279_046:0244c04": "嚴。一切諸佛皆悉能放無數光明，一一光明",
    "T10n0279_046:0244c05": "有不可說光明網以為眷屬，普照一切諸佛",
    "T10n0279_046:0244c06": "國土，滅除一切世間黑闇，示現無量諸佛出",
    "T10n0279_046:0244c07": "興，其身平等悉皆清淨，所作佛事咸不唐",
    "T10n0279_046:0244c08": "捐，能令眾生至不退轉，是為諸佛第四最勝",
    "T10n0279_046:0244c09": "無上光明莊嚴。一切諸佛現微笑時，皆於口",
    "T10n0279_046:0244c10": "中放百千億那由他阿僧祇光明，一一光明",
    "T10n0279_046:0244c11": "各有無量不思議種種色，遍照十方一切世",
    "T10n0279_046:0244c12": "界，於大眾中發誠實語，授無量無數不思議",
    "T10n0279_046:0244c13": "眾生阿耨多羅三藐三菩提記，是為諸佛第",
    "T10n0279_046:0244c14": "五離世癡惑最勝無上現微笑莊嚴。一切諸",
    "T10n0279_046:0244c15": "佛皆有法身清淨無礙，於一切法究竟通達，",
    "T10n0279_046:0244c16": "住於法界無有邊際，雖在世間不與世雜，了",
    "T10n0279_046:0244c17": "世實性，行出世法，言語道斷，超蘊、界、處，是為",
    "T10n0279_046:0244c18": "諸佛第六最勝無上法身莊嚴。一切諸佛皆",
    "T10n0279_046:0244c19": "有無量常妙光明，不可說不可說種種色相",
    "T10n0279_046:0244c20": "以為嚴好為光明藏，出生無量圓滿光明，普",
    "T10n0279_046:0244c21": "照十方無有障礙，是為諸佛第七最勝無上",
    "T10n0279_046:0244c22": "常妙光明莊嚴。一切諸佛皆有無邊妙色、可",
    "T10n0279_046:0244c23": "愛妙色、清淨妙色、隨心所現妙色、映蔽一",
    "T10n0279_046:0244c24": "切三界妙色、到於彼岸無上妙色，是為諸",
    "T10n0279_046:0244c25": "佛第八最勝無上妙色莊嚴。一切諸佛皆於",
    "T10n0279_046:0244c26": "三世佛種中生，積眾善寶，究竟清淨，無諸過",
    "T10n0279_046:0244c27": "失，離世譏謗，一切法中最為殊勝清淨妙行",
    "T10n0279_046:0244c28": "之所莊嚴，具足成就一切智智，種族清淨無",
    "T10n0279_046:0244c29": "能譏毀，是為諸佛第九最勝無上種族莊嚴。",
    "T10n0279_046:0245a01": "一切諸佛以大慈力莊嚴其身，究竟清淨無",
    "T10n0279_046:0245a02": "諸渴愛，身行永息，心善解脫，見者無厭，大悲",
    "T10n0279_046:0245a03": "救護一切世間；第一福田、無上受者，哀愍利",
    "T10n0279_046:0245a04": "益一切眾生，悉令增長無量福德、智慧之聚，",
    "T10n0279_046:0245a05": "是為諸佛第十最勝無上大慈大悲功德莊",
    "T10n0279_046:0245a06": "嚴。是為十。「佛子！諸佛世尊有十種自在法。",
    "T10n0279_046:0245a07": "何等為十？所謂：一切諸佛於一切法悉得自",
    "T10n0279_046:0245a08": "在，明達種種句身、味身，演說諸法辯才無礙，",
    "T10n0279_046:0245a09": "是為諸佛第一自在法。一切諸佛教化眾生",
    "T10n0279_046:0245a10": "未曾失時，隨其願樂為說正法，咸令調伏無",
    "T10n0279_046:0245a11": "有斷絕，是為諸佛第二自在法。一切諸佛能",
    "T10n0279_046:0245a12": "令盡虛空界無量無數種種莊嚴，一切世界",
    "T10n0279_046:0245a13": "六種震動，令彼世界或舉或下、或大或小、或",
    "T10n0279_046:0245a14": "合或散，未曾惱害於一眾生，其中眾生不覺",
    "T10n0279_046:0245a15": "不知、無疑無怪，是為諸佛第三自在法。一切",
    "T10n0279_046:0245a16": "諸佛以神通力悉能嚴淨一切世界，於一念",
    "T10n0279_046:0245a17": "頃普現一切世界莊嚴，此諸莊嚴經無數劫",
    "T10n0279_046:0245a18": "說不能盡，悉皆離染，清淨無比，一切佛剎嚴",
    "T10n0279_046:0245a19": "淨之事，皆令平等入一剎中，是為諸佛第四",
    "T10n0279_046:0245a20": "自在法。一切諸佛見一眾生應受化者，為其",
    "T10n0279_046:0245a21": "住壽，經不可說不可說劫，乃至盡未來際，結",
    "T10n0279_046:0245a22": "跏趺坐，身心無倦，專心憶念，未曾廢忘，方",
    "T10n0279_046:0245a23": "便調伏而不失時；如為一眾生，為一切眾生",
    "T10n0279_046:0245a24": "悉亦如是，是為諸佛第五自在法。一切諸佛",
    "T10n0279_046:0245a25": "悉能遍往一切世界一切如來所行之處，而",
    "T10n0279_046:0245a26": "不暫捨一切法界；十方各別，一一方有無",
    "T10n0279_046:0245a27": "量世界海，一一世界海有無量世界種，佛以",
    "T10n0279_046:0245a28": "神力一念咸到，轉於無礙清淨法輪，是為諸",
    "T10n0279_046:0245a29": "佛第六自在法。一切諸佛為欲調伏一切眾",
    "T10n0279_046:0245b01": "生，念念中成阿耨多羅三藐三菩提，而於一",
    "T10n0279_046:0245b02": "切佛法非已現覺，亦非當覺，亦不住於有學",
    "T10n0279_046:0245b03": "之地，而悉知見，通達無礙，無量智慧，無量自",
    "T10n0279_046:0245b04": "在，教化調伏一切眾生，是為諸佛第七自在",
    "T10n0279_046:0245b05": "法。一切諸佛能以眼處作耳處佛事，能以耳",
    "T10n0279_046:0245b06": "處作鼻處佛事，能以鼻處作舌處佛事，能以",
    "T10n0279_046:0245b07": "舌處作身處佛事，能以身處作意處佛事，能",
    "T10n0279_046:0245b08": "以意處於一切世界中住世、出世間種種",
    "T10n0279_046:0245b09": "境界，一一境界中能作無量廣大佛事，是為",
    "T10n0279_046:0245b10": "諸佛第八自在法。一切諸佛，其身毛孔一一",
    "T10n0279_046:0245b11": "能容一切眾生，一一眾生其身悉與不可說",
    "T10n0279_046:0245b12": "諸佛剎等而無迫隘，一一眾生步步能過",
    "T10n0279_046:0245b13": "無數世界，如是展轉盡無數劫，悉見諸佛出",
    "T10n0279_046:0245b14": "現於世，教化眾生，轉淨法輪，開示過去、未來、",
    "T10n0279_046:0245b15": "現在不可說法；盡虛空界一切眾生諸趣受",
    "T10n0279_046:0245b16": "身，威儀、往來及其所受種種樂具皆悉具",
    "T10n0279_046:0245b17": "足，而於其中無所障礙，是為諸佛第九自在",
    "T10n0279_046:0245b18": "法。一切諸佛於一念頃現一切世界微塵數",
    "T10n0279_046:0245b19": "佛，一一佛皆於一切法界眾妙蓮華廣大莊",
    "T10n0279_046:0245b20": "嚴世界蓮華藏師子座上成等正覺，示現諸",
    "T10n0279_046:0245b21": "佛自在神力；如於眾妙蓮華廣大莊嚴世界，",
    "T10n0279_046:0245b22": "如是於一切法界中不可說不可說種種莊",
    "T10n0279_046:0245b23": "嚴、種種境界、種種形相、種種示現、種種劫",
    "T10n0279_046:0245b24": "數清淨世界；如於一念，如是於無量無邊阿",
    "T10n0279_046:0245b25": "僧祇劫一切念中，一念一切現，一念無量住，",
    "T10n0279_046:0245b26": "而未曾用少方便力，是為諸佛第十自在法。",
    "T10n0279_046:0245b27": "「佛子！諸佛世尊有十種無量不思議圓滿佛",
    "T10n0279_046:0245b28": "法。何等為十？所謂：一切諸佛一一淨相皆具",
    "T10n0279_046:0245b29": "百福；一切諸佛皆悉成就一切佛法；一切諸",
    "T10n0279_046:0245c01": "佛皆悉成就一切善根；一切諸佛皆悉成就",
    "T10n0279_046:0245c02": "一切功德；一切諸佛皆能教化一切眾生；一",
    "T10n0279_046:0245c03": "切諸佛皆悉能為眾生作主；一切諸佛皆悉",
    "T10n0279_046:0245c04": "成就清淨佛剎；一切諸佛皆悉成就一切智",
    "T10n0279_046:0245c05": "智；一切諸佛皆悉成就色身相好，見者獲益，",
    "T10n0279_046:0245c06": "功不唐捐；一切諸佛皆具諸佛平等正法；一",
    "T10n0279_046:0245c07": "切諸佛作佛事已，莫不示現入於涅槃。是為",
    "T10n0279_046:0245c08": "十。「佛子！諸佛世尊有十種善巧方便。何等為",
    "T10n0279_046:0245c09": "十？一切諸佛了知諸法皆離戲論，而能開示",
    "T10n0279_046:0245c10": "諸佛善根，是為第一善巧方便。一切諸佛知",
    "T10n0279_046:0245c11": "一切法悉無所見、各不相知、無縛無解、無受",
    "T10n0279_046:0245c12": "無集、無成就，自在究竟到於彼岸，然於諸法",
    "T10n0279_046:0245c13": "真實而知不異不別，而得自在、無我無受、不",
    "T10n0279_046:0245c14": "壞實際，已得至於大自在地，常能觀察一切",
    "T10n0279_046:0245c15": "法界，是為第二善巧方便。一切諸佛永離諸",
    "T10n0279_046:0245c16": "相，心無所住，而能悉知不亂不錯，雖知一切",
    "T10n0279_046:0245c17": "相皆無自性，而如其體性悉能善入，而亦示",
    "T10n0279_046:0245c18": "現無量色身，及以一切清淨佛土種種莊嚴",
    "T10n0279_046:0245c19": "無盡之相，集智慧燈滅眾生惑，是為第三善",
    "T10n0279_046:0245c20": "巧方便。一切諸佛住於法界，不住過去、未來、",
    "T10n0279_046:0245c21": "現在，如如性中無去、來、今三世相故，而能演",
    "T10n0279_046:0245c22": "說去、來、今世無量諸佛出現世間，令其聞者",
    "T10n0279_046:0245c23": "普見一切諸佛境界，是為第四善巧方便。一",
    "T10n0279_046:0245c24": "切諸佛身、語、意業，無所造作，無來無去，亦無",
    "T10n0279_046:0245c25": "有住，離諸數法，到於一切諸法彼岸，而為眾",
    "T10n0279_046:0245c26": "法藏，具無量智，了達種種世、出世法，智慧無",
    "T10n0279_046:0245c27": "礙，示現無量自在神力，調伏一切法界眾生，",
    "T10n0279_046:0245c28": "是為第五善巧方便。一切諸佛知一切法不",
    "T10n0279_046:0245c29": "可見，非一、非異，非量、非無量，非來、非去，皆無",
    "T10n0279_046:0246a01": "自性，亦不違於世間諸法；一切智者，無自性",
    "T10n0279_046:0246a02": "中見一切法，於法自在，廣說諸法，而常安住",
    "T10n0279_046:0246a03": "真如實性，是為第六善巧方便。一切諸佛於",
    "T10n0279_046:0246a04": "一時中知一切時，具淨善根，入於正位而無",
    "T10n0279_046:0246a05": "所著，於其日月、年劫、成壞，如是等時不住不",
    "T10n0279_046:0246a06": "捨，而能示現若晝若夜、初中後時、一日、七",
    "T10n0279_046:0246a07": "日、半月、一月、一年、百年、一劫、多劫、不可思",
    "T10n0279_046:0246a08": "劫、不可說劫，乃至盡於未來際劫，恒為眾",
    "T10n0279_046:0246a09": "生轉妙法輪，不斷不退，無有休息，是為第七",
    "T10n0279_046:0246a10": "善巧方便。一切諸佛恒住法界，成就諸佛無",
    "T10n0279_046:0246a11": "量無畏及不可數辯、不可量辯、無盡辯、無斷",
    "T10n0279_046:0246a12": "辯、無邊辯、不共辯、無窮辯、真實辯、方便開",
    "T10n0279_046:0246a13": "示一切句辯、一切法辯，隨其根性及以欲解，",
    "T10n0279_046:0246a14": "以種種法門說不可說不可說百千億那由",
    "T10n0279_046:0246a15": "他修多羅，初、中、後善，皆悉究竟，是為第八善",
    "T10n0279_046:0246a16": "巧方便。一切諸佛住淨法界，知一切法本無",
    "T10n0279_046:0246a17": "名字，無過去名，無現在名，無未來名；無眾生",
    "T10n0279_046:0246a18": "名，無非眾生名；無國土名，無非國土名；無法",
    "T10n0279_046:0246a19": "名，無非法名；無功德名，無非功德名；無菩",
    "T10n0279_046:0246a20": "薩名，無佛名；無數名，無非數名；無生名，無",
    "T10n0279_046:0246a21": "滅名；無有名，無無名；無一名，無種種名。何",
    "T10n0279_046:0246a22": "以故？諸法體性不可說故。一切諸法無方無",
    "T10n0279_046:0246a23": "處，不可集說，不可散說，不可一說，不可多",
    "T10n0279_046:0246a24": "說，音聲莫逮，言語悉斷，雖隨世俗種種言說，",
    "T10n0279_046:0246a25": "無所攀緣，無所造作，遠離一切虛妄想著，如",
    "T10n0279_046:0246a26": "是究竟到於彼岸。是為第九善巧方便。一切",
    "T10n0279_046:0246a27": "諸佛知一切法本性寂靜，無生故非色，無戲",
    "T10n0279_046:0246a28": "論故非受，無名數故非想，無造作故非行，無",
    "T10n0279_046:0246a29": "執取故非識，無入處故非處，無所得故非界，",
    "T10n0279_046:0246b01": "然亦不壞一切諸法，本性無起如虛空故。一",
    "T10n0279_046:0246b02": "切諸法皆悉空寂，無業果，無修習，無成就，",
    "T10n0279_046:0246b03": "無出生，非數、非不數，非有、非無，非生、非滅，非",
    "T10n0279_046:0246b04": "垢、非淨，非入、非出，非住、非不住，非調伏、非不",
    "T10n0279_046:0246b05": "調伏，非眾生、非無眾生，非壽命、非無壽命，",
    "T10n0279_046:0246b06": "非因緣、非無因緣，而能了知正定、邪定及不",
    "T10n0279_046:0246b07": "定聚一切眾生，為說妙法令到彼岸，成就十",
    "T10n0279_046:0246b08": "力、四無所畏，能師子吼，具一切智，住佛境界，",
    "T10n0279_046:0246b09": "是為第十善巧方便。佛子！是為諸佛成就十",
    "T10n0279_046:0246b10": "種善巧方便。",
    "T10n0279_046:0246b11": "大方廣佛華嚴經卷第四十六"
}