{
    "T08n0228_006:0608a07": "佛說佛母出生三法藏般若",
    "T08n0228_006:0608a08": "波羅蜜多經卷第六",
    "T08n0228_006:0608a10": "西天譯經三藏朝奉大夫試光祿卿",
    "T08n0228_006:0608a11": "傳法大師賜紫臣施護奉　詔譯",
    "T08n0228_006:0608a12": "隨喜迴向品第六之一",
    "T08n0228_006:0608a13": "爾時，慈氏菩薩摩訶薩告尊者須菩提言：「若",
    "T08n0228_006:0608a14": "菩薩摩訶薩，於此甚深般若波羅蜜多法門，",
    "T08n0228_006:0608a15": "隨喜迴向所獲功德，比餘眾生布施、持戒、修",
    "T08n0228_006:0608a16": "定功德，最上最極最勝最妙，廣大無量無等",
    "T08n0228_006:0608a17": "無等等。是故於此甚深正法，應當隨喜如理",
    "T08n0228_006:0608a18": "迴向。」",
    "T08n0228_006:0608a19": "是時，尊者須菩提白慈氏菩薩言：「若菩薩摩",
    "T08n0228_006:0608a20": "訶薩，於十方一切處無量無數無邊不可思",
    "T08n0228_006:0608a21": "議不可稱計三千大千世界，一一世界中所",
    "T08n0228_006:0608a22": "有過去已入涅槃無量無數無邊如來、應供、",
    "T08n0228_006:0608a23": "正等正覺——是諸如來從初發心乃至成就阿",
    "T08n0228_006:0608a24": "耨多羅三藐三菩提果，已入無餘依大涅槃",
    "T08n0228_006:0608a25": "界——乃至法滅已來，於其中間所有諸佛世尊",
    "T08n0228_006:0608a26": "戒蘊、定蘊、慧蘊、解脫蘊、解脫知見蘊，及彼六",
    "T08n0228_006:0608a27": "波羅蜜多相應善根，諸佛功德相應善根，方",
    "T08n0228_006:0608a28": "便、願、力、智波羅蜜多廣大神通相應善根，一",
    "T08n0228_006:0608a29": "切智智正行相應出生善根，乃至大慈大悲",
    "T08n0228_006:0608b01": "無量無邊利益安樂一切眾生佛功德聚。如",
    "T08n0228_006:0608b02": "是一切波羅蜜多法門，出生一切最勝神通",
    "T08n0228_006:0608b03": "離障無著種種行法，無能勝、無等等、無限量、",
    "T08n0228_006:0608b04": "無所觀如來如實智力、如來知見，乃至具足",
    "T08n0228_006:0608b05": "圓滿如來十力、四無所畏一切勝義法門。所",
    "T08n0228_006:0608b06": "有如來轉大法輪、執大法炬、擊大法鼓、吹大",
    "T08n0228_006:0608b07": "法螺、作大法樂、雨大法雨、了大法智，以大法",
    "T08n0228_006:0608b08": "財施諸眾生，說諸佛法、諸緣覺法及聲聞法，",
    "T08n0228_006:0608b09": "普令眾生於中修學所有一切最勝善根。及",
    "T08n0228_006:0608b10": "彼諸佛為諸菩薩摩訶薩眾授記當得阿耨多",
    "T08n0228_006:0608b11": "羅三藐三菩提果，是諸菩薩所有六波羅蜜",
    "T08n0228_006:0608b12": "多相應善根。又復為諸緣覺乘人授緣覺記，",
    "T08n0228_006:0608b13": "而彼所有一切善根。又復有諸聲聞乘人，行",
    "T08n0228_006:0608b14": "於布施持戒修定所有功德。及諸有學無漏，",
    "T08n0228_006:0608b15": "無學無漏如是善根。又復所有諸愚異生所",
    "T08n0228_006:0608b16": "種善根，及其四眾——苾芻、苾芻尼、優婆塞、優婆",
    "T08n0228_006:0608b17": "夷——所行布施、持戒、修定功德。乃至天、龍、夜叉、",
    "T08n0228_006:0608b18": "乾闥婆、阿修羅、迦樓羅、緊那羅、摩睺羅伽、人及",
    "T08n0228_006:0608b19": "非人，傍生異類，聞佛說法所種善根。乃至如",
    "T08n0228_006:0608b20": "來入涅槃後，一切眾生於佛、法、僧所種善根。",
    "T08n0228_006:0608b21": "如是等種種善根、種種功德，盡無盡相，和合",
    "T08n0228_006:0608b22": "聚集稱計較量。修菩薩者，以最上最極最勝",
    "T08n0228_006:0608b23": "最妙廣大無量無等無等等心，皆悉隨喜。以",
    "T08n0228_006:0608b24": "如是隨喜功德，迴向阿耨多羅三藐三菩提，",
    "T08n0228_006:0608b25": "作如是言：『願我以此善根，當得阿耨多羅三",
    "T08n0228_006:0608b26": "藐三菩提果。』而此修菩薩者，所有諸緣諸事",
    "T08n0228_006:0608b27": "諸相，從心所生，如心取相，為可得不？」",
    "T08n0228_006:0608b28": "爾時，慈氏菩薩告尊者須菩提言：「不也，須菩",
    "T08n0228_006:0608b29": "提！所有諸緣諸事諸相，從心所生，如心取相，",
    "T08n0228_006:0608c01": "皆不可得。」須菩提復白慈氏菩薩言：「若諸緣",
    "T08n0228_006:0608c02": "諸事諸相，如心所取，不可得者，是人將無想",
    "T08n0228_006:0608c03": "顛倒、心顛倒、見顛倒耶？何以故？有所生故。無",
    "T08n0228_006:0608c04": "常謂常，以苦謂樂，不淨謂淨，無我謂我，於疑",
    "T08n0228_006:0608c05": "惑心謂正思惟，由是於想、心、見皆成顛倒。若",
    "T08n0228_006:0608c06": "於諸緣諸事諸相，一一皆住如實法者，即無",
    "T08n0228_006:0608c07": "所生亦無所取。由如是故，心法亦然，諸法亦",
    "T08n0228_006:0608c08": "然，菩提亦然。若諸緣諸事諸相，菩提及心，皆",
    "T08n0228_006:0608c09": "無異者，即於何所緣取於何相？當以何心隨",
    "T08n0228_006:0608c10": "喜功德？又復以何善根，迴向阿耨多羅三藐",
    "T08n0228_006:0608c11": "三菩提？」",
    "T08n0228_006:0608c12": "爾時，慈氏菩薩摩訶薩謂尊者須菩提言：「如",
    "T08n0228_006:0608c13": "汝所說，此迴向法，不應為彼新發意菩薩如",
    "T08n0228_006:0608c14": "是宣說。何以故？彼若聞是說已，所有信解、愛",
    "T08n0228_006:0608c15": "樂、恭敬、淨心皆悉隱滅，以是義故不應為說。",
    "T08n0228_006:0608c16": "若有住不退轉菩薩摩訶薩隨順善知識者，",
    "T08n0228_006:0608c17": "應當為彼如是宣說，而彼菩薩聞是法已，不",
    "T08n0228_006:0608c18": "驚不怖亦不退沒。如是菩薩摩訶薩，能以隨",
    "T08n0228_006:0608c19": "喜功德如實迴向彼一切智。」",
    "T08n0228_006:0608c20": "爾時，尊者須菩提白慈氏菩薩言：「若菩薩起",
    "T08n0228_006:0608c21": "隨喜心、迴向心，是心即盡即滅即離，當以何",
    "T08n0228_006:0608c22": "心而能隨喜？復以何心而用迴向阿耨多羅",
    "T08n0228_006:0608c23": "三藐三菩提？若以心心能迴向者，是二心不",
    "T08n0228_006:0608c24": "俱亦無所有；若諸心自性，又不能迴向。即以",
    "T08n0228_006:0608c25": "何心能迴向耶？」",
    "T08n0228_006:0608c26": "爾時，帝釋天主白尊者須菩提言：「若有新發",
    "T08n0228_006:0608c27": "意菩薩，聞作是說，將無驚怖生退沒耶？尊者！",
    "T08n0228_006:0608c28": "今云何是如實隨喜如實迴向？應當云何是",
    "T08n0228_006:0608c29": "隨喜法？又復云何是迴向心？」",
    "T08n0228_006:0609a01": "爾時，尊者須菩提以慈氏菩薩摩訶薩威神加",
    "T08n0228_006:0609a02": "持力故，復白慈氏菩薩言：「諸菩薩摩訶薩，於",
    "T08n0228_006:0609a03": "過去諸佛道悉已修習，已滅戲論、去除棘刺，",
    "T08n0228_006:0609a04": "捨諸重擔、得大善利，諸有結縛皆悉已盡，正",
    "T08n0228_006:0609a05": "智無礙、心得自在、諸心善寂。是諸菩薩，於十",
    "T08n0228_006:0609a06": "方一切處無量無數三千大千世界，一一世",
    "T08n0228_006:0609a07": "界中所有過去無量無數已入涅槃諸佛如",
    "T08n0228_006:0609a08": "來——是諸如來從初發心乃至成就阿耨多羅",
    "T08n0228_006:0609a09": "三藐三菩提果，已入無餘依大涅槃界——乃至",
    "T08n0228_006:0609a10": "法滅已來，於其中間所有諸佛世尊諸波羅蜜",
    "T08n0228_006:0609a11": "多相應善根，及彼種種福行善根，諸佛戒、定、",
    "T08n0228_006:0609a12": "慧、解脫、解脫知見諸蘊善根，乃至大慈大悲",
    "T08n0228_006:0609a13": "無量無邊利益安樂一切眾生佛功德聚，及",
    "T08n0228_006:0609a14": "佛所說種種法門。一切眾生於是中學，信解",
    "T08n0228_006:0609a15": "安住所有善根。及佛世尊為諸菩薩授阿耨",
    "T08n0228_006:0609a16": "多羅三藐三菩提記，是諸菩薩所有六波羅",
    "T08n0228_006:0609a17": "蜜多相應善根。又復為諸緣覺乘人授緣覺",
    "T08n0228_006:0609a18": "記，而彼所有一切善根。又復有諸聲聞乘人，",
    "T08n0228_006:0609a19": "行於布施、持戒、修定所有功德，及諸有學無",
    "T08n0228_006:0609a20": "漏，無學無漏如是善根。又復所有諸愚異生",
    "T08n0228_006:0609a21": "所種善根，乃至天、龍、夜叉、乾闥婆、阿修羅、迦",
    "T08n0228_006:0609a22": "樓羅、緊那羅、摩睺羅伽、人及非人，傍生異類，",
    "T08n0228_006:0609a23": "聞佛說法所種善根。乃至如來入涅槃後，一",
    "T08n0228_006:0609a24": "切眾生所種善根。如是等種種善根、種種功",
    "T08n0228_006:0609a25": "德，和合聚集稱計較量。是諸菩薩一一隨喜，",
    "T08n0228_006:0609a26": "以此隨喜功德，迴向阿耨多羅三藐三菩提。",
    "T08n0228_006:0609a27": "慈氏！若菩薩摩訶薩作如是迴向，云何當得",
    "T08n0228_006:0609a28": "不墮想顛倒、心顛倒、見顛倒？」",
    "T08n0228_006:0609a29": "爾時，慈氏菩薩告尊者須菩提言：「若菩薩摩",
    "T08n0228_006:0609b01": "訶薩所用心隨喜及迴向時，於是心中不生",
    "T08n0228_006:0609b02": "心想，如實知心無所取相。若菩薩摩訶薩能",
    "T08n0228_006:0609b03": "以如是隨喜功德，迴向阿耨多羅三藐三菩",
    "T08n0228_006:0609b04": "提者，是菩薩摩訶薩即得不墮想、心、見倒。若",
    "T08n0228_006:0609b05": "復於心不如實知，以有得想而迴向者，是菩",
    "T08n0228_006:0609b06": "薩摩訶薩不能遠離想、心、見倒。又復，若諸菩",
    "T08n0228_006:0609b07": "薩摩訶薩以有得心而迴向者，是心即盡即",
    "T08n0228_006:0609b08": "滅即離，彼盡滅心不能迴向。若以無所得心",
    "T08n0228_006:0609b09": "而迴向者，是即如實迴向法性。若法如是迴",
    "T08n0228_006:0609b10": "向故，即法性亦然；法性如是迴向故，即諸法",
    "T08n0228_006:0609b11": "亦然。若菩薩摩訶薩能如是迴向者，是為正",
    "T08n0228_006:0609b12": "迴向，不名邪迴向。而此迴向法，菩薩摩訶薩",
    "T08n0228_006:0609b13": "應當如是學。",
    "T08n0228_006:0609b14": "「復次，尊者須菩提！若菩薩摩訶薩如過去諸",
    "T08n0228_006:0609b15": "佛，善根如是隨喜迴向。若於未來諸佛道悉",
    "T08n0228_006:0609b16": "已修習，已滅戲論得大善利。是諸如來，從初",
    "T08n0228_006:0609b17": "發心乃至成就阿耨多羅三藐三菩提果，已",
    "T08n0228_006:0609b18": "入無餘依大涅槃界。乃至法滅已來，於其中",
    "T08n0228_006:0609b19": "間所有諸佛世尊諸波羅蜜多相應善根，及",
    "T08n0228_006:0609b20": "彼諸佛戒、定、慧、解脫、解脫知見諸蘊善根，乃",
    "T08n0228_006:0609b21": "至大慈大悲無量無邊利益安樂，一切眾生佛",
    "T08n0228_006:0609b22": "功德聚，及佛所說種種法門。一切眾生於是",
    "T08n0228_006:0609b23": "中學信解安住所有善根。及佛世尊為諸菩",
    "T08n0228_006:0609b24": "薩授阿耨多羅三藐三菩提記，是諸菩薩所",
    "T08n0228_006:0609b25": "有六波羅蜜多相應善根。又復為諸緣覺乘",
    "T08n0228_006:0609b26": "人授緣覺記，而彼所有一切善根。又復有諸",
    "T08n0228_006:0609b27": "聲聞乘人，行於布施、持戒、修定所有善根，及",
    "T08n0228_006:0609b28": "諸有學無漏、無學無漏如是善根。又復所有",
    "T08n0228_006:0609b29": "諸愚異生所種善根。乃至天、龍、夜叉、乾闥婆、",
    "T08n0228_006:0609c01": "阿修羅、迦樓羅、，緊那羅，摩睺羅伽、人及非人，傍",
    "T08n0228_006:0609c02": "生異類，聞佛說法所種善根。乃至如來入涅",
    "T08n0228_006:0609c03": "槃後，一切眾生所種善根。如是等種種善根、",
    "T08n0228_006:0609c04": "種種功德，和合聚集稱計較量。是諸菩薩一",
    "T08n0228_006:0609c05": "一隨喜，以此隨喜功德，迴向阿耨多羅三藐",
    "T08n0228_006:0609c06": "三菩提。尊者須菩提！而彼菩薩所用心隨",
    "T08n0228_006:0609c07": "喜及迴向時，若於是心中不生心想，如實知",
    "T08n0228_006:0609c08": "心無所取相，能以如是隨喜功德，迴向阿耨",
    "T08n0228_006:0609c09": "多羅三藐三菩提者，是菩薩即得不墮想、心、",
    "T08n0228_006:0609c10": "見倒。若復於心不如實知，以有得想而迴向",
    "T08n0228_006:0609c11": "者，是菩薩不能遠離想、心、見倒。又復，若諸菩",
    "T08n0228_006:0609c12": "薩以有得心而迴向者，是心即盡即滅即離，",
    "T08n0228_006:0609c13": "彼盡滅心不能迴向。若以無所得心而迴向",
    "T08n0228_006:0609c14": "者，是即如實迴向法性；若法如是迴向故，即",
    "T08n0228_006:0609c15": "法性亦然，法性如是迴向故，即諸法亦然。若",
    "T08n0228_006:0609c16": "如是迴向者，是為正迴向，不名邪迴向。",
    "T08n0228_006:0609c17": "「復次，尊者須菩提！菩薩摩訶薩如未來諸佛，",
    "T08n0228_006:0609c18": "善根如是隨喜迴向。若於現在諸佛如來，從",
    "T08n0228_006:0609c19": "初發心乃至成就阿耨多羅三藐三菩提果，",
    "T08n0228_006:0609c20": "已入無餘依大涅槃界，乃至法滅已來，於其",
    "T08n0228_006:0609c21": "中間所有諸佛世尊一切善根，乃至如來入",
    "T08n0228_006:0609c22": "涅槃後一切眾生所種善根，如是等種種善",
    "T08n0228_006:0609c23": "根、種種功德，和合聚集稱計較量。是諸菩薩",
    "T08n0228_006:0609c24": "一一隨喜，以此隨喜功德，迴向阿耨多羅三",
    "T08n0228_006:0609c25": "藐三菩提。尊者須菩提！而彼菩薩所用心隨",
    "T08n0228_006:0609c26": "喜及迴向時，於是心中不生心想，如實知心",
    "T08n0228_006:0609c27": "無所取相。若能如是隨喜功德，迴向阿耨多",
    "T08n0228_006:0609c28": "羅三藐三菩提者，是菩薩即得不墮想、心、見",
    "T08n0228_006:0609c29": "倒。若復以其有所得心而迴向者，是菩薩不",
    "T08n0228_006:0610a01": "能遠離想、心、見倒。而彼菩薩摩訶薩當如實",
    "T08n0228_006:0610a02": "知所用心迴向時，是心即盡即滅即離，彼盡",
    "T08n0228_006:0610a03": "滅心即不能迴向。若以無所得心而迴向者，",
    "T08n0228_006:0610a04": "是即如實迴向法性。若法如是迴向故，即法",
    "T08n0228_006:0610a05": "性亦然；法性如是迴向故，即諸法亦然。若菩",
    "T08n0228_006:0610a06": "薩摩訶薩於如是過去未來現在法中，能如",
    "T08n0228_006:0610a07": "實知、如實迴向者，是為正迴向，不名邪迴向。",
    "T08n0228_006:0610a08": "「復次，須菩提！菩薩摩訶薩若欲如實迴向阿",
    "T08n0228_006:0610a09": "耨多羅三藐三菩提者，當觀諸法猶如虛空，",
    "T08n0228_006:0610a10": "離一切相。何以故？若於諸法如實了知，即無",
    "T08n0228_006:0610a11": "心、無非心是能知者，無法、無非法為所知相。",
    "T08n0228_006:0610a12": "若菩薩於如是法中能迴向者，是名最上迴",
    "T08n0228_006:0610a13": "向，是故得名菩薩摩訶薩正修福行。何以故？",
    "T08n0228_006:0610a14": "若種種法及種種行皆寂靜故，所有隨喜功",
    "T08n0228_006:0610a15": "德迴向阿耨多羅三藐三菩提亦復如是。若",
    "T08n0228_006:0610a16": "如實知諸行皆寂無所動者，是菩薩摩訶薩",
    "T08n0228_006:0610a17": "即能具足般若波羅蜜多方便，於佛世尊入",
    "T08n0228_006:0610a18": "涅槃後所有善根——若體、若相、若自性、若法性——",
    "T08n0228_006:0610a19": "皆如實知，即能迴向阿耨多羅三藐三菩提。",
    "T08n0228_006:0610a20": "何以故？諸佛世尊所有一切相應行法非三",
    "T08n0228_006:0610a21": "世故。若過去世，彼法已離、已滅、已盡；若未來",
    "T08n0228_006:0610a22": "世，當所未至；若現在世，今即無住，復無所得，",
    "T08n0228_006:0610a23": "非境界相。若取相者，即於阿耨多羅三藐三",
    "T08n0228_006:0610a24": "菩提住不平等邪念相應，生疑惑想，不能安",
    "T08n0228_006:0610a25": "住正念正意，邪所思覺，如是即不名迴向阿",
    "T08n0228_006:0610a26": "耨多羅三藐三菩提。若菩薩摩訶薩於諸善",
    "T08n0228_006:0610a27": "根無所取相、無所得心，以是心迴向者，是為",
    "T08n0228_006:0610a28": "迴向阿耨多羅三藐三菩提。如是迴向法，菩",
    "T08n0228_006:0610a29": "薩應當學。若如是學者，彼能具足善巧方便。",
    "T08n0228_006:0610b01": "若諸善根有是善巧方便而用迴向者，即得",
    "T08n0228_006:0610b02": "近一切智。若諸菩薩摩訶薩樂欲修學此方",
    "T08n0228_006:0610b03": "便者，應當於此般若波羅蜜多法門，聽受讀",
    "T08n0228_006:0610b04": "誦記念思惟，請問其義，如所解了廣為他說，",
    "T08n0228_006:0610b05": "是為般若波羅蜜多方便。若不得般若波羅",
    "T08n0228_006:0610b06": "蜜多方便，即不能以諸善根迴向阿耨多羅",
    "T08n0228_006:0610b07": "三藐三菩提。何以故？我相已滅、諸行已寂，遠",
    "T08n0228_006:0610b08": "離種種有所得想。若復有人，於一切法而生取",
    "T08n0228_006:0610b09": "相、墮疑惑見，不能安住如實法中，於如實法",
    "T08n0228_006:0610b10": "生有得想。若以如是善根迴向阿耨多羅三",
    "T08n0228_006:0610b11": "藐三菩提者，諸佛如來非所印可亦不隨喜。",
    "T08n0228_006:0610b12": "何以故？如是迴向名為大貪，於一切法生疑",
    "T08n0228_006:0610b13": "惑心，復於諸相不能寂靜，生有得想。如來、應",
    "T08n0228_006:0610b14": "供、正等正覺亦不說為有大利益，而此迴向",
    "T08n0228_006:0610b15": "名為雜毒苦惱。譬如世間上味飲食，諸色香",
    "T08n0228_006:0610b16": "味皆悉具足，而彼食中為毒所雜。諸有智者",
    "T08n0228_006:0610b17": "知雜毒故而不取食，愚癡無智不能覺了，但",
    "T08n0228_006:0610b18": "取食之。彼初食時，色香美味雖所愛樂，食力",
    "T08n0228_006:0610b19": "銷已苦報現前，以是緣故而趣命終。「尊者須",
    "T08n0228_006:0610b20": "菩提！汝今當知，諸有隨喜善根發迴向心者，",
    "T08n0228_006:0610b21": "不能受持讀誦般若波羅蜜多亦復如是。何以",
    "T08n0228_006:0610b22": "故？不能具足般若波羅蜜多方便故，不能解",
    "T08n0228_006:0610b23": "了甚深正義，於如實道不能安住。自不了知",
    "T08n0228_006:0610b24": "彼如實法，復為他人展轉教授，作如是言：『汝",
    "T08n0228_006:0610b25": "善男子！當於過去未來現在諸佛世尊所有",
    "T08n0228_006:0610b26": "戒、定、慧、解脫、解脫知見諸蘊善根，及彼所有",
    "T08n0228_006:0610b27": "過現未來諸佛世尊，從初發心乃至成就阿",
    "T08n0228_006:0610b28": "耨多羅三藐三菩提果，已入無餘依大涅槃",
    "T08n0228_006:0610b29": "界，於其中間所有功德。及為諸菩薩摩訶薩",
    "T08n0228_006:0610c01": "授記當得阿耨多羅三藐三菩提果，是諸菩",
    "T08n0228_006:0610c02": "薩所有善根。又復為諸緣覺乘人授緣覺記，",
    "T08n0228_006:0610c03": "是諸緣覺所有善根，及諸聲聞修施戒等。於",
    "T08n0228_006:0610c04": "佛滅後法滅已來，於其中間所種善根，乃至",
    "T08n0228_006:0610c05": "愚夫異生所有善根。如是等種種善根、種種",
    "T08n0228_006:0610c06": "功德，和合聚集稱計較量，盡無盡相，汝等應",
    "T08n0228_006:0610c07": "當一一隨喜。以此隨喜善根，迴向阿耨多羅",
    "T08n0228_006:0610c08": "三藐三菩提。』須菩提！彼人若作是言，勸令如",
    "T08n0228_006:0610c09": "是隨喜迴向者，如美食中而雜諸毒，此迴向",
    "T08n0228_006:0610c10": "法名為雜毒苦惱。諸修菩薩行者，於自所行",
    "T08n0228_006:0610c11": "尚不應起此迴向心，況復如是轉勸他人令",
    "T08n0228_006:0610c12": "修此法。若於是相取為實者，不名隨喜諸佛",
    "T08n0228_006:0610c13": "功德、不名受持、不名迴向。若諸菩薩樂欲如",
    "T08n0228_006:0610c14": "實隨喜諸佛如來所有最上一切善根，如實",
    "T08n0228_006:0610c15": "迴向阿耨多羅三藐三菩提者，應當隨順如",
    "T08n0228_006:0610c16": "來、應供、正等正覺，如其佛眼如實觀察，如其",
    "T08n0228_006:0610c17": "佛智如實了知，於諸善根——若體、若相、若自性、",
    "T08n0228_006:0610c18": "若法性——如實了知無所生、無所得。若能如是",
    "T08n0228_006:0610c19": "隨喜善根，佛所印可佛亦隨喜。諸菩薩摩訶",
    "T08n0228_006:0610c20": "薩如是隨喜者是正隨喜，以此善根迴向阿",
    "T08n0228_006:0610c21": "耨多羅三藐三菩提，如來、應供、正等正覺最",
    "T08n0228_006:0610c22": "上稱讚。如是迴向名大迴向，迴向法界善得",
    "T08n0228_006:0610c23": "圓滿，內心清淨解脫無礙。",
    "T08n0228_006:0610c24": "「復次，諸修菩薩乘善男子等，修習如是迴向",
    "T08n0228_006:0610c25": "法者，於佛如來所有戒、定、慧、解脫、解脫知見，",
    "T08n0228_006:0610c26": "無繫無著——不繫欲界、不繫色界、不繫無色界，",
    "T08n0228_006:0610c27": "亦復不繫過去、未來、現在三世，不繫諸法，不",
    "T08n0228_006:0610c28": "繫迴向法——修菩薩者如是知已，不壞迴向法。",
    "T08n0228_006:0610c29": "是大迴向，善得圓滿迴向法界。如是迴向不",
    "T08n0228_006:0611a01": "取諸相，遠離邪法名正迴向。如來、應供、正等",
    "T08n0228_006:0611a02": "正覺，真實印可亦復隨喜。菩薩摩訶薩應當",
    "T08n0228_006:0611a03": "如是學。」",
    "T08n0228_006:0611a04": "爾時，世尊讚尊者須菩提言：「善哉，善哉！須菩",
    "T08n0228_006:0611a05": "提！汝善作佛事，能為諸菩薩摩訶薩請問其",
    "T08n0228_006:0611a06": "義。須菩提！諸菩薩摩訶薩，若能如是迴向法",
    "T08n0228_006:0611a07": "界法性，如佛世尊所有知見，於諸善根如實",
    "T08n0228_006:0611a08": "覺了——若體、若相、若自性、若法性——了無所生、復",
    "T08n0228_006:0611a09": "無所得。如是迴向我所印可，我亦隨喜如是",
    "T08n0228_006:0611a10": "福蘊，無量無邊不可稱計。須菩提！假使三千",
    "T08n0228_006:0611a11": "大千世界所有一切眾生，一一皆修十善業",
    "T08n0228_006:0611a12": "道，所獲福蘊其數甚多。而此菩薩摩訶薩，發",
    "T08n0228_006:0611a13": "最勝心迴向法界者，所有福蘊比前福蘊，最",
    "T08n0228_006:0611a14": "上最極最勝最妙，廣大無量無等無等等。",
    "T08n0228_006:0611a15": "「復次，須菩提！且置是數。假使三千大千世界",
    "T08n0228_006:0611a16": "所有一切眾生，一一皆修四無量行，一一皆",
    "T08n0228_006:0611a17": "得四禪定法、四無色定及五神通，如是福行",
    "T08n0228_006:0611a18": "其數甚多。而此菩薩摩訶薩，發最勝心迴向",
    "T08n0228_006:0611a19": "法界所有福蘊，比前福蘊，最上最極最勝最",
    "T08n0228_006:0611a20": "妙，廣大無量無等無等等。",
    "T08n0228_006:0611a21": "佛說佛母出生三法藏般若波羅蜜多經卷",
    "T08n0228_006:0611a22": "第六"
}