{
    "T20n1039_001:0023b02": "No. 1039",
    "T20n1039_001:0023b03": "阿唎多羅陀羅尼阿嚕力經",
    "T20n1039_001:0023b05": "開府儀同三司特進試鴻臚卿肅國",
    "T20n1039_001:0023b06": "公食邑三千戶賜紫贈司空諡大鑒",
    "T20n1039_001:0023b07": "正號大廣智大興善寺三藏沙門",
    "T20n1039_001:0023b08": "不空奉　詔譯",
    "T20n1039_001:0023b09": "如是我聞。一時婆伽梵在悉羅跋城給孤獨",
    "T20n1039_001:0023b10": "園。與無量菩薩眾俱。爾時觀自在菩薩。於",
    "T20n1039_001:0023b11": "大眾中從座而起。正衣服已偏袒右肩。右膝",
    "T20n1039_001:0023b12": "著地合掌恭敬。頂禮佛足而白佛言。世尊我",
    "T20n1039_001:0023b13": "今欲說能成一切三世勝法。唯願世尊慈悲",
    "T20n1039_001:0023b14": "聽許。爾時世尊讚言善哉善哉摩訶薩埵。為",
    "T20n1039_001:0023b15": "大利益一切有情故。欲說如是祕密法藏。我",
    "T20n1039_001:0023b16": "今聽許任為廣說。",
    "T20n1039_001:0023b17": "爾時觀自在菩薩即說真言曰。",
    "T20n1039_001:0023b18": "唵阿嚕力迦半音呼之娑嚩二合引訶引",
    "T20n1039_001:0023b19": "爾時觀自在菩薩說此真言已。而白佛言世",
    "T20n1039_001:0023b20": "尊此真言是一切蓮花部心。我今說是悉地",
    "T20n1039_001:0023b21": "法則。若每日晨朝於我像前。作曼荼羅散種",
    "T20n1039_001:0023b22": "種花。誦八千遍。復不與人語更誦多少。漸為",
    "T20n1039_001:0023b23": "強記。若依此法能滿六月。即大聰明。凡所聞",
    "T20n1039_001:0023b24": "言皆領不忘。若清淨洗浴。而於佛前造三圓",
    "T20n1039_001:0023b25": "壇。一佛二法第三為僧。各作如法供養花香。",
    "T20n1039_001:0023b26": "若手執香鑪燒香獻已。誦滿八千遍。應墮地",
    "T20n1039_001:0023b27": "獄四重五逆一切重罪無不消滅。必不疑也。",
    "T20n1039_001:0023b28": "若滿六月每誦一千五百遍。所求悉地皆得",
    "T20n1039_001:0023b29": "成就。",
    "T20n1039_001:0023c01": "又法淨洗浴已。坐三稜草座。誦三十五萬遍。",
    "T20n1039_001:0023c02": "一切悉地無有不獲。仍離自身一切病必無",
    "T20n1039_001:0023c03": "橫疾。若於觀自在菩薩前連誦一萬。所求善",
    "T20n1039_001:0023c04": "願皆得成就。",
    "T20n1039_001:0023c05": "又法白月八日或十五日。清淨洗浴誦八千",
    "T20n1039_001:0023c06": "遍。能離一切世界橫難。及諸魔障皆悉消滅。",
    "T20n1039_001:0023c07": "又從白月一日至十五日受八戒。日誦一萬",
    "T20n1039_001:0023c08": "遍能離一切毘那野迦所障礙難。",
    "T20n1039_001:0023c09": "又正月一日起首至十五日。於佛前淨治曼",
    "T20n1039_001:0023c10": "荼羅。以香花供養。誦滿三萬五千遍。能得悉",
    "T20n1039_001:0023c11": "地一切所求。",
    "T20n1039_001:0023c12": "又於晨朝香湯洗浴。誦三千五百遍。能令一",
    "T20n1039_001:0023c13": "切人所敬愛。凡所求事皆得隨意。",
    "T20n1039_001:0023c14": "又先於佛前誦一萬遍。然從一日起首乃至",
    "T20n1039_001:0023c15": "十四日誦十萬遍。遠離一切惡障難事。",
    "T20n1039_001:0023c16": "又若有善男女等。於佛前及觀自在等諸菩",
    "T20n1039_001:0023c17": "薩前。作曼荼羅。以塗香燒香花燈供養。誦三",
    "T20n1039_001:0023c18": "千五百遍。捨身必生觀自在菩薩足下。",
    "T20n1039_001:0023c19": "又先造十萬塔。於一一塔前誦一萬遍如法",
    "T20n1039_001:0023c20": "供養者。所求悉地皆得。捨身已任意往生極",
    "T20n1039_001:0023c21": "樂世界。",
    "T20n1039_001:0023c22": "又以蟻封泥作十萬小塔。一一塔前誦三千",
    "T20n1039_001:0023c23": "五百遍。所求悉地最上最勝。心所念處皆得。",
    "T20n1039_001:0023c24": "其人先造四重五逆大罪。依此無不滅。命終",
    "T20n1039_001:0023c25": "任意往生極樂國土。",
    "T20n1039_001:0023c26": "又以前泥於佛前作曼荼羅。燒沈水香。別取",
    "T20n1039_001:0023c27": "好花每一誦一擲佛足。日三時乃至七日。能",
    "T20n1039_001:0023c28": "滅一切決定墮地獄罪。仍獲一切所求悉地。",
    "T20n1039_001:0023c29": "又不問日月好惡。但取中夜香湯洗浴著新",
    "T20n1039_001:0024a01": "淨衣。誦三千五百遍。一切惡夢悉得消滅。心",
    "T20n1039_001:0024a02": "所求事夢中皆說一一分明必不錯謬。",
    "T20n1039_001:0024a03": "又於我前作曼荼羅。如牛皮法師云大小如牛皮或方或",
    "T20n1039_001:0024a04": "圓二肘三肘作之然牛酥燈八盞。每一萬遍",
    "T20n1039_001:0024a05": "乃至一月。每日如前不與人語。一月已即讀",
    "T20n1039_001:0024a06": "佛大乘經得成不忘。極大聰明。仍見觀自在",
    "T20n1039_001:0024a07": "恒聞說法。",
    "T20n1039_001:0024a08": "又欲得見觀自在菩薩者。於舍利塔中誦二",
    "T20n1039_001:0024a09": "十五萬遍。然作大供養然牛酥燈坐三稜草。",
    "T20n1039_001:0024a10": "一夜誦真言乃至中夜。聖者即現其身。行人",
    "T20n1039_001:0024a11": "見已即從座起供養恭敬。爾時菩薩即為說",
    "T20n1039_001:0024a12": "法。得聞法已。此人常不離聖者。得不退菩薩",
    "T20n1039_001:0024a13": "地乃至成佛。",
    "T20n1039_001:0024a14": "又於直向海泉水岸。聚沙造一俱胝塔。每塔",
    "T20n1039_001:0024a15": "前誦一洛叉有難滅重罪應墮地獄悉滅無",
    "T20n1039_001:0024a16": "餘。仍見聖者命終生極樂國土速得成佛。",
    "T20n1039_001:0024a17": "又每日造一百塔。乃至六月日日持誦者。於",
    "T20n1039_001:0024a18": "其國土一切災難消滅。",
    "T20n1039_001:0024a19": "又若造俱胝塔。誦一俱胝遍。即見觀自在聽",
    "T20n1039_001:0024a20": "聞說法。此人隨所行處有人見者。即得解脫",
    "T20n1039_001:0024a21": "一切苦海。",
    "T20n1039_001:0024a22": "又不語。造眾多塔誦三十五萬遍。即得悉地。",
    "T20n1039_001:0024a23": "隨所言說恒為法音無不稱意。",
    "T20n1039_001:0024a24": "又每日造三千五百塔。一一塔前各誦七遍。",
    "T20n1039_001:0024a25": "以此功德迴施一切受苦有情。如是願言應",
    "T20n1039_001:0024a26": "墮惡道受苦業者皆悉消滅。如是此人凡所",
    "T20n1039_001:0024a27": "見者。如僕隸恭敬。命終生安樂國。",
    "T20n1039_001:0024a28": "又於塔中限十五日無數密誦。以此功德迴",
    "T20n1039_001:0024a29": "施一切眾生者。此人所求大願皆得成就。",
    "T20n1039_001:0024b01": "又先受八戒。不語誦一俱胝。得禪地悉地",
    "T20n1039_001:0024b02": "又法於聖者足前誦。一切悉地皆得。",
    "T20n1039_001:0024b03": "又恒起悲心。以檀香磨塗一圓壇。如荷葉。乃",
    "T20n1039_001:0024b04": "至一落叉。一一壇前誦三千五百遍。如是已",
    "T20n1039_001:0024b05": "讀大乘經。即得聰明智慧。心所欲誦多少皆",
    "T20n1039_001:0024b06": "得自在。",
    "T20n1039_001:0024b07": "又不語於本尊前誦三十五萬遍。即得聰明",
    "T20n1039_001:0024b08": "最上最勝。",
    "T20n1039_001:0024b09": "又不語起大慈悲。食大麥飯或唯食菜或乞",
    "T20n1039_001:0024b10": "飲食。字別誦十五萬遍。心所求願皆得成",
    "T20n1039_001:0024b11": "就。唯除婬慾。若如法供養聖者已。含香誦一",
    "T20n1039_001:0024b12": "萬遍。隨所行處見聞皆喜。",
    "T20n1039_001:0024b13": "又早起淨浴著新淨衣誦千遍者。忽有飢儉",
    "T20n1039_001:0024b14": "無飯食時。此人在處恒為豐足。又半夜晨朝",
    "T20n1039_001:0024b15": "掬水散身。隨分誦多少。得離一切怖畏。",
    "T20n1039_001:0024b16": "又加持齒木千遍然嚼用。即得辯才令一切",
    "T20n1039_001:0024b17": "人敬愛。",
    "T20n1039_001:0024b18": "又加持好花先自嗅。隨與前人。悉珍敬隨意。",
    "T20n1039_001:0024b19": "又能端坐誦隨分多少。常得安樂。",
    "T20n1039_001:0024b20": "又於寢處端坐誦八千遍。隨求何事所願皆",
    "T20n1039_001:0024b21": "得。唯除色欲。",
    "T20n1039_001:0024b22": "又凡誦八千遍能護自他。",
    "T20n1039_001:0024b23": "又取未墮地瞿摩夷。和水作泥。於佛法僧及",
    "T20n1039_001:0024b24": "本尊前磨作壇。以有香氣之花散上。然牛酥",
    "T20n1039_001:0024b25": "燈。面東坐誦一萬遍已。便於其處三稜草上",
    "T20n1039_001:0024b26": "眠。心所求事皆具說之一不謬忘。",
    "T20n1039_001:0024b27": "又白月一日如前取瞿摩夷作壇。以有香之",
    "T20n1039_001:0024b28": "花散上。然三盞燈誦三千五百遍。明早得四",
    "T20n1039_001:0024b29": "箇迦利沙半那。",
    "T20n1039_001:0024c01": "又於舍利塔中或佛前。以檀香末磨作四小",
    "T20n1039_001:0024c02": "壇。各置酥燈誦三千五百遍。隨為何人除",
    "T20n1039_001:0024c03": "厄難及惡事皆得消滅。",
    "T20n1039_001:0024c04": "又承取瞿摩夷。先和水塗地。即為佛法僧及",
    "T20n1039_001:0024c05": "本尊。以白檀香水作四小圓壇。於上散花日",
    "T20n1039_001:0024c06": "誦一萬。乃至七日已即得種種衣服。",
    "T20n1039_001:0024c07": "又以香花供養本尊。然四盞酥燈誦萬遍。第",
    "T20n1039_001:0024c08": "二十一日如上。",
    "T20n1039_001:0024c09": "又於直入海河泉水岸上。面西安本尊像。以",
    "T20n1039_001:0024c10": "瞿摩夷塗地供養香花。行人面東誦三十五",
    "T20n1039_001:0024c11": "萬遍。從此已後此國土風雨順時五穀成熟",
    "T20n1039_001:0024c12": "更誦一萬遍燒涅摩落花。於此境界惡猛風",
    "T20n1039_001:0024c13": "雨停息獻殘花也。",
    "T20n1039_001:0024c14": "又隨在何國忽起厄難。將本尊於城門前如",
    "T20n1039_001:0024c15": "法安置。禮拜供養種種香花飲食。災厄即息。",
    "T20n1039_001:0024c16": "又以獻聖者殘花。加持八千遍蓋於彼極患",
    "T20n1039_001:0024c17": "壯熱病人頭。上及以和酥燒薰其病者。即",
    "T20n1039_001:0024c18": "猛熱即得除愈。",
    "T20n1039_001:0024c19": "又於像前然酥燈加持八千遍。取其燈煙點",
    "T20n1039_001:0024c20": "於眼中。能除一切眼病。",
    "T20n1039_001:0024c21": "又於國內忽然起死災。於諸城門中門門",
    "T20n1039_001:0024c22": "畫我像奉獻水中所生諸花。即於半夜取",
    "T20n1039_001:0024c23": "杉迷夜樹葉以拘杞代搵酥護摩乃至十五日。",
    "T20n1039_001:0024c24": "一切死災停息。",
    "T20n1039_001:0024c25": "又若種種毒蟲災起。先於本尊前如法供養。",
    "T20n1039_001:0024c26": "往好泉水無烏鳥污處。水入及臍。取左置",
    "T20n1039_001:0024c27": "蘇末那花一千葉。每花加持一遍一投泉中。",
    "T20n1039_001:0024c28": "乃至花盡一切毒蟲災滅。",
    "T20n1039_001:0024c29": "又若起半夜誦萬遍。必無惡夢。",
    "T20n1039_001:0025a01": "又於午時。入向海泉水中誦萬遍一切。惡夢",
    "T20n1039_001:0025a02": "消滅。",
    "T20n1039_001:0025a03": "又加持手掌八百遍。以摩熱病者身。臥於淨",
    "T20n1039_001:0025a04": "處即愈。",
    "T20n1039_001:0025a05": "我今說畫像之法。取淨㲲未曾割截。童女織",
    "T20n1039_001:0025a06": "者最上。中畫阿彌陀如來。長六坼手。作說",
    "T20n1039_001:0025a07": "法印於蓮花臺結加趺坐。身純金色作白焰",
    "T20n1039_001:0025a08": "光。佛右畫觀自在菩薩。左畫大勢至菩薩。皆",
    "T20n1039_001:0025a09": "純金色作白焰光。二菩薩右手各執白拂。左",
    "T20n1039_001:0025a10": "手各執蓮花。大勢至身梢小於觀自在。皆種",
    "T20n1039_001:0025a11": "種寶莊嚴其身。著寶瓔珞手釧。皆衣白衣。髮",
    "T20n1039_001:0025a12": "並上結不得披下。於日在之右。畫聖者半",
    "T20n1039_001:0025a13": "拏羅婆悉儞菩薩白衣觀自在母也髮亦上結。寶冠種",
    "T20n1039_001:0025a14": "種寶衣以為莊嚴。著白色衣天衣為黑。左手",
    "T20n1039_001:0025a15": "持棒或持羂索。右手執於般若梵夾。於大勢",
    "T20n1039_001:0025a16": "至近下。應畫行人。手執花冠或紅蓮青蓮。瞻",
    "T20n1039_001:0025a17": "佛尊顏。佛座正下為蓮花池。中畫寶蓮。蓮之",
    "T20n1039_001:0025a18": "右廂畫難陀龍王。左畫跋難陀龍王。皆立而",
    "T20n1039_001:0025a19": "半身出水。各出一手捧佛座。託蓮花。面貌忻",
    "T20n1039_001:0025a20": "悅以寶嚴身。身作赤色。池之左右各為天女。",
    "T20n1039_001:0025a21": "身服寶衣。二手執花仰奉如來。佛後應畫如",
    "T20n1039_001:0025a22": "意寶樹。樹上挂種種寶衣及諸珍寶。乃至音",
    "T20n1039_001:0025a23": "樂作舞歌鳥。當於樹上畫諸天等。以手散花",
    "T20n1039_001:0025a24": "雨於佛上。畫像畢。於淨處面西安置。每受八",
    "T20n1039_001:0025a25": "戒。於一切有情起大慈悲。猛發菩提心至",
    "T20n1039_001:0025a26": "誠供養。每於佛前自作小塔亦讀般若經。或",
    "T20n1039_001:0025a27": "白月八日或十四日。布施眾僧隨力多少。如",
    "T20n1039_001:0025a28": "不能辦乃至極少一升󰉓許。於此像前塗香",
    "T20n1039_001:0025a29": "末香燒香種種飲食如法供養。及獻花燈幡",
    "T20n1039_001:0025b01": "蓋音樂。自常心念阿彌陀佛。誦其真言三十",
    "T20n1039_001:0025b02": "五萬遍。即得悉地。已後任運心念皆成。",
    "T20n1039_001:0025b03": "我今復說刻像法。取一白檀木。中央刻阿彌",
    "T20n1039_001:0025b04": "陀佛。右觀自在左大勢至。各執白拂。衣裳瓔",
    "T20n1039_001:0025b05": "珞等並如法。唯除池等。於此像前造護摩鑪。",
    "T20n1039_001:0025b06": "鑪中先下五穀及五寶。以阿說他木然火。以",
    "T20n1039_001:0025b07": "酥蜜乳酪及種種花相和。安金銀及銅器中。",
    "T20n1039_001:0025b08": "誦二千五百遍。便作護摩。從白月一日起首",
    "T20n1039_001:0025b09": "乃至七日。每日如是作三千五百遍護摩者。",
    "T20n1039_001:0025b10": "隨求何事必稱本願而得悉地。已後任所作",
    "T20n1039_001:0025b11": "法皆得自在。",
    "T20n1039_001:0025b12": "又以苾婆木然火。粳米三甜護摩二千五百",
    "T20n1039_001:0025b13": "遍。囉闍以下悅順。",
    "T20n1039_001:0025b14": "又如上以波羅娑木然火。粳米酪護摩二千",
    "T20n1039_001:0025b15": "五百遍。國內敬重隨口即順財寶任求。",
    "T20n1039_001:0025b16": "又以阿拔唎末迦木牛膝也然火油麻三甜護",
    "T20n1039_001:0025b17": "摩。一切輸馱羅深敬順。",
    "T20n1039_001:0025b18": "又以阿輸迦木無憂木也如上用三甜護摩乃至七",
    "T20n1039_001:0025b19": "日。囉惹隨意。",
    "T20n1039_001:0025b20": "又以囉闍伐唎二合枳沙二合此云王樹即婆羅門皂莢也如上",
    "T20n1039_001:0025b21": "用阿輸伐馱以夜合代木三甜護摩七日亦如前。",
    "T20n1039_001:0025b22": "又以乳汁木如上。亦以是木護摩至二十一",
    "T20n1039_001:0025b23": "日。一切重病皆遠離。於一生中更不復發。",
    "T20n1039_001:0025b24": "又以波羅奢木如上。用五穀及蘇護摩乃至",
    "T20n1039_001:0025b25": "三月。五穀豐熟足已上皆二千五百遍也又以烏曇跛羅",
    "T20n1039_001:0025b26": "木如上。用大麥酥。日三時護摩三千五百乃",
    "T20n1039_001:0025b27": "至一月。得上乳牛。",
    "T20n1039_001:0025b28": "又波羅奢木如上。用赤大豆煮為羹。白粳米",
    "T20n1039_001:0025b29": "酥蜜。日三時護摩三千五百得財寶庫盈所",
    "T20n1039_001:0025c01": "用無盡。",
    "T20n1039_001:0025c02": "又伽陀羅木如上用。尾蠟麼果護摩三千五",
    "T20n1039_001:0025c03": "百遍乃至七日。得蘇伐唎二合那千兩。",
    "T20n1039_001:0025c04": "又波羅賒木如上。亦以是木三甜護摩三千",
    "T20n1039_001:0025c05": "五百遍。隨所念人應時而至珍重供養。",
    "T20n1039_001:0025c06": "又烏曇跛羅如上。以粳米飯酥護摩三千五",
    "T20n1039_001:0025c07": "百。即財寶五穀隨意無窮。",
    "T20n1039_001:0025c08": "又波羅賒木如上。以黃米黍穀油麻大麥及",
    "T20n1039_001:0025c09": "酥。護摩三千五百。囉惹隨意所求皆得。",
    "T20n1039_001:0025c10": "又以乳木如上。粳米酥護摩三千五百。即得",
    "T20n1039_001:0025c11": "辯才無礙人中獨勝。",
    "T20n1039_001:0025c12": "又阿摩羅如上。以阿輸鉢多三合三甜。護摩乃",
    "T20n1039_001:0025c13": "至七日日八千遍。隨念即至如僕隸見主。",
    "T20n1039_001:0025c14": "又波羅賒木如上。以大麥三甜。護摩日三千",
    "T20n1039_001:0025c15": "五百乃至三七日。隨念多少人如前。",
    "T20n1039_001:0025c16": "又以上木如上。以粳米飯三甜。日護摩三千",
    "T20n1039_001:0025c17": "五百乃至一月。即婆羅門隨念而至不違所",
    "T20n1039_001:0025c18": "使。",
    "T20n1039_001:0025c19": "又阿波末唎迦木如上。以油麻大麥和酥。護",
    "T20n1039_001:0025c20": "摩三千五百乃至三七日。得一切剎底利貴",
    "T20n1039_001:0025c21": "人來珍敬如意已上牛膝。",
    "T20n1039_001:0025c22": "又伽陀羅木如上。以黃黍米油麻和酥。護",
    "T20n1039_001:0025c23": "摩三千五百。毘舍種姓人如前。",
    "T20n1039_001:0025c24": "又烏曇波羅木如上。大麥三甜准上數得。輸",
    "T20n1039_001:0025c25": "多羅姓人如前。",
    "T20n1039_001:0025c26": "又阿輸迦木如上。以波羅賒木三甜。准上數",
    "T20n1039_001:0025c27": "乃至七日。囉惹珍敬隨意。",
    "T20n1039_001:0025c28": "又婆羅門皂莢木如上。以波羅賒木搵三甜。",
    "T20n1039_001:0025c29": "准上數乃至七日。王子等隨念至而珍敬。",
    "T20n1039_001:0026a01": "又阿輸伐馱木如上。油麻粳米和酥酪准上。",
    "T20n1039_001:0026a02": "五穀任意無窮。",
    "T20n1039_001:0026a03": "又閃彌木以苟紀代如上准用阿輸伐馱木夜合代之准",
    "T20n1039_001:0026a04": "上乃至二十一日。遠離一切橫災重病。",
    "T20n1039_001:0026a05": "又波羅賒木如上。油麻和酥准上乃至三月。",
    "T20n1039_001:0026a06": "得五穀無量。",
    "T20n1039_001:0026a07": "又波羅賒木如上。以粳米赤小豆羹黃黍米",
    "T20n1039_001:0026a08": "穀大麥三甜相和。日時准上。得珍寶無數無",
    "T20n1039_001:0026a09": "盡。",
    "T20n1039_001:0026a10": "又波勒乞沙木如上。以波羅賒木和三甜。准",
    "T20n1039_001:0026a11": "上乃至三七日。得衣裳隨意無盡。",
    "T20n1039_001:0026a12": "又苾唎二合波木如上。以迴香葉和粳米三",
    "T20n1039_001:0026a13": "甜。日三時准上乃至一月。得莊田五所。",
    "T20n1039_001:0026a14": "又迦唎二合尼迦囉木牡丹代之如上臥多二合那安",
    "T20n1039_001:0026a15": "二合藥和酥日三時准上乃至一月無量蘇拔",
    "T20n1039_001:0026a16": "囉那。",
    "T20n1039_001:0026a17": "又以波羅賒木如上。以伽陀羅木和蜜酪。准",
    "T20n1039_001:0026a18": "上乃至三七日得名馬任乘。",
    "T20n1039_001:0026a19": "又阿輸伐馱木如上。以波羅賒木和二甜。日",
    "T20n1039_001:0026a20": "三時時別准上乃至一月。得富貴果。",
    "T20n1039_001:0026a21": "又波羅賒木如上。以三甜和安悉香。准上乃",
    "T20n1039_001:0026a22": "至三七日得莊田。",
    "T20n1039_001:0026a23": "又苾利婆木如上。以白芥子和酥。日三時",
    "T20n1039_001:0026a24": "准上凡三七日。即得身與門徒遠離重病。",
    "T20n1039_001:0026a25": "又微那地迦多迦木如上。以迴香草和酥",
    "T20n1039_001:0026a26": "蜜。准上時數凡七日。離一切惡障難消滅。",
    "T20n1039_001:0026a27": "又波勒乞沙木如上。以烏曇波羅木菓子和三",
    "T20n1039_001:0026a28": "甜。日三時准上凡一月。得名莊一百八所。",
    "T20n1039_001:0026a29": "又波羅賒木如上。以蓮花子和三甜。日三時",
    "T20n1039_001:0026b01": "准上。隨所求皆如意。",
    "T20n1039_001:0026b02": "又杉摩二合也木如上。以波羅娑果子和三",
    "T20n1039_001:0026b03": "甜。日三時准上凡一月。隨所求願皆悉圓滿。",
    "T20n1039_001:0026b04": "又秣多木如上。以石榴菓子日三時和三甜。",
    "T20n1039_001:0026b05": "准上凡一月。得二十所田園。",
    "T20n1039_001:0026b06": "又悉利娑三合夜合也木如上。以犢子糞。日三時",
    "T20n1039_001:0026b07": "准上凡一月得一百上好牛。",
    "T20n1039_001:0026b08": "又遏迦木如上。以種種穀三甜。日三時准",
    "T20n1039_001:0026b09": "上凡一月。隨所求事皆得如意但言准上即每日三千五百遍有用",
    "T20n1039_001:0026b10": "三時即時別三千五百遍。",
    "T20n1039_001:0026b11": "我今更說別畫像法。令童子受八戒織㲲。廣",
    "T20n1039_001:0026b12": "狹大小或二三肘。去毛髮護淨香薰。更作種",
    "T20n1039_001:0026b13": "種香水淨洗之。取最上畫人先受八戒。畫時",
    "T20n1039_001:0026b14": "以帛掩口鼻勿令氣觸。正中畫阿彌陀如來。",
    "T20n1039_001:0026b15": "或坐蓮臺或師子座。結跏而坐作說法印。",
    "T20n1039_001:0026b16": "右自在左勢至。執拂嚴身等如上像法。但佛",
    "T20n1039_001:0026b17": "及菩薩等上各畫白傘蓋。以種種寶網莊嚴。",
    "T20n1039_001:0026b18": "於蓋正上畫作明仙。持諸寶花散而供養。花",
    "T20n1039_001:0026b19": "如雨脚。亦作種種音樂奉獻。畫訖安於舍利",
    "T20n1039_001:0026b20": "塔內或於舍利瓶前。半夜晨朝如法持誦。足",
    "T20n1039_001:0026b21": "滿俱胝遍即得悉地。於真言王最上斫訖",
    "T20n1039_001:0026b22": "囉底囉惹。",
    "T20n1039_001:0026b23": "又波羅賒木然火。以輸悉波羅二合拏藥和",
    "T20n1039_001:0026b24": "三甜。護摩二千五百乃至七日。囉惹已下珍",
    "T20n1039_001:0026b25": "敬。",
    "T20n1039_001:0026b26": "又阿師伐多二合木如上。沈香三甜日時准",
    "T20n1039_001:0026b27": "上凡一月。貴人自來珍敬。",
    "T20n1039_001:0026b28": "又遏迦木如上。以白檀木折切三指。時數准",
    "T20n1039_001:0026b29": "上凡一月。囉惹珍敬。",
    "T20n1039_001:0026c01": "又伽陀羅木如上。以真酥合香准上時數月。",
    "T20n1039_001:0026c02": "大官如上。",
    "T20n1039_001:0026c03": "又伐利二合馱木如上。安悉香和薰陸。以三甜",
    "T20n1039_001:0026c04": "准上時數月。諸近臣敬順所求皆得。",
    "T20n1039_001:0026c05": "又波羅賒木如上。以蓮花三甜。護摩一萬得",
    "T20n1039_001:0026c06": "大官職。",
    "T20n1039_001:0026c07": "又伽陀羅木如上。以安悉香為丸如山棗許",
    "T20n1039_001:0026c08": "大和三甜。護摩三洛叉半。得最大官職。",
    "T20n1039_001:0026c09": "又迦利二合毘羅木如上。以三甜二洛叉半。亦",
    "T20n1039_001:0026c10": "然如上。",
    "T20n1039_001:0026c11": "又於本尊前不與人語。誦一俱胝即如上。",
    "T20n1039_001:0026c12": "又於此像前然千盞燈。用千蓮花千拘勿馱",
    "T20n1039_001:0026c13": "花。更取水中生花。隨得一類五百莖已上。是",
    "T20n1039_001:0026c14": "三色花各加持八百遍。供養其像畢即得如",
    "T20n1039_001:0026c15": "上。",
    "T20n1039_001:0026c16": "又於像前每日誦二千五百。如是滿六月如",
    "T20n1039_001:0026c17": "上最尊。",
    "T20n1039_001:0026c18": "又阿利二合迦木然火。以荷葉搵三甜。日三時",
    "T20n1039_001:0026c19": "各二千五百凡六月如上。",
    "T20n1039_001:0026c20": "又波羅賒木如上。青蓮花和三甜。日二千五",
    "T20n1039_001:0026c21": "百凡三月。得輔相之位。",
    "T20n1039_001:0026c22": "又阿輸迦木如上。以萬蓮萬遍護摩獲最大",
    "T20n1039_001:0026c23": "官位。",
    "T20n1039_001:0026c24": "又秣馱木如上。以瞿摩夷和三甜。日二千五",
    "T20n1039_001:0026c25": "百如上。",
    "T20n1039_001:0026c26": "又紫檀木如上。以迦二合毘囉花和三甜。日",
    "T20n1039_001:0026c27": "如上數凡一月即阿地底羯囉訶不發。",
    "T20n1039_001:0026c28": "又波羅賒木如上。以闍智婆末二合那花。日",
    "T20n1039_001:0026c29": "三時如上數一月已。即應迦利迦二合羯囉二",
    "T20n1039_001:0027a01": "合訶不發。",
    "T20n1039_001:0027a02": "又伽陀羅木如上。用摩哩二合迦花。日三時如",
    "T20n1039_001:0027a03": "上數月。布羅羯囉訶不得發。",
    "T20n1039_001:0027a04": "又秣馱木如上。用波跢羅二合花和三甜。如上",
    "T20n1039_001:0027a05": "時數月。即伐利訶悉伐底羯囉訶不得發。",
    "T20n1039_001:0027a06": "又阿伐哩二合摩哩二合迦木如上。用由底迦",
    "T20n1039_001:0027a07": "二合花三甜。如上時數月。即輸迦囉二合羯囉",
    "T20n1039_001:0027a08": "訶不得發。",
    "T20n1039_001:0027a09": "又波勒乞沙木如上。用多迦羅二合花三甜。日",
    "T20n1039_001:0027a10": "如上數凡三七日。一切羯囉訶一切拏吃娑",
    "T20n1039_001:0027a11": "二合多囉皆不得發。",
    "T20n1039_001:0027a12": "爾時觀自在菩薩。重白佛言我今更說別畫",
    "T20n1039_001:0027a13": "像法。取無毛髮不割截白㲲。治護如前。畫",
    "T20n1039_001:0027a14": "人受八戒。中央觀自在菩薩。左手執紅蓮花。",
    "T20n1039_001:0027a15": "右手直下與餓鬼水。髮上結身著白衣。如前",
    "T20n1039_001:0027a16": "珍寶瓔珞莊嚴。天衣為黑。於蓮花上結跏趺",
    "T20n1039_001:0027a17": "坐。左廂畫大勢至菩薩。右廂畫普賢菩薩。各",
    "T20n1039_001:0027a18": "執白拂。畫已於舍利塔內安置。面應向西。隨",
    "T20n1039_001:0027a19": "得香花任為大小供養。中間不斷誦一俱胝。",
    "T20n1039_001:0027a20": "行人所有橫死及惡障難皆除。或為現說辟",
    "T20n1039_001:0027a21": "除之法。",
    "T20n1039_001:0027a22": "又此像前用闍智娑末二合那花。各加持一遍",
    "T20n1039_001:0027a23": "供養已。便於像前臥三稜草上。即於夢中見",
    "T20n1039_001:0027a24": "聖者一切所求一切行事一一具說。",
    "T20n1039_001:0027a25": "又用一俱胝迦利二合毘囉如法供養。得大官",
    "T20n1039_001:0027a26": "位隨所處分有大威力梵本不誦真言准上法各一遍應不失也。",
    "T20n1039_001:0027a27": "又以闍智娑末那花一俱胝供養。得見聖者",
    "T20n1039_001:0027a28": "聽聞說法。仍離諸毒所害之難。凡一切毒皆",
    "T20n1039_001:0027a29": "不著身。命終生極樂國土。",
    "T20n1039_001:0027b01": "又於三七日用勿利二合迦花二十五莖供養。",
    "T20n1039_001:0027b02": "及用拘勿陀花二千五百供養。即獲上將位。",
    "T20n1039_001:0027b03": "又以餘地迦花萬枚葉乃至七日得大官位親",
    "T20n1039_001:0027b04": "附國王。",
    "T20n1039_001:0027b05": "又用屈利二合跛迦花二千五百葉。如是三七",
    "T20n1039_001:0027b06": "日。得最上職命。",
    "T20n1039_001:0027b07": "又日用二千五百葉遏迦花供養。如是一月。",
    "T20n1039_001:0027b08": "亦如上又得主情。",
    "T20n1039_001:0027b09": "又於夜中以闍智娑末那花二千五百葉。供",
    "T20n1039_001:0027b10": "養其像。於捔勝所必勝。",
    "T20n1039_001:0027b11": "又至初夜分於像前取瓦坏椀。滿盛種種穀。",
    "T20n1039_001:0027b12": "用闍智娑末那花覆蓋之。加持二千五百遍。",
    "T20n1039_001:0027b13": "如是三時謂。初中後夜。至平明時淨漱口",
    "T20n1039_001:0027b14": "已。先加持楊枝八千遍然嚼。嚼已取坏椀",
    "T20n1039_001:0027b15": "中穀口含。即得辯才一切論議之處皆勝。",
    "T20n1039_001:0027b16": "又於像前以瓦坏椀滿盛胡椒。於初夜中加",
    "T20n1039_001:0027b17": "持八。千遍至平明時以香水洗其椒。更加持",
    "T20n1039_001:0027b18": "一千即含之。隨所言語一切人皆敬不敢違。",
    "T20n1039_001:0027b19": "又法於此像前。瓦坏椀盛牛黃。取有香氣",
    "T20n1039_001:0027b20": "花蓋之。至夜分加持一千遍。至明時先洗",
    "T20n1039_001:0027b21": "漱。取淨水加持八百遍。以洗牛黃點自額",
    "T20n1039_001:0027b22": "上。一切人見敬發善心。",
    "T20n1039_001:0027b23": "又於像前以瓦坏椀。盛娑多二合布娑婆及",
    "T20n1039_001:0027b24": "伐唎二合孕迦。以有香之花蓋之。於夜三時各",
    "T20n1039_001:0027b25": "加持二千五百遍。平明取塗身上。所至之處",
    "T20n1039_001:0027b26": "皆得發善忽有瞋人見即歡喜。",
    "T20n1039_001:0027b27": "又像前用那伽二合計薩二合龍花蘂中有及菖蒲根伐",
    "T20n1039_001:0027b28": "唎二合孕迦悉利二合弊娑多迦二合多揭。已",
    "T20n1039_001:0027b29": "上五味相和。盛椀中以有香之花蓋之。至夜",
    "T20n1039_001:0027c01": "分中加持二千五百遍。至平明時別遣童女",
    "T20n1039_001:0027c02": "純著白衣。於淨滑石上研其藥。即取塗身自",
    "T20n1039_001:0027c03": "上及下。見行人者如前。",
    "T20n1039_001:0027c04": "又於像前取欝金沈香白檀香龍腦四物。和",
    "T20n1039_001:0027c05": "置瓦坏椀中。以闍智娑末那花蓋之。至夜分",
    "T20n1039_001:0027c06": "中加持二千五百遍。至平明取塗身上即准",
    "T20n1039_001:0027c07": "前。",
    "T20n1039_001:0027c08": "又像前以嘻利二合馱囉二合欝金根及摩拏多二合",
    "T20n1039_001:0027c09": "室羅雌黃也牛黃三物。安椀中。至夜分中加持二",
    "T20n1039_001:0027c10": "千五百。平明取點額上見皆敬愛。",
    "T20n1039_001:0027c11": "我今更說別畫像法。取不割截無毛髮㲲。如",
    "T20n1039_001:0027c12": "前治淨或木板平淨治。於中央畫觀自在菩",
    "T20n1039_001:0027c13": "薩。坐蓮花臺以七寶嚴身。或衣纈衣或白衣。",
    "T20n1039_001:0027c14": "左邊畫作羂索。及畫怛跢迦悉二合地右邊畫",
    "T20n1039_001:0027c15": "作須彌盧山。山根畫大海水遶之。菩薩上畫",
    "T20n1039_001:0027c16": "作彩雲。雲中畫諸仙天。雨種種花而以供養。",
    "T20n1039_001:0027c17": "畫已。於直入海名泉岸上。面向西安之。如前",
    "T20n1039_001:0027c18": "誦一俱胝。即得一切明仙中囉惹。若更誦三",
    "T20n1039_001:0027c19": "俱胝。即成一切明仙中斫羯囉囉惹。",
    "T20n1039_001:0027c20": "又於前但誦三洛叉半。得成尊位。誦一洛叉",
    "T20n1039_001:0027c21": "得大將位。",
    "T20n1039_001:0027c22": "又於前日日誦二千五百。每日得四枚迦利",
    "T20n1039_001:0027c23": "娑半那。",
    "T20n1039_001:0027c24": "又於前白月十二或十三日。受八戒齋誦萬",
    "T20n1039_001:0027c25": "遍。得近習大官。",
    "T20n1039_001:0027c26": "又十字街中然四盞燈。以乳酪飲食供養。誦",
    "T20n1039_001:0027c27": "二千五百遍已。即於比近樹下寢。夜夢中有",
    "T20n1039_001:0027c28": "藥叉女來白言。尊者有何要事。遣我何所作。",
    "T20n1039_001:0027c29": "行人應報言。作母或姊妹等。是女即隨處分。",
    "T20n1039_001:0028a01": "又先受八戒。於阿師伐二合馱樹下張像。誦三",
    "T20n1039_001:0028a02": "洛叉半然獻香花乳酪粳米飯菓子等。布列",
    "T20n1039_001:0028a03": "訖作無限念誦。不得停歇。",
    "T20n1039_001:0028a04": "爾時有藥叉鬼如一婆羅門。來白行人言。今",
    "T20n1039_001:0028a05": "遣我欲作何事。行人報言為我使者。即奉受",
    "T20n1039_001:0028a06": "使。從此已後每於日西來取進止。即應令作",
    "T20n1039_001:0028a07": "事業。若行人不如法者反為所嗔。乃至致損。",
    "T20n1039_001:0028a08": "如不伏處分者即為降伏。法凡役使者以降",
    "T20n1039_001:0028a09": "伏法使之。",
    "T20n1039_001:0028a10": "又張像安於毘梨勒樹下。於前用葱滓猫兒",
    "T20n1039_001:0028a11": "糞糠油麻黑豆黃炒末已。上五物和燒誦萬",
    "T20n1039_001:0028a12": "遍。即一鬼來。行人不得驚怖。向云汝為我使",
    "T20n1039_001:0028a13": "者。縱令作一切難事苦事。必不敢違。",
    "T20n1039_001:0028a14": "又張像於阿脩羅窟門前。如法誦一俱胝。即",
    "T20n1039_001:0028a15": "阿脩羅女出請行人入。入已於阿脩羅王中",
    "T20n1039_001:0028a16": "得自在位。壽一劫見慈氏下生。",
    "T20n1039_001:0028a17": "我今更說刻雕像法。或用金銀或用香木。已",
    "T20n1039_001:0028a18": "六指量刻觀自在像。左手執蓮花右手施無",
    "T20n1039_001:0028a19": "畏。刻畢安舍利塔中。於前先持二洛叉半然",
    "T20n1039_001:0028a20": "取阿輸迦樹枝。作小筐子。取麼那多二合悉",
    "T20n1039_001:0028a21": "囉二合及取素伐利二合盞儞二合隨得一色安",
    "T20n1039_001:0028a22": "筐子中。於像前如法供養結界護身作無限",
    "T20n1039_001:0028a23": "念誦乃至筐子中出聲。出聲已即其藥點於",
    "T20n1039_001:0028a24": "眼中。即身淨壽一劫。於諸明仙中得囉若自",
    "T20n1039_001:0028a25": "在。",
    "T20n1039_001:0028a26": "又先覓黃牛有牘子者。取此牛酥亦取其乳。",
    "T20n1039_001:0028a27": "於銅器中盛。用嘻利二合多囉安闍都摩那",
    "T20n1039_001:0028a28": "多二合尸羅。及用金末鍮石末銅末。六物相",
    "T20n1039_001:0028a29": "和擣篩便丸之。於銅器中盛。加特是藥乃",
    "T20n1039_001:0028b01": "至火出。即出一丸安口中。便身淨吐出乃見",
    "T20n1039_001:0028b02": "壽萬年。一切事皆得自在。唯除婬慾。命終",
    "T20n1039_001:0028b03": "生極樂國土。",
    "T20n1039_001:0028b04": "又以金銀或好鐵。如法作刀或輪或瓔珞等",
    "T20n1039_001:0028b05": "寶具。或復作鉢。以是物等置阿師伐馱樹葉",
    "T20n1039_001:0028b06": "上。作無限念誦。乃至其物動搖。見動已手執",
    "T20n1039_001:0028b07": "之。即成明仙壽命一劫。即見聖者於彼聞法",
    "T20n1039_001:0028b08": "已便得解脫。",
    "T20n1039_001:0028b09": "又以牛黃安闍那二合共多利二合嚕訶相和為",
    "T20n1039_001:0028b10": "丸口含。於像前無限念誦。乃至像眼睛動搖。",
    "T20n1039_001:0028b11": "即得人中自在眼亦明淨。",
    "T20n1039_001:0028b12": "又先於像前誦三洛叉。供養十萬莖蓮花。然",
    "T20n1039_001:0028b13": "更誦一俱胝。即於念誦處眠。夢中得見阿彌",
    "T20n1039_001:0028b14": "陀佛及菩薩眾。聽說法音得不退地菩薩位。",
    "T20n1039_001:0028b15": "我今更說捏塑像法。以淨黃泥作觀自在像。",
    "T20n1039_001:0028b16": "若一肘二肘像法如前。於像前作圓鑪。鑪前",
    "T20n1039_001:0028b17": "以種種香作小圓壇子取未墮地瞿摩夷作",
    "T20n1039_001:0028b18": "彼人形。持利刀割此糞人。一片一投火中護",
    "T20n1039_001:0028b19": "摩乃至形盡。如是日三時至一月隨念何人",
    "T20n1039_001:0028b20": "即得珍敬如僕隷見主。",
    "T20n1039_001:0028b21": "又以一切諸香作人形。然阿輸迦木火。男從",
    "T20n1039_001:0028b22": "右脚女從左脚。以利刀片片割護摩。如上時",
    "T20n1039_001:0028b23": "月。一切人見聞者皆得如意。",
    "T20n1039_001:0028b24": "又以黃黍米糠作人形。用波羅多迦木然火。",
    "T20n1039_001:0028b25": "割護摩。日時月如上。即一切鬼神隨得應念",
    "T20n1039_001:0028b26": "珍重供養。仍與一切財寶五穀等所索不違。",
    "T20n1039_001:0028b27": "又以油麻滓作人形。然婆羅門皂莢木火。餘",
    "T20n1039_001:0028b28": "如上三七日已。一切囉乞沙二合娑隨念珍重。",
    "T20n1039_001:0028b29": "又粳米作人形。然秣馱木。餘如上三七日准",
    "T20n1039_001:0028c01": "前。",
    "T20n1039_001:0028c02": "又生酥作形。然阿師伐木。餘如上一月已",
    "T20n1039_001:0028c03": "一切准前。",
    "T20n1039_001:0028c04": "又以粳米飯和酥作形。然波羅賒木。如上一",
    "T20n1039_001:0028c05": "月已一切天准前。",
    "T20n1039_001:0028c06": "又酪和飯作人形。然阿輸迦木如上一月一",
    "T20n1039_001:0028c07": "切。迦嚕拏如上。",
    "T20n1039_001:0028c08": "又黃黍穀和作人形。然伽陀羅木。如上一月",
    "T20n1039_001:0028c09": "一切乾闥婆如上。",
    "T20n1039_001:0028c10": "又豌豆酪蜜和作人形。然杉摩夜木。如上一",
    "T20n1039_001:0028c11": "月。摩醯首羅并眷屬如上。",
    "T20n1039_001:0028c12": "又油麻滓或油麻。和蕎麥麵。作人形。一如上",
    "T20n1039_001:0028c13": "一切猛惡損害。鬼神等皆降伏不違教命。我",
    "T20n1039_001:0028c14": "今更說餘法。於舍利塔誦二千五百。得成伐",
    "T20n1039_001:0028c15": "嚕二合尸婆。如上所說法者。皆得具作成也。",
    "T20n1039_001:0028c16": "又但心誦不出音。能滅一切前身中所作一",
    "T20n1039_001:0028c17": "切惡業罪障。出聲誦滅現在一切罪障。即見",
    "T20n1039_001:0028c18": "好相。",
    "T20n1039_001:0028c19": "又直入海泉水中至腰下。誦二洛叉半即聖",
    "T20n1039_001:0028c20": "者現說一切功德諸善法門。",
    "T20n1039_001:0028c21": "又如上以闍智素勿利二合那花二十五萬莖。",
    "T20n1039_001:0028c22": "一誦一投泉中。即聖者為說滅諸罪障法門。",
    "T20n1039_001:0028c23": "又以日日供養聖者。心念二十一遍。一切罪",
    "T20n1039_001:0028c24": "障悉滅無餘。",
    "T20n1039_001:0028c25": "又心念誦。觀想心作塔形乃至八百。此人",
    "T20n1039_001:0028c26": "命終生極樂國土。",
    "T20n1039_001:0028c27": "又造一肘塔。塔前誦八百。一切罪障消滅",
    "T20n1039_001:0028c28": "命終如上。",
    "T20n1039_001:0028c29": "又食前食後。若坐若臥若行若住。但心念",
    "T20n1039_001:0029a01": "誦即得菩薩不退地位。臨終親見聖者。",
    "T20n1039_001:0029a02": "又若不能造塔。但心念塔。於前各誦萬遍已。",
    "T20n1039_001:0029a03": "亦以心念種種供養者。一切應墮地獄重罪",
    "T20n1039_001:0029a04": "悉滅無餘。",
    "T20n1039_001:0029a05": "又若為利益一切眾生故念誦。一切善法隨",
    "T20n1039_001:0029a06": "身而集。",
    "T20n1039_001:0029a07": "我今更說餘法。若於塔前或於山頭。大設供",
    "T20n1039_001:0029a08": "養於觀自在菩薩前自受八戒食大麥飯及",
    "T20n1039_001:0029a09": "乳食。誦三洛叉半。即成浮利婆二合尸婆法。",
    "T20n1039_001:0029a10": "又正月一日。或二月十五日。受八戒供養聖",
    "T20n1039_001:0029a11": "者誦八千。即悉地。後所作事皆得自在。",
    "T20n1039_001:0029a12": "又若正月一日供養聖者。燒沈香以有香之",
    "T20n1039_001:0029a13": "花八千葉。每葉一誦一投打菩薩心上。乃至",
    "T20n1039_001:0029a14": "花盡一夜念誦。得見聖者。若不得見即得五",
    "T20n1039_001:0029a15": "百兩素伐囉那。",
    "T20n1039_001:0029a16": "又以牛酥八千遍護摩七日已。囉惹珍敬。",
    "T20n1039_001:0029a17": "又摩那羅樹枝作小筐子。以種種寶莊嚴其",
    "T20n1039_001:0029a18": "筐。以婆羅門皂莢木然火。取摩羅那木八百",
    "T20n1039_001:0029a19": "遍護摩。隨喚何人無問遠近即到。又以阿",
    "T20n1039_001:0029a20": "輸迦木。長六指作骨撾子。上山頂喫大麥",
    "T20n1039_001:0029a21": "乳食。加持三洛叉。然自白月十五日三日不",
    "T20n1039_001:0029a22": "食。以阿輸伐多樹葉蓋骨撾子。更誦多少。",
    "T20n1039_001:0029a23": "乃至其處有一仙女來已。行人即起問訊便",
    "T20n1039_001:0029a24": "乞所願。或作姊妹母妻等。是仙女必不敢違。",
    "T20n1039_001:0029a25": "常為供承十二人分及與金釘。仍延命千歲。",
    "T20n1039_001:0029a26": "又月蝕之時用上牛酥盛於淨器。取阿輸波",
    "T20n1039_001:0029a27": "多樹葉蓋之。加持不絕。比至月生如故已。現",
    "T20n1039_001:0029a28": "三種相。所謂沸煙火焰。若沸服之。壽五百歲",
    "T20n1039_001:0029a29": "日行五百里。於不現形仙中為尊。若煙出服",
    "T20n1039_001:0029b01": "之。即隱形去地二十四指。日行千由旬壽千",
    "T20n1039_001:0029b02": "歲。火出而服得大神力明仙壽三劫。",
    "T20n1039_001:0029b03": "又以紅蓮花和三甜。護摩一萬從此火中吉",
    "T20n1039_001:0029b04": "祥天現。姝妙殊特手執蓮花。隨所求願即與。",
    "T20n1039_001:0029b05": "或與為母姊妹等事亦與金釘。",
    "T20n1039_001:0029b06": "又受八戒用大麥食。及和乳喫。坐三稜草席",
    "T20n1039_001:0029b07": "誦八千遍。一切飢渴之苦皆消滅。",
    "T20n1039_001:0029b08": "又入水至臍誦一俱胝。能見地中一切伏藏。",
    "T20n1039_001:0029b09": "亦開一切阿修羅門。能破一切日月宮殿。任",
    "T20n1039_001:0029b10": "為降伏。或任追召一切那誐。亦能令死活。",
    "T20n1039_001:0029b11": "一切諸毒無不消滅。亦能作扇底迦。亦能取",
    "T20n1039_001:0029b12": "伏藏。亦能攝取一切眾生。亦能令本無男女",
    "T20n1039_001:0029b13": "者而有男女。",
    "T20n1039_001:0029b14": "又誦八百遍。能護己身捔勝之處而不墮負。",
    "T20n1039_001:0029b15": "又於王宮之內如上護身。一切怨家惡人所",
    "T20n1039_001:0029b16": "皆獲勝。",
    "T20n1039_001:0029b17": "又塔前誦六洛叉。然以不割截白㲲。蓋覆像",
    "T20n1039_001:0029b18": "作無限不間誦。比至㲲上火出已。行人得將",
    "T20n1039_001:0029b19": "三千人乘空。能作種種不思議事。",
    "T20n1039_001:0029b20": "我今更說別法。准前像上加持摩訶稅門二",
    "T20n1039_001:0029b21": "合馱像。作白檀色。珍寶瓔珞種種如法莊嚴。",
    "T20n1039_001:0029b22": "其髮上結不得披下。天衣白色。畫已設大供",
    "T20n1039_001:0029b23": "養。如法誦三洛叉得悉地。",
    "T20n1039_001:0029b24": "我今更說別事法。先受八戒。或於淨處或泉",
    "T20n1039_001:0029b25": "水邊造一舍利塔。中安十二因緣偈。晨造一",
    "T20n1039_001:0029b26": "塔持誦八千。日中亦然。得一切明仙中輪",
    "T20n1039_001:0029b27": "王。恒與聖者同住。亦向西方見阿彌陀佛。延",
    "T20n1039_001:0029b28": "壽一劫。無量明仙前後圍遶。大梵天王自來",
    "T20n1039_001:0029b29": "供養隨意自在。",
    "T20n1039_001:0029c01": "又阿伐利二合末羅二合迦木然火。亦以此木",
    "T20n1039_001:0029c02": "和三甜護摩八千。即與眷屬隨意珍敬。",
    "T20n1039_001:0029c03": "又阿娑安二合戰那藥。摩那多二合悉羅藥。及",
    "T20n1039_001:0029c04": "取自身血女人身血波利二合摩羅花。已上藥",
    "T20n1039_001:0029c05": "皆等分擣篩為末。三日不食。直入海泉水",
    "T20n1039_001:0029c06": "中至臍立。手執上藥作無間斷念誦。比至",
    "T20n1039_001:0029c07": "火焰出。此藥一切天龍藥叉囉乞娑娑等八",
    "T20n1039_001:0029c08": "部鬼神皆來使喚。亦能令誑。亦能得一切真",
    "T20n1039_001:0029c09": "言悉地。及諸刀仗器具皆令誑惑。乃至過去",
    "T20n1039_001:0029c10": "未來被誑。何況現在。",
    "T20n1039_001:0029c11": "又獻聖者。萎蓮花和己血及上酥。先像前",
    "T20n1039_001:0029c12": "作小壇子。設大供養。取遏迦木然火。用其藥",
    "T20n1039_001:0029c13": "護摩。如是三度。隨念何人任意所使如僕人",
    "T20n1039_001:0029c14": "見主。仍得一百錠金必不敢違。",
    "T20n1039_001:0029c15": "又任然雜木柴。以墓中土護摩。隨念何人稱",
    "T20n1039_001:0029c16": "其名為之八千遍。即得隨意敬重。",
    "T20n1039_001:0029c17": "又以赤芥子油。并取芥根莖及花和自身血。",
    "T20n1039_001:0029c18": "用遏迦木然火。護摩其藥。隨念何人稱其名",
    "T20n1039_001:0029c19": "如上。若加持其七遍其人火急即至。",
    "T20n1039_001:0029c20": "又先受八戒誦八千遍已。令好手畫人亦受",
    "T20n1039_001:0029c21": "八戒先教持誦阿唎多囉真言。畫作弊羅娑",
    "T20n1039_001:0029c22": "像。像前安四枚阿悉伐二合樹葉。取象牙及",
    "T20n1039_001:0029c23": "豌豆。",
    "T20n1039_001:0029c24": "又以摩那那。悉羅藥。或取三兩或取八兩。",
    "T20n1039_001:0029c25": "已上三味安前葉上。",
    "T20n1039_001:0029c26": "又用三葉蓋其藥。或用八日十五日或月蝕",
    "T20n1039_001:0029c27": "時。加持其藥中無間念誦。比現三相隨得上",
    "T20n1039_001:0029c28": "中下悉地。",
    "T20n1039_001:0029c29": "我今更別說法。先受八戒以為乞食。日時香",
    "T20n1039_001:0030a01": "湯洗浴著新淨衣。發大菩提心斷除貪愛。於",
    "T20n1039_001:0030a02": "一切有情起慈悲心。或於塔中或於佛前誦",
    "T20n1039_001:0030a03": "三洛叉。然淨㲲上畫觀自在菩薩。手執蓮花。",
    "T20n1039_001:0030a04": "於蓮花上立應為黑色。以寶莊嚴。髮髻向",
    "T20n1039_001:0030a05": "上。以細白㲲博著二肩。畫已安舍利塔中。三",
    "T20n1039_001:0030a06": "日不食像前設大供養。用體悉二合多木和",
    "T20n1039_001:0030a07": "酥蜜。護摩二萬四千。即像放光。或地動或",
    "T20n1039_001:0030a08": "聞鼓聲。或燈焰漸長或花動。若見如是相即",
    "T20n1039_001:0030a09": "知以悉地。能滅一切諸惡已蒙本尊恒為護",
    "T20n1039_001:0030a10": "持。所求大願皆得自在。此人所在見者愛",
    "T20n1039_001:0030a11": "敬。",
    "T20n1039_001:0030a12": "又以阿師伐二合馱樹葉。著蘇嚕二合馱安闍",
    "T20n1039_001:0030a13": "那。於像前加持不間息。比現三相得三悉",
    "T20n1039_001:0030a14": "地。",
    "T20n1039_001:0030a15": "又日三時香湯洗浴。及換淨衣乞食而食。如",
    "T20n1039_001:0030a16": "法供養誦三洛叉。然或二十三日或二十九",
    "T20n1039_001:0030a17": "日。以烏油麻和三甜。護摩八千。得一千迦利",
    "T20n1039_001:0030a18": "沙半那。",
    "T20n1039_001:0030a19": "又口含菖蒲根無限念誦。比現三相得三悉",
    "T20n1039_001:0030a20": "地。煖聰明。煙隱身。火乘空次第應知。",
    "T20n1039_001:0030a21": "又以紫檀木。長六指或十二指作齒木。先持",
    "T20n1039_001:0030a22": "三洛叉。即白月十五日像前無間念誦比三",
    "T20n1039_001:0030a23": "相現得三悉地。",
    "T20n1039_001:0030a24": "又正月一日受八戒。日三洗浴誦一洛叉。然",
    "T20n1039_001:0030a25": "畫阿唎馱囉像。色如檀木坐蓮花。以種種寶",
    "T20n1039_001:0030a26": "莊嚴髮上髻。左手執蓮右手把果。著白天衣",
    "T20n1039_001:0030a27": "戴華冠。以慈悲顏看行者。畫已安舍利塔中。",
    "T20n1039_001:0030a28": "以白蓮花護摩一洛叉。即得一切明仙中王。",
    "T20n1039_001:0030a29": "常與聖者同住。亦能遊行極樂世界。亦能降",
    "T20n1039_001:0030b01": "伏大梵天王從座而下。亦得為四天下主。隨",
    "T20n1039_001:0030b02": "所念至皆得自在。亦得親見一切諸佛延壽",
    "T20n1039_001:0030b03": "一劫。",
    "T20n1039_001:0030b04": "又欲得速悉地。乞食日時洗浴香湯如法洗",
    "T20n1039_001:0030b05": "已。誦五十洛叉必得悉地。心所求事皆得圓",
    "T20n1039_001:0030b06": "滿。",
    "T20n1039_001:0030b07": "又以白牙作筒子。以金裝其表。於內盛摩那",
    "T20n1039_001:0030b08": "多二合悉囉雄黃藥。安像前無限念誦。加持此",
    "T20n1039_001:0030b09": "藥筒子。比現三相得三悉地。",
    "T20n1039_001:0030b10": "又先像前誦十六洛叉。即安像舍利塔中。以",
    "T20n1039_001:0030b11": "白㲲覆作無間誦。比像火然。得將千餘人乘",
    "T20n1039_001:0030b12": "空。",
    "T20n1039_001:0030b13": "又不語於像前坐三稜草誦十六洛叉。白月",
    "T20n1039_001:0030b14": "取烏曇婆羅木護摩八千。能療一切病無不",
    "T20n1039_001:0030b15": "愈。",
    "T20n1039_001:0030b16": "又入水至臍誦一洛叉。能見一切地中伏藏",
    "T20n1039_001:0030b17": "能破一切阿脩羅宮。能縛一切火神。能結界",
    "T20n1039_001:0030b18": "能召諸龍。能令已死者更生。亦能作舍安二合",
    "T20n1039_001:0030b19": "馱。亦能作烏闍阿二合多那二合陀也亦能攝",
    "T20n1039_001:0030b20": "喚亦能令諸毒消除。凡毒惡有情皆得降伏。",
    "T20n1039_001:0030b21": "亦能與彼生男女。加持八千一切戰陣皆勝。",
    "T20n1039_001:0030b22": "亦能令外賊降伏。",
    "T20n1039_001:0030b23": "又以多唎二合路訶三金即金銀銅長六指許作蓮華。日",
    "T20n1039_001:0030b24": "三時香湯洗浴。不與一切人語。於塔中誦五",
    "T20n1039_001:0030b25": "洛叉。然供養三日不食。持其蓮花無間斷誦。",
    "T20n1039_001:0030b26": "比花火然。得將三千人乘空。得往生極樂國",
    "T20n1039_001:0030b27": "土。與一切聖者等一切菩薩同住。",
    "T20n1039_001:0030b28": "又食大麥食日三浴三換衣誦一俱胝。得心",
    "T20n1039_001:0030b29": "中悉地。",
    "T20n1039_001:0030c01": "又畫觀自在像如前法。右廂加畫阿唎多𠼝",
    "T20n1039_001:0030c02": "菩薩。立於蓮花臺上身色如檀木。以寶莊嚴",
    "T20n1039_001:0030c03": "髮向上結。戴蓮花冠著白天衣合掌恭敬作",
    "T20n1039_001:0030c04": "禮自在狀。畫已設大供養誦三洛叉。得心中",
    "T20n1039_001:0030c05": "一切悉地。",
    "T20n1039_001:0030c06": "爾時觀自在菩薩摩訶薩。說此微妙祕密甚",
    "T20n1039_001:0030c07": "深法已。於是會中大菩薩眾。天龍八部一切",
    "T20n1039_001:0030c08": "金剛。聞是法已皆大歡喜禮佛而退。",
    "T20n1039_001:0030c09": "阿唎多羅阿嚕力經"
}