{
    "T38n1782_02b:1023b13": "folio_2b 說無垢稱經疏卷第二末至第三之始",
    "T38n1782_02b:1023b15": "經　所以者何。贊曰：自下別顯。有二：初徵、後",
    "T38n1782_02b:1023b16": "顯。此徵詞也。有何所以，諸有情土是所嚴土？",
    "T38n1782_02b:1023b17": "經　諸善男子至嚴淨佛土。贊曰：下有五重，",
    "T38n1782_02b:1023b18": "舊有四重，闕此第二。亦可合新二以為舊一，",
    "T38n1782_02b:1023b19": "名隨化眾生而取佛土，理雖亦同，然義難知。",
    "T38n1782_02b:1023b20": "五重分二：初二重，明隨眾生發心修行，即攝",
    "T38n1782_02b:1023b21": "彼生以嚴佛土；後三重，明隨眾生應以如",
    "T38n1782_02b:1023b22": "是嚴淨佛土而得成熟，即便攝受如是佛土。",
    "T38n1782_02b:1023b23": "或初攝外凡生，嚴變化土；後攝地前生，嚴他",
    "T38n1782_02b:1023b24": "報土。或初攝生，後攝行。二義雖殊，但以嚴眾",
    "T38n1782_02b:1023b25": "生土為嚴佛土。初中有二：初重明生眾生生",
    "T38n1782_02b:1023b26": "善離惡，即攝嚴淨；後重明眾生發起福慧，即",
    "T38n1782_02b:1023b27": "攝嚴淨。或初明眾生發心修行，即攝嚴淨；後",
    "T38n1782_02b:1023b28": "明眾生起餘功德，即攝嚴淨。或初明眾生得",
    "T38n1782_02b:1023b29": "樂離苦，即攝嚴淨；後明眾生增善滅惡，即攝",
    "T38n1782_02b:1023c01": "嚴淨。有三翻義，此初文也。以增長者，生起善",
    "T38n1782_02b:1023c02": "故、或發心故、或得樂故。以饒益者，或離惡故、",
    "T38n1782_02b:1023c03": "或修行故、或離苦故。舊云「隨所化眾生而取",
    "T38n1782_02b:1023c04": "佛土」，合初二重，所資益有情名所化生，亦得。",
    "T38n1782_02b:1023c05": "經　隨諸有情至嚴淨佛土。贊曰：此第二重，",
    "T38n1782_02b:1023c06": "明隨眾生發起福慧。起餘功德、增善減惡，",
    "T38n1782_02b:1023c07": "即攝彼生以嚴佛土。一一對前，有三翻釋。",
    "T38n1782_02b:1023c08": "經　隨諸有情至如是佛土。贊曰：下有三重，",
    "T38n1782_02b:1023c09": "明隨眾生應以如是嚴淨佛土而得成熟，即",
    "T38n1782_02b:1023c10": "便攝受如是佛土。中有二：初一重，隨眾生應",
    "T38n1782_02b:1023c11": "以如是嚴淨佛土而得息惡，即攝是土。後二",
    "T38n1782_02b:1023c12": "重，明隨眾生應以如是嚴淨佛土而能獲善，",
    "T38n1782_02b:1023c13": "即攝是土。此初文也。調伏者，調和控御身語",
    "T38n1782_02b:1023c14": "等業，制伏滅除諸惑業故。應以如是嚴淨佛",
    "T38n1782_02b:1023c15": "土者，修諸菩薩一切勝行，名嚴淨土，嚴淨土",
    "T38n1782_02b:1023c16": "因故，修因曰嚴。此中意說，隨諸眾生應以如",
    "T38n1782_02b:1023c17": "是菩薩妙行而得息惡，即便攝此菩薩妙行，",
    "T38n1782_02b:1023c18": "如自持戒、調伏他惡，嚴佛土者本利生故。",
    "T38n1782_02b:1023c19": "經　隨諸有情至如是佛土。贊曰：此之二重，",
    "T38n1782_02b:1023c20": "明隨眾生而得獲善即攝是土。有二：初明未",
    "T38n1782_02b:1023c21": "得果者隨得果善，後明未得因者隨得因善。",
    "T38n1782_02b:1023c22": "佛智者，果善故。聖根行者，因善故。得聖根者",
    "T38n1782_02b:1023c23": "菩提心，得聖行者此後行。或聖根者信等五，",
    "T38n1782_02b:1023c24": "其聖行者餘萬行。或聖者佛也，聖根即行，行",
    "T38n1782_02b:1023c25": "為根本而得聖故。或聖根者無漏慧，聖行者",
    "T38n1782_02b:1023c26": "此餘因。",
    "T38n1782_02b:1023c27": "經　所以者何至清淨功德。贊曰：此第三釋所",
    "T38n1782_02b:1023c28": "由也。文有二：初釋所由、後舉喻顯。此初文",
    "T38n1782_02b:1023c29": "也，先問、後答。此中問意，前言諸有情土即是",
    "T38n1782_02b:1024a01": "菩薩嚴淨佛土，有何所以？而今乃言隨諸有",
    "T38n1782_02b:1024a02": "情增上饒益，即攝彼生以嚴彼土。佛言善",
    "T38n1782_02b:1024a03": "男子，菩薩根本，攝受佛土、嚴淨佛土，所為",
    "T38n1782_02b:1024a04": "所作皆為有情增長饒益起淨功德，更不為",
    "T38n1782_02b:1024a05": "餘，故以有情增長饒益等而為佛土。若諸有",
    "T38n1782_02b:1024a06": "情不增長善法饒益與樂起淨功德，此非佛",
    "T38n1782_02b:1024a07": "所化，不是菩薩嚴淨佛土故。舊文略意，亦微",
    "T38n1782_02b:1024a08": "有異。",
    "T38n1782_02b:1024a09": "經　諸善男子至終不能成。贊曰：下以喻顯。",
    "T38n1782_02b:1024a10": "初喻、後合，此喻也。此喻有四：一大、二空地、",
    "T38n1782_02b:1024a11": "三宮室莊嚴、四虛空。其莊嚴者，以諸珍寶而",
    "T38n1782_02b:1024a12": "莊嚴之。人於空地不安宮室，於空不成。",
    "T38n1782_02b:1024a13": "經　菩薩如是至如是佛土。贊曰：下合也。人",
    "T38n1782_02b:1024a14": "如菩薩，虛空如所執。人法體無，法為本故，但",
    "T38n1782_02b:1024a15": "言法空。其空地者，喻依他性。一切有情造",
    "T38n1782_02b:1024a16": "生宮室莊嚴等者，喻彼有情增長饒益，生淨",
    "T38n1782_02b:1024a17": "功德證圓成實，即便攝受如是佛土。",
    "T38n1782_02b:1024a18": "經　攝受如是至非於空也。贊曰：除菩薩外，",
    "T38n1782_02b:1024a19": "一切有情於其所執空無之法攝受佛土，必",
    "T38n1782_02b:1024a20": "不得成，返顯必於依他有情增長饒益生淨",
    "T38n1782_02b:1024a21": "功德證圓成實。",
    "T38n1782_02b:1024a22": "經　復次寶性至來生其國。贊曰：下第二答",
    "T38n1782_02b:1024a23": "問嚴淨因。於中有二：初答嚴因、後「諸善男子",
    "T38n1782_02b:1024a24": "如是菩薩隨發菩提心」下，顯土因所為利益。",
    "T38n1782_02b:1024a25": "今有十八嚴淨土行，舊有十七，無此第三。十",
    "T38n1782_02b:1024a26": "八番中，分之為七：初四如文，以六度合名",
    "T38n1782_02b:1024a27": "止息諸障。四無量、四攝事、巧方便、菩提分，",
    "T38n1782_02b:1024a28": "此之四法名發起說。息無暇、自守戒行、十善",
    "T38n1782_02b:1024a29": "業道三，名寂靜故。皆有二文：初皆出因行、後",
    "T38n1782_02b:1024b01": "皆顯得果。此初翻也。若諸菩薩發無上心土",
    "T38n1782_02b:1024b02": "者，即是嚴待當淨土因。次前文說諸有情土",
    "T38n1782_02b:1024b03": "是為菩薩嚴淨佛土，故言菩薩自發心土處",
    "T38n1782_02b:1024b04": "即是嚴因。內因既爾，外感發起大乘有情未",
    "T38n1782_02b:1024b05": "生其國。舊經當第三大菩提心。五根為體、大",
    "T38n1782_02b:1024b06": "願為緣，以不退屈而為策發。所有餘義，如《幽",
    "T38n1782_02b:1024b07": "贊》說。問：《佛地經》說「淨土因圓滿者，勝出世間",
    "T38n1782_02b:1024b08": "善根所起。」何故此眾說發心等為淨土因？",
    "T38n1782_02b:1024b09": "答：彼據正因，能反之因、能導行因，唯智為性。",
    "T38n1782_02b:1024b10": "此據要由萬行圓滿方感淨土，故發心等為",
    "T38n1782_02b:1024b11": "淨土因，亦不相違。",
    "T38n1782_02b:1024b12": "經　純意樂土至來生其國。贊曰：此第二番。",
    "T38n1782_02b:1024b13": "梵云何世耶，名為意樂。不雜惡，名純淨意樂，",
    "T38n1782_02b:1024b14": "意樂內純淨故。有不諂曲不虛誑瑕悟眾生",
    "T38n1782_02b:1024b15": "來生其國，內純善直修故。舊云「直心」，直心之",
    "T38n1782_02b:1024b16": "體雖純意樂，無有癡直故。",
    "T38n1782_02b:1024b17": "經　善加行土至來其國。贊曰：此先所無。妙",
    "T38n1782_02b:1024b18": "修福慧，如功而修，名善加行。故有發生善行",
    "T38n1782_02b:1024b19": "有情，任持不捨善行有情來生。加行體慧，或",
    "T38n1782_02b:1024b20": "通諸善。",
    "T38n1782_02b:1024b21": "經　上意樂土至來生其國。贊曰：上者增上。",
    "T38n1782_02b:1024b22": "凡修善時，發起增上猛利威勢，名上意樂，故",
    "T38n1782_02b:1024b23": "其善法有情來生。舊云「深心增上猛利之",
    "T38n1782_02b:1024b24": "意樂」，亦是深心故，義得文疎。",
    "T38n1782_02b:1024b25": "經　修布施土至來生其國。贊曰：此中六度",
    "T38n1782_02b:1024b26": "合名止息，止息障故。其體如前。布施除慳外",
    "T38n1782_02b:1024b27": "感能捨，戒捨犯垢，此即十善業道，故感十",
    "T38n1782_02b:1024b28": "善有情來生。安忍除恚，故能感得三十二相",
    "T38n1782_02b:1024b29": "以自嚴身。三十二相，至下當知。由耐怨害，外",
    "T38n1782_02b:1024c01": "感堪能忍受諸苦。由安受忍，外感柔和。由諦",
    "T38n1782_02b:1024c02": "察忍，外感寂靜有情來生。舊但云「三十二相",
    "T38n1782_02b:1024c03": "眾生來生」，理與此乖。勤除懈怠，外感可知。定",
    "T38n1782_02b:1024c04": "除散亂，故感念知定者來生。由正念故得定，",
    "T38n1782_02b:1024c05": "由聞思以定生，聞思二慧體正知故。又由念",
    "T38n1782_02b:1024c06": "故得定，由定故以慧生，慧即正知故。舊本無",
    "T38n1782_02b:1024c07": "此「正念正知」。慧除愚癡故，感入聖有情來生。",
    "T38n1782_02b:1024c08": "入正定者，得見道等。此聚有三：一正定聚，入",
    "T38n1782_02b:1024c09": "見道故。二邪定聚，諸邪見者。三不定聚，除二",
    "T38n1782_02b:1024c10": "所餘故。入正定即諸聖者正定，亦通凡夫。信",
    "T38n1782_02b:1024c11": "定亦名正定，於理未乖。",
    "T38n1782_02b:1024c12": "經　四無量土至來生其國。贊曰：下有四番，",
    "T38n1782_02b:1024c13": "令名名發起，既除障已，發起善故。此以五門",
    "T38n1782_02b:1024c14": "分別：一列名、二釋名、三辨行相、四出體性、",
    "T38n1782_02b:1024c15": "五辨差別。列名者，慈悲喜捨。釋名者，《瑜伽》第",
    "T38n1782_02b:1024c16": "十二云「緣無量境，普緣一切有情，起此四故。",
    "T38n1782_02b:1024c17": "起無量行，行解亦復極廣大故。感無量果，得",
    "T38n1782_02b:1024c18": "大梵福，成如來故，名為無量。」四者是數，帶數",
    "T38n1782_02b:1024c19": "釋也。辨行相者，法界有情總為三類：一無苦",
    "T38n1782_02b:1024c20": "無樂者，無倒與樂名慈，無嗔為體。二有苦者，",
    "T38n1782_02b:1024c21": "拔苦名悲，不害為體。三有樂者助喜，不嫉善",
    "T38n1782_02b:1024c22": "根為性。復於無苦樂者起離癡想，於有苦者",
    "T38n1782_02b:1024c23": "起離嗔想，於有樂者起離貪相，平等欲令離",
    "T38n1782_02b:1024c24": "諸惡故名捨，令捨惡故，善捨為體。出體性者，",
    "T38n1782_02b:1024c25": "今為三法為體，謂無嗔、不害及捨。辨差別者，",
    "T38n1782_02b:1024c26": "此各有三：一有情緣，作有情想。二者法緣，",
    "T38n1782_02b:1024c27": "不見有情，唯作法想。後於諸法，離分別心，",
    "T38n1782_02b:1024c28": "作真如想，名為無緣。此三之中，初共外道，次",
    "T38n1782_02b:1024c29": "者共二乘，後唯菩薩。初三安樂，後一利益，",
    "T38n1782_02b:1025a01": "感果可知。",
    "T38n1782_02b:1025a02": "經　四攝事土至來生其國。贊曰：此以三門分",
    "T38n1782_02b:1025a03": "別，一釋名、二辨相、三出體。釋名者，以此四",
    "T38n1782_02b:1025a04": "攝攝取眾生，令向菩提、令得勝果，故名攝",
    "T38n1782_02b:1025a05": "事。辨相者，一者布施，與布施波羅密別者，",
    "T38n1782_02b:1025a06": "彼與他財、此後攝受，故二差別。二愛語，常說",
    "T38n1782_02b:1025a07": "悅意諦實、如法引義之語，遠離𡃤𠿑，含咲先",
    "T38n1782_02b:1025a08": "言，命進問安，隨宜尉喻，乃至廣說，依四淨",
    "T38n1782_02b:1025a09": "語，起八聖語、三利行。由愛語故，先示正理，",
    "T38n1782_02b:1025a10": "隨所學處，悲無染心勸導調伏、安處建立，令",
    "T38n1782_02b:1025a11": "獲財位、出家離欲、輕安解脫，乃至廣說，雖受",
    "T38n1782_02b:1025a12": "大苦倍生歡喜，雖處財位而自卑屈，如奴如",
    "T38n1782_02b:1025a13": "僕、如彌荼羅、如孝子等。四固事，以此義",
    "T38n1782_02b:1025a14": "利若勸他學亦自修學，令他善根堅固不退，",
    "T38n1782_02b:1025a15": "見已行故彼倍增修，本攝眾生令向菩提，故",
    "T38n1782_02b:1025a16": "得果時，解脫有情來生其國。出體者，施以無",
    "T38n1782_02b:1025a17": "貪三業為性，愛語以語業為體，利行、同事三",
    "T38n1782_02b:1025a18": "業為體。合以二法為性，謂無貪及思。",
    "T38n1782_02b:1025a19": "經　巧方便土至來生其國。贊曰：巧方便者，",
    "T38n1782_02b:1025a20": "智慧之用。此有二種：一迴向、二拔濟，合有十",
    "T38n1782_02b:1025a21": "二，至下當說。由此迴向、拔濟二巧，故得果時，",
    "T38n1782_02b:1025a22": "善觀諸法有情來生，智因巧故。舊經云「於一",
    "T38n1782_02b:1025a23": "切法方便無礙」，亦善觀義，以後得智為體。",
    "T38n1782_02b:1025a24": "經　修三十七至來生其國。贊曰：此三十七，",
    "T38n1782_02b:1025a25": "略以五門分別，一釋總名、二明位數、三出體",
    "T38n1782_02b:1025a26": "性、四明修位、五有漏無漏。釋總名者，菩提覺",
    "T38n1782_02b:1025a27": "義，所求佛果。分是因義，此三十七，為覺果",
    "T38n1782_02b:1025a28": "因，名菩提分。二明位數，略為七位：一、念住，",
    "T38n1782_02b:1025a29": "由念明記，慧於境住，隣近為名。此有四種：身、",
    "T38n1782_02b:1025b01": "受、心、法。觀此四慧，是念住體。二、正斷，此有四",
    "T38n1782_02b:1025b02": "種：一律儀斷，已生惡法方便斷之。二斷斷，",
    "T38n1782_02b:1025b03": "未正惡法遮令不生。三防護斷，已生善法護",
    "T38n1782_02b:1025b04": "令增長。四修習斷，未生善法修習令起。於此",
    "T38n1782_02b:1025b05": "四中，精進起用，能正斷故，名為正斷。於所能",
    "T38n1782_02b:1025b06": "斷，令生不生，體皆精進，故言正斷。三、神足，妙",
    "T38n1782_02b:1025b07": "用無方曰神，即變化心神之所依名足，體即",
    "T38n1782_02b:1025b08": "是定。此別有四，謂欲、勤、心、觀。為此四種而修",
    "T38n1782_02b:1025b09": "定故，定名神足。四、根，出生善法名根。五、力，",
    "T38n1782_02b:1025b10": "難可屈伏名力。二體各五，謂信、精進、念、定、慧，",
    "T38n1782_02b:1025b11": "如名為體。初修為善本曰根，後修難可伏名",
    "T38n1782_02b:1025b12": "力。六、覺支，覺者慧也，支者分義。此有二種：",
    "T38n1782_02b:1025b13": "一覺即支，擇法覺也。二覺之支，謂餘六，慧支",
    "T38n1782_02b:1025b14": "分故。此有七種，謂擇法、精進、喜、念、定、捨、輕安。",
    "T38n1782_02b:1025b15": "三為別境，擇法、念、定。三為善法，精進、捨、輕安。",
    "T38n1782_02b:1025b16": "一為遍行，喜哾支也。七、道支，道者聖道無",
    "T38n1782_02b:1025b17": "漏慧根，支者分義。一、道即支；二、道之支，謂",
    "T38n1782_02b:1025b18": "餘七法。如前可知。此總有八，謂正見、正思",
    "T38n1782_02b:1025b19": "惟、正語、正業、正命、正念、正定、正精進。其正",
    "T38n1782_02b:1025b20": "思惟，以慧為性，在佛身中無尋伺故。無嗔",
    "T38n1782_02b:1025b21": "癡二，所發身語，名正語、正業。無貪一種所發",
    "T38n1782_02b:1025b22": "身語，名正命，對五邪命所以獨立。此三身語，",
    "T38n1782_02b:1025b23": "俱以無表色思為性。明體性者，三十七種合",
    "T38n1782_02b:1025b24": "體有九：一慧、二精進、三定、四位、五念、六",
    "T38n1782_02b:1025b25": "喜、七捨、八輕安、九無表色。故《瑜伽》五十七",
    "T38n1782_02b:1025b26": "言「信等五根，三十七品中不攝。何等？謂有六",
    "T38n1782_02b:1025b27": "法，喜、安、捨、語、業、命。業命三即無表故。此中",
    "T38n1782_02b:1025b28": "遍行一，謂喜。別境三，謂念、定、慧。善有四，信、",
    "T38n1782_02b:1025b29": "精進、捨、輕安。色法一，謂無表色。」此說佛位；若",
    "T38n1782_02b:1025c01": "非佛位，十法為體。《成唯識》說「正思惟說，是無",
    "T38n1782_02b:1025c02": "漏尋。彼有二說，此義為正。修位者，念住、正斷、",
    "T38n1782_02b:1025c03": "神足。初修在解脫分善位，五根在𤏙頂位，五",
    "T38n1782_02b:1025c04": "力在忍世第一法位，七覺在見，八道在修。有",
    "T38n1782_02b:1025c05": "漏無漏者，唯位可知。見道前唯有漏，若見",
    "T38n1782_02b:1025c06": "道後可通無漏，乃至佛位可唯無漏。」廣說其",
    "T38n1782_02b:1025c07": "相，如《對法》說。",
    "T38n1782_02b:1025c08": "經　修迴向土至眾德莊嚴。贊曰：此第七段，",
    "T38n1782_02b:1025c09": "凡所修善迴向菩提，名為迴向。不求生死，故",
    "T38n1782_02b:1025c10": "得果時，其國具足眾德莊嚴。迴向即願，願向",
    "T38n1782_02b:1025c11": "菩提，具眾境故。願以信欲勝解為體。",
    "T38n1782_02b:1025c12": "經　善說息除至趣無暇。贊曰：下有三翻，合",
    "T38n1782_02b:1025c13": "名寂靜，寂靜二惡故。一寂八難，即寂惡果；二",
    "T38n1782_02b:1025c14": "寂犯禁十惡業道，即寂惡因。此初文也。八無",
    "T38n1782_02b:1025c15": "暇者，舊名八難，恒受眾苦，無暫閑暇可修善",
    "T38n1782_02b:1025c16": "事求菩提故。八無暇者，三惡趣為三，四生盲",
    "T38n1782_02b:1025c17": "聾喑啞等諸根不具，五世智辨聰惡邪見者，",
    "T38n1782_02b:1025c18": "六佛前佛後，七生北俱盧，八長壽天，謂生色",
    "T38n1782_02b:1025c19": "界，非聖天中。依《成實論》，天人四輪能摧八",
    "T38n1782_02b:1025c20": "難：一住善處，生中國是，此除五難，謂三惡趣、",
    "T38n1782_02b:1025c21": "北州、長壽天。二依善人，謂值佛世，此除一",
    "T38n1782_02b:1025c22": "難，謂除佛前後。三發正願，謂正見心，此除一",
    "T38n1782_02b:1025c23": "難，世智辨聰。四植善根，此亦除一，盲聾啞",
    "T38n1782_02b:1025c24": "等。又修五行，除此八難。一受持戒，治三惡",
    "T38n1782_02b:1025c25": "趣。二樂行法施，除盲聾等。三正信解，除世智",
    "T38n1782_02b:1025c26": "辨聰。四近善友，除生佛前後。五生中國，除生",
    "T38n1782_02b:1025c27": "北洲及長壽天。菩薩常說初四種輪，或後五",
    "T38n1782_02b:1025c28": "行息除八無暇，故得果時，離三惡趣及八無",
    "T38n1782_02b:1025c29": "暇。無暇總也，惡趣別也。",
    "T38n1782_02b:1026a01": "經　自守戒行至禁之名。贊曰：寂靜之中，下",
    "T38n1782_02b:1026a02": "止惡因，有二：一受善起惡、二性自為惡。此初",
    "T38n1782_02b:1026a03": "也。守戒不缺、自惡數悔，他惡不譏、他善能",
    "T38n1782_02b:1026a04": "讚。故得果時，其國尚無犯禁之名，何況有",
    "T38n1782_02b:1026a05": "見諸犯禁者。",
    "T38n1782_02b:1026a06": "經　十善業道至來生其國。贊曰：此止性自為",
    "T38n1782_02b:1026a07": "惡。十善業道，略以三門分別：一出體、二釋",
    "T38n1782_02b:1026a08": "名、三辨果。出體者，不殺等，身初三。不妄語",
    "T38n1782_02b:1026a09": "等，語次四。無貪等，意後三。俱以思為體，三",
    "T38n1782_02b:1026a10": "業之體皆是思故。《成唯識》云「前七業道亦思",
    "T38n1782_02b:1026a11": "為體，不但後三體是思故，身語表彰意之思",
    "T38n1782_02b:1026a12": "故。假名表業，此思熏種，假名無表色業，體實",
    "T38n1782_02b:1026a13": "非色。」《顯揚論》云「身語二色，性非善惡，表善惡",
    "T38n1782_02b:1026a14": "故，假名善惡，故體即思。思有三種：一審慮思，",
    "T38n1782_02b:1026a15": "審慮所作故。二決定思，決定將作故。三動發",
    "T38n1782_02b:1026a16": "思，正起動作故。」取此第三為業道體。二釋名",
    "T38n1782_02b:1026a17": "者，十者數也，善者順理益物義，業者造作義，",
    "T38n1782_02b:1026a18": "道者所遊履義、能通生義。此思類別名十，能",
    "T38n1782_02b:1026a19": "有順益名善，體能造作名業。《成唯識》云「此第",
    "T38n1782_02b:1026a20": "三思，為前二思所遊履故，通生當來異熟果",
    "T38n1782_02b:1026a21": "等，亦名為道。」遊履者，緣慮引發義，與《成業》同",
    "T38n1782_02b:1026a22": "然。《瑜伽論》第六十說「思是業，非業道。殺生乃",
    "T38n1782_02b:1026a23": "至綺語，亦業亦業道。貪恚邪見，業道非業者，",
    "T38n1782_02b:1026a24": "隨轉理門、隨薩婆多等說故。」《成唯識論》真實",
    "T38n1782_02b:1026a25": "理門，又彼亦是真實理門，彼論意說：若業道",
    "T38n1782_02b:1026a26": "思造作遊履可名為道，由第三思非業道思",
    "T38n1782_02b:1026a27": "所遊履故，不與道名。《成唯識》中但說第三思",
    "T38n1782_02b:1026a28": "為他所遊、通生當果，與業道名。不相違也。又",
    "T38n1782_02b:1026a29": "身語表由思發故，假說名業，所作業故、思所",
    "T38n1782_02b:1026b01": "履故，假名業道。《瑜伽》依此復說「殺生乃至綺",
    "T38n1782_02b:1026b02": "語亦業亦道，其實非業，可名為道，非能作故。",
    "T38n1782_02b:1026b03": "邪見等三，彼此無別。」釋此別名，翻惡可知，如",
    "T38n1782_02b:1026b04": "《瑜伽論》第八第九。三辨果者，有漏善業道得",
    "T38n1782_02b:1026b05": "四非離繫，無漏善業道得四非異熟，若互相",
    "T38n1782_02b:1026b06": "資，各得五果，一一翻十惡業道說，如理應",
    "T38n1782_02b:1026b07": "知。此中所言十善業道極清淨者，無漏業道",
    "T38n1782_02b:1026b08": "名極清淨，非有漏故。明成佛時無異熟果，由",
    "T38n1782_02b:1026b09": "行不殺，得後果時壽量決定，離不與取故大",
    "T38n1782_02b:1026b10": "富，上二皆等流果。離欲邪行故梵行，離虛誑",
    "T38n1782_02b:1026b11": "語故所言誠諦，離麁惡語故常以煗語，上三",
    "T38n1782_02b:1026b12": "皆增上果。離間語故眷屬不離，此等流果。",
    "T38n1782_02b:1026b13": "離雜穢語故，善宣密意，此亦增上果。離貪恚",
    "T38n1782_02b:1026b14": "邪見，得餘三種，此三皆等流果。此中合說離",
    "T38n1782_02b:1026b15": "殺盜離間語貪恚邪見六業得等流果，餘四",
    "T38n1782_02b:1026b16": "得增上果。今互相准，如理可知。即厭繁文，",
    "T38n1782_02b:1026b17": "故略不說，皆如《瑜伽》第八第九五十九六十、",
    "T38n1782_02b:1026b18": "《對法》第七、《成業》、《唯識》等廣說。舊經云「善和",
    "T38n1782_02b:1026b19": "諍訟」，是不雜穢語果。「善宣密意故」，密意者，",
    "T38n1782_02b:1026b20": "謂隱心理。若綺飾文辭，便翳理故。正直語",
    "T38n1782_02b:1026b21": "者便能宣義，言必饒益，是無貪果。若貪欲",
    "T38n1782_02b:1026b22": "起，不饒益故。不嫉不恚，俱無瞋果。次嫉之",
    "T38n1782_02b:1026b23": "體即是瞋故。若依新文，便無疑難。",
    "T38n1782_02b:1026b24": "經　諸善男子至則有寂靜。贊曰：自下第二顯",
    "T38n1782_02b:1026b25": "嚴土因所為利益。於中合有十七轉，分之為",
    "T38n1782_02b:1026b26": "二：初之八轉，牒上十八番行之次第展轉",
    "T38n1782_02b:1026b27": "相有；後之九轉相，明嚴土因所生勝果。此初",
    "T38n1782_02b:1026b28": "文也。舊有十三轉，初之七轉牒上諸番，後",
    "T38n1782_02b:1026b29": "之六轉嚴土所生。此中第五轉止息者，合牒",
    "T38n1782_02b:1026c01": "前六度，止六蔽故。此第六轉發起者，合牒前",
    "T38n1782_02b:1026c02": "四，無量、攝事、巧便、菩提分法，發起自他二勝",
    "T38n1782_02b:1026c03": "益故。此第八番寂靜者，合牒前二，息八、無",
    "T38n1782_02b:1026c04": "暇自守戒、行十善業道，寂眾惡故。十八番",
    "T38n1782_02b:1026c05": "中，第十六息無暇、第十七自守戒行，嚴此二",
    "T38n1782_02b:1026c06": "因，人無惡器；嚴餘十六因，器無惡人。舊經",
    "T38n1782_02b:1026c07": "初直心、次發行，發行合是深心，深心應是",
    "T38n1782_02b:1026c08": "大乘心，然文倒錯。發行為第二，道理難知。調",
    "T38n1782_02b:1026c09": "伏者，牒上六度，伏六蔽故，如說行者無量攝",
    "T38n1782_02b:1026c10": "事巧便道品，此四種修行故。第七方便者，",
    "T38n1782_02b:1026c11": "即說八難、自守戒行、十善業道，此之三種殊",
    "T38n1782_02b:1026c12": "勝方便，寂靜惡故。",
    "T38n1782_02b:1026c13": "經　隨其寂靜至嚴淨佛土。贊曰：下有九轉，",
    "T38n1782_02b:1026c14": "顯嚴土因所生勝果。於中有二：初之兩轉，明",
    "T38n1782_02b:1026c15": "嚴前因感淨土果；後之七轉，明淨土成更生",
    "T38n1782_02b:1026c16": "勝果。此初文也。由嚴前因感勝眾生，故言由",
    "T38n1782_02b:1026c17": "此有清淨有情。離惡而修於善，此乃菩薩本",
    "T38n1782_02b:1026c18": "所欣求，乃為如來佛土清淨，諸有情土是佛",
    "T38n1782_02b:1026c19": "土故。內有情界土既為清淨，外器界土自",
    "T38n1782_02b:1026c20": "亦清淨，以心淨故佛土清淨。",
    "T38n1782_02b:1026c21": "經　隨其嚴淨佛土至諸妙功德。贊曰：下有七",
    "T38n1782_02b:1026c22": "轉，明淨土成更生勝果。於中有二：初一轉，能",
    "T38n1782_02b:1026c23": "化利益果；後六轉，所化利益果。此有二義：一",
    "T38n1782_02b:1026c24": "是轉法輪義。展轉相生，故有彼情土。既有嚴",
    "T38n1782_02b:1026c25": "淨已，便能化他，故有法教。法教既施，化生妙",
    "T38n1782_02b:1026c26": "福，生天人中，受勝福故。次有漏聞思修三妙",
    "T38n1782_02b:1026c27": "慧生。妙慧生已，無漏智起。無漏智起已，生無",
    "T38n1782_02b:1026c28": "漏行。無漏行生已，即八識心一切清淨。心既",
    "T38n1782_02b:1026c29": "淨心已，得果圓滿，無量妙德無不具足。如是",
    "T38n1782_02b:1027a01": "復名嚴淨佛土。二是可施他義。彼有情土既",
    "T38n1782_02b:1027a02": "嚴淨已，便可以十地教而教化之。有情土淨，",
    "T38n1782_02b:1027a03": "是十地故。法教既施，有無漏福受十王果等",
    "T38n1782_02b:1027a04": "種種福故。次後復有無分別慧生，無分別慧",
    "T38n1782_02b:1027a05": "生已復有後得智生，後得智生已無漏行生，",
    "T38n1782_02b:1027a06": "無漏行生已八識心淨，八識心淨已萬德具",
    "T38n1782_02b:1027a07": "足，遂致作佛。此願由嚴淨土因已感淨土果",
    "T38n1782_02b:1027a08": "生，感淨土果生已生此勝果。舊經此中唯有",
    "T38n1782_02b:1027a09": "四轉，𨷂無妙福、妙行二種，合智與慧而為一",
    "T38n1782_02b:1027a10": "轉。",
    "T38n1782_02b:1027a11": "經　諸善男子至嚴淨自心。贊曰：如來廣說",
    "T38n1782_02b:1027a12": "中，下文第二勸發嚴心。有二：初勸、後釋。此初",
    "T38n1782_02b:1027a13": "也。",
    "T38n1782_02b:1027a14": "經　所以者何至嚴淨佛土。贊曰：此釋所由。",
    "T38n1782_02b:1027a15": "諸修行者自心嚴淨，外感有情器土亦淨。自",
    "T38n1782_02b:1027a16": "心不淨，何得淨地？所以菩薩自心清淨，五",
    "T38n1782_02b:1027a17": "蘊假者有情亦淨；內心既淨，外感有情及器",
    "T38n1782_02b:1027a18": "亦淨。《佛地經》言「最極自在，淨識為相。」故識淨",
    "T38n1782_02b:1027a19": "時佛土便淨。上來但說有情為土，本所化故。",
    "T38n1782_02b:1027a20": "不說器界，有情土淨器界自淨，不說自成。",
    "T38n1782_02b:1027a21": "經　爾時舍利子至雜穢若此。贊曰：說因圓滿",
    "T38n1782_02b:1027a22": "中有三，自下第三明決疑也。於中有四：一鶖",
    "T38n1782_02b:1027a23": "子疑生、二聖者慰喻、三佛現淨土、四鶖子疑",
    "T38n1782_02b:1027a24": "除。此初文也。乘前嚴心，遂此疑生。若心淨",
    "T38n1782_02b:1027a25": "故有情土淨，有情土淨器與淨者，牒前文",
    "T38n1782_02b:1027a26": "也。莫我釋迦因心不淨佛土雜穢，勿者莫也，",
    "T38n1782_02b:1027a27": "此言意顯乃是我佛先心不淨，今成佛土穢",
    "T38n1782_02b:1027a28": "若斯耶？梵言舍利，唐曰春鸎，以母辨才指喻",
    "T38n1782_02b:1027a29": "為號，顯彼所生故名為子。少聞多解，聲聞上",
    "T38n1782_02b:1027b01": "首，故佛加持令興疑念。",
    "T38n1782_02b:1027b02": "經　佛知其念至而盲不見。贊曰；下聖者慰",
    "T38n1782_02b:1027b03": "喻，有二：初佛喻。有三：一問、二答、三告。此初",
    "T38n1782_02b:1027b04": "文也。",
    "T38n1782_02b:1027b05": "經　對曰不也至非日月咎。贊曰：鶖子答也。",
    "T38n1782_02b:1027b06": "經　佛言如是至而汝不見。贊曰：世尊告也。",
    "T38n1782_02b:1027b07": "初總告，為眾生罪故不見我之佛土嚴淨；後",
    "T38n1782_02b:1027b08": "別告之，我土嚴淨而汝不見。《法花經》云「我常",
    "T38n1782_02b:1027b09": "住於此，以諸神通力，令顛倒眾生，雖近而不",
    "T38n1782_02b:1027b10": "見。眾生既信伏，質直意柔軟，一心欲見佛，不",
    "T38n1782_02b:1027b11": "自惜身命，時我及眾僧，俱出靈鷲山。」又云「我",
    "T38n1782_02b:1027b12": "淨土不毀，而眾見燒盡，憂怖諸苦惱，如是悉",
    "T38n1782_02b:1027b13": "充滿。是諸罪眾生，以惡業因緣，過阿僧祇劫，",
    "T38n1782_02b:1027b14": "不聞三寶名。」乃至廣說。即是此也。",
    "T38n1782_02b:1027b15": "經　爾時持髻至最極嚴淨。贊曰：下持髻喻。",
    "T38n1782_02b:1027b16": "文有五重：一持髻告、二鶖子詰、三持髻喻、四",
    "T38n1782_02b:1027b17": "鶖子指陳、五正理慰喻。此初文也。勿作汝心",
    "T38n1782_02b:1027b18": "謂土不淨，今此佛土最極清淨故。舊文有三，",
    "T38n1782_02b:1027b19": "無第二詰，乃合第三喻答為第一，最後文",
    "T38n1782_02b:1027b20": "中復少差別。",
    "T38n1782_02b:1027b21": "經　舍利子言至嚴淨云何。贊曰：此鶖子詰佛",
    "T38n1782_02b:1027b22": "淨土相。",
    "T38n1782_02b:1027b23": "經　持髻梵言至亦復如是。贊曰：此持髻喻。",
    "T38n1782_02b:1027b24": "顯莊嚴已前舉喻，我見已下正示。欲界第六",
    "T38n1782_02b:1027b25": "天名他化自在，他為變化諸欲塵境，得大自",
    "T38n1782_02b:1027b26": "在而受用之，此最勝故寄以為喻。雖知有漏",
    "T38n1782_02b:1027b27": "非無漏喻，舉近況遠，令易解故。",
    "T38n1782_02b:1027b28": "經　舍利言至穢惡充滿。贊曰：下鶖子指陳。",
    "T38n1782_02b:1027b29": "指所見穢，以徵前淨。",
    "T38n1782_02b:1027c01": "經　持髻梵言至為不嚴淨。贊曰：下正理慰",
    "T38n1782_02b:1027c02": "喻。有二：初顯彼心不淨故見穢方，後顯菩薩",
    "T38n1782_02b:1027c03": "心淨便見淨土。此初文也。淨心高下，行不",
    "T38n1782_02b:1027c04": "嚴淨，復謂佛智意亦有高下，而便見土恒不",
    "T38n1782_02b:1027c05": "清淨，故諸異生及二乘位皆見土穢。",
    "T38n1782_02b:1027c06": "經　若諸菩薩至最極嚴淨。贊曰：此顯菩薩心",
    "T38n1782_02b:1027c07": "淨便見淨土。內心平等、功德嚴淨，亦復謂佛",
    "T38n1782_02b:1027c08": "意樂亦復淨，便見佛土最極清淨，故十地菩",
    "T38n1782_02b:1027c09": "薩所見之土常極清淨。舊文稍殊，不依佛慧",
    "T38n1782_02b:1027c10": "者，乍似不修佛慧，應云不依佛之淨不等",
    "T38n1782_02b:1027c11": "慧，謂佛慧不平，故見土穢。義意大同。",
    "T38n1782_02b:1027c12": "經　爾時世尊至妙寶莊嚴。贊曰：自下第三，",
    "T38n1782_02b:1027c13": "佛現淨土。佛土義，以八門分別：一顯差別、二",
    "T38n1782_02b:1027c14": "出體性、三顯因行、四彰果相、五釋分量、六",
    "T38n1782_02b:1027c15": "解處所、七共不、八諸門辨。第一顯差別者，",
    "T38n1782_02b:1027c16": "《佛地論》第七云「佛身有二：一生身、二法身。若",
    "T38n1782_02b:1027c17": "自性身、若自受用，俱名法身，諸功德法所集",
    "T38n1782_02b:1027c18": "成故。若變他身、若他受用，俱名生身，隨眾",
    "T38n1782_02b:1027c19": "所宜數現生故。」一切佛土必有身居，身既有",
    "T38n1782_02b:1027c20": "二故土亦然。生身土通淨穢，法身土唯清淨。",
    "T38n1782_02b:1027c21": "或身有二：一實、二權，實即法身、權即生體。",
    "T38n1782_02b:1027c22": "土隨亦二，淨穢如前。《佛地經》說「佛身有三。頌",
    "T38n1782_02b:1027c23": "曰：自性法受用，變化差別轉。」彼論云「自性",
    "T38n1782_02b:1027c24": "法者，即是如來初自性身，體常不變，故名自",
    "T38n1782_02b:1027c25": "性。力無畏等諸功德法所依止故，亦名法身。",
    "T38n1782_02b:1027c26": "受用者，即受用身，能令自他受用種種大法",
    "T38n1782_02b:1027c27": "樂故。變化者，即變化身，為欲利益安樂有情，",
    "T38n1782_02b:1027c28": "示現種種變化事故。雖淨法界體性無差，別",
    "T38n1782_02b:1027c29": "而有三身，種種相異、轉變不同，故名差別。身",
    "T38n1782_02b:1028a01": "既有三，土隨亦爾：一法性土、二受用土，此二",
    "T38n1782_02b:1028a02": "唯淨；三變化土，通淨及穢。」《成唯識論》第十卷",
    "T38n1782_02b:1028a03": "說「佛身有四，佛土亦爾。一自性身，依法性",
    "T38n1782_02b:1028a04": "土。《稱讚大乘功德經》言『是薄伽梵，住法界藏，",
    "T38n1782_02b:1028a05": "說彼經典。』住法性土也。二自受用身，依自受",
    "T38n1782_02b:1028a06": "用土。三他受用身，依他受用土。《佛地經》云『住",
    "T38n1782_02b:1028a07": "最勝光耀十八圓滿也。』四變化身，依變化土。」",
    "T38n1782_02b:1028a08": "此經所云住廣嚴城也。初三身土，唯淨非穢；",
    "T38n1782_02b:1028a09": "後變化土，通淨及穢。為十地菩薩現身及土，",
    "T38n1782_02b:1028a10": "非穢唯淨；為地前菩薩二乘眾現，通淨及穢。",
    "T38n1782_02b:1028a11": "若為分別煩惱及所知障未盡、未證二空真如",
    "T38n1782_02b:1028a12": "者所現身土，或淨或穢；若為二分別障盡及",
    "T38n1782_02b:1028a13": "已證二空者所現身土，必是淨故。《佛地論》說",
    "T38n1782_02b:1028a14": "「三身有四句：一受用非變化，謂自受用身。二",
    "T38n1782_02b:1028a15": "變化非受用，謂變化身。三亦受用亦變化，謂",
    "T38n1782_02b:1028a16": "他受用身。四非受用非變化，謂自性身。」亦同",
    "T38n1782_02b:1028a17": "《唯識》。《大般若經》第五百六十八勝天王會第",
    "T38n1782_02b:1028a18": "三卷說「佛有十身：一平等身、二清淨身、三無",
    "T38n1782_02b:1028a19": "盡身、四善修身、五法性身、六離尋伺身、第",
    "T38n1782_02b:1028a20": "七不思議身、八寂靜身、九虛空身、十妙智身。",
    "T38n1782_02b:1028a21": "天王白言：『何位能得如來十身？』佛言：『初地得",
    "T38n1782_02b:1028a22": "平等身，通達法性，離諸邪曲，見平等故。第二",
    "T38n1782_02b:1028a23": "地中得清淨身，離犯戒失，戒清淨故。第三地",
    "T38n1782_02b:1028a24": "中得無盡身，離欲貪嗔，得勝定故。第四地",
    "T38n1782_02b:1028a25": "中得善修身，常勤修習菩提分故。第五地中",
    "T38n1782_02b:1028a26": "得法性身，觀諸諦理，證法性故。第六地中得",
    "T38n1782_02b:1028a27": "離尋伺身，觀緣起理，離尋伺故。第七地中",
    "T38n1782_02b:1028a28": "得不思議身，方便善巧智行滿故。第八地中",
    "T38n1782_02b:1028a29": "得寂靜身，離諸煩惱戲論事故。第九地中得",
    "T38n1782_02b:1028b01": "虛空身，身相無盡，遍一切故。第十地中得妙",
    "T38n1782_02b:1028b02": "智身，一切種智修圓滿故。』天王復言：『佛菩薩",
    "T38n1782_02b:1028b03": "身，寧無差別？』佛言：『天王！身無差別，功德有",
    "T38n1782_02b:1028b04": "異。以一切法同一法性故，身無差別。諸如",
    "T38n1782_02b:1028b05": "來身具諸功德，菩薩不爾，故功德異。』廣說無",
    "T38n1782_02b:1028b06": "量譬喻顯之。」故知十身皆唯法身。法依義",
    "T38n1782_02b:1028b07": "既有十名，是故真如隨於勝德亦成十土：",
    "T38n1782_02b:1028b08": "一遍行土、二最勝土、三勝流土、四無攝受土、",
    "T38n1782_02b:1028b09": "五類無別土、六無染淨土、七法無別土、八不",
    "T38n1782_02b:1028b10": "增減土、九智自在土、十業自在土。亦隨能證",
    "T38n1782_02b:1028b11": "別分十土，依義別故。《佛地論》云「又餘經說，有",
    "T38n1782_02b:1028b12": "十種佛。」即《花嚴經》「一現等覺佛、二弘誓願佛、",
    "T38n1782_02b:1028b13": "三業異熟佛、四住持佛、五變化佛、六法界佛、",
    "T38n1782_02b:1028b14": "七心佛、八定佛、九本性佛、十隨樂佛。」前五世",
    "T38n1782_02b:1028b15": "俗、後五勝義，隨其所應，三身所攝。且隨麁相",
    "T38n1782_02b:1028b16": "配三身者，初五化身、次二法身、後三受用。既",
    "T38n1782_02b:1028b17": "即三身，土亦三土，更無別義。《瑜伽》第四云「復",
    "T38n1782_02b:1028b18": "有超過淨居大自在住處，有十地菩薩，由極",
    "T38n1782_02b:1028b19": "熏修第十地故，得生其中。」即《花嚴》云「有妙淨",
    "T38n1782_02b:1028b20": "土，出過三界，第十地菩薩當生其中。」亦即十",
    "T38n1782_02b:1028b21": "地云「現報利益，受佛位故；後報利益，摩醯首",
    "T38n1782_02b:1028b22": "羅智處生故。」梵云摩醯首羅，即《瑜伽》所云大",
    "T38n1782_02b:1028b23": "自在，第十地菩薩也。第十地菩薩將成佛時，",
    "T38n1782_02b:1028b24": "往色究竟上，坐大寶蓮花，成正覺故，感得此",
    "T38n1782_02b:1028b25": "土。既成佛已，土便無邊，更無別處。《對法》第六",
    "T38n1782_02b:1028b26": "云「復有清淨世界，非苦諦攝，非業煩惱力所",
    "T38n1782_02b:1028b27": "生故、非業煩惱增上所起故，然由大願清淨",
    "T38n1782_02b:1028b28": "善根增上所引。此所生處不可思議，唯佛所",
    "T38n1782_02b:1028b29": "覺。尚非得靜慮者境界，況尋思者。此自受",
    "T38n1782_02b:1028c01": "用土，唯佛所知，尚非十地二乘境界，況非聖",
    "T38n1782_02b:1028c02": "住有尋思者之所能知。」雖有諸教種種不同，",
    "T38n1782_02b:1028c03": "及如上說身土差別不過三四，更不釋餘，如",
    "T38n1782_02b:1028c04": "理應知。第二出體性者，自性身土即真如",
    "T38n1782_02b:1028c05": "理，雖身土體無差別，而屬佛法相性異故，以",
    "T38n1782_02b:1028c06": "義相為身、以體性為土，以覺相為身、以法性",
    "T38n1782_02b:1028c07": "為土，體具恒沙真理功德。此佛身土，俱非色",
    "T38n1782_02b:1028c08": "攝、非心心所，但依一如差別義說。自受用身",
    "T38n1782_02b:1028c09": "還依自土，謂圓鏡智相應淨識。由昔所修自",
    "T38n1782_02b:1028c10": "利無漏純淨佛土因緣成熟，從初成佛盡未",
    "T38n1782_02b:1028c11": "來際，相續變為純淨佛土，唯以無漏色蘊",
    "T38n1782_02b:1028c12": "香味觸相續四塵間斷，亦聲五塵為性，體具",
    "T38n1782_02b:1028c13": "事相色法功德。《對法》所言「唯佛所覺，尚非得",
    "T38n1782_02b:1028c14": "靜慮者靜慮境界，況尋伺者。」即是此土。他受",
    "T38n1782_02b:1028c15": "用身還依自土，謂平等智大慈悲力。由昔所",
    "T38n1782_02b:1028c16": "修利他無漏純淨佛土因緣成熟，隨第十地",
    "T38n1782_02b:1028c17": "菩薩所宜變為淨土，器亦以無漏色蘊四塵",
    "T38n1782_02b:1028c18": "五塵而為體性。譬如世間人王國土，以有情",
    "T38n1782_02b:1028c19": "界及器世界以為體性，離二無別王國土故。",
    "T38n1782_02b:1028c20": "由此他受用身所有淨土，亦以成十地菩薩",
    "T38n1782_02b:1028c21": "五蘊，及金銀等所成四塵等器土以為體性。",
    "T38n1782_02b:1028c22": "此卷上說諸有情土是為菩薩嚴淨佛土，一",
    "T38n1782_02b:1028c23": "切菩薩隨諸有情增長饒益，即便攝受嚴淨",
    "T38n1782_02b:1028c24": "佛土。乃至廣說，十善業道土是菩薩佛土，菩",
    "T38n1782_02b:1028c25": "薩成佛時，大富梵行乃至正見有情來生其",
    "T38n1782_02b:1028c26": "國。故知有情及彼器界俱稱佛土。持髻所言",
    "T38n1782_02b:1028c27": "我見釋迦佛土嚴淨，復有無量寶功德莊嚴。",
    "T38n1782_02b:1028c28": "亦他受用土，持髻乃是第八地故。《法花經》言",
    "T38n1782_02b:1028c29": "「眾生見劫盡，大火所燒時。我此土安穩，天人",
    "T38n1782_02b:1029a01": "常充滿。」《梵網經》云「我今盧舍那，方坐蓮花",
    "T38n1782_02b:1029a02": "臺。一花百億國，一國一釋迦。」即他受用土。",
    "T38n1782_02b:1029a03": "世親菩薩《淨土論》云「女人及根缺，二乘種不",
    "T38n1782_02b:1029a04": "生。」皆他受用土。此之佛土，佛所變化者，定唯",
    "T38n1782_02b:1029a05": "無漏；菩薩變者，通有無漏。第八五識所變唯",
    "T38n1782_02b:1029a06": "有漏，第六識或第七識及所變通無漏。其有",
    "T38n1782_02b:1029a07": "情土通以五蘊功德為性，其此器土具十八",
    "T38n1782_02b:1029a08": "圓滿。佛變化身還居自土，謂成事智大慈悲",
    "T38n1782_02b:1029a09": "力。由昔所修利他無漏淨穢佛土因緣成熟，",
    "T38n1782_02b:1029a10": "隨未登地有情所宜化為佛土，或淨或穢。如",
    "T38n1782_02b:1029a11": "彌勒土淨。釋迦土中，說無垢稱經，足未按",
    "T38n1782_02b:1029a12": "前現穢非淨，足按已後暫令見淨。說法花",
    "T38n1782_02b:1029a13": "時，十方佛，淨而非穢；未集已前，穢而非淨。",
    "T38n1782_02b:1029a14": "《涅槃》亦云「爾時三千大千世界，以佛神力，地",
    "T38n1782_02b:1029a15": "皆柔軟，無有坵墟土石沙礫。」亦化土攝，隨所",
    "T38n1782_02b:1029a16": "宜生而現土故。此土亦以有情五蘊及器四",
    "T38n1782_02b:1029a17": "塵等以為體性，佛變唯無漏，餘有情變通有",
    "T38n1782_02b:1029a18": "無漏。第六識及所變通有無漏，餘識及所",
    "T38n1782_02b:1029a19": "變唯有漏。雖有種種眾寶莊嚴，依法出體，外",
    "T38n1782_02b:1029a20": "土唯色、內土通五，所化有情五蘊成故，或似",
    "T38n1782_02b:1029a21": "有功德、或似無功德。第三辨因行者，此上經",
    "T38n1782_02b:1029a22": "言「發起無上菩提心正，是為菩薩嚴淨佛土。",
    "T38n1782_02b:1029a23": "菩薩證得大菩提時，一切發趣大乘有情來",
    "T38n1782_02b:1029a24": "生其國。」純意樂、善加行、上意樂、六波羅蜜、",
    "T38n1782_02b:1029a25": "四無量、四攝事、巧方便、三十七種菩提分法、",
    "T38n1782_02b:1029a26": "修迴向、善說息除八種無暇、自守戒行不譏",
    "T38n1782_02b:1029a27": "彼短、十善業道，合十八種淨修佛土，皆淨土",
    "T38n1782_02b:1029a28": "因。經下文言「成就八法生于淨土。」〈香臺品〉言",
    "T38n1782_02b:1029a29": "「堪忍世界辨諸菩薩眾，成熟八法，無毀無",
    "T38n1782_02b:1029b01": "傷，從此命終生餘淨土。一作思惟：我於有情",
    "T38n1782_02b:1029b02": "應作善事，不應於彼希望善報。二作思惟：我",
    "T38n1782_02b:1029b03": "應代彼一切有情受諸苦惱，我之善根悉必",
    "T38n1782_02b:1029b04": "迴施與。三作思惟：我於有情應心平等，心無",
    "T38n1782_02b:1029b05": "罣礙。四作思惟：我應於彼一切有情摧伏憍",
    "T38n1782_02b:1029b06": "慢，敬愛如佛。五信解增上，於未聽受甚深經",
    "T38n1782_02b:1029b07": "典暫得聽聞，無疑無謗。六於他利養無嫉妬",
    "T38n1782_02b:1029b08": "心，於己利養不生憍慢。七調伏自心、常省己",
    "T38n1782_02b:1029b09": "過，不譏他犯。八恒無放逸，於諸善法常閑尋",
    "T38n1782_02b:1029b10": "求，精進修行菩提分法。」《觀無量壽經》廣說諸",
    "T38n1782_02b:1029b11": "觀生淨土因，乃至孝養父母、奉事師長、十念",
    "T38n1782_02b:1029b12": "成熟，皆淨土因。《佛地經論》及《攝大乘》皆言勝",
    "T38n1782_02b:1029b13": "出世間善根所起，唯說無漏善根為因。雖有",
    "T38n1782_02b:1029b14": "如是諸文不同，各隨所化機宜不同宜聞說",
    "T38n1782_02b:1029b15": "行，非定唯爾。故《對法》云「非業煩惱力所生故、",
    "T38n1782_02b:1029b16": "非業煩惱增上起故，然由大願清淨善根之",
    "T38n1782_02b:1029b17": "所引發。」總而言之，淨土因者，一由善根、二由",
    "T38n1782_02b:1029b18": "大願。若不修善根，佛土無因；不發大願，佛土",
    "T38n1782_02b:1029b19": "無緣，因緣具足方感果故。如是世有友資愛",
    "T38n1782_02b:1029b20": "取潤，方感內外二土果故。要修眾行，以願為",
    "T38n1782_02b:1029b21": "資，方得生於佛土之中；不爾便無見佛聞法",
    "T38n1782_02b:1029b22": "生佛土義。總相雖爾，然佛四土勝因各別。謂",
    "T38n1782_02b:1029b23": "法性土，唯以二空無分別智為其因緣，證法",
    "T38n1782_02b:1029b24": "性理唯此智故。自受用土，唯以自利後所得",
    "T38n1782_02b:1029b25": "智為其因緣，證事五蘊唯此智故。他受用土",
    "T38n1782_02b:1029b26": "及變化土，唯以利他後所得智為其因緣。《般",
    "T38n1782_02b:1029b27": "若經》云「莊嚴佛土莊嚴佛土者，即非莊嚴佛",
    "T38n1782_02b:1029b28": "土，是名莊嚴佛土莊嚴佛土。」天親論云「智習",
    "T38n1782_02b:1029b29": "唯識通，如是取淨土，非形第一體，非嚴莊嚴",
    "T38n1782_02b:1029c01": "意。」廣如彼說，正與此同。此說佛土所化眾生，",
    "T38n1782_02b:1029c02": "其因乃別。其法性土，十地菩薩亦以無分別",
    "T38n1782_02b:1029c03": "智為其因緣。圓滿法性土，十地不生，分有證",
    "T38n1782_02b:1029c04": "會，菩薩亦得，如前已說。故諸論云：初地已往",
    "T38n1782_02b:1029c05": "生如來家，謂淨法界，名如來家。於中證會，名",
    "T38n1782_02b:1029c06": "為生故。自受用土，十地不生，知而不證。他受",
    "T38n1782_02b:1029c07": "用土，十地菩薩後所得智為其因緣，無分別",
    "T38n1782_02b:1029c08": "智加行智等為其助因。《佛地》亦言「無分別者，",
    "T38n1782_02b:1029c09": "相資通論，理智不為事因緣故。若變化土，地",
    "T38n1782_02b:1029c10": "前凡夫以加行智、二乘亦以後所得智為正",
    "T38n1782_02b:1029c11": "因緣。」此上所說皆正因緣。若兼助因及緣助",
    "T38n1782_02b:1029c12": "者，隨應理土以事行及願為緣助得。若事土",
    "T38n1782_02b:1029c13": "者，以理行及願為緣助，生有漏土以無漏為",
    "T38n1782_02b:1029c14": "助，無漏土以有漏為助故。《對法》云「唯以大願",
    "T38n1782_02b:1029c15": "善根為因而得生起。」諸教所說種種不同，皆",
    "T38n1782_02b:1029c16": "隨所宜應時而說，非即決定。無垢所言「八法",
    "T38n1782_02b:1029c17": "無瘡，生于淨土。」《佛地》所言「勝出世間善根所",
    "T38n1782_02b:1029c18": "起。」此二皆是他受用因。《無垢經》言「發起天上",
    "T38n1782_02b:1029c19": "菩提心土，乃至十善業道，是為淨修佛土」者，",
    "T38n1782_02b:1029c20": "通說有漏無漏二因相資，生于他受用土，亦",
    "T38n1782_02b:1029c21": "可通說生變化淨土。《觀經》所說諸觀，及孝養",
    "T38n1782_02b:1029c22": "父母等，乃至十念為淨土因者，此有二義：一",
    "T38n1782_02b:1029c23": "云、准《攝大乘》等，西方乃他受用土。《觀經》自",
    "T38n1782_02b:1029c24": "言「阿鞞拔致不退菩薩方得生故，非以少善",
    "T38n1782_02b:1029c25": "根因緣而得生故。」無著、天親《淨土論》言「女人",
    "T38n1782_02b:1029c26": "根缺二乘種等皆不生故。」《攝大乘論》云「非唯",
    "T38n1782_02b:1029c27": "由願方乃得生，別時意故。如以一錢貨得千",
    "T38n1782_02b:1029c28": "錢，別時方得，非今即得。十念往生亦復如",
    "T38n1782_02b:1029c29": "是，十念為因，後方漸生。非由十念死後即生，",
    "T38n1782_02b:1030a01": "為除懈怠不修善者令其念佛，說十念力因",
    "T38n1782_02b:1030a02": "生淨土故。」又說阿彌陀佛身量豪相如五須",
    "T38n1782_02b:1030a03": "彌也，非他受用，何容乃爾？又《觀音授記經》",
    "T38n1782_02b:1030a04": "言「阿彌陀佛滅度之後，觀音菩薩次當補處。」",
    "T38n1782_02b:1030a05": "十地大形說當補處，非他受用是何佛耶？二",
    "T38n1782_02b:1030a06": "云、西方通於報化二土。報土文證，如前所說。",
    "T38n1782_02b:1030a07": "化土證者，《鼓音王經》云「阿彌陀佛，父名月上、",
    "T38n1782_02b:1030a08": "母名殊勝妙顏，有子有魔，亦有調達亦有王",
    "T38n1782_02b:1030a09": "城。」若非化身，寧有此事？故《觀經》說九品生中，",
    "T38n1782_02b:1030a10": "有阿羅漢、須陀洹等。故生彼者通有三乘，其",
    "T38n1782_02b:1030a11": "土通是報化二土。若依前解，此是他受用身，",
    "T38n1782_02b:1030a12": "示現亦有父母王國，實即無之，實無女人惡",
    "T38n1782_02b:1030a13": "道怖等。九品生中，阿羅漢等借彼名說，實是",
    "T38n1782_02b:1030a14": "菩薩。二釋任情，取捨隨意。第四果相者，《佛地",
    "T38n1782_02b:1030a15": "經》言「最極自在淨識為相。」彼論釋言「佛無漏",
    "T38n1782_02b:1030a16": "心以為體相，唯有識故，非離識外別有其土。",
    "T38n1782_02b:1030a17": "謂法性土，即法性心，此不離於無分別智相",
    "T38n1782_02b:1030a18": "應淨識，識實性故。自他受用及變化土，皆不",
    "T38n1782_02b:1030a19": "離於佛後得智相應淨識。然識有異，自受用",
    "T38n1782_02b:1030a20": "土即第八識，他受用土即第七識，其變化",
    "T38n1782_02b:1030a21": "土即前五識，隨應是彼後所得智相應識故。」",
    "T38n1782_02b:1030a22": "十地菩薩見法性土及他受用土，地前三",
    "T38n1782_02b:1030a23": "乘見變化土，皆隨所應，不離見者有漏無漏",
    "T38n1782_02b:1030a24": "能觀淨穢。故此經言「若欲勤修嚴淨佛土，",
    "T38n1782_02b:1030a25": "先應方便嚴淨自心。隨諸菩薩自心嚴淨，即",
    "T38n1782_02b:1030a26": "得如是嚴淨佛土。」天親菩薩《般若論》云「智習",
    "T38n1782_02b:1030a27": "唯識通，如是取淨土。」故修智因果便識淨，",
    "T38n1782_02b:1030a28": "內識既淨，外感眾生及器世間國土皆淨，廣",
    "T38n1782_02b:1030a29": "如經說。亦隨見者所應之識，如前准知。第五",
    "T38n1782_02b:1030b01": "分量者，《佛地》、《唯識》皆說「法性土雖非色攝，不",
    "T38n1782_02b:1030b02": "可說其形量大小，然依事相其量無邊，譬如",
    "T38n1782_02b:1030b03": "虛空遍一切處。」自受用土，《十地經》說「第十地",
    "T38n1782_02b:1030b04": "菩薩得生大自在宮，有十果相現。有大寶蓮",
    "T38n1782_02b:1030b05": "花座，周圓如十阿僧祇百千三千大千世界，",
    "T38n1782_02b:1030b06": "微塵數量出。第十地菩薩座登正覺，既成佛",
    "T38n1782_02b:1030b07": "竟，盡未來際相續變為純淨佛土，周圓無際、",
    "T38n1782_02b:1030b08": "眾寶莊嚴，隨法性土量無邊故。他受用土，隨",
    "T38n1782_02b:1030b09": "十地菩薩所宜而現，或大或小、或劣或勝，前",
    "T38n1782_02b:1030b10": "後改轉。」《梵網經》說「我今盧舍那，方坐蓮花座，",
    "T38n1782_02b:1030b11": "一花百億國，一國一釋迦。」《攝論》等云「初地菩",
    "T38n1782_02b:1030b12": "薩，悟十百門，見百佛土，一佛國土三千世",
    "T38n1782_02b:1030b13": "界，三千世界有百億四天下，四天下各有一",
    "T38n1782_02b:1030b14": "化佛，三千界中有百億化佛。」初地菩薩見百",
    "T38n1782_02b:1030b15": "箇百億化佛一受用身，受用身居一大寶花",
    "T38n1782_02b:1030b16": "臺，花有百葉，葉即三千大千世界。一受用佛",
    "T38n1782_02b:1030b17": "名盧舍那，百箇百億化佛名為釋迦，不離一",
    "T38n1782_02b:1030b18": "盧舍那身有眾釋迦。二地菩薩見一受用佛",
    "T38n1782_02b:1030b19": "坐千葉蓮花，乃至第十地見佛極大，花葉無",
    "T38n1782_02b:1030b20": "邊。且二地中，見初地所見十受用身盧舍那、",
    "T38n1782_02b:1030b21": "千箇百億化身釋迦，乃至十地見九地所見",
    "T38n1782_02b:1030b22": "無量受用身盧舍那、無量化身釋迦。大千世",
    "T38n1782_02b:1030b23": "界佛數雖多，不離釋迦之化，故名一佛所化。",
    "T38n1782_02b:1030b24": "又小乘中唯言一佛，無多化身，亦隨彼機說",
    "T38n1782_02b:1030b25": "一佛也。或資糧道，見一四天下有一主佛。加",
    "T38n1782_02b:1030b26": "行道中，見三千界有一立佛。初地以上，漸漸",
    "T38n1782_02b:1030b27": "增故，故他受用土其量不定。變化土，或淨",
    "T38n1782_02b:1030b28": "或穢、或小或大，前後改轉亦無定限，隨生所",
    "T38n1782_02b:1030b29": "宜一時現故。《無垢稱經》佛足指按，大千界淨。",
    "T38n1782_02b:1030c01": "無垢將至，預變毘耶一城為淨。說法花經，初",
    "T38n1782_02b:1030c02": "變大千，次變十方各二百萬億佛國令淨，後",
    "T38n1782_02b:1030c03": "更重變，故知大小隨時不定。《瓔珞經》言「毘盧",
    "T38n1782_02b:1030c04": "遮那佛是法身，盧舍那佛是受用身，釋迦牟",
    "T38n1782_02b:1030c05": "尼佛是化身。」故作是說。第六處所者，其法性",
    "T38n1782_02b:1030c06": "土即真如理，無別處所。自受用土亦充法",
    "T38n1782_02b:1030c07": "界，更無別處。他受用土，《佛地經》言「超過三",
    "T38n1782_02b:1030c08": "界所行之處。」彼論釋言「非三界愛所執受故，",
    "T38n1782_02b:1030c09": "離相應所緣二縛，隨增言超過三界故，是道",
    "T38n1782_02b:1030c10": "諦善性所攝。」彼有三釋，有義各別，有處說在",
    "T38n1782_02b:1030c11": "淨居天上、有處說在西方等故、有義同處。淨",
    "T38n1782_02b:1030c12": "土周圓無有邊際，遍法界故。如實義者，自受",
    "T38n1782_02b:1030c13": "用土周遍法界，無處不有，不可說言離三界",
    "T38n1782_02b:1030c14": "處即三界處。若他受用土，或在色界淨居天",
    "T38n1782_02b:1030c15": "上、或西方等，處所不定。《法花》亦言「眾生見劫",
    "T38n1782_02b:1030c16": "盡，大火所燒時，我此土安穩，天人常充滿。」十",
    "T38n1782_02b:1030c17": "地所見乃是報土，地前所見乃是化土，隨宜",
    "T38n1782_02b:1030c18": "而現，何得定方別指一處？欲令眾生起勝欣",
    "T38n1782_02b:1030c19": "心，別指處所，隨心淨處即淨土處。化土必隨",
    "T38n1782_02b:1030c20": "三界處所，任物化生即便現故。古人於此種",
    "T38n1782_02b:1030c21": "種分別，三界之外別有處所以為淨土。理必",
    "T38n1782_02b:1030c22": "不爾，所化必有異熟識在，異熟識在必是界",
    "T38n1782_02b:1030c23": "攝，何得出界？由非界繫，言超三界，非處有",
    "T38n1782_02b:1030c24": "別，隨所化故。第七共不共者，《成唯識》云「其法",
    "T38n1782_02b:1030c25": "性土，一切如來同所證故，體無差別。自受用",
    "T38n1782_02b:1030c26": "土，雖一切佛各變不同，而皆無邊，不相障礙。",
    "T38n1782_02b:1030c27": "餘二佛土，隨諸如來所化有情有共不共。所",
    "T38n1782_02b:1030c28": "化共者，同處同時，隨應諸佛各變為土，形狀",
    "T38n1782_02b:1030c29": "相似，不相障礙、展轉相雜，為增上緣。令所化",
    "T38n1782_02b:1031a01": "生自識變現，謂於一土有一佛身，為現神通",
    "T38n1782_02b:1031a02": "說法饒益。如是土眾生，宜聞釋迦、彌勒、彌",
    "T38n1782_02b:1031a03": "陀，此等諸佛即共變之。於不共者，唯一佛",
    "T38n1782_02b:1031a04": "變。諸有情類無始時來種性法爾，更相繫",
    "T38n1782_02b:1031a05": "屬，或多屬一、或一屬多，如底沙佛令釋迦菩",
    "T38n1782_02b:1031a06": "薩超九劫等，故所化生有共不共。不爾多佛",
    "T38n1782_02b:1031a07": "久住世間，各事劬勞實為無益，一佛能益一",
    "T38n1782_02b:1031a08": "切生故。」由此變化他受用土，有共不共。第八",
    "T38n1782_02b:1031a09": "諸門者，於中有十：一土主、二輔翼、三眷屬、",
    "T38n1782_02b:1031a10": "四任持、五事業、六攝益、七無畏、八遊路、九",
    "T38n1782_02b:1031a11": "所乘、十入門。第一主者，《佛地經》云「如來所",
    "T38n1782_02b:1031a12": "都，謂諸佛土。」諸佛為主，以殊勝故非餘所",
    "T38n1782_02b:1031a13": "都，唯屬世尊。或唯世尊攝受非餘。即三佛",
    "T38n1782_02b:1031a14": "身，各於自土為主非餘。謂法性土體性唯一，",
    "T38n1782_02b:1031a15": "法身為主。自受用土雖遍法界，一一自變，名",
    "T38n1782_02b:1031a16": "自為主，不相障礙。他受用土及變化土，雖諸",
    "T38n1782_02b:1031a17": "佛變，然一合相亦一相身，各各隨應攝受",
    "T38n1782_02b:1031a18": "為主，不相障礙。二輔翼者，其法性土及自",
    "T38n1782_02b:1031a19": "受用，唯有佛居而無輔翼者。十地菩薩雖分",
    "T38n1782_02b:1031a20": "能證，非是法身之能輔翼。法身無相，不說之",
    "T38n1782_02b:1031a21": "故。他受用土，《佛地經》云「諸大菩薩眾所雲",
    "T38n1782_02b:1031a22": "集。」謂此淨土，常有無量大菩薩僧常來輔翼，",
    "T38n1782_02b:1031a23": "故無怨敵能為違害。諸佛慈悲，於自識上隨",
    "T38n1782_02b:1031a24": "菩薩宜現麁妙土，菩薩隨自善根願力，於自",
    "T38n1782_02b:1031a25": "識上似佛所生淨土相現。雖是自心各別變",
    "T38n1782_02b:1031a26": "現，而同一處，形相相似，謂為一土共集其中。",
    "T38n1782_02b:1031a27": "《佛地論》云「如是十地所變淨土，為是有漏、為",
    "T38n1782_02b:1031a28": "是無漏？略有三義：有義無漏。自無漏種子願",
    "T38n1782_02b:1031a29": "力資故變生淨土，於中受用大乘法樂，能證",
    "T38n1782_02b:1031b01": "真如、得真無漏、常見諸佛，故道諦收。有義有",
    "T38n1782_02b:1031b02": "漏。謂自心中加行有漏淨土種子願力資故",
    "T38n1782_02b:1031b03": "變生淨土，於中受用大乘法樂。七地已前煩",
    "T38n1782_02b:1031b04": "惱現起，十地修道，煩惱及所知障種在第",
    "T38n1782_02b:1031b05": "八識體，能持彼故、現受熏故，猶是有漏無記",
    "T38n1782_02b:1031b06": "性攝，故非無漏。又非有情有二實身，身既有",
    "T38n1782_02b:1031b07": "漏，所依淨土云何無漏？故唯有漏苦諦所攝。",
    "T38n1782_02b:1031b08": "如實義者，十地菩薩自心所變淨土有二：第",
    "T38n1782_02b:1031b09": "八所變唯是有漏，有漏第八相故攝故，為",
    "T38n1782_02b:1031b10": "有漏身之所依故。雖無漏善力所資熏，其相",
    "T38n1782_02b:1031b11": "淨妙，而是有漏，隨加行等所現亦爾。若隨後",
    "T38n1782_02b:1031b12": "得無漏心變淨土影像，是無漏識相分攝故，",
    "T38n1782_02b:1031b13": "從無漏善種子生故，體是無漏，道諦所攝。其",
    "T38n1782_02b:1031b14": "變化土，三乘眾集，二乘聖人菩薩凡夫之所",
    "T38n1782_02b:1031b15": "集故。佛所變者，唯是無漏。餘所變者，有義唯",
    "T38n1782_02b:1031b16": "有漏，無漏後得不能變為淨土相故；有義亦",
    "T38n1782_02b:1031b17": "無漏，無漏後得隨佛所變增上緣力，亦變事",
    "T38n1782_02b:1031b18": "相，理不乖違。故此釋善。」第三眷屬者，《佛地經》",
    "T38n1782_02b:1031b19": "云「無量天龍人非人等，常所翼從。」其法性土、",
    "T38n1782_02b:1031b20": "自受用土，二無輔翼，無相如前。他受用土，唯",
    "T38n1782_02b:1031b21": "有天人以為眷屬，無有餘類。雖超三界，天等",
    "T38n1782_02b:1031b22": "仍是三界攝故。淨識如是攝受變現，為嚴淨",
    "T38n1782_02b:1031b23": "土，故不相違。或為成熟所化有情，示現如是",
    "T38n1782_02b:1031b24": "變化種類。如為調伏劫比拏王，現化無量轉",
    "T38n1782_02b:1031b25": "輪王眾眷屬圍遶。或佛自化、或諸菩薩化作",
    "T38n1782_02b:1031b26": "此類，住持淨土，莊嚴供養，引導他方，翼從如",
    "T38n1782_02b:1031b27": "來。《無量壽經》亦言「命命鳥等，皆是阿彌陀佛",
    "T38n1782_02b:1031b28": "之化作。」化為二乘莊嚴淨土，亦復如是。變化",
    "T38n1782_02b:1031b29": "土中，亦以真實八部輔翼。他受用土，菩薩為",
    "T38n1782_02b:1031c01": "真，二乘八部皆為權現，非是真實得生中。",
    "T38n1782_02b:1031c02": "變化土中，二乘八部皆是真實，十地菩薩皆",
    "T38n1782_02b:1031c03": "為權迹。十地不應生變化土，權示化形生於",
    "T38n1782_02b:1031c04": "中故。第四任持者，法性二依不假任持。自",
    "T38n1782_02b:1031c05": "受用土，自法樂持。他受用土，《佛地經》言「廣大",
    "T38n1782_02b:1031c06": "法味嘉樂所持。」十地菩薩，大乘法味喜樂所",
    "T38n1782_02b:1031c07": "持，食能令住，是任持義。已超三界，性是無",
    "T38n1782_02b:1031c08": "漏。能斷有漏不應名食，是任持因故亦名",
    "T38n1782_02b:1031c09": "食。如有漏法雖障無漏，然持有漏得名為",
    "T38n1782_02b:1031c10": "食。無漏亦爾，雖斷有漏，然持無漏，云何非",
    "T38n1782_02b:1031c11": "食？諸佛菩薩後得妙智，能說能受大乘法味，",
    "T38n1782_02b:1031c12": "生大喜樂。又正體智受真如味，生大喜樂。法",
    "T38n1782_02b:1031c13": "味生大喜樂，能任持身，令不斷壞，長養善法，",
    "T38n1782_02b:1031c14": "故名為食。七地以前猶分段生，非不資於",
    "T38n1782_02b:1031c15": "段觸等四。八地以上及一切佛，不資段食，可",
    "T38n1782_02b:1031c16": "說資餘，諸論說為示現依止住食攝故。若變",
    "T38n1782_02b:1031c17": "化土，實資四食，亦得資法味為食，如聞《妙法",
    "T38n1782_02b:1031c18": "花》六十劫住故。然此經下〈菩提分品〉言「既飡",
    "T38n1782_02b:1031c19": "不死法，還飲解脫味。」以涅槃不死而為食者，",
    "T38n1782_02b:1031c20": "所證妙境，生於喜樂，可名食故。能持無漏，亦",
    "T38n1782_02b:1031c21": "與食名不相違也。然此食體，諸教不同，廣如",
    "T38n1782_02b:1031c22": "別章及《法花疏》。第五事業者，其佛法身，或唯",
    "T38n1782_02b:1031c23": "自利；為二身依，或通二利。自受用身，唯有自",
    "T38n1782_02b:1031c24": "利。若他受用及變化身，唯屬利他，為他現故。",
    "T38n1782_02b:1031c25": "《佛地經》云「作諸眾生一切義利，佛雖寂定，由",
    "T38n1782_02b:1031c26": "先所修如行願力，任運能作一切有情一切",
    "T38n1782_02b:1031c27": "義利。」他受用土中，多說妙法、少作神通，作利",
    "T38n1782_02b:1031c28": "十地菩薩義利。變化土中，多作神通、少說妙",
    "T38n1782_02b:1031c29": "法，作利三乘一切義利。第六攝益者，自性身",
    "T38n1782_02b:1032a01": "土及自受用，已斷圓滿，不說攝益。其他受用",
    "T38n1782_02b:1032a02": "攝益義者，《佛地經》云「滅諸煩惱災橫纏垢。」即",
    "T38n1782_02b:1032a03": "諸煩惱名纏垢，如是即名諸災橫因。煩惱纏",
    "T38n1782_02b:1032a04": "垢此中無故，所作災橫此中亦無。或煩惱者",
    "T38n1782_02b:1032a05": "即十煩惱，三界見修合有一百二十八種。纏有",
    "T38n1782_02b:1032a06": "八種，謂無慚、無愧、惛沈、睡眠、掉舉、惡作、嫉、慳。",
    "T38n1782_02b:1032a07": "垢有六種，謂害、恨、惱、諂、誑、憍。災橫即是彼所",
    "T38n1782_02b:1032a08": "發業及所得果。所知障中，種名煩惱，現起名",
    "T38n1782_02b:1032a09": "纏垢，離此二種名為攝益。如世封主雖不攝",
    "T38n1782_02b:1032a10": "受，但不為災，對戶亦言主攝益我。此亦如是。",
    "T38n1782_02b:1032a11": "又現證得得解脫煩惱災橫纏垢殊勝福智，",
    "T38n1782_02b:1032a12": "故名攝益。化身二中，二乘聖者唯此亦爾。",
    "T38n1782_02b:1032a13": "凡夫菩薩雖未永斷，制伏現行亦名攝益。地",
    "T38n1782_02b:1032a14": "前名為損力益，能轉道故。然此諸位，分別二",
    "T38n1782_02b:1032a15": "障，此心中漸能制伏，於四善根加行道中能",
    "T38n1782_02b:1032a16": "頓伏盡。初地頓斷，名為攝益。俱生二障，加行",
    "T38n1782_02b:1032a17": "道中能漸伏之，十地隨應能漸斷之。初地已",
    "T38n1782_02b:1032a18": "上能頓伏盡，故名攝益。第七無畏者，內無損",
    "T38n1782_02b:1032a19": "益、外無怖畏。法性身土、自他受用及變化",
    "T38n1782_02b:1032a20": "身，久已無畏。《佛地經》云「違離眾魔。」魔即四",
    "T38n1782_02b:1032a21": "魔，是怖畏因，由此能生諸怖畏故。佛皆無彼，",
    "T38n1782_02b:1032a22": "故無怖畏。他受用土，十地菩薩離麁四魔，無",
    "T38n1782_02b:1032a23": "五怖畏。煩惱、蘊、死，漸斷位次，隨應說之，其義",
    "T38n1782_02b:1032a24": "可解。變化土中，三乘聖者亦分能離。十信菩",
    "T38n1782_02b:1032a25": "薩，八相成道，能伏天魔。加行道中，亦能制伏",
    "T38n1782_02b:1032a26": "分別煩惱，離煩惱魔。十住第四生貴住中，捨",
    "T38n1782_02b:1032a27": "離生死，出三界故，分離死魔；入初地時，分離",
    "T38n1782_02b:1032a28": "分段死，亦名分離五蘊之魔。是故無畏。第八",
    "T38n1782_02b:1032a29": "遊路者，《佛地經》言「大念慧行，以為遊路。」彼論",
    "T38n1782_02b:1032b01": "釋言「若諸如來大念，即是無分別智，由念安",
    "T38n1782_02b:1032b02": "住真如理故。」無分別智為法性土所遊之路，",
    "T38n1782_02b:1032b03": "大慧即是後所得智，分別諸法真俗相故，為",
    "T38n1782_02b:1032b04": "二受用及變化路。此二皆有造作淨土增上",
    "T38n1782_02b:1032b05": "業用，故俱名行；通生淨土，故俱名路。或大念",
    "T38n1782_02b:1032b06": "行是自利行，內攝記故，是法性土及自受",
    "T38n1782_02b:1032b07": "用路。大慧行者是利他行，外分別故，是他受",
    "T38n1782_02b:1032b08": "用及變化路。上說佛已。十地菩薩大念者聞",
    "T38n1782_02b:1032b09": "慧，大慧者思慧，大行者修慧。以此三慧，隨其",
    "T38n1782_02b:1032b10": "所應親疎相資，為其有漏無漏土路，三慧皆",
    "T38n1782_02b:1032b11": "通有無漏故。若變化土，地前三乘亦以三慧",
    "T38n1782_02b:1032b12": "為其遊路，二乘修慧亦通無漏、凡夫菩薩唯",
    "T38n1782_02b:1032b13": "是有漏，為其遊路。第九所乘者，御此所乘，行",
    "T38n1782_02b:1032b14": "彼路故。《佛地經》言「大止妙觀以為所乘。」止謂",
    "T38n1782_02b:1032b15": "三摩地，等持也。觀謂波羅若，慧也。止觀等",
    "T38n1782_02b:1032b16": "運，故名所乘。路是總位，位中止觀別名所",
    "T38n1782_02b:1032b17": "乘。佛之三身恒乘於此，入三佛土。十地菩",
    "T38n1782_02b:1032b18": "薩乘此入於他受用土，地前三乘隨應前乘",
    "T38n1782_02b:1032b19": "此止觀品入於淨土。若化穢土，通散定慧以",
    "T38n1782_02b:1032b20": "為所乘，不爾無由生佛土故。第十入門者，從",
    "T38n1782_02b:1032b21": "此入門，御彼入故。《佛地經》言「大空無相無願",
    "T38n1782_02b:1032b22": "解脫，為所入門。」解脫者涅槃，緣之妙智名",
    "T38n1782_02b:1032b23": "之為門。或無漏智亦名解脫，離繫縛故。因此",
    "T38n1782_02b:1032b24": "三門，入淨土故。且一義云：因無相門，入法性",
    "T38n1782_02b:1032b25": "土，觀法無相證真如故。因無願門，入自受用",
    "T38n1782_02b:1032b26": "土，於三界中無願求故。因空門，入他受用及",
    "T38n1782_02b:1032b27": "變化土，達二無我，入二土故。或云三門皆入",
    "T38n1782_02b:1032b28": "三種佛土。論說三門，或各別觀三種自性，或",
    "T38n1782_02b:1032b29": "皆能觀三種性故。此說佛門。若諸菩薩，因此",
    "T38n1782_02b:1032c01": "三種無漏之門，入他受用土。若地前二乘，亦",
    "T38n1782_02b:1032c02": "因三無漏或復有漏，入於化土。凡夫菩薩，唯",
    "T38n1782_02b:1032c03": "因此三有漏等持，入於他土。不名解脫門，",
    "T38n1782_02b:1032c04": "非無漏攝故。理實他受用及變化土，皆有事",
    "T38n1782_02b:1032c05": "乘遊路門等，為令有情欣樂實德，故就行說。",
    "T38n1782_02b:1032c06": "其法性土及自受用皆量無邊，不說別有事",
    "T38n1782_02b:1032c07": "門等相。他受用土既有分限，皆依蓮花而方",
    "T38n1782_02b:1032c08": "建立。《佛地經》云「大寶蓮花之所建立。」《觀經》亦",
    "T38n1782_02b:1032c09": "言「作懸鼓想，有蓮花座。」化土不定，或有或",
    "T38n1782_02b:1032c10": "無。唯此佛土無蓮花故，佛現土中。文有其",
    "T38n1782_02b:1032c11": "三：一明佛現、二舉喻彰、三顯眾觀。此初文",
    "T38n1782_02b:1032c12": "也。菩薩之心由來見淨，聲聞劣意，未覩淨",
    "T38n1782_02b:1032c13": "方，令變下情、令見淨剎，故假指按大千方變，",
    "T38n1782_02b:1032c14": "此化淨土令凡見故。",
    "T38n1782_02b:1032c15": "經　譬如功德至寶莊嚴土。贊曰：此舉喻顯。",
    "T38n1782_02b:1032c16": "寶莊嚴佛，他受用身。寶莊嚴土，即無漏土。佛",
    "T38n1782_02b:1032c17": "身不改，唯土變淨，舉他報土以喻化土。或假",
    "T38n1782_02b:1032c18": "喻顯，佛舉寶身，其土亦爾。",
    "T38n1782_02b:1032c19": "經　一切大眾至坐寶蓮花。贊曰：下明眾觀",
    "T38n1782_02b:1032c20": "暫變，彼心念為平等，故見坐花，見土亦淨。",
    "T38n1782_02b:1032c21": "未久心淨，故令暫見。久者必由行成，近者佛",
    "T38n1782_02b:1032c22": "令可得。",
    "T38n1782_02b:1032c23": "經　爾時世尊至佛土不。贊曰：下第四鶖子疑",
    "T38n1782_02b:1032c24": "除。有三：初指土為問、次鶖子喜答、三述理",
    "T38n1782_02b:1032c25": "除疑。此初文也。",
    "T38n1782_02b:1032c26": "經　舍利子言至嚴淨悉現。贊曰：此鶖子喜答。",
    "T38n1782_02b:1032c27": "經　告舍利子至雜穢土耳。贊曰：下述理除",
    "T38n1782_02b:1032c28": "疑。此文有三：初總告、次喻示、後結成。此初",
    "T38n1782_02b:1032c29": "文也。若者如義。我心久淨，土淨如此，為愍",
    "T38n1782_02b:1033a01": "劣生，隨現劣生土，土本非我所嚴故，三乘",
    "T38n1782_02b:1033a02": "眾生所宜見故。",
    "T38n1782_02b:1033a03": "經　舍利子至其食有異。贊曰：此喻示也。妙",
    "T38n1782_02b:1033a04": "高山頂三十三天，四面各八，帝釋居中，而為",
    "T38n1782_02b:1033a05": "主故。舊言「飯色」，色見類義。",
    "T38n1782_02b:1033a06": "經　如是舍利子至所見有異。贊曰：下結成",
    "T38n1782_02b:1033a07": "也。此且總成。佛土雖同，唯釋迦土有情心",
    "T38n1782_02b:1033a08": "異，見淨穢殊，地前三乘見土穢故，十地菩",
    "T38n1782_02b:1033a09": "薩恒見淨故。",
    "T38n1782_02b:1033a10": "經　若人心淨至妙寶莊嚴。贊曰：下別結淨。",
    "T38n1782_02b:1033a11": "如有持髻心淨，便是淨故。",
    "T38n1782_02b:1033a12": "經　當佛現此至正等覺心。贊曰：下品第四段",
    "T38n1782_02b:1033a13": "利益圓滿。有二：初大乘益、後小乘益。大乘益",
    "T38n1782_02b:1033a14": "中，初明二益、後攝神足。此初也。初得無生",
    "T38n1782_02b:1033a15": "在初地，任運無生在八地。既聞嚴淨，明彼未",
    "T38n1782_02b:1033a16": "知佛之淨土，今得無生故入初地，或時無生",
    "T38n1782_02b:1033a17": "得入八地。發心有二：一創發，始入初劫。二無漏",
    "T38n1782_02b:1033a18": "發，在初地前、未得初地，故知發心方入初劫。",
    "T38n1782_02b:1033a19": "經　時佛世尊至還復如故。贊曰：無變淨方，",
    "T38n1782_02b:1033a20": "令興大意，大果斯得，故攝神足。雖小果亦證，",
    "T38n1782_02b:1033a21": "無不為斯現淨土故，所以後說。",
    "T38n1782_02b:1033a22": "經　求聲聞乘至善解脫。贊曰：下明小益。知",
    "T38n1782_02b:1033a23": "無常者，見土轉變，順無常理，違苦諦故。此文",
    "T38n1782_02b:1033a24": "見道。遠塵者，無間道，斷障故。離垢者，解脫道，",
    "T38n1782_02b:1033a25": "離垢證無為故。得法智故，名法眼淨。永離諸",
    "T38n1782_02b:1033a26": "漏，煩惱障盡，離所緣縛也。心善解脫，離相應",
    "T38n1782_02b:1033a27": "縛也。此明證得阿羅漢果。舊云「不受諸法」，不",
    "T38n1782_02b:1033a28": "取我我所，不受生死果故。意解者，心解脫故。",
    "T38n1782_02b:1033a29": "說無垢稱經贊卷第二末",
    "T38n1782_02b:1033b01": "天保六乙未中冬中七日晝寫畢沙門遊識"
}