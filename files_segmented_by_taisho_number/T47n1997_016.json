{
    "T47n1997_016:0786a20": "圓悟佛果禪師語錄卷第十六",
    "T47n1997_016:0786a22": "宋平江府虎丘山門人紹隆等編",
    "T47n1997_016:0786a23": "法語下",
    "T47n1997_016:0786a24": "示宗覺大師",
    "T47n1997_016:0786a25": "佛語心為宗。宗通說亦通。既謂之宗門。豈可",
    "T47n1997_016:0786a26": "支離去本逐末隨言語機境作窠。窟要須徑",
    "T47n1997_016:0786a27": "截超證透出心性玄妙勝淨境界。直徹綿密",
    "T47n1997_016:0786a28": "穩當向上大解脫大休大歇之場。等閑雖似",
    "T47n1997_016:0786a29": "空豁豁地。而力用圓證不拘限量。千人萬人",
    "T47n1997_016:0786b01": "羅籠不住。所以迦文老人久默斯要。三百餘",
    "T47n1997_016:0786b02": "會略不明破。但隨機救拔。候時節到來乃於",
    "T47n1997_016:0786b03": "靈山。露面皮拈出。獨有金色頭陀。上他釣鉤。",
    "T47n1997_016:0786b04": "謂之教外別行。若諳此旨。則威音已前漏逗",
    "T47n1997_016:0786b05": "了也。點化將來雖隨類化身。千般伎倆萬種",
    "T47n1997_016:0786b06": "機緣。無不皆是箇一著子。此豈單見淺聞存",
    "T47n1997_016:0786b07": "知解墮機括者所可測量。是故從上來。行棒",
    "T47n1997_016:0786b08": "行喝輥毬擎叉喫茶打鼓插鍬牧牛彰境智據",
    "T47n1997_016:0786b09": "坐掩門喚回叱咄與掌下踏。莫不皆本此。唯",
    "T47n1997_016:0786b10": "本色衲子。自既了悟透徹。又復遇大宗師惡",
    "T47n1997_016:0786b11": "手段淘汰煆煉。到師子咬人不隨藥忌。直截",
    "T47n1997_016:0786b12": "斬豁處。方可一舉便知落處。如師子入窟出",
    "T47n1997_016:0786b13": "窟。踞地返擲。何人可測量哉。此門不論拕泥",
    "T47n1997_016:0786b14": "涉水。草裏輥打葛藤眼麻眯三搭不回者。唯",
    "T47n1997_016:0786b15": "是八面受敵。未舉先知未言先契。自然水乳",
    "T47n1997_016:0786b16": "相合。得坐披衣養得純熟待霜露果熟出頭",
    "T47n1997_016:0786b17": "來。便與麼用。始合祖先本因地。發行一周佛",
    "T47n1997_016:0786b18": "事。所以道。要窮恁麼事。須是恁麼人。若是恁",
    "T47n1997_016:0786b19": "麼人。不愁恁麼事。",
    "T47n1997_016:0786b20": "示一書記",
    "T47n1997_016:0786b21": "英靈衲子。蘊卓識奇姿慷慨隳冠。視身世聲",
    "T47n1997_016:0786b22": "名。如游塵淨雲谷響。以夙昔大根器。知有此",
    "T47n1997_016:0786b23": "段。超生出死絕聖越凡。乃三世如來所證金",
    "T47n1997_016:0786b24": "剛正體。歷代祖師單傳妙心。跂步蹴踏作香",
    "T47n1997_016:0786b25": "象金翅。要馳驟飛騰於億千萬類之上。截流",
    "T47n1997_016:0786b26": "摩霄。豈肯為鴻鵠燕雀。局促於高低勝負較",
    "T47n1997_016:0786b27": "目前。電光石火間瞥轉利害耶。是故古之大",
    "T47n1997_016:0786b28": "達。不記細故不圖淺近。發片志欲高超佛祖",
    "T47n1997_016:0786b29": "荷擔一切。所不能承當之重任。普津濟四生",
    "T47n1997_016:0786c01": "九類。拔苦與安。破障道愚昧。折無明顛狂毒",
    "T47n1997_016:0786c02": "箭。拈出法眼見刺。使本地風光澄霽。空劫已",
    "T47n1997_016:0786c03": "前面目明顯。悉心竭力不憚寒暑。廢寢忘[(歹*又)/食]",
    "T47n1997_016:0786c04": "刻意尚行。潔清三業。向三條椽下死却心猿",
    "T47n1997_016:0786c05": "殺却意馬。直使如枯木朽株頑石頭相類。驀",
    "T47n1997_016:0786c06": "地穿透豈從他得哉。發大伏藏。然暗室明炬。",
    "T47n1997_016:0786c07": "擬艨艟於要津。證大解脫。不起一念頓成正",
    "T47n1997_016:0786c08": "覺。且通箇入理之門。然後升普光明場。據無",
    "T47n1997_016:0786c09": "漏清淨殊勝偉特法空之座。口海瀾翻奮無",
    "T47n1997_016:0786c10": "礙四辯。才立一機垂一句現一勝相。普使凡",
    "T47n1997_016:0786c11": "聖有情無情。俱仰威光同受庥廕。尚未是絕",
    "T47n1997_016:0786c12": "功勳處。更轉那頭。千聖羅籠不住。萬靈景仰",
    "T47n1997_016:0786c13": "無門。諸天無路捧華。魔外那能傍覷。放却知",
    "T47n1997_016:0786c14": "見。卸却玄妙。颺却作用。唯饑[(歹*又)/食]渴飲而已。初",
    "T47n1997_016:0786c15": "不知有心無心得念失念。何況更戀著從前",
    "T47n1997_016:0786c16": "學解諦句。奇言理性分劑名相。桎梏佛見法",
    "T47n1997_016:0786c17": "見。動地掀天世智辯聰。自纏自縛入海算沙。",
    "T47n1997_016:0786c18": "有何所靠耶。等是大丈夫。應務敵勝驚群。滿",
    "T47n1997_016:0786c19": "自己本志願。乃為本分大心大見大解脫無",
    "T47n1997_016:0786c20": "為無事真道人也。",
    "T47n1997_016:0786c21": "示勝首座",
    "T47n1997_016:0786c22": "釋迦老多子塔前分半座。已密授此印。爾後",
    "T47n1997_016:0786c23": "拈華是第二重公案。至於付金襴鷄足山中",
    "T47n1997_016:0786c24": "候彌勒。是多少節文也。達磨迢迢自西竺遊",
    "T47n1997_016:0786c25": "梁歷魏。冷坐少林。深雪之中有箇斷臂老子。",
    "T47n1997_016:0786c26": "解覷破不免漏泄分付伊。謂之單傳密記。子",
    "T47n1997_016:0786c27": "細究之。一場敗闕。自此便喧傳西來旨意。世",
    "T47n1997_016:0786c28": "間隨流將錯就錯。滿地流行分五家七宗。遞",
    "T47n1997_016:0786c29": "立門戶提唱。就實窮之。端的成得甚麼邊事。",
    "T47n1997_016:0787a01": "是故從來達人。不喫這般茶飯。且如何却是",
    "T47n1997_016:0787a02": "諦當。將知六合外著得眼。早自別也。況無邊",
    "T47n1997_016:0787a03": "香水海浮幢王剎表下視底。乃少知落著。所",
    "T47n1997_016:0787a04": "以道。此大丈夫事。撲迭掀豁步驟作略。唯同",
    "T47n1997_016:0787a05": "風契證始善弘荷。終不撒沙撒土。遂與釋迦",
    "T47n1997_016:0787a06": "金色碧眼神光。共一坐具。等閑垂手。殺人活",
    "T47n1997_016:0787a07": "人。初無窠窟。只貴緊峭萬苦千辛至嶮至毒。",
    "T47n1997_016:0787a08": "下得斷命手脚。然後不虛印授也。白雲師翁",
    "T47n1997_016:0787a09": "云。神仙祕訣父子不傳。",
    "T47n1997_016:0787a10": "示無住道人",
    "T47n1997_016:0787a11": "維摩經。依無住本立一切法。金剛經。應無所",
    "T47n1997_016:0787a12": "住而生其心。古德云。一切無心無住著。世出",
    "T47n1997_016:0787a13": "世法莫不皆爾。使有住則膠固。豈得能變通",
    "T47n1997_016:0787a14": "耶。日月住則無晝夜。四時住則失歲功。唯其",
    "T47n1997_016:0787a15": "無住。乃所以流於無窮。是故住於無所住。所",
    "T47n1997_016:0787a16": "以轉凡成聖。即無作無為無住妙用。於萬有",
    "T47n1997_016:0787a17": "中得大解脫。既達此意見此道。唯力行不倦。",
    "T47n1997_016:0787a18": "乃真道人也。",
    "T47n1997_016:0787a19": "示元長禪人",
    "T47n1997_016:0787a20": "佛語心為宗。達磨傳此者矣。而馬師為蛇畫",
    "T47n1997_016:0787a21": "足。慈悲落草乃云。諸人欲識佛語心麼。已是",
    "T47n1997_016:0787a22": "漏逗了也。更言只如今語便是佛語。此語出",
    "T47n1997_016:0787a23": "於自心便是佛心。若舉揚正宗作如是話會。",
    "T47n1997_016:0787a24": "如何出得作家八十四人耶。是故從上來行",
    "T47n1997_016:0787a25": "正令底。視之如將惡水澆潑人。成甚模樣應",
    "T47n1997_016:0787a26": "知這老子太殺屈曲。事不獲已。然今學者尚",
    "T47n1997_016:0787a27": "看他底不破。只管落語言執解會。認光影做",
    "T47n1997_016:0787a28": "窠窟。好不性燥也。可中有箇生鐵鑄就手裏",
    "T47n1997_016:0787a29": "握得。頑石粉碎眼目定動。擬議不來一綽便",
    "T47n1997_016:0787b01": "透。更說甚佛語心。如之若何。直饒千佛萬祖",
    "T47n1997_016:0787b02": "躬親動地放光如雲如雨。行棒行喝雷奔電",
    "T47n1997_016:0787b03": "激。不消箇熱不采等閑。凡不收聖不管。更喚",
    "T47n1997_016:0787b04": "甚作生死菩提涅槃煩惱。不如饑來喫飯困",
    "T47n1997_016:0787b05": "來打眠。此乃稍稍類他家種草也。所以地藏",
    "T47n1997_016:0787b06": "道。爾南方佛法浩浩地。爭如我種田博飯喫",
    "T47n1997_016:0787b07": "十成。是以此為事徹到無事。如斬一綟絲一",
    "T47n1997_016:0787b08": "斬一切斷。把斷世界不漏絲毫。諸見不生了",
    "T47n1997_016:0787b09": "無滲漏。以長歲月不動不退。靠之自然成辦。",
    "T47n1997_016:0787b10": "香林四十年方打成一片。溈山三十載牧一",
    "T47n1997_016:0787b11": "頭水牯牛。既有此志深宜長久。乃能堪報不",
    "T47n1997_016:0787b12": "報之恩。是真出家大解脫衲子也。",
    "T47n1997_016:0787b13": "示超然居士趙判監",
    "T47n1997_016:0787b14": "曹山辭。悟本問。向甚處去。云不變易處去。復",
    "T47n1997_016:0787b15": "徵。不變異處豈有去耶。答云。去亦不變異。自",
    "T47n1997_016:0787b16": "非踏著實地。安能透徹如此。豈以語言機思",
    "T47n1997_016:0787b17": "所可測量哉。葢履踐深極到無滲漏之致。然",
    "T47n1997_016:0787b18": "後羅籠不住。學道之士立志。外形骸一死生。",
    "T47n1997_016:0787b19": "混古今絕去來。要須攀上流造詣。至真諦實",
    "T47n1997_016:0787b20": "淵奧閫域。打辦自己脫白露淨。無絲毫意想",
    "T47n1997_016:0787b21": "墮在塵緣。直下心如枯木朽株。如大死人無",
    "T47n1997_016:0787b22": "些氣息。心心無知念念無住。千聖出來移換",
    "T47n1997_016:0787b23": "不得。乃可以向枯木上生華。發大機起大用。",
    "T47n1997_016:0787b24": "興慈運悲。乃無功之功。無作之作。豈落得失",
    "T47n1997_016:0787b25": "是非哉。纔留一毫毛。則抵捂於生死界。自己",
    "T47n1997_016:0787b26": "未能度。安可度人。維摩大士不住金粟。住入",
    "T47n1997_016:0787b27": "酒肆婬坊。作大解脫佛事。龐老子補處應身。",
    "T47n1997_016:0787b28": "不住兜率陀。棄却珍寶。漢江織笊籬。與大宗",
    "T47n1997_016:0787b29": "師擊揚與奪。此段從上體裁。莫不皆爾。要須",
    "T47n1997_016:0787c01": "滴水滴凍不拘朝野。陶冶煆煉如曹山摩詰",
    "T47n1997_016:0787c02": "老龐。乃可以不廢悲願。不亦宜乎。自餘人間",
    "T47n1997_016:0787c03": "世紛紜塵坌。何足致胸次哉。",
    "T47n1997_016:0787c04": "貴妃喬氏求法語",
    "T47n1997_016:0787c05": "當人脚跟下一段事。本來圓湛不曾動搖。威",
    "T47n1997_016:0787c06": "音佛前直至如今。廓徹靈明如如平等。只為",
    "T47n1997_016:0787c07": "起見生心分別執著。便有情塵煩惱擾攘。若",
    "T47n1997_016:0787c08": "以利根勇猛。身心直下頓休。到一念不生之",
    "T47n1997_016:0787c09": "處。即是本來面目。所以古人道。一念不生全",
    "T47n1997_016:0787c10": "體現。六根纔動被雲遮。多見聰明之人。以妄",
    "T47n1997_016:0787c11": "心了了。放此妄心不下逗到歇至不動處。不",
    "T47n1997_016:0787c12": "肯自承當本性。便喚作空豁豁地。却擬棄有",
    "T47n1997_016:0787c13": "著空。是大病。若有心棄一邊。便是知解。不能",
    "T47n1997_016:0787c14": "徹底見性。此性非有不須棄。此性非空不須",
    "T47n1997_016:0787c15": "著。要當離却棄著有無。直下貼貼地。圓湛虛",
    "T47n1997_016:0787c16": "凝。翛然安穩。便自能信此真淨妙心。餉間被",
    "T47n1997_016:0787c17": "世緣牽拕。便能覺得不隨他去。直須長時虛",
    "T47n1997_016:0787c18": "閑自做工夫消遣諸妄。使有箇自家省悟之",
    "T47n1997_016:0787c19": "處始得。古人云。不離當處常湛然。覓則知君",
    "T47n1997_016:0787c20": "不可見。",
    "T47n1997_016:0787c21": "示丹霞佛智裕禪師",
    "T47n1997_016:0787c22": "祖師宗風。步驟闊遠。逈出教乘。單提正印。靈",
    "T47n1997_016:0787c23": "山拈華。而飲光笑領。龍猛示圓相。而提婆中",
    "T47n1997_016:0787c24": "的。少林覓心。而二祖超證。盧老說偈。而大",
    "T47n1997_016:0787c25": "滿付衣鉢。人皆以為密傳。鞠其端倪乃是納",
    "T47n1997_016:0787c26": "敗。豈道妙深極之旨止如是而已。要須如天",
    "T47n1997_016:0787c27": "之高地之厚海之淵虛空之廣。尚未髣髴。信",
    "T47n1997_016:0787c28": "過量大解脫人。回天轉地。吸海枯竭。喝散虛",
    "T47n1997_016:0787c29": "空。奮大機顯大用。於無邊香水海浮幢剎外。",
    "T47n1997_016:0788a01": "斬魔外見網。摧佛祖化權。揭示不可示。拈提",
    "T47n1997_016:0788a02": "不可提之奧。尚未為的。則雪峯鼇山得道。雲",
    "T47n1997_016:0788a03": "巖始終不知有。乃戲論爾。應須生鐵鑄就心",
    "T47n1997_016:0788a04": "肝。殺人不眨眼手段。乃可略露風規。貴慧命",
    "T47n1997_016:0788a05": "流於無窮。差可人意耳。",
    "T47n1997_016:0788a06": "示楊無咎居士",
    "T47n1997_016:0788a07": "佛祖出興于世。以大悲願力。起無緣慈。唯務",
    "T47n1997_016:0788a08": "引接。利智上根具大器量。堪委任大解脫上",
    "T47n1997_016:0788a09": "上勝妙玄機。作人所不能為。超群絕眾。可以",
    "T47n1997_016:0788a10": "彈指證無生。可以立地越果海。眼觀東西意",
    "T47n1997_016:0788a11": "在南北。如快鷹俊鷂戞戞騰空。迷風曜日捎",
    "T47n1997_016:0788a12": "玉兔拂金鷄。英靈掀豁乃拈當頭末上一著",
    "T47n1997_016:0788a13": "子。似電閃星飛不容擬議。待伊全體脫去。羅",
    "T47n1997_016:0788a14": "籠直下不費一毫指點。遂乃披襟透頂透底",
    "T47n1997_016:0788a15": "領略即兩手分付。是故體裁步驟。如獰龍之",
    "T47n1997_016:0788a16": "得水。似猛虎之靠山。雲突突風颭颭。傾人肝",
    "T47n1997_016:0788a17": "膽耀人心目。方可謂之本家種草。所以維摩",
    "T47n1997_016:0788a18": "大士大集會。魔王現首楞嚴定。魔界行不污",
    "T47n1997_016:0788a19": "菩薩之儔。與夫文殊普賢金色頭陀之類。皆",
    "T47n1997_016:0788a20": "離倫拔萃。而一旦舉華密傳。豈常事哉。以至",
    "T47n1997_016:0788a21": "達磨西來。神光瞥地自爾。多沒量大人特達",
    "T47n1997_016:0788a22": "精通。只向動用瞬揚語默舒卷縱擒與奪顯",
    "T47n1997_016:0788a23": "發底事。長時已思不露等閑兀兀地。若百不",
    "T47n1997_016:0788a24": "知百不會底人。及乎挨拶著。便見驚群動眾。",
    "T47n1997_016:0788a25": "雖然鞠共至趣。初無如許多事。唯直下明妙",
    "T47n1997_016:0788a26": "一切無心而已。苟能棄去學解執著。放教閑",
    "T47n1997_016:0788a27": "閑地。聖諦亦不為。自然契合從上來綱宗。便",
    "T47n1997_016:0788a28": "可入此選佛場中。轉度未度轉化未化。得不",
    "T47n1997_016:0788a29": "是再來人間世不依倚一物無為絕學真正出",
    "T47n1997_016:0788b01": "格大道人耶。詔使觀察楊公無咎。高識遠見",
    "T47n1997_016:0788b02": "博學多能。而於祖道尤深造詣。智鑑機警。未",
    "T47n1997_016:0788b03": "舉先知。未言先透。在都下日。獲參陪。茲沿",
    "T47n1997_016:0788b04": "帝命使宣撫司。再會錦官。特辱道照臨。還索",
    "T47n1997_016:0788b05": "葛藤。因出此納敗缺云。",
    "T47n1997_016:0788b06": "示成都府雷公悅居士",
    "T47n1997_016:0788b07": "如今照了本心圓融無際。色聲諸塵那可作",
    "T47n1997_016:0788b08": "對。逈逈獨脫虛淨明妙。要須徹底提持勿令",
    "T47n1997_016:0788b09": "浮淺。直下高而無上。廣不可極。淨躶躶圓垛",
    "T47n1997_016:0788b10": "垛。無漏無為。千聖依之作根本。萬有由之建",
    "T47n1997_016:0788b11": "立。應須斗頓回光自照令絕形段。分明圓證",
    "T47n1997_016:0788b12": "萬變千化無改無移。誰之金剛王。謂之透法",
    "T47n1997_016:0788b13": "身。餉間行住坐臥無不透徹。物物頭頭靡有",
    "T47n1997_016:0788b14": "間隔。喚作乾白露淨單明自心。不可只麼守",
    "T47n1997_016:0788b15": "之。守住便落窠窟。却須猛割猛斷十分棄捨",
    "T47n1997_016:0788b16": "轉捨轉明轉遠轉近。抵死打疊令。斷却命去。",
    "T47n1997_016:0788b17": "始是絕氣息人。方解向上行履。若論向上行",
    "T47n1997_016:0788b18": "履。唯己自知。知亦不立。釋迦彌勒文殊普賢",
    "T47n1997_016:0788b19": "德山臨濟。不敢正眼覷著。豈不是奇特士。一",
    "T47n1997_016:0788b20": "棒上一喝下。一句一言。若細若麁。若色若香。",
    "T47n1997_016:0788b21": "一時穿透。方稱無心境界。養得如嬰兒相似",
    "T47n1997_016:0788b22": "純和冲淡。雖在塵勞中。塵勞不染。雖居淨妙",
    "T47n1997_016:0788b23": "處。淨妙收他不住。隨性任緣饑[(歹*又)/食]渴飲。善尚",
    "T47n1997_016:0788b24": "不起念。惡豈可復為。所以道隨緣消舊業更",
    "T47n1997_016:0788b25": "不造新殃。",
    "T47n1997_016:0788b26": "道貴無心。禪絕名理。唯忘懷泯絕。乃可趣向。",
    "T47n1997_016:0788b27": "回光內燭。脫體通透。更不容擬議。直下桶底",
    "T47n1997_016:0788b28": "子脫。入此大圓寂照勝妙解脫門。一了一切",
    "T47n1997_016:0788b29": "了。只守閑閑地。初不分彼我勝負。纔有毫芒",
    "T47n1997_016:0788c01": "見刺。即痛剗之。放教八達七通自由自在。長",
    "T47n1997_016:0788c02": "養綿密。千聖亦覷不見。自己尚似冤家。只求",
    "T47n1997_016:0788c03": "得遠離不隈傍。翛然澄淨。虛而靈寂而照。勇",
    "T47n1997_016:0788c04": "猛斷割徹底。無纖毫撓胸次。王老師謂之作",
    "T47n1997_016:0788c05": "活計。趙州除粥飯二時是雜用心。悠久踐履",
    "T47n1997_016:0788c06": "使純熟。乃合從上來無心體道。密密作用。自",
    "T47n1997_016:0788c07": "見工夫到下梢結角頭。自然如懸崖撒手。豈",
    "T47n1997_016:0788c08": "不快哉。",
    "T47n1997_016:0788c09": "書",
    "T47n1997_016:0788c10": "與耿龍學書",
    "T47n1997_016:0788c11": "妙喜示來教見。矻矻於此。意況甚濃。真不忘",
    "T47n1997_016:0788c12": "悲願也。而以宗正眼。照破義路情解。透見肝",
    "T47n1997_016:0788c13": "膽。何明眼如此。正宗久寂寥。後昆習窠臼守",
    "T47n1997_016:0788c14": "箕裘轉相鈍致。舉世莫覺其非。大家隨語生",
    "T47n1997_016:0788c15": "解。祖道或幾乎息矣。不有超卓頴悟之士。何",
    "T47n1997_016:0788c16": "以規正哉。此真正念乃真外護也。時節擾擾",
    "T47n1997_016:0788c17": "山居領眾。亦未可保全。尚未有可乘之便為",
    "T47n1997_016:0788c18": "轉身之計爾。杲佛日。一夏遣參徒踏逐山後",
    "T47n1997_016:0788c19": "古雲門高頂。欲誅茅隱遁。其志甚可尚。今令",
    "T47n1997_016:0788c20": "謙去。山叟為書數語及疏頭。亦與輟長財成",
    "T47n1997_016:0788c21": "之。可取一觀也。渠欲奉鋤。正在高裁也。",
    "T47n1997_016:0788c22": "拈古上",
    "T47n1997_016:0788c23": "舉。百丈再參馬祖。祖見來拈拂子竪起。百丈",
    "T47n1997_016:0788c24": "云。即此用離此用。祖掛拂子於舊處侍立片",
    "T47n1997_016:0788c25": "時。祖云。爾已後鼓兩片皮如何為人。丈取拂",
    "T47n1997_016:0788c26": "子竪起。祖云。即此用離此用。丈掛拂子於舊",
    "T47n1997_016:0788c27": "處。馬祖便喝。百丈大悟。後來謂黃檗云。我當",
    "T47n1997_016:0788c28": "時被馬祖一喝。直得三日耳聾。汾州云。悟去",
    "T47n1997_016:0788c29": "便休。說什麼三日耳聾。石門云。若不是三日",
    "T47n1997_016:0789a01": "耳聾。爭承當得這一喝。雪竇云。要會三日耳",
    "T47n1997_016:0789a02": "聾麼。大冶精金應無變色。師云。然則作家共",
    "T47n1997_016:0789a03": "相提唱。不妨各有為人眼。要且只明得馬祖",
    "T47n1997_016:0789a04": "百丈大機。未明馬祖百丈大用。不惜眉毛露",
    "T47n1997_016:0789a05": "箇消息也。要諸方檢責。還知這一喝麼。直似",
    "T47n1997_016:0789a06": "奮雷霹靂。聽者喪膽亡魂。要會三日耳聾。正",
    "T47n1997_016:0789a07": "如擊塗毒鼓。聞者喪身失命。舉拂子云。或有",
    "T47n1997_016:0789a08": "箇問。即此用離此用。和聲便打。隨後與喝。復",
    "T47n1997_016:0789a09": "云。還見馬祖百丈麼。",
    "T47n1997_016:0789a10": "舉。僧問雲門。佛法如水中月是否。門云。清波",
    "T47n1997_016:0789a11": "無透路。僧云。和尚從何得。門云。再問復何",
    "T47n1997_016:0789a12": "來。僧云。便恁麼去時如何。門云。重疊關山",
    "T47n1997_016:0789a13": "路。師云。清波萬里湛寂凝然。寶月凌虛光吞",
    "T47n1997_016:0789a14": "群象這僧泛一隻船。入雲門法海裏。引得一",
    "T47n1997_016:0789a15": "陣猛風看伊把柁張帆也不易當抵。及至下",
    "T47n1997_016:0789a16": "梢。可惜輸却一籌。且道。是什麼處是輸處。試",
    "T47n1997_016:0789a17": "辨看。",
    "T47n1997_016:0789a18": "舉。翠巖示眾云。一夏與兄弟東語西語。看翠",
    "T47n1997_016:0789a19": "巖眉毛在麼。師云。輸機是算人之本。翠巖坐",
    "T47n1997_016:0789a20": "却人舌頭。無鵮啄處。長慶云。生也。因事長",
    "T47n1997_016:0789a21": "智。保福云。作賊人心虛。是精識精。門云。關。",
    "T47n1997_016:0789a22": "據欵結案。雖宗師競酬。還截得翠巖脚跟麼。",
    "T47n1997_016:0789a23": "不躡前蹤。試請道看。",
    "T47n1997_016:0789a24": "舉。僧問雲門。初秋夏末前程。或有人問。未審",
    "T47n1997_016:0789a25": "對他道什麼。門云。大眾退後。僧云。過在什麼",
    "T47n1997_016:0789a26": "處。門云。還我九十日飯錢來。師云。這僧貪觀",
    "T47n1997_016:0789a27": "白浪。雲門見機而作。雖則截鐵斬釘。未是本",
    "T47n1997_016:0789a28": "分草料。有問崇寧。只對道。驢事未了馬事到",
    "T47n1997_016:0789a29": "來。待伊如何若何。劈脊便棒。",
    "T47n1997_016:0789b01": "舉。趙州云。老僧答話去也。解問底置將一問",
    "T47n1997_016:0789b02": "來。僧出禮拜。趙州云。比來拋塼引玉。却引得",
    "T47n1997_016:0789b03": "箇墼子。後來法眼舉問覺鐵嘴。此意如何。覺",
    "T47n1997_016:0789b04": "云。與和尚說箇喻。如國家拜將相似。問云何",
    "T47n1997_016:0789b05": "人去得。有云某甲去得。答云。汝去不得。法眼",
    "T47n1997_016:0789b06": "云。我會也。師云。諸方盡道。趙州得逸群之",
    "T47n1997_016:0789b07": "用。一期間施設。不妨自在。這僧要擊節扣關。",
    "T47n1997_016:0789b08": "電光中卒著手脚不辦。覺鐵嘴能近取譬不",
    "T47n1997_016:0789b09": "墜家聲。法眼有通方鑑便知落處敢問。既",
    "T47n1997_016:0789b10": "是宗師。為什麼拋塼只引得箇墼子。試參詳",
    "T47n1997_016:0789b11": "看。",
    "T47n1997_016:0789b12": "舉。玄紹二上座見烏臼。烏臼問。近離什麼處。",
    "T47n1997_016:0789b13": "僧云江西。臼便打。僧云。久響和尚有此機要。",
    "T47n1997_016:0789b14": "臼曰。汝既不會。第二箇近前。其僧茫然。臼亦",
    "T47n1997_016:0789b15": "打云。同坑無異土。參堂去。雪竇云。宗師眼目",
    "T47n1997_016:0789b16": "須是恁麼。如金翅鳥擘海直取龍吞。有般漢。",
    "T47n1997_016:0789b17": "眼目未辨東西。拄杖不知顛倒。只管說照用",
    "T47n1997_016:0789b18": "同時人境俱奪。師云。雪竇明辨古今。分別邪",
    "T47n1997_016:0789b19": "正。若不知有。爭恁麼道。雖然只見烏臼放行。",
    "T47n1997_016:0789b20": "要明烏臼把住處麼。直得釋迦彌勒猶為走",
    "T47n1997_016:0789b21": "使。據令而行。盡大地人並須喫棒。",
    "T47n1997_016:0789b22": "舉。睦州示眾云。我見百丈不識好惡。大眾纔",
    "T47n1997_016:0789b23": "集。以拄杖一時趕下。復召大眾。眾迴首。百丈",
    "T47n1997_016:0789b24": "云。是什麼。有什麼共語處。黃檗和尚。大眾纔",
    "T47n1997_016:0789b25": "集。以拄杖一時趕下。復召大眾。眾回首。檗",
    "T47n1997_016:0789b26": "云。月似彎弓少雨多風。猶較些子。雪竇云。說",
    "T47n1997_016:0789b27": "什麼猶較。直是未在。若是雪竇。以拄杖趕下",
    "T47n1997_016:0789b28": "便休。可中有箇無孔鐵槌。善能擔荷。可以籠",
    "T47n1997_016:0789b29": "罩古今乾坤坐斷。師云。古人各出一隻手提",
    "T47n1997_016:0789c01": "振綱宗。誘掖後進功不浪施。仔細點檢將來。",
    "T47n1997_016:0789c02": "百丈將棒喚狗。未免相顧睚眥。黃檗香餌綴",
    "T47n1997_016:0789c03": "鉤。吞著喪身失命。睦州當眾舉。覺與賊過梯。",
    "T47n1997_016:0789c04": "雪竇要人擔荷。無風起浪。今日總不恁麼。各",
    "T47n1997_016:0789c05": "請歸堂。",
    "T47n1997_016:0789c06": "舉。文殊菩薩問維摩居士云。我等各自說已。",
    "T47n1997_016:0789c07": "云何是仁者所說不二法門。師云。這一轉語。",
    "T47n1997_016:0789c08": "叢林話會不少。有道默然。有道良久。有道據",
    "T47n1997_016:0789c09": "坐。有道不對。要且摸索不著。直得其聲如雷。",
    "T47n1997_016:0789c10": "普驚群動。自古及今前聖後聖所說法門。只",
    "T47n1997_016:0789c11": "向維摩片時之間。一時顯現。且道。正當恁麼",
    "T47n1997_016:0789c12": "時。作箇什麼得見維摩。",
    "T47n1997_016:0789c13": "舉。風穴在郢州陞座云。祖師心印。狀似鐵牛",
    "T47n1997_016:0789c14": "之機。去即印住。住即印破。只如不去不住。印",
    "T47n1997_016:0789c15": "即是不印即是。時盧陂長老出問。某甲有鐵",
    "T47n1997_016:0789c16": "牛之機。請師不搭印。穴云。慣釣鯨鯢沈巨浸。",
    "T47n1997_016:0789c17": "却將蛙步[馬*展]泥沙。陂佇思。穴喝云。長老何不",
    "T47n1997_016:0789c18": "進語。陂擬議。穴便打一拂子云。長老還記得",
    "T47n1997_016:0789c19": "話頭麼。試舉看。陂擬開口。穴又打一拂子。牧",
    "T47n1997_016:0789c20": "主云。將知佛法與王法一般。穴云。見箇什麼",
    "T47n1997_016:0789c21": "道理。牧主云。當斷不斷返招其亂。穴便下座。",
    "T47n1997_016:0789c22": "師云。風穴擐三玄戈甲。施四種主賓。明立信",
    "T47n1997_016:0789c23": "旗密排陣敵。及至盧陂纔跨鐵牛。劃時擒下。",
    "T47n1997_016:0789c24": "遂令牧主知歸所。謂龍馳虎驟鳳翥鸞翔。雖",
    "T47n1997_016:0789c25": "然若是崇寧。待伊道有鐵牛之機劈脊便棒。",
    "T47n1997_016:0789c26": "殺人刀活人劍。還知落處麼。",
    "T47n1997_016:0789c27": "舉。僧問投子。一大藏教還有奇特事也無。",
    "T47n1997_016:0789c28": "投子云。演出一大藏教。師云。差病不假驢馱",
    "T47n1997_016:0789c29": "藥。",
    "T47n1997_016:0790a01": "舉。三角示眾云。若論此事。眨上眉毛早已蹉",
    "T47n1997_016:0790a02": "過。麻谷出問。蹉過則不問。如何是此事。角云。",
    "T47n1997_016:0790a03": "蹉過。麻谷掀倒禪床。三角劈脊便棒。師云。劍",
    "T47n1997_016:0790a04": "刃上顯殺活。電光裏分緇素。不妨眼辦手親。",
    "T47n1997_016:0790a05": "是致箭鋒相拄。雪竇云。兩箇老漢。眉毛也未",
    "T47n1997_016:0790a06": "曾眨上。說什麼此事蹉過。師云。慣調金鏃久",
    "T47n1997_016:0790a07": "歷沙場。一箭落雙鵰。人前誇敏手。雖然大似",
    "T47n1997_016:0790a08": "把手上高山。未免傍觀者晒。若據崇寧見處。",
    "T47n1997_016:0790a09": "喚作此事。早是好肉上剜瘡了也。何況更論",
    "T47n1997_016:0790a10": "眨上眉毛早已蹉過。麻谷雪竇賊過後張弓。",
    "T47n1997_016:0790a11": "則故是更有一箇。驀拈拄杖便下座。",
    "T47n1997_016:0790a12": "舉。舍利弗問須菩提。夢中說六波羅蜜。與覺",
    "T47n1997_016:0790a13": "時是同是別。師拈云。低聲低聲。須菩提云。此",
    "T47n1997_016:0790a14": "義幽深吾不能說。師拈云。爛泥裏有刺。會中",
    "T47n1997_016:0790a15": "有箇彌勒大士可往問之。師拈云。推過別人",
    "T47n1997_016:0790a16": "又爭得。舍利弗遂問彌勒。師拈云。將錯就錯。",
    "T47n1997_016:0790a17": "彌勒云。誰為彌勒誰是彌勒者。師拈云。面皮",
    "T47n1997_016:0790a18": "厚三寸。",
    "T47n1997_016:0790a19": "舉。僧問五祖。一大藏教是箇切脚。未審切那",
    "T47n1997_016:0790a20": "箇字。祖云。八囉娘。師云。迅雷不及掩耳。",
    "T47n1997_016:0790a21": "舉。大溈示眾云。今時人只得大機不得大用。",
    "T47n1997_016:0790a22": "仰山舉此語似塔主。塔主踏翻凳子。溈山聞",
    "T47n1997_016:0790a23": "得呵呵大笑。師云。須知大機中有大用。大用",
    "T47n1997_016:0790a24": "中有大機。且道。雙放雙收時如何。剎竿頭上",
    "T47n1997_016:0790a25": "仰蓮心。",
    "T47n1997_016:0790a26": "舉。藥山謂雲巖云。與我喚沙彌來。巖云。和尚",
    "T47n1997_016:0790a27": "喚他作麼。山云。我有箇折脚鐺子。要伊提上",
    "T47n1997_016:0790a28": "挈下。巖云。恁麼則與和尚出一隻手去也。師",
    "T47n1997_016:0790a29": "云。舉一明三是衲僧尋常行履。雲巖既告往",
    "T47n1997_016:0790b01": "知來。藥山亦不謬分付。崇寧雖百醜千拙。有",
    "T47n1997_016:0790b02": "箇沒底籃子。更望諸人兩手提挈。何故。有條",
    "T47n1997_016:0790b03": "攀條。",
    "T47n1997_016:0790b04": "舉。僧問破竈墮。如何是大修行人。竈云。擔枷",
    "T47n1997_016:0790b05": "抱鎖。僧云。如何是大作業人。竈云。坐禪入",
    "T47n1997_016:0790b06": "定。復云會麼。僧云不會。竈云。汝問我善善不",
    "T47n1997_016:0790b07": "從惡。汝問我惡惡不從善。後有僧舉似安國",
    "T47n1997_016:0790b08": "師。安云。此子會盡諸法無生。師云。窮善善自",
    "T47n1997_016:0790b09": "何生。究惡惡從何起。若能明見這箇田地。便",
    "T47n1997_016:0790b10": "是諸法無生。有問崇寧。如何是大修行人。對",
    "T47n1997_016:0790b11": "他道。坐禪入定。如何是大作業人。對他道。擔",
    "T47n1997_016:0790b12": "枷抱鎖。且道。是同是別。",
    "T47n1997_016:0790b13": "舉。僧問趙州。未有世界早有此性。世界壞時",
    "T47n1997_016:0790b14": "此性不壞。如何是不壞之性。州云。四大五",
    "T47n1997_016:0790b15": "蘊。僧云。此猶是壞底。如何是不壞之性。州",
    "T47n1997_016:0790b16": "云。四大五蘊。師云。千尺寒潭徹底清。",
    "T47n1997_016:0790b17": "舉。長生問長慶。混沌未分時如何。慶云。露柱",
    "T47n1997_016:0790b18": "懷胎。生云。分後如何。慶云。片雲點太清。生",
    "T47n1997_016:0790b19": "云。只如太清。還受點也無。慶不對。生云。恁",
    "T47n1997_016:0790b20": "麼則含生不來也。慶亦不對。生云。直得純清",
    "T47n1997_016:0790b21": "絕點時如何。慶云。猶是真常流注。生云。如何",
    "T47n1997_016:0790b22": "是真常流注。慶云。如鏡常明。生云。未審向上",
    "T47n1997_016:0790b23": "還有事也無。慶云有。生云。如何是向上事。慶",
    "T47n1997_016:0790b24": "云。打鼓鏡來相見。師云。長生善問。長慶善",
    "T47n1997_016:0790b25": "答。膠膝相投。水乳相合。不見古者道。身從無",
    "T47n1997_016:0790b26": "相中受生。猶如幻出諸形相。幻人心識本來",
    "T47n1997_016:0790b27": "無。罪福皆空無所住。若明此箇頌。便見二老",
    "T47n1997_016:0790b28": "宿問答。始知父母未生已前既生之後全體",
    "T47n1997_016:0790b29": "露現。且道。打破鏡來如何相見。撫掌云了。",
    "T47n1997_016:0790c01": "舉。雪峯問僧。近離甚處。僧云。覆船。峯云。生",
    "T47n1997_016:0790c02": "死海未渡。為什麼覆却船。僧無語。覆船代云。",
    "T47n1997_016:0790c03": "渠無生死。雪竇代云。久響雪峯。師代云。便與",
    "T47n1997_016:0790c04": "掀倒禪床。師云。雪峯有驗人句。覆船有透關",
    "T47n1997_016:0790c05": "眼。雪竇有陷虎機。且道。崇寧成得箇什麼邊",
    "T47n1997_016:0790c06": "事。",
    "T47n1997_016:0790c07": "舉。雪峯示眾云。世界闊一丈。古鏡闊一丈。世",
    "T47n1997_016:0790c08": "界闊一尺。古鏡闊一尺。玄沙指火爐云。且道。",
    "T47n1997_016:0790c09": "火爐闊多少。峯云。如古鏡闊。沙云。老和尚脚",
    "T47n1997_016:0790c10": "跟未點地在。師云。現成公案。古鏡本非火爐。",
    "T47n1997_016:0790c11": "打破籠羅。火爐即是古鏡。若非父子投機。爭",
    "T47n1997_016:0790c12": "見赤心片片。諸人作麼生會他道這老漢脚",
    "T47n1997_016:0790c13": "跟未點地在。如來寶杖親蹤跡。",
    "T47n1997_016:0790c14": "舉。雲門示眾云。爾若實未得箇入頭處。三世",
    "T47n1997_016:0790c15": "諸佛在爾脚跟下。一大藏教在爾舌頭上。且",
    "T47n1997_016:0790c16": "向葛藤處會取。師云。崇寧土上加泥。敢道。直",
    "T47n1997_016:0790c17": "得溈山水牯。觸殺東海鯉魚。陝府鐵牛。吞却",
    "T47n1997_016:0790c18": "嘉州大像。",
    "T47n1997_016:0790c19": "舉。古者道。這一片田地。分付來多時也。我立",
    "T47n1997_016:0790c20": "地待爾搆去。法眼云。這一片田地。分付來多",
    "T47n1997_016:0790c21": "時也。我坐待爾搆去。師云。這一片田地。分付",
    "T47n1997_016:0790c22": "來多時也。我今日當眾慶懺。",
    "T47n1997_016:0790c23": "舉。前寶壽問後寶壽。父母未生已前。那箇是",
    "T47n1997_016:0790c24": "本來面目。後寶壽罔措。一日在市見二人相",
    "T47n1997_016:0790c25": "爭。有一人相勸云。爾得恁麼無面目。壽遂大",
    "T47n1997_016:0790c26": "悟。師云。築著磕著。當頭彰本地風光。應聲應",
    "T47n1997_016:0790c27": "色。直下無私毫透漏。還會他道得恁麼無面",
    "T47n1997_016:0790c28": "目麼。龍袖拂開全體現。",
    "T47n1997_016:0790c29": "舉。南泉示眾云。王老師自小養得一頭水牯",
    "T47n1997_016:0791a01": "牛。擬向溪東牧。不免食他國王水草。擬向溪",
    "T47n1997_016:0791a02": "西牧。亦不免食他國王水草。不如隨分納些",
    "T47n1997_016:0791a03": "些。總不見得。師云。和光順物與世同塵。不犯",
    "T47n1997_016:0791a04": "鋒釯收放自在。是南泉本分草料。山僧自小",
    "T47n1997_016:0791a05": "亦養得一頭水牯牛。有時孤峯獨立。有時鬧",
    "T47n1997_016:0791a06": "市縱橫。不論溪東溪西。一向破塵破的。且道。",
    "T47n1997_016:0791a07": "即今在什麼處著眼看。",
    "T47n1997_016:0791a08": "舉。僧問鏡清。學人未達其源。乞師指示。清",
    "T47n1997_016:0791a09": "云。是什麼源。僧云。其源。清云。若是其源。爭",
    "T47n1997_016:0791a10": "受指示。僧去後侍者問。適來是成褫伊否。清",
    "T47n1997_016:0791a11": "云無。者云。是不成褫伊否。清云無。者云。和",
    "T47n1997_016:0791a12": "尚尊意如何。清云。一點水墨兩處成龍。師云。",
    "T47n1997_016:0791a13": "鏡清具本分鉗鎚。有作家爐鞴。正如明鏡當",
    "T47n1997_016:0791a14": "臺舉無遣照。雖則赴感應機。要且猶費葛藤。",
    "T47n1997_016:0791a15": "若是山僧。忽有問未達其源。對他是什麼源。",
    "T47n1997_016:0791a16": "待伊道其源。劈脊便棒。更有問是成褫伊否。",
    "T47n1997_016:0791a17": "無和尚尊意若何。劈脊便棒。非唯截斷眾流。",
    "T47n1997_016:0791a18": "亦乃光揚宗眼。還辨得出麼。",
    "T47n1997_016:0791a19": "圓悟佛果禪師語錄卷第十六"
}