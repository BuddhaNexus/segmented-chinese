{
    "T08n0231_003:0700c02": "勝天王般若波羅蜜經卷第三",
    "T08n0231_003:0700c04": "陳優禪尼國王子月婆首那譯",
    "T08n0231_003:0700c05": "法性品第五",
    "T08n0231_003:0700c06": "爾時，勝天王即從坐起，偏袒右肩右膝著地，",
    "T08n0231_003:0700c07": "合掌向佛頭面作禮，而白佛言：「希有世尊！如",
    "T08n0231_003:0700c08": "來、應供、正遍知，快說微妙大神通力。諸佛如",
    "T08n0231_003:0700c09": "來因何得此？唯願世尊分別解說。」佛告勝天",
    "T08n0231_003:0700c10": "王言：「大王！諸佛如來所行甚深，不可思議，得",
    "T08n0231_003:0700c11": "果亦爾。」勝天王白佛言：「世尊！諸佛如來行",
    "T08n0231_003:0700c12": "何等法，名為甚深不可思議？」佛告勝天王言：",
    "T08n0231_003:0700c13": "「大王！諸佛如來，法性、因果不可思議，功德及",
    "T08n0231_003:0700c14": "法、利益眾生亦復如是。」勝天王白佛言：「世尊！",
    "T08n0231_003:0700c15": "云何法性不可思議？」佛言：「大王！在諸眾生陰",
    "T08n0231_003:0700c16": "界入中無始相續，所不能染。法性體淨，一切",
    "T08n0231_003:0700c17": "心識不能緣起，諸餘覺觀不能分別，邪念思",
    "T08n0231_003:0700c18": "惟亦不能緣。法離邪念，無明不起，是故不從",
    "T08n0231_003:0700c19": "十二緣生，名為無相，則非作法，無生無滅，",
    "T08n0231_003:0700c20": "無邊無盡，自相常住。「大王！菩薩摩訶薩行般",
    "T08n0231_003:0700c21": "若波羅蜜，能知法性清淨，如是無染無著，遠",
    "T08n0231_003:0700c22": "離垢穢，從諸煩惱超得解脫，此性即是諸佛",
    "T08n0231_003:0700c23": "法本，功德智慧因之而生，體性明淨不可思",
    "T08n0231_003:0700c24": "量。「大王！我今喻說，汝善諦聽。」王言：「世尊！唯",
    "T08n0231_003:0700c25": "然願聞。」佛告勝天王言：「譬如無價如意寶",
    "T08n0231_003:0700c26": "珠，裝飾瑩治，皎潔可愛，體圓極淨，無有",
    "T08n0231_003:0700c27": "垢濁。墮在淤泥已經多時，有人撿得取而",
    "T08n0231_003:0700c28": "守護，不令墮落。法性亦爾，雖在煩惱不為所",
    "T08n0231_003:0700c29": "染，後復顯現。大王！諸佛如來悉知眾生自性",
    "T08n0231_003:0701a01": "清淨，客塵煩惱之所覆蔽，不入自性。是故菩",
    "T08n0231_003:0701a02": "薩摩訶薩行般若波羅蜜，應作是念：『我當勇",
    "T08n0231_003:0701a03": "猛勤修精進，為諸眾生說是甚深般若波羅",
    "T08n0231_003:0701a04": "蜜，除其煩惱。一切眾生皆有性淨，是故於彼",
    "T08n0231_003:0701a05": "勿生下劣，應當尊重。彼即我師，如法恭敬。』菩",
    "T08n0231_003:0701a06": "薩摩訶薩作如是心，即生般若闍那大悲。大",
    "T08n0231_003:0701a07": "王！菩薩摩訶薩如是行般若波羅蜜，能入阿",
    "T08n0231_003:0701a08": "鞞跋致地。「大王！菩薩摩訶薩行般若波羅蜜，",
    "T08n0231_003:0701a09": "復作是念：『此諸煩惱，無力無能，自體虛妄，與",
    "T08n0231_003:0701a10": "淨相違。何以故？背薩婆若故。清淨法性為諸",
    "T08n0231_003:0701a11": "法本，自性無本，虛妄煩惱皆從邪念顛倒而",
    "T08n0231_003:0701a12": "生。』大王！譬如四大依虛空立，空更無依。煩惱",
    "T08n0231_003:0701a13": "亦爾，依此法性，法性無依。「大王！菩薩摩訶",
    "T08n0231_003:0701a14": "薩行般若波羅蜜，如實觀知，不起違逆，以隨",
    "T08n0231_003:0701a15": "順故煩惱不生。大王！菩薩摩訶薩觀察煩惱，",
    "T08n0231_003:0701a16": "不生染著。若自染著，云何說法令他出離？是",
    "T08n0231_003:0701a17": "故菩薩斷滅著心，如實說教，解眾生縛。菩薩",
    "T08n0231_003:0701a18": "摩訶薩行般若波羅蜜，復作是念：『若生死中，",
    "T08n0231_003:0701a19": "有一煩惱利益眾生，我則攝受。』菩薩摩訶薩",
    "T08n0231_003:0701a20": "行般若波羅蜜，復作是念：『如昔諸佛行般若",
    "T08n0231_003:0701a21": "波羅蜜，應如是行。何以故？諸佛如來昔在因",
    "T08n0231_003:0701a22": "地，亦如是學，成菩提故。』以此二緣，是故菩薩",
    "T08n0231_003:0701a23": "種種方便知此法性。「大王！如是法性，無量無",
    "T08n0231_003:0701a24": "邊，為諸煩惱之所隱覆，隨生死流沈沒六道",
    "T08n0231_003:0701a25": "長夜輪轉，隨眾生故名眾生性。菩薩摩訶薩",
    "T08n0231_003:0701a26": "行般若波羅蜜，起厭離心，除五塵欲，修無上",
    "T08n0231_003:0701a27": "道，是時此性名為出離，過一切苦，故名寂靜，",
    "T08n0231_003:0701a28": "為究竟法。一切世間之所樂求，一切種智常",
    "T08n0231_003:0701a29": "住微妙，因此法性能得自在，受法王位。「大王！",
    "T08n0231_003:0701b01": "菩薩摩訶薩行般若波羅蜜，初中上位觀察",
    "T08n0231_003:0701b02": "法性，一切平等，本來寂靜，悉無罣礙，猶如眾",
    "T08n0231_003:0701b03": "色不能滿空。菩薩摩訶薩行般若波羅蜜，如",
    "T08n0231_003:0701b04": "實而知諸佛所說一切眾行，如量修行。法性",
    "T08n0231_003:0701b05": "功德不可具說，無有二相，過一異境，平等一",
    "T08n0231_003:0701b06": "相，覺觀不行。菩薩摩訶薩如是行般若波羅",
    "T08n0231_003:0701b07": "蜜，能除二相：人相、法相。一切凡夫為執所縛，",
    "T08n0231_003:0701b08": "不識不見不得法性。菩薩摩訶薩行般若波",
    "T08n0231_003:0701b09": "羅蜜，則能通達如此法性，若在眾生，無二無",
    "T08n0231_003:0701b10": "別。何以故？如如不異故。「大王！菩薩摩訶薩",
    "T08n0231_003:0701b11": "行般若波羅蜜，依此法性修諸善根，來入三",
    "T08n0231_003:0701b12": "有，利益眾生，雖現無常而非真實。何以故？菩",
    "T08n0231_003:0701b13": "薩摩訶薩行般若波羅蜜，如實見法性故。具",
    "T08n0231_003:0701b14": "足方便大悲願力，不捨眾生；二乘凡夫無有",
    "T08n0231_003:0701b15": "如此大悲本願，是故不見圓淨法性。「大王！菩",
    "T08n0231_003:0701b16": "薩摩訶薩行般若波羅蜜，如是觀法性，一切聖",
    "T08n0231_003:0701b17": "人無能修者無所修法，無能行者無所行法，",
    "T08n0231_003:0701b18": "無心無心法，無業無果報，無苦無樂，如是觀",
    "T08n0231_003:0701b19": "者名得平等。不異遠離，隨順廣大，無我我所，",
    "T08n0231_003:0701b20": "無高無下，真實無盡，常住明淨。何以故？一切",
    "T08n0231_003:0701b21": "聖法由此成就，因是性故顯現聖人。「大王！諸",
    "T08n0231_003:0701b22": "佛如來無邊功德不共之法，從此性生，由是",
    "T08n0231_003:0701b23": "性出。大王！一切聖人戒定慧品，從此性生；諸",
    "T08n0231_003:0701b24": "佛菩薩般若波羅蜜，從此性出。是性寂靜過",
    "T08n0231_003:0701b25": "諸名相，性是真實則離顛倒，性不變異故稱",
    "T08n0231_003:0701b26": "為如，聖智境界名第一義。非有非無，非常非",
    "T08n0231_003:0701b27": "斷，非生死非涅槃，非染非淨，離一離異，無名",
    "T08n0231_003:0701b28": "無相。「大王！菩薩摩訶薩行般若波羅蜜，復作",
    "T08n0231_003:0701b29": "是念：『法性離相，一切法離相，無二無別。何以",
    "T08n0231_003:0701c01": "故？一切法離相，即法性離相；法性離相，一",
    "T08n0231_003:0701c02": "切眾生離相，同法界離相；法界離相，一切法",
    "T08n0231_003:0701c03": "離相。如是離相，求不可得。法性如如，眾生如",
    "T08n0231_003:0701c04": "如，同一無二；眾生如如，法性如如，同一無二；",
    "T08n0231_003:0701c05": "法性如如，一切法如如，無二無別；一切法如",
    "T08n0231_003:0701c06": "如，諸佛如如，無二無別。法性如如，過去、未來、",
    "T08n0231_003:0701c07": "現在如如，不相違逆；過去如如，未來如如，亦",
    "T08n0231_003:0701c08": "不相違。過去、未來、現在如如，即是陰、界、入如",
    "T08n0231_003:0701c09": "如；陰、界、入如如，即是染淨如如；染淨如如，即",
    "T08n0231_003:0701c10": "是生死涅槃如如；生死涅槃如如，即是一切",
    "T08n0231_003:0701c11": "法如如。』「大王！所言如者，名為不異、無變、不",
    "T08n0231_003:0701c12": "生、無諍、真實，以無諍故，說名如如。如實知見",
    "T08n0231_003:0701c13": "諸法不生，諸法雖生如如不動，如如雖生，一",
    "T08n0231_003:0701c14": "切諸法如如不生，是名法身清淨不變，猶如",
    "T08n0231_003:0701c15": "虛空無等等，一切三界無有一法所能及者，",
    "T08n0231_003:0701c16": "遍眾生身無與似者。清淨離垢，本來不染，自",
    "T08n0231_003:0701c17": "性明淨，自性不生，自性不起。在心意識非心",
    "T08n0231_003:0701c18": "意識性，即是空、無相、無願，遍虛空界諸眾生",
    "T08n0231_003:0701c19": "處，一切平等，無邊無量，不異不別。非色，不離",
    "T08n0231_003:0701c20": "色；非受、想、行、識，不離受、想、行、識；非地大、水、火、",
    "T08n0231_003:0701c21": "風大，不離地大、水、火、風大。無生離生，雖逆",
    "T08n0231_003:0701c22": "生死不順涅槃，眼不能見、耳不能聞、鼻不能",
    "T08n0231_003:0701c23": "嗅、舌不能甞、身不能覺、意不能知，不在心意",
    "T08n0231_003:0701c24": "識，不離心意識。大王！是名法性。菩薩摩訶",
    "T08n0231_003:0701c25": "薩行般若波羅蜜，通達此法，修行清淨。三千",
    "T08n0231_003:0701c26": "大千世界，若閻浮提城邑聚落，菩薩悉能示",
    "T08n0231_003:0701c27": "現色身。所現身者，非色非相而現色相，非六",
    "T08n0231_003:0701c28": "根境而化眾生常無休息，為說此身無常、無",
    "T08n0231_003:0701c29": "我、苦、不淨法，了知眾生有寂靜性，能為示現",
    "T08n0231_003:0702a01": "無量種身，善巧方便令彼受化。知一切身，無",
    "T08n0231_003:0702a02": "有作者亦無受者，猶如木石，而為眾生說清",
    "T08n0231_003:0702a03": "淨行。「大王！菩薩摩訶薩如是行般若波羅蜜，",
    "T08n0231_003:0702a04": "通達法性即得自在，無有移動而起智業遊",
    "T08n0231_003:0702a05": "戲神通，種種示現安住自在，而能示現種種",
    "T08n0231_003:0702a06": "威儀自在，能趣一切種智，皆悉通達一切諸",
    "T08n0231_003:0702a07": "法。「大王！般若波羅蜜如是自在，是無盡相，",
    "T08n0231_003:0702a08": "遍一切處無色現色。自在遍觀諸眾生心，見",
    "T08n0231_003:0702a09": "如實心性；自在憶念，無邊數劫相續不斷；自",
    "T08n0231_003:0702a10": "在變化，住解脫相；自在盡漏，為眾生故不證",
    "T08n0231_003:0702a11": "漏盡；自在出世，是聖智境；自在甚深，聲聞；緣",
    "T08n0231_003:0702a12": "覺所不能測；自在堅牢，魔不能壞，能至道場，",
    "T08n0231_003:0702a13": "成就佛法最為第一；自在隨順轉大法輪；自",
    "T08n0231_003:0702a14": "在調化一切眾生；自在受位得法自在。「大王！",
    "T08n0231_003:0702a15": "菩薩摩訶薩行般若波羅蜜，如實通達甚深法",
    "T08n0231_003:0702a16": "性，得是自在。菩薩摩訶薩修是自在，即得諸",
    "T08n0231_003:0702a17": "禪解脫三昧三摩跋提，不繫欲界、色、無色界。",
    "T08n0231_003:0702a18": "何以故？遠離一切虛妄分別、煩惱繫縛、顛倒",
    "T08n0231_003:0702a19": "執相。若其受生，於生自在無有繫縛，若欲現",
    "T08n0231_003:0702a20": "滅亦復自在。隨其生處，恒攝大乘成就佛法，",
    "T08n0231_003:0702a21": "而於十方推求佛法竟不可得。一切諸法同",
    "T08n0231_003:0702a22": "一佛法，非常非斷。何以故？推求此法不可得",
    "T08n0231_003:0702a23": "故。以如實理求不可得，是法不可說有說無，",
    "T08n0231_003:0702a24": "說亦無名相，過此境界。若離名相即是平",
    "T08n0231_003:0702a25": "等，若法平等即無執著，無可著者是法真實。",
    "T08n0231_003:0702a26": "若著真實即是虛妄，以不著故即非虛妄。無",
    "T08n0231_003:0702a27": "所滯著心即無礙，無礙即無障，無障即無諍，",
    "T08n0231_003:0702a28": "無諍即同虛空。是法不繫欲界、不繫色界、不",
    "T08n0231_003:0702a29": "繫無色界，若一切處無所繫屬，是法無色、無",
    "T08n0231_003:0702b01": "相、無形，若法無色、無相、無形，是法應如是知，",
    "T08n0231_003:0702b02": "隨彼境界而離能知亦離所知。何以故？是中",
    "T08n0231_003:0702b03": "無有少法可覺、少法能覺。是名菩薩摩訶薩",
    "T08n0231_003:0702b04": "行般若波羅蜜通達平等。「大王！菩薩摩訶薩",
    "T08n0231_003:0702b05": "行般若波羅蜜，觀大慈、大悲、大喜、大捨，不見",
    "T08n0231_003:0702b06": "我、不見眾生，不見命、不見人，雖行布施而調",
    "T08n0231_003:0702b07": "伏心；離戒相心而淨持戒；以無盡心修行忍",
    "T08n0231_003:0702b08": "辱；離心精進；以寂靜心修習禪定，心無所",
    "T08n0231_003:0702b09": "緣；修行般若心念四處；以平等心修習正勤；",
    "T08n0231_003:0702b10": "離戲論心修諸神足；分別眾生觀察諸根，離",
    "T08n0231_003:0702b11": "愆失心修諸根、力；以分別心觀察覺分；無功",
    "T08n0231_003:0702b12": "用心修習正道。心無所著而有淨信，自然智",
    "T08n0231_003:0702b13": "慧憶念諸法，平等智心修諸三昧，不分別心",
    "T08n0231_003:0702b14": "觀般若波羅蜜，以止息心修奢摩他，無所見",
    "T08n0231_003:0702b15": "心修毘婆舍那，無所念心而修念佛，通達法",
    "T08n0231_003:0702b16": "界平等之心而修念法，無所住心而修念僧。",
    "T08n0231_003:0702b17": "本心清淨，教化眾生，不起分別法界之心攝",
    "T08n0231_003:0702b18": "一切法，如虛空心淨佛國土，無所得心得無",
    "T08n0231_003:0702b19": "生法忍，無進退心得阿鞞跋致，遠離相心不",
    "T08n0231_003:0702b20": "見有相，三界平等心莊嚴道場，心能覺知一",
    "T08n0231_003:0702b21": "切諸法，轉於法輪不見聽說示現涅槃，而知",
    "T08n0231_003:0702b22": "生死本性平等。「大王！菩薩摩訶薩行般若波",
    "T08n0231_003:0702b23": "羅蜜，如是觀諸法，不見能觀、不見所觀，即時",
    "T08n0231_003:0702b24": "能得遊戲自在。何以故？自心清淨能見一切",
    "T08n0231_003:0702b25": "眾生淨故。「大王！譬如虛空遍滿一切，菩薩",
    "T08n0231_003:0702b26": "摩訶薩行般若波羅蜜，心亦如是。」說此法時，",
    "T08n0231_003:0702b27": "眾中八萬四千人、天發阿耨多羅三藐三菩提",
    "T08n0231_003:0702b28": "心，三萬二千菩薩得無生法忍，八萬四千眾",
    "T08n0231_003:0702b29": "生得遠塵離垢法眼淨，一萬二千比丘皆得",
    "T08n0231_003:0702c01": "漏盡。佛告勝天王言：「大王！菩薩摩訶薩行",
    "T08n0231_003:0702c02": "般若波羅蜜，心得清淨，深大如海，功德智慧",
    "T08n0231_003:0702c03": "不可測量。菩薩摩訶薩能現出世諸功德寶，",
    "T08n0231_003:0702c04": "眾生用之，乃至菩提無有盡竭。菩薩功德亦",
    "T08n0231_003:0702c05": "復不滅，猶如大海多出眾寶。菩薩智慧甚深",
    "T08n0231_003:0702c06": "難入，聲聞、緣覺無能涉者，亦如大海小獸不",
    "T08n0231_003:0702c07": "入。菩薩智慧廣大無邊。何以故？無著無住、",
    "T08n0231_003:0702c08": "無色無相。菩薩智慧，從初至後次第轉深，初",
    "T08n0231_003:0702c09": "菩提心，後薩婆若，菩薩法爾，不與煩惱及惡",
    "T08n0231_003:0702c10": "知識而共止住。世間智慧若入菩薩智慧之",
    "T08n0231_003:0702c11": "中，一相一味，所謂無相薩婆若無分別味。菩",
    "T08n0231_003:0702c12": "薩摩訶薩觀一切法，不見法增、不見法減。何",
    "T08n0231_003:0702c13": "以故？通達平等深法性故。菩薩摩訶薩大慈",
    "T08n0231_003:0702c14": "悲力不違本願，一切聖人之所依處，為諸眾",
    "T08n0231_003:0702c15": "生永劫說法無有窮盡。大王！菩薩摩訶薩行",
    "T08n0231_003:0702c16": "般若波羅蜜，通達如是甚深法性。「大王！菩",
    "T08n0231_003:0702c17": "薩摩訶薩善能通達世諦眾法，雖說諸色而",
    "T08n0231_003:0702c18": "非實有，推求此色終不取著，受、想、行、識亦復",
    "T08n0231_003:0702c19": "如是；雖說地大而非真實，推求地大終不取",
    "T08n0231_003:0702c20": "著，水、火、風、空、識亦復如是；雖說眼入而非真",
    "T08n0231_003:0702c21": "實，推求眼入終不取著，耳、鼻、舌、身、意亦復如",
    "T08n0231_003:0702c22": "是；雖復說我而非真實，推求覓我終不取著，",
    "T08n0231_003:0702c23": "眾生、命、養育、人、作者、壽者、知者、見者亦復如",
    "T08n0231_003:0702c24": "是；雖說世間而非真實，推求世間終不取著；",
    "T08n0231_003:0702c25": "雖說世法而非真實，推求世法終不取著；雖",
    "T08n0231_003:0702c26": "說佛法而非真實，推求佛法終不取著；雖說",
    "T08n0231_003:0702c27": "菩提而非真實，推求菩提終不取著。「大王！凡",
    "T08n0231_003:0702c28": "有言說，名為世諦，此非真實；若無世諦，第一",
    "T08n0231_003:0702c29": "義諦則不可說。菩薩摩訶薩行般若波羅蜜，",
    "T08n0231_003:0703a01": "通達世諦、不違第一義諦，即通達之。知法無",
    "T08n0231_003:0703a02": "生、無滅、無壞，無此無彼，悉離語言文字戲論。",
    "T08n0231_003:0703a03": "「大王！第一義者離言寂靜，聖智境界無變壞",
    "T08n0231_003:0703a04": "法，若佛出世若不出世，性相常住。是名菩薩",
    "T08n0231_003:0703a05": "通達第一義諦。」爾時，勝天王白佛言：「世尊！若",
    "T08n0231_003:0703a06": "一切諸法不生不滅，自性空離，云何有佛出",
    "T08n0231_003:0703a07": "世及轉法輪？云何菩薩於無生法而見有生？」",
    "T08n0231_003:0703a08": "佛告勝天王言：「大王！法不滅，故不生。何以",
    "T08n0231_003:0703a09": "故？性不變異故。但以世諦因緣見有生滅，皆",
    "T08n0231_003:0703a10": "是虛妄，非真實有。菩薩摩訶薩行般若波羅",
    "T08n0231_003:0703a11": "蜜，善巧方便見因緣法，即知世諦悉空無有，",
    "T08n0231_003:0703a12": "不見堅實，似有如影，如炎、響、幻，不安搖動，",
    "T08n0231_003:0703a13": "從因緣生。菩薩摩訶薩以般若波羅蜜觀諸",
    "T08n0231_003:0703a14": "法空，乃至從因緣生，作是思惟：『此等諸法，今",
    "T08n0231_003:0703a15": "見有生、有住、有滅，何因緣生？何因緣滅？』即作",
    "T08n0231_003:0703a16": "是知，無明因緣故生諸行，依行生識，識生",
    "T08n0231_003:0703a17": "名色，名色生六入，六入生觸，觸生受故凡",
    "T08n0231_003:0703a18": "夫起愛，渴愛生取，以因取故則相續有，由",
    "T08n0231_003:0703a19": "有故生，生則有老，老故有死、憂悲苦惱。是",
    "T08n0231_003:0703a20": "故修行為斷無明，無明若斷，餘十一分則亦",
    "T08n0231_003:0703a21": "復滅。譬如人身，若斷命根餘根靡用。「大王！邪",
    "T08n0231_003:0703a22": "見外道為求解脫，但欲斷死，不知斷生。若法",
    "T08n0231_003:0703a23": "不生則無有滅。譬如有人塊擲師子，師子逐",
    "T08n0231_003:0703a24": "人而塊自息；菩薩亦爾，但斷其生而死自",
    "T08n0231_003:0703a25": "滅。犬唯逐塊不知逐人，塊終不息；外道",
    "T08n0231_003:0703a26": "亦爾，不知斷生，終不離死。大王！菩薩摩訶薩",
    "T08n0231_003:0703a27": "如是行般若波羅蜜，善知因緣諸法生滅。「大",
    "T08n0231_003:0703a28": "王！菩薩摩訶薩行般若波羅蜜，知緣生法空",
    "T08n0231_003:0703a29": "無實有，不起我慢。若生婆羅門、剎利、居士長",
    "T08n0231_003:0703b01": "者之家，不起二慢——尊貴、豪富；若生貧賤，自知",
    "T08n0231_003:0703b02": "宿業不甚清淨，得報下劣，心起厭離，即求出",
    "T08n0231_003:0703b03": "家。作是思惟：『如我此身雜業所得，更修淨",
    "T08n0231_003:0703b04": "業令自清淨，使他亦爾。自既求度亦復度他，",
    "T08n0231_003:0703b05": "自求脫離亦解他縛。』以是因緣，即生精進不",
    "T08n0231_003:0703b06": "墮懈怠，障道惡法皆為斷除，助道善法悉應",
    "T08n0231_003:0703b07": "增長，勤修精進。作是思惟：『我負重擔，應當自",
    "T08n0231_003:0703b08": "滅一切煩惱，度脫眾生不得懈怠。』菩薩摩訶",
    "T08n0231_003:0703b09": "薩行般若波羅蜜，親近師僧——多聞、寡聞，有知、",
    "T08n0231_003:0703b10": "無知，持戒、破戒——但生佛想；恭敬同學。思惟：『我",
    "T08n0231_003:0703b11": "今依師學習，修善未滿悉令滿足，煩惱未盡",
    "T08n0231_003:0703b12": "斷之令盡，擁護善法捨離不善，一切種智憐",
    "T08n0231_003:0703b13": "愍世間，大悲福田寂靜天人，師是我大師，善",
    "T08n0231_003:0703b14": "得吉利，一切天人皆事法王以為大師。』菩薩",
    "T08n0231_003:0703b15": "摩訶薩行般若波羅蜜，作是思惟：『佛說淨戒，",
    "T08n0231_003:0703b16": "設為身命亦不毀犯。如世尊說，隨順佛教即",
    "T08n0231_003:0703b17": "供養佛。』若婆羅門、剎利、居士、長者，種種飲食",
    "T08n0231_003:0703b18": "信心施與，如法受用，不令彼人空失果報，食",
    "T08n0231_003:0703b19": "者施者俱得利益。婆羅門剎利居士長者。以",
    "T08n0231_003:0703b20": "沙門名而召菩薩作福田想，菩薩應當如理",
    "T08n0231_003:0703b21": "如量修行正法，即令顯現沙門功德、福田功",
    "T08n0231_003:0703b22": "德。菩薩如是自行化他不曾休廢。菩薩摩訶",
    "T08n0231_003:0703b23": "薩行般若波羅蜜，如是修行，則能隨順一切",
    "T08n0231_003:0703b24": "世間。見瞋恚者生下劣心，見高慢人起無我",
    "T08n0231_003:0703b25": "想，見邪曲人起正直想，見妄語人起如實言，",
    "T08n0231_003:0703b26": "於惡口人常說愛語，見剛強者示現柔和，見",
    "T08n0231_003:0703b27": "慘毒人則行慈忍，見邪法人則生大慈，見苦",
    "T08n0231_003:0703b28": "眾生則起大悲，見慳嫉人則行布施。「大王！菩",
    "T08n0231_003:0703b29": "薩摩訶薩行般若波羅蜜，如是隨順世智，生",
    "T08n0231_003:0703c01": "淨佛國。何以故？持戒無缺，離諸雜穢修平",
    "T08n0231_003:0703c02": "等心，於眾生所具大善根不著名利，清淨之",
    "T08n0231_003:0703c03": "信無所望報，勤行精進不生懈怠，修諸禪定",
    "T08n0231_003:0703c04": "離散亂法，以微妙慧而習多聞。諸根不缺，具",
    "T08n0231_003:0703c05": "足利智，常修大慈，遠離瞋惱。以是因緣生淨",
    "T08n0231_003:0703c06": "佛國。」爾時，勝天王白佛言：「世尊！如佛所說，",
    "T08n0231_003:0703c07": "修戒等法生佛國土，為修行一行亦生？」佛告",
    "T08n0231_003:0703c08": "勝天王言：「大王！若有菩薩摩訶薩，於前所說",
    "T08n0231_003:0703c09": "種種法中，淨修一行即修眾法，如是一行",
    "T08n0231_003:0703c10": "得生淨土。何以故？一一行中具眾行故。「大",
    "T08n0231_003:0703c11": "王！菩薩摩訶薩行般若波羅蜜，如是行生淨",
    "T08n0231_003:0703c12": "土，不為胎污。何以故？菩薩摩訶薩造作佛",
    "T08n0231_003:0703c13": "像、修葺伽藍，如來塔前香泥塗地、燒香供養，",
    "T08n0231_003:0703c14": "或以香湯浴洗佛像，於伽藍內掃灑泥塗。菩",
    "T08n0231_003:0703c15": "薩摩訶薩供養瞻省父母之身，師僧同學及",
    "T08n0231_003:0703c16": "諸沙門，以平等心皆悉供養，迴此善根為一",
    "T08n0231_003:0703c17": "切眾生，迴向阿耨多羅三藐三菩提，令得清",
    "T08n0231_003:0703c18": "淨。菩薩摩訶薩如是行般若波羅蜜，即得離",
    "T08n0231_003:0703c19": "俗。何以故？心無取著，不染朋黨，背諸境界，遠",
    "T08n0231_003:0703c20": "離愛緣，境界不染。世尊說戒如實修行，少欲",
    "T08n0231_003:0703c21": "知足隨宜四事，趣足過時心常怖畏，樂寂靜",
    "T08n0231_003:0703c22": "離。「大王！如是菩薩摩訶薩行般若波羅蜜，不",
    "T08n0231_003:0703c23": "著俗法即得淨命，無偽威儀口意欺詐。於施",
    "T08n0231_003:0703c24": "主前，終不詐偽現身威儀，安祥徐步視前六",
    "T08n0231_003:0703c25": "尺，若背檀越即便縱誕；於施主前，不為利養",
    "T08n0231_003:0703c26": "下聲細語軟美之言順彼意語，若背檀越則",
    "T08n0231_003:0703c27": "便自縱。見他行施，口言不用、心實欲須，如是",
    "T08n0231_003:0703c28": "名為內心熱惱，口現少欲、心貪利養。大王！菩",
    "T08n0231_003:0703c29": "薩摩訶薩行般若波羅蜜，悉無此偽離求利",
    "T08n0231_003:0704a01": "相。若見檀越，不得發言：『三衣弊壞、鉢器闕無，",
    "T08n0231_003:0704a02": "或須湯藥。』於施主前，不得發言：『某甲檀越施",
    "T08n0231_003:0704a03": "我此物，彼人謂我持戒、多聞、大悲、心淨。』雖爾",
    "T08n0231_003:0704a04": "讚歎，我無此德，唯當修行報施主恩。菩薩摩",
    "T08n0231_003:0704a05": "訶薩，不應如是自讚毀他，隨順白衣而求利",
    "T08n0231_003:0704a06": "養。若施餘人，勿生瞋惱，不作諂曲而以取財，",
    "T08n0231_003:0704a07": "不詐親善害他取物，不為他人戲弄取財。檀",
    "T08n0231_003:0704a08": "越擬施，或讚歎人，若說法者，或擬大眾，或復",
    "T08n0231_003:0704a09": "未擬，或施未決，菩薩不得入中取分。若受施",
    "T08n0231_003:0704a10": "財，不應執著此是我有此是我物，即當迴施",
    "T08n0231_003:0704a11": "沙門、師僧、父母及餘貧乏，平等受用。若財物",
    "T08n0231_003:0704a12": "盡，不以生憂，少日不得心無苦惱。「大王！菩薩",
    "T08n0231_003:0704a13": "摩訶薩，受施、迴與二俱清淨。行清淨故，心不",
    "T08n0231_003:0704a14": "疲勞。何以故？菩薩摩訶薩行般若波羅蜜，為",
    "T08n0231_003:0704a15": "利眾生久處生死而不厭患，若有魔事眾苦",
    "T08n0231_003:0704a16": "逼切心無退轉，若人欲行二乘之道，即為說",
    "T08n0231_003:0704a17": "法不憚疲勞，菩薩自修助菩提法無有厭倦。",
    "T08n0231_003:0704a18": "「大王。菩薩摩訶薩行般若波羅蜜，如是精進，",
    "T08n0231_003:0704a19": "則能隨順佛正教行。何以故？菩薩摩訶薩行",
    "T08n0231_003:0704a20": "般若波羅蜜，離諸放逸，心常謹慎，善攝自身，",
    "T08n0231_003:0704a21": "不作諸惡不善之法，口意亦爾。菩薩摩訶薩",
    "T08n0231_003:0704a22": "行般若波羅蜜，雖處現在，恒懼未來，一切諸",
    "T08n0231_003:0704a23": "惡不善之法斷之不生。言必附理，常說法教，",
    "T08n0231_003:0704a24": "非法不言悉棄穢業，純修淨行不毀佛教，遠",
    "T08n0231_003:0704a25": "離煩惱不淨之法，是名擁護如來正教，一切",
    "T08n0231_003:0704a26": "諸惡不善之法悉斷離之。「大王！菩薩摩訶薩",
    "T08n0231_003:0704a27": "行般若波羅蜜，如是隨順佛清淨教，視諸眾",
    "T08n0231_003:0704a28": "生，面門先笑曾無嚬蹙。所以然者？心離穢濁，",
    "T08n0231_003:0704a29": "諸根清淨不染離垢，心不瞋恚內無恨結。菩",
    "T08n0231_003:0704b01": "薩摩訶薩如是行般若波羅蜜，即得多聞，觀",
    "T08n0231_003:0704b02": "察生死能如實知，欲火熾然，瞋火焚燒，愚癡",
    "T08n0231_003:0704b03": "之火常所迷亂。亦如實知，有為無常，一切行",
    "T08n0231_003:0704b04": "苦，諸法無我，世間眾生耽著戲論，一切法中",
    "T08n0231_003:0704b05": "唯有涅槃乃為寂靜。若聞他說，即思惟義，傳",
    "T08n0231_003:0704b06": "以授人，發大慈悲，起堅固意；若不聞法則無",
    "T08n0231_003:0704b07": "思修。是故聞慧猶如字本，一切智慧因之而",
    "T08n0231_003:0704b08": "生。既得多聞則護正法。「大王！未來末世",
    "T08n0231_003:0704b09": "正法滅時，其有眾生樂勤修行，不值法炬，無",
    "T08n0231_003:0704b10": "人為說甚深之法。爾時菩薩即為演暢甚深",
    "T08n0231_003:0704b11": "妙法，所謂般若波羅蜜，令諸眾生得戒、定、慧，",
    "T08n0231_003:0704b12": "又讚之言：『善男子！如是末世正法滅時，汝等",
    "T08n0231_003:0704b13": "能發菩薩之心，求阿耨多羅三藐三菩提，利",
    "T08n0231_003:0704b14": "益眾生。此般若波羅蜜，三世諸佛之所行者。",
    "T08n0231_003:0704b15": "汝若勤修，則去阿耨多羅三藐三菩提不遠。",
    "T08n0231_003:0704b16": "何以故？般若波羅蜜不離菩提。譬如有人",
    "T08n0231_003:0704b17": "種穀已秀，當知收穫必在不久。菩薩亦爾，求",
    "T08n0231_003:0704b18": "阿耨多羅三藐三菩提，得聞般若波羅蜜，當",
    "T08n0231_003:0704b19": "知決定去佛不遠。』「大王！若善男子、善女人，捨",
    "T08n0231_003:0704b20": "離般若波羅蜜，更依餘法求阿耨多羅三藐",
    "T08n0231_003:0704b21": "三菩提，無有是處。猶如王子捨其父王，更就",
    "T08n0231_003:0704b22": "餘人求為太子，決不可得。菩薩亦爾，求薩婆",
    "T08n0231_003:0704b23": "若必因般若波羅蜜得。譬如犢子，若欲須乳",
    "T08n0231_003:0704b24": "必依其母，若就餘牛則不可得。「大王！菩薩",
    "T08n0231_003:0704b25": "摩訶薩親近般若波羅蜜，常為法王子相莊",
    "T08n0231_003:0704b26": "嚴身，以好為華嚴飾身相，諸根不缺。如來行",
    "T08n0231_003:0704b27": "處常所遊行，所行之道隨佛如來所覺而覺，",
    "T08n0231_003:0704b28": "救護世間苦惱眾生，善能通達佛所說教，常",
    "T08n0231_003:0704b29": "修梵行，守護如來薩婆若城。「大王！菩薩摩訶",
    "T08n0231_003:0704c01": "薩行般若波羅蜜，為法王子，釋梵護世之所",
    "T08n0231_003:0704c02": "尊重。何以故？行菩薩道阿鞞跋致，一切諸",
    "T08n0231_003:0704c03": "魔所不能動，安住佛法，通達一切空平等理，",
    "T08n0231_003:0704c04": "不信外緣。如是安住佛法智慧，不與聲聞、辟",
    "T08n0231_003:0704c05": "支佛共，超過世間，住無生法忍。「大王！菩薩",
    "T08n0231_003:0704c06": "摩訶薩行般若波羅蜜，能如實知一切眾生",
    "T08n0231_003:0704c07": "心，貪欲、瞋、癡上中下品，亦如實知善心、堅固",
    "T08n0231_003:0704c08": "心。如實知已，各各為說諸對治法，如是則",
    "T08n0231_003:0704c09": "能善化眾生。菩薩摩訶薩行般若波羅蜜，若",
    "T08n0231_003:0704c10": "有眾生應見佛身受化度者，菩薩摩訶薩即",
    "T08n0231_003:0704c11": "現佛身而為說法；應以菩薩身化度者，現菩",
    "T08n0231_003:0704c12": "薩身；應以辟支佛身而受化者，即現辟支佛",
    "T08n0231_003:0704c13": "身；應以聲聞身受教化者，即現聲聞身；應",
    "T08n0231_003:0704c14": "以帝釋、梵王、婆羅門、剎利、長者、居士身受教化",
    "T08n0231_003:0704c15": "者，皆為示現而度脫之。大王！菩薩摩訶薩",
    "T08n0231_003:0704c16": "如是行般若波羅蜜教化眾生。菩薩摩訶薩",
    "T08n0231_003:0704c17": "行般若波羅蜜，心性慈和，正直軟善，無諸",
    "T08n0231_003:0704c18": "諂曲、嫉妬、垢穢，心常清淨。言語不麤，遠離惡",
    "T08n0231_003:0704c19": "口，多行忍辱親狎眾生。「大王！菩薩摩訶薩",
    "T08n0231_003:0704c20": "如是行般若波羅蜜，則在處安樂。所以然者？",
    "T08n0231_003:0704c21": "具足正見及清淨見、清淨之行，所行境界與",
    "T08n0231_003:0704c22": "心相應，若心相違惡不善法，如是境界及染",
    "T08n0231_003:0704c23": "穢處斯則不行。菩薩摩訶薩行般若波羅蜜，",
    "T08n0231_003:0704c24": "見同學人心生歡喜，若財若法與他共用。",
    "T08n0231_003:0704c25": "唯行一道，所謂佛道。唯佛為師，不尊餘人。",
    "T08n0231_003:0704c26": "大王。菩薩摩訶薩行般若波羅蜜，如是在處",
    "T08n0231_003:0704c27": "安樂，具諸攝法而攝眾生，以利益施、安樂施、",
    "T08n0231_003:0704c28": "無盡施攝取眾生，利益語、有義語、如法語、不",
    "T08n0231_003:0704c29": "異語攝取眾生，以財利益平等、身利益平等、",
    "T08n0231_003:0705a01": "命利益平等、資具利益平等攝取眾生。「大王！",
    "T08n0231_003:0705a02": "利益施者即是法施，安樂施者即資生施，無",
    "T08n0231_003:0705a03": "盡施者即示現道，利益語者令彼生善，有義",
    "T08n0231_003:0705a04": "語者令彼見理，如法語者隨順佛教，不異語",
    "T08n0231_003:0705a05": "者說如實法。財利益平等者，可食、可噉、可飲、",
    "T08n0231_003:0705a06": "可嗽、可舐，及衣服等。身利益平等者，如以攝",
    "T08n0231_003:0705a07": "衛利益己身，令他亦爾。命利益平等者，真珠、",
    "T08n0231_003:0705a08": "琉璃、珊瑚、瑪瑙名為外命。資具利益平等者，",
    "T08n0231_003:0705a09": "象馬車乘一切淨財。菩薩摩訶薩行般若波",
    "T08n0231_003:0705a10": "羅蜜，自行與他皆悉共同。「大王！菩薩摩訶",
    "T08n0231_003:0705a11": "薩行般若波羅蜜，受生端正，常能修習寂",
    "T08n0231_003:0705a12": "靜威儀、不偽威儀、清淨威儀，人所樂見，內外",
    "T08n0231_003:0705a13": "溫善，觀者無厭能悅人意，一切眾生之所愛",
    "T08n0231_003:0705a14": "重，其有見者皆發善心，瞋恚者見心即得解。",
    "T08n0231_003:0705a15": "「大王！菩薩摩訶薩行般若波羅蜜，如是端正",
    "T08n0231_003:0705a16": "則堪依止，守護眾生令煩惱滅，能將眾生出",
    "T08n0231_003:0705a17": "離生死無邊曠野，能度眾生世間險難，為無",
    "T08n0231_003:0705a18": "眷屬而作親友，為煩惱疾而作良醫，無救護",
    "T08n0231_003:0705a19": "者為之救護，無歸依者為作歸依，無明眾生",
    "T08n0231_003:0705a20": "為作法炬。菩薩摩訶薩行般若波羅蜜，為諸",
    "T08n0231_003:0705a21": "眾生而作依止，治諸疾病如藥樹王。譬如善",
    "T08n0231_003:0705a22": "見大樹，根莖枝葉華果色香味觸，悉為眾生",
    "T08n0231_003:0705a23": "療治眾病。大王！菩薩摩訶薩行般若波羅蜜，",
    "T08n0231_003:0705a24": "亦復如是。從初發心為諸眾生治種種疾、諸",
    "T08n0231_003:0705a25": "煩惱病，菩薩摩訶薩功德智慧，有疾病者見",
    "T08n0231_003:0705a26": "聞皆差。菩薩摩訶薩行般若波羅蜜，常與功",
    "T08n0231_003:0705a27": "德相應，隨力所堪供養三寶，若有疾病即施",
    "T08n0231_003:0705a28": "湯藥，若見飢渴即施食飲，若見寒凍即施衣",
    "T08n0231_003:0705a29": "服。師僧和上盡心承奉，同學法人合掌恭敬。",
    "T08n0231_003:0705a30": "造立伽藍，布施田園。時時隨有捨與眾僧，下",
    "T08n0231_003:0705b01": "使隷役如法料理。聞有名德沙門、婆羅門、修",
    "T08n0231_003:0705b02": "道行者，時時往詣。大王！菩薩摩訶薩行般若",
    "T08n0231_003:0705b03": "波羅蜜，能生諸善，有巧方便教化眾生。於此",
    "T08n0231_003:0705b04": "佛國身不移動，而遊無量諸佛世界諮問正",
    "T08n0231_003:0705b05": "法；於此佛國身不移動，而遊無量諸佛世界",
    "T08n0231_003:0705b06": "聽受正法；於此佛土身不移動，示現無量諸",
    "T08n0231_003:0705b07": "佛國土供養如來；於此佛土身不移動；而遊",
    "T08n0231_003:0705b08": "無量諸佛世界，成就無上菩提資糧；於此佛",
    "T08n0231_003:0705b09": "土身不移動，而遊無量諸佛世界，若有菩薩",
    "T08n0231_003:0705b10": "成佛道者，供養恭敬；於此佛土身不移動；無",
    "T08n0231_003:0705b11": "量世界示現成道；於此佛土身不移動，無量",
    "T08n0231_003:0705b12": "佛國現轉法輪；於此佛土身不動移，無量佛",
    "T08n0231_003:0705b13": "國示現涅槃；於此佛土身不移動，無量佛國",
    "T08n0231_003:0705b14": "應得度者，為示化身皆悉令見，亦無分別有",
    "T08n0231_003:0705b15": "所作意。」爾時，勝天王白佛言：「世尊！云何菩",
    "T08n0231_003:0705b16": "薩摩訶薩作種種化無分別心？」佛告勝天王",
    "T08n0231_003:0705b17": "言：「大王！譬如日月照四天下而無分別，我照",
    "T08n0231_003:0705b18": "天下為作光明，眾生業報自感日月光照天",
    "T08n0231_003:0705b19": "下，菩薩摩訶薩行般若波羅蜜亦復如是，雖",
    "T08n0231_003:0705b20": "現化身而無分別。何以故？眾生各有宿世善",
    "T08n0231_003:0705b21": "業。菩薩摩訶薩，昔從因地修行發願為度眾",
    "T08n0231_003:0705b22": "生，以此願力，隨其所念，皆悉應現無分別",
    "T08n0231_003:0705b23": "心。「大王！菩薩摩訶薩行般若波羅蜜，如是方",
    "T08n0231_003:0705b24": "便善巧教化，速向阿耨多羅三藐三菩提。何",
    "T08n0231_003:0705b25": "以故？菩薩摩訶薩，行檀具足，持戒清淨——無穿、",
    "T08n0231_003:0705b26": "缺、雜，戒聚清淨，過諸聲、聞辟支佛境——具足忍",
    "T08n0231_003:0705b27": "辱、精進、禪定、般若、方便、願、力、智，如來世尊不",
    "T08n0231_003:0705b28": "共功德，一切具足，已過聲聞、辟支佛地。「大王！",
    "T08n0231_003:0705b29": "菩薩初地乃至十地，行般若波羅蜜，修如是",
    "T08n0231_003:0705b30": "行，得阿耨多羅三藐三菩提。」說是法門時，眾",
    "T08n0231_003:0705c01": "中二萬天子得遠塵離垢法眼淨；三萬菩薩",
    "T08n0231_003:0705c02": "摩訶薩得無生法忍；八萬四千天人發阿耨",
    "T08n0231_003:0705c03": "多羅三藐三菩提心；無量百千億乾闥婆、緊",
    "T08n0231_003:0705c04": "那羅皆悉合掌，讚歎如來，遶耆闍崛山；無量",
    "T08n0231_003:0705c05": "百千億夜叉眾，雨諸蓮華，遶耆闍崛山。十方",
    "T08n0231_003:0705c06": "無量恒河沙世界，菩薩來集，讚歎如來：「世尊！",
    "T08n0231_003:0705c07": "快說甚深般若波羅蜜，為諸菩薩。世尊！因此",
    "T08n0231_003:0705c08": "般若波羅蜜，得有人、天，須陀洹向、須陀洹果，",
    "T08n0231_003:0705c09": "乃至阿羅漢向、阿羅漢果，辟支佛道，菩薩十",
    "T08n0231_003:0705c10": "地、十波羅蜜，如來十力、四無所畏、十八不共",
    "T08n0231_003:0705c11": "法、一切種智，皆從般若波羅蜜中出。世尊！",
    "T08n0231_003:0705c12": "譬如世間一切眾生悉依虛空，而空無依。般",
    "T08n0231_003:0705c13": "若波羅蜜亦復如是，一切法本而自無依。願",
    "T08n0231_003:0705c14": "令我等於未來世，為諸菩薩摩訶薩說般若",
    "T08n0231_003:0705c15": "波羅蜜，如今佛說。」又以種種香華散如來上。",
    "T08n0231_003:0705c16": "爾時，耆闍崛山天神及餘集者空中讚言：「我",
    "T08n0231_003:0705c17": "等憶念過去之世，無量諸佛於此耆闍崛山",
    "T08n0231_003:0705c18": "中說是般若波羅蜜法，亦如今日。」爾時，勝天",
    "T08n0231_003:0705c19": "王白佛言：「世尊！空中諸天云何得知如來境",
    "T08n0231_003:0705c20": "界，久遠世佛說是般若波羅蜜事？」佛言：「大",
    "T08n0231_003:0705c21": "王！此諸天等，皆住不可思議解脫，是故能知",
    "T08n0231_003:0705c22": "過去遠事。大王！我昔為菩薩時，亦經生彼",
    "T08n0231_003:0705c23": "天神之道，見無量佛成道說法乃至涅槃，我",
    "T08n0231_003:0705c24": "常讚歎合掌禮拜。何以故？彼天神道壽命長",
    "T08n0231_003:0705c25": "故。」爾時，眾中有一天子，名曰光德，即從坐",
    "T08n0231_003:0705c26": "起，偏袒右肩右膝著地，合掌向佛頭面作禮，",
    "T08n0231_003:0705c27": "白佛言：「世尊！諸佛菩薩應遊淨土，娑婆世",
    "T08n0231_003:0705c28": "界是不清淨，云何世尊出現此土？」爾時，佛告",
    "T08n0231_003:0705c29": "光德天子：「諸佛如來所居之處無有穢土。」於",
    "T08n0231_003:0705c30": "是世尊，即以神力現此三千大千世界，地平",
    "T08n0231_003:0706a01": "如掌，琉璃所成，無諸山陵堆阜荊蕀，處處寶",
    "T08n0231_003:0706a02": "聚，香華軟草，流泉浴池八功德水，七寶階砌，",
    "T08n0231_003:0706a03": "樹木華果咸說菩薩不退法輪；無有凡夫，",
    "T08n0231_003:0706a04": "唯見十方諸大菩薩；不聞餘音，唯聞般若波",
    "T08n0231_003:0706a05": "羅蜜聲。處處蓮華大如車輪，青紅赤白，一一",
    "T08n0231_003:0706a06": "華中皆有菩薩結加趺坐。即見如來於大眾",
    "T08n0231_003:0706a07": "中，為諸菩薩說甚深法，無量百千釋梵護世",
    "T08n0231_003:0706a08": "前後圍遶，供養恭敬尊重讚歎：「希有世尊！希",
    "T08n0231_003:0706a09": "有世尊！所說無虛，真實不二。如世尊說，諸佛",
    "T08n0231_003:0706a10": "住處實無穢土，眾生薄福而見不淨。世尊！若",
    "T08n0231_003:0706a11": "有善男子、善女人，得聞般若波羅蜜名字，甚",
    "T08n0231_003:0706a12": "為希有，況復書寫受持讀誦為他演說。」佛言：",
    "T08n0231_003:0706a13": "「若善男子、善女人，無量百千劫以無礙心施",
    "T08n0231_003:0706a14": "他財物，若復有人以淨信心書寫此經傳",
    "T08n0231_003:0706a15": "受與人，功德多彼。何以故？財施有竭，法施",
    "T08n0231_003:0706a16": "無盡。何以故？施財但能得世間果，若人若",
    "T08n0231_003:0706a17": "天昔已曾得，得已墮落今還復得。若以法施，",
    "T08n0231_003:0706a18": "昔來未得今始能得，所謂涅槃。若三千大千",
    "T08n0231_003:0706a19": "世界一切眾生，有人教化悉令安住十善道",
    "T08n0231_003:0706a20": "中，若善男子、善女人，以淨信心受持讀誦般",
    "T08n0231_003:0706a21": "若波羅蜜，為他人說，功德勝彼。何以故？一",
    "T08n0231_003:0706a22": "切善法皆從般若波羅蜜生故。若三千大千",
    "T08n0231_003:0706a23": "世界一切眾生，有人教化皆得須陀洹、斯陀",
    "T08n0231_003:0706a24": "含、阿那含、阿羅漢果、辟支佛道，若復有人信",
    "T08n0231_003:0706a25": "心受持讀誦書寫般若波羅蜜，功德勝彼。何",
    "T08n0231_003:0706a26": "以故？聲聞、辟支佛法皆從般若波羅蜜中生，",
    "T08n0231_003:0706a27": "一切菩薩摩訶薩法皆從般若波羅蜜中生，",
    "T08n0231_003:0706a28": "因此般若波羅蜜故有佛出世。般若波羅蜜",
    "T08n0231_003:0706a29": "所在之處，當知即是菩提道場、轉法輪處，應",
    "T08n0231_003:0706b01": "念：『此處即我大師，如來、應供、正遍知處在此",
    "T08n0231_003:0706b02": "中。』何以故？一切諸佛皆從般若波羅蜜生故。",
    "T08n0231_003:0706b03": "若人供養如來形像，不如供養般若波羅蜜。",
    "T08n0231_003:0706b04": "何以故？三世諸佛皆因般若波羅蜜生故。」",
    "T08n0231_003:0706b05": "勝天王般若波羅蜜經卷第三"
}