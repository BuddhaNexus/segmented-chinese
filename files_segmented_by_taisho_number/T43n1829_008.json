{
    "T43n1829_008:0109b11": "瑜伽師地論略纂卷第八(論本自第二十一至第三十)",
    "T43n1829_008:0109b13": "基撰",
    "T43n1829_008:0109b14": "聲聞地第十三。初瑜伽處種姓地第一者。十",
    "T43n1829_008:0109b15": "七地中。聲聞地第十三。此即簡前生後。初瑜",
    "T43n1829_008:0109b16": "伽處等。簡餘二乘。三乘皆有初瑜伽處故。瑜",
    "T43n1829_008:0109b17": "伽有四不同。此為最先故言初。瑜伽是觀行。",
    "T43n1829_008:0109b18": "種姓是觀行種子。種子能為現行觀行。作所",
    "T43n1829_008:0109b19": "依處。故言初瑜伽處種姓地。此初瑜伽中。有",
    "T43n1829_008:0109b20": "四地故。次頌文云姓等是一。世間出世間。種",
    "T43n1829_008:0109b21": "姓地名。先姓等者。姓中有四種。謂自性。安",
    "T43n1829_008:0109b22": "立。諸相。數取趣。此種姓有四種不同。故言姓",
    "T43n1829_008:0109b23": "等。",
    "T43n1829_008:0109b24": "論云此地略有三謂種姓趣入及出離想地。",
    "T43n1829_008:0109b25": "此地總是三。言想者。以想能起言說。言說即",
    "T43n1829_008:0109b26": "名。從因為名。故言想。此中義者。此地略有三",
    "T43n1829_008:0109b27": "種。一名種姓。二名趣入。三名出離。今順結頌",
    "T43n1829_008:0109b28": "法故。想字在下。又想即是名　上來既列三",
    "T43n1829_008:0109b29": "地名竟。下結言此名三地。",
    "T43n1829_008:0109c01": "論解種姓中。云有種子法由現有故者。種子",
    "T43n1829_008:0109c02": "法。即涅槃證之種子　由現有故。簡當有義。",
    "T43n1829_008:0109c03": "現簡於當。有簡於無　若爾勝軍當有此如",
    "T43n1829_008:0109c04": "何通。解曰。由現有煩惱等障可斷故。亦名現",
    "T43n1829_008:0109c05": "有。此三家義。任應敘之。",
    "T43n1829_008:0109c06": "論次下。言便有堪任便有勢力者。有說。堪任",
    "T43n1829_008:0109c07": "謂姓種姓。勢力者習種姓也。今思不是。所以",
    "T43n1829_008:0109c08": "者何。姓種姓本有。何勞言遇緣。故云非也。今",
    "T43n1829_008:0109c09": "意者。堪任。謂有種姓習種姓。勢力。道種姓也",
    "T43n1829_008:0109c10": "　能得。謂得有餘　能證。無餘涅槃也。能生",
    "T43n1829_008:0109c11": "現行故名種子。梵本云馱都。此云界。是因義",
    "T43n1829_008:0109c12": "也。梵云涅縛婆轉。此云姓。是體性義也。據",
    "T43n1829_008:0109c13": "義各別。此解種子。明三家義如先敘。",
    "T43n1829_008:0109c14": "論答種子在一相續中文。云若法異相俱有",
    "T43n1829_008:0109c15": "而轉見彼各別種種相續種種流轉如是種子",
    "T43n1829_008:0109c16": "非於六處有別異相等者。此中意。初翻解。後",
    "T43n1829_008:0109c17": "正解。謂若法下至種種流轉。此翻解。此中意。",
    "T43n1829_008:0109c18": "若種子與六處所依各別。相可種種相續種",
    "T43n1829_008:0109c19": "種流轉。如十色處八識處。如是種子。非於六",
    "T43n1829_008:0109c20": "處有別異相。故知在一相續。如攝論中解。此",
    "T43n1829_008:0109c21": "中不如菩薩。故不言六處殊勝。但言六處也。",
    "T43n1829_008:0109c22": "論云達須蔑戾車。此云樂垢穢正至即四",
    "T43n1829_008:0109c23": "果。可謂正行正至也。",
    "T43n1829_008:0109c24": "論解勝處淨信中。云前行增上諸清淨信者。",
    "T43n1829_008:0109c25": "謂信是見道入相之前行。",
    "T43n1829_008:0109c26": "論解法教久住中。云當知說彼勝義正法作",
    "T43n1829_008:0109c27": "證道理等者。此意。明正法五百內。由有正法",
    "T43n1829_008:0109c28": "作證。",
    "T43n1829_008:0109c29": "論解意律儀中。防護乃至所有貪憂。此憂非",
    "T43n1829_008:0110a01": "五根起。以憂代苦。其意說苦也。",
    "T43n1829_008:0110a02": "論食知量。云為斷故受為令新受當不更生",
    "T43n1829_008:0110a03": "者。為斷故上受。新上受。更不生。又為斷故苦",
    "T43n1829_008:0110a04": "受。新苦受。更不生。",
    "T43n1829_008:0110a05": "論若往若還等至二十四等當廣解。",
    "T43n1829_008:0110a06": "論樂遠離中。無倒修治初業地已者。謂修治",
    "T43n1829_008:0110a07": "初發心業。即出家等是　邊際臥具者。極惡",
    "T43n1829_008:0110a08": "臥具名邊際也。",
    "T43n1829_008:0110a09": "論云如水所生雜穢[虫*耑]牛螺音狗行。述曰。佛",
    "T43n1829_008:0110a10": "法如水。破戒比丘。如水上眾多雜穢[虫*耑]牛。又",
    "T43n1829_008:0110a11": "如狗高叫。似吹螺。明然有狗行。破戒亦爾。喻",
    "T43n1829_008:0110a12": "之。",
    "T43n1829_008:0110a13": "論曰若生無暇若有縱逸者。生難處者。是依",
    "T43n1829_008:0110a14": "梵本。云生無暇處是。謂在此處無暇能入道。",
    "T43n1829_008:0110a15": "如世言無暇作此事。",
    "T43n1829_008:0110a16": "第二十二卷抄",
    "T43n1829_008:0110a17": "論。解出世間離欲中云。自能離繫自能解脫",
    "T43n1829_008:0110a18": "者。得無漏智等。離有漏繫。即無間道。斷彼煩",
    "T43n1829_008:0110a19": "惱得無為時。起勝解數。自得解脫。即解脫道",
    "T43n1829_008:0110a20": "也。",
    "T43n1829_008:0110a21": "論解戒律儀中。今此義中唯依苾芻律儀說",
    "T43n1829_008:0110a22": "善能防護等者。何故不說苾芻尼等也。以不",
    "T43n1829_008:0110a23": "能入聖道故。多分成熟具戒法者。苾芻有故。",
    "T43n1829_008:0110a24": "餘則不然。是以不說。",
    "T43n1829_008:0110a25": "論云於所應行於如所行者。謂所應行事。簡",
    "T43n1829_008:0110a26": "諸惡有者不應行事　於如所行者。即如餘",
    "T43n1829_008:0110a27": "善丈夫所行。如是而行也。",
    "T43n1829_008:0110a28": "論曰若於如法宣白加行住慈悲心展轉與欲",
    "T43n1829_008:0110a29": "者。此即為法事時。如理白眾。應住慈心受彼",
    "T43n1829_008:0110b01": "人欲。",
    "T43n1829_008:0110b02": "第二十四卷抄",
    "T43n1829_008:0110b03": "論謂夜四分中過初一分是夜初分等者。彼",
    "T43n1829_008:0110b04": "土世俗。晝夜各立四分。佛法晝夜各立三時。",
    "T43n1829_008:0110b05": "以三時攝四分。從初向後過初一分。名初時。",
    "T43n1829_008:0110b06": "從後向前過後一分。名後時。中間二半分。名",
    "T43n1829_008:0110b07": "夜中時。其晝亦爾。此中順世俗。",
    "T43n1829_008:0110b08": "論云言經行處者謂於廣長稱其度量乃至",
    "T43n1829_008:0110b09": "相應身．業西方食多蘇乳。其食難消。為一處",
    "T43n1829_008:0110b10": "所。量無大小。或露或隱。於中往來擬行消食",
    "T43n1829_008:0110b11": "處所。於此中來去。所有如法之身業也。",
    "T43n1829_008:0110b12": "論解宴座中。結跏趺坐端身正願安住背念",
    "T43n1829_008:0110b13": "　加趺。容貌敦肅。簡異空坐不能跏趺。如下",
    "T43n1829_008:0110b14": "三十云。有五復次。釋身生輕安等　端身。",
    "T43n1829_008:0110b15": "解身疲勞。表意正念。由端直故。不為惛沈",
    "T43n1829_008:0110b16": "睡眠之所纏擾。不為外境散動故　正願異",
    "T43n1829_008:0110b17": "耶願。心無異惡　安住背念。心得涅槃。念求",
    "T43n1829_008:0110b18": "出世違背生死。故言背念。所背生死之心。安",
    "T43n1829_008:0110b19": "住無漏涅槃之念。故能斷金剛般若云。住對",
    "T43n1829_008:0110b20": "面念。此對面念。即背生死念欣涅槃。如第三",
    "T43n1829_008:0110b21": "十自當廣說。有二復次解。一如前解。二謂住",
    "T43n1829_008:0110b22": "定故背不定。故涅槃念心無異念。則不起過。",
    "T43n1829_008:0110b23": "常以正念為對面。而安住之　解順障法中。",
    "T43n1829_008:0110b24": "云謂淨妙想。謂順貪蓋。瞋恚相順彼瞋蓋。黑",
    "T43n1829_008:0110b25": "闇相順惛沈睡眠蓋。親屬國土不死。尋思順",
    "T43n1829_008:0110b26": "掉舉蓋。追憶昔時咲戲等。順惡作。及以三世",
    "T43n1829_008:0110b27": "等。順疑。",
    "T43n1829_008:0110b28": "論答於經行時從幾障法修其心中。云以有",
    "T43n1829_008:0110b29": "明俱心及有光俱心者。謂水火。星月。藥草。珠",
    "T43n1829_008:0110c01": "寶。是明緣。此明之心名明俱心。唯日一種。是",
    "T43n1829_008:0110c02": "光緣。此光心名光俱心。以日能發光隱蔽處",
    "T43n1829_008:0110c03": "而令見。餘月等不爾。",
    "T43n1829_008:0110c04": "論。答於宴坐時修心中云。謂或觀其骨。或觀",
    "T43n1829_008:0110c05": "其鎖。或觀骨瑣間。",
    "T43n1829_008:0110c06": "論又曰賢善定相者。謂斷此四蓋之定相。名",
    "T43n1829_008:0110c07": "賢善定。",
    "T43n1829_008:0110c08": "論。解疑蓋差別中云。於過去世為曾有為曾",
    "T43n1829_008:0110c09": "無者。此中所為。初言不如理思。則三世皆舉",
    "T43n1829_008:0110c10": "下。疑三世有及有因緣。三世皆舉。唯疑有",
    "T43n1829_008:0110c11": "無中。唯於過去不言現未。有何意也。述曰。",
    "T43n1829_008:0110c12": "如廣論有略影顯之。前後皆舉三世。此中唯",
    "T43n1829_008:0110c13": "舉過去。影解現在未來。論略故不說　又現",
    "T43n1829_008:0110c14": "在現有。不可疑有無。未來法不定。有無難",
    "T43n1829_008:0110c15": "推。又今謂得正見。未來果斷故。不須疑未來",
    "T43n1829_008:0110c16": "有無。過去不同現未。故偏疑有無。其實通三",
    "T43n1829_008:0110c17": "世。",
    "T43n1829_008:0110c18": "論我於過去為曾何有云何曾有。此中二思。",
    "T43n1829_008:0110c19": "一思過去曾有何法。二思過去之法從何而",
    "T43n1829_008:0110c20": "來。即初問法體。後問法用。過去既然。二世准",
    "T43n1829_008:0110c21": "此。",
    "T43n1829_008:0110c22": "論又為護持諸臥具故順世威儀等者。此中",
    "T43n1829_008:0110c23": "意。於初夜分。由盡經行故。後夜分不令經",
    "T43n1829_008:0110c24": "行。初夜經行。不令遠去。或至書經行處。恐",
    "T43n1829_008:0110c25": "賊盜失臥具。所以進臥具令經行。又雖是夜",
    "T43n1829_008:0110c26": "中。威儀須正。故順世儀初夜經行。又世俗初",
    "T43n1829_008:0110c27": "夜經行。合僧初夜經行。此順世儀故同初夜。",
    "T43n1829_008:0110c28": "經行有二因緣。一護持臥具。所以不遠。順世",
    "T43n1829_008:0110c29": "儀故。書分經行。",
    "T43n1829_008:0111a01": "論解思惟起想巧便而臥中云。如林野鹿者。",
    "T43n1829_008:0111a02": "野鹿恐人傷殺。眠不安隱。有巧便宿。人當今",
    "T43n1829_008:0111a03": "臥時亦爾。",
    "T43n1829_008:0111a04": "論云後夜者謂四分中過後一分名夜後分。",
    "T43n1829_008:0111a05": "夜中但有四分。而過後一分。即令至明。如何",
    "T43n1829_008:0111a06": "是夜。此中言。過後一分者。謂四分中入後一",
    "T43n1829_008:0111a07": "分名過。非後一分已無名過故。過有二種。一",
    "T43n1829_008:0111a08": "纔入名過。即此論文是。二事了訖名過。如明",
    "T43n1829_008:0111a09": "過夜。此中入故名過。若堪三時攝四分。此後",
    "T43n1829_008:0111a10": "分即後時。夜四分中。向前取過一分名過。後",
    "T43n1829_008:0111a11": "一分向前過。非向後過也。故中夜文。云於夜",
    "T43n1829_008:0111a12": "中分夜四分中過於一分。此乃中時。過初時",
    "T43n1829_008:0111a13": "一分。復次中時中時既攝分。成亦過一分。即",
    "T43n1829_008:0111a14": "取第二分之多。第三分之多以成中分時也。",
    "T43n1829_008:0111a15": "論解往還正知而住中。有四句義。一自往還",
    "T43n1829_008:0111a16": "正知。二所應往還正知。三往還知時。四如是",
    "T43n1829_008:0111a17": "如是應往還。此中。第二所應往還。及第四如",
    "T43n1829_008:0111a18": "是如是應往還。何別。即下重釋中。云如其色",
    "T43n1829_008:0111a19": "類動止軌則禮式威儀應往還此。即與前別。",
    "T43n1829_008:0111a20": "第二但彼家屬等。可應往還。五種家不可往",
    "T43n1829_008:0111a21": "還。後第四。設應往還家。自有軌則禮式。可往",
    "T43n1829_008:0111a22": "還。無即不可往還。以此為異　其下覩瞻等",
    "T43n1829_008:0111a23": "門。皆有四。准此作法。第二句皆同。彼家可爾",
    "T43n1829_008:0111a24": "不可爾。第四句。能顯第二句可爾中出離。",
    "T43n1829_008:0111a25": "論僧伽胝者。此云上衣。即上着之衣。如外垣",
    "T43n1829_008:0111a26": "墻。此衣亦爾。最在外着。最向上着。名為上衣。",
    "T43n1829_008:0111a27": "論。或六十牒下至九牒者。此中諸部無此衣。",
    "T43n1829_008:0111a28": "此論據合。上極六十牒。九牒諸部共許或且",
    "T43n1829_008:0111a29": "作是說。言六十牒。或更得多極一百五十牒。",
    "T43n1829_008:0111b01": "問。",
    "T43n1829_008:0111b02": "論各有中衣若有下衣者。述曰。中衣即殟呾",
    "T43n1829_008:0111b03": "羅僧伽。先云欝多羅僧伽也。亦云七條。今云",
    "T43n1829_008:0111b04": "中衣。在大衣下五牒上。名中衣。亦名中擁。能",
    "T43n1829_008:0111b05": "擁身而處中故。下衣即五牒也。最在此下故。",
    "T43n1829_008:0111b06": "重辨三衣之法。又衣有中下。故名中下衣。若",
    "T43n1829_008:0111b07": "爾何故無上衣。明知此中三衣為論。上衣即",
    "T43n1829_008:0111b08": "僧伽胝也。",
    "T43n1829_008:0111b09": "論噉甞中。何故餅等為噉。乳等為甞。可咀嚼",
    "T43n1829_008:0111b10": "名甞。不可咀嚼名噉。以餅等實食。可[嗹-車+庚]嗍名",
    "T43n1829_008:0111b11": "噉。不可[嗹-車+庚]嗍名甞。或且汎爾言噉甞無異。須",
    "T43n1829_008:0111b12": "世俗情而建立故。",
    "T43n1829_008:0111b13": "論釋次第中。不應往處復有家一向誹謗不",
    "T43n1829_008:0111b14": "可迴轉。謂決定無親情。或善根未熟人。",
    "T43n1829_008:0111b15": "論解如何應往中。云不墮山峯。山之與峯。云",
    "T43n1829_008:0111b16": "何名墮。此中墮者。謂墮住。非墮落。不令墮山",
    "T43n1829_008:0111b17": "峯也。",
    "T43n1829_008:0111b18": "論應隨月喻者。謂月能清涼益人。入施主家。",
    "T43n1829_008:0111b19": "身有清涼。益於施主。亦如月也。",
    "T43n1829_008:0111b20": "論自持心中。云非不慧捨廣說乃至要當速",
    "T43n1829_008:0111b21": "疾而非遲緩者。此中意。各往施主家。何必要",
    "T43n1829_008:0111b22": "望施。非不慧施。而即往也。不應如此不慧",
    "T43n1829_008:0111b23": "施。謂慳不施。若不施不往。不應作此事。非",
    "T43n1829_008:0111b24": "不慧施而即不往。若往時乃至速疾不得遲",
    "T43n1829_008:0111b25": "緩。",
    "T43n1829_008:0111b26": "論曰不應開紐者。謂不應不繫紐。法師云。衣",
    "T43n1829_008:0111b27": "下有紐。不應開應繫之。亦應不應　不軒不",
    "T43n1829_008:0111b28": "磲。衣不[石*禁]烈。",
    "T43n1829_008:0111b29": "論。不如象鼻者。謂不垂袈裟角如象鼻。應搭",
    "T43n1829_008:0111c01": "膊上　如多羅樹房穗。樹開出房穗。衣角亦",
    "T43n1829_008:0111c02": "爾。皆不應龍首。謂雖搭膊上。不得角頭高如",
    "T43n1829_008:0111c03": "龍首。不得煩兔。袈裟置曲肘中。如豆團相似。",
    "T43n1829_008:0111c04": "問。",
    "T43n1829_008:0111c05": "論不應囓斷而食其食者。謂令手搩食。",
    "T43n1829_008:0111c06": "論解往還等次第中。始從謂如有一依止如",
    "T43n1829_008:0111c07": "是邨邑等下。至如是乞已出還本處。解往還",
    "T43n1829_008:0111c08": "二法。應自已知往還等。各有四作法。今且作",
    "T43n1829_008:0111c09": "往還。往等次第法。下至覩等即不具作。准往",
    "T43n1829_008:0111c10": "還等可知。准覩中少分亦作。餘尋讀配　又",
    "T43n1829_008:0111c11": "於如是下至不可迴轉。解不應往處。次下至",
    "T43n1829_008:0111c12": "或商主家。解可應往處　次下至若忿競時",
    "T43n1829_008:0111c13": "亦不應往。解時應往　次下乃至堅執緬羞",
    "T43n1829_008:0111c14": "而受用之。解應如所往。",
    "T43n1829_008:0111c15": "上來已解往還訖。次下復於已往或正往時",
    "T43n1829_008:0111c16": "等。乃至能攝梵行能令諸惡尋思現行以來。",
    "T43n1829_008:0111c17": "明覩瞻二法。於中有二。一明應覩。二明不應",
    "T43n1829_008:0111c18": "覩。明應者。謂復於已往以下。至不應觀視以",
    "T43n1829_008:0111c19": "來。類說明是不應覩。以下是應覩。",
    "T43n1829_008:0111c20": "又不應搖身搖臂搖頭等下。至端嚴而坐以",
    "T43n1829_008:0111c21": "來。總明屈申二法。此中但判不應。不明應事。",
    "T43n1829_008:0111c22": "准上作之。",
    "T43n1829_008:0111c23": "又不應開紐不軒不磔下。至若坑澗處若崖",
    "T43n1829_008:0111c24": "處以來。明持衣持鉢二法。於中有二。初明持",
    "T43n1829_008:0111c25": "衣。次明持鉢　不應開紐下。至而被法服以",
    "T43n1829_008:0111c26": "來。明衣。以下明持鉢。",
    "T43n1829_008:0111c27": "又應次第受用飲食下。至不應囓斷而食其",
    "T43n1829_008:0111c28": "食以來。明食飲噉甞四法。此中總明非別明。",
    "T43n1829_008:0111c29": "任文思之。",
    "T43n1829_008:0112a01": "又從施主家還歸住處於晝夜分以下。至時",
    "T43n1829_008:0112a02": "時停住而習經行以下。明行住二法。",
    "T43n1829_008:0112a03": "又如是於自所居住處自院自房下。至如法",
    "T43n1829_008:0112a04": "寢息以下。初明坐臥二法。於中有二。一明",
    "T43n1829_008:0112a05": "坐宿臥　從如是於自以下。至而宴坐以來。",
    "T43n1829_008:0112a06": "明坐。以下明臥。",
    "T43n1829_008:0112a07": "又於晝日分及夜初分以下。至或為修斷閑",
    "T43n1829_008:0112a08": "居宴默以來。略明語默二法。於中有二。一語。",
    "T43n1829_008:0112a09": "二默。准文可知。",
    "T43n1829_008:0112a10": "思惟法時。乃至無間修習殷重修習以來。廣",
    "T43n1829_008:0112a11": "明語默。文亦有二。准上可知。",
    "T43n1829_008:0112a12": "次又於極熱分時下。至皆悉除遣以來。解於",
    "T43n1829_008:0112a13": "勞修。",
    "T43n1829_008:0112a14": "論又於善品先未趣入以下。乃至如是名為",
    "T43n1829_008:0112a15": "正念而住以來。此中意明未成熟但名正知。",
    "T43n1829_008:0112a16": "成辨以去名正知而住。准文思之。此乃師未",
    "T43n1829_008:0112a17": "作。",
    "T43n1829_008:0112a18": "又當知此中若往等下。明行住二法。攝前諸",
    "T43n1829_008:0112a19": "門。此能攝之法。非前行住。謂住行事名行。",
    "T43n1829_008:0112a20": "非住行名行。住處名住。非前云住。故得攝法",
    "T43n1829_008:0112a21": "也無妨。",
    "T43n1829_008:0112a22": "論若臥若默若住時意業者。此中臥應在身",
    "T43n1829_008:0112a23": "業中。以臥時思先明相故名意業。非臥者是",
    "T43n1829_008:0112a24": "意。",
    "T43n1829_008:0112a25": "論依行住時有四業。正念為一。不放逸為一。",
    "T43n1829_008:0112a26": "應作而作為一。於現後無罪為一。為得未得",
    "T43n1829_008:0112a27": "集資糧為一。今如文而配也。",
    "T43n1829_008:0112a28": "第二十五卷",
    "T43n1829_008:0112a29": "此二十種想。如雜集抄及大智度論。",
    "T43n1829_008:0112b01": "論又能證得三果不言第四果者。以漏盡通",
    "T43n1829_008:0112b02": "即第四果中成故。合說而此不論。",
    "T43n1829_008:0112b03": "論三神變。一神力神變。即身通。二記說。即他",
    "T43n1829_008:0112b04": "心通。知他心而記別故。三教道。即漏盡通。可",
    "T43n1829_008:0112b05": "謂三業也。如雜集第一卷抄。",
    "T43n1829_008:0112b06": "論解教授教誡。與多餘處別。謂四教授業。此",
    "T43n1829_008:0112b07": "中總明。餘更別論。四教授等無違。如明四教",
    "T43n1829_008:0112b08": "授等義。說勘。",
    "T43n1829_008:0112b09": "論宣說相應助伴隨順清高等者　相應。謂",
    "T43n1829_008:0112b10": "與理相應。即緣如是智也　助伴。同時心心",
    "T43n1829_008:0112b11": "所法也　隨順。即有漏加行智。隨順正智故",
    "T43n1829_008:0112b12": "　清高。簡濁亂語也　有用者謂得涅槃相",
    "T43n1829_008:0112b13": "稱不相違語也　應順名句等。所有語言。",
    "T43n1829_008:0112b14": "論由彼成熟如是八支者。謂即又此言論應",
    "T43n1829_008:0112b15": "時而發以下是。或前初解若能諫舉中八者",
    "T43n1829_008:0112b16": "是問。",
    "T43n1829_008:0112b17": "論曰當知由此因緣故者。即次前四又字是",
    "T43n1829_008:0112b18": "也。",
    "T43n1829_008:0112b19": "論曰正士者。謂四向。正至。謂四果　云何",
    "T43n1829_008:0112b20": "名為聞思正法者。謂聞慧。次下廣解思慧。於",
    "T43n1829_008:0112b21": "下別解契經。謂長行者是。如對法論第十二",
    "T43n1829_008:0112b22": "抄廣解。此中十二分教。并藏收所以等　未",
    "T43n1829_008:0112b23": "了義者。法師云。非經未了。謂聽者未了。此未",
    "T43n1829_008:0112b24": "之所聞也。",
    "T43n1829_008:0112b25": "論曰由三量故如實觀察謂由至教量故者。",
    "T43n1829_008:0112b26": "先云聖言。今言至教者。即至極之教。以理至",
    "T43n1829_008:0112b27": "極無問內外。皆名至教。先云聖言者。即不如",
    "T43n1829_008:0112b28": "此。三十二種言中。聖言有十六。何必要是佛",
    "T43n1829_008:0112b29": "語名聖言。以先相言聖者。即佛菩薩等。今言",
    "T43n1829_008:0112c01": "至教者即無所簡相。",
    "T43n1829_008:0112c02": "論由彼諸法本性應爾。謂無始來　自性應",
    "T43n1829_008:0112c03": "爾。不待眾緣　法性應爾。法相道理。",
    "T43n1829_008:0112c04": "論或即如是或異如是或非如是者　或即如",
    "T43n1829_008:0112c05": "是。謂火等以煖為相。火自性　或異如是。能",
    "T43n1829_008:0112c06": "燒是火之用也　或非如是。謂用炎赫等。是",
    "T43n1829_008:0112c07": "取之相而為火也　又或即如是。謂火以煖",
    "T43n1829_008:0112c08": "為性。或異如是。謂用炎熾。是相異於火體為",
    "T43n1829_008:0112c09": "火。或非如是。謂非不以煖為火。",
    "T43n1829_008:0112c10": "論云婬女巷論。謂婬女多居細小巷中。說婬",
    "T43n1829_008:0112c11": "女行婬之事。",
    "T43n1829_008:0112c12": "論解施中。云教引利益安樂何差別。述曰。說",
    "T43n1829_008:0112c13": "樂名教。身作勸名引。",
    "T43n1829_008:0112c14": "論曰是諸菩薩所現行事非此義中意所許施",
    "T43n1829_008:0112c15": "等者。此中意。明菩薩用前有情數物施時。必",
    "T43n1829_008:0112c16": "須所用施之情。歡喜方用之施。非是彼生嫌",
    "T43n1829_008:0112c17": "恨。菩薩欲得自意所許即用之施。長讀下文。",
    "T43n1829_008:0112c18": "論文云馬瑙采石者。即一物。以馬瑙石有采",
    "T43n1829_008:0112c19": "文故也。此一段文問。",
    "T43n1829_008:0112c20": "論何相施中。云無貪俱行思等。此問施體。",
    "T43n1829_008:0112c21": "此論以無貪俱思所發身語業。與對法相違。",
    "T43n1829_008:0112c22": "如彼抄會。",
    "T43n1829_008:0112c23": "論云或自相續或他相續者。或自施或勸他",
    "T43n1829_008:0112c24": "施。此施廣同雜集。",
    "T43n1829_008:0112c25": "論云為莊嚴心者。謂得無漏心　為助伴心",
    "T43n1829_008:0112c26": "者。謂滋無漏作意等。",
    "T43n1829_008:0112c27": "論解成熟妙慧中。云俱生覺慧加行覺慧。即",
    "T43n1829_008:0112c28": "生得善方便善也。",
    "T43n1829_008:0112c29": "論解十二杜多中。與十二杜多經似相違。來",
    "T43n1829_008:0113a01": "問堪杜多先云斗藪。斗藪塵垢也　又云。洗",
    "T43n1829_008:0113a02": "除身心也。亦云修治其心也。三衣如前已釋。",
    "T43n1829_008:0113a03": "三安怛婆參者。安怛名內。婆參是衣。此衣通",
    "T43n1829_008:0113a04": "前二衣。應皆云三。",
    "T43n1829_008:0113a05": "論云毳衣者。即細毛曰毳。無問鳥獸之細毛。",
    "T43n1829_008:0113a06": "皆云毳。恐三衣以無價疊等為。故。",
    "T43n1829_008:0113a07": "以毳毛為之也。十二杜多。食四。衣三坐。五",
    "T43n1829_008:0113a08": "今列名及下解中。分為十二。以別開常期端",
    "T43n1829_008:0113a09": "坐處如常坐為二。此但是一常坐不臥。如十",
    "T43n1829_008:0113a10": "二杜多經說。下除障及廣解中。雖更別開別",
    "T43n1829_008:0113a11": "除障。而仍是一。",
    "T43n1829_008:0113a12": "論解柔和中之如是六種可樂可愛等者即六",
    "T43n1829_008:0113a13": "和敬也。前三業為三。和同受用為一。同戒",
    "T43n1829_008:0113a14": "見各為一故六也。和同受用中。初總解。凡所",
    "T43n1829_008:0113a15": "欲食下。解和同。如法所獲下。明受用。又此中",
    "T43n1829_008:0113a16": "別解六雜住。臨時別解。",
    "T43n1829_008:0113a17": "第二十六卷",
    "T43n1829_008:0113a18": "　第二瑜伽處",
    "T43n1829_008:0113a19": "論云七生等人者。如對法論抄廣說。",
    "T43n1829_008:0113a20": "論曰家家謂天上從家至家等者。二說。難陀",
    "T43n1829_008:0113a21": "云。人天二趣若往若來。正法藏云。二生家家。",
    "T43n1829_008:0113a22": "唯於天上。二生往來。一間中唯受天有。與對",
    "T43n1829_008:0113a23": "法相違。如彼會。",
    "T43n1829_008:0113a24": "論云時解脫。五或字。即五人次第配之。",
    "T43n1829_008:0113a25": "論又此貪纏住在身中經文相續。乃至為可",
    "T43n1829_008:0113a26": "愛法之所制伏不能制伏彼可愛法者。此中",
    "T43n1829_008:0113a27": "意。明為貪纏故。為境制伏心。非心能伏境",
    "T43n1829_008:0113a28": "　如貪下瞋慢中文。准此應釋。下廣問解中。",
    "T43n1829_008:0113a29": "不解等分薄塵行者。以上具明故又略不說。",
    "T43n1829_008:0113b01": "論云今此義中當知唯說聲聞乘願聲聞種姓",
    "T43n1829_008:0113b02": "等者。此中明聲聞地故。唯取聲聞即種姓",
    "T43n1829_008:0113b03": "人。",
    "T43n1829_008:0113b04": "論解有分別無分別影像等中。如對法第十",
    "T43n1829_008:0113b05": "一抄會。此中法師云。有無分別皆見道前。事",
    "T43n1829_008:0113b06": "邊際。在見道。所作成辨。在無學道。此中相違",
    "T43n1829_008:0113b07": "如彼釋。",
    "T43n1829_008:0113b08": "論云彼於爾時於所知事如現領受勝解而轉",
    "T43n1829_008:0113b09": "雖彼所知事非現領受和合等者。此中意。明",
    "T43n1829_008:0113b10": "同分影像。其定中所知事。如現領受。相似其",
    "T43n1829_008:0113b11": "實定中。未現領受前實境。又非與外境相似",
    "T43n1829_008:0113b12": "之物。於定中現。然與外實境相似。領受勝解",
    "T43n1829_008:0113b13": "故。名所知事同分影像。",
    "T43n1829_008:0113b14": "論又亦名三摩地口者。境能生心。如瓶口出",
    "T43n1829_008:0113b15": "物。",
    "T43n1829_008:0113b16": "論。解所作成辨中。云諸緣影像所有作意皆",
    "T43n1829_008:0113b17": "得圓滿。乃至得轉依故超過影像等者。此中",
    "T43n1829_008:0113b18": "意。即有無分別影像。皆未證真。有影像入",
    "T43n1829_008:0113b19": "見道。名事邊際盡如所有性。今至無學所作",
    "T43n1829_008:0113b20": "成辨。得轉依。證圓無漏。超過影像。則無漏",
    "T43n1829_008:0113b21": "心。無影像也。對法云。無分別影像者。謂內真",
    "T43n1829_008:0113b22": "證智。及後所得者。此從因為名。名無分別影",
    "T43n1829_008:0113b23": "像。其實二智以無漏故。皆無影像。有無分別。",
    "T43n1829_008:0113b24": "或定或慧。對法論文雖具。而影像文不具。西",
    "T43n1829_008:0113b25": "方既釋有三。此之取義任意。其無漏心有影",
    "T43n1829_008:0113b26": "像之解釋此文　超過影像者。此超有漏法",
    "T43n1829_008:0113b27": "執影像。非無漏心。無有影像　又無影像義。",
    "T43n1829_008:0113b28": "取此文為證。詳彼文如彼論　此文即證因",
    "T43n1829_008:0113b29": "無漏心有影像。果無漏心無影像。雋師義。",
    "T43n1829_008:0113c01": "論云因果相屬事者。即此中行因。得果。所作",
    "T43n1829_008:0113c02": "成辨事。",
    "T43n1829_008:0113c03": "論云若樂通達者。謂斷欲界欲　又謂入見",
    "T43n1829_008:0113c04": "道　及樂解脫以下等。是名修道。",
    "T43n1829_008:0113c05": "論曰又彼苾芻於時時間全心寂靜於時時衣",
    "T43n1829_008:0113c06": "增上慧等者。此中前解定境與外境相似。此",
    "T43n1829_008:0113c07": "文以下。後似前故。言於時時間。",
    "T43n1829_008:0113c08": "論云一切麁重悉皆息滅隨得觸證所依清淨",
    "T43n1829_008:0113c09": "等者。此解四清淨。一身淨。此中號所依。二所",
    "T43n1829_008:0113c10": "緣。三心。四智見清淨。",
    "T43n1829_008:0113c11": "或骨或瑣或復骨隙。且解曰。骨謂骨餘處。瑣",
    "T43n1829_008:0113c12": "謂骨相連處。或復骨瑣者。謂總合觀。",
    "T43n1829_008:0113c13": "論云若身若心不平等受受所攝者　受所",
    "T43n1829_008:0113c14": "攝。謂同時諸身業語業等。",
    "T43n1829_008:0113c15": "論解五種貪。一於內身欲身欲貪者。於內身",
    "T43n1829_008:0113c16": "初起欲界微欲。故名欲欲。次起欲界重貪。",
    "T43n1829_008:0113c17": "故名欲貪。又內身是自所欲之法。故言於內",
    "T43n1829_008:0113c18": "身欲。於內身欲上起欲。即能欲之心。此名欲",
    "T43n1829_008:0113c19": "貪。初欲字屬所欲。第二欲字。屬能緣。第三欲",
    "T43n1829_008:0113c20": "字結名。",
    "T43n1829_008:0113c21": "論云若於青瘀等作意思惟於顯色貪令心清",
    "T43n1829_008:0113c22": "淨若於變赤作意思惟於形色貪令心清淨。",
    "T43n1829_008:0113c23": "述曰。貪白紅顯色。以青瘀等。對治於形色起",
    "T43n1829_008:0113c24": "長短方圓等貪。以除去皮肉對治。若小乘云。",
    "T43n1829_008:0113c25": "變赤相者。死屍初青後赤。變作赤血身。以除",
    "T43n1829_008:0113c26": "形色貪。大乘解。先皮肉等色赤。除去皮肉形",
    "T43n1829_008:0113c27": "色。名變赤也。即變者赤也。",
    "T43n1829_008:0113c28": "論云皆依四種憺怕路者。憺怕寂義二釋。一",
    "T43n1829_008:0113c29": "置死屍處寂寞。無人法故名憺怕。往彼處所",
    "T43n1829_008:0114a01": "故名為路。二涅槃寂靜名曰憺怕。作不淨觀",
    "T43n1829_008:0114a02": "能得涅槃。故名為路。",
    "T43n1829_008:0114a03": "第二十七卷",
    "T43n1829_008:0114a04": "論曰云何緣起緣性等者　緣性。四緣也",
    "T43n1829_008:0114a05": "　緣起。十二因緣也。",
    "T43n1829_008:0114a06": "界差別不論十八界者。此六界通欲色界足。",
    "T43n1829_008:0114a07": "故雖地不足非十八界有此界足。",
    "T43n1829_008:0114a08": "論解外地界中。云非親附非執受者。若內地",
    "T43n1829_008:0114a09": "界。親附所依。近在本識。能有執受。今外地界",
    "T43n1829_008:0114a10": "非。",
    "T43n1829_008:0114a11": "論內風中。云有脇臥風等者。此風住脇間而",
    "T43n1829_008:0114a12": "得臥等。",
    "T43n1829_008:0114a13": "論解斷大刀風者。風如下下小之刀。能傷於",
    "T43n1829_008:0114a14": "人　有畢鉢羅風者。法師云。人有此風色如",
    "T43n1829_008:0114a15": "黑點。有云。畢鉢羅。即人食畢鉢羅也。此風辛",
    "T43n1829_008:0114a16": "楚。由如畢鉢。",
    "T43n1829_008:0114a17": "論外風中。云有毘濕婆風有吠藍婆風毘濕",
    "T43n1829_008:0114a18": "婆風者。此云工巧風。能成萬物。舊云毘首羯",
    "T43n1829_008:0114a19": "磨風。吠藍婆此云旋風。舊云旋嵐風也。",
    "T43n1829_008:0114a20": "論云多羅掌者。謂西方有樹。狀似此間蘆樹",
    "T43n1829_008:0114a21": "葉。人趣裁去四邊散葉。但取苗如鵝掌許大",
    "T43n1829_008:0114a22": "為扇。名多羅掌。",
    "T43n1829_008:0114a23": "論云離一合相者。即計為我。其實諸界為",
    "T43n1829_008:0114a24": "身。計為一合之我。今離此相也。即般若經。云",
    "T43n1829_008:0114a25": "如來說一合相等者是。",
    "T43n1829_008:0114a26": "論云阿那波那念者。阿那名持來。波那名持",
    "T43n1829_008:0114a27": "去。持來者入息。持去者出息。亦名持息來持",
    "T43n1829_008:0114a28": "息去也。",
    "T43n1829_008:0114a29": "論云中間入出息者。謂入出二息中間。雖息",
    "T43n1829_008:0114b01": "未入出。其間亦有微細息。轉名中間息。",
    "T43n1829_008:0114b02": "論云始從齊處乃至面門或至鼻端等者。其",
    "T43n1829_008:0114b03": "息唯至齊處齊下。更無出處還復。乃至從口",
    "T43n1829_008:0114b04": "出及鼻端出也。",
    "T43n1829_008:0114b05": "論息因緣中。云一牽引業即先世業二齊處",
    "T43n1829_008:0114b06": "孔穴。或上身分所有孔穴者。謂齊中有小孔",
    "T43n1829_008:0114b07": "穴。或上身分。有口鼻等孔穴。",
    "T43n1829_008:0114b08": "論息所依中。或依身門。或依業。或依孔穴。",
    "T43n1829_008:0114b09": "故言如其所應。所應依處皆依也。",
    "T43n1829_008:0114b10": "論若唯依身而息轉等者。此中意難。非唯依",
    "T43n1829_008:0114b11": "身而息得轉。如入無心定等時。身在下界。而",
    "T43n1829_008:0114b12": "彼息不轉故。非唯依身而息得轉。",
    "T43n1829_008:0114b13": "論若唯依心而息轉者。此中意難。非唯依心",
    "T43n1829_008:0114b14": "而息得轉。入無色定。彼息應轉義。",
    "T43n1829_008:0114b15": "論若唯依身心而轉者。此中意難。亦依孔穴",
    "T43n1829_008:0114b16": "業等。而息得轉。非唯依身心。如在母腹中。",
    "T43n1829_008:0114b17": "四位時無息義故。論言閉尸等位。",
    "T43n1829_008:0114b18": "論云若是處轉若。乃至轉若如所轉若時而",
    "T43n1829_008:0114b19": "轉等者。此結上義　若是處轉者。標上諸孔",
    "T43n1829_008:0114b20": "穴即麁孔細孔等也。即息於是所轉也。若乃",
    "T43n1829_008:0114b21": "至轉者。即牒說齊孔穴。乃至齊處即息入身。",
    "T43n1829_008:0114b22": "乃至齊處轉也　若如所轉者。牒上入出息。",
    "T43n1829_008:0114b23": "以一為一等。其餘息時。如所順逆等轉也。",
    "T43n1829_008:0114b24": "若時而轉者。即牒上若時行者以一為一等。",
    "T43n1829_008:0114b25": "乃至十十為一。時節長短相續等名時而轉。",
    "T43n1829_008:0114b26": "即爾所時數息應轉也。後成熟故不牒。",
    "T43n1829_008:0114b27": "十六勝行故名總緣。緣諸諦故。此中初總緣",
    "T43n1829_008:0114b28": "念　若長短下。方別舉十六。下門中方解十",
    "T43n1829_008:0114b29": "六。依四念住。古來四四配之。一觀息長。二觀",
    "T43n1829_008:0114c01": "息短。三觀息遍身。四觀息除身行。此四觀身。",
    "T43n1829_008:0114c02": "五觀喜入出息。六觀樂出入息。七觀心行出",
    "T43n1829_008:0114c03": "入息。八觀息除心行息。此四觀受。九觀心入",
    "T43n1829_008:0114c04": "出息。十觀喜悅心息。十一觀制持心息。十二",
    "T43n1829_008:0114c05": "觀解脫心息。此四心行。十三觀無常息。十四",
    "T43n1829_008:0114c06": "觀斷息。十五觀離欲息。十六觀滅出入息等。",
    "T43n1829_008:0114c07": "此四觀法行。",
    "T43n1829_008:0114c08": "論解身四中。第四重解息除身行者。身行謂",
    "T43n1829_008:0114c09": "出入息。令息除之。名息除身行。",
    "T43n1829_008:0114c10": "論又即如是覺了喜者覺了樂者等者。此中",
    "T43n1829_008:0114c11": "解心行。",
    "T43n1829_008:0114c12": "或有妄念起我我所及慢我當有無我當有無",
    "T43n1829_008:0114c13": "色等者。此見諦名暫妄念生。非六十二見中",
    "T43n1829_008:0114c14": "見也　若依是六十二見中見者。我當有。是",
    "T43n1829_008:0114c15": "常見。何處見諦人起妄見無文修道起常見。",
    "T43n1829_008:0114c16": "今此處即現起何惑也。又此在凡位起。未見",
    "T43n1829_008:0114c17": "諦故無妨　若爾前見諦者作此十六勝行。",
    "T43n1829_008:0114c18": "如何得起常見等。義曰。此十六行凡夫亦作。",
    "T43n1829_008:0114c19": "前言見諦者。據見諦人為論。非通凡夫。其實",
    "T43n1829_008:0114c20": "通凡夫。此起常見等即為勝。",
    "T43n1829_008:0114c21": "論有相想等。如對法抄解。",
    "T43n1829_008:0114c22": "論解苦苦中。以七苦為苦苦故者。據實為論。",
    "T43n1829_008:0114c23": "餘處唯說前五為苦苦者。以從增上苦說苦",
    "T43n1829_008:0114c24": "苦。第八苦通三苦可會之。此以通三受苦取",
    "T43n1829_008:0114c25": "蘊也。",
    "T43n1829_008:0114c26": "第二翻解除生苦。餘六苦亦是壞苦。以老時",
    "T43n1829_008:0114c27": "壞於少等故。前六俱壞苦。此中以煩惱及壞",
    "T43n1829_008:0114c28": "心為壞苦。乃至非想亦有。餘論文唯言樂",
    "T43n1829_008:0114c29": "處故。至第三定以下。又彼有文。至上地今",
    "T43n1829_008:0115a01": "起煩惱心為壞苦即是也。",
    "T43n1829_008:0115a02": "第二十八卷",
    "T43n1829_008:0115a03": "論解增上慧學中。云謂於四聖諦如實知見",
    "T43n1829_008:0115a04": "名增上慧學者。此據唯無漏慧說名慧學。非",
    "T43n1829_008:0115a05": "名有漏。",
    "T43n1829_008:0115a06": "若次前解定學中。初一翻。唯約四無漏靜慮",
    "T43n1829_008:0115a07": "說定學。何以得知者。次下文云然依靜慮能",
    "T43n1829_008:0115a08": "最初入聖諦現觀正性離生非全遠離一切靜",
    "T43n1829_008:0115a09": "慮能成此事等者。此則覆解前一翻釋。唯依",
    "T43n1829_008:0115a10": "四禪說名定學　第二釋。又諸無色及餘所",
    "T43n1829_008:0115a11": "有等持等至亦名定學。即無色定及色界所",
    "T43n1829_008:0115a12": "有餘有漏等持等至等。皆名定學。此乃通漏",
    "T43n1829_008:0115a13": "無漏。何故慧學唯無漏。定學通漏也。義曰。其",
    "T43n1829_008:0115a14": "定亦唯無漏。前言又無色定者。取無漏定言",
    "T43n1829_008:0115a15": "及餘所有等持等至亦名定學者。此即四靜",
    "T43n1829_008:0115a16": "慮能引發通之無漏定也　定學現唯無漏。",
    "T43n1829_008:0115a17": "慧學義齊。亦無妨。又定通漏無漏。慧亦爾。此",
    "T43n1829_008:0115a18": "據無漏勝者語。不同定具作法無妨。准下文。",
    "T43n1829_008:0115a19": "若有戒定。未必有慧。有慧必有戒定故。前解",
    "T43n1829_008:0115a20": "為勝。以取無漏慧為學故。又何妨慧學唯無",
    "T43n1829_008:0115a21": "漏。戒定通有漏。寬狹不齊無妨。",
    "T43n1829_008:0115a22": "論下說十違逆等法中。云今此義中意取能",
    "T43n1829_008:0115a23": "斷思惟諸法瑜伽作意障礙法者。即解例前",
    "T43n1829_008:0115a24": "光明中。雖有四種。意取法義。二光明能斷思",
    "T43n1829_008:0115a25": "惟瑜伽時障礙法。",
    "T43n1829_008:0115a26": "論云退失所得瑜伽境者。即有漏禪定等是",
    "T43n1829_008:0115a27": "也。",
    "T43n1829_008:0115a28": "論云回轉弟子者。隨彼教故名回轉。",
    "T43n1829_008:0115a29": "論云方便有四。一尸羅。二念。三無放逸。四",
    "T43n1829_008:0115b01": "定慧。如文可解。",
    "T43n1829_008:0115b02": "論因緣相中。云又或人所作非人所作等者。",
    "T43n1829_008:0115b03": "即學知亂相也。此乃法師之義。又勘上下不",
    "T43n1829_008:0115b04": "然。下遠離中。皆言由因緣。故知此因緣。即",
    "T43n1829_008:0115b05": "生貪等之因緣也。故下文皆言由因緣　或",
    "T43n1829_008:0115b06": "功用所作者。此由因此加行生亂　若毘鉢",
    "T43n1829_008:0115b07": "舍那下。明不亂因緣　極猛盛觀後因緣相",
    "T43n1829_008:0115b08": "者。即修集資糧。於最後成滿之因緣。下定中",
    "T43n1829_008:0115b09": "准知。",
    "T43n1829_008:0115b10": "論解陿少勝解中。云謂及陿少所緣意解勝",
    "T43n1829_008:0115b11": "解者。依下結文。云所緣陿少故。此即欲界。若",
    "T43n1829_008:0115b12": "色界名廣大所緣　無量。謂無色界。",
    "T43n1829_008:0115b13": "論云於其所作成辨時轉者。謂所成辨彼所",
    "T43n1829_008:0115b14": "依清淨。所依清淨故。令遍滿愛樂清淨故。言",
    "T43n1829_008:0115b15": "成辨時轉。",
    "T43n1829_008:0115b16": "三十七品菩提分法。廣解如對法抄。",
    "T43n1829_008:0115b17": "列名七覺支等中。皆有等字者。法師云。此等",
    "T43n1829_008:0115b18": "覺即謂如來七支。能因成等覺故。皆有等",
    "T43n1829_008:0115b19": "字。若爾後八支聖道亦爾。前五位內難此",
    "T43n1829_008:0115b20": "義妨故　有義七覺在見道。八正在修道。見",
    "T43n1829_008:0115b21": "道無相。修道分別。分別故有相。無相故平等",
    "T43n1829_008:0115b22": "而覺故言等覺。此義上下無妨。",
    "T43n1829_008:0115b23": "論解四念住身中。云三十五種身名身色者。",
    "T43n1829_008:0115b24": "此中約色身名身。通舉祖父國身者。即鬼身",
    "T43n1829_008:0115b25": "也。以祖父來。皆望男女之所祭祀。皆有此願。",
    "T43n1829_008:0115b26": "乃至上祖故。言祖父國。廣釋如智度論。",
    "T43n1829_008:0115b27": "又論云中身表身下文。云劣身中身。二中身",
    "T43n1829_008:0115b28": "何別。內身名中身與表身相對。處中名中身。",
    "T43n1829_008:0115b29": "三品相對也。",
    "T43n1829_008:0115c01": "論解二十一受。即如所列　或九種受者。法",
    "T43n1829_008:0115c02": "師云。即初三位各為三位。故九也。此九攝一",
    "T43n1829_008:0115c03": "切受盡。更無別開餘門也　又釋。九種者。樂",
    "T43n1829_008:0115c04": "等三受為三。四樂身等三受。五樂心等受。六",
    "T43n1829_008:0115c05": "有味。七無味。八依耽嗜。九依出離。合為九。",
    "T43n1829_008:0115c06": "開即十也。",
    "T43n1829_008:0115c07": "論云云何為法。故前明心。此數明法。貪毘奈",
    "T43n1829_008:0115c08": "耶等者。毘奈耶。名調伏。即無貪調伏貪也。",
    "T43n1829_008:0115c09": "貪毘奈耶。即無貪也。",
    "T43n1829_008:0115c10": "論云如是諸受若隨順涅槃等。謂諸無為隨",
    "T43n1829_008:0115c11": "順決擇。謂諸無漏心法。若隨於界。謂三界",
    "T43n1829_008:0115c12": "有漏名愛味。若上界二性有漏法。乃欲界聞",
    "T43n1829_008:0115c13": "思。出家人等。依出離受。若下界二性法。及五",
    "T43n1829_008:0115c14": "貪欲之體。名耽嗜。",
    "T43n1829_008:0115c15": "論云如是六心當知皆是行時所起。謂前六",
    "T43n1829_008:0115c16": "心皆行作時起名行時。非住行等名行時。行",
    "T43n1829_008:0115c17": "時既爾。住時准知。如前已說。未住定時起名",
    "T43n1829_008:0115c18": "行時。住定時起名住時。",
    "T43n1829_008:0115c19": "論云依淨蓋等者。此中解住時十四心。未得",
    "T43n1829_008:0115c20": "定無間道。住加行道中。名淨蓋地。起八種心。",
    "T43n1829_008:0115c21": "依定無間道。斷煩惱結。起彼六心　問曰。何",
    "T43n1829_008:0115c22": "故前八名淨蓋。是定加行非無間。後六是淨。",
    "T43n1829_008:0115c23": "或一定一無間道。義曰。且如貪瞋癡。為所治",
    "T43n1829_008:0115c24": "蓋。無貪調伏等為能治。即六合取。三所治即",
    "T43n1829_008:0115c25": "三蓋也。此乃行時。下是住時八種。若略若散。",
    "T43n1829_008:0115c26": "略即止相。散即散亂。若下若舉下。即惛沈。舉",
    "T43n1829_008:0115c27": "即舉相。若掉離掉。掉即掉舉。若寂靜若不寂",
    "T43n1829_008:0115c28": "靜。謂惡作名不寂靜。善作名寂靜。又疑不寂",
    "T43n1829_008:0115c29": "靜。決定名寂靜。又合取前能治道名寂靜。合",
    "T43n1829_008:0116a01": "前所治名不寂靜。此即各別有對治。名淨諸",
    "T43n1829_008:0116a02": "蓋地。蓋即五蓋。後之十八種。總相而言。非",
    "T43n1829_008:0116a03": "別有所治。得後六時。要須得前。諸蓋淨已方",
    "T43n1829_008:0116a04": "能入根本定　若爾所治能治要須同時。何",
    "T43n1829_008:0116a05": "故蓋為加行道。定為無間道。義曰。且如前能",
    "T43n1829_008:0116a06": "治寂靜道等。若加行道。諸蓋伏非永斷。又前",
    "T43n1829_008:0116a07": "能治伏時為加行道。所治滅與無間道同時。",
    "T43n1829_008:0116a08": "為無間道所斷。要所治滅能治生故。",
    "T43n1829_008:0116a09": "論云從蓋得解脫已證入根本定。無間道中",
    "T43n1829_008:0116a10": "不定心。即所治也。前八別有對治故。加行道",
    "T43n1829_008:0116a11": "分別觀心也。後無間道總相觀。或言無間道。",
    "T43n1829_008:0116a12": "又未必明方便。無間道前之八心。所治皆是",
    "T43n1829_008:0116a13": "蓋。別有所治。後之六種。雖非除蓋。總斷諸",
    "T43n1829_008:0116a14": "煩惱如此分別。此方便無間次第。八唯伏惑。",
    "T43n1829_008:0116a15": "非是無間。",
    "T43n1829_008:0116a16": "論結法念住中。云若能如是如實遍知諸雜",
    "T43n1829_008:0116a17": "染法自性因緣過患對治是法念住者。此勘",
    "T43n1829_008:0116a18": "上文。無別解此四種。但有自性及過患對",
    "T43n1829_008:0116a19": "治。無別因緣。若准上舉。所治蓋等名自性。次",
    "T43n1829_008:0116a20": "前言了知眼處有結。過患名過患。故前能治",
    "T43n1829_008:0116a21": "道名對治。又無別解因緣文。若義立無妨。謂",
    "T43n1829_008:0116a22": "六行時中三不善根。名諸惑之因緣。因緣生",
    "T43n1829_008:0116a23": "諸惑也。又即自性之種子名因緣也。又因何",
    "T43n1829_008:0116a24": "處。緣何處。而生自性即名因緣。又依眼乃至",
    "T43n1829_008:0116a25": "作意而生惑眼等處即名因緣。",
    "T43n1829_008:0116a26": "論初解受心法念住中。此中意。若緣內身生",
    "T43n1829_008:0116a27": "受心法念。緣此受心法。是名內受心法觀。如",
    "T43n1829_008:0116a28": "內外等亦爾。此中緣身。無簡能造所造總緣。",
    "T43n1829_008:0116a29": "若下第四唯能造非所造。故別也。",
    "T43n1829_008:0116b01": "論第五解修身觀中。云若緣無識身色於過",
    "T43n1829_008:0116b02": "去有識等者。此中意。明見死屍於過去世曾",
    "T43n1829_008:0116b03": "有識時。此現屍名外。當有識時名內。緣現有",
    "T43n1829_008:0116b04": "識身未來無識身。內外亦爾。以現有識未來",
    "T43n1829_008:0116b05": "無識。相似法性。平等法性。一相無異。乃至過",
    "T43n1829_008:0116b06": "去亦爾。",
    "T43n1829_008:0116b07": "第六解中。云若緣自中身者。即自內身名中",
    "T43n1829_008:0116b08": "身。即自內中身也。",
    "T43n1829_008:0116b09": "論斷四倒中。解身不淨之意。說不淨相應四",
    "T43n1829_008:0116b10": "憺怕路者。論第二解倒中。云受苦樂者。依下",
    "T43n1829_008:0116b11": "覆解中。云於心意識執我遇者我事愚故立",
    "T43n1829_008:0116b12": "心念住。即此計心以為我也。與前第一相違。",
    "T43n1829_008:0116b13": "如對法第一第十卷抄解。",
    "T43n1829_008:0116b14": "論解念住義中。云念慧二法是自性。與對法",
    "T43n1829_008:0116b15": "同。小乘唯念為自性。今大乘兼取二法。為念",
    "T43n1829_008:0116b16": "住自性也。諸心心所為助伴體。故言相雜。",
    "T43n1829_008:0116b17": "第二十九卷",
    "T43n1829_008:0116b18": "論云云何名為一切善法。謂若彼對治等者。",
    "T43n1829_008:0116b19": "此初句謂總。能治下二句是別。能治言彼者。",
    "T43n1829_008:0116b20": "即別之彼也。謂彼蓋結也。又前解不善法。今",
    "T43n1829_008:0116b21": "即彼前不善之對治也。下二句別出能治。初",
    "T43n1829_008:0116b22": "句即總也。",
    "T43n1829_008:0116b23": "論解策勵中。云若緣過去不現見現在現見",
    "T43n1829_008:0116b24": "事境者。何故不言未來。又過去非現見。已生",
    "T43n1829_008:0116b25": "未生皆不現見。可言不現見。現在有未生不",
    "T43n1829_008:0116b26": "現見法。云何現在名現見也。義曰。過去現在",
    "T43n1829_008:0116b27": "所有未生。皆在未來故。不言未來也。舉過現",
    "T43n1829_008:0116b28": "即兼未來義。若緣現在現見境。而起未生法。",
    "T43n1829_008:0116b29": "取境名現見。非現在未生法名現見也。",
    "T43n1829_008:0116c01": "論唯由分別力生非境界力者謂於住時思惟",
    "T43n1829_008:0116c02": "過去等者。謂不行於境界。無境界行。但緣過",
    "T43n1829_008:0116c03": "未故名為住。亦分別力境界力者。即行於境",
    "T43n1829_008:0116c04": "界名行也。若不善法境界力生時。必有分別",
    "T43n1829_008:0116c05": "故。無此偏句。分別即心。而生不善等者。是",
    "T43n1829_008:0116c06": "初偏句。即約過未生。第二俱句現在境起。",
    "T43n1829_008:0116c07": "與前第一翻解策勵精進同。",
    "T43n1829_008:0116c08": "論云律儀斷者。律儀名防過。防已生惡令不",
    "T43n1829_008:0116c09": "增長故。如對法抄說。別解由十因緣戒善清",
    "T43n1829_008:0116c10": "淨。謂前二十卷。有十順學法。一離母邑。二",
    "T43n1829_008:0116c11": "離愛著。三離懈怠。四離我見。五離段食味。六",
    "T43n1829_008:0116c12": "離言論愛。七離十一過。八離定味。九離散亂。",
    "T43n1829_008:0116c13": "十忍辱。四神足體是定。從因為名說欲等也。",
    "T43n1829_008:0116c14": "又定為神通之足。故名神足。又定名神。此四",
    "T43n1829_008:0116c15": "是神之足。心神足即心王也。法師云。又或",
    "T43n1829_008:0116c16": "是定。如對法抄。",
    "T43n1829_008:0116c17": "論。云彼由如是四三摩地增上力故已遠諸",
    "T43n1829_008:0116c18": "纏復為永害一切一切惡不善法乃是正修習",
    "T43n1829_008:0116c19": "時有八斷行為欲永害諸隨眠故為三摩地得",
    "T43n1829_008:0116c20": "圓滿故差別而轉等者。此舉欲明八斷行所",
    "T43n1829_008:0116c21": "由。此八斷行。舊名八業資糧。舉欲明意中開",
    "T43n1829_008:0116c22": "二門。一為斷隨眠。二為定圓滿。準下釋二種",
    "T43n1829_008:0116c23": "能斷隨眠。故下文云由二因緣於隨眠斷分",
    "T43n1829_008:0116c24": "別了知。謂由現見思。及由不現見捨故。由此",
    "T43n1829_008:0116c25": "因緣能斷隨眠。準此卷初解策勵中。云若緣",
    "T43n1829_008:0116c26": "過未事境。名緣不現見。若緣現在事境。名緣",
    "T43n1829_008:0116c27": "現見境。此義即思唯現在。捨通過未事境。若",
    "T43n1829_008:0116c28": "爾何故解捨中。云謂行過未現在三世。隨順",
    "T43n1829_008:0116c29": "諸惡心平等性。且分思為一世。捨為二世。其",
    "T43n1829_008:0117a01": "實如對法第九卷云。對治謂思捨。乃至已生",
    "T43n1829_008:0117a02": "沈掉能遠離故。即通斷三世。思捨二法既名",
    "T43n1829_008:0117a03": "斷隨眠。餘六准知三摩地圓滿。又下文云若",
    "T43n1829_008:0117a04": "今所說八種斷行於為永斷所有隨眠圓滿成",
    "T43n1829_008:0117a05": "辨三摩地時一切總名欲三摩地。勘此總文。",
    "T43n1829_008:0117a06": "即似八種俱有二功能。又攝四瑜伽。四瑜伽",
    "T43n1829_008:0117a07": "皆斷隨眠故。又思能發身口。生善身語業。息",
    "T43n1829_008:0117a08": "惡身語。身語是色。故思從色得名現見思。捨",
    "T43n1829_008:0117a09": "唯在意。非同思。故名不現見捨。未必與是卷",
    "T43n1829_008:0117a10": "初文同。其八斷行。即二十八卷。四瑜伽能斷",
    "T43n1829_008:0117a11": "隨眠。即欲精進信方便也。對法雖有四種相",
    "T43n1829_008:0117a12": "攝。而全不同。不可會之。其此中次第。與二十",
    "T43n1829_008:0117a13": "八中四瑜伽不同者。此中八次第。如文前後",
    "T43n1829_008:0117a14": "相生。其四瑜伽中信為初。對法亦同。故彼論",
    "T43n1829_008:0117a15": "文。信為欲因。義曰其欲精進時不離信。信念",
    "T43n1829_008:0117a16": "在初。有信佛等故。方起欲等。今以不離信",
    "T43n1829_008:0117a17": "故。故說信於後。此對法文自會。四瑜伽說生",
    "T43n1829_008:0117a18": "次第故。故信為初。",
    "T43n1829_008:0117a19": "論得神足名因緣中。云彼能到此故名神足",
    "T43n1829_008:0117a20": "者。即能往能還等名神足。定界果也。欲等為",
    "T43n1829_008:0117a21": "因。能得此定神。故名神足。",
    "T43n1829_008:0117a22": "論解五根中。云乃至其慧唯能起出世間法",
    "T43n1829_008:0117a23": "為其增上等者。此中解根義。增上者是根。信",
    "T43n1829_008:0117a24": "有二增上。一能生出世間法。而為增上。二次",
    "T43n1829_008:0117a25": "第能生後法。為增上故名根。前四具二義。故",
    "T43n1829_008:0117a26": "精進等前亦作法。今慧但有一義。唯於能起",
    "T43n1829_008:0117a27": "出世間法而為增上。無能展轉而生後義。",
    "T43n1829_008:0117a28": "論曰當知此中定根定力即四靜慮。乃至證",
    "T43n1829_008:0117a29": "不還果等者。此中初二果。唯得未至。向前次",
    "T43n1829_008:0117b01": "第至不還。得四靜慮。發生神通。故此偏說。",
    "T43n1829_008:0117b02": "不說第四果。非次第故。又影顯故。又略不說",
    "T43n1829_008:0117b03": "故。四靜慮中發生神通。如意是不說餘定。",
    "T43n1829_008:0117b04": "論曰即由如是諸根諸力漸修習等便能發起",
    "T43n1829_008:0117b05": "上中下品順決擇分等者。此中根力如中邊",
    "T43n1829_008:0117b06": "論。根在煖頂。力在後二位。今即乃言由此根",
    "T43n1829_008:0117b07": "力故。發生決擇分者。此根力是別。決擇分是",
    "T43n1829_008:0117b08": "總。以別發生總。故名發生。即俱時非異時。前",
    "T43n1829_008:0117b09": "後發生名發起故也。有人欲得見道前有無",
    "T43n1829_008:0117b10": "漏者。如論次下。別由根力無間發生出世無",
    "T43n1829_008:0117b11": "漏聖法。故知已前此有漏。不可言無漏。",
    "T43n1829_008:0117b12": "論云若如法求衣服飲食等。乃至供身什物",
    "T43n1829_008:0117b13": "於追求時者。此即追求時所求也　若往若",
    "T43n1829_008:0117b14": "還下。乃至或於住時。此乃住處時所作也。與",
    "T43n1829_008:0117b15": "二十二相違。可勘之。",
    "T43n1829_008:0117b16": "論云由四念住增上力故得無顛倒九種行相",
    "T43n1829_008:0117b17": "所攝正念能攝九種行相心住是名正念正定",
    "T43n1829_008:0117b18": "者。此中意。由四念住為因。生定心俱時九種",
    "T43n1829_008:0117b19": "念。九種念即與安住念等與定九種同。俱以",
    "T43n1829_008:0117b20": "九種。皆是定為助伴。定亦九種。以正念定為",
    "T43n1829_008:0117b21": "能攝。助伴以者為非所攝。此中念攝相違。",
    "T43n1829_008:0117b22": "如對法抄會。",
    "T43n1829_008:0117b23": "論解不還果中。云唯於天有當可受生者。其",
    "T43n1829_008:0117b24": "一間人在天上。於人中受一有。不還更生天",
    "T43n1829_008:0117b25": "上。亦名不還。此中據人中作法。此從果為",
    "T43n1829_008:0117b26": "名。因時未名不還故。",
    "T43n1829_008:0117b27": "論云又於此中貪瞋癡慢等。乃至若由所緣",
    "T43n1829_008:0117b28": "差別勢力勤修加行者。此中意。貪瞋癡等人。",
    "T43n1829_008:0117b29": "此有對治。先於五停心觀。名定由所緣差",
    "T43n1829_008:0117c01": "別勢力。隨貪行者。作不淨觀。勤行修習心方",
    "T43n1829_008:0117c02": "安住。等分行人一切具有。隨所作行。皆得修",
    "T43n1829_008:0117c03": "行也。如下論文。如等分行人。於五停心其心",
    "T43n1829_008:0117c04": "安住。非淨其行。有人云亦斷惑非也。舊說數",
    "T43n1829_008:0117c05": "息息觀除覺觀二品。今唯除覺。故唯言尋思",
    "T43n1829_008:0117c06": "行。非除伺也　問曰。何以故。不除。以伺於",
    "T43n1829_008:0117c07": "說審緣故。尋則散亂。故說除尋。",
    "T43n1829_008:0117c08": "論答等分行等人行相中。云如貪行人所有",
    "T43n1829_008:0117c09": "行相一切具有然等分行人非上勝如貪行人",
    "T43n1829_008:0117c10": "遇緣。即起貪即名貪行者。此等分人亦爾。隨",
    "T43n1829_008:0117c11": "所遇緣即起貪等。即名貪行者。與貪等相似。",
    "T43n1829_008:0117c12": "論解異熟障中。云若生處者。謂隨生處　聖",
    "T43n1829_008:0117c13": "道依彼不生者。即三惡趣　於是生處異熟",
    "T43n1829_008:0117c14": "果生。謂惡異熟於是處生。非聖道依也。",
    "T43n1829_008:0117c15": "論解最初清淨中。云由十因緣戒善清淨如",
    "T43n1829_008:0117c16": "前應知者。如二十八云由十法順彼法。一者",
    "T43n1829_008:0117c17": "離母邑等。如前說。其活道沙門。以道活命。",
    "T43n1829_008:0117c18": "名活道也。",
    "T43n1829_008:0117c19": "論云若無如來及諸菩薩為菩提故。乃至諸",
    "T43n1829_008:0117c20": "聲聞永持三藏者名說道沙門者。此且約無",
    "T43n1829_008:0117c21": "佛菩薩時聲聞為論。若佛菩薩在。此聲聞眾",
    "T43n1829_008:0117c22": "即名勝道。諸佛菩薩名說道沙門。今無佛菩",
    "T43n1829_008:0117c23": "薩時。聲聞名說道。令正法眼不斷種故。",
    "T43n1829_008:0117c24": "論解壞道沙門中。云由彼破壞最初所有正",
    "T43n1829_008:0117c25": "道根本等者。此中意。謂戒為正道根本。今破",
    "T43n1829_008:0117c26": "戒故名壞道根。",
    "T43n1829_008:0117c27": "論云世尊依彼作如是說乃至於外沙門婆羅",
    "T43n1829_008:0117c28": "門教空無所有等者。此中意。明四種聲聞。",
    "T43n1829_008:0117c29": "世尊依真教有。彼作如是說。有其外沙門等",
    "T43n1829_008:0118a01": "教。是邪教。乃至壞道。亦無所有。要受真戒方",
    "T43n1829_008:0118a02": "生壞故。彼既邪戒。設壞非壞道。",
    "T43n1829_008:0118a03": "論解婆羅門中。云名想婆羅門者謂諸世間",
    "T43n1829_008:0118a04": "由想等想假立言說名婆羅門者。此中有釋。",
    "T43n1829_008:0118a05": "如剎帝利。父母為立假號婆羅門。體是剎帝",
    "T43n1829_008:0118a06": "利。想號婆羅門故。又由想者。謂名等想者。",
    "T43n1829_008:0118a07": "謂諸世間等同此想號婆羅門。下第三真善",
    "T43n1829_008:0118a08": "婆羅門也。婆羅門名真淨者。淨其意志故。如",
    "T43n1829_008:0118a09": "前已釋。",
    "T43n1829_008:0118a10": "論解梵行中。云斷梵行者謂諸聖者得不還",
    "T43n1829_008:0118a11": "果等者。此中何故不明初二果。又前第二梵",
    "T43n1829_008:0118a12": "行。何故不論離色無色欲。義曰不言初二果。",
    "T43n1829_008:0118a13": "以離欲界全分欲為論。對暫時斷梵行。成暫",
    "T43n1829_008:0118a14": "時梵行。唯言欲界故。又何故前第二中。不言",
    "T43n1829_008:0118a15": "色界等欲者。此影顯。准知如阿羅漢及不還",
    "T43n1829_008:0118a16": "果。當知世間道亦對為論。應言離有色無色",
    "T43n1829_008:0118a17": "欲。此影顯義無違　言畢竟者。以無漏道斷",
    "T43n1829_008:0118a18": "種故言畢竟。非無學果名畢竟。",
    "T43n1829_008:0118a19": "論解苾芻中。云自稱等者。初謂常乞食等。",
    "T43n1829_008:0118a20": "是自稱苾芻。謂破戒者但自稱苾芻　名想",
    "T43n1829_008:0118a21": "苾芻。即未受戒者。但有苾芻名想。而未有戒。",
    "T43n1829_008:0118a22": "論曰善知瑜伽即善知方便者。以知行與理",
    "T43n1829_008:0118a23": "相應。因智行能與果共相應。故知名方便。即",
    "T43n1829_008:0118a24": "亦號相應也。",
    "T43n1829_008:0118a25": "論曰若諸所有補特伽羅相未成熟等。乃至",
    "T43n1829_008:0118a26": "第二根雖成熟而未善知善巧方便等者。此",
    "T43n1829_008:0118a27": "二何異。義曰。前總未種善根。第二雖種少",
    "T43n1829_008:0118a28": "分。未善巧方便為異。",
    "T43n1829_008:0118a29": "論云由三因緣空無有果。謂無漏道果。非世",
    "T43n1829_008:0118b01": "間果。何以得知。下云雖得定而無教授。即真",
    "T43n1829_008:0118b02": "教授不隨故無無漏生。故空無果也。",
    "T43n1829_008:0118b03": "第三十卷",
    "T43n1829_008:0118b04": "此第三持。初一行頌。於中大意有二。初列總",
    "T43n1829_008:0118b05": "三門。二於第三門。別開為五。今此頌四句有",
    "T43n1829_008:0118b06": "二十字。上之八字列總三門。下十二字別開",
    "T43n1829_008:0118b07": "為五。往慶問為一。尋求是第二。方安立為第",
    "T43n1829_008:0118b08": "三　就安立中云復在五門。護養為一。出離",
    "T43n1829_008:0118b09": "是二。境性是三。障淨為四。修作意是五　就",
    "T43n1829_008:0118b10": "下長行中。即分為三　初從若有自愛下。乃",
    "T43n1829_008:0118b11": "至解四處訖以來。名往慶問　第二從如是",
    "T43n1829_008:0118b12": "正念別師處已以下。明第二尋求　將請問",
    "T43n1829_008:0118b13": "時下。明請問法用　如是請已善達瑜伽以",
    "T43n1829_008:0118b14": "下。明第三安立。將明安立。且明師安立弟子",
    "T43n1829_008:0118b15": "法用　諸瑜伽師下。明安立法用。",
    "T43n1829_008:0118b16": "論。云如是問已彼若云爾次後復於四種處",
    "T43n1829_008:0118b17": "所以四因緣應正尋求。初一因緣尋求四處。",
    "T43n1829_008:0118b18": "於利根人。更作下三因緣。尋求四處所。於",
    "T43n1829_008:0118b19": "鈍根人更作　何以得知者下。發生三因緣。",
    "T43n1829_008:0118b20": "尋求四處所中自生起。所以論驗三乘種姓",
    "T43n1829_008:0118b21": "中。不言聞三乘法。而雨淚等者。此且據決定",
    "T43n1829_008:0118b22": "性人。",
    "T43n1829_008:0118b23": "論。驗行中。云若有貪行彼聞為說巧妙言。論",
    "T43n1829_008:0118b24": "便發最極清淨愛樂等者。此中意。由貪行者",
    "T43n1829_008:0118b25": "貪富樂。聞說佛土七寶所成淨妙言論。發最",
    "T43n1829_008:0118b26": "極淨信等。非外欲境。名為淨妙。以不能發最",
    "T43n1829_008:0118b27": "極淨信故。更別以欲等行為信情欲取。",
    "T43n1829_008:0118b28": "論解癡中。言如說鈍根彰行亦爾者。即鈍根",
    "T43n1829_008:0118b29": "人。為說麁法。勵力尋求方能解了。此癡行者。",
    "T43n1829_008:0118c01": "聞涅槃等言說。變壞怖畏。說後邪授而不怖",
    "T43n1829_008:0118c02": "畏。如鈍根人勵力方了。",
    "T43n1829_008:0118c03": "論。云於四處所以四因緣正尋求已復於五",
    "T43n1829_008:0118c04": "處如應等者。此下明安立中五門。護養定等。",
    "T43n1829_008:0118c05": "即初中頌所列者是　云何護養。即第一",
    "T43n1829_008:0118c06": "　云何遠離。即第二　云何心一境性。第三。",
    "T43n1829_008:0118c07": "論此中解無罪適悅相應。云又由彼念於所",
    "T43n1829_008:0118c08": "緣境無有染污極安穩住熟道適悅相應而轉",
    "T43n1829_008:0118c09": "等者。此中意。以能除染故。得極安穩。成辨之",
    "T43n1829_008:0118c10": "道。適悅自體。而與相應故名無罪。",
    "T43n1829_008:0118c11": "論解九種心住中。云未必是定中心。但以住",
    "T43n1829_008:0118c12": "一緣即是也。以最初歛心等。未必得定故。故",
    "T43n1829_008:0118c13": "前言是奢摩他品類。非皆奢摩他也。如對法",
    "T43n1829_008:0118c14": "論抄會之。",
    "T43n1829_008:0118c15": "論解寂靜中。云謂有種種欲恚害等諸惡尋",
    "T43n1829_008:0118c16": "思貪欲蓋等諸隨煩惱令心擾動者。此乃舉",
    "T43n1829_008:0118c17": "過患方生厭故。言貪欲蓋等。諸隨煩惱者。如",
    "T43n1829_008:0118c18": "對法第七云有煩惱。皆隨煩惱。其根本惑亦",
    "T43n1829_008:0118c19": "隨煩惱。有隨煩惱非煩惱。謂二十種等隨惑。",
    "T43n1829_008:0118c20": "但隨他生。非是根本。今貪欲等。有隨他起時",
    "T43n1829_008:0118c21": "故。名隨煩惱也。",
    "T43n1829_008:0118c22": "論解此九定與六種力相收中。云初由聽聞",
    "T43n1829_008:0118c23": "思惟二力數聞數思等。乃至等遍安住。此中",
    "T43n1829_008:0118c24": "若最初。由聽聞等二力。即唯第一內住。第二",
    "T43n1829_008:0118c25": "等住。第三第四安住近住。由憶念力。即初",
    "T43n1829_008:0118c26": "二力攝二種文中。復云及即於此相續方便",
    "T43n1829_008:0118c27": "澄淨方便等遍安住。即似并取第三安住。前",
    "T43n1829_008:0118c28": "解安住。明知亦初二力下。第三第四同憶念",
    "T43n1829_008:0118c29": "力云何通。述曰。其實第三安住。是初二力收。",
    "T43n1829_008:0119a01": "憶念力中言安住近住者。此中意。由憶念力",
    "T43n1829_008:0119a02": "安住於近住中。非即安住近住二法是憶念",
    "T43n1829_008:0119a03": "力。即唯近住一種。是憶念力　又解。論云初",
    "T43n1829_008:0119a04": "由聽聞思惟二力。即內住是初唯一。內住竝",
    "T43n1829_008:0119a05": "等住。是初二力。其安住是憶念力。如下言調",
    "T43n1829_008:0119a06": "順寂靜是二種定。今言安住近住。亦明知收",
    "T43n1829_008:0119a07": "二種。非安住於近住中解　若爾何故言及",
    "T43n1829_008:0119a08": "即於此相續澄淨方便等遍安住之言。述曰",
    "T43n1829_008:0119a09": "其安住通三力。若觀未成。即初二力收。若觀",
    "T43n1829_008:0119a10": "行成。即憶念力收。以最初錄心於內時。繫",
    "T43n1829_008:0119a11": "即相續澄淨方便。復非已得安住。此乃初作",
    "T43n1829_008:0119a12": "安住觀心。後憶念力安住。觀成方憶念力。又",
    "T43n1829_008:0119a13": "等遍安住之言。即但等住一種。非取安住。以",
    "T43n1829_008:0119a14": "等遍於諸麁動法等。安遍之。非取安住為初",
    "T43n1829_008:0119a15": "二力。",
    "T43n1829_008:0119a16": "論云三門六事攝慧四種毘鉢舍那者。此慧",
    "T43n1829_008:0119a17": "一一皆通三門六事。",
    "T43n1829_008:0119a18": "論釋尋思理中。釋法爾道理。云成立法性難",
    "T43n1829_008:0119a19": "思法性安住法性等者。如所作性故。還成立",
    "T43n1829_008:0119a20": "聲無常。此為成立法性。如業藥草呪術。是難",
    "T43n1829_008:0119a21": "思法性。謂法爾種子三乘差別性。名安住法",
    "T43n1829_008:0119a22": "性。",
    "T43n1829_008:0119a23": "論云何勤修不淨。此第四淨障也。",
    "T43n1829_008:0119a24": "論云惡嗅生嗅者。變壞故嗅名為惡嗅。如糞",
    "T43n1829_008:0119a25": "穢等。纔生便嗅名為生嗅。如韮[卄/秝]等。",
    "T43n1829_008:0119a26": "論云謂從血鑵者。此首為[日*云]為血罐也。以能",
    "T43n1829_008:0119a27": "成熟血故。",
    "T43n1829_008:0119a28": "論解時中。云此淨色相於現在世雖有淨相",
    "T43n1829_008:0119a29": "於未來世不當不淨如今現在外不淨色。無",
    "T43n1829_008:0119b01": "有是處者。此中意。明今時淨色。於未來世必",
    "T43n1829_008:0119b02": "當不淨。其既觀外有不淨境。觀內身云若未",
    "T43n1829_008:0119b03": "來世即為淨。內身若不當不淨。如今現在。外",
    "T43n1829_008:0119b04": "不淨一種。無有是處。必當不淨。不云當不淨",
    "T43n1829_008:0119b05": "也。",
    "T43n1829_008:0119b06": "論解尋思理中。云如是名依世俗勝義及以",
    "T43n1829_008:0119b07": "因緣觀待道理尋思於理者。此前解內無我",
    "T43n1829_008:0119b08": "是勝義。又如說言乃至謂青瘀等乃至骨鎖。",
    "T43n1829_008:0119b09": "此為世俗。今我此身。先業煩惱之所引等。是",
    "T43n1829_008:0119b10": "因。父母不淨和合生等。是緣。今結隨言便。非",
    "T43n1829_008:0119b11": "依次結　又依次結思准可知。",
    "T43n1829_008:0119b12": "論。解證成道理中。云謂作是思云何今者作",
    "T43n1829_008:0119b13": "意思惟能對治法可於能治所緣境界煩惱當",
    "T43n1829_008:0119b14": "生者。此中意云。外不淨境名能對治。治欲貪",
    "T43n1829_008:0119b15": "故。由緣外不淨色故。必能治所緣淨境煩惱",
    "T43n1829_008:0119b16": "當生。謂立量云。緣不淨時必能治欲貪。以緣",
    "T43n1829_008:0119b17": "能治故。如緣無相時能遣有相。",
    "T43n1829_008:0119b18": "瑜伽師地論略纂卷第八",
    "T43n1829_008:0119b19": "旹享保八年(癸卯)五月十四日一交加點畢",
    "T43n1829_008:0119b20": "沙門高範(六十九)"
}