{
    "T07n0220d_539:0768c02": "2大般若波羅蜜多經卷第五百三",
    "T07n0220d_539:0768c03": "十九",
    "T07n0220d_539:0768c05": "三藏法師玄奘奉　詔譯",
    "T07n0220d_539:0768c06": "第四分妙行品第一之二",
    "T07n0220d_539:0768c07": "時，舍利子問善現言：「是諸菩薩實無生不？」善",
    "T07n0220d_539:0768c08": "現答言：「是諸菩薩皆實無生。」舍利子言：「為但",
    "T07n0220d_539:0768c09": "菩薩是實無生，為菩薩法亦實無生？」善現答",
    "T07n0220d_539:0768c10": "言：「諸菩薩法亦實無生。」舍利子言：「為但菩薩",
    "T07n0220d_539:0768c11": "法是實無生，為一切智智亦實無生？」善現答",
    "T07n0220d_539:0768c12": "言：「一切智智亦實無生。」舍利子言：「為但一切",
    "T07n0220d_539:0768c13": "智智是實無生，為一切智智法亦實無生？」善",
    "T07n0220d_539:0768c14": "現答言：「一切智智法亦實無生。」舍利子言：「為",
    "T07n0220d_539:0768c15": "但一切智智法是實無生，為異生類亦實無",
    "T07n0220d_539:0768c16": "生？」善現答言：「諸異生類亦實無生。」舍利子言：",
    "T07n0220d_539:0768c17": "「為但異生類是實無生，為異生法亦實無生？」",
    "T07n0220d_539:0768c18": "善現答言：「諸異生法亦實無生。」時，舍利子語",
    "T07n0220d_539:0768c19": "善現言：「若諸菩薩皆實無生，諸菩薩法亦實",
    "T07n0220d_539:0768c20": "無生，一切智智是實無生，一切智智法亦實",
    "T07n0220d_539:0768c21": "無生，諸異生類是實無生，異生類法亦實無",
    "T07n0220d_539:0768c22": "生者，豈不菩薩摩訶薩應隨證得一切智智，",
    "T07n0220d_539:0768c23": "是則無生法應得無生法？」善現答言：「我意不",
    "T07n0220d_539:0768c24": "許無生法中有證得、有現觀。所以者何？諸無",
    "T07n0220d_539:0768c25": "生法不可得故。」舍利子言：「為許生法證生法，",
    "T07n0220d_539:0768c26": "為許無生法證無生法耶？」善現答言：「我意不",
    "T07n0220d_539:0768c27": "許生法證生法，亦不許無生法證無生法。」舍",
    "T07n0220d_539:0768c28": "利子言：「為許生法證無生法，為許無生法證",
    "T07n0220d_539:0768c29": "生法耶？」善現答言：「我意不許生法證無生法，",
    "T07n0220d_539:0769a01": "亦不許無生法證生法。」舍利子言：「若如是者，",
    "T07n0220d_539:0769a02": "豈都無得、無現觀耶？」善現答言：「雖有得、有現",
    "T07n0220d_539:0769a03": "觀，然不由此二法而證，但隨世間言說施設",
    "T07n0220d_539:0769a04": "有得、現觀，非勝義中有得、現觀。」時，舍利子問",
    "T07n0220d_539:0769a05": "善現言：「為許未生法生，為許已生法生耶？」善",
    "T07n0220d_539:0769a06": "現答言：「我意不許未生法生，亦不許已生法",
    "T07n0220d_539:0769a07": "生。」時，舍利子問善現言：「為許生生，為許不生",
    "T07n0220d_539:0769a08": "生耶？」善現答言：「我意不許生生，亦不許不生",
    "T07n0220d_539:0769a09": "生。」時，舍利子問善現言：「仁者於所說無生法，",
    "T07n0220d_539:0769a10": "樂辯說無生相耶？」善現答言：「我於所說無生",
    "T07n0220d_539:0769a11": "法，亦不樂辯說無生相。」時，舍利子問善現言：",
    "T07n0220d_539:0769a12": "「於無生法起無生言，此無生言亦無生不？」善",
    "T07n0220d_539:0769a13": "現答言：「如是！如是！於無生法起無生言，此法",
    "T07n0220d_539:0769a14": "及言俱無生義，而隨世俗說無生相。」時，舍利",
    "T07n0220d_539:0769a15": "子讚善現言：「說法人中仁為第一，除佛世尊",
    "T07n0220d_539:0769a16": "無能及者。所以者何？隨所問詰種種法門，皆",
    "T07n0220d_539:0769a17": "能酬答無所滯礙，而於法性能無動越。」善現",
    "T07n0220d_539:0769a18": "報言：「諸佛弟子於一切法無依著者，法爾皆",
    "T07n0220d_539:0769a19": "能隨所問詰，一一酬答自在無畏，而於法性",
    "T07n0220d_539:0769a20": "能無動越。所以者何？以一切法無所依故。」時，",
    "T07n0220d_539:0769a21": "舍利子問善現言：「如是所說甚深法要，為由",
    "T07n0220d_539:0769a22": "何等波羅蜜多威力所辦？」善現答言：「如是所說",
    "T07n0220d_539:0769a23": "甚深法要，皆由般若波羅蜜多威力所辦。所",
    "T07n0220d_539:0769a24": "以者何？說一切法無所依止，要由般若波羅",
    "T07n0220d_539:0769a25": "蜜多達一切法無所依故。若菩薩摩訶薩聞",
    "T07n0220d_539:0769a26": "說如是甚深般若波羅蜜多，心無疑惑亦不",
    "T07n0220d_539:0769a27": "迷悶，當知是菩薩摩訶薩住如是住恒不捨",
    "T07n0220d_539:0769a28": "離，謂無所得而為方便，常勤拔濟一切有",
    "T07n0220d_539:0769a29": "情。當知是菩薩摩訶薩成就如是最勝作意，",
    "T07n0220d_539:0769b01": "所謂大悲相應作意。」時，舍利子謂善現言：「若",
    "T07n0220d_539:0769b02": "菩薩摩訶薩住如是住恒不捨離，成就大悲",
    "T07n0220d_539:0769b03": "相應作意者，則一切有情亦應成菩薩摩訶",
    "T07n0220d_539:0769b04": "薩。所以者何？以一切有情，亦於此住及此作",
    "T07n0220d_539:0769b05": "意，常不捨離甚深般若波羅蜜多。大悲作意",
    "T07n0220d_539:0769b06": "性平等故，則諸菩薩摩訶薩與一切有情應",
    "T07n0220d_539:0769b07": "無差別。」善現報曰：「善哉！善哉！如是！如是！誠如",
    "T07n0220d_539:0769b08": "所說。能如實知我所說意，雖似難我而成我",
    "T07n0220d_539:0769b09": "義。何以故？舍利子！有情無自性故，當知如是",
    "T07n0220d_539:0769b10": "住及作意亦無自性；有情無所有故，當知如",
    "T07n0220d_539:0769b11": "是住及作意亦無所有；有情遠離故，當知如",
    "T07n0220d_539:0769b12": "是住及作意亦遠離；有情寂靜故，當知如是",
    "T07n0220d_539:0769b13": "住及作意亦寂靜；有情不可得故，當知如是",
    "T07n0220d_539:0769b14": "住及作意亦不可得；有情無覺知故，當知如",
    "T07n0220d_539:0769b15": "是住及作意亦無覺知。由此因緣，諸菩薩摩",
    "T07n0220d_539:0769b16": "訶薩於如是住及此作意常不捨離，與諸有",
    "T07n0220d_539:0769b17": "情亦無差別，以一切法及諸有情皆畢竟空、",
    "T07n0220d_539:0769b18": "無差別故。若菩薩摩訶薩能如是知無所滯",
    "T07n0220d_539:0769b19": "礙，是真修行甚深般若波羅蜜多。」爾時，世尊",
    "T07n0220d_539:0769b20": "讚善現曰：「善哉！善哉！汝善能為諸菩薩摩訶",
    "T07n0220d_539:0769b21": "薩宣說、開示甚深般若波羅蜜多，此皆如來",
    "T07n0220d_539:0769b22": "威神之力。若有欲為諸菩薩摩訶薩宣說、開",
    "T07n0220d_539:0769b23": "示甚深般若波羅蜜多，皆應如汝宣說開示。",
    "T07n0220d_539:0769b24": "若菩薩摩訶薩欲學般若波羅蜜多，皆應隨",
    "T07n0220d_539:0769b25": "汝所說而學。若菩薩摩訶薩隨汝所說而學",
    "T07n0220d_539:0769b26": "般若波羅蜜多，是菩薩摩訶薩速證無上正",
    "T07n0220d_539:0769b27": "等菩提，能盡未來利樂一切。是故菩薩摩訶",
    "T07n0220d_539:0769b28": "薩眾欲證無上正等菩提，當勤修學甚深般",
    "T07n0220d_539:0769b29": "若波羅蜜多。」",
    "T07n0220d_539:0769c01": "2 帝釋品第四分帝釋品第二",
    "T07n0220d_539:0769c02": "爾時，天帝釋與三十三天四萬天子俱來會坐，",
    "T07n0220d_539:0769c03": "護世四天王與四大王眾天二萬天子俱來會",
    "T07n0220d_539:0769c04": "坐，索訶界主大梵天王與萬梵眾俱來會坐，如",
    "T07n0220d_539:0769c05": "是乃至五淨居天各與無量百千天子俱來會",
    "T07n0220d_539:0769c06": "坐，是諸天眾淨業所感異熟身光雖能照曜，而",
    "T07n0220d_539:0769c07": "以如來身光威力之所暎奪皆悉不現。時，天帝",
    "T07n0220d_539:0769c08": "釋白善現言：「今此三千大千世界無量天眾俱",
    "T07n0220d_539:0769c09": "來會坐，欲聞大德宣說、開示甚深般若波羅蜜",
    "T07n0220d_539:0769c10": "多，教授教誡諸菩薩摩訶薩，令於般若波羅蜜",
    "T07n0220d_539:0769c11": "多速得究竟。唯願大德哀愍為說！云何菩薩",
    "T07n0220d_539:0769c12": "摩訶薩應住般若波羅蜜多？云何菩薩摩訶薩",
    "T07n0220d_539:0769c13": "應學般若波羅蜜多？」爾時，善現告帝釋言：「吾",
    "T07n0220d_539:0769c14": "當承佛威神之力順如來意，為諸菩薩摩訶薩",
    "T07n0220d_539:0769c15": "眾宣說、開示甚深般若波羅蜜多，如諸菩薩",
    "T07n0220d_539:0769c16": "摩訶薩眾可於其中應如是住、應如是學。汝",
    "T07n0220d_539:0769c17": "等天眾，皆應諦聽善思念之。「憍尸迦！汝諸天",
    "T07n0220d_539:0769c18": "等，未發無上菩提心者今皆應發。諸有已入",
    "T07n0220d_539:0769c19": "聲聞、獨覺正性離生，不復能發大菩提心。何",
    "T07n0220d_539:0769c20": "以故？憍尸迦！彼於生死流已作限隔故。其中",
    "T07n0220d_539:0769c21": "若有能發無上菩提心者，我亦隨喜。所以者",
    "T07n0220d_539:0769c22": "何？諸有勝人應求勝法，我終不障他勝善品。」",
    "T07n0220d_539:0769c23": "爾時，世尊讚善現曰：「善哉！善哉！汝今善能為",
    "T07n0220d_539:0769c24": "諸菩薩摩訶薩眾宣說、開示甚深般若波羅",
    "T07n0220d_539:0769c25": "蜜多，亦能勸勵諸菩薩摩訶薩，令深歡喜勤",
    "T07n0220d_539:0769c26": "修般若波羅蜜多。」具壽善現便白佛言：「我既",
    "T07n0220d_539:0769c27": "知恩如何不報！所以者何？過去諸佛及諸弟",
    "T07n0220d_539:0769c28": "子，為諸菩薩摩訶薩眾宣說布施乃至般若",
    "T07n0220d_539:0769c29": "波羅蜜多，教授教誡、攝受護念。世尊爾時亦",
    "T07n0220d_539:0770a01": "於中學清淨梵行，今證無上正等菩提，轉妙",
    "T07n0220d_539:0770a02": "法輪饒益我等。故我今者應隨佛教，為諸菩",
    "T07n0220d_539:0770a03": "薩摩訶薩眾宣說布施乃至般若波羅蜜多，教",
    "T07n0220d_539:0770a04": "授教誡、攝受護念，令勤修學清淨梵行，疾證",
    "T07n0220d_539:0770a05": "無上正等菩提，轉妙法輪窮未來際，利益安",
    "T07n0220d_539:0770a06": "樂一切有情，是則名為報彼恩德。」具壽善現",
    "T07n0220d_539:0770a07": "告帝釋言：「汝問『云何菩薩摩訶薩應住、應學",
    "T07n0220d_539:0770a08": "般若波羅蜜多？』者，諦聽！諦聽！當為汝說，諸菩",
    "T07n0220d_539:0770a09": "薩摩訶薩於深般若波羅蜜多，如所應住及",
    "T07n0220d_539:0770a10": "應學相。「憍尸迦！諸菩薩摩訶薩被大功德鎧，",
    "T07n0220d_539:0770a11": "應以空相安住般若波羅蜜多，不應住色，不",
    "T07n0220d_539:0770a12": "應住受、想、行、識，不應住預流果，不應住一來、",
    "T07n0220d_539:0770a13": "不還、阿羅漢果，不應住獨覺菩提，不應住諸",
    "T07n0220d_539:0770a14": "佛無上正等菩提；不應住此是色，不應住此",
    "T07n0220d_539:0770a15": "是受、想、行、識，不應住此是預流果，不應住此",
    "T07n0220d_539:0770a16": "是一來、不還、阿羅漢果，不應住此是獨覺菩",
    "T07n0220d_539:0770a17": "提，不應住此是諸佛無上正等菩提；不應住",
    "T07n0220d_539:0770a18": "色若常若無常，不應住受、想、行、識若常若無",
    "T07n0220d_539:0770a19": "常；不應住色若樂若苦，不應住受、想、行、識若",
    "T07n0220d_539:0770a20": "樂若苦；不應住色若我若無我，不應住受、想、",
    "T07n0220d_539:0770a21": "行、識若我若無我；不應住色若淨若不淨，不",
    "T07n0220d_539:0770a22": "應住受、想、行、識若淨若不淨；不應住色若空",
    "T07n0220d_539:0770a23": "若不空，不應住受、想、行、識若空若不空；不",
    "T07n0220d_539:0770a24": "應住預流果是無為所顯，不應住一來、不還、",
    "T07n0220d_539:0770a25": "阿羅漢果是無為所顯，不應住獨覺菩提是",
    "T07n0220d_539:0770a26": "無為所顯，不應住諸佛無上正等菩提是無",
    "T07n0220d_539:0770a27": "為所顯；不應住預流果是真福田應受供養，",
    "T07n0220d_539:0770a28": "不應住預流果極七返有必入涅槃；不應住",
    "T07n0220d_539:0770a29": "一來果是真福田應受供養，不應住一來果",
    "T07n0220d_539:0770b01": "未至究竟一來此間作苦邊際；不應住不還",
    "T07n0220d_539:0770b02": "果是真福田應受供養，不應住不還果往彼",
    "T07n0220d_539:0770b03": "滅度不復還來；不應住阿羅漢果是真福田",
    "T07n0220d_539:0770b04": "應受供養，不應住阿羅漢果今世定入無餘",
    "T07n0220d_539:0770b05": "涅槃；不應住獨覺是真福田應受供養，不應",
    "T07n0220d_539:0770b06": "住獨覺超聲聞地不至佛地而般涅槃；不應",
    "T07n0220d_539:0770b07": "住佛是真福田應受供養，不應住佛超異生",
    "T07n0220d_539:0770b08": "地、超聲聞地、超獨覺地、超菩薩地安住佛",
    "T07n0220d_539:0770b09": "地，利益安樂無量無數無邊有情，令入無餘",
    "T07n0220d_539:0770b10": "般涅槃界；不應住佛度脫無量無邊有情，令",
    "T07n0220d_539:0770b11": "於三乘各得決定，作如是等諸佛事已，入",
    "T07n0220d_539:0770b12": "無餘依般涅槃界。」時，舍利子作是念言：「若菩",
    "T07n0220d_539:0770b13": "薩摩訶薩行深般若波羅蜜多時，不應住佛",
    "T07n0220d_539:0770b14": "安住佛地，利益安樂無量無數無邊有情，令",
    "T07n0220d_539:0770b15": "入無餘般涅槃界，不應住佛度脫無量無邊",
    "T07n0220d_539:0770b16": "有情，令於三乘各得決定，作如是等諸佛事",
    "T07n0220d_539:0770b17": "已，入無餘依般涅槃界，亦不應住諸餘法等",
    "T07n0220d_539:0770b18": "者，是諸菩薩摩訶薩眾當云何住？」具壽善現",
    "T07n0220d_539:0770b19": "承佛威神，知舍利子心之所念，便謂之曰：「於",
    "T07n0220d_539:0770b20": "意云何？諸如來心為何所住？」時，舍利子語善",
    "T07n0220d_539:0770b21": "現言：「諸如來心都無所住。所以者何？心無所",
    "T07n0220d_539:0770b22": "住故名如來、應、正等覺，謂不住有為界，亦不",
    "T07n0220d_539:0770b23": "住無為界，亦非不住。」時，具壽善現謂舍利子",
    "T07n0220d_539:0770b24": "言：「諸菩薩摩訶薩行深般若波羅蜜多時亦",
    "T07n0220d_539:0770b25": "復如是，如諸如來、應、正等覺，於一切法心無",
    "T07n0220d_539:0770b26": "所住亦非不住。舍利子！諸菩薩摩訶薩於深",
    "T07n0220d_539:0770b27": "般若波羅蜜多，如諸如來、應、正等覺，以無所",
    "T07n0220d_539:0770b28": "得而為方便，應如是住、應如是學。」",
    "T07n0220d_539:0770b29": "爾時，眾中有諸天子竊作是念：「諸藥叉等言",
    "T07n0220d_539:0770c01": "詞呪句，種種差別雖復隱密，而我等輩猶可",
    "T07n0220d_539:0770c02": "了知。大德善現於深般若波羅蜜多，雖以種",
    "T07n0220d_539:0770c03": "種言詞顯示，然我等輩竟不能解。」具壽善現",
    "T07n0220d_539:0770c04": "知諸天子心之所念，便告彼言：「汝諸天子於",
    "T07n0220d_539:0770c05": "我所說不能解耶？」諸天子言：「如是！如是！我於",
    "T07n0220d_539:0770c06": "大德所說般若波羅蜜多甚深句義都不能",
    "T07n0220d_539:0770c07": "解。」具壽善現復告彼言：「我曾於此甚深般若",
    "T07n0220d_539:0770c08": "波羅蜜多相應義中無說無示，汝亦不聞當",
    "T07n0220d_539:0770c09": "何所解？何以故？諸天子！甚深般若波羅蜜多",
    "T07n0220d_539:0770c10": "相應義中，文字言說皆遠離故。」時，諸天子復",
    "T07n0220d_539:0770c11": "作是念：「大德善現於此般若波羅蜜多甚深",
    "T07n0220d_539:0770c12": "義中，雖復種種方便顯說欲令易解，然其義",
    "T07n0220d_539:0770c13": "趣甚深轉甚深、微細更微細、難可測量。」具壽",
    "T07n0220d_539:0770c14": "善現知彼心念，便告之言：「天子當知！色非甚",
    "T07n0220d_539:0770c15": "深非微細，受、想、行、識非甚深非微細，預流果",
    "T07n0220d_539:0770c16": "非甚深非微細，一來、不還、阿羅漢果非甚深",
    "T07n0220d_539:0770c17": "非微細，獨覺菩提非甚深非微細，諸佛無上",
    "T07n0220d_539:0770c18": "正等菩提非甚深非微細。何以故？諸天子！以",
    "T07n0220d_539:0770c19": "一切法微細甚深，說、聽、解者不可得故。由斯",
    "T07n0220d_539:0770c20": "汝等於諸法中，應隨所說修深固忍。天子當",
    "T07n0220d_539:0770c21": "知！諸有欲證欲住預流、一來、不還、阿羅漢果、",
    "T07n0220d_539:0770c22": "獨覺菩提、諸佛無上正等菩提，要依此忍乃能",
    "T07n0220d_539:0770c23": "證住。」時，諸天子作是念言：「大德善現於今欲",
    "T07n0220d_539:0770c24": "為何等有情說何等法？」具壽善現知諸天子",
    "T07n0220d_539:0770c25": "心之所念，而告彼言：「天子當知！吾今欲為如",
    "T07n0220d_539:0770c26": "幻、如化、如夢有情，亦復宣說如幻、如化、如夢之",
    "T07n0220d_539:0770c27": "法。何以故？諸天子！如是聽者於所說法無聞、",
    "T07n0220d_539:0770c28": "無解、無所證故。」時，諸天子問善現言：「能說、能",
    "T07n0220d_539:0770c29": "聽及所說法，皆如幻、化、夢所見耶？」善現答言：",
    "T07n0220d_539:0771a01": "「如是！如是！如幻有情為如幻者說如幻法，如",
    "T07n0220d_539:0771a02": "化有情為如化者說如化法，如夢有情為如",
    "T07n0220d_539:0771a03": "夢者說如夢法。一切有情及一切法，無不皆",
    "T07n0220d_539:0771a04": "如幻、化、夢境，以一切法、一切有情與幻、化、夢",
    "T07n0220d_539:0771a05": "無二無別。天子當知！諸預流者及預流果，若",
    "T07n0220d_539:0771a06": "一來者及一來果，若不還者及不還果，若阿",
    "T07n0220d_539:0771a07": "羅漢及阿羅漢果，若諸獨覺及獨覺菩提，若",
    "T07n0220d_539:0771a08": "諸如來、應、正等覺及佛無上正等菩提，無不",
    "T07n0220d_539:0771a09": "皆如幻、化、夢境。」時，諸天子問善現言：「豈諸如",
    "T07n0220d_539:0771a10": "來、應、正等覺及佛無上正等菩提，亦如幻、化、夢",
    "T07n0220d_539:0771a11": "所見耶？」善現答言：「如是！如是！乃至涅槃，我亦",
    "T07n0220d_539:0771a12": "說為如幻、如化、如夢所見。」時，諸天子問善現",
    "T07n0220d_539:0771a13": "言：「豈可涅槃亦如幻、化、夢所見境？」善現答言：",
    "T07n0220d_539:0771a14": "「設更有法勝涅槃者，我亦說為如幻、如化、如",
    "T07n0220d_539:0771a15": "夢所見。所以者何？幻、化、夢境與一切法乃至",
    "T07n0220d_539:0771a16": "涅槃無二無別，皆不可得、不可說故。」爾時，舍",
    "T07n0220d_539:0771a17": "利子、執大藏、滿慈子、大飲光等問善現言：「所",
    "T07n0220d_539:0771a18": "說般若波羅蜜多，如是甚深誰能信受？」具壽",
    "T07n0220d_539:0771a19": "慶喜白大聲聞舍利子等言：「有不退轉菩薩",
    "T07n0220d_539:0771a20": "摩訶薩，於此般若波羅蜜多能深信受，復有",
    "T07n0220d_539:0771a21": "無量具足正見諸漏永盡大阿羅漢，於此般",
    "T07n0220d_539:0771a22": "若波羅蜜多亦能信受。」具壽善現作如是言：",
    "T07n0220d_539:0771a23": "「如是所說甚深般若波羅蜜多無能信受。所",
    "T07n0220d_539:0771a24": "以者何？此中無法可顯可示及可施設，既實",
    "T07n0220d_539:0771a25": "無法可顯可示及可施設故，信受者亦不可",
    "T07n0220d_539:0771a26": "得。」時，天帝釋作是念言：「大德善現雨大法雨，",
    "T07n0220d_539:0771a27": "我應化作微妙諸華奉散供養。」作是念已，即",
    "T07n0220d_539:0771a28": "便化作微妙諸華散善現上。具壽善現作是",
    "T07n0220d_539:0771a29": "念言：「今所散華於諸天處未曾見有，是華微",
    "T07n0220d_539:0771a30": "妙，定非水陸草木所生，應是諸天從心化出。」",
    "T07n0220d_539:0771b01": "時，天帝釋既知善現心之所念，謂善現言：「此",
    "T07n0220d_539:0771b02": "所散華，實非水陸草木所生，亦非諸天從心",
    "T07n0220d_539:0771b03": "化出。何以故？此所散華無生性故。」爾時，善現",
    "T07n0220d_539:0771b04": "語帝釋言：「此華不生即非華也！」時，天帝釋竊",
    "T07n0220d_539:0771b05": "作是念：「大德善現智慧甚深，不壞假名而說",
    "T07n0220d_539:0771b06": "實義。」作是念已，白善現言：「如是！如是！誠如尊",
    "T07n0220d_539:0771b07": "教。諸菩薩摩訶薩於諸法中，隨尊者教應如",
    "T07n0220d_539:0771b08": "是學。」具壽善現語帝釋言：「如是！如是！如汝所",
    "T07n0220d_539:0771b09": "說。諸菩薩摩訶薩於諸法中，隨我所教應如",
    "T07n0220d_539:0771b10": "是學。「憍尸迦！諸菩薩摩訶薩如是學時，不於",
    "T07n0220d_539:0771b11": "色學，不於受、想、行、識學，不於預流果學，不於",
    "T07n0220d_539:0771b12": "一來、不還、阿羅漢果學，不於獨覺菩提學，不",
    "T07n0220d_539:0771b13": "於諸佛無上正等菩提學，若不於此諸地而",
    "T07n0220d_539:0771b14": "學，是名學佛一切智智。若能學佛一切智智，",
    "T07n0220d_539:0771b15": "則學無量無邊佛法。若學無量無邊佛法，則",
    "T07n0220d_539:0771b16": "不學色有增有減，亦不學受、想、行、識有增有",
    "T07n0220d_539:0771b17": "減。若不學色有增有減，亦不學受、想、行、識有",
    "T07n0220d_539:0771b18": "增有減，則不學色有取有捨，亦不學受、想、行、",
    "T07n0220d_539:0771b19": "識有取有捨。若不學色有取有捨，亦不學受、",
    "T07n0220d_539:0771b20": "想、行、識有取有捨，則不學一切法有取有捨。",
    "T07n0220d_539:0771b21": "若不學一切法有取有捨，則不學諸法有可",
    "T07n0220d_539:0771b22": "攝受、有可滅壞。若不學諸法有可攝受、有可",
    "T07n0220d_539:0771b23": "滅壞，則不學一切智智有可攝受、有可滅壞。",
    "T07n0220d_539:0771b24": "諸菩薩摩訶薩如是學時，名為真學一切智",
    "T07n0220d_539:0771b25": "智，速能證得一切智智。」時，舍利子問善現言：",
    "T07n0220d_539:0771b26": "「若菩薩摩訶薩不學諸法有可攝受、有可滅",
    "T07n0220d_539:0771b27": "壞，亦不學一切智智有可攝受、有可滅壞，是",
    "T07n0220d_539:0771b28": "菩薩摩訶薩如是學時，名為真學一切智智，",
    "T07n0220d_539:0771b29": "速能證得一切智智耶？」善現答言：「如是！如是！",
    "T07n0220d_539:0771c01": "若菩薩摩訶薩不學諸法有可攝受、有可滅",
    "T07n0220d_539:0771c02": "壞，亦不學一切智智有可攝受、有可滅壞，是",
    "T07n0220d_539:0771c03": "菩薩摩訶薩如是學時，名為真學一切智智，",
    "T07n0220d_539:0771c04": "速能證得一切智智，以無所得為方便故。」爾",
    "T07n0220d_539:0771c05": "時，天帝釋問舍利子言：「諸菩薩摩訶薩所學",
    "T07n0220d_539:0771c06": "般若波羅蜜多，當於何求？」舍利子言：「諸菩薩",
    "T07n0220d_539:0771c07": "摩訶薩所學般若波羅蜜多，當於善現所說",
    "T07n0220d_539:0771c08": "中求。」天帝釋問舍利子言：「是誰神力為依持",
    "T07n0220d_539:0771c09": "故，而令尊者作如是說？」舍利子言：「如來神力",
    "T07n0220d_539:0771c10": "為依持故，我作是說。」時，天帝釋復問具壽舍",
    "T07n0220d_539:0771c11": "利子言：「是誰神力為依持故，尊者善現能說",
    "T07n0220d_539:0771c12": "般若波羅蜜多？」舍利子言：「如來神力為依持",
    "T07n0220d_539:0771c13": "故，具壽善現能說般若波羅蜜多。」爾時，善現",
    "T07n0220d_539:0771c14": "告帝釋言：「汝之所問『是誰神力為依持故，令",
    "T07n0220d_539:0771c15": "我善現能說般若波羅蜜多？』者，憍尸迦！當知",
    "T07n0220d_539:0771c16": "定是如來神力為依持故，令我善現能說般",
    "T07n0220d_539:0771c17": "若波羅蜜多。「憍尸迦！汝之所問『諸菩薩摩訶",
    "T07n0220d_539:0771c18": "薩所學般若波羅蜜多，當於何求？』者，憍尸迦！",
    "T07n0220d_539:0771c19": "諸菩薩摩訶薩所學般若波羅蜜多，不應於",
    "T07n0220d_539:0771c20": "色求，不應離色求；不應於受、想、行、識求，不應",
    "T07n0220d_539:0771c21": "離受、想、行、識求。所以者何？色非般若波羅蜜",
    "T07n0220d_539:0771c22": "多，亦非離色而有般若波羅蜜多；受、想、行、識",
    "T07n0220d_539:0771c23": "亦非般若波羅蜜多，亦非離受、想、行、識而有",
    "T07n0220d_539:0771c24": "般若波羅蜜多。」時，天帝釋白善現言：「諸菩",
    "T07n0220d_539:0771c25": "薩摩訶薩所學般若波羅蜜多，是大波羅蜜",
    "T07n0220d_539:0771c26": "多，是無量波羅蜜多，是無邊波羅蜜多。」善",
    "T07n0220d_539:0771c27": "現報言：「如是！如是！憍尸迦！諸菩薩摩訶薩",
    "T07n0220d_539:0771c28": "所學般若波羅蜜多，是大波羅蜜多，是無",
    "T07n0220d_539:0771c29": "量波羅蜜多，是無邊波羅蜜多。何以故？憍",
    "T07n0220d_539:0772a01": "尸迦！色大故，當知般若波羅蜜多亦大；受、想、",
    "T07n0220d_539:0772a02": "行、識大故，當知般若波羅蜜多亦大。憍尸迦！",
    "T07n0220d_539:0772a03": "色無量故，當知般若波羅蜜多亦無量；受、想、",
    "T07n0220d_539:0772a04": "行、識無量故，當知般若波羅蜜多亦無量。憍",
    "T07n0220d_539:0772a05": "尸迦！色無邊故，當知般若波羅蜜多亦無邊；",
    "T07n0220d_539:0772a06": "受、想、行、識無邊故，當知般若波羅蜜多亦無",
    "T07n0220d_539:0772a07": "邊。「復次，憍尸迦！所緣無邊故，當知般若波羅",
    "T07n0220d_539:0772a08": "蜜多亦無邊。憍尸迦！云何所緣無邊故，當知",
    "T07n0220d_539:0772a09": "般若波羅蜜多亦無邊？謂一切法前、中、後際",
    "T07n0220d_539:0772a10": "皆不可得說為無邊，法無邊故所緣亦無邊，",
    "T07n0220d_539:0772a11": "由此般若波羅蜜多亦說無邊。是故我說所",
    "T07n0220d_539:0772a12": "緣無邊故，當知般若波羅蜜多亦無邊。「復次，",
    "T07n0220d_539:0772a13": "憍尸迦！一切法無邊故，當知般若波羅蜜多",
    "T07n0220d_539:0772a14": "亦無邊。憍尸迦！云何一切法無邊故，當知般",
    "T07n0220d_539:0772a15": "若波羅蜜多亦無邊？謂一切法邊不可得。所",
    "T07n0220d_539:0772a16": "以者何？以一切色前、中、後邊皆不可得，一切",
    "T07n0220d_539:0772a17": "受、想、行、識前中後邊皆不可得，由此般若波",
    "T07n0220d_539:0772a18": "羅蜜多前、中、後邊亦不可得。是故我說一切",
    "T07n0220d_539:0772a19": "法無邊故，當知般若波羅蜜多亦無邊。「復次，",
    "T07n0220d_539:0772a20": "憍尸迦！一切有情無邊故，當知般若波羅蜜",
    "T07n0220d_539:0772a21": "多亦無邊。所以者何？一切有情邊不可得。是",
    "T07n0220d_539:0772a22": "故我說一切有情無邊故，當知般若波羅蜜多",
    "T07n0220d_539:0772a23": "亦無邊。」時，天帝釋問善現言：「大德！云何一切",
    "T07n0220d_539:0772a24": "有情無邊故，當知般若波羅蜜多亦無邊？」善",
    "T07n0220d_539:0772a25": "現答言：「憍尸迦！非有情類其數眾多，計算其",
    "T07n0220d_539:0772a26": "邊不可得故，作如是說：一切有情無邊故，當",
    "T07n0220d_539:0772a27": "知般若波羅蜜多亦無邊。」天帝釋言：「為何義",
    "T07n0220d_539:0772a28": "故作如是說？」善現告言：「憍尸迦！我今問汝，隨",
    "T07n0220d_539:0772a29": "汝意答。於意云何？言有情，有情者是何法增",
    "T07n0220d_539:0772b01": "語？」天帝釋言：「言有情，有情者非法增語亦",
    "T07n0220d_539:0772b02": "非非法增語，但是假立客名所攝、無事名所",
    "T07n0220d_539:0772b03": "攝、無主名所攝、無緣名所攝。」善現復言：「憍尸",
    "T07n0220d_539:0772b04": "迦！於意云何？於此般若波羅蜜多甚深經中，",
    "T07n0220d_539:0772b05": "為顯示有實有情不？」天帝釋言：「不也！大德！」善",
    "T07n0220d_539:0772b06": "現告言：「於此般若波羅蜜多甚深經中，既不",
    "T07n0220d_539:0772b07": "顯示有實有情故說無邊，以彼中、邊不可得",
    "T07n0220d_539:0772b08": "故。「憍尸迦！於意云何？若諸如來、應、正等覺，經",
    "T07n0220d_539:0772b09": "如殑伽沙數大劫，以無邊音說有情類無量名",
    "T07n0220d_539:0772b10": "字，此中頗有真實有情有生滅不？」天帝釋言：",
    "T07n0220d_539:0772b11": "「不也！大德！何以故？以諸有情本性淨故。彼從",
    "T07n0220d_539:0772b12": "本來無所有故，非無所有可有生滅。」善現告",
    "T07n0220d_539:0772b13": "言：「由斯義故，我作是說：一切有情無邊故，當",
    "T07n0220d_539:0772b14": "知般若波羅蜜多亦無邊。憍尸迦！由此當知",
    "T07n0220d_539:0772b15": "諸菩薩摩訶薩所學般若波羅蜜多，應說為",
    "T07n0220d_539:0772b16": "大、無量、無邊。」爾時，會中天帝釋等欲界諸天、",
    "T07n0220d_539:0772b17": "梵天王等色界諸天，及大自在神仙天女，歡",
    "T07n0220d_539:0772b18": "喜踊躍，同時三返高聲唱言：「善哉！善哉！佛出",
    "T07n0220d_539:0772b19": "世故，尊者善現承佛威神，善為我等宣說、開",
    "T07n0220d_539:0772b20": "示微妙法性，所謂般若波羅蜜多，令諸天、人、",
    "T07n0220d_539:0772b21": "阿素洛等獲大饒益。若菩薩摩訶薩能於如",
    "T07n0220d_539:0772b22": "是甚深般若波羅蜜多，如說修行常不捨離，",
    "T07n0220d_539:0772b23": "我等於彼，恭敬供養如佛世尊。」爾時，佛告諸天",
    "T07n0220d_539:0772b24": "等言：「如是！如是！若菩薩摩訶薩於此般若波",
    "T07n0220d_539:0772b25": "羅蜜多，以無所得而為方便，能如說行常不",
    "T07n0220d_539:0772b26": "遠離，汝諸天等，皆應供養如佛世尊。天等當",
    "T07n0220d_539:0772b27": "知！我於往昔然燈佛時，蓮華王都四衢道首",
    "T07n0220d_539:0772b28": "見然燈佛，獻五莖華，布髮掩泥聞正法要，以",
    "T07n0220d_539:0772b29": "無所得為方便故，便不遠離甚深般若波羅",
    "T07n0220d_539:0772c01": "蜜多及餘無量無邊佛法。時，然燈佛即便授",
    "T07n0220d_539:0772c02": "我無上正等大菩提記，作是言：『善男子！汝於",
    "T07n0220d_539:0772c03": "來世過無數劫，於此世界賢劫之中，當得作",
    "T07n0220d_539:0772c04": "佛，號能寂如來、應、正等覺，廣說乃至佛、薄伽",
    "T07n0220d_539:0772c05": "梵，宣說般若波羅蜜多甚深經典度無量眾。』」",
    "T07n0220d_539:0772c06": "時，諸天等俱白佛言：「如是般若波羅蜜多甚",
    "T07n0220d_539:0772c07": "為希有，令諸菩薩摩訶薩眾，速能引攝一切",
    "T07n0220d_539:0772c08": "智智，盡未來際利樂有情。」",
    "T07n0220d_539:0772c09": "3 供養窣堵波品1第四分供養窣堵波品第三之一",
    "T07n0220d_539:0772c10": "爾時，世尊知欲、色界諸天神眾及諸苾芻、苾",
    "T07n0220d_539:0772c11": "芻尼等四眾雲集，恭敬信受同為明證，即便",
    "T07n0220d_539:0772c12": "顧命天帝釋言：「憍尸迦！若善男子、善女人等",
    "T07n0220d_539:0772c13": "於深般若波羅蜜多，至心聽聞、受持、讀誦、精",
    "T07n0220d_539:0772c14": "勤修學、如理思惟及廣為他無倒宣說，當知",
    "T07n0220d_539:0772c15": "是輩，一切惡魔、人非人等不能得便，一切災",
    "T07n0220d_539:0772c16": "橫皆不能及，身心安樂無病長壽。復次，憍尸",
    "T07n0220d_539:0772c17": "迦！若諸天子已發無上正等覺心，於深般若",
    "T07n0220d_539:0772c18": "波羅蜜多若未聽聞、受持、讀誦、精勤修學、如",
    "T07n0220d_539:0772c19": "理思惟，皆應來至是善男子、善女人所，至心",
    "T07n0220d_539:0772c20": "聽聞、受持、讀誦甚深般若波羅蜜多，如理思",
    "T07n0220d_539:0772c21": "惟甚深義趣，令得究竟轉為他說。復次，憍尸",
    "T07n0220d_539:0772c22": "迦！若善男子、善女人等於深般若波羅蜜多，",
    "T07n0220d_539:0772c23": "至心聽聞、受持、讀誦、精勤修學、如理思惟，是",
    "T07n0220d_539:0772c24": "善男子、善女人等若在空宅、若在曠野、若在",
    "T07n0220d_539:0772c25": "險道及危難處，終不怖畏驚恐毛竪，諸天善",
    "T07n0220d_539:0772c26": "神常來擁護。」時，四天王及彼天眾，合掌恭敬",
    "T07n0220d_539:0772c27": "俱白佛言：「若善男子、善女人等能於般若波",
    "T07n0220d_539:0772c28": "羅蜜多，至心聽聞、受持、讀誦、精勤修學、如理",
    "T07n0220d_539:0772c29": "思惟、書寫、解說、廣令流布，我等常隨恭敬守",
    "T07n0220d_539:0773a01": "護，不令一切災橫侵惱。」時，天帝釋及諸天眾，",
    "T07n0220d_539:0773a02": "合掌恭敬俱白佛言：「若善男子、善女人等能",
    "T07n0220d_539:0773a03": "於般若波羅蜜多，至心聽聞、受持、讀誦、精勤",
    "T07n0220d_539:0773a04": "修學、如理思惟、書寫、解說、廣令流布，我等常",
    "T07n0220d_539:0773a05": "隨恭敬守護，不令一切災橫侵惱。」時，梵天王",
    "T07n0220d_539:0773a06": "及諸梵眾，合掌恭敬俱白佛言：「若善男子、善",
    "T07n0220d_539:0773a07": "女人等能於般若波羅蜜多，至心聽聞、受持、",
    "T07n0220d_539:0773a08": "讀誦、精勤修學、如理思惟、書寫、解說、廣令流",
    "T07n0220d_539:0773a09": "布，我等常隨恭敬守護，不令一切災橫侵惱。」",
    "T07n0220d_539:0773a10": "時，天帝釋復白佛言：「甚奇！世尊！希有！善逝！若",
    "T07n0220d_539:0773a11": "善男子、善女人等於深般若波羅蜜多，至心",
    "T07n0220d_539:0773a12": "聽聞、受持、讀誦、精勤修學、如理思惟、書寫、解",
    "T07n0220d_539:0773a13": "說、廣令流布，攝受如是現法功德。若善男子、",
    "T07n0220d_539:0773a14": "善女人等攝受般若波羅蜜多，則為攝受布",
    "T07n0220d_539:0773a15": "施、淨戒、安忍、精進、靜慮、般若波羅蜜多。」爾時，世",
    "T07n0220d_539:0773a16": "尊告天帝釋：「如是！如是！憍尸迦！若善男子、善",
    "T07n0220d_539:0773a17": "女人等攝受般若波羅蜜多，則為具足攝受",
    "T07n0220d_539:0773a18": "六種波羅蜜多。「復次，憍尸迦！若善男子、善女",
    "T07n0220d_539:0773a19": "人等能於般若波羅蜜多，至心聽聞、受持、讀",
    "T07n0220d_539:0773a20": "誦、精勤修學、如理思惟、書寫、解說、廣令流布，",
    "T07n0220d_539:0773a21": "所獲功德，汝應諦聽，極善思惟！吾當為汝分",
    "T07n0220d_539:0773a22": "別解說。」天帝釋言：「唯然！願說！我等樂聞。」爾時，",
    "T07n0220d_539:0773a23": "佛告天帝釋言：「憍尸迦！若有諸惡外道梵志，",
    "T07n0220d_539:0773a24": "若諸惡魔及魔眷屬，若餘暴惡增上慢者，於",
    "T07n0220d_539:0773a25": "是菩薩摩訶薩所，欲作種種不饒益事，彼適興",
    "T07n0220d_539:0773a26": "心速自遭禍，必當殄滅不果所願。何以故？憍",
    "T07n0220d_539:0773a27": "尸迦！是善男子、善女人等於深般若波羅蜜",
    "T07n0220d_539:0773a28": "多，至心聽聞、受持、讀誦、精勤修學、如理思惟、",
    "T07n0220d_539:0773a29": "書寫、解說、廣令流布，法爾能令起惡心者自",
    "T07n0220d_539:0773b01": "遭殃禍不果所願。「復次，憍尸迦！若善男子、善",
    "T07n0220d_539:0773b02": "女人等於此般若波羅蜜多，至心聽聞、受持、",
    "T07n0220d_539:0773b03": "讀誦、精勤修學、如理思惟、書寫、解說、廣令流",
    "T07n0220d_539:0773b04": "布。其地方所，若有惡魔及魔眷屬，或有種種",
    "T07n0220d_539:0773b05": "外道梵志，及餘暴惡增上慢者，憎嫉正法欲",
    "T07n0220d_539:0773b06": "為障礙，詰責違拒令速隱沒，雖有此願終不",
    "T07n0220d_539:0773b07": "能成。彼因暫聞般若聲故，眾惡漸滅功德漸",
    "T07n0220d_539:0773b08": "生，後依三乘得盡苦際，或脫惡趣生天、人中。",
    "T07n0220d_539:0773b09": "「憍尸迦！若善男子、善女人等於深般若波羅",
    "T07n0220d_539:0773b10": "蜜多，至心聽聞、受持、讀誦、精勤修學、如理思",
    "T07n0220d_539:0773b11": "惟、書寫、解說、廣令流布，獲如是等功德勝利。",
    "T07n0220d_539:0773b12": "「憍尸迦！如有妙藥名曰莫耆，是藥威勢能銷",
    "T07n0220d_539:0773b13": "眾毒，如是妙藥隨所在處，諸毒蟲類不能逼",
    "T07n0220d_539:0773b14": "近。有大毒蛇饑行求食，遇見生類欲螫噉之，",
    "T07n0220d_539:0773b15": "其生怖死奔趣妙藥，蛇聞藥氣尋便退走。何",
    "T07n0220d_539:0773b16": "以故？憍尸迦！如是妙藥具大威勢，能益身命",
    "T07n0220d_539:0773b17": "銷伏諸毒。憍尸迦當知！般若波羅蜜多具大",
    "T07n0220d_539:0773b18": "威勢亦復如是，若善男子、善女人等至心",
    "T07n0220d_539:0773b19": "聽聞、受持、讀誦、精勤修學、如理思惟、書寫、解",
    "T07n0220d_539:0773b20": "說、廣令流布，諸惡魔等於此菩薩摩訶薩所",
    "T07n0220d_539:0773b21": "欲為惡事，由此般若波羅蜜多威神力故，令",
    "T07n0220d_539:0773b22": "彼惡事於其方所自當殄滅無所能為。何以",
    "T07n0220d_539:0773b23": "故？憍尸迦！由此般若波羅蜜多具大威力，",
    "T07n0220d_539:0773b24": "能摧眾惡增善法故。「復次，憍尸迦！若善男子、",
    "T07n0220d_539:0773b25": "善女人等於此般若波羅蜜多，至心聽聞、受",
    "T07n0220d_539:0773b26": "持、讀誦、精勤修學、如理思惟、書寫、解說、廣令",
    "T07n0220d_539:0773b27": "流布。四大天王及天帝釋、堪忍界主大梵天",
    "T07n0220d_539:0773b28": "王、淨居天等并餘善神常來擁護，不令一切",
    "T07n0220d_539:0773b29": "災橫侵惱，如法所求無不滿足。十方世界現",
    "T07n0220d_539:0773c01": "在如來、應、正等覺，亦常護念，令惡漸滅善法",
    "T07n0220d_539:0773c02": "漸增。「復次，憍尸迦！若善男子、善女人等能",
    "T07n0220d_539:0773c03": "於般若波羅蜜多，至心聽聞、受持、讀誦、精勤",
    "T07n0220d_539:0773c04": "修學、如理思惟、書寫、解說、廣令流布，是善男",
    "T07n0220d_539:0773c05": "子、善女人等由此因緣，言詞威肅聞皆敬受，",
    "T07n0220d_539:0773c06": "發言稱量語不喧雜，堅事善友深知恩報，不",
    "T07n0220d_539:0773c07": "為慳嫉、忿恨、覆惱、諂、誑、矯等隱蔽其心。何以",
    "T07n0220d_539:0773c08": "故？憍尸迦！是善男子、善女人等由深般若波",
    "T07n0220d_539:0773c09": "羅蜜多增上威力調伏身心，令其遠離貪、恚，癡",
    "T07n0220d_539:0773c10": "等隨眠、纏結。是善男子、善女人等具念正知",
    "T07n0220d_539:0773c11": "慈、悲、喜、捨，常作是念：『我不應隨慳貪勢力，",
    "T07n0220d_539:0773c12": "若隨彼力貧窮下賤，則我布施不得圓滿；我",
    "T07n0220d_539:0773c13": "不應隨破戒勢力，若隨彼力墮諸惡趣，則我",
    "T07n0220d_539:0773c14": "淨戒不得圓滿；我不應隨忿恚勢力，若隨彼",
    "T07n0220d_539:0773c15": "力當缺諸根形貌醜陋，不具菩薩圓滿色身，",
    "T07n0220d_539:0773c16": "亦復不能圓滿安忍；我不應隨懈怠勢力，若",
    "T07n0220d_539:0773c17": "隨彼力則不能修菩薩勝道，亦不圓滿增上",
    "T07n0220d_539:0773c18": "精進；我不應隨散亂勢力，若隨彼力便不能",
    "T07n0220d_539:0773c19": "修菩薩勝定，則諸靜慮不得圓滿；我不應隨",
    "T07n0220d_539:0773c20": "愚癡勢力，若隨彼力則我勝慧不得圓滿，不",
    "T07n0220d_539:0773c21": "超聲聞、獨覺等地，況得無上正等菩提！是故",
    "T07n0220d_539:0773c22": "我今不應隨彼慳貪等力。』憍尸迦！是善男子、",
    "T07n0220d_539:0773c23": "善女人等由此思惟常得正念，諸惡煩惱不",
    "T07n0220d_539:0773c24": "蔽其心。「憍尸迦！諸善男子、善女人等若於般",
    "T07n0220d_539:0773c25": "若波羅蜜多，至心聽聞、受持、讀誦、精勤修學、",
    "T07n0220d_539:0773c26": "如理思惟、書寫、解說、廣令流布，獲如是等功",
    "T07n0220d_539:0773c27": "德勝利。」",
    "T07n0220d_539:0773c28": "大般若波羅蜜多經卷第五百三十九"
}