{
    "X39n0709_010:0425a15": "毗尼止持會集卷第十",
    "X39n0709_010:0425a17": "金陵寶華山弘律沙門　讀體　集",
    "X39n0709_010:0425a18": "第三十一過受一食施戒",
    "X39n0709_010:0425a19": "若比丘施一食處。無病比丘應一食。若過受者。波逸",
    "X39n0709_010:0425a20": "提。",
    "X39n0709_010:0425a21": "緣起　此戒有二制。佛在舍衛國給孤獨園。爾時",
    "X39n0709_010:0425a22": "拘薩羅國有無住處村。居士為比丘作住處。常供",
    "X39n0709_010:0425a23": "給飲食。若在此住者。常聽一食。六羣比丘至彼處",
    "X39n0709_010:0425a24": "經一宿。得美好飲食。故復住。第二宿復得美好飲",
    "X39n0709_010:0425b01": "食。念言。我等所以遊行者。正為食爾。今者已得。彼",
    "X39n0709_010:0425b02": "於此住處。數數食。居士譏嫌。此初結戒也。後舍利",
    "X39n0709_010:0425b03": "弗遊行。詣此得病。恐犯此戒。扶病而去。病遂增劇。",
    "X39n0709_010:0425b04": "故更增無病之言。此第二結戒也。因宿食事。招俗",
    "X39n0709_010:0425b05": "譏嫌。制斯學處。",
    "X39n0709_010:0425b06": "釋義　律云。住處者。在中一宿。食者。乃至時食(乃至",
    "X39n0709_010:0425b07": "者。超略其五嚼也)。病者離彼村。增劇者是(十誦律云。病者下至竹葉所傷)。",
    "X39n0709_010:0425b08": "結罪　是中犯者。若無病比丘於彼一宿處過受",
    "X39n0709_010:0425b09": "食。咽咽波逸提　除食已更受餘襯身衣。燈油。塗",
    "X39n0709_010:0425b10": "脚油。盡突吉羅。",
    "X39n0709_010:0425b11": "此戒具三緣。方成本罪。一無病難。二有貪心。三過",
    "X39n0709_010:0425b12": "受入咽。",
    "X39n0709_010:0425b13": "兼制　比丘尼波逸提(同制同學)。式叉摩那沙彌沙彌",
    "X39n0709_010:0425b14": "尼突吉羅。是為犯。",
    "X39n0709_010:0425b15": "隨開　不犯者。一宿受食。病過受食。若諸居士請",
    "X39n0709_010:0425b16": "留食。若檀越次第請食。今日受此人食。明日受彼",
    "X39n0709_010:0425b17": "人食。或水陸道阻。或諸難緣。及最初未制戒等。是",
    "X39n0709_010:0425b18": "為不犯。",
    "X39n0709_010:0425b19": "會採　十誦律云。過一宿不食。突吉羅　餘處宿",
    "X39n0709_010:0425b20": "是中食。波逸提。",
    "X39n0709_010:0425b21": "此戒大乘同學。",
    "X39n0709_010:0425b22": "第三十二展轉食戒",
    "X39n0709_010:0425b23": "若比丘展轉食。除餘時。波逸提。餘時者。病時。施衣時。",
    "X39n0709_010:0425b24": "是謂餘時(根本律云。餘時者。病時。作時。道行時。施衣時。此是時)。",
    "X39n0709_010:0425c01": "緣起　此戒有三制。佛在羅閱城迦蘭陀竹園。與",
    "X39n0709_010:0425c02": "諸比丘遊行人間。有沙[少/兔]婆羅門。以五百乘車。載",
    "X39n0709_010:0425c03": "滿飲食。經冬涉夏。隨逐世尊。伺候空缺。設供而不",
    "X39n0709_010:0425c04": "得。便往語阿難。為我白佛。欲以飲食布地。令佛僧",
    "X39n0709_010:0425c05": "蹈過。則為受供佛。乃聽作餅粥。供僧時。阿那頻頭",
    "X39n0709_010:0425c06": "國諸居士聞佛聽僧食粥及餅。皆大歡喜。快得作",
    "X39n0709_010:0425c07": "福。有一少信大臣。見佛及僧大得供養。即生福田",
    "X39n0709_010:0425c08": "想。辦肥美飲食請僧。然僧先受他請。復食濃粥。不",
    "X39n0709_010:0425c09": "能多食。大臣嫌之。佛言。不得先受請已食稠粥稠",
    "X39n0709_010:0425c10": "粥者。以草畵之。不合是也。時佛還至羅閱城中。有",
    "X39n0709_010:0425c11": "一少信樂師。其事亦爾。由是不聽展轉食(亦名數數食)。",
    "X39n0709_010:0425c12": "此初結戒也。諸病比丘所請食處。無有隨病藥食。",
    "X39n0709_010:0425c13": "若有隨病美食及藥。畏慎不敢食。恐犯其戒。佛聽",
    "X39n0709_010:0425c14": "病比丘展轉食。此第二結戒也。又有一居士。亦請",
    "X39n0709_010:0425c15": "佛僧施食及衣。比丘畏慎白佛。佛聽施衣時展轉",
    "X39n0709_010:0425c16": "食故。有第三結戒也(此戒雖開。亦不得過午食。於後會採中有據)此是",
    "X39n0709_010:0425c17": "遮罪。因食事過分。廢闕寂靜。譏嫌煩惱。制斯學處。",
    "X39n0709_010:0425c18": "釋義　文分二節。展轉食明其創制。除餘時下明",
    "X39n0709_010:0425c19": "其隨開。律云。展轉食者請也。請有二種。若僧次請",
    "X39n0709_010:0425c20": "別請也。食者飯麨餅等。病者不能一坐食。好食令",
    "X39n0709_010:0425c21": "足。施衣者。自恣竟。無迦絺那衣一月。有迦絺那衣",
    "X39n0709_010:0425c22": "五月。若復有餘時食及衣(律攝云。謂有施主。施與浴衣。及餘帔服。或貝齒",
    "X39n0709_010:0425c23": "物等。以充衣直)。",
    "X39n0709_010:0425c24": "結罪　是中犯者。若今日得多請食。應自受一請。",
    "X39n0709_010:0426a01": "餘者當施與人。如是施與言。長老我應往彼。今布",
    "X39n0709_010:0426a02": "施汝。若比丘不捨前請受。後請食。咽咽波逸提",
    "X39n0709_010:0426a03": "　若不捨後請。受前請食者。咽咽突吉羅。",
    "X39n0709_010:0426a04": "此戒具三緣。方成本罪。一無開緣。二不捨前受後。",
    "X39n0709_010:0426a05": "三食已入咽。",
    "X39n0709_010:0426a06": "兼制　比丘尼突吉羅(同制別學)。式叉摩那沙彌沙彌",
    "X39n0709_010:0426a07": "尼突吉羅。是為犯。",
    "X39n0709_010:0426a08": "隨開　不犯者。若請與非食。或食不足。或無請食",
    "X39n0709_010:0426a09": "者。或食已更得食。或一處有前食後食。及最初未",
    "X39n0709_010:0426a10": "制戒等。是為不犯。",
    "X39n0709_010:0426a11": "會採　十誦律云。佛言從今日憐愍。利益病比丘",
    "X39n0709_010:0426a12": "故。聽三種足食應食。謂好色香味。若一請處不能",
    "X39n0709_010:0426a13": "飽。應受第二請。不應受第三請　第二處不能飽。",
    "X39n0709_010:0426a14": "應受第三請。不應受第四請　第三請處不能飽。",
    "X39n0709_010:0426a15": "應受已漸漸食。乃至日中(所言日中者。不聽過午明矣)。聽節日",
    "X39n0709_010:0426a16": "數數食(下文共有九句。初三句明有衣請食。中三句明無衣請食。後三句明衣不定請食。而",
    "X39n0709_010:0426a17": "令比丘知除時。因緣中復有遮禁。先須酌量。然後赴之可也)。",
    "X39n0709_010:0426a18": "若比丘有衣食請。彼有衣食來受請。不犯。食亦不",
    "X39n0709_010:0426a19": "犯。",
    "X39n0709_010:0426a20": "又有衣食請。彼無衣食來受請。不犯。食者。波逸提",
    "X39n0709_010:0426a21": "(此謂先請時。言有衣有食。彼比丘來赴請時。但有食而無衣。是以受請時不犯。若受食時即犯)。",
    "X39n0709_010:0426a22": "又有衣食請。彼有衣食。無衣食。來受請不犯。食者",
    "X39n0709_010:0426a23": "波逸提(此謂彼比丘知請有衣而作衣不定想。來赴請到已。食有衣無。若食者即犯。受請來",
    "X39n0709_010:0426a24": "不犯　此初三句竟)。",
    "X39n0709_010:0426b01": "又無衣食請。彼無衣食。來受請。突吉羅。食者波逸",
    "X39n0709_010:0426b02": "提(此謂請時無衣。不合開緣理。當善却請主。以護信檀。乃名持律。清淨比丘設聞請即赴。所以來並受",
    "X39n0709_010:0426b03": "食。二俱有犯)。",
    "X39n0709_010:0426b04": "又無衣食請。彼有衣食。來受請。突吉羅。食者不犯",
    "X39n0709_010:0426b05": "(此謂請時主言無衣。彼比丘作有衣想。而來赴請。到已有衣。是故違制受請則犯。有衣受食不犯)。",
    "X39n0709_010:0426b06": "又無衣食請。彼有衣食。無衣食。來受請。突吉羅。食",
    "X39n0709_010:0426b07": "者波逸提(此謂請原無衣。彼比丘作衣不定想。而來既到已。無衣噉食。所以二俱有犯",
    "X39n0709_010:0426b08": "此中三句竟)。",
    "X39n0709_010:0426b09": "又有衣食無衣食請。彼有衣食無衣食來受請。突",
    "X39n0709_010:0426b10": "吉羅。食者波逸提(此謂施主請時言衣恐有無不定。是以非應開緣。彼比丘亦作",
    "X39n0709_010:0426b11": "衣不定想。而來到已。無衣受食。二皆成犯)。",
    "X39n0709_010:0426b12": "又有衣食無衣食請。彼有衣食來受請。突吉羅。食",
    "X39n0709_010:0426b13": "者不犯(此謂請時雖言其衣不定。彼比丘作有衣想。而來到已。有衣有食。是以皆開受請則",
    "X39n0709_010:0426b14": "犯。有衣受食無犯)。",
    "X39n0709_010:0426b15": "又有衣食無衣食請。彼無衣食來受請。突吉羅。食",
    "X39n0709_010:0426b16": "者波逸提　(此謂明知白請不定。自作無衣想。而來到已。若無衣受食者。兩罪俱犯　後三",
    "X39n0709_010:0426b17": "句竟)。",
    "X39n0709_010:0426b18": "不犯者。若得多有衣食請。一一有衣食來。悉皆不",
    "X39n0709_010:0426b19": "犯。",
    "X39n0709_010:0426b20": "摩得勒伽云。若先受無衣請食。後受有衣請食。不",
    "X39n0709_010:0426b21": "犯。",
    "X39n0709_010:0426b22": "律攝云。若於一舍。或在寺中。或阿蘭若。為求肥悅。",
    "X39n0709_010:0426b23": "或樂美食。而數食者。得惡作罪　若輕賤心矯詐",
    "X39n0709_010:0426b24": "不食者。亦得惡作。",
    "X39n0709_010:0426c01": "五分律云。若僧所差。若別房食。若白衣來受八戒。",
    "X39n0709_010:0426c02": "設供養若常食。不犯。",
    "X39n0709_010:0426c03": "根本律云。作時道行時展轉食。皆無犯。",
    "X39n0709_010:0426c04": "僧祗律云。一切菜。一切麨。一切果。非處處食。非別",
    "X39n0709_010:0426c05": "眾食。非足食。多積舍里。不犯。",
    "X39n0709_010:0426c06": "此戒大乘同學。",
    "X39n0709_010:0426c07": "引證　毗尼序云。阿難先受他請。時忘不憶。復同",
    "X39n0709_010:0426c08": "佛受。波斯匿王請。以食入口。乃憶知有二請。不與",
    "X39n0709_010:0426c09": "他一請。不敢吐食。為恭敬佛故。又不敢咽食。為持",
    "X39n0709_010:0426c10": "戒故。佛知阿難心悔。告令心念與他便食。優波離",
    "X39n0709_010:0426c11": "問佛。餘人亦得爾不。佛言。除五種人。一坐禪人(專心",
    "X39n0709_010:0426c12": "在道。諸念不生故)。二獨處(蘭若自居。無人可對說故)。三遠行(造次就路。容有忘念",
    "X39n0709_010:0426c13": "故)。四長病。五饑餓時依親里住。餘悉不聽。",
    "X39n0709_010:0426c14": "第三十三別眾食戒",
    "X39n0709_010:0426c15": "若比丘別眾食。除餘時。波逸提。餘時者。病時。作衣時。",
    "X39n0709_010:0426c16": "施衣時。道行時。乘船時。大眾集時。沙門施食時。此是",
    "X39n0709_010:0426c17": "時。",
    "X39n0709_010:0426c18": "緣起　此戒有八制。佛在羅閱城耆闍崛山中。爾",
    "X39n0709_010:0426c19": "時調達教人害佛。復教阿闍世王殺父。惡名流布。",
    "X39n0709_010:0426c20": "利養斷絕。通己五人家家乞食。故制不得別眾食。",
    "X39n0709_010:0426c21": "此初結戒也。有病比丘畏慎不敢別眾。佛知故聽",
    "X39n0709_010:0426c22": "此第二結戒也。時自恣竟。迦提月中比丘作衣。諸",
    "X39n0709_010:0426c23": "優婆塞念眾疲苦來請與食。報言。但請三人。我等",
    "X39n0709_010:0426c24": "不應別眾。佛言。作衣時聽。此第三結戒也。時有居",
    "X39n0709_010:0427a01": "士。欲施食及衣來請。報言。但請三人與食。我等不",
    "X39n0709_010:0427a02": "得別眾。佛言。受施衣時別眾食。此第四結戒也。有",
    "X39n0709_010:0427a03": "諸比丘。與眾居士。同行險道。乞食時至。語眾居士。",
    "X39n0709_010:0427a04": "我欲詣村乞食。少見留待。還當共俱。居士白言。此",
    "X39n0709_010:0427a05": "路有疑恐怖。我當供給飲食。莫在後來。比丘云。但",
    "X39n0709_010:0427a06": "與三人。我等不得別眾食。即入村乞食。伴便前進",
    "X39n0709_010:0427a07": "不及。為賊所劫衣服。佛言。若在險道中行。聽別眾",
    "X39n0709_010:0427a08": "食。此第五結戒也。與諸居士乘船。順流而去。亦如",
    "X39n0709_010:0427a09": "是為賊所劫。故開。此第六結戒也。時眾多比丘遊",
    "X39n0709_010:0427a10": "行。詣一小村。諸居士念言。眾僧多而村落小。可與",
    "X39n0709_010:0427a11": "僧作食。勿令疲苦。即至僧伽藍中。白請明日受食。",
    "X39n0709_010:0427a12": "比丘報言。但請三人。我等不得別眾。佛言。聽大眾",
    "X39n0709_010:0427a13": "集時別眾食。此第七結戒也。時瓶沙王姊子欲於",
    "X39n0709_010:0427a14": "外道沙門中出家。設食已。往白王。王問言。欲於何",
    "X39n0709_010:0427a15": "處出家。答言。於尼揵子中出家。王復問言。竟與我",
    "X39n0709_010:0427a16": "曹沙門釋子設食不。因而設食請僧。亦如上答不",
    "X39n0709_010:0427a17": "受。佛言。聽沙門施食時得別眾食。乃第八結戒也。",
    "X39n0709_010:0427a18": "此是遮罪。因提婆達多。制斯學處。",
    "X39n0709_010:0427a19": "釋義　文分二節。別眾食明其創制。餘時等明其",
    "X39n0709_010:0427a20": "隨開。律云。別眾食者。若四人若過四人(五分律云。若於界內",
    "X39n0709_010:0427a21": "別請四人已上。名別眾食　根本律云。別眾食者。謂別別而食　律攝云。別眾者謂不同處食。若四苾芻",
    "X39n0709_010:0427a22": "同一界內。下至一人。不共同食。並名別眾)。食者飯麨乾餅等(此中所制五正食。餘",
    "X39n0709_010:0427a23": "食無犯)。作衣時者。自恣竟。無功德衣一月。有功德衣",
    "X39n0709_010:0427a24": "五月。乃至衣上作馬齒一縫(薩婆多論云。作衣時。食難得者聽別眾食。",
    "X39n0709_010:0427b01": "食若易得不聽)。施衣時者。如上一月五月。及餘所施食及",
    "X39n0709_010:0427b02": "衣(根本律云。施衣時者。謂如拭巾裙量縵條量等)。道行者。下至半由旬內",
    "X39n0709_010:0427b03": "有來去者。乘船行者。下至半由旬內。乘船上下。大",
    "X39n0709_010:0427b04": "眾集者。食足四人長一人為患。五人十人乃至百",
    "X39n0709_010:0427b05": "人長一人為患(此謂人多食不足故　薩婆多論云。大眾集者。或以法事。或以餘緣",
    "X39n0709_010:0427b06": "眾僧。集會極少。舊比丘四人。客比丘四人。名為大眾。雖大眾集食。不難得者不聽)。沙門施",
    "X39n0709_010:0427b07": "食者。在此沙門釋子外諸出家者。及從外道出家",
    "X39n0709_010:0427b08": "者是　若比丘無別眾食因緣(因緣即餘時等)。彼比丘即",
    "X39n0709_010:0427b09": "當起白言。我於此別眾食中無因緣。欲求出聽使",
    "X39n0709_010:0427b10": "出。若二人三人隨意食。若四人若過四人。應分作",
    "X39n0709_010:0427b11": "二部。更互入食　若比丘有別眾食因緣欲入尋。",
    "X39n0709_010:0427b12": "當起白言。我有別眾食因緣欲求入。隨上座次入。",
    "X39n0709_010:0427b13": "結罪　是中犯者。若比丘別眾食者。咽咽波逸提",
    "X39n0709_010:0427b14": "　若有因緣不說者。突吉羅。",
    "X39n0709_010:0427b15": "此戒具三緣。方成本罪。一無別眾緣。二滿眾而受。",
    "X39n0709_010:0427b16": "三得食入咽。",
    "X39n0709_010:0427b17": "兼制　比丘尼波逸提(同制同學)。式叉摩那沙彌沙彌",
    "X39n0709_010:0427b18": "尼突吉羅。是為犯。",
    "X39n0709_010:0427b19": "隨開　不犯者。除餘時若三人四人更互食。若有",
    "X39n0709_010:0427b20": "因緣去。及最初未制戒等。是為不犯。",
    "X39n0709_010:0427b21": "會採　善見律云。別眾食有二種。一請。二乞。如一",
    "X39n0709_010:0427b22": "居士至四比丘。所以正食請言。願大德受之。是名",
    "X39n0709_010:0427b23": "請。一時受一處食。四人俱得罪(即墮罪也)若一時受請。",
    "X39n0709_010:0427b24": "各去各受。各食不得罪。若別請別去。至居士家。一",
    "X39n0709_010:0427c01": "時受食得罪。是名受請得罪　從乞得罪者。如四",
    "X39n0709_010:0427c02": "乞食比丘。見居士語言。與我等四人食。或俱去。或",
    "X39n0709_010:0427c03": "各去。一時受食得罪。是名從乞得罪　若請四人",
    "X39n0709_010:0427c04": "有一解法者。欲俱食畏犯。即作方便行。食時覆鉢",
    "X39n0709_010:0427c05": "不受。居士問言。何以不受。答言。但與三人食。我欲",
    "X39n0709_010:0427c06": "呪願。三人食竟。後便受食。不犯　若請與飯至家",
    "X39n0709_010:0427c07": "與粥。不犯。",
    "X39n0709_010:0427c08": "十誦律云。有二利故。遮別眾食。一者隨護檀越。以",
    "X39n0709_010:0427c09": "憐愍故。二者破諸惡欲。比丘力勢故。若三比丘別",
    "X39n0709_010:0427c10": "共一處食。第四人取食分。不犯　若道行乘船。昨",
    "X39n0709_010:0427c11": "日來今日受食。明日行今日食。皆波逸提(緣同行不及伴。",
    "X39n0709_010:0427c12": "因難許開若。前日後日則非開緣受食。故犯)。",
    "X39n0709_010:0427c13": "僧祗律云。若三人食。一人不食。若三圓具。一未圓",
    "X39n0709_010:0427c14": "具。皆無犯　若以食送彼。乃至鹽一匙與彼。眾處",
    "X39n0709_010:0427c15": "食。皆無犯　或施主言。但來入者。我皆與食。或施",
    "X39n0709_010:0427c16": "主別造房。施住我房者。我皆與食。斯亦無過。",
    "X39n0709_010:0427c17": "律攝云。若四苾芻同一界內。若四人中一有開緣。",
    "X39n0709_010:0427c18": "若僧伽食。若私己食。並皆無犯。",
    "X39n0709_010:0427c19": "薩婆多論云。若僧伽食時。應作四種相。一打揵椎。",
    "X39n0709_010:0427c20": "二吹貝。三打鼓。四唱令。令界內聞知。此四種相隨",
    "X39n0709_010:0427c21": "定作。一勿使雜亂不成僧法。若不作相而食。僧伽",
    "X39n0709_010:0427c22": "食者。食不清淨。名為盜僧伽食。不名別眾罪(盜僧伽食",
    "X39n0709_010:0427c23": "乃計錢多少。犯盜也)。若作相食者。設使界內有比丘無比丘",
    "X39n0709_010:0427c24": "若多若少。若知有比丘無比丘。若來不來。但使不",
    "X39n0709_010:0428a01": "遮一切無咎。若使有遮。雖打揵椎。食不清淨。名盜",
    "X39n0709_010:0428a02": "僧祗(遮謂遮外來客比丘也)。若大界內有二處三處。各有始",
    "X39n0709_010:0428a03": "終。僧祗但一布薩。若食時但各打揵椎。一切無遮。",
    "X39n0709_010:0428a04": "清淨無過　若檀越請四人已上。在布薩界內食。",
    "X39n0709_010:0428a05": "應布薩處請。僧次一人。若送一分食。不爾者墮罪",
    "X39n0709_010:0428a06": "　若二處三處亦如是(此謂有多處共結法食二同界也)。若各至",
    "X39n0709_010:0428a07": "布薩處。僧中請一人。若送一分食。則清淨隨何處。",
    "X39n0709_010:0428a08": "不請僧中一人。不送一分食者。墮罪　若聚落界",
    "X39n0709_010:0428a09": "內雖無僧界。設二檀越請四人已上。於二處食。應",
    "X39n0709_010:0428a10": "打揵椎。二處互請一人。若送一分。若有異處比丘。",
    "X39n0709_010:0428a11": "應如法入。乃至一人不爾者。墮罪　若僧食時。自",
    "X39n0709_010:0428a12": "在維那(自在者。謂任其主宰也)。以僧祗物。別作肥美。四人共",
    "X39n0709_010:0428a13": "食。四人雖在。二處無別眾食罪。但食不清淨。凡是",
    "X39n0709_010:0428a14": "別眾食。盡是檀越食。若僧祗食。一切盡無別眾食",
    "X39n0709_010:0428a15": "但不如法食。僧祗食者。食不清淨。多得盜僧祗罪",
    "X39n0709_010:0428a16": "　若檀越舍內請四人已上食。雖打揵椎。若檀越",
    "X39n0709_010:0428a17": "遮者。知一比丘不得食者。盡得墮罪(遮者謂檀越雖遮。未來比",
    "X39n0709_010:0428a18": "丘。比丘不應別眾食。若知一比丘不得食者。得罪)。",
    "X39n0709_010:0428a19": "戒因緣經云。毗舍佉母別請佛及五百阿羅漢食。",
    "X39n0709_010:0428a20": "世尊知而故問阿難。頗有一比丘。於僧中唱使行",
    "X39n0709_010:0428a21": "否。答言不也。佛言。愍此毗舍佉不獲一福。云何不",
    "X39n0709_010:0428a22": "食一比丘食一比丘僧者。得大福。獲大果。若比丘",
    "X39n0709_010:0428a23": "眾中不唱私會者。犯墮。",
    "X39n0709_010:0428a24": "此戒大乘同學。",
    "X39n0709_010:0428b01": "附考　根本律云。五因緣早請食。來房中食。一是",
    "X39n0709_010:0428b02": "客新來。二將欲行去。三身嬰病苦。四是看病人。五",
    "X39n0709_010:0428b03": "身充知事。",
    "X39n0709_010:0428b04": "摩得勒迦云。若檢校人。應於齋食。先取自分。食之",
    "X39n0709_010:0428b05": "無過。",
    "X39n0709_010:0428b06": "(按此別眾。其義有二。一者別為眾。如四分等所明。二者別於眾。如律攝所釋。然則乞食不得四人同行。受",
    "X39n0709_010:0428b07": "請必須僧次差往。僧中常食。要打揵椎。請食私房。無緣不聽。聖制昭然。豈容廢越。嗟今叢席私厨。例設美",
    "X39n0709_010:0428b08": "味任餐。致令後學倣效。而偭規也。仰祈智者思。幻質非堅。美食難保。恒壽師模。任重嚴制。豈可廢亡)。",
    "X39n0709_010:0428b09": "第三十四過三鉢受請戒",
    "X39n0709_010:0428b10": "若比丘至白衣家。請比丘與餅麨飯。若比丘欲須者。",
    "X39n0709_010:0428b11": "當二三鉢受。還至僧伽藍中。應分與餘比丘食。若比",
    "X39n0709_010:0428b12": "丘無病。過兩三鉢受。持還至僧伽藍中。不分與餘比",
    "X39n0709_010:0428b13": "丘食者。波逸提。",
    "X39n0709_010:0428b14": "緣起　此戒有二制。佛在舍衛國給孤獨園。彼有",
    "X39n0709_010:0428b15": "大村女。嫁鬱禪國。還父母家。施比丘食。後於異時。",
    "X39n0709_010:0428b16": "其夫遣使呼還。即辦食莊嚴共往有諸比丘。來至",
    "X39n0709_010:0428b17": "父家。乞食時。女見之。即復以所辦食盡與。方更辦",
    "X39n0709_010:0428b18": "具。未還之間。其夫已更取婦矣。又波羅奈城外。眾",
    "X39n0709_010:0428b19": "多商賈車伴共止宿。有一乞食比丘。於一信樂商",
    "X39n0709_010:0428b20": "賈處得食去。展轉告餘比丘。乞食令盡時。商主方",
    "X39n0709_010:0428b21": "入城。更市糴糧。諸伴先去在後。不及道路。為賊所",
    "X39n0709_010:0428b22": "劫。諸比丘聞知白佛。此初結戒也。於是諸病比丘。",
    "X39n0709_010:0428b23": "畏慎不敢過受食。佛言。聽諸病者過受食。乃第二",
    "X39n0709_010:0428b24": "結戒也。此是遮罪。由食事多貪煩惱。制斯學處。",
    "X39n0709_010:0428c01": "釋義　文分二節。至白衣家下明受食法。無病下",
    "X39n0709_010:0428c02": "結成所犯。律云。若比丘至白衣家請。與餅麨食(請謂",
    "X39n0709_010:0428c03": "發言敬請。與謂施與植福)。當問其主。若彼言。是歸婦食。商客道",
    "X39n0709_010:0428c04": "路糧者。即應食已出還。僧伽藍中白諸比丘。某甲",
    "X39n0709_010:0428c05": "家有歸婦食。有商客道路糧。若欲食者。食已應出。",
    "X39n0709_010:0428c06": "若欲持食還者。齊二三鉢。我今不持食來(二三鉢是其限",
    "X39n0709_010:0428c07": "也。鉢量有上中下。如上)。若持一鉢食。還共分食之(謂一界同居。利和均",
    "X39n0709_010:0428c08": "分也)。當語餘比丘言。若有至彼家者。即於彼食。若持",
    "X39n0709_010:0428c09": "食還者。應取兩鉢。我已持一鉢還。如若持兩鉢還。",
    "X39n0709_010:0428c10": "共分食之。復語諸比丘言。若有至彼家乞者。可即",
    "X39n0709_010:0428c11": "彼家食。欲持來者。應取一鉢還。我今已持兩鉢還。",
    "X39n0709_010:0428c12": "如若盡持三鉢還。共分食之。白餘比丘言。若欲至",
    "X39n0709_010:0428c13": "彼家乞者。可即於彼食。若欲持還者。慎勿持還。我",
    "X39n0709_010:0428c14": "已持三鉢來。",
    "X39n0709_010:0428c15": "結罪　是中犯者。若比丘無病。於彼家過兩三鉢",
    "X39n0709_010:0428c16": "受食。還出彼門。波逸提　若一足在門內。一足在",
    "X39n0709_010:0428c17": "門外。方便欲去。而還住者。盡突吉羅　若不問歸",
    "X39n0709_010:0428c18": "婦食賈客道路糧。而取食者。突吉羅　若持至僧",
    "X39n0709_010:0428c19": "伽藍中。不分與餘比丘。而獨食者。若不語餘比丘。",
    "X39n0709_010:0428c20": "盡突吉羅。",
    "X39n0709_010:0428c21": "此戒具四緣。方成本罪。一是歸婦食及商客道路",
    "X39n0709_010:0428c22": "糧。二自身無病。三受過三鉢。四持出彼門。",
    "X39n0709_010:0428c23": "兼制　比丘尼波逸提(同制同學)。式叉摩那沙彌沙彌",
    "X39n0709_010:0428c24": "尼突吉羅。是為犯。",
    "X39n0709_010:0429a01": "隨開　不犯者。不違上制。若彼自送。至僧伽藍中",
    "X39n0709_010:0429a02": "得受。若復送至比丘尼寺中得受。及最初未制戒",
    "X39n0709_010:0429a03": "等。是為不犯。",
    "X39n0709_010:0429a04": "會採　十誦律云。若以上鉢取者。應取一鉢。不應",
    "X39n0709_010:0429a05": "取二。若以中鉢取者。極多取二鉢。不應取三。若以",
    "X39n0709_010:0429a06": "下鉢取者。極多取三。不應取四。過取皆得墮罪。",
    "X39n0709_010:0429a07": "根本律云。要而言之。若苾芻取他食時。過四升半",
    "X39n0709_010:0429a08": "米飯分量已上。當得墮罪　若施主任取多少者。",
    "X39n0709_010:0429a09": "無犯。",
    "X39n0709_010:0429a10": "律攝云。若於非人及外道家。過三鉢取。咸得惡作",
    "X39n0709_010:0429a11": "　若即此座過三而食。除餅麨。但將餘物。或施主",
    "X39n0709_010:0429a12": "歡喜隨意將去。並皆無犯　有三種虗損信施。一",
    "X39n0709_010:0429a13": "施主信心施持戒者。受已與犯戒人。二信心施正",
    "X39n0709_010:0429a14": "見者。受已與邪見人。三過量而受。不自噉食。乃至",
    "X39n0709_010:0429a15": "長受一掬之食。除其施主。先有隨意。如斯三事並",
    "X39n0709_010:0429a16": "名虗損信施。當招惡果(掬者為兩手所奉也。又撮也)。",
    "X39n0709_010:0429a17": "此戒大乘同學。",
    "X39n0709_010:0429a18": "第三十五不作餘食法戒",
    "X39n0709_010:0429a19": "若比丘足食竟。或時受請。不作餘食法而食者。波逸",
    "X39n0709_010:0429a20": "提。",
    "X39n0709_010:0429a21": "緣起　佛在舍衛國祗桓精舍。讚歎一食法。諸比",
    "X39n0709_010:0429a22": "丘即隨所噉根葉華果飯麨乾餅。若飲漿。若服藥。",
    "X39n0709_010:0429a23": "便當一食形體枯燥。顏色憔悴。佛乃聽於一座上。",
    "X39n0709_010:0429a24": "食飯麨餅等令飽滿(律攝云。一座食者。若尊者來亦不應起。既受食已。不應離",
    "X39n0709_010:0429b01": "座。下至行鹽。及受食葉。皆不應起)。病比丘不能一座食者。聽數數",
    "X39n0709_010:0429b02": "食。病人無足食法。時諸病比丘若得好美食。食不",
    "X39n0709_010:0429b03": "能盡。瞻病人足食已。不敢食。便棄之。眾鳥爭鳴。復",
    "X39n0709_010:0429b04": "聽瞻病人足食已。得食殘食。時諸比丘清旦受食",
    "X39n0709_010:0429b05": "舉已。入村乞食。食已還舉所舉食。與諸比丘。彼已",
    "X39n0709_010:0429b06": "足食。皆不敢食。佛聽取所受食。作餘食法應食。有",
    "X39n0709_010:0429b07": "一長老多知識。入村乞食。大得積聚。一處共食。持",
    "X39n0709_010:0429b08": "還與諸比丘眾。已足食。亦不敢食。佛聽從彼處持",
    "X39n0709_010:0429b09": "食還。作餘食法而食之。當作如是餘食法言。大德。",
    "X39n0709_010:0429b10": "我足食。已知是看是。此作餘食法。彼應取少許食",
    "X39n0709_010:0429b11": "已。當語彼比丘言。我止。汝取食之。是名餘食法。時",
    "X39n0709_010:0429b12": "舍衛國有一貪餮比丘。不知足食。不足食。不知餘",
    "X39n0709_010:0429b13": "食。不餘食。得便食之。諸比丘嫌責。白佛結戒。此是",
    "X39n0709_010:0429b14": "遮罪。由貪餮無厭。制斯學處。",
    "X39n0709_010:0429b15": "釋義　律云。食者五正食。於五食中。若食一一令",
    "X39n0709_010:0429b16": "飽足。有五種足食。一知飯(謂五正食。餘不名足食律攝云。粥若初熟豎。",
    "X39n0709_010:0429b17": "匙不倒麨。若和水指畵見跡。此皆成足食。異此不成)。二知持來(謂有人授與。從彼受持也)。",
    "X39n0709_010:0429b18": "三知遮(謂足食竟。心發言不須也)。四知威儀(謂四儀中皆得受食也)。五知",
    "X39n0709_010:0429b19": "捨威儀(謂坐者行住臥。乃至臥者。坐住行也)。",
    "X39n0709_010:0429b20": "結罪　是中犯者。若比丘足食已捨威儀。不作餘",
    "X39n0709_010:0429b21": "食法而食。咽咽波逸提　若佉闍尼枝葉華果食",
    "X39n0709_010:0429b22": "油胡麻。黑石蜜磨細末。食足食已。不作餘食法。得",
    "X39n0709_010:0429b23": "而食之。咽咽波逸提。",
    "X39n0709_010:0429b24": "若足食已。為他作餘食法　若知他足食已。向之",
    "X39n0709_010:0429c01": "作餘食法　若自手捉食。作餘食法　若持食置",
    "X39n0709_010:0429c02": "地。作餘食法　若使淨人持食。作餘食法　若以",
    "X39n0709_010:0429c03": "不好食。覆好食上。作餘食法　若受他餘食法。盡",
    "X39n0709_010:0429c04": "持去。如是等不成餘食法。一切盡突吉羅。",
    "X39n0709_010:0429c05": "若足食足食想。波逸提　足食疑　不足食足食",
    "X39n0709_010:0429c06": "想　不足食疑。盡突吉羅。",
    "X39n0709_010:0429c07": "此戒具五緣。方成本罪。一受食飽足。二足食想。三",
    "X39n0709_010:0429c08": "已捨威儀。四不作餘法。五復食入咽。",
    "X39n0709_010:0429c09": "兼制　比丘尼突吉羅(同制別學。准五分律尼亦同犯)。式叉摩那",
    "X39n0709_010:0429c10": "沙彌沙彌尼突吉羅。是為犯。",
    "X39n0709_010:0429c11": "隨開　不犯者。食作非食想。不受作餘食法。非食",
    "X39n0709_010:0429c12": "不作餘食法。自取作餘食法。不置地作餘食法。乃",
    "X39n0709_010:0429c13": "至手及處若與他。他與己作餘食法。若病若病人",
    "X39n0709_010:0429c14": "殘食。不作餘食法。及最初未制戒等。是為不犯。",
    "X39n0709_010:0429c15": "會採　十誦律云。以二利故。聽受殘食法(即作餘食法也)。",
    "X39n0709_010:0429c16": "一者看病比丘因緣故。二者比丘有因緣食不足",
    "X39n0709_010:0429c17": "故。",
    "X39n0709_010:0429c18": "律攝云。有五蒲膳尼。即可噉食(此食取含噉之義也)。一飯。二",
    "X39n0709_010:0429c19": "麥豆飯。三麨。四肉。五餅。又五珂但尼即可嚼食(此食",
    "X39n0709_010:0429c20": "取嚼嚙之義也)。謂根莖葉華果。若先食五嚼食。及乳酪菜",
    "X39n0709_010:0429c21": "等。後食五噉食。無犯　若先食五噉食。更食五嚼",
    "X39n0709_010:0429c22": "食。及乳酪菜等。名犯　應知有五未足之言。謂授",
    "X39n0709_010:0429c23": "食時。未即須者應報言。且待且去。且有且待我食。",
    "X39n0709_010:0429c24": "且待我盡。若兼且言。名曰未足。若無且聲。便是遮",
    "X39n0709_010:0430a01": "足。若未為足。意設作足。言亦不成足。得惡作罪。由",
    "X39n0709_010:0430a02": "言不稱法故　若得餘食作法食者。自身樂住。施",
    "X39n0709_010:0430a03": "主得福。欲作法時。洗手受食。持就一未足。苾芻或",
    "X39n0709_010:0430a04": "雖已足未離本座者(謂不捨威儀也)。對彼作法。彼若自未",
    "X39n0709_010:0430a05": "遮足。應取兩三口。食已而報之曰。此是汝物。隨意",
    "X39n0709_010:0430a06": "應食。此據前人自未遮足得食。無犯。若自足已便",
    "X39n0709_010:0430a07": "不合食。應以手按。如前報之　有五不成作餘食",
    "X39n0709_010:0430a08": "法。一身在界內對界外人。二不相及處。三在旁邊。",
    "X39n0709_010:0430a09": "四在背後。五前人離座。翻此便成　若一人作法。",
    "X39n0709_010:0430a10": "設餘人食。並皆無犯。",
    "X39n0709_010:0430a11": "僧祗律云。聽一人作殘食。餘人皆得食　若比丘",
    "X39n0709_010:0430a12": "持食來。欲作殘食時。即於鉢上碗中作殘者。正得",
    "X39n0709_010:0430a13": "碗中名作殘食。鉢中食不名作。若碗中食汁流入",
    "X39n0709_010:0430a14": "鉢中。得俱名殘食　若並兩鉢求作殘食。前人止",
    "X39n0709_010:0430a15": "食一鉢中食者。正一鉢名作殘食　若或餅或菜。",
    "X39n0709_010:0430a16": "通覆橫二鉢。上者二俱得名作殘食。餘種種器亦",
    "X39n0709_010:0430a17": "爾　若比丘足食已。有大檀越。持種種飲食。至應",
    "X39n0709_010:0430a18": "問。有直月維那知事人未足食者。後彼作殘食。若",
    "X39n0709_010:0430a19": "彼已足食。當從上座未足者作。若上座羞。不能人",
    "X39n0709_010:0430a20": "中作者。當合坐舉上座至屏處作　若上座已足",
    "X39n0709_010:0430a21": "食。有客比丘來應問。彼若未足食。即向彼作　若",
    "X39n0709_010:0430a22": "客已足食。僧應作方便。勿破檀越善心。或眾中有",
    "X39n0709_010:0430a23": "大沙彌(大者謂年滿二十也)。將至戒場與受具。教作殘食法",
    "X39n0709_010:0430a24": "已。然後當食(五分律。與此同也。其法儀准律。於作持中詳明)。",
    "X39n0709_010:0430b01": "此戒大乘同學。",
    "X39n0709_010:0430b02": "引證　毗尼母經云。比丘受人。施不如法。為施所",
    "X39n0709_010:0430b03": "墮。墮有二種。一者食他人施。不如法修道。放心縱",
    "X39n0709_010:0430b04": "逸。無善可記。二者與施轉施。施不如法。因此二處",
    "X39n0709_010:0430b05": "當墮三塗　應施者。若父母貧苦。應先受三皈五",
    "X39n0709_010:0430b06": "戒十善。然後施與。若不貧雖受皈戒。不中施與",
    "X39n0709_010:0430b07": "　復有施處。治塔人。奉僧人。治僧房人。計其功勞。當",
    "X39n0709_010:0430b08": "酬作價。若過與為施。所墮　施病者食。當作慈心",
    "X39n0709_010:0430b09": "隨所宜與之。若錯誤與食為施。所墮　嬰兒牢獄",
    "X39n0709_010:0430b10": "繫人懷姙者。當以慈心施之。勿望出入得報　詣",
    "X39n0709_010:0430b11": "僧房乞者。若自有糧不須施之。若無糧食施之。無",
    "X39n0709_010:0430b12": "咎　若比丘不坐禪。不誦經。不營佛法僧事。受人",
    "X39n0709_010:0430b13": "施為施。所墮。若前人無此三業。知而轉施。與者受",
    "X39n0709_010:0430b14": "者皆為施。所墮。寧吞鐵丸而死。不以無戒食人信",
    "X39n0709_010:0430b15": "施　若足食已。更強食者。不加色力。但增其患。是",
    "X39n0709_010:0430b16": "故不應無度食也。",
    "X39n0709_010:0430b17": "大涅槃經云。若一切法。無常苦空無我。云何為食",
    "X39n0709_010:0430b18": "起身口意三種惡業。若為貪食。起三惡業。所得財",
    "X39n0709_010:0430b19": "物。眾皆共言。後受苦果。無共分者　復觀一切眾",
    "X39n0709_010:0430b20": "生。為飲食故。身心受苦。我當云何。於是食中。而生",
    "X39n0709_010:0430b21": "貪著　復次因於飲食。身為增長。我今出家受戒",
    "X39n0709_010:0430b22": "修道。為欲捨身。今貪此食。云何當得捨此身耶。如",
    "X39n0709_010:0430b23": "是觀已。雖復受食。猶如曠野食其子肉。其心厭惡",
    "X39n0709_010:0430b24": "都不甘樂。深觀揣食。有如是過。次觀觸食。如被剝",
    "X39n0709_010:0430c01": "牛。為無量蟲之所啑食。次觀思食。如大火聚。識食",
    "X39n0709_010:0430c02": "猶如三百[矛*贊]矛。若有比丘乞食。預作是念。願得好",
    "X39n0709_010:0430c03": "者。願必多得。亦願速得。不名於食。得厭離想。所修",
    "X39n0709_010:0430c04": "善法日夜衰耗。不善之法慚當增長。若欲乞食。先",
    "X39n0709_010:0430c05": "當願言。令諸乞者悉得飽滿。其施食者得無量福。",
    "X39n0709_010:0430c06": "我若得食為療毒身。修習善法。利益眾生。作是願",
    "X39n0709_010:0430c07": "時所修善法日夜增長。不善之法漸當消滅。",
    "X39n0709_010:0430c08": "第三十六使他犯餘食法戒",
    "X39n0709_010:0430c09": "若比丘知他比丘足食已。若受請不作餘食法殷勤",
    "X39n0709_010:0430c10": "請與食。長老取是食。以是因緣。非餘。欲使他犯。波逸",
    "X39n0709_010:0430c11": "提。",
    "X39n0709_010:0430c12": "緣起　此戒有二制。佛在舍衛國給孤獨園。有一",
    "X39n0709_010:0430c13": "貪餮比丘。被如法比丘所訶。言未曾有。汝今貪餮",
    "X39n0709_010:0430c14": "嗜食者。不知足食。不足食餘。食不餘食。聞此語已。",
    "X39n0709_010:0430c15": "心懷恚恨。後異時見彼比丘。食已不作餘食法。殷",
    "X39n0709_010:0430c16": "勤請與食。欲令他犯戒。彼即受食之。貪餮比丘亦如",
    "X39n0709_010:0430c17": "上返訶詰過。有少欲者白佛。此初結戒也。時諸比",
    "X39n0709_010:0430c18": "丘未知已食未食。不知足食不足食。後乃知已食",
    "X39n0709_010:0430c19": "已足食。或作波逸提懺者。或有畏慎者。佛言不知",
    "X39n0709_010:0430c20": "無犯。故更加知。此第二結戒也。由欲令他犯。返詰",
    "X39n0709_010:0430c21": "過故。瞋恚煩惱。制斯學處。",
    "X39n0709_010:0430c22": "釋義　律云。食有五種。如上。殷勤請與食者(謂再三頻",
    "X39n0709_010:0430c23": "請強。勸令噉嚼也)。欲使他犯者(謂欲令彼比丘因此犯罪。心生悔惱。此非餘時聞聽",
    "X39n0709_010:0430c24": "因緣也)。",
    "X39n0709_010:0431a01": "結罪　是中犯者。若彼比丘即受食之。咽咽二俱",
    "X39n0709_010:0431a02": "波逸提　若與令食。彼不食棄之。若受而不食舉",
    "X39n0709_010:0431a03": "置。若受已轉與餘人。其與者。皆突吉羅　若不作",
    "X39n0709_010:0431a04": "餘食法。與彼作餘食而食之。與者。突吉羅　若與",
    "X39n0709_010:0431a05": "病人食。欲令他犯。若持病人殘食與他。欲令他犯。",
    "X39n0709_010:0431a06": "若作餘食法已。與他欲令他犯。其與者。皆突吉羅",
    "X39n0709_010:0431a07": "　足食足食想。波逸提　足食疑　不足食足食",
    "X39n0709_010:0431a08": "想　不足食疑。盡突吉羅。",
    "X39n0709_010:0431a09": "此戒具四緣。方成本罪。一彼足食已捨威儀。二足",
    "X39n0709_010:0431a10": "食想欲使他犯。三以未作法食。殷勤請與食。四彼",
    "X39n0709_010:0431a11": "受已不作餘食法。而復食入咽。",
    "X39n0709_010:0431a12": "兼制　比丘尼突吉羅(同制別學)式叉摩那沙彌沙彌",
    "X39n0709_010:0431a13": "尼突吉羅。是為犯。",
    "X39n0709_010:0431a14": "隨開　不犯者。若先不知足食。不足食。若與令棄",
    "X39n0709_010:0431a15": "令舉置。令遣與人。而彼取食之。若未作餘食法。與",
    "X39n0709_010:0431a16": "令作已食。彼不作食之。若持病人餘食。與不令他",
    "X39n0709_010:0431a17": "犯。作餘食法與不令他犯。及最初未制戒等。是為",
    "X39n0709_010:0431a18": "不犯。",
    "X39n0709_010:0431a19": "會採　薩婆多論云。若比丘見餘比丘食竟不曯",
    "X39n0709_010:0431a20": "食。自恣請噉十五種食。隨食何食。皆波逸提　一",
    "X39n0709_010:0431a21": "切麥粟稻蔴荍。未作麨飯餅。盡名似食若變成麨",
    "X39n0709_010:0431a22": "飯餅。盡名正食(五不正食及此五。似五正故名十五種)。",
    "X39n0709_010:0431a23": "此戒大乘同學。",
    "X39n0709_010:0431a24": "第三十七非時食戒",
    "X39n0709_010:0431b01": "若比丘非時受食食者。波逸提。",
    "X39n0709_010:0431b02": "緣起　佛在羅閱城耆闍崛山中。時城中人民節",
    "X39n0709_010:0431b03": "會作眾伎樂。難陀跋難陀往看。眾人與食。食訖故",
    "X39n0709_010:0431b04": "看。向暮方還。又迦留陀夷日暮入城乞食。天陰闇",
    "X39n0709_010:0431b05": "至一懷姙婦家。此婦持食出門。值天雷電。暫見其",
    "X39n0709_010:0431b06": "面謂言是鬼。怖而墮身(由尊者面。黑光故)。報言我非鬼。是",
    "X39n0709_010:0431b07": "迦留陀夷婦。即恚言。沙門釋子寧自破腹。不應夜",
    "X39n0709_010:0431b08": "行乞食。諸比丘嫌責難陀跋難陀及黑光。具陳白",
    "X39n0709_010:0431b09": "佛。為僧結戒。此是遮罪。因長貪招譏。制斯學處。",
    "X39n0709_010:0431b10": "釋義　律云。時者。明相出乃至日中。按此時法。四",
    "X39n0709_010:0431b11": "天下食亦爾。非時者。從日中乃至明相未出。食者",
    "X39n0709_010:0431b12": "有二種佉闍尼。蒲闍尼如上(僧祗律云日中影過一髮一瞬。即是非時)。",
    "X39n0709_010:0431b13": "結罪　是中犯者。若非時受食食。咽咽波逸提",
    "X39n0709_010:0431b14": "　若非時藥過非時。波逸提　七日藥過七日。波逸",
    "X39n0709_010:0431b15": "提　盡形壽藥無因緣服者。突吉羅　若非時非",
    "X39n0709_010:0431b16": "時想波逸提　非時疑　非時時想　時非時想",
    "X39n0709_010:0431b17": "　時疑。盡突吉羅。",
    "X39n0709_010:0431b18": "此戒具三緣。方成本罪。一是非時食。二非時想。三",
    "X39n0709_010:0431b19": "食入咽。",
    "X39n0709_010:0431b20": "兼制　比丘尼波逸提(同制同學)。式叉摩那沙彌沙彌",
    "X39n0709_010:0431b21": "尼突吉羅。是為犯。",
    "X39n0709_010:0431b22": "隨開　不犯者。噉黑石蜜。若有病服吐下。藥聽煑",
    "X39n0709_010:0431b23": "麥。令皮不破。漉汁飲之。若喉中哯出還咽。及最初",
    "X39n0709_010:0431b24": "未制戒等。是為不犯。",
    "X39n0709_010:0431c01": "此戒大乘同學。",
    "X39n0709_010:0431c02": "引證　婆沙論云。世尊性離非時食。故如來自誕",
    "X39n0709_010:0431c03": "生王宮。以至涅槃。於中曾無非時之[(歹*又)/食]。謂諸佛性。",
    "X39n0709_010:0431c04": "恒處中道。不著二邊。故離非時食。以表中道。故制",
    "X39n0709_010:0431c05": "中食。而中前得食者。表前方便。得有證義。亦令身",
    "X39n0709_010:0431c06": "心獲現利故。中後不食。則少昏睡。無宿食患。身輕",
    "X39n0709_010:0431c07": "安隱。心易得定。有如是義故。故令中食。",
    "X39n0709_010:0431c08": "毗尼三昧經云。諸天早起。食三世諸佛日中食。畜",
    "X39n0709_010:0431c09": "生日西食。鬼神日暮食。是故佛制斷六趣因。令同",
    "X39n0709_010:0431c10": "三世佛食。",
    "X39n0709_010:0431c11": "處世經云。佛言中後不食。有五福。一少婬。二少睡。",
    "X39n0709_010:0431c12": "三得一心。四無下風。五身得安樂。亦不作病起也。",
    "X39n0709_010:0431c13": "舍利弗問經云。舍利弗復白佛言。有諸檀越。造僧",
    "X39n0709_010:0431c14": "伽藍。厚置資給。供來世僧。有似出家人。非時就典",
    "X39n0709_010:0431c15": "食者索食。與者食者得何等罪。其本檀越得何等",
    "X39n0709_010:0431c16": "福。佛言。非時食者。是破戒人。是犯盜人。非時與者",
    "X39n0709_010:0431c17": "亦破戒人。亦犯盜人。盜檀越物。非施主意。施主無",
    "X39n0709_010:0431c18": "福。以失物故。但有發心置立之善。舍利弗言。時受",
    "X39n0709_010:0431c19": "時食。時不盡者。非時復食。或有時受。至非時食。復",
    "X39n0709_010:0431c20": "得福不。佛言。時食淨者。是即福田。是即出家。是即",
    "X39n0709_010:0431c21": "僧伽。是即天人良友。是即天人導師。其不淨者。猶",
    "X39n0709_010:0431c22": "為破戒劫盜餓鬼。為罪窟宅。非時索者。以時非時。",
    "X39n0709_010:0431c23": "非時輙與。是典食者。是名退道惡魔。名三惡道。破",
    "X39n0709_010:0431c24": "器癩病人壞善果故。諸婆羅門不非時食外道梵",
    "X39n0709_010:0432a01": "志。亦不邪食。況我弟子知法行法。而當爾耶。凡如",
    "X39n0709_010:0432a02": "此者非我弟子。非法之人盜與盜受一團一撮片",
    "X39n0709_010:0432a03": "鹽片酢。死墮燋腸地獄。吞熱鐵丸。從地獄出。生猪",
    "X39n0709_010:0432a04": "狗中。食諸不淨。又生惡鳥。人怪其聲。後生餓鬼。還",
    "X39n0709_010:0432a05": "伽藍中。處都圊內。噉食糞穢。並百千萬歲。更生人",
    "X39n0709_010:0432a06": "中。貧窮下賤。所可言說人不信用。不如盜一人物。",
    "X39n0709_010:0432a07": "其罪尚輕。割奪多人福田故。斷出世道故。",
    "X39n0709_010:0432a08": "附考　毗尼序云。比丘病服下藥。中後心悶。佛令",
    "X39n0709_010:0432a09": "與熬稻華汁飲。與竟悶猶不止。佛令與竹笋汁。與",
    "X39n0709_010:0432a10": "竟不瘥。佛令囊盛米粥絞汁與飲。病猶不瘥。佛令",
    "X39n0709_010:0432a11": "將至屏處與米粥。",
    "X39n0709_010:0432a12": "根本尼陀那云。有病苾芻。醫令以水和麨。非時可",
    "X39n0709_010:0432a13": "食。佛言。有無齒牛食麥。後時便出其粒。仍全用此",
    "X39n0709_010:0432a14": "為麨。非時應服。服猶不瘥。用生麥麨。多將水攪。以",
    "X39n0709_010:0432a15": "物漉之。然後應服。服猶不瘥。佛言。醫人處方令服",
    "X39n0709_010:0432a16": "麨飲。若稠若團。隨意應服。凡所有事。我為病人。非",
    "X39n0709_010:0432a17": "時開者。於病瘥後。咸不應作。",
    "X39n0709_010:0432a18": "根本百一羯磨云。有五種果。若時非時。若病無病",
    "X39n0709_010:0432a19": "並隨意食一訶棃勒。此云天主持來二毗醯勒三",
    "X39n0709_010:0432a20": "菴摩勒。即嶺南餘甘子。形似梹榔。食之除風。四末",
    "X39n0709_010:0432a21": "粟者即胡椒。五畢茇利即蒟醬。",
    "X39n0709_010:0432a22": "四分隨機羯磨云。有渴病因緣。許受非時漿。謂果",
    "X39n0709_010:0432a23": "漿蜜漿等。澄如水色。以水渧淨受之　有風熱病",
    "X39n0709_010:0432a24": "因緣。許受五種七日藥　有諸病因緣。聽受盡形",
    "X39n0709_010:0432b01": "壽藥。謂一切鹹苦酸辛不任食者。如薑椒之類。乃",
    "X39n0709_010:0432b02": "至白术散丸湯膏之類　若非時漿不得留至明",
    "X39n0709_010:0432b03": "日　若七日藥不得畜至八日。",
    "X39n0709_010:0432b04": "南海寄歸內法傳云。牙中食在舌上。膩存未將淨",
    "X39n0709_010:0432b05": "水重漱。已來涎唾。必須外棄。若日時過。更犯非時",
    "X39n0709_010:0432b06": "(文)。一往傳來。以前展轉食並別眾食。戒中開緣。言",
    "X39n0709_010:0432b07": "是非時食戒聽許。然前戒雖開。亦在日中過午。任",
    "X39n0709_010:0432b08": "噉訛之。又訛慨今久染邪風。急難除蕩。有云師命",
    "X39n0709_010:0432b09": "令開。究詰無典可據。有云參學應須。佛世尚無烟",
    "X39n0709_010:0432b10": "厨。況今叢林。與夫蘭若。早則小飡。晚則茶水。備足",
    "X39n0709_010:0432b11": "倍於聖世。精修焉及先賢。不特西域釋子定日晷",
    "X39n0709_010:0432b12": "以奉行。即此方古德淨齋法者尤多。實行芳規。俱",
    "X39n0709_010:0432b13": "載傳記。願蹈先踪。開發後學。又若云晚食稱為藥",
    "X39n0709_010:0432b14": "石者。斯非法王永久之軌。凡聖同遵。莫過古人一",
    "X39n0709_010:0432b15": "時之權。勿依恒用。今附辯於此。明知非有據。言是",
    "X39n0709_010:0432b16": "無凴。",
    "X39n0709_010:0432b17": "第三十八殘宿食戒",
    "X39n0709_010:0432b18": "若比丘殘宿食而食者。波逸提(根本部云。食曾經觸食昔墮罪)。",
    "X39n0709_010:0432b19": "緣起　佛在羅閱城靈鷲山中。時尊者迦羅亦在",
    "X39n0709_010:0432b20": "此住。常坐禪思惟。時到入城。乞食易得。作如是念",
    "X39n0709_010:0432b21": "我何為日日入城乞食疲苦。寧可食先得者。後得",
    "X39n0709_010:0432b22": "食當持還。即如所念。時諸比丘於小食大食上。不",
    "X39n0709_010:0432b23": "見迦羅。疑是命終。若遠行。若罷道。若為惡獸所害。",
    "X39n0709_010:0432b24": "後見問知其故。白佛結戒。此是遮罪。由非法故。制",
    "X39n0709_010:0432c01": "斯學處。",
    "X39n0709_010:0432c02": "釋義　律云。宿食者。今日受已至明日。一切沙門",
    "X39n0709_010:0432c03": "釋子受大戒者。皆不清淨。食有二種。正食。非正食。",
    "X39n0709_010:0432c04": "如上。",
    "X39n0709_010:0432c05": "結罪　是中犯者。若舉宿食而食。咽咽波逸提。",
    "X39n0709_010:0432c06": "非時過非時食者。七日過七日食者。皆波逸提",
    "X39n0709_010:0432c07": "　盡形壽藥無病因緣而服者。突吉羅　宿作宿想",
    "X39n0709_010:0432c08": "波逸提　宿疑　非宿宿想　非宿疑。皆突吉羅。",
    "X39n0709_010:0432c09": "此戒具三緣。方成本罪。一殘食共宿。二殘宿食想。",
    "X39n0709_010:0432c10": "三復食入咽。",
    "X39n0709_010:0432c11": "兼制　比丘尼波逸提(同制同學)。式叉摩那沙彌沙彌",
    "X39n0709_010:0432c12": "尼突吉羅。是為犯。",
    "X39n0709_010:0432c13": "隨開　不犯者。宿受食有餘與父母。與塔作人。與",
    "X39n0709_010:0432c14": "作房舍人計價。若鉢有孔。鏬食入中。如法洗。餘不",
    "X39n0709_010:0432c15": "出。及最初未制戒等。是為不犯。",
    "X39n0709_010:0432c16": "會採　十誦律云。大比丘未手受而共宿者。名曰",
    "X39n0709_010:0432c17": "內宿噉者。突吉羅　若己手受舉共宿者。名殘宿",
    "X39n0709_010:0432c18": "食噉者。波逸提　先自取果。後從淨人受而食。突",
    "X39n0709_010:0432c19": "吉羅　有二種觸食無罪。一清淨比丘誤觸。二破",
    "X39n0709_010:0432c20": "戒比丘無慚愧觸　天食過中可受七日受。",
    "X39n0709_010:0432c21": "根本尼陀那云。所餘餅果持與求寂。明旦還得食",
    "X39n0709_010:0432c22": "之。若有希望心。與時惡作　食時犯墮　若總無",
    "X39n0709_010:0432c23": "希望心。不犯。",
    "X39n0709_010:0432c24": "目得迦云。若病者貧設是殘觸。酥油服之。無犯",
    "X39n0709_010:0433a01": "　苾芻行路令求寂。持路糧亦得。為其擎舉擎下。",
    "X39n0709_010:0433a02": "又諸苾芻道行應持糧者。既無俗人。又無求寂。應",
    "X39n0709_010:0433a03": "勸施主。施主亦無。應自持去。後見俗人共換而食",
    "X39n0709_010:0433a04": "換處亦無。分為兩分。告俗人曰。汝取一分。彼既入",
    "X39n0709_010:0433a05": "手。應告彼曰。汝取我食。我取汝分。換易而食。此復",
    "X39n0709_010:0433a06": "難求。於第一日。應須絕食。明日如有授人。受取而",
    "X39n0709_010:0433a07": "食。若無授者。自取一彪拳許食之。至第三日。還無",
    "X39n0709_010:0433a08": "授者。食二彪拳。至第四日。復無授人。隨情自取。飽",
    "X39n0709_010:0433a09": "食無犯。於後路糧罄盡。見有熟果墮地。應取作淨。",
    "X39n0709_010:0433a10": "受已而食。若淨人難得者。授已應食。授者亦無。應",
    "X39n0709_010:0433a11": "可自取作北洲想而食。樹上果熟。未落地者。應自",
    "X39n0709_010:0433a12": "上樹搖振令墮。自取而食。如上開者。並為難緣。若",
    "X39n0709_010:0433a13": "無難時。悉皆制斷。",
    "X39n0709_010:0433a14": "善見律云。若多比丘共行。唯一小沙彌比丘各自",
    "X39n0709_010:0433a15": "擔糧。至食時各自分分。沙彌得分已。語比丘言。今",
    "X39n0709_010:0433a16": "持沙彌分。與大德易。得已復與第二座易。展轉乃",
    "X39n0709_010:0433a17": "至眾多食。皆無罪。若沙彌不解法者。比丘自持食。",
    "X39n0709_010:0433a18": "分與沙彌。展轉易得食不犯。",
    "X39n0709_010:0433a19": "此戒大乘同學。",
    "X39n0709_010:0433a20": "第三十九自取食戒",
    "X39n0709_010:0433a21": "若比丘不受食。若藥著口中。除水及楊枝。波逸提。",
    "X39n0709_010:0433a22": "緣起　此戒有二制。佛在舍衛國給孤獨園。有一",
    "X39n0709_010:0433a23": "比丘常乞食。著糞掃衣。時城中諸居士為命過父",
    "X39n0709_010:0433a24": "母及兄弟姊妹夫婦男女。於四衢道頭。或門下。或",
    "X39n0709_010:0433b01": "河邊。乃至樹下廟中。作飲食。祭祀供養。彼比丘自",
    "X39n0709_010:0433b02": "取食之。居士譏嫌。有少欲者。聞知白佛。此初結戒",
    "X39n0709_010:0433b03": "也。時諸比丘於中生疑。不敢自取楊枝淨水。佛言",
    "X39n0709_010:0433b04": "除水及楊枝。不犯。故有第二結戒也。此是遮罪。因",
    "X39n0709_010:0433b05": "其非法。制斯學處。",
    "X39n0709_010:0433b06": "釋義　文分二節。不受下明其創制。除水等明其",
    "X39n0709_010:0433b07": "隨開。律云。受者有五種受。手與手受。或手與持物",
    "X39n0709_010:0433b08": "受。或持物與持物受。或持物與手受。或遙過物與。",
    "X39n0709_010:0433b09": "與者受者俱知。中無觸礙。得墮手中。復有五種受。",
    "X39n0709_010:0433b10": "身與身受。衣與衣受。曲肘與曲肘受。器與器受。或",
    "X39n0709_010:0433b11": "有因緣置地與(根本律云。佛作念言。凡諸苾芻由不受食。有此過生。是故我今敕諸",
    "X39n0709_010:0433b12": "苾芻。受取應食。令他證知。故如佛所教。受取而食)。藥者。酥油生酥蜜石蜜。",
    "X39n0709_010:0433b13": "楊枝者(第四分云。佛言。應嚼楊枝。不嚼有五過。一口臭氣。二不別味。三增益熱陰。四不引食。",
    "X39n0709_010:0433b14": "五眼不明。嚼楊枝有五利益。反上可知。楊枝極長者。聽一磔手。極短者聽長四指。不應在多人處溫室食",
    "X39n0709_010:0433b15": "堂經行堂嚼。應在屏處)。",
    "X39n0709_010:0433b16": "結罪　是中犯者。若不受食自取著口中。咽咽波",
    "X39n0709_010:0433b17": "逸提　非時藥過非時食者　七日藥過七日食",
    "X39n0709_010:0433b18": "者。皆波逸提　盡形壽藥無因緣不受而食。突吉",
    "X39n0709_010:0433b19": "羅。不受不受想。波逸提　不受疑　受不受想",
    "X39n0709_010:0433b20": "　若受有疑。皆突吉羅。",
    "X39n0709_010:0433b21": "此戒具三緣。方成本罪。一是未受之食。二作未受",
    "X39n0709_010:0433b22": "想。三自取而咽咽已。",
    "X39n0709_010:0433b23": "兼制　比丘尼波逸提(同制同學)。式叉摩那沙彌沙彌",
    "X39n0709_010:0433b24": "尼突吉羅。是為犯。",
    "X39n0709_010:0433c01": "隨開　不犯者。若乞食比丘風吹鳥銜。食墮鉢中。",
    "X39n0709_010:0433c02": "除去。乃至一指爪。餘者食。及最初未制戒等。是為",
    "X39n0709_010:0433c03": "不犯。",
    "X39n0709_010:0433c04": "會採　五分律云。聽嘗食知鹹淡。但不得咽　聽",
    "X39n0709_010:0433c05": "從天龍鬼獼猴受食。以施主語受食　不得受擲",
    "X39n0709_010:0433c06": "食(四分遙過聽受。為有因緣。五分擲食不聽。由其輕慢。其事是同。開遮之緣有異也)。",
    "X39n0709_010:0433c07": "薩婆多論云。凡受食者。一為斷竊盜因緣故。二為",
    "X39n0709_010:0433c08": "作證明故。從非人受食。得成受食。不成證明。所以",
    "X39n0709_010:0433c09": "非人畜生邊受食者。曠絕無人授食。是故聽之。若",
    "X39n0709_010:0433c10": "在人中非人畜生及無智小兒。一切不聽也。",
    "X39n0709_010:0433c11": "根本目得伽云。正受食時。未及得。遂使墮地。應更",
    "X39n0709_010:0433c12": "受食。授者若無應。自取已除去。多分可食之。",
    "X39n0709_010:0433c13": "此戒大乘同學。",
    "X39n0709_010:0433c14": "引證　薩婆多論云。昔有一比丘。與外道同行。至",
    "X39n0709_010:0433c15": "一樹下。樹上有果。外道語比丘言。上樹取果。比丘",
    "X39n0709_010:0433c16": "報言。我比丘法樹過人不應上。又言搖樹取果。報",
    "X39n0709_010:0433c17": "言。我法不得搖樹落果。外道上樹取果。擲地與之。",
    "X39n0709_010:0433c18": "語取果食。報言。我法不得不受而食。外道生信敬",
    "X39n0709_010:0433c19": "心。知佛法清淨。即隨比丘。於佛法中。出家受具。尋",
    "X39n0709_010:0433c20": "得漏盡。",
    "X39n0709_010:0433c21": "附考　內法傳云。梵語憚哆家瑟詫。憚哆譯之為",
    "X39n0709_010:0433c22": "齒。家瑟詫即是其木。豈容不識齒木。名作楊枝。西",
    "X39n0709_010:0433c23": "國柳樹全稀。譯者輙傳斯號佛齒木。樹實非楊枝。",
    "X39n0709_010:0433c24": "那爛陀寺目自親覩。然五天法俗嚼齒木。自是恒",
    "X39n0709_010:0434a01": "事三歲童子咸即教為近。山莊者。則柞條葛蔓為",
    "X39n0709_010:0434a02": "先處。平疇者。乃楮桃槐柳隨意。或可大木破用。或",
    "X39n0709_010:0434a03": "可小條截為。聖教俗流俱通利益。",
    "X39n0709_010:0434a04": "第四十無病索美食戒",
    "X39n0709_010:0434a05": "若比丘得美飲食。乳酪魚及肉。若比丘如此美食。無",
    "X39n0709_010:0434a06": "病自為己索者。波逸提。",
    "X39n0709_010:0434a07": "緣起　此戒有二制。佛在舍衛國給孤獨園。跋難",
    "X39n0709_010:0434a08": "陀有一商主為檀越。詣彼家索雜食。商主問言。今",
    "X39n0709_010:0434a09": "有何患。乃思此食。報言。無所患苦。但意欲得雜食",
    "X39n0709_010:0434a10": "耳。商主譏嫌。有乞食比丘。聞知白佛。此初結戒也",
    "X39n0709_010:0434a11": "時諸病比丘皆畏慎不敢乞。不敢為病比丘乞。得",
    "X39n0709_010:0434a12": "已不敢食。佛咸聽許。此第二結戒也。由生譏嫌。制",
    "X39n0709_010:0434a13": "斯學處。",
    "X39n0709_010:0434a14": "釋義　律云。美食者。乳酪魚肉(乳酪是飲魚肉是食)。病者乃",
    "X39n0709_010:0434a15": "至一坐間不堪食竟。",
    "X39n0709_010:0434a16": "結罪　是中犯者。若無病自為身乞如此美食。食",
    "X39n0709_010:0434a17": "咽咽波逸提。",
    "X39n0709_010:0434a18": "此戒具三緣。方成本罪。一是美好雜食。二無病自",
    "X39n0709_010:0434a19": "求。三入口吞咽。",
    "X39n0709_010:0434a20": "兼制　比丘尼突吉羅(同制別學按尼律此犯可訶法)。式叉摩那",
    "X39n0709_010:0434a21": "沙彌沙彌尼突吉羅。是為犯。",
    "X39n0709_010:0434a22": "隨開　不犯者。病人自乞。為病人乞。乞得而食。或",
    "X39n0709_010:0434a23": "己為他。他為己。若不乞而得。及最初未制戒等。是",
    "X39n0709_010:0434a24": "為不犯。",
    "X39n0709_010:0434b01": "會採　十誦律云。索得波逸提　不得突吉羅",
    "X39n0709_010:0434b02": "　根本律云。無病時乞。無病而食。乞時惡作。食便墮",
    "X39n0709_010:0434b03": "罪　無病時乞。有病而食。乞時惡作。食時無犯",
    "X39n0709_010:0434b04": "　有病時乞。無病而食。乞時無犯。食時墮罪　有病",
    "X39n0709_010:0434b05": "乞有病食。無犯　若乞食時。他持飯出。欲須餘者。",
    "X39n0709_010:0434b06": "勿受其飯。默然而住。彼問曰。尊者欲何所須。作此",
    "X39n0709_010:0434b07": "言時。是表其隨情所欲。若須者即可隨覓。無犯。",
    "X39n0709_010:0434b08": "又施主見苾芻時。語言。有所須者。隨意當索。苾芻",
    "X39n0709_010:0434b09": "隨覓何物。無犯。",
    "X39n0709_010:0434b10": "此戒大乘有病亦不得食魚肉。若食者罪結輕垢。",
    "X39n0709_010:0434b12": "毗尼止持會集卷第十",
    "X39n0709_010:0434b14": "音義",
    "X39n0709_010:0434b15": "無住處村時拘薩羅國有一村。無僧伽藍及停",
    "X39n0709_010:0434b16": "留之舍。有居士為福德故。造立住處。備諸飲食。供",
    "X39n0709_010:0434b17": "給往來眾僧。唯施一食。不能多供。因以福德施設",
    "X39n0709_010:0434b18": "故。餘律皆名福德舍。",
    "X39n0709_010:0434b19": "沙[少/兔]婆羅門未見翻譯。餘律多云。何耆達婆羅",
    "X39n0709_010:0434b20": "門。",
    "X39n0709_010:0434b21": "維那梵語羯磨陀那。此翻知事。亦翻悅眾。維那",
    "X39n0709_010:0434b22": "二字華梵雙舉。維是綱維。華言也。那是梵語。略去",
    "X39n0709_010:0434b23": "羯磨陀三字。",
    "X39n0709_010:0434b24": "偭音麵。背也。偭規矩而改錯。",
    "X39n0709_010:0434c01": "揣食揣吹上聲。即摶食亦名段食。有形段故。",
    "X39n0709_010:0434c02": "觸食前六識相應之觸心所。對前境生喜樂。如",
    "X39n0709_010:0434c03": "觀劇戲。終日不食。而自飽等。又涼煖諸觸。能滋養",
    "X39n0709_010:0434c04": "身。",
    "X39n0709_010:0434c05": "思食第六識相應之思心所。於可意境而生希",
    "X39n0709_010:0434c06": "望。意思資潤。諸根增長。又思想飲食。令人不死。如",
    "X39n0709_010:0434c07": "小兒視梁上懸囊。及望梅止渴等。",
    "X39n0709_010:0434c08": "識食第八識執持之相。由前三食勢分所資。令",
    "X39n0709_010:0434c09": "此識增勝。能持諸根大種故。又第七識執第八識。",
    "X39n0709_010:0434c10": "為自內我。此是三界眾生因。名之為食。若入滅受",
    "X39n0709_010:0434c11": "想定。令第七識染分心心所滅。不復執第八識為",
    "X39n0709_010:0434c12": "我。便於三界不得久住。故知識是食也。若約六",
    "X39n0709_010:0434c13": "道分別者。人畜具四食。段食顯勝。鬼神欲天除段",
    "X39n0709_010:0434c14": "食。則具三食。觸食顯勝。禪天除段觸二食。則具二",
    "X39n0709_010:0434c15": "食。思食顯勝。無想四空并無間獄除段觸思三食。",
    "X39n0709_010:0434c16": "唯依識食而住。",
    "X39n0709_010:0434c17": "啑色洽切。衫入聲。啑啑水鳥聚食貌。",
    "X39n0709_010:0434c18": "[矛*贊]音纘。與鐏同。矛戟柄底銳者。",
    "X39n0709_010:0434c19": "哯出音衍。不顧而吐也。說文云。不嘔而吐也。",
    "X39n0709_010:0434c20": "貪餮音鐵。貪也。貪財曰饕。貪食曰餮。",
    "X39n0709_010:0434c21": "嗜食音示。欲也。好也。",
    "X39n0709_010:0434c22": "圊音清。溷也。廁也。至穢之處。宜常修治。使淨潔",
    "X39n0709_010:0434c23": "也。",
    "X39n0709_010:0434c24": "蒟音舉。果也。似王爪蔓生子長大。苗為留藤。實",
    "X39n0709_010:0435a01": "似桑椹皮黑肉白食之辛香。今嶺南人取其葉。合",
    "X39n0709_010:0435a02": "梹榔食之。",
    "X39n0709_010:0435a03": "迦羅此翻黑。或云哥羅。是尊者已得阿羅漢果。",
    "X39n0709_010:0435a04": "鏬鰕去聲。裂也。",
    "X39n0709_010:0435a05": "彪補尤切。音髟。小虎也。",
    "X39n0709_010:0435a06": "柞音昨。櫟也。枝長葉盛。叢生有刺。櫟音歷。",
    "X39n0709_010:0435a07": "詫[口*荼]去聲。",
    "X39n0709_010:0435a08": "荍音喬。荍麥也。俗作蕎非。"
}