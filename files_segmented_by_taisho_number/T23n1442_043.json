{
    "T23n1442_043:0860c08": "根本說一切有部毘奈耶卷第四",
    "T23n1442_043:0860c09": "十三",
    "T23n1442_043:0860c11": "三藏法師義淨奉　制譯",
    "T23n1442_043:0860c12": "非時入聚落不囑苾芻學處第八十之餘",
    "T23n1442_043:0860c13": "爾時鄔陀夷既得果已便作是念：「世尊慈父",
    "T23n1442_043:0860c14": "於我實有大恩，今作何事而能報德？除利有",
    "T23n1442_043:0860c15": "情餘無報者。」時鄔陀夷遂即隨緣而行教化。",
    "T23n1442_043:0860c16": "爾時世尊告諸苾芻曰：「我諸弟子聲聞眾中，",
    "T23n1442_043:0860c17": "教化有情令得聖果者，鄔陀夷為第一。」",
    "T23n1442_043:0860c18": "攝頌曰：",
    "T23n1442_043:0860c19": "　大天大髻珠，　　醫人僧眾腹；",
    "T23n1442_043:0860c20": "　梯受用兩倍，　　暴惡及童年；",
    "T23n1442_043:0860c21": "　鉢及相撲人，　　是謂十三事；",
    "T23n1442_043:0860c22": "　廣化十八億，　　咸令出苦津。",
    "T23n1442_043:0860c23": "大天者，時具壽鄔陀夷作如是念：「今諸有情",
    "T23n1442_043:0860c24": "誰繫屬我先受教化？」觀見一婆羅門承事大",
    "T23n1442_043:0860c25": "天堪任濟度。時鄔陀夷於日初分執持衣鉢，",
    "T23n1442_043:0860c26": "入室羅伐城次行乞食，見彼婆羅門備設供",
    "T23n1442_043:0860c27": "養。覓婆羅門與其飲食，高聲唱言：「誰是婆羅",
    "T23n1442_043:0860c28": "門？我當與食。」鄔陀夷曰：「我是婆羅門，吾之大",
    "T23n1442_043:0860c29": "師是最上婆羅門。」彼人報曰：「汝非婆羅門，是",
    "T23n1442_043:0861a01": "禿頭沙門。」鄔陀夷曰：「我今共汝往問大天，我",
    "T23n1442_043:0861a02": "是婆羅門不？」二人共往至大天像所，鄔陀夷",
    "T23n1442_043:0861a03": "問曰：「我是婆羅門不？」時大天像出言告曰：「聖",
    "T23n1442_043:0861a04": "者鄔陀夷！實是婆羅門，其師更是最勝大婆",
    "T23n1442_043:0861a05": "羅門。」彼見大天像語，便大驚怪歎未曾有，於",
    "T23n1442_043:0861a06": "佛教中深生敬信，即請鄔陀夷宅中供養。飯",
    "T23n1442_043:0861a07": "食訖即為說法示教利喜，彼聞法已見真諦",
    "T23n1442_043:0861a08": "獲初果，歸依三寶受五學處，至盡形壽不殺",
    "T23n1442_043:0861a09": "生等，白言：「聖者！我願盡形壽，供給一切所須",
    "T23n1442_043:0861a10": "之物飲食衣服臥具醫藥，幸為納受。」告曰：「我",
    "T23n1442_043:0861a11": "於餘人化緣未盡，不應受此。」說是語已從座",
    "T23n1442_043:0861a12": "而去。",
    "T23n1442_043:0861a13": "大髻者，時具壽鄔陀夷復於他日，觀諸有情",
    "T23n1442_043:0861a14": "誰堪受化。見一婆羅門亦事大天不信三寶，",
    "T23n1442_043:0861a15": "知堪受化。即於晨朝執持衣鉢入室羅伐城，",
    "T23n1442_043:0861a16": "見彼婆羅門同前設食，覓婆羅門情希供養。",
    "T23n1442_043:0861a17": "唱言：「誰是婆羅門？我當與食。」鄔陀夷曰：「我是",
    "T23n1442_043:0861a18": "婆羅門，吾之大師是最上婆羅門。」彼人報曰：",
    "T23n1442_043:0861a19": "「汝非婆羅門，是禿沙門。若真婆羅門不作如",
    "T23n1442_043:0861a20": "是形相。」鄔陀夷曰：「婆羅門相其狀如何？」答曰：",
    "T23n1442_043:0861a21": "「婆羅門者其髻高大猶如冠帽。」鄔陀夷曰：「若",
    "T23n1442_043:0861a22": "如是者我即其人。」以手摩頂，大髻如冠忽然",
    "T23n1442_043:0861a23": "自現。彼人見已深生信仰，發希有心請入受",
    "T23n1442_043:0861a24": "食。食已為其說法示教利喜，其婆羅門及婦",
    "T23n1442_043:0861a25": "俱獲初果。既得果已歸三寶受學處，奉四事",
    "T23n1442_043:0861a26": "至盡形。尊者告曰：「我有化緣。」捨之而去。",
    "T23n1442_043:0861a27": "往買珠者，時具壽鄔陀夷復於他日，觀諸有",
    "T23n1442_043:0861a28": "情誰堪受化？見一婆羅門亦事大天不信三",
    "T23n1442_043:0861a29": "寶，知堪受化。即於晨朝持衣鉢入城中，至",
    "T23n1442_043:0861b01": "婆羅門家門外而立。知彼婦意欲得好珠，即",
    "T23n1442_043:0861b02": "便化身為賣珠者，入其舍內示彼好珠，光彩",
    "T23n1442_043:0861b03": "鮮明形狀可愛，告言：「我賣此珠，汝若須者隨",
    "T23n1442_043:0861b04": "意當取。」時婆羅門問其價直，鄔陀夷曰：「隨",
    "T23n1442_043:0861b05": "汝所酬。」彼少還價百分未一，鄔陀夷即取其",
    "T23n1442_043:0861b06": "價。時彼夫婦怪未曾有，私自歎曰：「何意貴珠",
    "T23n1442_043:0861b07": "而取賤價？」鄔陀夷知其根熟便復本形，時彼",
    "T23n1442_043:0861b08": "夫婦倍深信敬，遂以上妙飲食供養。食已澡",
    "T23n1442_043:0861b09": "漱，為說施頌復演深法，夫婦聞已皆證初果",
    "T23n1442_043:0861b10": "歸依受戒，盡形供養廣說如前。時鄔陀夷捨",
    "T23n1442_043:0861b11": "之而去。",
    "T23n1442_043:0861b12": "醫人者，時室羅伐城有婆羅門，於三寶中心",
    "T23n1442_043:0861b13": "無信敬，身嬰疾苦綿歷多年，所有醫人無不",
    "T23n1442_043:0861b14": "棄捨，云：「是惡病不可療治。」時婆羅門更不求",
    "T23n1442_043:0861b15": "醫，端然待死。鄔陀夷觀彼機堪受化，持衣鉢",
    "T23n1442_043:0861b16": "入城中，到彼家立門外，化作醫人，報言：「我善",
    "T23n1442_043:0861b17": "醫療。」家人喚入，病者告曰：「我病多時諸醫皆",
    "T23n1442_043:0861b18": "棄，但知守死無可歸依。」化醫報曰：「汝不須憂，",
    "T23n1442_043:0861b19": "呪術良藥力不思議，須臾之間令得平復。」病",
    "T23n1442_043:0861b20": "人聞已深生欣慶。鄔陀夷即為誦呪稱三寶",
    "T23n1442_043:0861b21": "名，彼婆羅門既聞呪已眾病皆除，平復如故。",
    "T23n1442_043:0861b22": "尊者見已還復本形，彼家夫婦倍生敬信歎",
    "T23n1442_043:0861b23": "未曾有，辦妙飲食請受供養。食已說法俱證",
    "T23n1442_043:0861b24": "初果，為受歸戒廣說如前，乃至捨之而去。僧",
    "T23n1442_043:0861b25": "眾者，時室羅伐城有一婆羅門，於三寶所不",
    "T23n1442_043:0861b26": "生信敬，大富多財，稟性慳悋無心捨施，樂多",
    "T23n1442_043:0861b27": "積聚。時鄔陀夷知彼根熟，數往其舍頻從乞",
    "T23n1442_043:0861b28": "求，雖勞去來竟無所得。後於他日執持衣鉢，",
    "T23n1442_043:0861b29": "還入彼家空鉢而出，適到門首彼婆羅門從",
    "T23n1442_043:0861c01": "外而入，問言：「苾芻！於我舍中有所得不？」尊者",
    "T23n1442_043:0861c02": "見彼無信敬心密言告曰：「汝既自無將何見",
    "T23n1442_043:0861c03": "與？」彼聞瞋怒報言：「沙門！我有財食皆能周贍，",
    "T23n1442_043:0861c04": "汝之眷屬何意言無輒相輕賤？」答曰：「若如是者",
    "T23n1442_043:0861c05": "明日我來就汝受食。」婆羅門曰：「斯誠善事。」時",
    "T23n1442_043:0861c06": "鄔陀夷更詣餘家，乞得食已還至本處，食訖",
    "T23n1442_043:0861c07": "禮佛白言：「世尊！有婆羅門不信三寶，稟性慳",
    "T23n1442_043:0861c08": "悋積聚為務，無捨施心。今日忽然言請於我",
    "T23n1442_043:0861c09": "佛及僧眾明朝來食。」佛默然受。彼婆羅門既",
    "T23n1442_043:0861c10": "至明日，於其舍內初無營辦。時給孤獨及餘",
    "T23n1442_043:0861c11": "長者，聞請佛僧皆往彼宅，見無備辦，告婆羅",
    "T23n1442_043:0861c12": "門曰：「汝請鄔陀夷并其眷屬，即是佛及僧眾",
    "T23n1442_043:0861c13": "來汝宅中受一時食。汝今何故無營辦耶？」答",
    "T23n1442_043:0861c14": "言：「我不與食。」諸人告曰：「若於今日佛及僧眾",
    "T23n1442_043:0861c15": "來汝家中，不施食者，勝光大王必見治罰不",
    "T23n1442_043:0861c16": "相容捨。」時婆羅門聞已大懼，復緣宿世善根",
    "T23n1442_043:0861c17": "現前開發，遂多出物備辦上供擬施佛僧。爾",
    "T23n1442_043:0861c18": "時世尊於日初分，大眾圍繞往到彼宅，就所敷",
    "T23n1442_043:0861c19": "座安詳而坐。時婆羅門親自奉獻上妙飲食，",
    "T23n1442_043:0861c20": "佛僧食已澡漱訖，從座而去。時鄔陀夷獨留",
    "T23n1442_043:0861c21": "而坐，為彼夫婦演說妙法，即於座上俱得見",
    "T23n1442_043:0861c22": "諦，歸依三寶受五學處，廣說如前。",
    "T23n1442_043:0861c23": "腹者，室羅伐城有婆羅門，亦於三寶無敬信",
    "T23n1442_043:0861c24": "心，其婦端正罕有儔匹。其人於婦極生愛念，",
    "T23n1442_043:0861c25": "曾不許人輒入其宅。時鄔陀夷同前觀察堪",
    "T23n1442_043:0861c26": "受化者，見彼夫婦解脫時至，執持衣鉢次第",
    "T23n1442_043:0861c27": "乞食。到彼門前欲入其舍，時婆羅門見而不",
    "T23n1442_043:0861c28": "許，遂去小便。時鄔陀夷令彼小便出不停息，",
    "T23n1442_043:0861c29": "即入其舍面見其婦，其婦慢心不相瞻視，鄔",
    "T23n1442_043:0862a01": "陀夷化其婦腸令出腹外。時婆羅門來見驚",
    "T23n1442_043:0862a02": "怖生厭惡心，遂禮尊者請求懺謝。鄔陀夷即",
    "T23n1442_043:0862a03": "攝神變，令彼婦身平復如故，夫婦二人歎未",
    "T23n1442_043:0862a04": "曾有。鄔陀夷因為說法，言身不淨無可保愛，",
    "T23n1442_043:0862a05": "夫婦聞法俱證初果，廣說如前。",
    "T23n1442_043:0862a06": "昇梯者，室羅伐城有婆羅門，其婦端正，婦",
    "T23n1442_043:0862a07": "心不信敬。鄔陀夷念誰當受教？觀彼夫婦宿",
    "T23n1442_043:0862a08": "世善根，繫屬於我機緣堪化，便持衣鉢往到",
    "T23n1442_043:0862a09": "彼家。時婆羅門有事先出，尊者即入其舍。彼",
    "T23n1442_043:0862a10": "婦遙見避之入室，尊者隨入。婦遂昇梯而上",
    "T23n1442_043:0862a11": "高閣，尊者亦上。其婦即便推梯令竪，是時",
    "T23n1442_043:0862a12": "尊者因墮于地入滅盡定。時婦遙觀無有喘",
    "T23n1442_043:0862a13": "息，謂之已死。正梯而下以手擎持，雖盡氣力",
    "T23n1442_043:0862a14": "竟不能動，便命家人共來擎舉亦不移動。時",
    "T23n1442_043:0862a15": "婆羅門從外而來，驚怪其事略問知已，即自",
    "T23n1442_043:0862a16": "扶持亦不能舉，其家惶怖設計無由。時有婆",
    "T23n1442_043:0862a17": "羅門鄔波索迦，是其知識，從外而至。見是尊",
    "T23n1442_043:0862a18": "者鄔陀夷，告主人曰：「此非已死，是入勝定，為",
    "T23n1442_043:0862a19": "相濟拔來至汝家，故現化耳。宜可慇懃求哀",
    "T23n1442_043:0862a20": "懺謝。」時婆羅門執足頂禮求哀懺悔，尊者出",
    "T23n1442_043:0862a21": "定因為說法，便獲初果，廣說如前。",
    "T23n1442_043:0862a22": "受用者，室羅伐城有婆羅門，娶族望女以為",
    "T23n1442_043:0862a23": "妻室，儀容挺特好自誇談。時鄔陀夷觀知此",
    "T23n1442_043:0862a24": "婦根機時熟堪任受化，執持衣鉢隨緣入城",
    "T23n1442_043:0862a25": "至其宅內。時婆羅門有緣已出，其婦傲慢雖",
    "T23n1442_043:0862a26": "見苾芻一無所施，亦不共語。尊者順彼機緣",
    "T23n1442_043:0862a27": "宿世之事，說伽他曰：",
    "T23n1442_043:0862a28": "「汝今受用昔時業，　　現在無心行捨施；",
    "T23n1442_043:0862a29": "　曾見美女淚霑襟，　　不久還當自啼泣。」",
    "T23n1442_043:0862b01": "為說頌已出門而去。于時彼婦不閑句義，便",
    "T23n1442_043:0862b02": "作是念：「此之沙門罵詈於我。」心懷瞋惱，婆羅",
    "T23n1442_043:0862b03": "門還見問曰：「有何苦耶？」婦曰：「向有沙門來罵",
    "T23n1442_043:0862b04": "辱我，彼若活者我命不全。」其夫聞已怒目叱",
    "T23n1442_043:0862b05": "吒，手援利劍逐彼苾芻欲斷其命。時鄔陀夷遙",
    "T23n1442_043:0862b06": "見彼來，化為小室閉戶而坐，其婆羅門喚令",
    "T23n1442_043:0862b07": "開戶，尊者告曰：「汝可棄劍我當為開。」婆羅門",
    "T23n1442_043:0862b08": "即作是念：「但得相及拳打令死。」便放其劍，以",
    "T23n1442_043:0862b09": "極瞋心急喚開戶。尊者報曰：「捨此瞋怒暴惡",
    "T23n1442_043:0862b10": "之意當為汝開。」聞已竊念：「此是聖人知我惡",
    "T23n1442_043:0862b11": "意。」便自悔責捨除害心，即為開戶。其人入已",
    "T23n1442_043:0862b12": "為說妙法，便獲初果受三歸五戒，告言：「我於",
    "T23n1442_043:0862b13": "汝婦無惡罵詈，為說伽他令思往事，彼愚不",
    "T23n1442_043:0862b14": "解更起瞋心。今可諦聽！當為汝說。乃往昔時",
    "T23n1442_043:0862b15": "有一貧女，見他美女綺飾莊嚴，僕從自隨眾",
    "T23n1442_043:0862b16": "人愛敬。貧女懊惱啼泣作如是念：『我今以何",
    "T23n1442_043:0862b17": "方便可得如是隨意事耶？』時有鄔波斯迦，是",
    "T23n1442_043:0862b18": "其知友，告曰：『汝何憂苦？』女以事白，答曰：『憂惱",
    "T23n1442_043:0862b19": "無益，他之果報從因所生。』貧女問曰：『其因者",
    "T23n1442_043:0862b20": "何？』答曰：『於勝福田施以飲食，至誠發願必獲",
    "T23n1442_043:0862b21": "其果。』時有獨覺聖人來從乞食，女持食施，心",
    "T23n1442_043:0862b22": "有所希。時彼獨覺為現神變，貧女生信即發",
    "T23n1442_043:0862b23": "願言：『願我以此供養善根，所生之處莫遭貧",
    "T23n1442_043:0862b24": "苦。若得人身端正姝妙見者歡喜，受用無闕。』",
    "T23n1442_043:0862b25": "汝婦由先施業發願力故，獲端正報受用豐",
    "T23n1442_043:0862b26": "足，生勝族中人所愛重。今乃不信當何得耶？」",
    "T23n1442_043:0862b27": "時婆羅門既獲勝果，復聞宿世因緣之事，便",
    "T23n1442_043:0862b28": "請尊者還其本居，為設種種上妙飲食。食已",
    "T23n1442_043:0862b29": "為說法要，婦聞法已亦證初果，求受三歸五",
    "T23n1442_043:0862c01": "戒，廣說如前。",
    "T23n1442_043:0862c02": "兩倍者，室羅伐城有婆羅門，其家巨富情懷",
    "T23n1442_043:0862c03": "慳悋，有事他行，即便支計妻食之分，餘有",
    "T23n1442_043:0862c04": "庫藏泥封而去。時鄔陀夷知婦堪化，入其舍",
    "T23n1442_043:0862c05": "從乞食，婦持己食一升米飯以施苾芻，迴視",
    "T23n1442_043:0862c06": "器中食還如舊。時鄔陀夷復於明日更將一",
    "T23n1442_043:0862c07": "伴來至其舍，婦人見已二俱請食，還同昨日",
    "T23n1442_043:0862c08": "飯器無減。明將四人，如是倍增至六十四人",
    "T23n1442_043:0862c09": "來，皆施食一升米飯，不減如常。此六十四人",
    "T23n1442_043:0862c10": "日日來食，餘人見之心生嫉妬，夫至告曰：「汝",
    "T23n1442_043:0862c11": "婦在家多為費損，常於日日食設百人，看此",
    "T23n1442_043:0862c12": "所為汝家當破。」時婆羅門聞斯語已，還至家",
    "T23n1442_043:0862c13": "中呵責其婦：「何故我暫不在廣為破費？」婦便",
    "T23n1442_043:0862c14": "告曰：「仁不須瞋，所留我分持以供僧，於餘庫",
    "T23n1442_043:0862c15": "物一無虧損。」其夫聞已深怪所言，心欲試之",
    "T23n1442_043:0862c16": "驗其虛實。時鄔陀夷欲至食時，還將爾許苾",
    "T23n1442_043:0862c17": "芻來入，同前食訖飯器仍滿。婆羅門見已倍",
    "T23n1442_043:0862c18": "生希有深發信心，即請眾僧廣設供養。食已",
    "T23n1442_043:0862c19": "說法，于時夫婦俱見真諦，為受歸戒，捨之而",
    "T23n1442_043:0862c20": "去。",
    "T23n1442_043:0862c21": "暴惡者，室羅伐城有婆羅門，婦性暴惡。至節",
    "T23n1442_043:0862c22": "會日，其婆羅門作如是念：「今日定有諸親識",
    "T23n1442_043:0862c23": "來，對彼親賓婦若罵詈深為醜惡。」作是念已",
    "T23n1442_043:0862c24": "便擕稚子避向餘村。鄔陀夷觀知彼婦化緣",
    "T23n1442_043:0862c25": "時至，持衣鉢到彼家，見彼婦人料理飲食。",
    "T23n1442_043:0862c26": "尊者去之不遠而住，婦人告曰：「爾欲覓食，假",
    "T23n1442_043:0862c27": "令努眼大若鉢盂，食終難得。」是時尊者即開",
    "T23n1442_043:0862c28": "兩眼大若鉢盂，婦人又曰：「設使汝身分為兩",
    "T23n1442_043:0862c29": "叚，我亦不與。」尊者化身即為兩叚。于時婢使",
    "T23n1442_043:0863a01": "告婦人曰：「若殺苾芻犯國刑法，當為官婢役",
    "T23n1442_043:0863a02": "使終身。」其婦驚怖欲持死屍棄深坑內，尊者",
    "T23n1442_043:0863a03": "入滅盡定不能移動，即便執足懇到懺謝，願",
    "T23n1442_043:0863a04": "復本形，餅食任取。尊者即起從其索餅。婦",
    "T23n1442_043:0863a05": "人欲覓惡者施與，觀察籠中悉皆是好，隨將",
    "T23n1442_043:0863a06": "一箇持與苾芻，諸餅皆出，問尊者曰：「豈總將",
    "T23n1442_043:0863a07": "耶？」報曰：「我同梵行乃有多人，汝自往行斯為",
    "T23n1442_043:0863a08": "大善。」婦人持餅往給孤獨長者家，見佛僧眾",
    "T23n1442_043:0863a09": "儼然而坐，婦人持餅人各與一餅仍不盡。",
    "T23n1442_043:0863a10": "婦人見已歎未曾有深生敬信，因為說法便",
    "T23n1442_043:0863a11": "獲初果，還至宅中見餅如舊。婆羅門知節會",
    "T23n1442_043:0863a12": "日過，與子俱來，見婦容儀詳審沈默，觀其",
    "T23n1442_043:0863a13": "所作有異常時，說伽他曰：",
    "T23n1442_043:0863a14": "「汝先志猖狂，　　何因今意別？",
    "T23n1442_043:0863a15": "　我觀爾所作，　　與昔事不同。」",
    "T23n1442_043:0863a16": "其婦答曰：",
    "T23n1442_043:0863a17": "「我昔不是狂，　　今非有別意；",
    "T23n1442_043:0863a18": "　但由世尊教，　　見諦預真流。」",
    "T23n1442_043:0863a19": "其婦即以上事具白。其夫婆羅門聞已，歎未",
    "T23n1442_043:0863a20": "曾有倍深敬信，遂往逝多林，請鄔陀夷及佛",
    "T23n1442_043:0863a21": "僧眾明當就食。鄔陀夷受已為白佛僧，如常",
    "T23n1442_043:0863a22": "廣說，乃至佛僧食已還歸住處。時鄔陀夷獨",
    "T23n1442_043:0863a23": "留其舍為說法要，令證道果得見真諦。是時",
    "T23n1442_043:0863a24": "夫婦乃至盡形延請供養，尊者不受，其婦白",
    "T23n1442_043:0863a25": "言：「我設一座，唯願尊者餘處乞食就此而食。」",
    "T23n1442_043:0863a26": "尊者哀愍為受而去。",
    "T23n1442_043:0863a27": "童年者，室羅伐城有五百婆羅門子，至節會",
    "T23n1442_043:0863a28": "日各持飲食，詣園林中欲為聚集。時鄔陀夷",
    "T23n1442_043:0863a29": "便作是念：「今復何人堪應受化？」知彼五百婆",
    "T23n1442_043:0863b01": "羅門子根機將熟，即於晨朝持衣鉢入園中，",
    "T23n1442_043:0863b02": "就彼少年聚集之處。諸人見已自相問曰：「此",
    "T23n1442_043:0863b03": "之苾芻是何種族而作出家？」有委知者答眾",
    "T23n1442_043:0863b04": "人曰：「此是婆羅門種，捨高貴族而作沙門。」諸",
    "T23n1442_043:0863b05": "人聞已問尊者曰：「仁是大臣之子族胄高勝，",
    "T23n1442_043:0863b06": "云何捨棄於此雜類卑下人中，食無簡別坐",
    "T23n1442_043:0863b07": "無次第而為出家？」尊者答曰：「世間婆羅門有",
    "T23n1442_043:0863b08": "名無義，我所投者，無上大師及諸聖眾能除",
    "T23n1442_043:0863b09": "罪惡，此即皆是真婆羅門。」時彼少年聞是語",
    "T23n1442_043:0863b10": "已撫手而笑。于時尊者以神通力，令諸年少",
    "T23n1442_043:0863b11": "頭上花纓悉皆變為葱蒜鬘帶，所有餅食盡",
    "T23n1442_043:0863b12": "作牛皮、諸雜餚饌俱成牛肉、乳及飲漿盡變",
    "T23n1442_043:0863b13": "為酒，此等皆非婆羅門種食用之物。時彼尊",
    "T23n1442_043:0863b14": "者於己鉢中變作種種清淨飯食，告諸人曰：",
    "T23n1442_043:0863b15": "「汝觀我鉢及以身形，比汝所為，誰是清淨？誰",
    "T23n1442_043:0863b16": "無簡別？」時諸少年聞是語已，各各循省自知",
    "T23n1442_043:0863b17": "鄙惡，即相謂曰：「是彼尊者以神通力，令我花",
    "T23n1442_043:0863b18": "纓及諸食飲，並成雜惡不堪食噉。我等今時",
    "T23n1442_043:0863b19": "更無別計，宜當就彼以申懺謝。」即俱禮足白",
    "T23n1442_043:0863b20": "言：「聖者！我輩愚癡肉眼無識，恃己族姓出鄙",
    "T23n1442_043:0863b21": "惡言，於聖者所輒相輕觸，唯願慈悲受我懺",
    "T23n1442_043:0863b22": "謝。」異口同音說伽他曰：",
    "T23n1442_043:0863b23": "「皮肉血便利，　　苦樂根不殊；",
    "T23n1442_043:0863b24": "　咸同垢穢身，　　云何四姓別？",
    "T23n1442_043:0863b25": "　若身離諸惡，　　口亦無過犯；",
    "T23n1442_043:0863b26": "　心極清淨者，　　名真婆羅門。",
    "T23n1442_043:0863b27": "　勝妙法莊嚴，　　善調修梵行；",
    "T23n1442_043:0863b28": "　能除眾惡業，　　是真婆羅門。」",
    "T23n1442_043:0863b29": "時鄔陀夷聞說伽陀知其根熟，便為說法示",
    "T23n1442_043:0863c01": "教利喜，五百童子即於座上斷煩惱見真諦。",
    "T23n1442_043:0863c02": "身及飲食清淨如舊，各受歸戒，廣說如前。",
    "T23n1442_043:0863c03": "鉢者，室羅伐城有婆羅門，善持呪術不信三",
    "T23n1442_043:0863c04": "寶，常以呪力驅策鬼神，令其駕車隨意遊涉。",
    "T23n1442_043:0863c05": "時鄔陀夷復觀有情，誰堪引接能入真諦？見",
    "T23n1442_043:0863c06": "此婆羅門根器將熟，即持衣鉢往趣其家，見",
    "T23n1442_043:0863c07": "婆羅門誦呪使神御車將出，暫還下車旋液",
    "T23n1442_043:0863c08": "方去，尊者令其小便出不停止，即解其呪放",
    "T23n1442_043:0863c09": "彼鬼神。時婆羅門少頃來至，見鬼神皆散車",
    "T23n1442_043:0863c10": "不能動，雖誦呪術悉皆無驗，事窮失計。告苾",
    "T23n1442_043:0863c11": "芻曰：「由汝解呪所作不成，今欲遣誰給侍於",
    "T23n1442_043:0863c12": "我？」尊者取鉢開示告曰：「此當與汝作給侍人。」",
    "T23n1442_043:0863c13": "婆羅門曰：「此黑鐵盂如何侍我？」尊者曰：「隨汝",
    "T23n1442_043:0863c14": "所念皆從此出。」彼聞是語即試思念百味飲",
    "T23n1442_043:0863c15": "食，纔念之時眾味具足滿此鉢中。彼見斯事",
    "T23n1442_043:0863c16": "歎未曾有，告言：「大聖！斯之妙術願當惠我。」尊",
    "T23n1442_043:0863c17": "者即說伽他而告之曰：",
    "T23n1442_043:0863c18": "「明呪不惠人，　　以呪換方與，",
    "T23n1442_043:0863c19": "　或時得供給，　　或多獲珍財，",
    "T23n1442_043:0863c20": "　若不如是者，　　縱死不傳授。」",
    "T23n1442_043:0863c21": "時婆羅門聞伽他已，為求呪故審諦思惟：",
    "T23n1442_043:0863c22": "「知神呪力有不思議，既不授人何緣能得？」白",
    "T23n1442_043:0863c23": "尊者曰：「我無妙術可共相換，復無珍財持用",
    "T23n1442_043:0863c24": "供奉，但有身力以相給侍，幸願慈悲教我明",
    "T23n1442_043:0863c25": "呪。」尊者報曰：「爾欲得者可於如來善說法律",
    "T23n1442_043:0863c26": "而為出家，我當與汝如意神呪。」彼為呪故依",
    "T23n1442_043:0863c27": "教出家，剃除鬚髮著法服已，白師言：「鄔波馱",
    "T23n1442_043:0863c28": "耶！授我明呪。」師曰：「汝可受之。」弟子曰：「何謂也？」",
    "T23n1442_043:0863c29": "師曰：「所謂諸行皆無常，一切法無我，涅槃真寂",
    "T23n1442_043:0864a01": "滅。此是鉢中明呪，於三夜中汝勤修習必有",
    "T23n1442_043:0864a02": "神驗，於此句義當善思惟。」時彼弟子為求驗",
    "T23n1442_043:0864a03": "故冀有成功，於日夜中一心相續思三句法，",
    "T23n1442_043:0864a04": "妙解真源眾惑斷除證阿羅漢，便詣師處禮",
    "T23n1442_043:0864a05": "足白言：「我今實得無上明呪，我生已盡、梵行",
    "T23n1442_043:0864a06": "已立、不受後有、如實而知。」鄔陀夷曰：「善哉！善",
    "T23n1442_043:0864a07": "哉！汝是真報佛恩自他俱利，於三有海不復",
    "T23n1442_043:0864a08": "輪迴。」",
    "T23n1442_043:0864a09": "相撲者，爾時有一壯士從南方來，欲於中國",
    "T23n1442_043:0864a10": "求人捔力。至室羅伐城於城門下脫衣拍髀，",
    "T23n1442_043:0864a11": "高聲大叫：「我從遠來覓人相撲，若有能者可",
    "T23n1442_043:0864a12": "來接手。」時此城中無人對敵。時鄔陀夷知此",
    "T23n1442_043:0864a13": "壯士堪任受化，於晨朝時執持衣鉢欲行乞",
    "T23n1442_043:0864a14": "食，至城門下見斯壯士告言：「男子！汝是壯兒",
    "T23n1442_043:0864a15": "欲求相撲？」答曰：「如是。」鄔陀夷曰：「汝當共我",
    "T23n1442_043:0864a16": "相撲為？當共我所撲得者而相撲乎？」壯士答",
    "T23n1442_043:0864a17": "曰：「仁撲得者，我且撲之。」鄔陀夷曰：「彼有強力",
    "T23n1442_043:0864a18": "汝不能禁。」壯士曰：「要待對敵方知強弱。」鄔陀",
    "T23n1442_043:0864a19": "夷曰：「貪、瞋、癡三是我所伏，汝試撲之。」壯士曰：",
    "T23n1442_043:0864a20": "「此有大力欺一切人，我何方便能為彼敵？」鄔",
    "T23n1442_043:0864a21": "陀夷曰：「先可出家方能對敵。」即剃髮染衣思",
    "T23n1442_043:0864a22": "降三毒，未久之頃結惑皆除證阿羅漢，詣鄔",
    "T23n1442_043:0864a23": "陀夷所白言：「大師！我已降伏三種，壯士四事",
    "T23n1442_043:0864a24": "究竟。」廣如上說，如是鄔陀夷苾芻於室羅伐",
    "T23n1442_043:0864a25": "城，教化十八億家皆令解脫。",
    "T23n1442_043:0864a26": "爾時鄔陀夷化暴惡女令得見諦，廣說如前，",
    "T23n1442_043:0864a27": "乃至為受食座。未久之頃時暴惡女為兒娶",
    "T23n1442_043:0864a28": "妻，身嬰疾病臨死之時告家人曰：「我死之後",
    "T23n1442_043:0864a29": "隨有何事，勿廢聖者鄔陀夷食座。」說是語已",
    "T23n1442_043:0864b01": "須臾命終。彼婆羅門隨次而終，其子憂感",
    "T23n1442_043:0864b02": "經時漸捨，便棄其婦求學他方。妻於後時煩",
    "T23n1442_043:0864b03": "惱增盛，乃與賊帥密行非法。尊者每至其家",
    "T23n1442_043:0864b04": "於座而食，觀知此婦性多煩惱，常為演說離",
    "T23n1442_043:0864b05": "欲之法。彼婦便念：「尊者聖力能了他心，知我",
    "T23n1442_043:0864b06": "與人有私通事，我夫若至必當告知。今我宜",
    "T23n1442_043:0864b07": "應預斷其命。」即詐現病相告使女曰：「我今有",
    "T23n1442_043:0864b08": "疾，汝今可往白尊者知屈來至宅。」使女往報，",
    "T23n1442_043:0864b09": "是時尊者不預觀察，來至其家，固留至夜。令",
    "T23n1442_043:0864b10": "喚賊帥，至便告曰：「若此苾芻命得存者，我終",
    "T23n1442_043:0864b11": "不活。」時彼賊帥恐其事露，忿怒持刀斷尊者",
    "T23n1442_043:0864b12": "命，將其屍骸棄糞聚中。此是尊者先所作業，",
    "T23n1442_043:0864b13": "今時果熟還於自身蘊器處受，非於餘處，乃",
    "T23n1442_043:0864b14": "至廣說。",
    "T23n1442_043:0864b15": "爾時世尊於十五日褒灑陀時在眾中坐，大",
    "T23n1442_043:0864b16": "眾皆集唯鄔陀夷一人不到。時知座者白言：",
    "T23n1442_043:0864b17": "「不見尊者鄔陀夷！」諸佛世尊得無忘念，即告",
    "T23n1442_043:0864b18": "眾曰：「我說鄔陀夷教化人中最為第一，今已",
    "T23n1442_043:0864b19": "被殺棄糞聚中，汝等應為長淨。」時諸苾芻為",
    "T23n1442_043:0864b20": "長淨已，佛言：「汝等應可俱行，與鄔陀夷為最",
    "T23n1442_043:0864b21": "後供養設利羅。」",
    "T23n1442_043:0864b22": "爾時世尊大眾圍繞夜至城門，放大光明遍",
    "T23n1442_043:0864b23": "滿城邑，其門自開，皆謂天曉。諸人咸起，其警",
    "T23n1442_043:0864b24": "夜者知天未明。時勝光王及勝鬘夫人等驚",
    "T23n1442_043:0864b25": "怪其事，門人奏曰：「今佛世尊及諸聖眾俱至",
    "T23n1442_043:0864b26": "門首。」時王聞已總命群臣、勝鬘夫人、部領宮",
    "T23n1442_043:0864b27": "內城中士女，並悉奔馳俱到城門，禮世尊足。",
    "T23n1442_043:0864b28": "王先稽首白佛言：「世尊！以何因緣無上大師",
    "T23n1442_043:0864b29": "躬至於此？」佛告大王：「鄔陀夷苾芻教化人中",
    "T23n1442_043:0864c01": "我說第一，今被他殺棄糞聚中，我今故來為",
    "T23n1442_043:0864c02": "彼焚身作供養事。」時勝光王聞是事已，及勝",
    "T23n1442_043:0864c03": "鬘夫人，便以四寶莊校喪輿，躬從如來至糞",
    "T23n1442_043:0864c04": "聚所，出尊者屍香湯洗浴置寶輿中，奏眾伎",
    "T23n1442_043:0864c05": "樂幢幡滿路香煙遍空，王及大臣傾城士女，",
    "T23n1442_043:0864c06": "從佛及僧送出城外，至一空處積眾香木，灌",
    "T23n1442_043:0864c07": "灑蘇油以火焚之，誦無常經畢，取舍利羅",
    "T23n1442_043:0864c08": "置金瓶內，於四衢路側建窣堵波。種種香花",
    "T23n1442_043:0864c09": "及眾音樂，莊嚴供養昔未曾有。王及中宮并",
    "T23n1442_043:0864c10": "諸士庶，佛及聖眾各還本所。爾時世尊至住",
    "T23n1442_043:0864c11": "處已告諸苾芻：「此由非時行招斯大過，廣說",
    "T23n1442_043:0864c12": "乃至我觀十利，為諸苾芻制其學處，應如是",
    "T23n1442_043:0864c13": "說：",
    "T23n1442_043:0864c14": "「若復苾芻非時入聚落者，波逸底迦。」如是世",
    "T23n1442_043:0864c15": "尊為諸苾芻制學處已，非時不得入聚落。時",
    "T23n1442_043:0864c16": "諸苾芻有看病人遂闕瞻視，知僧事者僧",
    "T23n1442_043:0864c17": "事廢闕。以事白佛，佛言：「有苾芻者囑授應",
    "T23n1442_043:0864c18": "去，應告彼曰：『具壽存念！我有看病因緣，或為",
    "T23n1442_043:0864c19": "眾事須非時入聚落。白具壽知。』彼答云：『奧箄",
    "T23n1442_043:0864c20": "迦。』」時有苾芻於俗舍內先寄衣鉢，其舍非時",
    "T23n1442_043:0864c21": "忽然火起，苾芻即便往取衣鉢，行至中途作",
    "T23n1442_043:0864c22": "如是念：「我不囑授非時入聚落，是所不應。」",
    "T23n1442_043:0864c23": "遂即迴還覓人囑授，須臾之頃衣鉢燒盡。時",
    "T23n1442_043:0864c24": "諸苾芻以緣白佛，佛言：「除因緣故。」告諸苾芻：",
    "T23n1442_043:0864c25": "「前是創制，此是隨開。應如是說：若復苾芻非",
    "T23n1442_043:0864c26": "時入聚落，不囑餘苾芻，除餘緣故，波逸底",
    "T23n1442_043:0864c27": "迦。」若復苾芻者，謂此法中人，餘義如上。言非",
    "T23n1442_043:0864c28": "時者，有二分齊，謂從過午至明相未出。聚落",
    "T23n1442_043:0864c29": "義如上。入者，謂至聚落。餘苾芻者，謂於其處",
    "T23n1442_043:0865a01": "現有苾芻而不告語。除時因緣者，謂有難緣。",
    "T23n1442_043:0865a02": "餘義如上。此中罪相其事云何？若苾芻於非",
    "T23n1442_043:0865a03": "時作非時想疑，得根本罪。於時作非時想",
    "T23n1442_043:0865a04": "疑，得惡作罪。餘二無犯。又無犯者，廣說如",
    "T23n1442_043:0865a05": "上。",
    "T23n1442_043:0865a06": "爾時勝鬘夫人，知尊者鄔陀夷枉被賊師",
    "T23n1442_043:0865a07": "所殺，慇懃白王令捕賊師，為護未來諸苾芻",
    "T23n1442_043:0865a08": "故。時王即勅有司嚴加掩捕，獲賊師已，王遣",
    "T23n1442_043:0865a09": "將賊投熱油釜中而斷其命。賊之伴侶有五",
    "T23n1442_043:0865a10": "百人，皆截其手，彼私通女以其頭髮繫不調",
    "T23n1442_043:0865a11": "馬足，放令蹋死。時諸苾芻咸皆有疑，白佛言：",
    "T23n1442_043:0865a12": "「世尊！彼之賊師曾作何業殺鄔陀夷受苦而",
    "T23n1442_043:0865a13": "死？及私通女五百賊徒皆被刑戮？」佛告諸苾",
    "T23n1442_043:0865a14": "芻：「由彼王等於先世中自所作業，還當自受，",
    "T23n1442_043:0865a15": "非於餘處有物代受，如餘廣說。汝等應聽！",
    "T23n1442_043:0865a16": "乃往古昔於婆羅痆斯城王名梵摩達多，其",
    "T23n1442_043:0865a17": "王大臣聰明博識有五百弟子，為貪利故遂",
    "T23n1442_043:0865a18": "至王前詐陳預夢，云：『我夢見當於十二年中",
    "T23n1442_043:0865a19": "天不降雨，國土荒亂人民飢饉王位將危。』王",
    "T23n1442_043:0865a20": "曰：『若如是者事當奈何？欲作何計得免災厄？』",
    "T23n1442_043:0865a21": "大臣白曰：『應殺五百頭牛作耶慎若大會，設",
    "T23n1442_043:0865a22": "婆羅門，方免災難。』王遂出教總集五百頭牛",
    "T23n1442_043:0865a23": "俱在一處，牛大吼叫。王聞其聲便生悲愍，告",
    "T23n1442_043:0865a24": "大臣曰：『豈俱殺此諸牛命耶？』臣測王意白言：",
    "T23n1442_043:0865a25": "『大王！觀此群牛欲殺之時，有行婬者其牛合",
    "T23n1442_043:0865a26": "死。』時將設會總察諸牛，遂有特牛、牸牛共為",
    "T23n1442_043:0865a27": "婬事。大臣曰：『此應合殺。』彼五百弟子一時舉",
    "T23n1442_043:0865a28": "手云：『此牛合死。』其大臣婦亦云：『合死。』遂殺二",
    "T23n1442_043:0865a29": "牛以供設會。汝等苾芻！往時大臣者即賊師",
    "T23n1442_043:0865b01": "是，其大臣婦者即私通女是，五百弟子者即",
    "T23n1442_043:0865b02": "賊伴五百人是。往時二牛即勝光王及勝鬘",
    "T23n1442_043:0865b03": "夫人是，昔時被殺今還殺彼。汝等苾芻！凡諸",
    "T23n1442_043:0865b04": "有情自所作業果報不亡，雖經多劫緣合還",
    "T23n1442_043:0865b05": "受。是故當知，勿為惡業，修諸善品。",
    "T23n1442_043:0865b06": "「復次諸苾芻！汝等當聽！其鄔陀夷先作何業，",
    "T23n1442_043:0865b07": "由彼業力，今被他殺棄糞聚中？乃往古昔於",
    "T23n1442_043:0865b08": "一聚落有捕獵人，以屠殺為業而自活命。彼",
    "T23n1442_043:0865b09": "時有一獨覺來至林所而暫停息。當是之日",
    "T23n1442_043:0865b10": "彼捕獵人一無所獲，便生怪念：『我從昔來於",
    "T23n1442_043:0865b11": "此林中多獲禽獸，何故今日而無所得？』遂見",
    "T23n1442_043:0865b12": "人蹤隨跡而去，見一獨覺端居而坐，是時獵",
    "T23n1442_043:0865b13": "者作如是念：『由此人來我無所得。』遂生瞋忿，",
    "T23n1442_043:0865b14": "即滿張弓放以毒箭中其禁處。獨覺聖者見",
    "T23n1442_043:0865b15": "此愚人起悲愍心，為現神變騰空上踊猶若",
    "T23n1442_043:0865b16": "鵝王。時彼獵人見神通已深生追悼，發言仰",
    "T23n1442_043:0865b17": "告：『我愚癡人不識賢聖，願縱身下受我懺謝。』",
    "T23n1442_043:0865b18": "時彼聖者為哀愍故，放身而下受其懺謝，因",
    "T23n1442_043:0865b19": "即命終。時彼獵人以火焚形，取其舍利起窣",
    "T23n1442_043:0865b20": "覩波，種種供養因發大願：『勿緣此罪令我當",
    "T23n1442_043:0865b21": "來受地獄報，於未來世當得逢遇殊勝大師",
    "T23n1442_043:0865b22": "親承供養。』汝等苾芻！往時獵人者即鄔陀夷",
    "T23n1442_043:0865b23": "是，由昔殺他今還被殺。",
    "T23n1442_043:0865b24": "「復次諸苾芻！汝等當聽！此鄔陀夷先作何業，",
    "T23n1442_043:0865b25": "得阿羅漢親事於我，被殺之後棄糞聚中；佛",
    "T23n1442_043:0865b26": "與僧眾王及大臣，勝鬘夫人并諸宮女城中",
    "T23n1442_043:0865b27": "士庶，俱至屍邊莊嚴寶輿移至勝處，焚燒既",
    "T23n1442_043:0865b28": "訖取設利羅造窣覩波盛興供養？乃往古昔",
    "T23n1442_043:0865b29": "有一瓦師，見一獨覺身嬰疾病，為乞食故次",
    "T23n1442_043:0865c01": "到其家。時彼瓦師不識賢聖，遂便捉咽推出",
    "T23n1442_043:0865c02": "棄糞聚中，彼身無力因即命過。有餘獨覺乘",
    "T23n1442_043:0865c03": "空而度，見其屍骸縱身而下，以諸香花隨時",
    "T23n1442_043:0865c04": "供養。瓦師見已具問其故，知是聖人便生憂",
    "T23n1442_043:0865c05": "悔：『我是愚癡不識賢聖。』自知無力能如法焚",
    "T23n1442_043:0865c06": "燒，遂即白王共為禮葬。王聞大聖非理涅槃，",
    "T23n1442_043:0865c07": "總命群官及後宮婇女城中士庶，人物駢闐",
    "T23n1442_043:0865c08": "各持蘇油并諸香水，至聖者所焚身供養。時",
    "T23n1442_043:0865c09": "彼瓦師作金色瓶盛其餘骨，置雜彩輿往四",
    "T23n1442_043:0865c10": "衢道側，造窣覩波隨力供養。遂發弘願：『我",
    "T23n1442_043:0865c11": "之所作無間重業，勿緣此故墮捺落迦。以此",
    "T23n1442_043:0865c12": "慇重供養之業，於未來世當得遭遇殊勝大",
    "T23n1442_043:0865c13": "師，親承教旨不生疲厭，獲得如是神通自在。』",
    "T23n1442_043:0865c14": "汝等苾芻！彼時瓦師即鄔陀夷，由昔所作惡",
    "T23n1442_043:0865c15": "業餘報，於五百生中常被他殺投之糞聚。由",
    "T23n1442_043:0865c16": "彼供養發願力故，今值遇我成阿羅漢。由此",
    "T23n1442_043:0865c17": "業故雖涅槃後，我與大眾王及人民，悉皆雲",
    "T23n1442_043:0865c18": "集焚身供養。「汝等當知！又何緣故此鄔陀夷",
    "T23n1442_043:0865c19": "教化人中最為第一？於過去世迦攝波佛時，",
    "T23n1442_043:0865c20": "鄔陀夷於彼出家，為大法師善能說法，教化",
    "T23n1442_043:0865c21": "有情無量億數，由彼業力於諸眾中教化第",
    "T23n1442_043:0865c22": "一。是故諸苾芻！當觀如是善惡之報，如影隨",
    "T23n1442_043:0865c23": "形終不亡失，善業勤修惡事當捨，應如是",
    "T23n1442_043:0865c24": "學。」",
    "T23n1442_043:0865c25": "第九攝頌曰：",
    "T23n1442_043:0865c26": "　食明相今知、　　針筒床脚量、",
    "T23n1442_043:0865c27": "　貯花并坐具、　　瘡雨大師衣。",
    "T23n1442_043:0865c28": "食前食後行詣餘家不囑授學處第八十一",
    "T23n1442_043:0865c29": "爾時薄伽梵在室羅伐城逝多林給孤獨園。",
    "T23n1442_043:0866a01": "時此城中有一長者，大富多財受用豐足。時",
    "T23n1442_043:0866a02": "具壽鄔波難陀因行乞食至長者家，長者即",
    "T23n1442_043:0866a03": "便持飯施與。因為說法，施食之人獲五功德，",
    "T23n1442_043:0866a04": "謂壽命、色、力、安樂、詞辯。長者聞已深心歡喜，",
    "T23n1442_043:0866a05": "頂禮其足歸依三寶受五學處。時鄔波難陀",
    "T23n1442_043:0866a06": "復於他日至長者家，長者白言：「聖者！我今因",
    "T23n1442_043:0866a07": "大德為善知識故，欲請佛及僧就舍而食。唯",
    "T23n1442_043:0866a08": "願聖者為我白知。」時鄔波難陀還至住處，稱",
    "T23n1442_043:0866a09": "長者名為請佛僧。時鄔波難陀即於晨朝至",
    "T23n1442_043:0866a10": "長者宅，報長者曰：「我有緣事暫至餘家，我",
    "T23n1442_043:0866a11": "若不來不須行食。」作是語已捨之而去。爾時",
    "T23n1442_043:0866a12": "世尊知彼長者不閑法式不來告白，即便自",
    "T23n1442_043:0866a13": "將大眾詣長者家就其食處。時諸苾芻報長",
    "T23n1442_043:0866a14": "者曰：「應唱隨意。」長者即便報言：「聖者！我為大",
    "T23n1442_043:0866a15": "眾設斯座褥。」佛言：「此即便是作隨意訖，宜應",
    "T23n1442_043:0866a16": "就坐。」佛及大眾坐時既久，日復將中不見行",
    "T23n1442_043:0866a17": "食。",
    "T23n1442_043:0866a18": "佛告阿難陀曰：「汝告長者，日時既至應可行",
    "T23n1442_043:0866a19": "食。日時過者食何所為？」具壽阿難陀奉教而",
    "T23n1442_043:0866a20": "告長者，報曰：「聖者！鄔波難陀今未來到。」如是",
    "T23n1442_043:0866a21": "至三，阿難陀曰：「若鄔波難陀不來者不欲行",
    "T23n1442_043:0866a22": "食耶？」報言：「如是。」具壽阿難陀以事白佛，爾時",
    "T23n1442_043:0866a23": "世尊說伽他曰。",
    "T23n1442_043:0866a24": "「由他悉皆苦，　　自由便受樂，",
    "T23n1442_043:0866a25": "　共有皆闕事，　　智者不應為。」",
    "T23n1442_043:0866a26": "時欲將中鄔波難陀方始來至，遂便行食。時",
    "T23n1442_043:0866a27": "諸苾芻有噉少許、有不食者，佛為長者說施",
    "T23n1442_043:0866a28": "頌已從座而去，鄔波難陀即於此住不往寺",
    "T23n1442_043:0866a29": "中。當時是十五日眾僧欲作褒灑陀，唯鄔波",
    "T23n1442_043:0866b01": "難陀不來赴集，復無持欲人，眾皆久坐妨廢",
    "T23n1442_043:0866b02": "法事，求覓不得令眾疲勞。時諸苾芻共生嫌",
    "T23n1442_043:0866b03": "賤作如是語：「云何苾芻受食家請，食前食後",
    "T23n1442_043:0866b04": "而不速來，久住俗舍？」以緣白佛，佛言：「食前食",
    "T23n1442_043:0866b05": "後有此過生，乃至我觀十利，為諸弟子制其",
    "T23n1442_043:0866b06": "學處，應如是說：",
    "T23n1442_043:0866b07": "「若復苾芻受食家請，食前食後行詣餘家者，",
    "T23n1442_043:0866b08": "波逸底迦。」",
    "T23n1442_043:0866b09": "如是世尊為諸苾芻制其學已。時有看病苾",
    "T23n1442_043:0866b10": "芻廢其瞻視，知僧事者撿校有闕。時諸苾芻",
    "T23n1442_043:0866b11": "以緣白佛，佛聞此已告諸苾芻：「前是創制，今",
    "T23n1442_043:0866b12": "復隨開，應如是說：",
    "T23n1442_043:0866b13": "「若復苾芻受食家請，食前食後行詣餘家，不",
    "T23n1442_043:0866b14": "囑授者，波逸底迦。」",
    "T23n1442_043:0866b15": "若復苾芻者，謂鄔波難陀，餘義如上。食家請",
    "T23n1442_043:0866b16": "者，謂被他喚食家義如上。食前者，謂是午前。",
    "T23n1442_043:0866b17": "若出行時過二家者，便得墮罪。食後者，謂過",
    "T23n1442_043:0866b18": "午已後。若出行時過三家者，便得墮罪。不囑",
    "T23n1442_043:0866b19": "授者，謂不報人，應囑施主云：「我往某處。」或囑",
    "T23n1442_043:0866b20": "苾芻云：「向某處。」結罪如上。此中犯相其事云",
    "T23n1442_043:0866b21": "何？若苾芻受食家請，食前行過二家，食後行",
    "T23n1442_043:0866b22": "過三家，不囑授得墮罪。若不以此苾芻為先",
    "T23n1442_043:0866b23": "首，而請喚者無犯。又無犯者，謂初犯人，廣說",
    "T23n1442_043:0866b24": "如上。",
    "T23n1442_043:0866b25": "根本說一切有部毘奈耶卷第四十三"
}