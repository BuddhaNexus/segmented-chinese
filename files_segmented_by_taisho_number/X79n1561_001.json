{
    "X79n1561_001:0556b07": "僧寶正續傳目錄",
    "X79n1561_001:0556b09": "第一卷",
    "X79n1561_001:0556b10": "羅漢南禪師圓通旻禪師",
    "X79n1561_001:0556b11": "兜率照禪師潛庵源禪師",
    "X79n1561_001:0556b12": "泐潭照禪師",
    "X79n1561_001:0556b13": "第二卷",
    "X79n1561_001:0556b14": "寶峰準禪師花藥英禪師",
    "X79n1561_001:0556b15": "明白洪禪師開福寧禪師",
    "X79n1561_001:0556b16": "智海懃禪師",
    "X79n1561_001:0556b17": "第三卷",
    "X79n1561_001:0556b18": "龍門遠禪師禾山方禪師",
    "X79n1561_001:0556b19": "文殊道禪師法輪端禪師",
    "X79n1561_001:0556b20": "黃龍逢禪師",
    "X79n1561_001:0556b21": "第四卷",
    "X79n1561_001:0556b22": "圜悟勤禪師寶峰祥禪師",
    "X79n1561_001:0556b23": "雲居悟禪師白楊順禪師",
    "X79n1561_001:0556b24": "第五卷",
    "X79n1561_001:0556c01": "草堂清禪師大溈果禪師",
    "X79n1561_001:0556c02": "護國元禪師雲居如禪師",
    "X79n1561_001:0556c03": "真牧賢禪師",
    "X79n1561_001:0556c04": "第六卷",
    "X79n1561_001:0556c05": "皷山珪禪師徑山杲禪師",
    "X79n1561_001:0556c06": "福嚴演禪師黃龍震禪師",
    "X79n1561_001:0556c07": "第七卷",
    "X79n1561_001:0556c08": "德山木上座臨濟金剛王",
    "X79n1561_001:0556c09": "代古禪師與洪覺範書(駁僧寶傳)",
    "X79n1561_001:0556c15": "僧寶正續傳卷第一",
    "X79n1561_001:0556c17": "隆興府沙門　祖琇　撰",
    "X79n1561_001:0556c18": "羅漢南禪師",
    "X79n1561_001:0556c19": "禪師諱系南。生汀州張氏。少出家。依金泉寺得度具",
    "X79n1561_001:0556c20": "戒。性純淡志節高遠。涉歷叢林。參雲居祐禪師。發明",
    "X79n1561_001:0556c21": "心地。既膺最後付囑。將復遍扣諸方。時祐同門法昆",
    "X79n1561_001:0556c22": "照覺禪師。宏法東林。宗風特盛。師往謁之。照覺預知",
    "X79n1561_001:0556c23": "其來撞巨鏞。聚徒五千指。出迎於虎溪之外。師繇是",
    "X79n1561_001:0556c24": "名稱蔚然。增重于世。未幾南康守命出世羅漢。嗣法",
    "X79n1561_001:0557a01": "雲居。道價著于天下。學者謂之小南。僧問。聲色不到。",
    "X79n1561_001:0557a02": "病在見聞。言詮不及。過在唇吻。此一理二義。請師直",
    "X79n1561_001:0557a03": "指。師云。一字不著畫。曰。古溪澄水迎新月。舊嶺寒梅",
    "X79n1561_001:0557a04": "再遇春。師云。二字不成雙。曰。半夜彩霞籠玉象。天明",
    "X79n1561_001:0557a05": "峰頂在雲遮。師云。好箇真消息。問。師子兒隨眾後。三",
    "X79n1561_001:0557a06": "歲便能大哮吼。未出林一句作麼生。師云。頭破額裂。",
    "X79n1561_001:0557a07": "曰。出林後一句作麼生。師云。腦門著地。曰。不出不入",
    "X79n1561_001:0557a08": "時如何。師云。進前退後。曰。且道落在什麼處。師云。大",
    "X79n1561_001:0557a09": "眾有眼。乃云。道應無私。力不可敵。如風行草偃。似春",
    "X79n1561_001:0557a10": "至花開。佛手不能遮。人心寧可遏。順之則物物光輝。",
    "X79n1561_001:0557a11": "逆之則頭頭失色。不逆不順。任器方圓。呼召隨聲。高",
    "X79n1561_001:0557a12": "低自爾。臨鏡而像。彼此情忘。現如幻神通。成如幻正",
    "X79n1561_001:0557a13": "覺。直得廬山萬疊共轉法輪。鄱水千尋同宣密義。便",
    "X79n1561_001:0557a14": "與麼。金鷄啄破琉璃殻。玉兔挨開碧海門。又曰。畫角",
    "X79n1561_001:0557a15": "紅樓報曉春。萬家齊賀。物咸新。誰知庭際青青栢。便",
    "X79n1561_001:0557a16": "是當年問法人。無身可身。無歲可歲。始終無變。往復",
    "X79n1561_001:0557a17": "常存。四時遷而不遷。一氣動而非動。百年生死若浮",
    "X79n1561_001:0557a18": "雲。十世古今如電影。情超象外。道契環中。不有絲毫。",
    "X79n1561_001:0557a19": "虗空同壽。但向見聞覺知。識取本來面目。還見麼。玉",
    "X79n1561_001:0557a20": "兔沉西嶺。金烏出海東。又曰。不假一鎚成大寶。太阿",
    "X79n1561_001:0557a21": "出匣冷光寒。為君截斷羚羊角。打就虗空碧玉盤。好",
    "X79n1561_001:0557a22": "拈掇。更須看。翻來覆去黑漫漫。以拂擊禪牀下座。又",
    "X79n1561_001:0557a23": "曰。山堂。今日已開爐。點淡寒雲雪未鋪。撥火任君談",
    "X79n1561_001:0557a24": "冷暖。不知誰解喚司徒。古聖求人向熱灰裏。諸佛行",
    "X79n1561_001:0557b01": "道火焰中便見。剎剎塵塵皆同自己。心心念念盡合",
    "X79n1561_001:0557b02": "他宗。便與麼會轉不相當。何故一句合頭語。萬劫繫",
    "X79n1561_001:0557b03": "驢橛。又曰。天地為爐鞴。日月作鉗鎚。烹清風方成佛",
    "X79n1561_001:0557b04": "成祖。煉白雲方有法有儀。圓光項佩。卍字胷題。阿呵",
    "X79n1561_001:0557b05": "呵。知不知。倒騎師子座。[跳-兆+孛]跳上須彌。又曰。一夏九十",
    "X79n1561_001:0557b06": "日。日日無差。一日十二時。時時不異。猶如黃金之黃。",
    "X79n1561_001:0557b07": "碧天之碧。其色其高不變不壞。安一名。著一字。與吾",
    "X79n1561_001:0557b08": "靈覺何相似。便乃修習空花萬行。宴坐水月道場。降",
    "X79n1561_001:0557b09": "伏鏡裏魔軍。成就夢中佛果。今朝法歲已圓。勘破了。",
    "X79n1561_001:0557b10": "還知麼。移身搖太華。掬汗洒醍醐。又曰。物我兩如。是",
    "X79n1561_001:0557b11": "非一氣。雲無心而解聽龍吟。充天塞地。風無迹而能",
    "X79n1561_001:0557b12": "聞虎嘯。㧞木鳴條。道無根而善應諸緣。分緇列素。忽",
    "X79n1561_001:0557b13": "然一念合風雲。不知誰是我。行無所行。住無所住。大",
    "X79n1561_001:0557b14": "笑呵呵。希逢罕遇。又曰。禪不禪道不道。三寸舌頭。胡",
    "X79n1561_001:0557b15": "亂掃。昨夜日輪飄桂香。今朝月窟生芝草。阿呵呵。萬",
    "X79n1561_001:0557b16": "兩黃金無處討。一句絕思量。諸法不相到。師臨遷化",
    "X79n1561_001:0557b17": "日。舉二禪者立僧。上堂云。欲揚大法。須籍其人。借與",
    "X79n1561_001:0557b18": "便風便好揚帆舉棹。昔日僧問。趙州某甲乍入叢林。",
    "X79n1561_001:0557b19": "乞師指示。你喫粥了也未。僧云。喫粥了。州云。洗鉢盂",
    "X79n1561_001:0557b20": "去。其僧豁然大悟。只如今日。鳴鐘之後。陞堂已前。人",
    "X79n1561_001:0557b21": "人喫粥。飽即便休若。也嚼得破。礙塞人。嚼不破。却許",
    "X79n1561_001:0557b22": "伊。羅漢今日。倒騎鐵馬。逆上須彌。踏破虗空。不留朕",
    "X79n1561_001:0557b23": "迹。諸人還見麼。夜來風起蒲庭香。吹落桃花三五樹。",
    "X79n1561_001:0557b24": "下座。歸方丈。跏趺而逝。",
    "X79n1561_001:0557c01": "圓通旻禪師",
    "X79n1561_001:0557c02": "禪師名道旻。興化仙游蔡氏子。其母夢吞摩尼珠。已",
    "X79n1561_001:0557c03": "而孕。生五歲。足不能履。口不能言。母抱游西明寺。見",
    "X79n1561_001:0557c04": "佛像。遽履地合掌。稱南無佛。因作禮。人大異之。及官",
    "X79n1561_001:0557c05": "學大梁。忽厭塵俗。去依景德寺得祥律師。以誦經得",
    "X79n1561_001:0557c06": "度具戒。遍參宗匠。從真如喆公最久。晚聞泐潭乾禪",
    "X79n1561_001:0557c07": "師道望。往依焉。一見知其在大溈眾稱旻古佛者。深",
    "X79n1561_001:0557c08": "器之。師以力參。所得舉以似乾。乾未之許。一夕侍立",
    "X79n1561_001:0557c09": "次。乾舉世尊拈花因緣令下語。益不契。繇是盡弃其",
    "X79n1561_001:0557c10": "所聞。久之隨經行次。乾以拄杖加肩。長噓云。會麼。師",
    "X79n1561_001:0557c11": "擬對。乾即打之。有頃拈一枝草示云。是什麼。師擬對。",
    "X79n1561_001:0557c12": "又喝之。師豁然悟。即作拈花勢云。此去更不疑老漢",
    "X79n1561_001:0557c13": "舌頭也。乾挽住云。更道更道。師云。南山起雲。北山下",
    "X79n1561_001:0557c14": "雨。鼻孔解語無討處。即禮拜。乾可之。他日謂曰。廬山",
    "X79n1561_001:0557c15": "勝絕。汝緣熟在彼。遂辭焉。建中靖國元年。出世江夏",
    "X79n1561_001:0557c16": "之灌溪。遷廬山圓通。初道濟禪師剏革圓通。臨終囑",
    "X79n1561_001:0557c17": "曰。吾塔以青石為之。他日塔紅。即吾再來。及師至之",
    "X79n1561_001:0557c18": "夕。塔為之紅。遐邇驚歎。知師葢道濟後身也。由是宗",
    "X79n1561_001:0557c19": "風鼎盛。衲子雲奔輻湊。師孤節苦行。終其身。僧問。如",
    "X79n1561_001:0557c20": "何是佛法向上事。師曰。劈箭溪頭水倒流。進云。藏頭",
    "X79n1561_001:0557c21": "露影時如何。師便打。進云。謝師答話。師云。瞎問十二",
    "X79n1561_001:0557c22": "時中如何履踐。師云。風不來。樹不動。僧於言下有省。",
    "X79n1561_001:0557c23": "政和初。蔡太師京。奏賜椹服圓機師名。范左丞致虗",
    "X79n1561_001:0557c24": "初自內翰。出師豫章。過圓通。語次歎曰。行老矣。墮在",
    "X79n1561_001:0558a01": "金紫囊中去。此事稍遠。師亟呼內翰。翰應諾。師曰。也",
    "X79n1561_001:0558a02": "不遠。翰云。好更望指示。師曰。此去豫章有四程。翰佇",
    "X79n1561_001:0558a03": "思。師曰。見即便見。擬議即差。翰頷之而喜。樞密吳公",
    "X79n1561_001:0558a04": "居厚擁節歸鍾陵。見師曰。頃赴省。試過圓通。趙州關",
    "X79n1561_001:0558a05": "因問訥老。透關底事如何。訥云。且去做官今五十餘",
    "X79n1561_001:0558a06": "年。師曰。曾明得透關底事麼。密云。八次經過常存念。",
    "X79n1561_001:0558a07": "然未脫洒在。師舉扇云。請使扇。密揮扇。師曰。有甚不",
    "X79n1561_001:0558a08": "脫洒處。密大喜云。更請末後句。師搖扇兩下。密云。親",
    "X79n1561_001:0558a09": "切親切。師曰。吃嘹舌頭。諫議彭公汝霖手寫觀音經",
    "X79n1561_001:0558a10": "施師。師拈起云。遮箇是觀音經。那箇是諫議經。彭云。",
    "X79n1561_001:0558a11": "此是某親寫。師云。寫底是字那箇是經。彭笑云。却了",
    "X79n1561_001:0558a12": "不得也。師云。即現宰官身而為說法。彭云。人人有分。",
    "X79n1561_001:0558a13": "師曰。莫謗經好。彭云。如何即是。師舉經示之。彭撫掌",
    "X79n1561_001:0558a14": "大笑云。嗄好。師曰。又道了不得。相國安公南遷。見師",
    "X79n1561_001:0558a15": "曰。一生做官。今日被謫。覺見從前但一夢耳。師曰。相",
    "X79n1561_001:0558a16": "公覺耶。公曰。此皆本有。但未甚明了。師召相公。公舉",
    "X79n1561_001:0558a17": "首。師云。了也。公曰。猶被事礙。師云。離京幾程到此。公",
    "X79n1561_001:0558a18": "曰。四十二日。師云。甚處被礙來。公笑曰。極得力。師云。",
    "X79n1561_001:0558a19": "直下受用去(公云。如何受用。師曰。朝朝相似)。合掌欽喜。師曰。但空諸",
    "X79n1561_001:0558a20": "有。勿實所無。公云。幸遭遇。不敢忘。左司都貺問曰。是",
    "X79n1561_001:0558a21": "法非思量分別之所能解。如何湊泊。師云。全身入火",
    "X79n1561_001:0558a22": "聚。都云。畢竟如何。師云。驀直去。都沉吟。師曰。可更喫",
    "X79n1561_001:0558a23": "茶。都云。不消得。師曰。何不恁麼會。都忽有省。笑曰。太",
    "X79n1561_001:0558a24": "近邪。師云。十萬八千。都即有偈曰。可可思議。是大火",
    "X79n1561_001:0558b01": "聚。便恁麼去。不離當處。師曰。猶有遮箇在。都云。便請",
    "X79n1561_001:0558b02": "直指。師云。便恁麼去。鐺是鐵鑄。都云。盡善盡善。九江",
    "X79n1561_001:0558b03": "守李端夫問曰。識心虗凝。忽然諸境現前時如何。師",
    "X79n1561_001:0558b04": "云。石火燒身。守豁然省曰。打破虗空也。師云。什麼處",
    "X79n1561_001:0558b05": "下手。守鳴指一下。師云。不恁麼却恁麼。守叩曲折而",
    "X79n1561_001:0558b06": "去。師之全機得大自在。開發尤多。三年冬。以院事卑",
    "X79n1561_001:0558b07": "得法弟子守惠。請老于朝。朝廷從之。有旨。令守惠次",
    "X79n1561_001:0558b08": "補寺任。明年冬十月九日。集眾說偈曰。泥牛昨夜大",
    "X79n1561_001:0558b09": "哮吼。驚得須彌藏北斗。南北東西沒處尋。拈得鼻孔",
    "X79n1561_001:0558b10": "失却口。復云。至道虗寂。逈脫根塵。光境俱亡。靈機絕",
    "X79n1561_001:0558b11": "待。真常任運。寧屬去來。應周無方。不存格則。牢關敲",
    "X79n1561_001:0558b12": "磕。掣電難通。直須千眼頓開。可以死生無間。自茲決",
    "X79n1561_001:0558b13": "別可葬全身。三百年後當興佛事。臨行一著不落見",
    "X79n1561_001:0558b14": "知。折半破三好生薦取。隨聲撫膝一下。泊然而逝。閱",
    "X79n1561_001:0558b15": "世六十八。坐五十夏。門人奉遺命塔其全身。唯取平",
    "X79n1561_001:0558b16": "時所聚鬚髮火之。悉為舍利。州上其事。賜號妙空之",
    "X79n1561_001:0558b17": "塔。師居圓通十有二年。隨機接物。力法匪躬。然絕不",
    "X79n1561_001:0558b18": "許記其語句。其徒有不忍弃之者。相與私綴之。師廉",
    "X79n1561_001:0558b19": "知誡曰。爾必欲隳吾素志。却後三十年乃可拈出。及",
    "X79n1561_001:0558b20": "通惠禪師如其約而出之。左司陳公瓘覽小參語云。",
    "X79n1561_001:0558b21": "若有一疑。如芥子許。是汝善知識。即尊重囋歎。衍以",
    "X79n1561_001:0558b22": "為之序。既而樞密張公德遠。侍郎馮公濟川。皆韙其",
    "X79n1561_001:0558b23": "言。",
    "X79n1561_001:0558b24": "贊日。圓通來應塔紅可也。歿謂三百年後當興佛事。",
    "X79n1561_001:0558c01": "或身後好事者為之辭。何則旻固甞悟徹者也。徹則",
    "X79n1561_001:0558c02": "萬化同功。群機普赴。奚適而非旻邪。先佛云。吾無生",
    "X79n1561_001:0558c03": "不生。無在不在。如是則聖賢撫會。塵塵爾念念爾。奚",
    "X79n1561_001:0558c04": "三百年之局乎。果去矣。必三百年而復來。則營營形",
    "X79n1561_001:0558c05": "數之間。無乃小乘乎。且無邊剎海不隔毫端。十世古",
    "X79n1561_001:0558c06": "今不移當念之旨。安在哉。李君商老狀其事而暴美",
    "X79n1561_001:0558c07": "之。不究宗門撫會之妙。當併按也。",
    "X79n1561_001:0558c08": "兜率照禪師",
    "X79n1561_001:0558c09": "禪師諱惠照。南安軍郭氏子。依了山院。出家得度。具",
    "X79n1561_001:0558c10": "受游方。與從悅禪師游。悅參真淨。頗稱有得。師預聞",
    "X79n1561_001:0558c11": "其旨。遂卓庵於石頭。其後悅見石霜素侍者。復得石",
    "X79n1561_001:0558c12": "霜末後句。以書抵師曰。曩參未善。猶有末後句在。師",
    "X79n1561_001:0558c13": "以偈答曰。參禪只要心安樂。了得心安萬事休。況是",
    "X79n1561_001:0558c14": "禪心猶假立。誰論末後與當頭。竟不往。及悅出世兜",
    "X79n1561_001:0558c15": "率。迎致居第一座。元祐中。無盡張公轉江西漕。謀入",
    "X79n1561_001:0558c16": "黃龍。見晦堂心禪師。暮宿兜率。與悅夜語。因及石霜",
    "X79n1561_001:0558c17": "末後大事。無盡豁然有省。遂以出世因緣。向悅稱法",
    "X79n1561_001:0558c18": "嗣。悅去世。無盡命師繼其席。師曰。先師有末後句。運",
    "X79n1561_001:0558c19": "使得之。照未甞得。豈可嗣法邪。無盡曰。汝尋常滿口",
    "X79n1561_001:0558c20": "道得。却會不得。師忽然悟。乃曰。敢不奉命。遂開悅公",
    "X79n1561_001:0558c21": "法門。問。如何是第一義諦。師曰。鎚下分付。曰。第二義",
    "X79n1561_001:0558c22": "門請師舉唱。師曰。千家簾幕春光在。幾處園林秀色",
    "X79n1561_001:0558c23": "新。曰。學人未曉。師曰。勞而無功。曰。爭奈分付了也。師",
    "X79n1561_001:0558c24": "曰。一人傳虗。萬人傳實。曰。法皷纔聲。大眾雲集。學人",
    "X79n1561_001:0559a01": "上來乞師指示。師云。天靜不知雲去處。地寒留得雪",
    "X79n1561_001:0559a02": "多時。學人未曉。乞師端的。師云。一重山背一重人。乃",
    "X79n1561_001:0559a03": "曰。龍安山上。道路縱橫。兜率宮中樓閣重疊。雖非天",
    "X79n1561_001:0559a04": "上不是人間。到者心安全忘諸念。善行者不移雙足。",
    "X79n1561_001:0559a05": "善入者不動雙扉。自能笑傲煙蘿。誰管坐消歲月。既",
    "X79n1561_001:0559a06": "然如是。向上還有事也無。良久云。莫教推落巖前石。",
    "X79n1561_001:0559a07": "打破下方遮日雲。又曰。衲僧袖裏神鋒。截斷有句無",
    "X79n1561_001:0559a08": "句。隨宜獨立真規。處處清風滿路。更知結角羅紋。始",
    "X79n1561_001:0559a09": "解針來線去。師性方嚴有操守。居兜率二十有七年。",
    "X79n1561_001:0559a10": "倣像天宮內院。作新一剎。冠絕人世。安眾不過四十。",
    "X79n1561_001:0559a11": "遇缺員則補之。供饌珍麗。率眾力道。彌謹無盡。每以",
    "X79n1561_001:0559a12": "古佛稱之。宣和元年休夏日。沐浴更衣。禮觀音大士",
    "X79n1561_001:0559a13": "三拜。退居丈室。端然而逝。壽七十一。臈四十七。闍維",
    "X79n1561_001:0559a14": "煙所及處。悉有舍利。多琥珀色。靈骨瑩如氷玉。眼睛",
    "X79n1561_001:0559a15": "與舌不燼。無盡為之贊曰。兜率照老沒可把。七月十",
    "X79n1561_001:0559a16": "五日解長夏。禮却觀音三拜竟。退歸方丈嗒然化。也",
    "X79n1561_001:0559a17": "無遺書忉忉怛怛。也無偈頌之乎者也。也無衣鉢俵",
    "X79n1561_001:0559a18": "散大眾。也無病痛呻吟阿耶。卒死丹方傳與人。禾山",
    "X79n1561_001:0559a19": "皷向別處打。",
    "X79n1561_001:0559a20": "潛庵源禪師",
    "X79n1561_001:0559a21": "禪師名清源。豫章新建鄧氏子。依洪巖僧處信。得度",
    "X79n1561_001:0559a22": "具戒。參武泉常雲居舜泐潭月三大士。頗見咨揖。然",
    "X79n1561_001:0559a23": "疑未決。晚依積翠南禪師。一日聞舉洞山。初見雲門",
    "X79n1561_001:0559a24": "因緣。不覺失笑。南問。何為而笑。師曰。笑黃面浙子憐",
    "X79n1561_001:0559b01": "兒不覺醜耳。自是容為侍者。閱七年咨參決擇。道眼",
    "X79n1561_001:0559b02": "高妙。絕出人表。叢林稱之。以比南院。守廓南公去世。",
    "X79n1561_001:0559b03": "師開法西山惠嚴。遷南康清隱。力法自將。不與諸方",
    "X79n1561_001:0559b04": "鬪鋪席。衲子以枯淡。多望崖而去之。坐是單丁。住山",
    "X79n1561_001:0559b05": "十餘年。初南州高士潘延之問道於積翠。與師定交",
    "X79n1561_001:0559b06": "為方外友。至是迎歸西山。未幾洪帥命居大寧。一時",
    "X79n1561_001:0559b07": "衲子賢士夫從之問道。坌集其室。師說法簡易。期人",
    "X79n1561_001:0559b08": "於悟而後已。甞示眾曰。寒風激水成氷。杲日照氷成",
    "X79n1561_001:0559b09": "水。氷水本自無情。各各應時而至。世間萬物皆然。不",
    "X79n1561_001:0559b10": "用強生擬議。又曰。先師初事栖賢寔。泐潭澄歷二十",
    "X79n1561_001:0559b11": "年。宗門奇奧。經論要妙。莫不貫穿。及因雲峰以見慈",
    "X79n1561_001:0559b12": "明。則一字無用。遂設三關語。以驗天下禪者。而禪者",
    "X79n1561_001:0559b13": "如葉公畫龍龍現即怖。或問三關語。學者每難透何",
    "X79n1561_001:0559b14": "也。師曰。眾生為解礙。菩薩未離覺。大智如文殊師利。",
    "X79n1561_001:0559b15": "欲問空三佛義。即遭擯出。以其自墮艱難。故起現行",
    "X79n1561_001:0559b16": "耳。尋以高年。不任主事。退閑。自號潛庵。諸剎爭迎致",
    "X79n1561_001:0559b17": "供養。且依以為重。故居無定。方建炎三年八月五日。",
    "X79n1561_001:0559b18": "示寂于城陰之章江。住世九十有八。安居七十八夏。",
    "X79n1561_001:0559b19": "方未寂時。齒墮而復生。髮薙而燔之。悉為舍利。及是",
    "X79n1561_001:0559b20": "燼餘。尤不勝數。塔于惠嚴之東阿。師莫年德高望重。",
    "X79n1561_001:0559b21": "以深誠勉人。以善從之。化者甚盛。有僧執侍十有二",
    "X79n1561_001:0559b22": "年。於道未有所契。及將出世。師曰。汝侍吾徒費歲月。",
    "X79n1561_001:0559b23": "儻嗣法不應以世情自昧。其人遂嗣翠巖機焉。其主",
    "X79n1561_001:0559b24": "法有體。類如此。",
    "X79n1561_001:0559c01": "泐潭照禪師",
    "X79n1561_001:0559c02": "禪師諱惟照。簡州陽安李氏子。母方孕。夢異僧持應",
    "X79n1561_001:0559c03": "器踵門。若將寄食者。一夕有光。發其室盧。里人相驚",
    "X79n1561_001:0559c04": "且而育。師兒時趣尚超卓。稍長泊然。不旨從俗。屈首",
    "X79n1561_001:0559c05": "受書。至性相近習相遠。遽曰。凡聖一體。以習故差別",
    "X79n1561_001:0559c06": "如是。我知之矣。去家走成都。依鹿苑寺青泰為童子。",
    "X79n1561_001:0559c07": "乞名惟照。志始生之異焉。十九得度具戒。泰甞使之",
    "X79n1561_001:0559c08": "受起信論于大慈寺中。講輙歸臥。泰詰之。對曰。既稱",
    "X79n1561_001:0559c09": "正信大乘。夫豈言說所能了邪。於是盡弃所聞。虗心",
    "X79n1561_001:0559c10": "游方。時楷禪師居大洪山。名震天下。往依之。一見以",
    "X79n1561_001:0559c11": "為俊朗。委曲容接。師亦奮勵。急於透脫。甞夜坐閣道",
    "X79n1561_001:0559c12": "間。徼巡者傳呼過之。隨聲有省。即趨丈室。吐所悟。楷",
    "X79n1561_001:0559c13": "揶揄之。師疑焉。復將徹究源底。於是遍參宗師。往來",
    "X79n1561_001:0559c14": "楷所是。後歷三吳。聞揩以罪為民。居沂水之芙蓉庵。",
    "X79n1561_001:0559c15": "趣往唁之。未至間。僕夫被酒迷失道。師却行及之。舉",
    "X79n1561_001:0559c16": "杖奮擊。忽大悟。及見楷。望而喜曰。今日相見。庸非鼇",
    "X79n1561_001:0559c17": "山耶。因留佐耕。湖上服役累年。盡得芙蓉之道。致政",
    "X79n1561_001:0559c18": "王少宰有子。亡且有年矣。忽夢其歸。翌日而師至。問",
    "X79n1561_001:0559c19": "其生年。適與其子亡日合。因抱持泣。以為後身也。遂",
    "X79n1561_001:0559c20": "命出世洛陽之招提。遷舒州甘露。再遷三祖。宣和初",
    "X79n1561_001:0559c21": "道行聞于朝。有旨。移廬山之圓通。先是住持守惠。以",
    "X79n1561_001:0559c22": "事罷去。復自訴于有司。閱三年。得旨。還舊住。信至。師",
    "X79n1561_001:0559c23": "怡然拽杖出門。與二三禪者。徜徉山谷間。未幾泐潭",
    "X79n1561_001:0559c24": "虗席。江西師盡禮致請。遂補處焉。師姿容豐碩。音聲",
    "X79n1561_001:0560a01": "朗潤。身荷大法。名尊諸方。自號闡提。甞示眾曰。坐禪",
    "X79n1561_001:0560a02": "好諸禪德。不用胡思亂想。坐教悟去。你若悟去。十二",
    "X79n1561_001:0560a03": "時中便有自由分。佛也不奈你何。祖也不奈你何。你",
    "X79n1561_001:0560a04": "也自不奈何。豈更聽別人指揮。所以達磨大師西來。",
    "X79n1561_001:0560a05": "直指人心。見性成佛。何曾有許多屈曲言句。教你思",
    "X79n1561_001:0560a06": "量。生受今時。諸方叢林未甞有一箇善知識。不教你",
    "X79n1561_001:0560a07": "參禪學道修行。乃至禪頭首座同行道伴。亦皆教你",
    "X79n1561_001:0560a08": "參學。更看話下語。商量因緣。研窮今古。你輩更不識",
    "X79n1561_001:0560a09": "好惡。甘作眾生。就人學去。更向案子頭大冊小冊。錄",
    "X79n1561_001:0560a10": "將去。採拾言句。攢花簇。錦記憶築。向肚皮裏。為禪為",
    "X79n1561_001:0560a11": "道。苦哉遞相壞了。也不是遮箇道理。你諸人本無許",
    "X79n1561_001:0560a12": "多事。只為始行脚時。撞著一箇沒見識長老。教你許",
    "X79n1561_001:0560a13": "較。勞攘打頭。便參得箇庭前栢樹子話。又參得斬猫",
    "X79n1561_001:0560a14": "兒話。洗鉢盂話。野狐話。勘婆話。參得一肚皮禪道。便",
    "X79n1561_001:0560a15": "棹腰擺胯。稱我是方外。高人面前說得恰似真箇背",
    "X79n1561_001:0560a16": "地裏千般亂做次第一文。也不直纔有些子違順風",
    "X79n1561_001:0560a17": "起。便見手忙脚亂為什麼。如此只是學得來。奉勸莫",
    "X79n1561_001:0560a18": "學。須是自辦取始得。你不見祖師少林九年面壁。二",
    "X79n1561_001:0560a19": "祖立雪齊腰。黃梅聚七百高僧衣鉢。後來獨付廬老。",
    "X79n1561_001:0560a20": "於是時也看那箇因緣。淘汰那箇古今。曾下得什麼",
    "X79n1561_001:0560a21": "語。既不是因緣。你輩又苦死瞞生。學圖箇什麼別。無",
    "X79n1561_001:0560a22": "人向你恁麼道。只是寶峰忒煞老婆教。你莫參禪。莫",
    "X79n1561_001:0560a23": "學道。莫看經。莫念佛。以至禮拜燒香種種勞攘。你須",
    "X79n1561_001:0560a24": "道十二時中畢竟如何度。時寶峰只教你如大死人。",
    "X79n1561_001:0560b01": "你若真箇如大死人。有什麼閑工夫去。參禪學道。禮",
    "X79n1561_001:0560b02": "拜燒香。許多費力。山僧五處住院。凡教徒不出此。如",
    "X79n1561_001:0560b03": "大死人四箇字。直是我悟得底。且不在一大藏教裏。",
    "X79n1561_001:0560b04": "傳燈錄五家宗派古今言句裏。是平生所證底法。所",
    "X79n1561_001:0560b05": "行底法。你若直下會去。且不曾教壞。你適來。有一兄",
    "X79n1561_001:0560b06": "弟入室問。莫是如大死人却活麼。禪客莫問活。你但",
    "X79n1561_001:0560b07": "死了更死。你又不曾死。只管要活作什麼。而今聽普",
    "X79n1561_001:0560b08": "說了。下去堂中。或堂前後架試坐看。有時被你久久",
    "X79n1561_001:0560b09": "坐。忽然死得也不定。建炎改元。北人南渡。泐潭日不",
    "X79n1561_001:0560b10": "下千鉢坐食。師超搖法樂。略不以介意。而檀施四來。",
    "X79n1561_001:0560b11": "齊厨濟足。人到于今稱頌之。二年正月辛丑夜參。因",
    "X79n1561_001:0560b12": "敘洞下宗旨。不斷如綫。而名世續慧命者零落。無幾",
    "X79n1561_001:0560b13": "因欷歔江下霑襟。明日閉方丈不出。又明日手寫數",
    "X79n1561_001:0560b14": "語遍與山中耆宿。辭訣。眾大駭。至有哭之慟者。師皆",
    "X79n1561_001:0560b15": "拒而不與之接。至中夕。遽命燭。集執事者。囑以後事。",
    "X79n1561_001:0560b16": "語終。泊然而逝。閱歲四十有五。坐二十五夏。時御史",
    "X79n1561_001:0560b17": "中丞陸德先．西京宗正趙公士暕．尚書郎方公昭通．",
    "X79n1561_001:0560b18": "議大夫馮公溫舒．徽猷閣待制宋公喚秀．州刺史韓",
    "X79n1561_001:0560b19": "公昭同會泐潭。頗問道於師。見其脫去之狀。益歆慕",
    "X79n1561_001:0560b20": "焉。火餘五色舍利。烱如珠玉。齒舌不燼。塔于寺之西",
    "X79n1561_001:0560b21": "峰。師初在西京。漕使徐公閎中有子。冠且婚矣。見師",
    "X79n1561_001:0560b22": "說法次。忻然慕之。即弃榮剔髮具戒。名曰德止。以夙",
    "X79n1561_001:0560b23": "悟才辯。有名于世。",
    "X79n1561_001:0560b24": "贊曰。教中以七地已前菩薩福智為修生。八地已去",
    "X79n1561_001:0560c01": "福智為報得。若闡提。年二十有八出世。五遷巨剎。所",
    "X79n1561_001:0560c02": "至勃興。槌拂之下。動如阡陌。初未甞遣化。而供饌珍",
    "X79n1561_001:0560c03": "麗。服用完新。庸非報得者歟。方是時叢林以侈靡相",
    "X79n1561_001:0560c04": "尚。照因其時。闊達大度。順學者之欲。而嫚罵諸方。特",
    "X79n1561_001:0560c05": "以如大死人為教。然託其身後。竟未有繼其風者。嗚",
    "X79n1561_001:0560c06": "呼異哉。",
    "X79n1561_001:0560c08": "僧寶正續傳卷第一"
}