{
    "T36n1736_068:0541c10": "17大方廣佛華嚴經隨疏演義鈔卷",
    "T36n1736_068:0541c11": "第六十八",
    "T36n1736_068:0541c13": "唐清涼山大華嚴寺沙門澄觀述",
    "T36n1736_068:0541c14": "疏「自下大文第三彼果勝」中，文有三：初攝位、",
    "T36n1736_068:0541c15": "二「依論」下總科、三「今初」下正釋。疏「今初意通",
    "T36n1736_068:0541c16": "五果」者，正舉經中牒前之意，意明十門通",
    "T36n1736_068:0541c17": "成五果故、遮於古人別配屬故。謂遠公云：",
    "T36n1736_068:0541c18": "「一對治及離障勝，是勝慢對治果。前修十種",
    "T36n1736_068:0541c19": "法平等觀而為對治，此地滿中更以甚深三",
    "T36n1736_068:0541c20": "脫為治，名對治勝。前治五地染淨慢障，今",
    "T36n1736_068:0541c21": "此文更除微細我心及有無等，名滅障勝。二",
    "T36n1736_068:0541c22": "修行勝，是前不住道行勝果。依前不住更",
    "T36n1736_068:0541c23": "起勝修，名修行勝。三得三昧勝，望前治勝",
    "T36n1736_068:0541c24": "以說果也。前修三脫而為對治，彼治轉增，",
    "T36n1736_068:0541c25": "名三昧勝。四得不壞心勝者，望前滅障以",
    "T36n1736_068:0541c26": "說其果，由滅障故，三昧之心不可壞，名不",
    "T36n1736_068:0541c27": "壞心。五自在力勝，望前修行以說果，依前",
    "T36n1736_068:0541c28": "修行上進無礙，名自在力。」釋曰：此上意明",
    "T36n1736_068:0541c29": "前之二果從前文生，後之三果從前二果",
    "T36n1736_068:0542a01": "生。今疏乃有二意：一總釋、二「亦可」下展轉",
    "T36n1736_068:0542a02": "釋。今初，但明總是不住道行勝果，不住道",
    "T36n1736_068:0542a03": "行勝。初總標心境，有三悲三智。經云「復以",
    "T36n1736_068:0542a04": "大悲為首，大悲增上，大悲滿足，觀世間生滅。」",
    "T36n1736_068:0542a05": "釋曰：觀世間生滅即智，對上三悲以成三",
    "T36n1736_068:0542a06": "智，斯則五果不出於二。於中三節：初二悲",
    "T36n1736_068:0542a07": "智修治、次二悲智所成堅固、後一雙明二果",
    "T36n1736_068:0542a08": "自在，此即隔句相對。疏「顯二我作用空」",
    "T36n1736_068:0542a09": "者，意明人法俱有能作之義，故皆名作者，",
    "T36n1736_068:0542a10": "非約人我獨為其空。疏「二無相門」下滅障",
    "T36n1736_068:0542a11": "中，疏文有四：初一總釋。二「謂若入空門」下，",
    "T36n1736_068:0542a12": "舉正顯非智。論云「是三解脫，摩訶衍中但",
    "T36n1736_068:0542a13": "是一法，以行因緣故說有三種。觀諸法空，",
    "T36n1736_068:0542a14": "是名空門。空中不可取相，是時空門轉名",
    "T36n1736_068:0542a15": "無相。無相中不應有所作，為三界生，是時",
    "T36n1736_068:0542a16": "無相轉名無作。如城三門，一人之身不得",
    "T36n1736_068:0542a17": "一時從三門入。諸法實相是涅槃城，城有",
    "T36n1736_068:0542a18": "三門，若入空門，不得空亦不取相，是人直",
    "T36n1736_068:0542a19": "入，事已辦故不須二門。」三「若見法先有」",
    "T36n1736_068:0542a20": "下，舉非顯修智。論云「若取諸法空相，生憍",
    "T36n1736_068:0542a21": "慢言：我知實相。應學無相門以滅空相。」",
    "T36n1736_068:0542a22": "四「故修無相」下，結成修意，為滅障故。遠公",
    "T36n1736_068:0542a23": "云：「二中，一滅障，即取性心亡。二得對治，即得",
    "T36n1736_068:0542a24": "理為治。三念想不行，即取相心滅。亦初一",
    "T36n1736_068:0542a25": "異凡夫，後二異二乘。」疏「三無願門」中「一依",
    "T36n1736_068:0542a26": "止」者，《智論》云「若於無相中生戲論分別，有",
    "T36n1736_068:0542a27": "所作，應修無作門。」今無戲論分別，即能修",
    "T36n1736_068:0542a28": "無願，故為依止。疏「又上三空」下，揀教智。",
    "T36n1736_068:0542a29": "論云「阿毘曇空門緣苦諦攝五蘊，無相門",
    "T36n1736_068:0542b01": "緣數緣盡，無作緣三諦攝五蘊。摩訶衍三",
    "T36n1736_068:0542b02": "門通緣一切法實相。以是三解脫門觀世",
    "T36n1736_068:0542b03": "間，即是涅槃。」釋曰：對文可知。言「餘如智",
    "T36n1736_068:0542b04": "論」者，論云「經說涅槃一門，今言三者，法雖",
    "T36n1736_068:0542b05": "是一而義有三。復次應度三種障，謂愛多、",
    "T36n1736_068:0542b06": "見多、愛見等者。見多者說空門，愛多者說無",
    "T36n1736_068:0542b07": "作門，愛見等者說無相門。謂無男女等相",
    "T36n1736_068:0542b08": "故，斷愛無一異等相。斷見皆是彼中餘義。」",
    "T36n1736_068:0542b09": "疏「初離三想」者，離彼我想為一離，作者想",
    "T36n1736_068:0542b10": "為二離，受者想為三離。有無想雖通二門，",
    "T36n1736_068:0542b11": "無願一門多約離有。疏「此用深空滅離二",
    "T36n1736_068:0542b12": "我」者，即離彼我想，通於人法二我無也。云",
    "T36n1736_068:0542b13": "何為深？五地唯約淨法說十平等，今直說",
    "T36n1736_068:0542b14": "深空。又前是加行觀察，今已住空般若現前",
    "T36n1736_068:0542b15": "故；二四地道品有身受等故；三此地初用",
    "T36n1736_068:0542b16": "十平等，十相未泯故。疏「初厭相」者，前勇猛",
    "T36n1736_068:0542b17": "修中先知後厭，今丈夫志修先厭後證，明漸",
    "T36n1736_068:0542b18": "勝也。疏「又俱未滿故俱不住，廣如淨名」者，",
    "T36n1736_068:0542b19": "即《淨名》第三〈菩薩行品〉。眾香菩薩欲歸本國，",
    "T36n1736_068:0542b20": "白佛求法云：「唯然世尊！願賜少法，還於彼",
    "T36n1736_068:0542b21": "土當念如來。」佛告諸菩薩：「有盡無盡解脫",
    "T36n1736_068:0542b22": "法門，汝等當學。何謂為盡？謂有為法。何謂",
    "T36n1736_068:0542b23": "無盡？謂無為法。如菩薩者，不盡有為、不",
    "T36n1736_068:0542b24": "住無為。何謂不盡有為？謂不離大慈、不",
    "T36n1736_068:0542b25": "捨大悲，發一切智心而不忽忘。」乃至云",
    "T36n1736_068:0542b26": "「以大乘教成菩薩僧，心無放逸，不失眾善。",
    "T36n1736_068:0542b27": "行如此法，是名菩薩不盡有為。何謂不住",
    "T36n1736_068:0542b28": "無為？謂修學空不以空為證？修學無相無",
    "T36n1736_068:0542b29": "作不以無相無作為證。」乃至云「觀諸法虛",
    "T36n1736_068:0542c01": "妄，無我無人無主無相，本願未滿而不虛",
    "T36n1736_068:0542c02": "福德禪定智慧。修如此法，是名菩薩不住",
    "T36n1736_068:0542c03": "無為。又具福德故，不住無為；具智慧故，不",
    "T36n1736_068:0542c04": "盡有為。大慈悲故，不住無為；滿本願故，不",
    "T36n1736_068:0542c05": "盡有為。集法藥故，不住無為；隨授藥故，",
    "T36n1736_068:0542c06": "不盡有為。知眾生病故，不住無為；滅眾",
    "T36n1736_068:0542c07": "生病，不盡有為。」釋曰：然《淨名》意但揀二乘，",
    "T36n1736_068:0542c08": "謂二乘盡有住無，有為三相故名為盡，無為",
    "T36n1736_068:0542c09": "無相故名為住。若盡若住即是有礙，不盡不",
    "T36n1736_068:0542c10": "住為無礙法。然是一法就事相分，故為二",
    "T36n1736_068:0542c11": "別。盡有即無起行修德之地，住無即絕慈悲",
    "T36n1736_068:0542c12": "化道之能，是故大士並不為也。而彼經文，先",
    "T36n1736_068:0542c13": "正釋不住不盡，後又具福德下釋不住不盡",
    "T36n1736_068:0542c14": "所以，謂夫德之積也必涉有津，若住無為",
    "T36n1736_068:0542c15": "則功德不具。具智慧故不盡有為者，智之",
    "T36n1736_068:0542c16": "明也必由廣博，若廢捨有為則智慧不具，",
    "T36n1736_068:0542c17": "故大悲不盡。然文廣，故指其文。若望此經，",
    "T36n1736_068:0542c18": "但是不住無為之義耳，闕於不住有為之義。",
    "T36n1736_068:0542c19": "今疏向云功德助道未滿足故不住無為，即",
    "T36n1736_068:0542c20": "全同《淨名》文意。言智慧助道未滿足故不住",
    "T36n1736_068:0542c21": "有為者，則側用《淨名》「彼具智慧不盡有",
    "T36n1736_068:0542c22": "為，以盡有為不成廣智，故不盡矣。」今以",
    "T36n1736_068:0542c23": "住有為不成深智，故不住矣。則是具智慧",
    "T36n1736_068:0542c24": "故不住生死，具大悲故不住涅槃義耳。",
    "T36n1736_068:0542c25": "言又俱未滿故俱不住者，謂應反上智慧",
    "T36n1736_068:0542c26": "助道未滿足故不住無為，功德助道未滿足",
    "T36n1736_068:0542c27": "故不住有為。謂若住無為，不成種智，是",
    "T36n1736_068:0542c28": "為不入生死大海，則不能生一切智寶。若",
    "T36n1736_068:0542c29": "住有為，自淪生死，安能成就諸佛功德？亦",
    "T36n1736_068:0543a01": "是具大智故不住涅槃，具大悲故不住",
    "T36n1736_068:0543a02": "生死。謂若住涅槃，非是亡緣之智；若住生",
    "T36n1736_068:0543a03": "死，非無愛見之悲。餘義至下當釋。疏「大品",
    "T36n1736_068:0543a04": "中」下，亦成上義。若是證時，住無為也。故七",
    "T36n1736_068:0543a05": "地云「雖行實際而不作證」。疏「即此所為",
    "T36n1736_068:0543a06": "亦是所以」者，所為成智慧，不住有為等。",
    "T36n1736_068:0543a07": "所以者，以有智慧故，不住有為也。餘可",
    "T36n1736_068:0543a08": "例知。疏「如來藏包含無外故云大」者，遠公",
    "T36n1736_068:0543a09": "云：「大者寬廣。廣謂真識體中統含法界恒沙",
    "T36n1736_068:0543a10": "佛法，同體平等相應而起，無有一法別守",
    "T36n1736_068:0543a11": "自性，是故名空。隨順法界無門不在，故名",
    "T36n1736_068:0543a12": "大空。」疏「五觀七轉識」等者，即真識之用。用",
    "T36n1736_068:0543a13": "而常寂，故說為空。故疏云「皆無自體」，即是空",
    "T36n1736_068:0543a14": "義。疏「楞伽云」下，〈問明〉已引，〈十忍〉更明。疏「依",
    "T36n1736_068:0543a15": "解起行行修究竟」者，此有二意：一釋論中",
    "T36n1736_068:0543a16": "不放逸言，所作究竟，離放逸過故。二即復由",
    "T36n1736_068:0543a17": "此修究竟故，經稱第一。下引論釋，可知。疏",
    "T36n1736_068:0543a18": "「四因事者」，依德起用，是釋因義。德是用因。「分",
    "T36n1736_068:0543a19": "別為智障」者，即分別因緣相也。疏「又此十",
    "T36n1736_068:0543a20": "與涅槃十一空多同」等者，經當第十六，南",
    "T36n1736_068:0543a21": "經十五，疏當第六。為答修捨果故，迦葉菩",
    "T36n1736_068:0543a22": "薩白佛言：「世尊！云何名空？」佛言：「善男子！空",
    "T36n1736_068:0543a23": "者，所謂內空、外空、內外空、有為空、無為空、無始",
    "T36n1736_068:0543a24": "空、性空、無所有空、第一義空、空空、大空。」彼疏",
    "T36n1736_068:0543a25": "釋云「前十相空，後一真空。就彼妄情所取法",
    "T36n1736_068:0543a26": "中以明空義，名為相空。就真識中以辨",
    "T36n1736_068:0543a27": "空義，名曰真空。」亦得說言：前十境空；後一",
    "T36n1736_068:0543a28": "智空，真智空矣。於妄分齊情外有法，破之顯",
    "T36n1736_068:0543a29": "寂，故於十種就境明空。據實以求，心外",
    "T36n1736_068:0543b01": "無法，一切諸法皆即真心，真心體寂，故後一",
    "T36n1736_068:0543b02": "種就智說空。故《地論》云「一切法如，說自體",
    "T36n1736_068:0543b03": "空，名智自空。」就前十中，初八以無破有為",
    "T36n1736_068:0543b04": "空；第九第一義，以有遣無為空；第十空",
    "T36n1736_068:0543b05": "空，以其非有非無、雙持有無，名為空空。",
    "T36n1736_068:0543b06": "與《地論》十平等同。就前八中，前七明其",
    "T36n1736_068:0543b07": "眾生及法無性故空，後一明其眾生及法無",
    "T36n1736_068:0543b08": "相故空。因緣假中而明無性，名無性空。畢",
    "T36n1736_068:0543b09": "竟空中無因緣相，名無相空。就前七中，初",
    "T36n1736_068:0543b10": "六明其眾生無性，即是生空。後一明其諸法",
    "T36n1736_068:0543b11": "無性，即是法空。復前六中，初五就其現在",
    "T36n1736_068:0543b12": "觀空，後一就其過去觀空。現中，初三就內",
    "T36n1736_068:0543b13": "外事以觀空理，後二就其有為無為法相",
    "T36n1736_068:0543b14": "觀空。就前三中，眾生名內，非情為外。就內",
    "T36n1736_068:0543b15": "法中，觀無神主眾生壽命，名為內空。外空",
    "T36n1736_068:0543b16": "法體，觀彼外法非我我所，故名外空等。",
    "T36n1736_068:0543b17": "其無始空，經云「菩薩見生死無始，皆悉空",
    "T36n1736_068:0543b18": "寂。所謂空者，常樂我淨，皆悉空寂，無有變",
    "T36n1736_068:0543b19": "易。眾生壽命、三寶佛性及無為法，是名菩薩",
    "T36n1736_068:0543b20": "觀無始空。」疏「第一空者彼名空空」者，此當",
    "T36n1736_068:0543b21": "第十。遠公云：「是有是無，就詮辨理。是有牒",
    "T36n1736_068:0543b22": "前第一義空，以有破無，故言是有。是無牒",
    "T36n1736_068:0543b23": "前八空，以前八空中以無破有，故曰是無。",
    "T36n1736_068:0543b24": "就此有無以說空義，故曰空空。」「是是非是",
    "T36n1736_068:0543b25": "是是名空空」者，破詮顯理。前句雖復就詮",
    "T36n1736_068:0543b26": "辨理，非留彼詮，故復破云：是向有、是向",
    "T36n1736_068:0543b27": "無、是兩、俱非是，方名空空，非留有無說為",
    "T36n1736_068:0543b28": "空空。是義云何？已如上辨。因緣諸法有無同",
    "T36n1736_068:0543b29": "體故，說無為有、說有為無。無為有故，有即",
    "T36n1736_068:0543c01": "非有；有即無故，無即非無。非有非無，故曰空",
    "T36n1736_068:0543c02": "空。三「十地菩薩」下，就人顯勝。四「如是」下，寄",
    "T36n1736_068:0543c03": "對顯異。毘曇論中說聲聞人先觀五陰非",
    "T36n1736_068:0543c04": "我我所，直名為空；後觀前智，亦復非是我",
    "T36n1736_068:0543c05": "及我所，故曰空空。《成實論》中，先觀生法空",
    "T36n1736_068:0543c06": "無自性，空無自性直名為空；後觀前智亦",
    "T36n1736_068:0543c07": "空無性，故曰空空。今此所論，離有無相，故",
    "T36n1736_068:0543c08": "曰不同。上來十空與《地論》十法平等互出，",
    "T36n1736_068:0543c09": "其義相似，彼中初一總相明空、餘九是別。",
    "T36n1736_068:0543c10": "別中，初七以無破有，同此初八。彼中第八以",
    "T36n1736_068:0543c11": "有破無，同此第九。彼中後一以雙非破有",
    "T36n1736_068:0543c12": "無，同此空空也。釋曰：上皆遠公之意，以十",
    "T36n1736_068:0543c13": "一空會十平等。今將十一空以會十空，義",
    "T36n1736_068:0543c14": "則全別。然此十空，由前平等加行而成，故二",
    "T36n1736_068:0543c15": "處多同，互證皆得。然遠公釋義於理於乖，",
    "T36n1736_068:0543c16": "消於經文乃成曲巧。又有為無為唯屬生",
    "T36n1736_068:0543c17": "空，義成太局。又總取前有無釋於空空，亦",
    "T36n1736_068:0543c18": "經無我攝。今疏釋空空，而文中五：初牒名對",
    "T36n1736_068:0543c19": "經。二「謂前空」下，略釋。三「故彼經」下，引經。四",
    "T36n1736_068:0543c20": "「謂是非」下，釋經。「亦當體空」者，釋經「是是非",
    "T36n1736_068:0543c21": "是是是名空空義」，謂非但有無，是非亦爾。",
    "T36n1736_068:0543c22": "謂空有兩亡為是，計是即是，故名是是，即上",
    "T36n1736_068:0543c23": "空字。而不礙雙存，故此是是即非是是，即下",
    "T36n1736_068:0543c24": "空字，故言空空。斯則是即非故非是，非即",
    "T36n1736_068:0543c25": "是故非非，故疏云「是非亦當體空耳」。五「如",
    "T36n1736_068:0543c26": "是空空」下，歎勝。上即科疏，下即釋也。然經",
    "T36n1736_068:0543c27": "有二句，今疏經前略釋，是經上句意。經云",
    "T36n1736_068:0543c28": "「是有是無是名空空」者，意云：即空是有，即有",
    "T36n1736_068:0543c29": "是無，故云是有是無。無既是有，則無非無",
    "T36n1736_068:0544a01": "矣，故云空空。既即有是空，則空亦非空，故",
    "T36n1736_068:0544a02": "云空空。正同十平等中有無不二，故平等",
    "T36n1736_068:0544a03": "也。由不二故雙存，由非不二故雙奪，故",
    "T36n1736_068:0544a04": "今疏云「若有若無本來自空」，以有即無，故有",
    "T36n1736_068:0544a05": "空矣；空即有故；是空空矣。是以遣空總有",
    "T36n1736_068:0544a06": "二義：一以重空遣空，如《淨名》云「唯有空",
    "T36n1736_068:0544a07": "病，空病亦空。」《中論》云「諸佛說空法，為離於",
    "T36n1736_068:0544a08": "有見；若復見有空，諸佛所不化。」二以有遣",
    "T36n1736_068:0544a09": "空。謂空即是有，故非空也。故經云「色即是",
    "T36n1736_068:0544a10": "空，非色滅空。」故空非空也。是則不異有之",
    "T36n1736_068:0544a11": "空，則空非空；不異空之有，則有非有。今",
    "T36n1736_068:0544a12": "正取空非空義，由空非空即是有非有義。又",
    "T36n1736_068:0544a13": "空故非有，重言空故非空。又空故不礙空，",
    "T36n1736_068:0544a14": "重言空故不礙有。非空非有、能空能有，雙融",
    "T36n1736_068:0544a15": "互泯自在無礙。是故十地通達少分，豈是",
    "T36n1736_068:0544a16": "二乘之所能知？故言第一。疏「今亦約少",
    "T36n1736_068:0544a17": "分」者，通妨。妨云：既言十地通其少分，今此",
    "T36n1736_068:0544a18": "六地云何證得？故云亦約少分耳。餘文",
    "T36n1736_068:0544a19": "可思。疏「今初不壞心者」，言由離障滅，即",
    "T36n1736_068:0544a20": "第一果。「行成」是第二果。「若智」，即第三第一。「若",
    "T36n1736_068:0544a21": "悲」，即第二也。疏「亦可對前十三昧心」者，遠公",
    "T36n1736_068:0544a22": "云：「此九別句即十空三昧。以法空、第一義空",
    "T36n1736_068:0544a23": "合故，故九攝十。九中亦四：初四就前觀以",
    "T36n1736_068:0544a24": "說不壞，次一就前不放逸以說不壞，次一",
    "T36n1736_068:0544a25": "就前得增上以說不壞，後三就前因事以",
    "T36n1736_068:0544a26": "說不壞。」今初，疏云「一信理決定」者，論云「一",
    "T36n1736_068:0544a27": "信觀不壞」，即就前入空三昧以明不壞，以",
    "T36n1736_068:0544a28": "論經前云「信空三昧故」。二疏云「行堪調柔」",
    "T36n1736_068:0544a29": "者，即論「堪受不壞」，此就前法空及第一義空",
    "T36n1736_068:0544b01": "三昧以說不壞，取有心息能入法空、第一",
    "T36n1736_068:0544b02": "義空，故論云「堪受於空不著」，經云「純善",
    "T36n1736_068:0544b03": "不著於空」，即第一義空。疏加「行」字，即前觀",
    "T36n1736_068:0544b04": "二空之行。三即論云「於密處不驚不怖不",
    "T36n1736_068:0544b05": "壞」，就前大空以說不壞。阿賴耶識微密難",
    "T36n1736_068:0544b06": "測，名為密處。經云「甚深」，於密能入，故稱不",
    "T36n1736_068:0544b07": "怖。四即論「自乘不動不壞」，就前合空以明不",
    "T36n1736_068:0544b08": "壞。行合如來藏，故自乘不退。五即論「發精",
    "T36n1736_068:0544b09": "進不壞」，就前不放逸第一義空三昧以明不",
    "T36n1736_068:0544b10": "壞。能起行修，故云精進，故疏云「勝進無息」。",
    "T36n1736_068:0544b11": "六即論「離慳嫉破戒垢不壞」，就前得增上起",
    "T36n1736_068:0544b12": "空三昧以明不壞。前就行德，今就斷德。前",
    "T36n1736_068:0544b13": "約利他，今約自利。然論經云「淨心故」，約斷",
    "T36n1736_068:0544b14": "釋。今經云「廣大心」，廣即悲心、大即智心，是二",
    "T36n1736_068:0544b15": "利心，二心相導故。「泯絕自他」下三不壞，就前",
    "T36n1736_068:0544b16": "三種因事以明不壞，但七八前却以第六",
    "T36n1736_068:0544b17": "總明悲智，今七八別明悲智，前後俱通故。",
    "T36n1736_068:0544b18": "七即論廣利益眾生不壞，於前教化眾生因",
    "T36n1736_068:0544b19": "事不捨離空三昧明不壞。八即論上求勝解",
    "T36n1736_068:0544b20": "脫不壞，就前智障淨因事如實不分別空三",
    "T36n1736_068:0544b21": "昧明不壞，義如前說。九即論化眾生行不",
    "T36n1736_068:0544b22": "壞，就前願取有因事離不離空三昧明不",
    "T36n1736_068:0544b23": "壞，帶空涉有，故云方便相應。然疏雖恐繁",
    "T36n1736_068:0544b24": "文，不具配屬，釋文之中皆已含具。疏「順佛",
    "T36n1736_068:0544b25": "菩提者能深入趣向故」者，以論經云「隨順",
    "T36n1736_068:0544b26": "成就起向阿耨多羅三藐三菩提不退轉」，",
    "T36n1736_068:0544b27": "故為此釋。此隨順言亦是順忍，順向無生",
    "T36n1736_068:0544b28": "忍故。以經約究竟，故直順菩提。疏「即能伏",
    "T36n1736_068:0544b29": "他力」者，是論釋義，對前總句不可壞心及",
    "T36n1736_068:0544c01": "決定心。下諸力名，皆是論文。二云「得法空",
    "T36n1736_068:0544c02": "故」者，對純善心，以前純善對法空三昧",
    "T36n1736_068:0544c03": "故。然初句全牒經；第二句義牒經；下七句不",
    "T36n1736_068:0544c04": "牒經直舉論文，三對前第四不退轉心；四",
    "T36n1736_068:0544c05": "對前第三甚深心，故疏云「此與前二前却」，",
    "T36n1736_068:0544c06": "以不動故入甚深入，甚深故不動，故云「相",
    "T36n1736_068:0544c07": "成」；五對不休息；六對廣大；七對無邊；八對",
    "T36n1736_068:0544c08": "第九；九對第八。會其前後，如疏其之。疏",
    "T36n1736_068:0544c09": "「出現品有能持等四種風輪」者，即初總明。〈出",
    "T36n1736_068:0544c10": "現〉中，一名能持，能持大水故；二名能消，",
    "T36n1736_068:0544c11": "能消大水故；三名建立，建立一切諸處所",
    "T36n1736_068:0544c12": "故；四名莊嚴，莊嚴分布成善巧故。釋曰：既",
    "T36n1736_068:0544c13": "持既嚴，故非散壞。「有散壞風復無四種」者，意",
    "T36n1736_068:0544c14": "業中第九相云「佛子！譬如風災壞世界時，",
    "T36n1736_068:0544c15": "有大風起名曰散壞，能壞三千大千世界，",
    "T36n1736_068:0544c16": "鐵圍山等皆成碎末。」即散壞風唯一無四",
    "T36n1736_068:0544c17": "也。疏「故起信云：但心相滅非心體滅」者，論",
    "T36n1736_068:0544c18": "有問云：若心滅者，云何相續？若相續者，云何",
    "T36n1736_068:0544c19": "說究竟滅？答曰：所言滅者，唯心相滅，非心",
    "T36n1736_068:0544c20": "體滅。如風依水而有動相，若水滅者，即風",
    "T36n1736_068:0544c21": "相斷絕，無所依止。以水不滅，風相相續，唯",
    "T36n1736_068:0544c22": "風滅故動即隨滅，非是水滅。無明亦爾，依心",
    "T36n1736_068:0544c23": "體而動，若心體滅則眾生斷絕，無所依止。",
    "T36n1736_068:0544c24": "以體不滅，心得相續。唯癡滅故，心相隨滅，",
    "T36n1736_068:0544c25": "非心體滅。釋曰：現文可知。《楞伽》亦云「若心",
    "T36n1736_068:0544c26": "體滅則本識滅，本識滅者不異外道斷見戲",
    "T36n1736_068:0544c27": "論。」第七遠行地。初來意有二：一正釋約慧，",
    "T36n1736_068:0544c28": "寄位雙辨；二「瑜伽」下引證約慧。於中，先舉",
    "T36n1736_068:0544c29": "六地為入因、後「為令」下正辨此來。疏「言遠",
    "T36n1736_068:0545a01": "行」下，釋名為三，謂標、釋、結。二「成唯識」下，釋",
    "T36n1736_068:0545a02": "名，總舉五釋，意符《唯識》，以包含故。言「此",
    "T36n1736_068:0545a03": "有三義」者，一善修無相到無相邊，故名遠",
    "T36n1736_068:0545a04": "行；二功用至極，故名遠行；三望前超過，故",
    "T36n1736_068:0545a05": "名遠行。及釋善修，並如前說。二引《深密》，即",
    "T36n1736_068:0545a06": "第四經，亦是前行。後遠者，指上二義為前",
    "T36n1736_068:0545a07": "後耳。三引《攝論》兼釋，即第七論。四引《金光",
    "T36n1736_068:0545a08": "明》，即當第三。五引《莊嚴論》，即第十三，偈云",
    "T36n1736_068:0545a09": "「離道隣一道，遠去名遠行。」論釋云「菩薩於",
    "T36n1736_068:0545a10": "七地中，近一乘道，故名為遠去。問：誰遠去？",
    "T36n1736_068:0545a11": "答：功用方便究竟，此遠能去，故名遠行。」疏「雖",
    "T36n1736_068:0545a12": "有四義」下，結成。結歸二義：《十住論》，即第一卷，",
    "T36n1736_068:0545a13": "即當後義。《仁王》，即當下卷〈奉持品〉。既言「遠",
    "T36n1736_068:0545a14": "達」，則亦通從前來達向後位。疏「然其能遠",
    "T36n1736_068:0545a15": "去行」下，第三離障，先躡前起後、後「故所離」",
    "T36n1736_068:0545a16": "下正明。亦《唯識論》，具云「七細相現行障，謂所",
    "T36n1736_068:0545a17": "知障中俱生一分，執有生滅細相現行，彼",
    "T36n1736_068:0545a18": "障七地妙無相道，入七地時便能永斷。由",
    "T36n1736_068:0545a19": "斯七地說斷二愚及彼麁重：一細相現行",
    "T36n1736_068:0545a20": "愚，即是此中執有生者，猶取流轉細生相",
    "T36n1736_068:0545a21": "故。二純作意求無相愚，即是此中執有滅者，",
    "T36n1736_068:0545a22": "由取還滅相故，純於無相作意勤求，未",
    "T36n1736_068:0545a23": "能空中起有勝行。」釋曰：今疏便以釋言解",
    "T36n1736_068:0545a24": "之，義已委具。由執還滅，故求無相。又相有",
    "T36n1736_068:0545a25": "二種：一有、二無，無者為細。疏「以常在」下，四",
    "T36n1736_068:0545a26": "辨所證如。於中二：先舉能治，治於前障；",
    "T36n1736_068:0545a27": "後「故能」下，正辨所證。《唯識》云「七地無差別",
    "T36n1736_068:0545a28": "真如，謂此真如雖多教法種種安立，而無異",
    "T36n1736_068:0545a29": "故。」彼疏釋云「謂雖諸教法依如建立，如無",
    "T36n1736_068:0545b01": "異故。又於教中立種種名，法界實相而如",
    "T36n1736_068:0545b02": "無異。」今疏中云「以了種種教法同真無相」",
    "T36n1736_068:0545b03": "者，謂雖諸教法隨機種種，不失平等一味",
    "T36n1736_068:0545b04": "之相。故《中邊論》云「第七地中所證法界，名",
    "T36n1736_068:0545b05": "種種法無差別。由通達此，知法無相，不行",
    "T36n1736_068:0545b06": "契經等種種法相中故。」疏「以能」下，第五成行。",
    "T36n1736_068:0545b07": "疏「乃至」下，第六得果。欲顯七門義理相順，",
    "T36n1736_068:0545b08": "故云乃至。得果者，《中邊論》云「通達種種法",
    "T36n1736_068:0545b09": "無別法界，得一切法無相果故。」「故知以」下，",
    "T36n1736_068:0545b10": "結成總意。疏「行中有五種相」下，文三：初列",
    "T36n1736_068:0545b11": "名；二「五中」下，對三心料揀；三「初言」下，釋其",
    "T36n1736_068:0545b12": "名相。疏「今初具足六地」下，疏文有六：一略",
    "T36n1736_068:0545b13": "屬經文。言「義含所治」者，正意結前故。二",
    "T36n1736_068:0545b14": "「謂前樂無作」下，別釋方便慧殊勝道之所",
    "T36n1736_068:0545b15": "以。由樂無作，不能涉有，故非方便，不起",
    "T36n1736_068:0545b16": "勝行。豈為勝道？「今以十種」下，顯得名所由。",
    "T36n1736_068:0545b17": "三「是則」下，釋其二名。四「於何增上」下，明其所",
    "T36n1736_068:0545b18": "勝。五「前六地」下，解相濫難。難云：前六地",
    "T36n1736_068:0545b19": "亦有即空涉有，何不得名方便勝道？答意",
    "T36n1736_068:0545b20": "可知。六「雖行空行有」下，通所治名局難。",
    "T36n1736_068:0545b21": "亦躡前起難云：前地既許雙遊空有，何以",
    "T36n1736_068:0545b22": "偏名樂無作行？釋意可知。復應問云：前地",
    "T36n1736_068:0545b23": "何以偏樂無作？答：治前五地取有慢故。",
    "T36n1736_068:0545b24": "疏「論主攝十為四種」下，別釋。四中，前三自",
    "T36n1736_068:0545b25": "利、後一利他。前中，論當第一，今當第二；第",
    "T36n1736_068:0545b26": "二是第一。今順經次，一是離過、後二成德。成",
    "T36n1736_068:0545b27": "德中，前成福報、後成內德。疏「一初句即護",
    "T36n1736_068:0545b28": "惡行因事」者，於中先舉惡行、後「今由上",
    "T36n1736_068:0545b29": "句」下明護。上句護下句，無愛見惡行；下",
    "T36n1736_068:0545c01": "句護上句，無棄利樂惡行。疏「二即財及身",
    "T36n1736_068:0545c02": "勝因事」者，成勝報也。下句是身財，得上句",
    "T36n1736_068:0545c03": "故身財俱勝；上句得下句，故不滯寂。一同",
    "T36n1736_068:0545c04": "初句。「勝財則隨物」下，辨二勝相。此二若勝，能",
    "T36n1736_068:0545c05": "集助道。疏「三護善根」下，於中有二：先正釋。",
    "T36n1736_068:0545c06": "言「是得彼勝因增上」者，勝因增上即觀空",
    "T36n1736_068:0545c07": "智。後「雖有」下，通妨結成。謂第一句雖有慈",
    "T36n1736_068:0545c08": "悲，但是意樂，未正利他，故三自利。然疏釋",
    "T36n1736_068:0545c09": "文皆先釋下句涉有勝行，後釋上句以導",
    "T36n1736_068:0545c10": "下句，二皆互資，例如初門。疏「障有四種如",
    "T36n1736_068:0545c11": "五地隨世智中說」者，前論云「是中書等有四",
    "T36n1736_068:0545c12": "種障對治，治四種障者：一所用事中妄障、",
    "T36n1736_068:0545c13": "二邪見軟智障、三所取物中不守護障、四取",
    "T36n1736_068:0545c14": "與生疑障。」以書治初障，因聲二論治第二",
    "T36n1736_068:0545c15": "障，印治第三障，算數治第四障。今文書是",
    "T36n1736_068:0545c16": "第一治，論是第二等，即等取印算數等無量",
    "T36n1736_068:0545c17": "事業。總以結之，而為能治，通上四也。疏",
    "T36n1736_068:0545c18": "「四於大法眾會集故為物起嚴土行」者，此上",
    "T36n1736_068:0545c19": "明望益修因。淨土之中聖賢集會，諸上善人",
    "T36n1736_068:0545c20": "俱會一處，與諸菩薩同一志行，無有怨嫉",
    "T36n1736_068:0545c21": "令物修因，當獲淨土。人寶為嚴而集會",
    "T36n1736_068:0545c22": "故。疏「令生五福」等者，見唯約眼，聞但約耳，",
    "T36n1736_068:0545c23": "親近約身，供養捨財修行通三業。言「自身",
    "T36n1736_068:0545c24": "無身同佛法身故」者，佛以法為身，清淨如",
    "T36n1736_068:0545c25": "虛空，所現眾色形，令入此法中。今菩薩亦無",
    "T36n1736_068:0545c26": "身現身，登地已上分證法身，同佛身故。疏",
    "T36n1736_068:0545c27": "「下二亦然」者，即總例口意同身，皆即體起",
    "T36n1736_068:0545c28": "用，無言現言、無知而知。並如經文。疏「於無",
    "T36n1736_068:0545c29": "長短中隨問善釋」者，三世是長、一念是短，今",
    "T36n1736_068:0546a01": "明三世即一念是實，是空則無，長短不礙，",
    "T36n1736_068:0546a02": "能知種種時節長短劫事。疏「第三總結勝",
    "T36n1736_068:0546a03": "能」者，具此十行入七地故。疏「論釋云此",
    "T36n1736_068:0546a04": "十」下，所以釋者，由上釋十句但明其中所",
    "T36n1736_068:0546a05": "起勝行，未顯方便殊勝之由。今總釋之，先",
    "T36n1736_068:0546a06": "舉論、後「皆上下二句」下疏釋。於中有三：",
    "T36n1736_068:0546a07": "初解共對。次「由此上下各能」下釋對治。「上",
    "T36n1736_068:0546a08": "句治凡」者，觀空。「下句治小」者，起行故。後「由二",
    "T36n1736_068:0546a09": "攝取」下，通釋兩箇攝取。以上共對亦有攝",
    "T36n1736_068:0546a10": "取，對治亦有攝取，此二攝取大旨則同。上",
    "T36n1736_068:0546a11": "句攝取下句則不滯小，下句攝取上句則",
    "T36n1736_068:0546a12": "不滯凡，此是共對攝取成殊勝行。上句治",
    "T36n1736_068:0546a13": "凡不攝下句，非真實治；下句治小不攝",
    "T36n1736_068:0546a14": "上句，亦非實治。二互相攝，皆成勝行。又若",
    "T36n1736_068:0546a15": "別說，上句攝下即空中方便慧，下句攝上",
    "T36n1736_068:0546a16": "為有中殊勝行。二既和合，通得名為十種",
    "T36n1736_068:0546a17": "方便，亦得名為十種勝行。故論但云「此十",
    "T36n1736_068:0546a18": "種發起殊勝行既空有無滯，故能對治六",
    "T36n1736_068:0546a19": "地之中樂無作行」也。疏「四彰分齊」下，言此",
    "T36n1736_068:0546a20": "以行入故。「常行不捨」者，七地功用行滿，方",
    "T36n1736_068:0546a21": "便涉有，故得行入之名。第二彼障對治。疏",
    "T36n1736_068:0546a22": "「為所知所化」者，所知即智境，所化即悲境。疏",
    "T36n1736_068:0546a23": "「要則攝十為五」者，所以更為此攝者，以此",
    "T36n1736_068:0546a24": "說無量，要治於有量。要唯有五，故為此攝，",
    "T36n1736_068:0546a25": "如前頻釋：一即眾生界無量、二世界無量、",
    "T36n1736_068:0546a26": "三法界無量、四調伏界無量、五調伏方便界",
    "T36n1736_068:0546a27": "無量。然此五界唯佛窮證，能化德業周於五",
    "T36n1736_068:0546a28": "界。菩薩修入能化德業，趣入五界。又此五",
    "T36n1736_068:0546a29": "中，初一所化，次二化處，後二化法。正化即前",
    "T36n1736_068:0546b01": "三是所、後二是能；望能化能知，五界皆所。",
    "T36n1736_068:0546b02": "將此十對能化所化，望於菩薩皆是所入，則",
    "T36n1736_068:0546b03": "入皆修入證入，亦了達也。疏「今初先牒前無",
    "T36n1736_068:0546b04": "量」下，疏文有四：一略釋經；二「然任放」下，",
    "T36n1736_068:0546b05": "示無功用相；三「由功用行此已滿故」者，出",
    "T36n1736_068:0546b06": "無功用因；四「此則修行」下，結成揀異。第三",
    "T36n1736_068:0546b07": "雙行，疏中文二：初總敘名意、後方釋文。初",
    "T36n1736_068:0546b08": "中二：初列章、二料揀。「今初」下，文中疏皆具",
    "T36n1736_068:0546b09": "釋。今當總釋：一內證行止觀並起，為二行",
    "T36n1736_068:0546b10": "雙行。常現相續，名為無間。二始起勝進於",
    "T36n1736_068:0546b11": "上決定，名為信勝。三依信起行，行有義",
    "T36n1736_068:0546b12": "利，故名為義，勝故名大，修起名作。四",
    "T36n1736_068:0546b13": "行成覺因，名菩提分，分具多義，稱為差",
    "T36n1736_068:0546b14": "別。疏「四中前三」下，二料揀。然四含多義，故",
    "T36n1736_068:0546b15": "曰「總該」，亦勝進攝。疏「無有一念休息廢捨」",
    "T36n1736_068:0546b16": "者，全捨為休，暫廢為息。疏「以味況審」者，睡",
    "T36n1736_068:0546b17": "眠皆以昧略為性。略揀寤時，昧揀定中。",
    "T36n1736_068:0546b18": "定中雖略而不味，故今為對審，但舉昧耳。",
    "T36n1736_068:0546b19": "疏「故三檀等中隨取其一」者，遠公云：「施中",
    "T36n1736_068:0546b20": "但有法施。戒中但有律儀，律儀中有三離：",
    "T36n1736_068:0546b21": "一因離、二對治離、三果行離。今唯有因離，",
    "T36n1736_068:0546b22": "滅煩惱故。尸羅，此云清涼。忍唯辨他不饒",
    "T36n1736_068:0546b23": "益，精進唯明攝善禪，定唯明引生功德，般",
    "T36n1736_068:0546b24": "若唯明第一義慧。」然案經文，義類易求，故",
    "T36n1736_068:0546b25": "云「可知」。後之四度，是論自釋。疏「一念具十」",
    "T36n1736_068:0546b26": "下，明得分齊。初心圓觀亦即修此，今此證",
    "T36n1736_068:0546b27": "得，七地特明。疏「為顯十度通二義」者，一成",
    "T36n1736_068:0546b28": "義利，即前利他；二求菩提，即今自利。結文",
    "T36n1736_068:0546b29": "是一，而義兩成，故云「巧用」。疏「三四持等」者，",
    "T36n1736_068:0546c01": "等取三十七品、三解脫門。疏文有七：一標",
    "T36n1736_068:0546c02": "別所治，揀後所知。二「謂依四持」下，顯淨惑，",
    "T36n1736_068:0546c03": "要由此三方能淨故。三「任持」下，釋總名，揀",
    "T36n1736_068:0546c04": "非勝進，云「持自分」。四「亦名四家」下，出異名。",
    "T36n1736_068:0546c05": "「所住處故」者，釋成家義。亦可得名四種住",
    "T36n1736_068:0546c06": "處，謂智住處等。亦名成位處。五「四者一般",
    "T36n1736_068:0546c07": "若家」等者下，釋四體相，即就家釋。六「由",
    "T36n1736_068:0546c08": "初二」下，結成四義。由般若照諦，名初二業。",
    "T36n1736_068:0546c09": "得惑滅苦淨，故有四也。七「若約別說」下，",
    "T36n1736_068:0546c10": "約位分別，則初亦名智位、二見實位、三斷惑",
    "T36n1736_068:0546c11": "位、四證滅位。然其此四，通於諸位，故云「若",
    "T36n1736_068:0546c12": "約別說」以配四位耳。第四前上地勝。疏先",
    "T36n1736_068:0546c13": "「問意云」等者，從前一切菩提分法，念念皆悉",
    "T36n1736_068:0546c14": "圓滿中生。問意可知。疏「得入下勝進趣後」",
    "T36n1736_068:0546c15": "者，經中但云「得入智慧自在行故」，論經云",
    "T36n1736_068:0546c16": "「得入智慧神通行故」，論釋云「通者五神通，",
    "T36n1736_068:0546c17": "智者如前說。」釋曰：如前十方便智，上七地",
    "T36n1736_068:0546c18": "修此十智，至於八地無功而成，似於此地，",
    "T36n1736_068:0546c19": "故得指之。然論神通，即今自在，疏全二經，",
    "T36n1736_068:0546c20": "故以自在指十自在，十自在亦神通故。疏",
    "T36n1736_068:0546c21": "「二通示諸地滿相」等者，疏文有三：一總示",
    "T36n1736_068:0546c22": "文意。二「故論」下，舉論徵釋，以成前義。三「初",
    "T36n1736_068:0546c23": "地願中滿」下，正釋經文。欲依如來智，即求",
    "T36n1736_068:0546c24": "願義。疏「有少餘章未名清淨」者，即果累無",
    "T36n1736_068:0546c25": "常微細習氣故。疏「要由積功以至無功之功」",
    "T36n1736_068:0546c26": "者，結成勝後地義。後地無功用，因於此地",
    "T36n1736_068:0546c27": "功用成故，名之為勝，非行體勝。疏「一若",
    "T36n1736_068:0546c28": "六地為雜染」下，通論染淨乃有四門：一云",
    "T36n1736_068:0546c29": "外凡人位說為純染，善趣已上乃至解行名",
    "T36n1736_068:0547a01": "為染淨，初地已上乃名純淨；二善趣亦染，",
    "T36n1736_068:0547a02": "種姓已上為染淨，純淨同前；三者地前皆",
    "T36n1736_068:0547a03": "染，初地至七地亦名染淨，八地已上乃",
    "T36n1736_068:0547a04": "名純淨；四染義如前，十地皆染淨，佛為純",
    "T36n1736_068:0547a05": "淨。今是第三門耳。疏「如是此地名為染淨",
    "T36n1736_068:0547a06": "非染行故」者，謂約行非染，約位在染中。疏",
    "T36n1736_068:0547a07": "「以二因故」者，二因即經中「一以迴向菩提",
    "T36n1736_068:0547a08": "故、二分得平等道故。」後「然未」下，即經「然未名",
    "T36n1736_068:0547a09": "為超煩惱行」。疏今釋云：由上二因故非超",
    "T36n1736_068:0547a10": "也。上用二因得名清淨，成於行淨；今以",
    "T36n1736_068:0547a11": "二因却同染者，既因迴向及分平等而得淨",
    "T36n1736_068:0547a12": "名，明非淨位，故同於染，不同八地報行",
    "T36n1736_068:0547a13": "淨也。疏「次喻中輪王喻七地，隨分捨功用",
    "T36n1736_068:0547a14": "道」者，略舉其要，此是行淨義，揀異梵王報",
    "T36n1736_068:0547a15": "得淨耳。然準合中，二喻各有五節，至下當",
    "T36n1736_068:0547a16": "知。然云梵王遊千界者，即千四天下，準《俱",
    "T36n1736_068:0547a17": "舍論》，二禪量等小千，三禪等中千，四禪等",
    "T36n1736_068:0547a18": "大千。《婆沙》有義：初禪之量即等小千，故生",
    "T36n1736_068:0547a19": "梵世得遊千界，可知。疏「第二別明此地",
    "T36n1736_068:0547a20": "雙非染淨」。於中二：先明超過、後辨雙非。前",
    "T36n1736_068:0547a21": "中有二：一總釋、二「前求佛之心」下，示其所",
    "T36n1736_068:0547a22": "超。此有二類：一約所求道中辨。貪瞋癡即",
    "T36n1736_068:0547a23": "是所知障中智即障義，前六地有，七地都超。",
    "T36n1736_068:0547a24": "二「又初地」下，正超煩惱。前之六地，於俱生",
    "T36n1736_068:0547a25": "中分分別超，此都超盡，故云諸煩惱眾。眾",
    "T36n1736_068:0547a26": "即多也。故《唯識》云「能永伏盡，如阿羅漢。」疏",
    "T36n1736_068:0547a27": "「而云多」下，上明總超即是非染，此下明其",
    "T36n1736_068:0547a28": "細者未超即是非淨，由此生下雙非之義。",
    "T36n1736_068:0547a29": "故論先云「住是第七菩薩地，過多貪欲等諸",
    "T36n1736_068:0547b01": "煩惱眾者，未至報地故」，即云「是故此地",
    "T36n1736_068:0547b02": "不名離者。」明知躡前明雙非也。疏「第五佛",
    "T36n1736_068:0547b03": "子至雙行果」等者，疏文有五：一釋總名；二",
    "T36n1736_068:0547b04": "「文分」下開章；三「遠公」下，辨所從；四「又初一」下，",
    "T36n1736_068:0547b05": "辨雙行相；五「就初果中」下，釋文。三中，然疏",
    "T36n1736_068:0547b06": "意欲通，故引遠公局配。於中有四：一",
    "T36n1736_068:0547b07": "由於離障，故至此中三業皆淨。二由前雙",
    "T36n1736_068:0547b08": "行一念不捨，止觀雙行三昧轉增，故名為",
    "T36n1736_068:0547b09": "勝。三勝行轉增，故得過地。四由前有方便",
    "T36n1736_068:0547b10": "智起殊勝行，今此行成，名得勝行。「又初」下，",
    "T36n1736_068:0547b11": "雙辨行相。疏「就初果中復分為四」者，一戒",
    "T36n1736_068:0547b12": "清淨、二世間智淨、三得自身勝、四得勝力。",
    "T36n1736_068:0547b13": "又此四中，初三自分、後一勝進。前中，初一離",
    "T36n1736_068:0547b14": "過、後二成善。善中二，前行用、後行體。然疏",
    "T36n1736_068:0547b15": "皆具揀，令易見耳。疏「初明離定障」者，二",
    "T36n1736_068:0547b16": "即智障，由上對治故離二障。然禪等雖前",
    "T36n1736_068:0547b17": "已釋，今略要知：禪，即四禪。三昧，即三三昧。三",
    "T36n1736_068:0547b18": "摩鉢底，如疏有五。論三摩跋提，即三摩鉢底",
    "T36n1736_068:0547b19": "之古譯耳。神通，謂五神通。解脫，謂八解脫。",
    "T36n1736_068:0547b20": "經中先彰所成，後「然是」下對後揀劣。論中",
    "T36n1736_068:0547b21": "先略指云「四得勝力，禪等現前」，勝如經等。",
    "T36n1736_068:0547b22": "次重分別云「是中依禪起三昧、三摩跋提、神",
    "T36n1736_068:0547b23": "通、解脫，為教化眾生故、寂滅樂行故。滅定",
    "T36n1736_068:0547b24": "三摩跋提，如是次第。」釋曰：此中論主明得",
    "T36n1736_068:0547b25": "勝力具足三禪，四禪為能起，一一得三",
    "T36n1736_068:0547b26": "昧等，即引生功德禪。二為教化眾生故，即",
    "T36n1736_068:0547b27": "出引生之意，是饒益眾生禪。三寂滅樂行下，",
    "T36n1736_068:0547b28": "即現法樂住禪。然九次第定皆是現法樂住，",
    "T36n1736_068:0547b29": "今從最勝舉其滅定，正是此地之所安住，",
    "T36n1736_068:0547c01": "故疏云「正意在此」。下約於此以辨勝行定",
    "T36n1736_068:0547c02": "散自在，故云勝行耳。疏「後此地下離智障」",
    "T36n1736_068:0547c03": "者，據此業清淨果，即前雙行果也。前雙",
    "T36n1736_068:0547c04": "行有四：一二行雙無間、二信勝，此二三昧為",
    "T36n1736_068:0547c05": "果；三作大義、四菩提分差別，即業清淨為",
    "T36n1736_068:0547c06": "果。疏「三依一名說無量義」，即知教旨。",
    "T36n1736_068:0547c07": "後一義多名，是知教詮。論經三名「益意三昧」",
    "T36n1736_068:0547c08": "者，義能澄心故。疏「此約寄位」者，前六寄凡",
    "T36n1736_068:0547c09": "小，故未過也。第四得勝行。疏「不起滅定",
    "T36n1736_068:0547c10": "現諸威儀」，即《淨名》第一身子章，前已引竟。然",
    "T36n1736_068:0547c11": "〈十通品〉第十通云「菩薩摩訶薩以一切法滅",
    "T36n1736_068:0547c12": "盡三昧智通，於念念中入一切法滅盡三",
    "T36n1736_068:0547c13": "昧，亦不退菩薩道、不捨菩薩事、不捨大",
    "T36n1736_068:0547c14": "慈大悲心，修習波羅蜜未甞休息。」即動寂",
    "T36n1736_068:0547c15": "無二也。疏「準大品經未善巧前亦有其喻」",
    "T36n1736_068:0547c16": "者，經云「譬如有人不曉船法，乘船入海",
    "T36n1736_068:0547c17": "沒溺而死。菩薩亦爾，未得方便波羅蜜，入",
    "T36n1736_068:0547c18": "實際海則證實際。」次云「譬如有人善知",
    "T36n1736_068:0547c19": "船法，雖入大海而不沒溺。菩薩亦爾，得方",
    "T36n1736_068:0547c20": "便波羅蜜，雖入實際而不作證。」疏家不斷",
    "T36n1736_068:0547c21": "行中，雖言不染，而示有妻子，即空中方便慧。",
    "T36n1736_068:0547c22": "是觀於空不礙有故。雖然不燒，即有中殊",
    "T36n1736_068:0547c23": "勝行，涉有不迷於空故。唯此經文具斯二",
    "T36n1736_068:0547c24": "言。上下應有而不具者，皆用二句互相攝",
    "T36n1736_068:0547c25": "導，已具二故。如雖示生死得下而住涅槃，",
    "T36n1736_068:0547c26": "即有中殊勝行。下住涅槃得上示生死，即",
    "T36n1736_068:0547c27": "空中方便慧，故義已盡，但文不具耳。疏「皆順",
    "T36n1736_068:0547c28": "五欲十軍是魔境界」者，約五欲境，即是魔",
    "T36n1736_068:0547c29": "王所緣之境。若將資神及益身等，即分齊境。",
    "T36n1736_068:0548a01": "十軍，已見初會。疏「即四魔等法」者，老病衰",
    "T36n1736_068:0548a02": "退總是蘊魔。死即死魔。老病之時亦有惑俱，",
    "T36n1736_068:0548a03": "即煩惱魔。而言等者，兼有十魔。不求有生，",
    "T36n1736_068:0548a04": "即不行其因，生必老死故。疏「此有三」者，無數",
    "T36n1736_068:0548a05": "煩惱不出此三，謂見、愛、無明。又見、愛即利鈍",
    "T36n1736_068:0548a06": "二使，無明兼縛所知，則二障皆縛。「如佛示學",
    "T36n1736_068:0548a07": "二仙」者，如《本行集》，一阿羅羅仙人、二欝頭",
    "T36n1736_068:0548a08": "藍弗仙人。第八不動地。疏「所以來者」，有二：",
    "T36n1736_068:0548a09": "一約實位、二「又約」下寄位。疏「言不動」下，二",
    "T36n1736_068:0548a10": "釋名。總引八釋，兼無性、世親釋論，則有十",
    "T36n1736_068:0548a11": "釋。下結不出三義，而《唯識》最具。今初，先舉",
    "T36n1736_068:0548a12": "論：後「謂任運故」下，疏釋，即第九論。二「與",
    "T36n1736_068:0548a13": "本分大同」者，即本論云「報行純熟無相無",
    "T36n1736_068:0548a14": "間，故名不動。」報行純熟，即是功用不動。前",
    "T36n1736_068:0548a15": "地所修，今此位成，名為報熟。空有常行，名為",
    "T36n1736_068:0548a16": "無間，不為空有間故，常在無相觀故。三",
    "T36n1736_068:0548a17": "「而金光明」者，即第三經。先舉經；「但有二義」下，",
    "T36n1736_068:0548a18": "疏釋不言，不為相動，故但二義。「由相於前」",
    "T36n1736_068:0548a19": "下，疏出經意。前常在無相觀，相已不動。此",
    "T36n1736_068:0548a20": "經無相，正思唯修，是常無相故，煩惱不動；",
    "T36n1736_068:0548a21": "得自在故，功用不動。四「攝論」，先舉論；「此則",
    "T36n1736_068:0548a22": "略無煩惱」，是疏釋論。而言略無者，非全無",
    "T36n1736_068:0548a23": "也，或以相用即煩惱故。「無性」下，引彼釋論，",
    "T36n1736_068:0548a24": "當其第一。彼文繁廣，故言「意云」。無性具云",
    "T36n1736_068:0548a25": "「言不動者，謂一切相及一切行，不能動彼",
    "T36n1736_068:0548a26": "心故。第七地中雖一切相所不能動，相",
    "T36n1736_068:0548a27": "不現行故。然不自在任運而轉，有加行",
    "T36n1736_068:0548a28": "故。第八地中任運而轉，不作加行故。是",
    "T36n1736_068:0548a29": "名七八地差別。」次云「世親同此」者，亦七論云",
    "T36n1736_068:0548b01": "「由此地所有諸相及一切行皆不能動，無",
    "T36n1736_068:0548b02": "分別智任運流行。」五「深密」者，即第四經，亦",
    "T36n1736_068:0548b03": "以相行即煩惱也。六「十住論」，亦是第一論。「此",
    "T36n1736_068:0548b04": "即約人」下，疏釋。七「仁王」者，即下卷經。後「上皆」",
    "T36n1736_068:0548b05": "下，疏釋。即常在無相觀，故名等觀。八「下經」，",
    "T36n1736_068:0548b06": "可知。疏「故所離障亦離」下，三所離障。亦《唯",
    "T36n1736_068:0548b07": "識論》，今當具出論文。論云「八無相中作",
    "T36n1736_068:0548b08": "加行障，謂所知障中俱生一分，令無相觀不",
    "T36n1736_068:0548b09": "任運起。前之五地，有相觀多、無相觀少。於第",
    "T36n1736_068:0548b10": "六地，有相觀少、無相觀多。第七地中純無相",
    "T36n1736_068:0548b11": "觀，雖恒相續而有加行。由無相中有加",
    "T36n1736_068:0548b12": "行故，未能任運現相及土。如是加行，障八",
    "T36n1736_068:0548b13": "地中無功用道故。若得入第八地時便能",
    "T36n1736_068:0548b14": "永斷，彼永斷故得二自在。由斯八地說斷",
    "T36n1736_068:0548b15": "二愚及彼麁重：一於無相作功用愚、二於",
    "T36n1736_068:0548b16": "無相作自在愚，令於相中不自在故。此",
    "T36n1736_068:0548b17": "亦攝相土一分故。八地已上，純無漏道任運",
    "T36n1736_068:0548b18": "起故，三界煩惱永不現行，第七識中細所",
    "T36n1736_068:0548b19": "知障猶可現起，生空智果不違彼故。」釋曰：",
    "T36n1736_068:0548b20": "求無相故名曰加行，令無相觀不任運故。",
    "T36n1736_068:0548b21": "五地觀心劣故，無相觀少。六地觀染淨平等",
    "T36n1736_068:0548b22": "故，無相觀多。七地作加行故。然準護法，於",
    "T36n1736_068:0548b23": "無相中有加行智，體非是障，以善性故。",
    "T36n1736_068:0548b24": "只由所知障令作加行故，說名為加行障",
    "T36n1736_068:0548b25": "也。由此第七有加行故，雖現金等諸相及",
    "T36n1736_068:0548b26": "土，非任運現故以為障。生空智者，謂生空",
    "T36n1736_068:0548b27": "智所引後得智及滅盡定也。《金光明》中詺",
    "T36n1736_068:0548b28": "二愚云「一無相法多用功力無明；二執相",
    "T36n1736_068:0548b29": "自在難可得度無明，餘二可知。」疏但撮要",
    "T36n1736_068:0548c01": "大旨，義已略周。餘如前說。疏「其所證如」，亦",
    "T36n1736_068:0548c02": "《唯識》文。具云「八不增減真如，謂此真如離",
    "T36n1736_068:0548c03": "增減執，不隨染淨有增減故。即此亦名",
    "T36n1736_068:0548c04": "相土自在所依真如，謂若證得此真如已，",
    "T36n1736_068:0548c05": "現相現土俱自在故。」以論對疏，廣略可知。",
    "T36n1736_068:0548c06": "此名即《攝論》名，世親釋云「謂於此中雜染",
    "T36n1736_068:0548c07": "減時而無有減，清淨增時而無有增。」無性",
    "T36n1736_068:0548c08": "釋云「法外無用，所以不增。諸法不壞，所以",
    "T36n1736_068:0548c09": "不減。」無性復釋，一同世親。《中邊論》云「由通",
    "T36n1736_068:0548c10": "達此，圓滿證得無生法忍，於諸清淨雜染法",
    "T36n1736_068:0548c11": "中，不見一法有增有減。」上釋不增減。又",
    "T36n1736_068:0548c12": "世親釋相土自在所依真如，云「於諸相中而",
    "T36n1736_068:0548c13": "得自在，名相自在，隨其所欲即能現前故。",
    "T36n1736_068:0548c14": "於所現土而得自在，如欲令土成金寶",
    "T36n1736_068:0548c15": "等，隨意成故。」釋曰：相約現身，土約器界，",
    "T36n1736_068:0548c16": "故下文中於三世間而辯自在。疏「故所成",
    "T36n1736_068:0548c17": "行」下，五成行。略有其二，故《莊嚴論》第八云",
    "T36n1736_068:0548c18": "「雖淨佛土而無起作無功用」，即自在義。疏",
    "T36n1736_068:0548c19": "「及所得」下，六得果。言「定自在等」者，即梁論",
    "T36n1736_068:0548c20": "云「通達無增減法界定自在等，得法身果。」意",
    "T36n1736_068:0548c21": "云等者，等九自在。《金光明經》八地發心得證",
    "T36n1736_068:0548c22": "三昧。",
    "T36n1736_068:0548c23": "大方廣佛華嚴經隨疏演義鈔卷第六十八"
}