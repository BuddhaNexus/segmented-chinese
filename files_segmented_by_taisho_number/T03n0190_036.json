{
    "T03n0190_036:0819b20": "佛本行集經卷第三十六",
    "T03n0190_036:0819b22": "隋天竺三藏闍那崛多譯",
    "T03n0190_036:0819b23": "耶輸陀宿緣品第三十九",
    "T03n0190_036:0819b24": "「爾時，天竺波羅[木*奈]城，有四居士大富長者，最",
    "T03n0190_036:0819b25": "為殊勝善男子輩。何等為四？所謂第一名毘",
    "T03n0190_036:0819b26": "摩羅(隋言無垢)，其第二者名修婆睺(隋言善臂)，第三名為",
    "T03n0190_036:0819b27": "富蘭那迦(隋言滿足)，第四名為伽婆跋帝(隋言牛主)。彼等",
    "T03n0190_036:0819b28": "從他聞耶輸陀大善男子往沙門邊修行梵",
    "T03n0190_036:0819b29": "行，聞已即作如是思惟：『希有斯事！彼大沙門",
    "T03n0190_036:0819c01": "法行之中，梵行應當牢固不動，應當勝他，其",
    "T03n0190_036:0819c02": "法會集，應必第一。所以者何？而耶輸陀大善",
    "T03n0190_036:0819c03": "男子，至沙門邊受行梵行，即得出家。我等今",
    "T03n0190_036:0819c04": "者亦應至彼大沙門邊求修梵行。』彼等如是",
    "T03n0190_036:0819c05": "共平量已，相將往詣耶輸陀邊，到已即共其",
    "T03n0190_036:0819c06": "耶輸陀，對面美辭，善巧談說，各話心內，意憙",
    "T03n0190_036:0819c07": "語言，敬心問訊。相慰喻已，各坐一面。坐一面",
    "T03n0190_036:0819c08": "已，彼四長者，即便共白耶輸陀言：『尊者耶輸",
    "T03n0190_036:0819c09": "陀！此之梵行必應牢固，決定勝他。如此法集，",
    "T03n0190_036:0819c10": "可敬可愛。如尊今於大沙門邊受行梵行，我",
    "T03n0190_036:0819c11": "等今者，亦欲求於大沙門邊修行梵行。』",
    "T03n0190_036:0819c12": "「爾時長老耶輸陀許，即便共彼波羅[木*奈]城四",
    "T03n0190_036:0819c13": "大長者，往詣佛所。到佛所已，頂禮佛足，禮佛",
    "T03n0190_036:0819c14": "足已，却坐一面。時耶輸陀即白佛言：『大覺世",
    "T03n0190_036:0819c15": "尊！此四長者，在本居家各為朋友，最為殊",
    "T03n0190_036:0819c16": "勝善男子輩！所謂無垢善臂滿足，并牛主等。",
    "T03n0190_036:0819c17": "今日故來，歸依世尊。善哉！世尊！唯願為此四",
    "T03n0190_036:0819c18": "大長者，如應說法教誨示導。』爾時，世尊發大",
    "T03n0190_036:0819c19": "慈悲，起憐愍故，即為彼等四大長者，次第方",
    "T03n0190_036:0819c20": "便說微妙法，所謂布施持戒忍辱，乃至為說",
    "T03n0190_036:0819c21": "種種法要。彼等長者，聞世尊說如是法相，即",
    "T03n0190_036:0819c22": "於坐中，遠離塵垢，乃至所有一切集法，皆悉",
    "T03n0190_036:0819c23": "得知，及滅相法，亦如實知。譬如淨衣無有垢",
    "T03n0190_036:0819c24": "膩，入於汁中，正受其色。如是如是，彼四長者",
    "T03n0190_036:0819c25": "即於坐處，乃至得知一切結惑集滅相法，如",
    "T03n0190_036:0819c26": "實證知。彼四長者，悉各如是見諸法相，得諸",
    "T03n0190_036:0819c27": "法相，證於法相，入於法相，度煩惱磧，心無障",
    "T03n0190_036:0819c28": "礙，越諸疑網，除滅結使，得無畏處，不隨他",
    "T03n0190_036:0819c29": "知，依佛法行。從坐而起，頂禮佛足，在於佛",
    "T03n0190_036:0820a01": "前，胡跪合掌，而白佛言：『大覺世尊！我等今從",
    "T03n0190_036:0820a02": "佛世尊邊，乞求出家，依佛教法，受具足戒。』爾",
    "T03n0190_036:0820a03": "時，世尊即告彼等四長者言：『汝輩比丘！清淨",
    "T03n0190_036:0820a04": "善來，入我法中，行於梵行，滅諸苦故。』是時世",
    "T03n0190_036:0820a05": "尊作此語已，彼波羅[木*奈]四大長者，頭髮自",
    "T03n0190_036:0820a06": "落，髭鬚猶若七日剃來，身體自然披服三衣，",
    "T03n0190_036:0820a07": "手擎鉢器，彼四長者即成出家，受具足戒。「時",
    "T03n0190_036:0820a08": "四長者，出家未久，受具始爾，在於一處，捨諸",
    "T03n0190_036:0820a09": "緣務謹慎身口，不敢放逸，勤劬精進，在空閑",
    "T03n0190_036:0820a10": "處，行於善行，獨坐獨起，不曾停息，如救頭",
    "T03n0190_036:0820a11": "然，住蘭若內。爾時，彼等諸善男子，為求道",
    "T03n0190_036:0820a12": "故，正信出家，不久即得無上梵行，自見法相，",
    "T03n0190_036:0820a13": "自證諸通無畏而行，口即唱言：『已斷生死，得",
    "T03n0190_036:0820a14": "梵行報，所作已辦，來生更不受後世有。』自知",
    "T03n0190_036:0820a15": "自證，彼四長者皆悉一時成阿羅漢，心善解",
    "T03n0190_036:0820a16": "脫。彼時世間成就一十一阿羅漢：第一世尊，",
    "T03n0190_036:0820a17": "二五比丘，三耶輸陀，及其在家最勝朋友四",
    "T03n0190_036:0820a18": "大長者善男子是。",
    "T03n0190_036:0820a19": "「爾時，長老耶輸陀身昔在家有五十朋友，諸",
    "T03n0190_036:0820a20": "國來集，或有小來共相長養善男子輩，聞耶",
    "T03n0190_036:0820a21": "輸陀善男子往大沙門邊行於梵行，聞已如",
    "T03n0190_036:0820a22": "是共相謂言：『彼之梵行，必當精勝法集牢強，",
    "T03n0190_036:0820a23": "而耶輸陀善男子，事彼大沙門，行於梵行。我",
    "T03n0190_036:0820a24": "等今者亦可至彼大沙門邊求行梵行。』彼等",
    "T03n0190_036:0820a25": "如是共平量已，相將即到耶輸陀所，到已即",
    "T03n0190_036:0820a26": "對耶輸陀面，相共言說，文辭巧麗，種種談論，",
    "T03n0190_036:0820a27": "各相問訊，各相虔恭，如是訖已，却住一面，",
    "T03n0190_036:0820a28": "住一面已。",
    "T03n0190_036:0820a29": "「爾時，彼等五十友人，各是別國最大長者，往",
    "T03n0190_036:0820b01": "昔在家，親善朋舊，即便共白耶輸陀言：『仁耶",
    "T03n0190_036:0820b02": "輸陀！今此梵行，必應是好，勝於餘人，而長老",
    "T03n0190_036:0820b03": "在大沙門邊，行於梵行。我等意樂亦與仁同，",
    "T03n0190_036:0820b04": "欲往詣彼大沙門邊行於梵行。』",
    "T03n0190_036:0820b05": "「時，耶輸陀即便共彼五十在家往昔善友，詣",
    "T03n0190_036:0820b06": "於佛所，到佛所已，頂禮佛足，禮佛足已，却坐",
    "T03n0190_036:0820b07": "一面。其耶輸陀即白佛言：『大善世尊！我昔在",
    "T03n0190_036:0820b08": "家，有此五十友朋知識，或在前後，一切皆悉",
    "T03n0190_036:0820b09": "是善男子，其意並樂歸依如來。唯願世尊！大",
    "T03n0190_036:0820b10": "慈憐愍，為說法要，教詔示導。』",
    "T03n0190_036:0820b11": "「爾時，世尊即為彼等，隨順說法。而其彼等諸",
    "T03n0190_036:0820b12": "長者輩，聞佛所說，乃至如實一切悉知。彼等",
    "T03n0190_036:0820b13": "長老悉成漏盡諸阿羅漢，心善解脫。於時世",
    "T03n0190_036:0820b14": "間合成六十一阿羅漢，謂佛世尊，及五比丘，",
    "T03n0190_036:0820b15": "并耶輸陀，其耶輸陀波羅[木*奈]城有四善友，",
    "T03n0190_036:0820b16": "無垢、善臂、滿足、牛主，其耶輸陀在家朋友，諸",
    "T03n0190_036:0820b17": "大長者有五十人，並是別國相召集來，或前",
    "T03n0190_036:0820b18": "或後，善男子等。",
    "T03n0190_036:0820b19": "「爾時，世尊於波羅[木*奈]鹿野苑中，度是人已，更",
    "T03n0190_036:0820b20": "欲別向他方而行，即告長老耶輸陀言：『汝耶",
    "T03n0190_036:0820b21": "輸陀！還住於此，莫隨逐我。所以者何？汝耶輸",
    "T03n0190_036:0820b22": "陀！小來未曾苦於身體，又復汝身皮膚柔",
    "T03n0190_036:0820b23": "軟，不串麤衣及以惡食。汝在此住，受汝父母",
    "T03n0190_036:0820b24": "所須供養，隨勝衣食自恣而受。汝之父母，能",
    "T03n0190_036:0820b25": "供養汝。』",
    "T03n0190_036:0820b26": "「時耶輸陀稟承教誨，恭敬而立，即白佛言：『如",
    "T03n0190_036:0820b27": "世尊勅，我不敢違。』而耶輸陀聞佛勅已，住波",
    "T03n0190_036:0820b28": "羅[木*奈]，一定不移。",
    "T03n0190_036:0820b29": "「爾時，天竺波羅[木*奈]城，復有五百商人長者，與",
    "T03n0190_036:0820c01": "耶輸陀昔在家時亦為朋友，入海採寶，一時",
    "T03n0190_036:0820c02": "迴還至家，各各相共借問耶輸陀處。彼等問",
    "T03n0190_036:0820c03": "已，聞耶輸陀今日在彼大沙門邊行於梵行，",
    "T03n0190_036:0820c04": "彼等聞已，各相謂言：『彼之梵行，定應上妙，教",
    "T03n0190_036:0820c05": "法勝他，若不如是，其耶輸陀善男子，今云何",
    "T03n0190_036:0820c06": "乃能迴心向彼大沙門邊行於梵行？我等今",
    "T03n0190_036:0820c07": "亦可共往詣大沙門邊求行梵行。』",
    "T03n0190_036:0820c08": "「爾時，彼等五百商人諸大長者，結集相共詣",
    "T03n0190_036:0820c09": "向長老耶輸陀邊，到已共白耶輸陀言：『仁耶",
    "T03n0190_036:0820c10": "輸陀！久不相見，我等入海，今始迴還。聞仁出",
    "T03n0190_036:0820c11": "家故來諮白，安隱無惱快樂以不？』如是種種",
    "T03n0190_036:0820c12": "善言美語，慰勞相問，彼此訖了，各起恭敬，",
    "T03n0190_036:0820c13": "却住一面。",
    "T03n0190_036:0820c14": "「爾時，五百商人長者白於長老耶輸陀言：『仁",
    "T03n0190_036:0820c15": "耶輸陀！今此勝也。』時耶輸陀即報彼言：『如是",
    "T03n0190_036:0820c16": "如是，今此最勝。』爾時彼商五百長者，即於長",
    "T03n0190_036:0820c17": "老耶輸陀邊偝捨出家，求受具戒，經多年",
    "T03n0190_036:0820c18": "月，不能得道。」",
    "T03n0190_036:0820c19": "爾時，世尊遊歷他國，迴還至彼舍婆提城，住",
    "T03n0190_036:0820c20": "祇陀林精舍之內。時其長老耶輸陀，身經於",
    "T03n0190_036:0820c21": "多時，夏罷訖已，即共五百諸比丘眾相隨而",
    "T03n0190_036:0820c22": "去。聞佛在於祇陀精舍，欲往詣彼見如來故，",
    "T03n0190_036:0820c23": "彼客比丘至祇陀園。是時彼處主人比丘，或",
    "T03n0190_036:0820c24": "取鉢者，或衣幞者，內房中時，起大高聲，喧閙",
    "T03n0190_036:0820c25": "雜亂。",
    "T03n0190_036:0820c26": "爾時，世尊知而故問長老阿難，作如是言：「長",
    "T03n0190_036:0820c27": "老阿難！此中是何高大音聲，喧亂乃爾？」是時",
    "T03n0190_036:0820c28": "阿難，即白佛言：「如來世尊！今者外許別有五",
    "T03n0190_036:0820c29": "百客比丘來，長老耶輸陀最為其首，至於此",
    "T03n0190_036:0821a01": "處。我等既見客比丘來，而此舊居諸比丘輩，",
    "T03n0190_036:0821a02": "共相慰喻，問訊安和，及受衣鉢，內於房時，起",
    "T03n0190_036:0821a03": "是高聲。」",
    "T03n0190_036:0821a04": "爾時，世尊告阿難言：「長老阿難！汝若知時，為",
    "T03n0190_036:0821a05": "我喚彼如是等客諸比丘來。」爾時阿難聞世",
    "T03n0190_036:0821a06": "尊勅，即便至彼客比丘邊，語諸一切客比丘",
    "T03n0190_036:0821a07": "言：「汝長老輩！世尊今喚汝等一切諸客比丘。」",
    "T03n0190_036:0821a08": "時諸比丘既聞阿難如是言已，語阿難言：「如",
    "T03n0190_036:0821a09": "長老意，我不敢違。」",
    "T03n0190_036:0821a10": "爾時，五百諸客比丘聞受阿難如是教已，往",
    "T03n0190_036:0821a11": "詣佛邊，到佛所已，頂禮佛足，既禮拜已，却住",
    "T03n0190_036:0821a12": "一面。諸客比丘住一面已，嘿然而立。",
    "T03n0190_036:0821a13": "爾時，世尊即告彼諸客比丘言：「汝等比丘！何",
    "T03n0190_036:0821a14": "故如是作大高聲？猶如世人諸諍鬪起呼呼",
    "T03n0190_036:0821a15": "呵呵，其聲猶如釣魚之師，各各相競趁逐諸",
    "T03n0190_036:0821a16": "魚，各相唱喚。汝等比丘！各還本處，不得共我",
    "T03n0190_036:0821a17": "居住此中，我趁汝等。」是時彼等五百新入客",
    "T03n0190_036:0821a18": "比丘，聞佛如是言，各白佛言：「如世尊勅。」彼等",
    "T03n0190_036:0821a19": "五百諸客比丘聞佛是言，頂禮佛足，遶佛三",
    "T03n0190_036:0821a20": "匝辭佛而去，執持衣鉢從精舍出。至一河",
    "T03n0190_036:0821a21": "邊，其河名曰婆羅瞿摩帝(隋言秀媚主)，在彼秀媚",
    "T03n0190_036:0821a22": "河岸邊住，晝夜精勤，無有休息。初夜後夜，不",
    "T03n0190_036:0821a23": "臥不眠，猛勵修道志願規求，助道法證，是故",
    "T03n0190_036:0821a24": "用心。彼等用心，不休不息，不久之間，所為事",
    "T03n0190_036:0821a25": "成。彼善男子，既各正信，捨家出家，而能辦彼",
    "T03n0190_036:0821a26": "無上梵行，而能得辦。自現見法，證於諸通，即",
    "T03n0190_036:0821a27": "得斷除一切諸結，自口唱言：「生死已盡，得梵",
    "T03n0190_036:0821a28": "行報，所作者辦，更不復受於後世有，自證自",
    "T03n0190_036:0821a29": "知。」彼諸長老，一切悉皆成阿羅漢，心善解脫，",
    "T03n0190_036:0821b01": "無復怖畏。",
    "T03n0190_036:0821b02": "爾時，世尊在舍婆提祇陀精舍，少時住已，欲",
    "T03n0190_036:0821b03": "更行歷其餘聚落。從此聚落，到彼聚落，漸漸",
    "T03n0190_036:0821b04": "而行，到毘耶離。至彼城已，往獼猴池，其池岸",
    "T03n0190_036:0821b05": "邊，有草精舍，即便停住。",
    "T03n0190_036:0821b06": "爾時，世尊日下西時，從三昧起，出草精舍，向",
    "T03n0190_036:0821b07": "於露地，鋪座而坐，比丘僧眾，左右周匝，前後",
    "T03n0190_036:0821b08": "圍遶。爾時，世尊告阿難言：「長老阿難！我見",
    "T03n0190_036:0821b09": "婆羅瞿摩帝河，諸比丘等所居住處，大有光",
    "T03n0190_036:0821b10": "明，而彼婆羅瞿摩帝岸所，有五百諸比丘住。」",
    "T03n0190_036:0821b11": "如是三稱。",
    "T03n0190_036:0821b12": "佛告阿難：「汝今可喚彼諸比丘使來見我。」是",
    "T03n0190_036:0821b13": "時阿難聞佛世尊如是勅已，向一年少比丘",
    "T03n0190_036:0821b14": "之邊，到已即告彼比丘言：「善哉長老！汝速至",
    "T03n0190_036:0821b15": "彼婆羅瞿摩帝河岸邊，彼處今有諸比丘等，",
    "T03n0190_036:0821b16": "汝語彼等諸長老言：『世尊今欲見長老等，若",
    "T03n0190_036:0821b17": "知時者，宜應速疾往見世尊。』」時彼年少長老",
    "T03n0190_036:0821b18": "比丘，聞於阿難如是言已，白阿難言：「如尊者",
    "T03n0190_036:0821b19": "教，我不敢違。」",
    "T03n0190_036:0821b20": "時彼年少長老比丘，速疾而行，譬如壯士屈",
    "T03n0190_036:0821b21": "舒臂頃，如是如是。時彼長老年少比丘，從毘",
    "T03n0190_036:0821b22": "耶離，速疾隱身，至於婆羅瞿摩帝岸，出身現",
    "T03n0190_036:0821b23": "往彼所居處諸比丘邊，到已即告彼等一切",
    "T03n0190_036:0821b24": "諸比丘言：「善哉長老！汝等今者若當知時，世",
    "T03n0190_036:0821b25": "尊欲見汝等長老，汝等今者若當善知，可速",
    "T03n0190_036:0821b26": "往詣至世尊所。」",
    "T03n0190_036:0821b27": "爾時，彼處諸比丘等，白彼年少使比丘言：「如",
    "T03n0190_036:0821b28": "長老教，我不敢違。」是時彼等諸比丘眾，聞此",
    "T03n0190_036:0821b29": "語已，譬如壯士屈伸臂頃，從於婆羅瞿摩帝",
    "T03n0190_036:0821c01": "河所居之處，各隱其身，至毘耶離獼猴池岸",
    "T03n0190_036:0821c02": "草精舍下而即現身。",
    "T03n0190_036:0821c03": "爾時，世尊當此正入不動三昧，其耶輸陀長",
    "T03n0190_036:0821c04": "老亦入不動三昧，彼來五百比丘亦入不動",
    "T03n0190_036:0821c05": "三昧。經夜初更，爾時，阿難從座而起，偏袒右",
    "T03n0190_036:0821c06": "肩，正理衣服，合掌向佛，而作是言：「願世尊知，",
    "T03n0190_036:0821c07": "夜以一更，世尊今可慰喻於彼客比丘僧。」是",
    "T03n0190_036:0821c08": "時世尊，默然不言。如是復已，經夜中分，阿難",
    "T03n0190_036:0821c09": "更請，乃至世尊默然不言。爾時其夜至第三",
    "T03n0190_036:0821c10": "分，阿難復請，世尊默然。經夜後分，欲打鼓",
    "T03n0190_036:0821c11": "時，明星將現，長老阿難更從坐起，偏袒右肩，",
    "T03n0190_036:0821c12": "正理衣服，合掌向佛，而作是言：「世尊當知！夜",
    "T03n0190_036:0821c13": "已後分，不久打鼓，明星欲出。世尊今可教諸",
    "T03n0190_036:0821c14": "比丘，慰勞於彼諸客比丘，又復比丘坐已經",
    "T03n0190_036:0821c15": "久，身體疲懈。」",
    "T03n0190_036:0821c16": "爾時，世尊告阿難言：「長老阿難！汝今不知如",
    "T03n0190_036:0821c17": "此義理。所以者何？長老阿難！汝若知理，應不",
    "T03n0190_036:0821c18": "發問。今此三昧，非汝境界。何以故？阿難！我",
    "T03n0190_036:0821c19": "向入此不動三昧，此之五百比丘亦入不動",
    "T03n0190_036:0821c20": "三昧，長老耶輸陀最為初首，皆悉入於不動",
    "T03n0190_036:0821c21": "三昧，我今自知如此理已。」爾時，世尊欲說偈",
    "T03n0190_036:0821c22": "故，即作如是師子吼言：",
    "T03n0190_036:0821c23": "「已渡煩惱諸慾泥，　　復已滅除諸聚刺，",
    "T03n0190_036:0821c24": "　到彼貪癡滅盡處，　　於彼苦樂更不停。",
    "T03n0190_036:0821c25": "　既已越度彼岸邊，　　是則名為真勇健，",
    "T03n0190_036:0821c26": "　亦稱比丘善破惡，　　又復名善解脫人。」",
    "T03n0190_036:0821c27": "爾時，世尊說是偈已，而彼五百諸比丘等，心",
    "T03n0190_036:0821c28": "生希有未曾有事，已生希有未曾有故，各相",
    "T03n0190_036:0821c29": "謂言：「諸長老等！希有此事！此之長老耶輸陀",
    "T03n0190_036:0822a01": "者，大有神通，乃能使此五百比丘，一切皆亦",
    "T03n0190_036:0822a02": "有大神通，共耶輸陀昔作朋友，各能相似，彼",
    "T03n0190_036:0822a03": "等父母，亦皆有德。」是時彼等五百比丘，心各",
    "T03n0190_036:0822a04": "生疑，欲問世尊決斷所疑，即便相與白世尊",
    "T03n0190_036:0822a05": "言：「今此長老耶輸陀者，彼於往昔，種何善",
    "T03n0190_036:0822a06": "根？而今身中，乃能如是居家殷富，如是多",
    "T03n0190_036:0822a07": "財，如是多寶，如是二足四足具足，如是家生，",
    "T03n0190_036:0822a08": "然其初生上覆寶蓋。又其父母為耶輸陀造",
    "T03n0190_036:0822a09": "三種堂，昔緣何業得此果報？又復於諸婇女",
    "T03n0190_036:0822a10": "等邊，生塜墓想，何因能爾？值佛出家，受具足",
    "T03n0190_036:0822a11": "戒，成阿羅漢，父母及妻，皆得聖法，在家朋",
    "T03n0190_036:0822a12": "友，及諸國土，商主朝廷，并婆羅瞿摩帝河邊",
    "T03n0190_036:0822a13": "五百比丘，得羅漢果？」作是語已，皆各默然。",
    "T03n0190_036:0822a14": "爾時，世尊即告彼等諸比丘言：「汝諸比丘！至",
    "T03n0190_036:0822a15": "心諦聽。我念往昔，波羅[木*奈]城，時有一人，欲",
    "T03n0190_036:0822a16": "營其事，彼如是念：『我若此事得成就已，復作",
    "T03n0190_036:0822a17": "是事，此事辦已，當作此事，我此事辦一切訖",
    "T03n0190_036:0822a18": "了，後別當造美食美飲種種辦具，飡噉嚼齧",
    "T03n0190_036:0822a19": "唼[口*束]吮等，各辦具已，當施沙門及婆羅門，悉",
    "T03n0190_036:0822a20": "令具足充實飽滿。』",
    "T03n0190_036:0822a21": "「爾時，彼人以心勇猛善業因緣，復以眾多福",
    "T03n0190_036:0822a22": "德所潤，所營事者悉皆成辦。彼人既見其事",
    "T03n0190_036:0822a23": "已辦，於晨朝起，整頓多種豐饒飲食可飡噉",
    "T03n0190_036:0822a24": "者，具足執持將詣城門。到已安置，作如是",
    "T03n0190_036:0822a25": "念：『今此城門，最初見者，若有沙門、若婆羅",
    "T03n0190_036:0822a26": "門，我當持此多種飲食，乃至唼[口*束]而用布施。』",
    "T03n0190_036:0822a27": "「爾時，彼城門外有一辟支佛，名那伽羅尸棄",
    "T03n0190_036:0822a28": "(隋言成髻)，恒常住在波羅[木*奈]城。而彼尊者大辟支",
    "T03n0190_036:0822a29": "佛，於晨朝時，日在東方，著衣持鉢，徐行欲入",
    "T03n0190_036:0822b01": "波羅[木*奈]城乞求飯食。是人遙見彼辟支佛，威",
    "T03n0190_036:0822b02": "儀庠序，進止端平，足步安穩，無有差移，左",
    "T03n0190_036:0822b03": "右觀看，徐行直視，舉動審諦，不急不寬，住立",
    "T03n0190_036:0822b04": "仰瞻，人所樂覩，形服相稱，內外嚴儀。彼人",
    "T03n0190_036:0822b05": "見已，得清淨心，生大歡喜，即將其食，奉辟支",
    "T03n0190_036:0822b06": "佛。爾時，彼辟支佛作如是念：『我今已得種種",
    "T03n0190_036:0822b07": "美食布施，而食時既未至，我今且可少時攝",
    "T03n0190_036:0822b08": "心坐禪繫念。』思惟是已，却行一面，到河岸邊，",
    "T03n0190_036:0822b09": "時有一樹，即在其下，加趺而坐，正意定想，",
    "T03n0190_036:0822b10": "身體端然，寂靜一心，不搖不動，如是而住。",
    "T03n0190_036:0822b11": "「爾時，波羅[木*奈]城有一王，名婆嵐摩達多(隋言",
    "T03n0190_036:0822b12": "梵德)，嚴駕四兵從城門出。是時城外，忽有一人，",
    "T03n0190_036:0822b13": "從聚落來，手執傘蓋，逆頭值王，彼人遙見梵",
    "T03n0190_036:0822b14": "德國王在前而來，見已內心作如是念：『我今",
    "T03n0190_036:0822b15": "可避於梵德王，勿令見我。』彼人如是心生念",
    "T03n0190_036:0822b16": "已，即下道行，向一別路，其路乃到波羅那河。",
    "T03n0190_036:0822b17": "從彼河岸，順流下行，未經多地，忽然而見彼",
    "T03n0190_036:0822b18": "辟支佛，在於河岸一樹之下，加趺而坐，正",
    "T03n0190_036:0822b19": "念正思，身不動搖。彼辟支佛，為於日光照觸",
    "T03n0190_036:0822b20": "身體，遂便汗流。彼人見已而作是念：『此仙應",
    "T03n0190_036:0822b21": "是持戒清淨，必定應得證諸正法。今此日光，",
    "T03n0190_036:0822b22": "既照其體，或患熱惱。』作是念已，『我今可持此",
    "T03n0190_036:0822b23": "之傘蓋覆其身上，為作蔭涼。』",
    "T03n0190_036:0822b24": "「爾時，彼辟支佛知食時至，作如是念：『我食時",
    "T03n0190_036:0822b25": "至，宜應從此三昧而起。』時辟支佛既出三昧，",
    "T03n0190_036:0822b26": "即見彼人持於傘蓋覆己身上，見已為欲愍",
    "T03n0190_036:0822b27": "彼人故，飛騰虛空，作十八變，於虛空中，行",
    "T03n0190_036:0822b28": "動來去，或跪或立，或臥或坐，復出烟炎，或放",
    "T03n0190_036:0822b29": "火光，或時作水，涌沒隱顯，作如是等無量諸",
    "T03n0190_036:0822c01": "種神通示現。",
    "T03n0190_036:0822c02": "「爾時彼人，即便於此那伽尸棄辟支佛邊生",
    "T03n0190_036:0822c03": "淨信心，合十指掌，至誠頂禮，作如是願：『願我",
    "T03n0190_036:0822c04": "來世，值如是聖，或勝於此；既值遇已，彼所說",
    "T03n0190_036:0822c05": "法，願我即能於彼法中，速疾證知，願我當來",
    "T03n0190_036:0822c06": "不墮惡道。』復更啟請彼辟支佛乞手奉食，而",
    "T03n0190_036:0822c07": "諮問言：『尊者現今住居何處？』彼辟支佛即報",
    "T03n0190_036:0822c08": "之言：『我住某處，我行某處。』爾時彼人，即便",
    "T03n0190_036:0822c09": "往詣彼辟支佛所居住處草庵之邊，至已內",
    "T03n0190_036:0822c10": "外灑掃泥地，除却穢草訖，而奉請彼辟支佛：",
    "T03n0190_036:0822c11": "『欲以四事供養供給，若有所須，我能辦具一",
    "T03n0190_036:0822c12": "切衣食。』如是奉彼辟支佛已，到自家中，向其",
    "T03n0190_036:0822c13": "父母妻子，眷屬及餘無量無邊人輩，說如前",
    "T03n0190_036:0822c14": "言：『我今得見如是仙人如是戒行，如是清淨，",
    "T03n0190_036:0822c15": "證妙法者，仁若知時，至於彼所，供養尊重。』是",
    "T03n0190_036:0822c16": "時彼人父母妻子，并及朋友諸知識等，聞已",
    "T03n0190_036:0822c17": "皆詣向那伽羅辟支佛所，以清淨心，恭敬供",
    "T03n0190_036:0822c18": "養。",
    "T03n0190_036:0822c19": "「爾時，彼人經於少時，作是善念：『在家大患，煩",
    "T03n0190_036:0822c20": "惱纏繞，出家大樂，解脫無為在家難辦，一向",
    "T03n0190_036:0822c21": "無垢亦不可得，一向無染亦不可得，乃至欲",
    "T03n0190_036:0822c22": "令盡一身命清淨無垢行於梵行，終不可得。",
    "T03n0190_036:0822c23": "我今可至彼仙人邊乞求出家。』如是念已，而",
    "T03n0190_036:0822c24": "彼人即往詣尸棄辟支佛所而諮白言：『善哉",
    "T03n0190_036:0822c25": "大仙！聽我出家。』而辟支佛不許出家。彼人再",
    "T03n0190_036:0822c26": "白，乃至三白：『善哉大仙！聽我出家。』",
    "T03n0190_036:0822c27": "「爾時，尸棄辟支佛心愍念彼人如是三請，即",
    "T03n0190_036:0822c28": "告其人，作如是言：『汝善男子！汝今若欲求出",
    "T03n0190_036:0822c29": "家者，去此不遠有諸外道，名曰波梨婆羅闍",
    "T03n0190_036:0823a01": "(隋言行行復行)。汝於彼處，且可熏修調伏身心，而當",
    "T03n0190_036:0823a02": "來世，於正法中，取出家因，復乞求願，未來世",
    "T03n0190_036:0823a03": "有一佛出世，名曰釋迦牟尼如來，願見彼佛，",
    "T03n0190_036:0823a04": "我值遇已勿令失脫，於彼如來法教之中，得",
    "T03n0190_036:0823a05": "出家已，誓願捨離一切諸苦。』",
    "T03n0190_036:0823a06": "「爾時，彼人取彼伽羅辟支佛語，遵奉不違。即",
    "T03n0190_036:0823a07": "請彼佛盡一形壽，將諸供具而以供養彼辟",
    "T03n0190_036:0823a08": "支佛。",
    "T03n0190_036:0823a09": "「爾時，尊者那伽羅尸棄辟支佛，乃至隨緣，住",
    "T03n0190_036:0823a10": "於世已，入般涅槃。而彼人等所有眷屬，一切",
    "T03n0190_036:0823a11": "聚集，見辟支佛入般涅槃，即便共取辟支佛",
    "T03n0190_036:0823a12": "身，如法供養，殯葬闍維，所謂造諸舍利之塔，",
    "T03n0190_036:0823a13": "塔上造作覆盆相輪，懸諸寶鈴，幡蓋香花末",
    "T03n0190_036:0823a14": "香燒香，燃燈續明，而用供養。",
    "T03n0190_036:0823a15": "「爾時，彼人如是供養，過歷時已，即於波梨",
    "T03n0190_036:0823a16": "婆羅闍所法中出家。既出家已，還依彼林坐",
    "T03n0190_036:0823a17": "起而住，於晨朝時，數數入於波羅[木*奈]城，乞",
    "T03n0190_036:0823a18": "食活命。曾經一日，入波羅[木*奈]乞食之時，於",
    "T03n0190_036:0823a19": "一方面，見婦女屍，為重病死，身欲青色爛壞，",
    "T03n0190_036:0823a20": "蛆蟲穿穴遍唼，見已近立，熟視熟觀，於其",
    "T03n0190_036:0823a21": "內心，生不淨想，捨之而去。如是繫念身體不",
    "T03n0190_036:0823a22": "淨，憶念不捨，數數復念，成就勤劬，得四禪",
    "T03n0190_036:0823a23": "心，復更重發如是之願：『願未來世，值釋迦佛",
    "T03n0190_036:0823a24": "出現於世。",
    "T03n0190_036:0823a25": "「『爾時我願令得滿足。值遇之日，願彼佛邊，童",
    "T03n0190_036:0823a26": "子出家，修行梵行。彼佛世尊，所說之法，願我",
    "T03n0190_036:0823a27": "聞已，速能證知。』而其彼人，隨多少時，住於世",
    "T03n0190_036:0823a28": "已，遂便命終。命終之後，生梵天宮。然其彼",
    "T03n0190_036:0823a29": "人，從天上下，復生人間，如是次第，經歷劫",
    "T03n0190_036:0823b01": "數，最後有身，還來生此波羅[木*奈]城最大巨",
    "T03n0190_036:0823b02": "富長者之家，而其長者，多有錢財資產服",
    "T03n0190_036:0823b03": "玩，乃至所須無有乏少。」",
    "T03n0190_036:0823b04": "爾時，世尊復更重告諸比丘言：「更有因緣，我",
    "T03n0190_036:0823b05": "當具說。憶念往昔，還在此處波羅[木*奈]城，有",
    "T03n0190_036:0823b06": "迦尸國，其王名曰[口*祁](居祁反)[口*梨]尸(隋言損瘦)王。彼[口*祁]",
    "T03n0190_036:0823b07": "[口*梨]尸，於迦葉佛般涅槃後，收取舍利，起七",
    "T03n0190_036:0823b08": "寶塔，所謂金銀頗梨、琉璃馬瑙、珊瑚虎魄等",
    "T03n0190_036:0823b09": "寶，內於塔裏，其外別更以石壘之寶塔，去地",
    "T03n0190_036:0823b10": "高一由旬，廣半由旬。",
    "T03n0190_036:0823b11": "「爾時彼國[口*祁][口*梨]尸王所起塔，名陀奢婆梨",
    "T03n0190_036:0823b12": "伽(隋言十相)，其塔相輪，第一覆盆[口*祁]梨王作，第",
    "T03n0190_036:0823b13": "二覆盆王大妃作，第三覆盆王長子作，第四",
    "T03n0190_036:0823b14": "覆盆是王女名摩梨尼(隋言小鬘)作，第五覆盆[口*祁]",
    "T03n0190_036:0823b15": "梨尸王第二兒作，第六覆盆[口*祁][口*梨]尸王第",
    "T03n0190_036:0823b16": "三兒作，第七覆盆[口*祁]梨尸王第四兒作。汝",
    "T03n0190_036:0823b17": "等比丘當知！爾時，彼[口*祁]梨尸王第三兒，為迦",
    "T03n0190_036:0823b18": "葉佛、阿羅呵、三藐三佛陀舍利塔上其第六",
    "T03n0190_036:0823b19": "層造覆盆者，今耶輸陀比丘是也。」",
    "T03n0190_036:0823b20": "復告比丘：「又彼過去伽羅尸棄辟支佛邊，手",
    "T03n0190_036:0823b21": "執傘蓋作蔭人者，還是即今此耶輸陀比丘",
    "T03n0190_036:0823b22": "身是。其耶輸陀，以手執傘，辟支佛上為作蔭",
    "T03n0190_036:0823b23": "涼，迦葉如來舍利塔上覆盆莊嚴相輪光顯，",
    "T03n0190_036:0823b24": "彼等業緣果報熟故，初生之時，頭上自然有",
    "T03n0190_036:0823b25": "寶傘蓋。",
    "T03n0190_036:0823b26": "「又復，往昔為那伽羅辟支佛身，造於草庵，將",
    "T03n0190_036:0823b27": "雜資財，詣彼尸棄辟支佛所，并及種種衣服",
    "T03n0190_036:0823b28": "飲食，供養因緣。彼果報故，今得具足長者家",
    "T03n0190_036:0823b29": "生，於盛年中，然其父母，為造三堂，受於種種",
    "T03n0190_036:0823c01": "自在福報。",
    "T03n0190_036:0823c02": "「又復，往昔曾於林見死婦女屍，生不淨想，念",
    "T03n0190_036:0823c03": "念相續，藉彼繫心善業果報。今世在家，於諸",
    "T03n0190_036:0823c04": "婇女身體之中，生塜墓想。",
    "T03n0190_036:0823c05": "「又復，往昔於彼尸棄辟支佛所，發於誓願：『願",
    "T03n0190_036:0823c06": "我來世，生生莫墮諸惡道』者，以是善緣果報",
    "T03n0190_036:0823c07": "力故，在在處處，不經惡趣，從天生人，從人生",
    "T03n0190_036:0823c08": "天，受樂果報。又復，往昔於彼尸棄辟支佛",
    "T03n0190_036:0823c09": "所發是誓願：『願我來世，值遇如是大仙尊",
    "T03n0190_036:0823c10": "者，或勝此遇，若彼世尊，有所言說，微密法",
    "T03n0190_036:0823c11": "要，願我一切悉能聞持，聞已速疾皆得知證。』",
    "T03n0190_036:0823c12": "藉彼福力果報因緣，值遇於我最勝世尊。復",
    "T03n0190_036:0823c13": "得於我說教法中，出家得成漏盡羅漢。",
    "T03n0190_036:0823c14": "「又復，往昔於彼尸棄辟支佛所，初始聞時，心",
    "T03n0190_036:0823c15": "生歡喜，生歡喜已，即時傳向其家，父母妻子",
    "T03n0190_036:0823c16": "六親并餘眷屬，說那伽羅大仙尸棄辟支佛",
    "T03n0190_036:0823c17": "有種種功德，稱揚讚歎。彼諸眷屬從其聞已，",
    "T03n0190_036:0823c18": "倍生信敬殷重之心，歡喜踊躍，即共相率，備",
    "T03n0190_036:0823c19": "辦種種供養之具，往彼禮拜，奉設供養，四事",
    "T03n0190_036:0823c20": "充足。藉彼善業福報因緣，至於今世，其耶輸",
    "T03n0190_036:0823c21": "陀長老比丘，父母妻妾及諸眷屬，於我法中，",
    "T03n0190_036:0823c22": "皆得聖法。又復長老耶輸陀，有在家知識，及",
    "T03n0190_036:0823c23": "彼婆羅瞿摩河岸久時所住五百比丘，皆悉",
    "T03n0190_036:0823c24": "證成阿羅漢果。此等彼時遇辟支佛，並各同",
    "T03n0190_036:0823c25": "願，齊心共發如是大誓，仙聖人邊植諸善業，",
    "T03n0190_036:0823c26": "得是果報。」爾時，世尊而說偈言：",
    "T03n0190_036:0823c27": "「如是供養諸聖真，　　得於無量大果報，",
    "T03n0190_036:0823c28": "　佛及尸棄辟支覺，　　并諸羅漢漏盡人。",
    "T03n0190_036:0823c29": "　或復供養十力尊，　　無畏具足諸相滿，",
    "T03n0190_036:0824a01": "　大慈大悲諸正智，　　能得果報無有窮。",
    "T03n0190_036:0824a02": "　供養諸佛緣覺田，　　及諸聲聞解脫眾，",
    "T03n0190_036:0824a03": "　現在人天受果報，　　後得寂滅大涅槃。",
    "T03n0190_036:0824a04": "佛本行集經卷第三十六"
}