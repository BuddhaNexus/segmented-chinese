{
    "T20n1071_001:0152a11": "十一面神呪心經",
    "T20n1071_001:0152a13": "大唐三藏法師玄奘奉　詔譯",
    "T20n1071_001:0152a14": "如是我聞。一時薄伽梵。住室羅筏竹笋道場。",
    "T20n1071_001:0152a15": "與大苾芻眾千二百五十人俱。菩薩摩訶薩",
    "T20n1071_001:0152a16": "無量無數。慈氏菩薩而為上首。復有無量苾",
    "T20n1071_001:0152a17": "芻苾芻尼鄔波索迦鄔波斯迦。及諸天龍藥",
    "T20n1071_001:0152a18": "叉犍達縛阿素洛揭路茶緊捺洛莫呼洛伽",
    "T20n1071_001:0152a19": "鳩畔茶畢舍遮人非人等。大眾圍遶供養",
    "T20n1071_001:0152a20": "恭敬。尊重讚歎而為說法。",
    "T20n1071_001:0152a21": "爾時觀自在菩薩摩訶薩。與無量俱胝那庾",
    "T20n1071_001:0152a22": "多百千持呪神仙。前後圍遶來詣佛所。到已",
    "T20n1071_001:0152a23": "頂禮世尊雙足。右遶三匝退坐一面。白佛言",
    "T20n1071_001:0152a24": "世尊。我有神呪心名十一面。具大威力。十一",
    "T20n1071_001:0152a25": "俱胝諸佛所說。我今說之。欲利益安樂一切",
    "T20n1071_001:0152a26": "有情。除一切病故滅一切惡故。為止一切不",
    "T20n1071_001:0152a27": "吉祥故。為却一切惡夢想故。為遮一切非時",
    "T20n1071_001:0152a28": "死故。欲令諸惡心者得調淨故。有憂苦者得",
    "T20n1071_001:0152a29": "安樂故。有怨對者得和解故。魔鬼障礙皆消",
    "T20n1071_001:0152b01": "滅故。心所願求皆稱遂故。世尊我不見世間",
    "T20n1071_001:0152b02": "若天若魔若梵若沙門若婆羅門等。以此神",
    "T20n1071_001:0152b03": "呪防護其身。受持讀誦書寫流布。而為一切",
    "T20n1071_001:0152b04": "災橫魔障。刀杖毒藥厭禱呪術所能害者。我",
    "T20n1071_001:0152b05": "亦不見以此神呪隨所住處。若遠若近結作",
    "T20n1071_001:0152b06": "界已。有能越之來相嬈害。唯除決定惡業應",
    "T20n1071_001:0152b07": "熟。世尊彼當證知是事必爾。唯應信受不應",
    "T20n1071_001:0152b08": "分別。如此則令一切災橫。皆悉遠離不得侵",
    "T20n1071_001:0152b09": "近。此神呪心一切諸佛。同所稱讚同所隨喜。",
    "T20n1071_001:0152b10": "一切如來憶持守護。世尊我憶過去過殑伽",
    "T20n1071_001:0152b11": "沙等劫前。有佛出世。名百蓮花眼無障礙頂",
    "T20n1071_001:0152b12": "熾盛功德光王如來應正等覺。我於爾時作",
    "T20n1071_001:0152b13": "大仙人。從彼世尊受得此呪。得此呪",
    "T20n1071_001:0152b14": "時見十方佛。應時證得無生法忍。當知此呪",
    "T20n1071_001:0152b15": "具大威力。是故若有淨信善男子善女人等。",
    "T20n1071_001:0152b16": "欲受持讀誦此神呪者。應當恭敬至心繫念。",
    "T20n1071_001:0152b17": "每晨朝時如法清淨。念誦此呪一百八遍。若",
    "T20n1071_001:0152b18": "能如是。現身獲得十種勝利。何等為十。一",
    "T20n1071_001:0152b19": "者身常無病。二者恒為十方諸佛攝受。三者",
    "T20n1071_001:0152b20": "財寶衣食受用無盡。四者能伏怨敵而無所",
    "T20n1071_001:0152b21": "畏。五者令諸尊貴恭敬先言。六者蠱毒鬼魅",
    "T20n1071_001:0152b22": "不能中傷。七者一切刀杖所不能害。八者水",
    "T20n1071_001:0152b23": "不能溺。九者火不能燒。十者終不橫死。復",
    "T20n1071_001:0152b24": "得四種功德勝利。一者臨命終時得見諸佛。",
    "T20n1071_001:0152b25": "二者終不墮諸惡趣。三者不因險厄而死。四",
    "T20n1071_001:0152b26": "者得生極樂世界。世尊我憶過去過十殑伽",
    "T20n1071_001:0152b27": "沙等劫。復過於此有佛出世。名美音香如來",
    "T20n1071_001:0152b28": "應正等覺。爾時我身作大居士。於彼佛所受",
    "T20n1071_001:0152b29": "得此呪。得此呪時便於生死。超四萬劫誦持",
    "T20n1071_001:0152c01": "此呪。復得諸佛大悲智藏一切菩薩解脫法",
    "T20n1071_001:0152c02": "門。由此威力能救一切牢獄繫閉。杻械枷鎖",
    "T20n1071_001:0152c03": "臨當刑戮。水火風賊蠱毒厭禱。人非人等種",
    "T20n1071_001:0152c04": "種苦難。由此我於一切有情。能作歸依救護",
    "T20n1071_001:0152c05": "安慰洲渚室宅。以此呪力攝取一切勃惡藥",
    "T20n1071_001:0152c06": "叉邏剎娑等。先令發起慈心愍心。然後安",
    "T20n1071_001:0152c07": "立於阿耨多羅三藐三菩提。世尊我此神呪",
    "T20n1071_001:0152c08": "有大威力。若誦一遍即能除滅四根本罪。及",
    "T20n1071_001:0152c09": "五無間令無有餘。況能如說而修行者。若有",
    "T20n1071_001:0152c10": "曾於百千俱胝那庾多佛所種諸善根。乃於",
    "T20n1071_001:0152c11": "今時得聞此呪。況能受持如說行者。若能晝",
    "T20n1071_001:0152c12": "夜讀誦受持此神呪者。我當令彼所有願求",
    "T20n1071_001:0152c13": "悉得如意。若有能於半月半月。或第十四日",
    "T20n1071_001:0152c14": "或第十五日。受持齋戒如法清淨。繫心於我",
    "T20n1071_001:0152c15": "誦此神呪。便於生死超四萬劫。世尊我由此",
    "T20n1071_001:0152c16": "呪。名號尊貴難可得聞。若有稱念百千俱胝",
    "T20n1071_001:0152c17": "那庾多諸佛名號。復有暫時於我名號至心",
    "T20n1071_001:0152c18": "稱念。彼二功德平等平等。諸有稱念我名號",
    "T20n1071_001:0152c19": "者。一切皆得不退轉地。離一切病脫一切障",
    "T20n1071_001:0152c20": "一切怖畏。及能滅除身語意惡。況能於我所",
    "T20n1071_001:0152c21": "說神呪。受持讀誦如說修行。當知是人於無",
    "T20n1071_001:0152c22": "上菩提。則為領受如在掌中。",
    "T20n1071_001:0152c23": "爾時世尊讚觀自在菩薩言。善哉善哉善男",
    "T20n1071_001:0152c24": "子。汝乃能於一切有情。發起如是大慈悲意。",
    "T20n1071_001:0152c25": "而欲開示此大神呪。善男子汝由此方便。能",
    "T20n1071_001:0152c26": "救脫一切有情。所有病苦障難怖畏身語意",
    "T20n1071_001:0152c27": "惡。乃至安立一切有情。於阿耨多羅三藐三",
    "T20n1071_001:0152c28": "菩提。善男子我亦隨喜受汝神呪汝當說之。",
    "T20n1071_001:0152c29": "時觀自在菩薩摩訶薩即從座起偏袒一肩右",
    "T20n1071_001:0153a01": "膝著地而白佛言誦此呪者應作是說。",
    "T20n1071_001:0153a02": "敬禮三寶。敬禮聖智海遍照莊嚴王如來。敬",
    "T20n1071_001:0153a03": "禮一切如來應正等覺。敬禮聖觀自在菩薩",
    "T20n1071_001:0153a04": "摩訶薩大悲者。",
    "T20n1071_001:0153a05": "怛姪他闇(一)達囉　達囉(二)地[口*履]地[口*履](三)杜嚕",
    "T20n1071_001:0153a06": "杜嚕(四)壹[齒*來](去聲呼下同)伐[齒*來](五)折隷折隷(六)鉢囉",
    "T20n1071_001:0153a07": "　折隷　鉢囉　折隷(七)俱素謎(八)俱蘇摩伐",
    "T20n1071_001:0153a08": "隷(九)壹履弭履(十)止履止徵(知里反十一)社(時賀反)摩",
    "T20n1071_001:0153a09": "波隷耶(夷何反十二)戍(輸律十)陀薩埵(十三)莫訶迦嚧",
    "T20n1071_001:0153a10": "尼(上聲呼)迦(十四)莎(去聲呼下皆同)訶(十五)",
    "T20n1071_001:0153a11": "世尊此是根本神呪。若有念誦獲如上說功",
    "T20n1071_001:0153a12": "德勝利。",
    "T20n1071_001:0153a13": "敬禮三寶。敬禮聖智海遍照。莊嚴王如來。敬",
    "T20n1071_001:0153a14": "禮一切如來應正等覺。敬禮聖觀自在菩薩",
    "T20n1071_001:0153a15": "摩訶薩大悲者。",
    "T20n1071_001:0153a16": "怛姪他呵呵呵呵(一)壹隷弭隷(二)止隷婢隷(三)",
    "T20n1071_001:0153a17": "棄(上聲呼)隷呬(上聲呼下皆同)隷(四)莎訶(五)",
    "T20n1071_001:0153a18": "世尊此是呪水及衣呪。若欲入道場先當洗",
    "T20n1071_001:0153a19": "浴。後以此呪呪水七遍灑身結淨。復以此呪",
    "T20n1071_001:0153a20": "呪衣七遍然後取著。敬禮三寶。敬禮聖智海",
    "T20n1071_001:0153a21": "遍照莊嚴王如來。敬禮一切如來應正等覺。",
    "T20n1071_001:0153a22": "敬禮聖觀自在菩薩摩訶薩大悲者。",
    "T20n1071_001:0153a23": "怛姪他拄(吒古反)嚕拄嚕(一)呵呵呵呵(二)莎訶(三)",
    "T20n1071_001:0153a24": "世尊此是呪香燈呪。若入道場欲燒香供養",
    "T20n1071_001:0153a25": "時。先以此呪呪香七遍然後燒之。欲然燈時",
    "T20n1071_001:0153a26": "先以此呪。呪油七遍後以然燈。",
    "T20n1071_001:0153a27": "敬禮三寶。敬禮聖智海遍照莊嚴王如來敬",
    "T20n1071_001:0153a28": "禮一切如來應正等覺。敬禮聖觀自在菩薩",
    "T20n1071_001:0153a29": "摩訶薩大悲者。",
    "T20n1071_001:0153b01": "怛姪他　死履死履(一)地履地履(二)死[口*履]",
    "T20n1071_001:0153b02": "地[口*履](三)莎訶(四)",
    "T20n1071_001:0153b03": "世尊此是呪華香鬘呪。若入道場欲以花香",
    "T20n1071_001:0153b04": "鬘供養時。先以此呪呪花七遍用散尊像。復",
    "T20n1071_001:0153b05": "以此呪呪香七遍以塗尊像。復以此呪呪鬘",
    "T20n1071_001:0153b06": "七遍以嚴尊像。敬禮三寶。敬禮聖智海遍照",
    "T20n1071_001:0153b07": "莊嚴王如來。敬禮一切如來應正等覺。敬禮",
    "T20n1071_001:0153b08": "聖觀自在菩薩摩訶薩大悲者。",
    "T20n1071_001:0153b09": "怛姪他　娑睇娑睇(一)死地死地(二)素(上聲呼下同)",
    "T20n1071_001:0153b10": "杜素杜(三)莎訶(四)",
    "T20n1071_001:0153b11": "世尊此是呪獻佛供呪。若欲以飲食花果等",
    "T20n1071_001:0153b12": "供養佛時。先誦此呪呪之二十一遍然後獻",
    "T20n1071_001:0153b13": "奉。敬禮三寶。敬禮聖智海遍照莊嚴王如來。",
    "T20n1071_001:0153b14": "敬禮一切如來應正等覺。敬禮聖觀自在菩",
    "T20n1071_001:0153b15": "薩摩訶薩大悲者。",
    "T20n1071_001:0153b16": "怛姪他　末死達死(一)折[口*履]折[口*履](二)虎嚕虎嚕",
    "T20n1071_001:0153b17": "(三)主嚕主嚕(四)素(上聲呼下同)嚕素嚕(五)母嚕母",
    "T20n1071_001:0153b18": "嚕(六)莎訶(七)",
    "T20n1071_001:0153b19": "世尊此是呪薪呪。若欲以上根本神呪隨事",
    "T20n1071_001:0153b20": "有所作時。先以此呪呪闍底花木一遍擬用",
    "T20n1071_001:0153b21": "然火。復別取闍底花木。寸截以為三十一段。",
    "T20n1071_001:0153b22": "用酪酥蜜漬之經宿。每取一段呪之一遍。即",
    "T20n1071_001:0153b23": "擲火中乃至皆盡。然後隨事作所應作。敬禮",
    "T20n1071_001:0153b24": "三寶。敬禮聖智海遍照莊嚴王如來。敬禮",
    "T20n1071_001:0153b25": "一切如來應正等覺。敬禮聖觀自在菩薩摩",
    "T20n1071_001:0153b26": "訶薩大悲者。",
    "T20n1071_001:0153b27": "怛姪他　壹履弭履(一)比履底(丁里反下同)履(二)",
    "T20n1071_001:0153b28": "止履呬履(三)莎訶(四)",
    "T20n1071_001:0153b29": "世尊此是結界呪。欲結界時先以此呪。呪水",
    "T20n1071_001:0153c01": "七遍散灑四方。或呪芥子或呪淨灰。皆至七",
    "T20n1071_001:0153c02": "遍散四方面隨心遠近。即成界畔而為防護。",
    "T20n1071_001:0153c03": "敬禮三寶。敬禮聖智海遍照莊嚴王如來。敬",
    "T20n1071_001:0153c04": "禮一切如來應正等覺。敬禮聖觀自在菩薩",
    "T20n1071_001:0153c05": "摩訶薩大悲者。",
    "T20n1071_001:0153c06": "怛姪他　比胝比胝(一)底胝底胝(二)止胝止胝",
    "T20n1071_001:0153c07": "(三)費(房匪下同)胝費胝(四)揭車揭車(五)薄迦梵(六)阿",
    "T20n1071_001:0153c08": "唎耶婆(肥何反)盧枳低濕伐囉(七)颯縛婆縛(去聲呼)",
    "T20n1071_001:0153c09": "南(八)莎訶(九)",
    "T20n1071_001:0153c10": "世尊此是請我還自宮呪。若所作事竟。請我",
    "T20n1071_001:0153c11": "還自宮時。應以此呪呪水七遍散灑四方我",
    "T20n1071_001:0153c12": "便還去。",
    "T20n1071_001:0153c13": "世尊如是神呪雖不成立。而亦能作種種事",
    "T20n1071_001:0153c14": "業。至心念誦無不獲願。若患瘧病或一日一",
    "T20n1071_001:0153c15": "發或二日一發。或三日一發或四日一發。若",
    "T20n1071_001:0153c16": "患鬼病或部多鬼所作。或茶耆(上聲呼)尼所作或",
    "T20n1071_001:0153c17": "畢舍遮所作。或羯吒(平聲呼)布怛那所作。或癲",
    "T20n1071_001:0153c18": "鬼所作或癎鬼所作。或餘種種惡鬼所作。皆",
    "T20n1071_001:0153c19": "以此呪呪彼患者。一百八遍即得除愈若障",
    "T20n1071_001:0153c20": "重者用五色縷誦呪作結。一遍一結凡一百",
    "T20n1071_001:0153c21": "八結。以繫病人頸上或繫臂上。罪障。消滅病",
    "T20n1071_001:0153c22": "即除愈若患丁腫癰腫瘻瘡疱瘡。疽瘍癬等",
    "T20n1071_001:0153c23": "種種惡病。若被刀箭牟矟等傷。蛇蠍蜈蚣",
    "T20n1071_001:0153c24": "毒蜂等螫。皆以此呪呪之七遍即得除愈若",
    "T20n1071_001:0153c25": "障重者呪黃土埿至一七遍。用塗病處所苦",
    "T20n1071_001:0153c26": "得除愈。若患緩風偏風[月*(未-二+匚)]風。耳聾鼻塞憨",
    "T20n1071_001:0153c27": "風等病。皆應至心念誦此呪。呪彼患者一百",
    "T20n1071_001:0153c28": "八遍病即除愈若障重者以油或酥。煎樺皮",
    "T20n1071_001:0153c29": "及青木香每呪七遍。即用塗身或滴耳鼻。或",
    "T20n1071_001:0154a01": "令服之所患便愈若有所餘種種疾病。皆應",
    "T20n1071_001:0154a02": "至心以此呪之。或自念誦即得除差。",
    "T20n1071_001:0154a03": "世尊若欲成立此神呪者。應當先以堅好無",
    "T20n1071_001:0154a04": "隙白栴檀香。刻作觀自在菩薩像。長一搩手",
    "T20n1071_001:0154a05": "半。左手執紅蓮花軍持。展右臂以掛數珠。及",
    "T20n1071_001:0154a06": "作施無畏手。其像作十一面。當前三面作慈",
    "T20n1071_001:0154a07": "悲相。左邊三面作瞋怒相。右邊三面作白牙",
    "T20n1071_001:0154a08": "上出相。當後一面作暴惡大笑相。頂上一面",
    "T20n1071_001:0154a09": "作佛面像。諸頭冠中皆作佛身。其觀自在菩",
    "T20n1071_001:0154a10": "薩身上。具瓔珞等種種莊嚴。造此像已欲求",
    "T20n1071_001:0154a11": "願者。著新淨衣受持齋戒。從白月一日至第",
    "T20n1071_001:0154a12": "八日。每日三時念誦此呪。一百八遍或無量",
    "T20n1071_001:0154a13": "遍。從此以後於一靜處敷清淨座。安置所",
    "T20n1071_001:0154a14": "造觀自在菩薩像面向西方。隨力所辦獻諸",
    "T20n1071_001:0154a15": "飲食。唯燒沈水及蘇合香。行者當食大麥乳",
    "T20n1071_001:0154a16": "食。如前念誦至第十三日。從此以後所設供",
    "T20n1071_001:0154a17": "具須倍勝前。行者唯應食三白食。謂乳酪飯。",
    "T20n1071_001:0154a18": "取菩提樹木像前然火。復取彼木寸截以為",
    "T20n1071_001:0154a19": "一千八段。用覩嚕色迦香油漬之。每取一段",
    "T20n1071_001:0154a20": "誦呪一遍。擲置火中乃至皆盡。爾時大地岌",
    "T20n1071_001:0154a21": "然搖震。由此像身亦即運動。從最上面口中",
    "T20n1071_001:0154a22": "出聲讚行者言。善哉善哉善男子。汝能如是",
    "T20n1071_001:0154a23": "懃苦求願。我當令汝所願滿足。令汝於此騰",
    "T20n1071_001:0154a24": "空而去。或復令汝所遊無礙。或作持呪仙人",
    "T20n1071_001:0154a25": "中王。或使如我自在無障。",
    "T20n1071_001:0154a26": "復次行者或於白月第十五日。以十一面觀",
    "T20n1071_001:0154a27": "自在菩薩像。置有佛馱都制多中。著新淨衣",
    "T20n1071_001:0154a28": "受持齋戒。經一日一夜不飲不食。取蘇末那",
    "T20n1071_001:0154a29": "花一千八枚。每取一花呪之一遍。擲置像上",
    "T20n1071_001:0154b01": "乃至皆盡。爾時其像當前一面。口中出聲猶",
    "T20n1071_001:0154b02": "如雷吼。由此便令大地震動。行者爾時應自",
    "T20n1071_001:0154b03": "安心。勿生恐怖但念神呪。乞所期願作如是",
    "T20n1071_001:0154b04": "言。敬禮聖觀自在菩薩摩訶薩大悲者。我於",
    "T20n1071_001:0154b05": "何時能與一切有情作大依怙。能滿一切有",
    "T20n1071_001:0154b06": "情心之所願。時觀自在便與其願。當與願時",
    "T20n1071_001:0154b07": "諸天龍等。無有能與作障礙者。復次行者於",
    "T20n1071_001:0154b08": "月蝕時。取穌一兩銀器盛之。置此像前念",
    "T20n1071_001:0154b09": "誦此呪。乃至是月還生如故。便取食之身中",
    "T20n1071_001:0154b10": "諸病無不除愈。",
    "T20n1071_001:0154b11": "復次行者。應等分取雄黃牛黃。置此像前念",
    "T20n1071_001:0154b12": "誦此呪一千八遍。以水和之點置眉間。三事",
    "T20n1071_001:0154b13": "成就如前所說。若和暖水洗浴其身。則一切",
    "T20n1071_001:0154b14": "障礙一切惡夢一切疫病。皆得除愈。",
    "T20n1071_001:0154b15": "復次若他方怨賊欲來侵境。應取燕脂一",
    "T20n1071_001:0154b16": "顆。誦此呪呪之一百八遍莊點此像。左邊瞋",
    "T20n1071_001:0154b17": "面正向彼方。令怨賊軍不得前進。",
    "T20n1071_001:0154b18": "復次若國土中人畜疫起。於此像前然住婆",
    "T20n1071_001:0154b19": "木火。復別取彼木。寸截以為一千八段。每取",
    "T20n1071_001:0154b20": "一段塗芥子油。呪之一遍擲置火中乃至皆",
    "T20n1071_001:0154b21": "盡。復取緋縷作七呪結。一呪一結繫置最",
    "T20n1071_001:0154b22": "上佛面頂上。能令疫病一切消除。疾疫除已",
    "T20n1071_001:0154b23": "解去呪索。",
    "T20n1071_001:0154b24": "復次若有卒為茶耆(上聲呼)尼部多鬼等魅著成",
    "T20n1071_001:0154b25": "病。應取白縷作二十一呪結。一呪一結。繫著",
    "T20n1071_001:0154b26": "當前慈悲面頂上。經一宿已解取。以繫病人",
    "T20n1071_001:0154b27": "頸上病即除愈。若業障重不除愈者。應取此",
    "T20n1071_001:0154b28": "索更呪一百八遍。繫前所繫像頂上。經一宿",
    "T20n1071_001:0154b29": "已解取。以繫病人頸上必得除愈。",
    "T20n1071_001:0154c01": "復次若有長病困苦不差。或惡神鬼來入宅",
    "T20n1071_001:0154c02": "中。應取薰陸香一百八顆。在此像前顆呪一",
    "T20n1071_001:0154c03": "遍。擲置火中乃至皆盡。復取白縷作二十一",
    "T20n1071_001:0154c04": "呪結。一呪一結。繫置當前慈悲面頂上。經一",
    "T20n1071_001:0154c05": "宿已解取。以繫病者頸上。所患除愈惡鬼退",
    "T20n1071_001:0154c06": "散。",
    "T20n1071_001:0154c07": "復次若為怨讎伺求其便。鬪諍厭禱欲作衰",
    "T20n1071_001:0154c08": "害。應以種種香花等物供養此像。以婆鑠迦",
    "T20n1071_001:0154c09": "木像前然火。取芸薹子一百八顆。各呪一遍",
    "T20n1071_001:0154c10": "擲置火中。復取白縷結作一百八結。一呪一",
    "T20n1071_001:0154c11": "結。繫著此像左邊瞋面頂上。經一宿已解取",
    "T20n1071_001:0154c12": "此索。稱怨讎名截一一結各令異處。一稱一",
    "T20n1071_001:0154c13": "截乃至都盡。今彼怨讎所作不遂自然歸伏。",
    "T20n1071_001:0154c14": "復次若人欲求諸善好事。取五色縷結作呪",
    "T20n1071_001:0154c15": "索一百八結。一呪一結。復於像前呪之七遍。",
    "T20n1071_001:0154c16": "繫置當前慈悲面頂上。經一宿已解取。繫自",
    "T20n1071_001:0154c17": "身上所求如意。",
    "T20n1071_001:0154c18": "復次若知身中有諸障難。所求善事多不如",
    "T20n1071_001:0154c19": "心。衰禍時時無因而至。應以香水浴此像身。",
    "T20n1071_001:0154c20": "復取此水呪之一百八遍。以浴毘那藥迦像",
    "T20n1071_001:0154c21": "身。復取呪之一百八遍自灑其身。一切障難",
    "T20n1071_001:0154c22": "自然消滅。諸有所求無不如意。",
    "T20n1071_001:0154c23": "爾時觀自在菩薩摩訶薩說此經已。一切大",
    "T20n1071_001:0154c24": "眾同時讚言。善哉善哉大士。乃能為欲利益",
    "T20n1071_001:0154c25": "安樂諸有情故說此神呪。我等隨喜亦願受",
    "T20n1071_001:0154c26": "持。爾時大眾歡喜踊躍。遶佛三匝作禮而",
    "T20n1071_001:0154c27": "去。",
    "T20n1071_001:0154c28": "十一面神呪心經"
}