{
    "T16n0686_001:0780a03": "佛說報恩奉盆經(亦云報像功德經)",
    "T16n0686_001:0780a05": "闕譯附東晉錄",
    "T16n0686_001:0780a06": "聞如是：一時，佛在舍衛國祇樹給孤獨園。大",
    "T16n0686_001:0780a07": "目揵連始得六通，欲度父母報乳哺之恩，即",
    "T16n0686_001:0780a08": "以道眼觀視世界，見其亡母生餓鬼中，不",
    "T16n0686_001:0780a09": "見飲食，皮骨相連柱。目連悲哀，即鉢盛飯，往",
    "T16n0686_001:0780a10": "餉其母。母得鉢飯，便以左手障飯、右手摶食，",
    "T16n0686_001:0780a11": "食未入口化成火炭，遂不得食。目連馳還白",
    "T16n0686_001:0780a12": "佛，具陳如此。佛告目連：「汝母罪根深結，非",
    "T16n0686_001:0780a13": "汝一人力所奈何；當須眾僧威神之力，乃得",
    "T16n0686_001:0780a14": "解脫。吾今當說救濟之法，令一切難皆離憂",
    "T16n0686_001:0780a15": "苦。」",
    "T16n0686_001:0780a16": "佛告目連：「七月十五日，當為七世父母在厄",
    "T16n0686_001:0780a17": "難中者，具麨飯、五果、汲灌瓫器、香油、庭",
    "T16n0686_001:0780a18": "燭、床榻、臥具，盡世甘美以供養眾僧。當此",
    "T16n0686_001:0780a19": "之日，一切聖眾，或在山間禪定、或得四道果、",
    "T16n0686_001:0780a20": "或樹下經行、或得六通飛行，教化聲聞、緣覺。",
    "T16n0686_001:0780a21": "菩薩大人權示比丘在大眾中，皆共同心受",
    "T16n0686_001:0780a22": "鉢和羅。具清淨戒聖眾之道，其德汪洋，其",
    "T16n0686_001:0780a23": "有供養此等之眾，七世父母、五種親屬得出",
    "T16n0686_001:0780a24": "三塗，應時解脫衣食自然。」佛勅眾僧：「當為施",
    "T16n0686_001:0780a25": "主家七世父母，行禪定意，然後食此供。」目連、",
    "T16n0686_001:0780a26": "比丘及一切眾，歡喜奉行。",
    "T16n0686_001:0780a27": "佛說報恩奉盆經"
}
