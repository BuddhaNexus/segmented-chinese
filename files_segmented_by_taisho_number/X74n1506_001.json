{
    "X74n1506_001:1081b03": "南山祖師禮讚文",
    "X74n1506_001:1081b05": "天台沙門釋　允堪　述",
    "X74n1506_001:1081b06": "稽首南山教主西明律師。智廓難量。位高莫測。外示",
    "X74n1506_001:1081b07": "聲聞奇相。內冥菩薩圓修。洋洋馳譽於五天。藹藹流",
    "X74n1506_001:1081b08": "芳於千古。早自發揮祕藏。撰述彝章。英辭而間綴珠",
    "X74n1506_001:1081b09": "瓊光逾眾寶。奧義而濬開川瀆量等沖溟。決通四分",
    "X74n1506_001:1081b10": "雄詮。親感諸天顯證。尋以清機化滿。遽遷壇谷室中。",
    "X74n1506_001:1081b11": "玅利功圓。遂託率陀宮內。我恨生當澆季。不遇真慈",
    "X74n1506_001:1081b12": "濫傳三行。微言寧賾五篇深旨。望座蓮而既遠。難親",
    "X74n1506_001:1081b13": "師子之音。思法乳以空頻。但守嬰兒之困。今則應鍾",
    "X74n1506_001:1081b14": "俄屆。諱日斯臨。座列香華。槃盈蘋藻。庶同禴祭。式表",
    "X74n1506_001:1081b15": "爾思。仰追罔極之恩。少薦非馨之禮。遠希慈眼。俯察",
    "X74n1506_001:1081b16": "虔心。彈指而來降道場。神功靡忒。舉足而不離寶所。",
    "X74n1506_001:1081b17": "玅用　輙露精誠。願垂昭鑒。",
    "X74n1506_001:1081b18": "一心奉請南山教主澄照大師。",
    "X74n1506_001:1081b19": "惟願降臨道場。受我供養。",
    "X74n1506_001:1081b20": "皓月麗空則眾星隱耀。聖師出世則羣智絕言。繼揚",
    "X74n1506_001:1081b21": "象扇之風。宏著虬文之訓。皇王拜首。天人翊靈。實波",
    "X74n1506_001:1081b22": "離儔。荷如來任。",
    "X74n1506_001:1081b23": "一心頂禮隋文治世京華降誕時身南山尊者。(下皆倣此。",
    "X74n1506_001:1081b24": "後和同前)",
    "X74n1506_001:1081c01": "　神州一類機緣熟　　大士分身感赴來",
    "X74n1506_001:1081c02": "　月應澄瀾信不差　　谷酬清響曾無失",
    "X74n1506_001:1081c03": "　竺賢指出真僧迹　　姚氏忻懷聖者蹤",
    "X74n1506_001:1081c04": "　誕慶佳辰與佛同　　應知識作空王使",
    "X74n1506_001:1081c05": "一心頂禮日嚴精舍棄家入道時身。",
    "X74n1506_001:1081c06": "　跡寄搢紳為令子　　操懷松栢異常童",
    "X74n1506_001:1081c07": "　弱齡搖筆著高文　　綠髮辭家厭浮世",
    "X74n1506_001:1081c08": "　內典閱窮千日內　　玅經誦徹兩旬中",
    "X74n1506_001:1081c09": "　仰茲勇銳早超羣　　豈獨當年推義少",
    "X74n1506_001:1081c10": "一心頂禮靈壇求戒預祈冥感時身。",
    "X74n1506_001:1081c11": "　尸羅欲受彰靈感　　舍利先求降寶函",
    "X74n1506_001:1081c12": "　確爾將圓七晝期　　鏗然俄向遙空墜",
    "X74n1506_001:1081c13": "　金莖滴露清難比　　銀漢流星勢可同",
    "X74n1506_001:1081c14": "　吳地于今尚有緣　　塔婆夜夜祥光起",
    "X74n1506_001:1081c15": "一心頂禮京畿請業聽尋律藏時身。",
    "X74n1506_001:1081c16": "　佛法于時嗟壅塞　　律筵無處可依承",
    "X74n1506_001:1081c17": "　艱辛得造首師門　　研考便通金口義",
    "X74n1506_001:1081c18": "　鈿軸曉開雲閣靜　　紗燈夜映竹堂深",
    "X74n1506_001:1081c19": "　毗尼殘缺自茲明　　猶歎未能心盡證",
    "X74n1506_001:1081c20": "一心頂禮紵麻蘭若操觚撰鈔時身。",
    "X74n1506_001:1081c21": "　跡隱終南當絕頂　　雲深蘭若寂無人",
    "X74n1506_001:1081c22": "　會通羣部補今宗　　搜駮諸師成了義",
    "X74n1506_001:1081c23": "　三行旨清秋月皎　　十門辭爛曉霞明",
    "X74n1506_001:1081c24": "　反光九代信難如　　後世素師空擬議",
    "X74n1506_001:1082a01": "一心頂禮九旬精進行般舟三昧時身。",
    "X74n1506_001:1082a02": "　般舟深定功推大　　菩薩真機力可修",
    "X74n1506_001:1082a03": "　萬境虗融泯外緣　　一心圓證妄餘念",
    "X74n1506_001:1082a04": "　香飄雲室迎秋令　　聲遞林風入夜清",
    "X74n1506_001:1082a05": "　三昧成時秖自知　　十方佛在空中立",
    "X74n1506_001:1082a06": "一心頂禮西明行道天神捧足時身。",
    "X74n1506_001:1082a07": "　寂寂花宮當夜午　　寥寥月殿尚經行",
    "X74n1506_001:1082a08": "　心緣真境頓忘勞　　足趺空堦寧有害",
    "X74n1506_001:1082a09": "　捷疾現身親捧接　　那吒受勅暗相隨",
    "X74n1506_001:1082a10": "　佛牙從此獻師來　　沒付文綱今在世",
    "X74n1506_001:1082a11": "一心頂禮龍天依奉講楞伽授戒時身。",
    "X74n1506_001:1082a12": "　師居物表閑揮麈　　龍化人形來聽經",
    "X74n1506_001:1082a13": "　法語頻揚吼石音　　戒身密授浮囊意",
    "X74n1506_001:1082a14": "　南天毗勒供甘露　　西竺那提請象胥",
    "X74n1506_001:1082a15": "　如斯解行世稀逢　　幽顯咸思歸盛德",
    "X74n1506_001:1082a16": "一心頂禮京南澧福築壇應法時身。",
    "X74n1506_001:1082a17": "　里稱遵善當靈壤　　鄉曰清官是淨墟",
    "X74n1506_001:1082a18": "　遂築靈壇向紺園　　仰模良制資先聖",
    "X74n1506_001:1082a19": "　明明珠釜連高頂　　粲粲星神布兩層",
    "X74n1506_001:1082a20": "　重受雲奔來四方　　功成因感賓頭禮",
    "X74n1506_001:1082a21": "一心頂禮功成示寂往生兜率時身。",
    "X74n1506_001:1082a22": "　棘林香好從天獻　　覩史宮奇待聖來",
    "X74n1506_001:1082a23": "　補處爰親慈氏尊　　下生將紹波離任",
    "X74n1506_001:1082a24": "　煥爛幡幢搖彩日　　清泠歌唄響層宵",
    "X74n1506_001:1082b01": "　斂容端坐寂無聲　　荷法千徒流血淚",
    "X74n1506_001:1082b02": "至心懺悔",
    "X74n1506_001:1082b03": "我及十方法界一切眾生。無明風鼓心源。妄識波騰",
    "X74n1506_001:1082b04": "性海。遂成起滅。乃受漂淪。四生流轉無窮。眾苦嬰纏",
    "X74n1506_001:1082b05": "莫盡。不聞正法。何殊三億之徒。或染邪風。豈異六師",
    "X74n1506_001:1082b06": "之黨。永招幽暗。長處愚蒙。塵境攀緣若癡猿之得樹。",
    "X74n1506_001:1082b07": "慾情競騖猶逸象之無鈎。縱遇良師。詎懷深信。致使",
    "X74n1506_001:1082b08": "衣珠空繫都忘知覺之心。宅寶徒盈寧濟困窮之厄。",
    "X74n1506_001:1082b09": "何緣今日。偶得出家。披水田衣。納塵沙戒。值能仁遺",
    "X74n1506_001:1082b10": "訓。遇終南寶章。不思義路全迷。未通幽邃疑冰。正結",
    "X74n1506_001:1082b11": "罔構淵深。反繄測海之知。妄恃挈瓶之智。輕陵先覺。",
    "X74n1506_001:1082b12": "排斥真乘。將實教為憑虗。以權宗為戲論。慢幢高竪。",
    "X74n1506_001:1082b13": "愛網宏張。居屏為非。肯畏幽靈而掃跡。逢人斂相。苟",
    "X74n1506_001:1082b14": "求邪利以資身。不義常行。無慚永坐。諒作福田荊棘。",
    "X74n1506_001:1082b15": "信為佛日煙雲。三乘觀慧闕修。十聚罪愆深隱。如斯",
    "X74n1506_001:1082b16": "釁戾量等虗空。對萬德以披陳。向四依而發露。誓除",
    "X74n1506_001:1082b17": "後犯。永絕前非。普承智慧之光。頓釋雪霜之非。",
    "X74n1506_001:1082b18": "懺悔已。至心歸命頂禮。(下皆倣此)。",
    "X74n1506_001:1082b19": "至心勸請",
    "X74n1506_001:1082b20": "　能仁制略為初訓　　身子虔誠乞廣談",
    "X74n1506_001:1082b21": "　我今徧請聖賢師　　先向剎塵揚律藏",
    "X74n1506_001:1082b22": "至心隨喜",
    "X74n1506_001:1082b23": "　初發道心諸佛子　　終登玅果大慈尊",
    "X74n1506_001:1082b24": "　所有熏修出世緣　　我今一一皆隨喜",
    "X74n1506_001:1082c01": "至心迴向",
    "X74n1506_001:1082c02": "　戒定慧中曾習行　　聞思修內或生因",
    "X74n1506_001:1082c03": "　迴向真如法界中　　普滋羣有霑常樂",
    "X74n1506_001:1082c04": "至心發願",
    "X74n1506_001:1082c05": "　鵝珠誓共行慈利　　草繫期同護戒根",
    "X74n1506_001:1082c06": "　遮性無邊誓等持　　常遊佛道開禪智",
    "X74n1506_001:1082c08": "右真悟律師第一章云丹徒降誕者。按行狀云。大",
    "X74n1506_001:1082c09": "師在京華生長。即京兆府。而云長城丹徒。葢指祖",
    "X74n1506_001:1082c10": "宗所出。非生處也。第八章按禮記辨四方語。各有",
    "X74n1506_001:1082c11": "其職。東方曰寄。南方曰象。西方曰狄鞮(音蹄)。北方曰",
    "X74n1506_001:1082c12": "譯。周禮謂象胥乃通四方之言。胥字上聲呼之。今",
    "X74n1506_001:1082c13": "作平聲。誤矣。若作上聲則音律不便。今對西竺。宜",
    "X74n1506_001:1082c14": "云狄鞮。且仍舊貫。學者不可不知。",
    "X74n1506_001:1082c16": "南山祖師禮讚文(畢)"
}