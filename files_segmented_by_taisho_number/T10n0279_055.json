{
    "T10n0279_055:0288c19": "大方廣佛華嚴經卷第五十五",
    "T10n0279_055:0288c21": "于闐國三藏實叉難陀奉　制譯",
    "T10n0279_055:0288c22": "離世間品第三十八之三",
    "T10n0279_055:0288c23": "「佛子！菩薩摩訶薩發十種無下劣心。何等為",
    "T10n0279_055:0288c24": "十？佛子！菩薩摩訶薩作如是念：『我當降伏一",
    "T10n0279_055:0288c25": "切天魔及其眷屬。』是為第一無下劣心。又作",
    "T10n0279_055:0288c26": "是念：『我當悉破一切外道及其邪法。』是為第",
    "T10n0279_055:0288c27": "二無下劣心。又作是念：『我當於一切眾生善",
    "T10n0279_055:0288c28": "言開諭皆令歡喜。』是為第三無下劣心。又",
    "T10n0279_055:0288c29": "作是念：『我當成滿遍法界一切波羅蜜行。』是",
    "T10n0279_055:0289a01": "為第四無下劣心。又作是念：『我當積集一切",
    "T10n0279_055:0289a02": "福德藏。』是為第五無下劣心。又作是念：『無上",
    "T10n0279_055:0289a03": "菩提廣大難成，我當修行悉令圓滿。』是為第",
    "T10n0279_055:0289a04": "六無下劣心。又作是念：『我當以無上教化、無",
    "T10n0279_055:0289a05": "上調伏，教化調伏一切眾生。』是為第七無下",
    "T10n0279_055:0289a06": "劣心。又作是念：『一切世界種種不同，我當以",
    "T10n0279_055:0289a07": "無量身成等正覺。』是為第八無下劣心。又",
    "T10n0279_055:0289a08": "作是念：『我修菩薩行時，若有眾生來從我乞",
    "T10n0279_055:0289a09": "手足、耳鼻、血肉、骨髓、妻子、象馬乃至王位，如",
    "T10n0279_055:0289a10": "是一切悉皆能捨，不生一念憂悔之心，但為",
    "T10n0279_055:0289a11": "利益一切眾生，不求果報，以大悲為首，大慈",
    "T10n0279_055:0289a12": "究竟。』是為第九無下劣心。又作是念：『三世所",
    "T10n0279_055:0289a13": "有一切諸佛，一切佛法、一切眾生、一切國",
    "T10n0279_055:0289a14": "土、一切世間、一切三世、一切虛空界、一切法",
    "T10n0279_055:0289a15": "界、一切語言施設界、一切寂滅涅槃界，如是",
    "T10n0279_055:0289a16": "一切種種諸法，我當以一念相應慧，悉知悉",
    "T10n0279_055:0289a17": "覺，悉見悉證，悉修悉斷，然於其中無分別、離",
    "T10n0279_055:0289a18": "分別、無種種無差別、無功德、無境界、非有非無、",
    "T10n0279_055:0289a19": "非一非二。以不二智知一切二，以無相智知",
    "T10n0279_055:0289a20": "一切相，以無分別智知一切分別，以無異智",
    "T10n0279_055:0289a21": "知一切異，以無差別智知一切差別，以無",
    "T10n0279_055:0289a22": "世間智知一切世間，以無世智知一切世，以",
    "T10n0279_055:0289a23": "無眾生智知一切眾生，以無執著智知一切",
    "T10n0279_055:0289a24": "執著，以無住處智知一切住處，以無雜染智",
    "T10n0279_055:0289a25": "知一切雜染，以無盡智知一切盡，以究竟法",
    "T10n0279_055:0289a26": "界智於一切世界示現身，以離言音智示不",
    "T10n0279_055:0289a27": "可說言音，以一自性智入於無自性，以一境",
    "T10n0279_055:0289a28": "界智現種種境界；知一切法不可說，而現大",
    "T10n0279_055:0289a29": "自在言說，證一切智地；為教化調伏一切眾",
    "T10n0279_055:0289b01": "生故，於一切世間示現大神通變化。』是為第",
    "T10n0279_055:0289b02": "十無下劣心。佛子！是為菩薩摩訶薩發十種",
    "T10n0279_055:0289b03": "無下劣心。若諸菩薩安住此心，則得一切最",
    "T10n0279_055:0289b04": "上無下劣佛法。「佛子！菩薩摩訶薩於阿耨多",
    "T10n0279_055:0289b05": "羅三藐三菩提，有十種如山增上心。何等為",
    "T10n0279_055:0289b06": "十？佛子！菩薩摩訶薩常作意勤修一切智法，",
    "T10n0279_055:0289b07": "是為第一如山增上心。恒觀一切法本性空",
    "T10n0279_055:0289b08": "無所得，是為第二如山增上心。願於無量劫",
    "T10n0279_055:0289b09": "行菩薩行，修一切白淨法，以住一切白淨法",
    "T10n0279_055:0289b10": "故，知見如來無量智慧，是為第三如山增上",
    "T10n0279_055:0289b11": "心。為求一切佛法故，等心敬奉諸善知識，無",
    "T10n0279_055:0289b12": "異希求，無盜法心，唯生尊重，未曾有意，一切",
    "T10n0279_055:0289b13": "所有悉皆能捨，是為第四如山增上心。若有",
    "T10n0279_055:0289b14": "眾生罵辱、毀謗、打棒、屠割，苦其形體，乃至斷",
    "T10n0279_055:0289b15": "命，如是等事悉皆能受，終不因此生動亂心、",
    "T10n0279_055:0289b16": "生瞋害心，亦不退捨大悲弘誓，更令增長無",
    "T10n0279_055:0289b17": "有休息。何以故？菩薩於一切法如實出離，捨",
    "T10n0279_055:0289b18": "成就故；證得一切諸如來法，忍辱柔和已自",
    "T10n0279_055:0289b19": "在故。是為第五如山增上心。菩薩摩訶薩成",
    "T10n0279_055:0289b20": "就增上大功德，所謂：天增上功德、人增上功",
    "T10n0279_055:0289b21": "德、色增上功德、力增上功德、眷屬增上功德、",
    "T10n0279_055:0289b22": "欲增上功德、王位增上功德、自在增上功德、",
    "T10n0279_055:0289b23": "福德增上功德、智慧增上功德。雖復成就如",
    "T10n0279_055:0289b24": "是功德，終不於此而生染著，所謂：不著味、不",
    "T10n0279_055:0289b25": "著欲、不著財富、不著眷屬；但深樂法，隨法",
    "T10n0279_055:0289b26": "去、隨法住、隨法趣向、隨法究竟，以法為依、",
    "T10n0279_055:0289b27": "以法為救、以法為歸、以法為舍，守護法、愛樂",
    "T10n0279_055:0289b28": "法、希求法、思惟法。佛子！菩薩摩訶薩雖復",
    "T10n0279_055:0289b29": "具受種種法樂，而常遠離眾魔境界。何以故？",
    "T10n0279_055:0289c01": "菩薩摩訶薩於過去世發如是心：『我當令一",
    "T10n0279_055:0289c02": "切眾生皆悉永離眾魔境界，住佛境界故。』",
    "T10n0279_055:0289c03": "是為第六如山增上心。菩薩摩訶薩為求阿",
    "T10n0279_055:0289c04": "耨多羅三藐三菩提，已於無量阿僧祇劫行",
    "T10n0279_055:0289c05": "菩薩道精勤匪懈，猶謂：『我今始發阿耨多羅",
    "T10n0279_055:0289c06": "三藐三菩提心。』行菩薩行，亦不驚、亦不怖、亦",
    "T10n0279_055:0289c07": "不畏。雖能一念即成阿耨多羅三藐三菩提，",
    "T10n0279_055:0289c08": "然為眾生故，於無量劫行菩薩行無有休息，",
    "T10n0279_055:0289c09": "是為第七如山增上心。菩薩摩訶薩知一切",
    "T10n0279_055:0289c10": "眾生性不和善，難調難度，不能知恩，不能報",
    "T10n0279_055:0289c11": "恩，是故為其發大誓願，欲令皆得心意自在，",
    "T10n0279_055:0289c12": "所行無礙，捨離惡念，不於他所生諸煩惱，是",
    "T10n0279_055:0289c13": "為第八如山增上心。菩薩摩訶薩復作是念：",
    "T10n0279_055:0289c14": "『非他令我發菩提心，亦不待人助我修行。我",
    "T10n0279_055:0289c15": "自發心，集諸佛法，誓期自勉，盡未來劫行菩",
    "T10n0279_055:0289c16": "薩道，成阿耨多羅三藐三菩提。是故我今修",
    "T10n0279_055:0289c17": "菩薩行，當淨自心亦淨他心，當知自境界亦",
    "T10n0279_055:0289c18": "知他境界，我當悉與三世諸佛境界平等。』是",
    "T10n0279_055:0289c19": "為第九如山增上心。菩薩摩訶薩作如是觀：",
    "T10n0279_055:0289c20": "『無有一法修菩薩行，無有一法滿菩薩行，無",
    "T10n0279_055:0289c21": "有一法教化調伏一切眾生，無有一法供養",
    "T10n0279_055:0289c22": "恭敬一切諸佛，無有一法於阿耨多羅三藐",
    "T10n0279_055:0289c23": "三菩提已成、今成、當成，無有一法已說、今說、",
    "T10n0279_055:0289c24": "當說，說者及法俱不可得，而亦不捨阿耨多",
    "T10n0279_055:0289c25": "羅三藐三菩提願。』何以故？菩薩求一切法皆",
    "T10n0279_055:0289c26": "無所得，如是出生阿耨多羅三藐三菩提。是",
    "T10n0279_055:0289c27": "故，於法雖無所得，而勤修習增上善業，清淨",
    "T10n0279_055:0289c28": "對治，智慧圓滿，念念增長，一切具足。其心",
    "T10n0279_055:0289c29": "於此不驚不怖，不作是念：『若一切法皆悉寂",
    "T10n0279_055:0290a01": "滅，我有何義求於無上菩提之道？』是為第十",
    "T10n0279_055:0290a02": "如山增上心。佛子！是為菩薩摩訶薩於阿耨",
    "T10n0279_055:0290a03": "多羅三藐三菩提十種如山增上心。若諸菩",
    "T10n0279_055:0290a04": "薩安住其中，則得如來無上大智山王增上",
    "T10n0279_055:0290a05": "心。「佛子！菩薩摩訶薩有十種入阿耨多羅三",
    "T10n0279_055:0290a06": "藐三菩提如海智。何等為十？所謂：入一切無",
    "T10n0279_055:0290a07": "量眾生界，是為第一如海智。入一切世界而",
    "T10n0279_055:0290a08": "不起分別，是為第二如海智。知一切虛空界",
    "T10n0279_055:0290a09": "無量無礙，普入十方一切差別世界網，是為",
    "T10n0279_055:0290a10": "第三如海智。菩薩摩訶薩善入法界，所謂：無",
    "T10n0279_055:0290a11": "礙入、不斷入、不常入、無量入、不生入、不滅",
    "T10n0279_055:0290a12": "入、一切入，悉了知故，是為第四如海智。菩薩",
    "T10n0279_055:0290a13": "摩訶薩於過去、未來、現在諸佛、菩薩、法師、聲",
    "T10n0279_055:0290a14": "聞、獨覺及一切凡夫所集善根已集、現集、當",
    "T10n0279_055:0290a15": "集，三世諸佛於阿耨多羅三藐三菩提已成、",
    "T10n0279_055:0290a16": "今成、當成所有善根，三世諸佛說法調伏一",
    "T10n0279_055:0290a17": "切眾生已說、今說、當說所有善根，於彼一切",
    "T10n0279_055:0290a18": "皆悉了知，深信隨喜，願樂修習，無有厭足，是",
    "T10n0279_055:0290a19": "為第五如海智。菩薩摩訶薩於念念中入過",
    "T10n0279_055:0290a20": "去世不可說劫，於一劫中，或百億佛出世，或",
    "T10n0279_055:0290a21": "千億佛出世，或百千億佛出世，或無數、或無",
    "T10n0279_055:0290a22": "量、或無邊、或無等、或不可數、或不可稱、或不",
    "T10n0279_055:0290a23": "可思、或不可量、或不可說、或不可說不可說，",
    "T10n0279_055:0290a24": "超過算數諸佛世尊出興于世，及彼諸佛",
    "T10n0279_055:0290a25": "道場眾會聲聞、菩薩說法調伏，一切眾生壽",
    "T10n0279_055:0290a26": "命延促，法住久近，如是一切悉皆明見；如一",
    "T10n0279_055:0290a27": "劫，一切諸劫皆亦如是。其無佛劫所有眾",
    "T10n0279_055:0290a28": "生，有於阿耨多羅三藐三菩提種諸善根，亦",
    "T10n0279_055:0290a29": "悉了知；若有眾生善根熟已，於未來世當得",
    "T10n0279_055:0290b01": "見佛，亦悉了知。如是觀察過去世不可說不",
    "T10n0279_055:0290b02": "可說劫，心無厭足，是為第六如海智。菩薩摩",
    "T10n0279_055:0290b03": "訶薩入未來世，觀察分別一切諸劫無量無",
    "T10n0279_055:0290b04": "邊，知何劫有佛，何劫無佛，何劫有幾如來出",
    "T10n0279_055:0290b05": "世，一一如來名號何等，住何世界，世界名",
    "T10n0279_055:0290b06": "何，度幾眾生，壽命幾時。如是觀察，盡未來",
    "T10n0279_055:0290b07": "際皆悉了知，不可窮盡而無厭足，是為第",
    "T10n0279_055:0290b08": "七如海智。菩薩摩訶薩入現在世觀察思惟，",
    "T10n0279_055:0290b09": "於念念中普見十方無邊品類不可說世界，",
    "T10n0279_055:0290b10": "皆有諸佛於無上菩提已成、今成、當成，往詣",
    "T10n0279_055:0290b11": "道場菩提樹下，坐吉祥草，降伏魔軍，成阿耨",
    "T10n0279_055:0290b12": "多羅三藐三菩提；從此起已，入於城邑，昇天",
    "T10n0279_055:0290b13": "宮殿，說微妙法，轉大法輪，示現神通，調伏眾",
    "T10n0279_055:0290b14": "生，乃至付囑阿耨多羅三藐三菩提法，捨於",
    "T10n0279_055:0290b15": "壽命，入般涅槃；入涅槃已，結集法藏令久住",
    "T10n0279_055:0290b16": "世，莊嚴佛塔種種供養。亦見彼世界所有眾",
    "T10n0279_055:0290b17": "生，值佛聞法，受持諷誦，憶念思惟，增長慧",
    "T10n0279_055:0290b18": "解。如是觀察普遍十方，而於佛法無有錯",
    "T10n0279_055:0290b19": "謬。何以故？菩薩摩訶薩了知諸佛皆悉如",
    "T10n0279_055:0290b20": "夢，而能往詣一切佛所恭敬供養。菩薩爾時，",
    "T10n0279_055:0290b21": "不著自身、不著諸佛、不著世界、不著眾會、不",
    "T10n0279_055:0290b22": "著說法、不著劫數，然見佛聞法，觀察世界，入",
    "T10n0279_055:0290b23": "諸劫數，無有厭足，是為第八如海智。菩薩",
    "T10n0279_055:0290b24": "摩訶薩於不可說不可說劫一一劫中，供養",
    "T10n0279_055:0290b25": "恭敬不可說不可說無量諸佛，示現自身歿",
    "T10n0279_055:0290b26": "此生彼，以出過三界一切供具而為供養，并",
    "T10n0279_055:0290b27": "及供養菩薩、聲聞、一切大眾；一一如來般涅",
    "T10n0279_055:0290b28": "槃後，皆以無上供具供養舍利，及廣行惠施",
    "T10n0279_055:0290b29": "滿足眾生。佛子！菩薩摩訶薩以不可思議心、",
    "T10n0279_055:0290c01": "不求報心、究竟心、饒益心，於不可說不可說",
    "T10n0279_055:0290c02": "劫，為阿耨多羅三藐三菩提故，供養諸佛，饒",
    "T10n0279_055:0290c03": "益眾生，護持正法，開示演說，是為第九如海",
    "T10n0279_055:0290c04": "智。菩薩摩訶薩於一切佛所、一切菩薩所、一",
    "T10n0279_055:0290c05": "切法師所，一向專求菩薩所說法、菩薩所學",
    "T10n0279_055:0290c06": "法、菩薩所教法、菩薩修行法、菩薩清淨法、菩",
    "T10n0279_055:0290c07": "薩成熟法、菩薩調伏法、菩薩平等法、菩薩出",
    "T10n0279_055:0290c08": "離法、菩薩總持法；得此法已，受持讀誦，分別",
    "T10n0279_055:0290c09": "解說，無有厭足；令無量眾生，於佛法中，發一",
    "T10n0279_055:0290c10": "切智相應心，入真實相，於阿耨多羅三藐三",
    "T10n0279_055:0290c11": "菩提得不退轉。菩薩如是於不可說不可說",
    "T10n0279_055:0290c12": "劫無有厭足，是為第十如海智。佛子！是為菩",
    "T10n0279_055:0290c13": "薩摩訶薩十種入阿耨多羅三藐三菩提如海",
    "T10n0279_055:0290c14": "智。若諸菩薩安住此法，則得一切諸佛無上",
    "T10n0279_055:0290c15": "大智慧海。「佛子！菩薩摩訶薩於阿耨多羅三",
    "T10n0279_055:0290c16": "藐三菩提，有十種如寶住。何等為十？佛子！菩",
    "T10n0279_055:0290c17": "薩摩訶薩悉能往詣無數世界諸如來所，瞻",
    "T10n0279_055:0290c18": "覲頂禮，承事供養，是為第一如寶住。於不思",
    "T10n0279_055:0290c19": "議諸如來所，聽聞正法，受持憶念，不令忘失，",
    "T10n0279_055:0290c20": "分別思惟，覺慧增長，如是所作充滿十方，是",
    "T10n0279_055:0290c21": "為第二如寶住。於此剎歿，餘處現生，而於佛",
    "T10n0279_055:0290c22": "法無所迷惑，是為第三如寶住。知從一法出",
    "T10n0279_055:0290c23": "一切法，而能各各分別演說，以一切法種種",
    "T10n0279_055:0290c24": "義究竟皆是一義故，是為第四如寶住。知厭",
    "T10n0279_055:0290c25": "離煩惱，知止息煩惱，知防護煩惱，知除斷煩",
    "T10n0279_055:0290c26": "惱，修菩薩行不證實際，究竟到於實際彼岸，",
    "T10n0279_055:0290c27": "方便善巧，善學所學，令往昔願行皆得成滿，",
    "T10n0279_055:0290c28": "身不疲倦，是為第五如寶住。知一切眾生心",
    "T10n0279_055:0290c29": "所分別皆無處所，而亦說有種種方處；雖無",
    "T10n0279_055:0291a01": "分別、無所造作，為欲調伏一切眾生而有修",
    "T10n0279_055:0291a02": "行、而有所作，是為第六如寶住。知一切法皆",
    "T10n0279_055:0291a03": "同一性，所謂：無性，無種種性，無無量性，無可",
    "T10n0279_055:0291a04": "算數性，無可稱量性，無色無相，若一若多皆",
    "T10n0279_055:0291a05": "不可得，而決定了知此是諸佛法、此是菩薩",
    "T10n0279_055:0291a06": "法、此是獨覺法、此是聲聞法、此是凡夫法、此",
    "T10n0279_055:0291a07": "是善法、此是不善法、此是世間法、此是出世",
    "T10n0279_055:0291a08": "間法、此是過失法、此是無過失法、此是有漏",
    "T10n0279_055:0291a09": "法、此是無漏法，乃至此是有為法、此是無為",
    "T10n0279_055:0291a10": "法，是為第七如寶住。菩薩摩訶薩求佛不可",
    "T10n0279_055:0291a11": "得、求菩薩不可得、求法不可得、求眾生不可",
    "T10n0279_055:0291a12": "得，而亦不捨調伏眾生令於諸法成正覺願。",
    "T10n0279_055:0291a13": "何以故？菩薩摩訶薩善巧觀察，知一切眾生",
    "T10n0279_055:0291a14": "分別，知一切眾生境界，方便化導令得涅槃；",
    "T10n0279_055:0291a15": "為欲滿足化眾生願，熾然修行菩薩行故。是",
    "T10n0279_055:0291a16": "為第八如寶住。菩薩摩訶薩知善巧說法、示",
    "T10n0279_055:0291a17": "現涅槃，為度眾生所有方便，一切皆是心想",
    "T10n0279_055:0291a18": "建立，非是顛倒，亦非虛誑。何以故？菩薩了知",
    "T10n0279_055:0291a19": "一切諸法三世平等、如如不動、實際無住，不",
    "T10n0279_055:0291a20": "見有一眾生已受化、今受化、當受化，亦自了",
    "T10n0279_055:0291a21": "知無所修行，無有少法若生若滅而可得",
    "T10n0279_055:0291a22": "者，而依於一切法，令所願不空。是為第九如",
    "T10n0279_055:0291a23": "寶住。菩薩摩訶薩於不思議無量諸佛一一",
    "T10n0279_055:0291a24": "佛所，聞不可說不可說授記法，名號各異，劫",
    "T10n0279_055:0291a25": "數不同；從於一劫乃至不可說不可說劫常",
    "T10n0279_055:0291a26": "如是聞，聞已修行，不驚不怖，不迷不惑，知如",
    "T10n0279_055:0291a27": "來智不思議故，如來授記言無二故，自身行",
    "T10n0279_055:0291a28": "願殊勝力故，隨應受化令成阿耨多羅三藐",
    "T10n0279_055:0291a29": "三菩提滿等法界一切願故，是為第十如寶",
    "T10n0279_055:0291b01": "住。佛子！是為菩薩摩訶薩於阿耨多羅三藐",
    "T10n0279_055:0291b02": "三菩提十種如寶住。若諸菩薩安住此法，則",
    "T10n0279_055:0291b03": "得諸佛無上大智慧寶。「佛子！菩薩摩訶薩發",
    "T10n0279_055:0291b04": "十種如金剛大乘誓願心。何等為十？佛子！菩",
    "T10n0279_055:0291b05": "薩摩訶薩作如是念：『一切諸法，無有邊際，不",
    "T10n0279_055:0291b06": "可窮盡。我當以盡三世智，普皆覺了，無有遺",
    "T10n0279_055:0291b07": "餘。』是為第一如金剛大乘誓願心。菩薩摩訶",
    "T10n0279_055:0291b08": "薩又作是念：『於一毛端處有無量無邊眾生，",
    "T10n0279_055:0291b09": "何況一切法界！我當皆以無上涅槃而滅度",
    "T10n0279_055:0291b10": "之。』是為第二如金剛大乘誓願心。菩薩摩訶",
    "T10n0279_055:0291b11": "薩又作是念：『十方世界，無量無邊，無有齊限，",
    "T10n0279_055:0291b12": "不可窮盡。我當以諸佛國土最上莊嚴，莊嚴",
    "T10n0279_055:0291b13": "如是一切世界，所有莊嚴皆悉真實。』是為第",
    "T10n0279_055:0291b14": "三如金剛大乘誓願心。菩薩摩訶薩又作是",
    "T10n0279_055:0291b15": "念：『一切眾生，無量無邊，無有齊限，不可窮",
    "T10n0279_055:0291b16": "盡。我當以一切善根，迴向於彼無上智光，照",
    "T10n0279_055:0291b17": "曜於彼。』是為第四如金剛大乘誓願心。菩薩",
    "T10n0279_055:0291b18": "摩訶薩又作是念：『一切諸佛，無量無邊，無有",
    "T10n0279_055:0291b19": "齊限，不可窮盡。我當以所種善根迴向供養，",
    "T10n0279_055:0291b20": "悉令周遍，無所闕少，然後我當成阿耨多羅",
    "T10n0279_055:0291b21": "三藐三菩提。』是為第五如金剛大乘誓願心。",
    "T10n0279_055:0291b22": "佛子！菩薩摩訶薩見一切佛，聞所說法生大",
    "T10n0279_055:0291b23": "歡喜，不著自身，不著佛身，解如來身非實非",
    "T10n0279_055:0291b24": "虛、非有非無、非性非無性、非色非無色、非相",
    "T10n0279_055:0291b25": "非無相、非生非滅，實無所有，亦不壞有。何以",
    "T10n0279_055:0291b26": "故？不可以一切性相而取著故。是為第六如",
    "T10n0279_055:0291b27": "金剛大乘誓願心。佛子！菩薩摩訶薩，或有",
    "T10n0279_055:0291b28": "眾生訶罵毀呰、撾打楚撻，或截手足，或割耳",
    "T10n0279_055:0291b29": "鼻，或挑其目，或級其頭；如是一切皆能忍受，",
    "T10n0279_055:0291c01": "終不因此生恚害心。於不可說不可說無央",
    "T10n0279_055:0291c02": "數劫修菩薩行，攝受眾生恒無廢捨。何以",
    "T10n0279_055:0291c03": "故？菩薩摩訶薩已善觀察一切諸法無有二",
    "T10n0279_055:0291c04": "相，心不動亂，能捨自身忍其苦故。是為第七",
    "T10n0279_055:0291c05": "如金剛大乘誓願心。佛子！菩薩摩訶薩又作",
    "T10n0279_055:0291c06": "是念：『未來世劫，無量無邊，無有齊限，不可窮",
    "T10n0279_055:0291c07": "盡。我當盡彼劫，於一世界，行菩薩道教化眾",
    "T10n0279_055:0291c08": "生；如一世界，盡法界、虛空界、一切世界悉亦",
    "T10n0279_055:0291c09": "如是，而心不驚、不怖、不畏。何以故？為菩薩道",
    "T10n0279_055:0291c10": "法應如是，為一切眾生而修行故。』是為第八",
    "T10n0279_055:0291c11": "如金剛大乘誓願心。佛子！菩薩摩訶薩又作",
    "T10n0279_055:0291c12": "是念：『阿耨多羅三藐三菩提以心為本，心若",
    "T10n0279_055:0291c13": "清淨，則能圓滿一切善根，於佛菩提必得自",
    "T10n0279_055:0291c14": "在，欲成阿耨多羅三藐三菩提隨意即成。若",
    "T10n0279_055:0291c15": "欲除斷一切取緣，住一向道，我亦能得，而我",
    "T10n0279_055:0291c16": "不斷，為欲究竟佛菩提故，亦不即證無上菩",
    "T10n0279_055:0291c17": "提。何以故？為滿本願，盡一切世界行菩薩行",
    "T10n0279_055:0291c18": "化眾生故。』是為第九如金剛大乘誓願心。佛",
    "T10n0279_055:0291c19": "子！菩薩摩訶薩知佛不可得、菩提不可得、菩",
    "T10n0279_055:0291c20": "薩不可得、一切法不可得、眾生不可得、心不",
    "T10n0279_055:0291c21": "可得、行不可得、過去不可得、未來不可得、現",
    "T10n0279_055:0291c22": "在不可得、一切世間不可得、有為無為不可",
    "T10n0279_055:0291c23": "得。菩薩如是寂靜住、甚深住、寂滅住、無諍",
    "T10n0279_055:0291c24": "住、無言住、無二住、無等住、自性住、如理住、",
    "T10n0279_055:0291c25": "解脫住、涅槃住、實際住，而亦不捨一切大願，",
    "T10n0279_055:0291c26": "不捨薩婆若心，不捨菩薩行，不捨教化眾生，",
    "T10n0279_055:0291c27": "不捨諸波羅蜜，不捨調伏眾生，不捨承事諸",
    "T10n0279_055:0291c28": "佛，不捨演說諸法，不捨莊嚴世界。何以故？菩",
    "T10n0279_055:0291c29": "薩摩訶薩發大願故，雖復了達一切法相，大",
    "T10n0279_055:0292a01": "慈悲心轉更增長，無量功德皆具修行，於諸",
    "T10n0279_055:0292a02": "眾生心不捨離。何以故？『一切諸法皆無所",
    "T10n0279_055:0292a03": "有，凡夫愚迷不知不覺，我當令彼悉得開悟，",
    "T10n0279_055:0292a04": "於諸法性分明照了。』何以故？『一切諸佛安住",
    "T10n0279_055:0292a05": "寂滅，而以大悲心，於諸世間說法教化曾無",
    "T10n0279_055:0292a06": "休息。我今云何而捨大悲？又我先發廣大誓",
    "T10n0279_055:0292a07": "願心，發決定利益一切眾生心，發積集一切善",
    "T10n0279_055:0292a08": "根心，發安住善巧迴向心，發出生甚深智慧",
    "T10n0279_055:0292a09": "心，發含受一切眾生，心發於一切眾生平等",
    "T10n0279_055:0292a10": "心；作真實語、不虛誑語，願與一切眾生無上",
    "T10n0279_055:0292a11": "大法，願不斷一切諸佛種性。今一切眾生未",
    "T10n0279_055:0292a12": "得解脫、未成正覺、未具佛法，大願未滿，云何",
    "T10n0279_055:0292a13": "而欲捨離大悲？』是為第十如金剛大乘誓願",
    "T10n0279_055:0292a14": "心。佛子！是為菩薩摩訶薩發十種如金剛大",
    "T10n0279_055:0292a15": "乘誓願心。若諸菩薩安住此法，則得如來金",
    "T10n0279_055:0292a16": "剛性無上大神通智「佛子！菩薩摩訶薩有十",
    "T10n0279_055:0292a17": "種大發起。何等為十？佛子！菩薩摩訶薩作如",
    "T10n0279_055:0292a18": "是念：『我當供養恭敬一切諸佛。』是為第一大發",
    "T10n0279_055:0292a19": "起。又作是念：『我當長養一切菩薩所有善根。』",
    "T10n0279_055:0292a20": "是為第二大發起。又作是念：『我當於一切如",
    "T10n0279_055:0292a21": "來般涅槃後，莊嚴佛塔，以一切華、一切鬘、一",
    "T10n0279_055:0292a22": "切香、一切塗香、一切末香、一切衣、一切蓋、一",
    "T10n0279_055:0292a23": "切幢、一切幡而供養之，受持守護彼佛正法。』",
    "T10n0279_055:0292a24": "是為第三大發起。又作是念：『我當教化調伏",
    "T10n0279_055:0292a25": "一切眾生，令得阿耨多羅三藐三菩提。』是為",
    "T10n0279_055:0292a26": "第四大發起。又作是念：『我當以諸佛國土無",
    "T10n0279_055:0292a27": "上莊嚴，而以莊嚴一切世界。』是為第五大發",
    "T10n0279_055:0292a28": "起。又作是念：『我當發大悲心，為一眾生，於一",
    "T10n0279_055:0292a29": "切世界，一一各盡未來際劫行菩薩行；如為",
    "T10n0279_055:0292b01": "一眾生，為一切眾生悉亦如是，皆令得佛無",
    "T10n0279_055:0292b02": "上菩提，乃至不生一念疲懈。』是為第六大發",
    "T10n0279_055:0292b03": "起。又作是念：『彼諸如來無量無邊，我當於一",
    "T10n0279_055:0292b04": "如來所，經不思議劫恭敬供養；如於一如來，",
    "T10n0279_055:0292b05": "於一切如來悉亦如是。』是為第七大發起。菩",
    "T10n0279_055:0292b06": "薩摩訶薩又作是念：『彼諸如來滅度之後，我",
    "T10n0279_055:0292b07": "當為一一如來所有舍利各起寶塔，其量高",
    "T10n0279_055:0292b08": "廣與不可說諸世界等；造佛形像亦復如是，",
    "T10n0279_055:0292b09": "於不可思議劫以一切寶幢、幡蓋、香華、衣服",
    "T10n0279_055:0292b10": "而為供養，不生一念厭倦之心。為成就佛法",
    "T10n0279_055:0292b11": "故，為供養諸佛故，為教化眾生故，為護持正",
    "T10n0279_055:0292b12": "法開示演說故。』是為第八大發起。菩薩摩訶",
    "T10n0279_055:0292b13": "薩又作是念：『我當以此善根成無上菩提，得",
    "T10n0279_055:0292b14": "入一切諸如來地，與一切如來體性平等。』是",
    "T10n0279_055:0292b15": "為第九大發起。菩薩摩訶薩復作是念：『我當",
    "T10n0279_055:0292b16": "成正覺已，於一切世界不可說劫，演說正法，",
    "T10n0279_055:0292b17": "示現不可思議自在神通，身、語及意不生疲",
    "T10n0279_055:0292b18": "倦，不離正法。以佛力所持故，為一切眾生勤",
    "T10n0279_055:0292b19": "行大願故，大慈為首故，大悲究竟故，達無相",
    "T10n0279_055:0292b20": "法故，住真實語故，證一切法皆寂滅故；知一",
    "T10n0279_055:0292b21": "切眾生悉不可得而亦不違諸業所作故，與",
    "T10n0279_055:0292b22": "三世佛同一體故，周遍法界、虛空界故，通達",
    "T10n0279_055:0292b23": "諸法無相故，成就不生不滅故，具足一切佛",
    "T10n0279_055:0292b24": "法故，以大願力調伏眾生，作大佛事無有休",
    "T10n0279_055:0292b25": "息。』是為第十大發起。佛子！是為菩薩摩訶薩",
    "T10n0279_055:0292b26": "十種大發起。若諸菩薩安住此法，則不斷菩",
    "T10n0279_055:0292b27": "薩行，具足如來無上大智。「佛子！菩薩摩訶薩",
    "T10n0279_055:0292b28": "有十種究竟大事。何等為十？所謂：恭敬供養",
    "T10n0279_055:0292b29": "一切如來究竟大事；隨所念眾生悉能救護",
    "T10n0279_055:0292c01": "究竟大事；專求一切佛法究竟大事；積集一",
    "T10n0279_055:0292c02": "切善根究竟大事；思惟一切佛法究竟大事；",
    "T10n0279_055:0292c03": "滿足一切誓願究竟大事；成就一切菩薩行",
    "T10n0279_055:0292c04": "究竟大事；奉事一切善知識究竟大事；往詣",
    "T10n0279_055:0292c05": "一切世界諸如來所究竟大事；聞持一切諸",
    "T10n0279_055:0292c06": "佛正法究竟大事。是為十。若諸菩薩安住此",
    "T10n0279_055:0292c07": "法，則得阿耨多羅三藐三菩提大智慧究竟",
    "T10n0279_055:0292c08": "事。「佛子！菩薩摩訶薩有十種不壞信。何等為",
    "T10n0279_055:0292c09": "十？所謂：於一切佛不壞信；於一切佛法不壞",
    "T10n0279_055:0292c10": "信；於一切聖僧不壞信；於一切菩薩不壞信；",
    "T10n0279_055:0292c11": "於一切善知識不壞信；於一切眾生不壞信；",
    "T10n0279_055:0292c12": "於一切菩薩大願不壞信；於一切菩薩行不壞",
    "T10n0279_055:0292c13": "信；於恭敬供養一切諸佛不壞信；於菩薩巧密",
    "T10n0279_055:0292c14": "方便教化調伏一切眾生不壞信。是為十。若",
    "T10n0279_055:0292c15": "諸菩薩安住此法，則得諸佛無上大智慧不",
    "T10n0279_055:0292c16": "壞信。「佛子！菩薩摩訶薩有十種得授記。何等",
    "T10n0279_055:0292c17": "為十？所謂：內有甚深解得授記；能隨順起菩",
    "T10n0279_055:0292c18": "薩諸善根得授記；修廣大行得授記；現前得",
    "T10n0279_055:0292c19": "授記；不現前得授記；因自心證菩提得授記；",
    "T10n0279_055:0292c20": "成就忍得授記；教化調伏眾生得授記；究竟",
    "T10n0279_055:0292c21": "一切劫數得授記；一切菩薩行自在得授記。是",
    "T10n0279_055:0292c22": "為十。若諸菩薩安住此法，則於一切諸佛所",
    "T10n0279_055:0292c23": "而得授記。「佛子！菩薩摩訶薩有十種善根迴",
    "T10n0279_055:0292c24": "向，菩薩由此能以一切善根悉皆迴向。何等",
    "T10n0279_055:0292c25": "為十？所謂：以我善根同善知識願，如是成就，",
    "T10n0279_055:0292c26": "莫別成就；以我善根同善知識心，如是成就，",
    "T10n0279_055:0292c27": "莫別成就；以我善根同善知識行，如是成就，",
    "T10n0279_055:0292c28": "莫別成就；以我善根同善知識善根，如是成",
    "T10n0279_055:0292c29": "就，莫別成就；以我善根同善知識平等，如是",
    "T10n0279_055:0293a01": "成就，莫別成就；以我善根同善知識念，如是",
    "T10n0279_055:0293a02": "成就，莫別成就；以我善根同善知識清淨，如",
    "T10n0279_055:0293a03": "是成就，莫別成就；以我善根同善知識所住，",
    "T10n0279_055:0293a04": "如是成就，莫別成就；以我善根同善知識成",
    "T10n0279_055:0293a05": "滿，如是成就，莫別成就；以我善根同善知識",
    "T10n0279_055:0293a06": "不壞，如是成就，莫別成就。是為十。若諸菩",
    "T10n0279_055:0293a07": "薩安住此法，則得無上善根迴向。「佛子！菩薩",
    "T10n0279_055:0293a08": "摩訶薩有十種得智慧。何等為十？所謂：於施",
    "T10n0279_055:0293a09": "自在得智慧；深解一切佛法得智慧；入如來",
    "T10n0279_055:0293a10": "無邊智得智慧；於一切問答中能斷疑得智",
    "T10n0279_055:0293a11": "慧；入於智者義得智慧；深解一切如來於一",
    "T10n0279_055:0293a12": "切佛法中言音善巧得智慧；深解於諸佛所",
    "T10n0279_055:0293a13": "種少善根必能滿足一切白淨法獲如來無",
    "T10n0279_055:0293a14": "量智得智慧；成就菩薩不思議住得智慧；於",
    "T10n0279_055:0293a15": "一念中悉能往詣不可說佛剎得智慧；覺一",
    "T10n0279_055:0293a16": "切佛菩提、入一切法界聞持一切佛所說法、",
    "T10n0279_055:0293a17": "深入一切如來種種莊嚴言音得智慧。是為",
    "T10n0279_055:0293a18": "十。若諸菩薩安住此法，則得一切諸佛無上",
    "T10n0279_055:0293a19": "現證智。「佛子！菩薩摩訶薩有十種發無量無",
    "T10n0279_055:0293a20": "邊廣大心。何等為十？所謂：於一切諸佛所，發",
    "T10n0279_055:0293a21": "無量無邊廣大心；觀一切眾生界，發無量無",
    "T10n0279_055:0293a22": "邊廣大心；觀一切剎、一切世、一切法界，發無",
    "T10n0279_055:0293a23": "量無邊廣大心；觀察一切法皆如虛空，發無",
    "T10n0279_055:0293a24": "量無邊廣大心；觀察一切菩薩廣大行，發無",
    "T10n0279_055:0293a25": "量無邊廣大心；正念三世一切諸佛，發無量",
    "T10n0279_055:0293a26": "無邊廣大心；觀不思議諸業果報，發無量無",
    "T10n0279_055:0293a27": "邊廣大心；嚴淨一切佛剎，發無量無邊廣大",
    "T10n0279_055:0293a28": "心；遍入一切諸佛大會，發無量無邊廣大心；",
    "T10n0279_055:0293a29": "觀察一切如來妙音，發無量無邊廣大心。是",
    "T10n0279_055:0293b01": "為十。若諸菩薩安住此心，則得一切佛法無",
    "T10n0279_055:0293b02": "量無邊廣大智慧海。「佛子！菩薩摩訶薩有十",
    "T10n0279_055:0293b03": "種伏藏。何等為十？所謂：知一切法是起功德",
    "T10n0279_055:0293b04": "行藏；知一切法是正思惟藏；知一切法是陀",
    "T10n0279_055:0293b05": "羅尼照明藏；知一切法是辯才開演藏；知一",
    "T10n0279_055:0293b06": "切法是不可說善覺真實藏；知一切佛自在",
    "T10n0279_055:0293b07": "神通是觀察示現藏；知一切法是善巧出生",
    "T10n0279_055:0293b08": "平等藏；知一切法是常見一切諸佛藏；知一",
    "T10n0279_055:0293b09": "切不思議劫是善了皆如幻住藏；知一切諸",
    "T10n0279_055:0293b10": "佛菩薩是發生歡喜淨信藏。是為十。若諸菩",
    "T10n0279_055:0293b11": "薩安住此法，則得一切諸佛無上智慧法藏，",
    "T10n0279_055:0293b12": "悉能調伏一切眾生。「佛子！菩薩摩訶薩有十",
    "T10n0279_055:0293b13": "種律儀。何等為十？所謂：於一切佛法不生誹",
    "T10n0279_055:0293b14": "謗律儀；於一切佛所信樂心不可壞律儀；於",
    "T10n0279_055:0293b15": "一切菩薩所起尊重恭敬律儀；於一切善知",
    "T10n0279_055:0293b16": "識所終不捨愛樂心律儀；於一切聲聞、獨覺",
    "T10n0279_055:0293b17": "不生憶念心律儀；遠離一切退菩薩道律儀；",
    "T10n0279_055:0293b18": "不起一切損害眾生心律儀；修一切善根皆",
    "T10n0279_055:0293b19": "令究竟律儀；於一切魔悉能降伏律儀；於一",
    "T10n0279_055:0293b20": "切波羅蜜皆令滿足律儀。是為十。若諸菩薩",
    "T10n0279_055:0293b21": "安住此法，則得無上大智律儀。「佛子！菩薩摩",
    "T10n0279_055:0293b22": "訶薩有十種自在。何等為十？所謂：命自在，於",
    "T10n0279_055:0293b23": "不可說劫住壽命故；心自在，智慧能入阿僧",
    "T10n0279_055:0293b24": "祇諸三昧故；資具自在，能以無量莊嚴莊嚴",
    "T10n0279_055:0293b25": "一切世界故；業自在，隨時受報故；受生自在，",
    "T10n0279_055:0293b26": "於一切世界示現受生故；解自在，於一切世",
    "T10n0279_055:0293b27": "界見佛充滿故；願自在，隨欲隨時於諸剎",
    "T10n0279_055:0293b28": "中成正覺故；神力自在，示現一切大神變故；",
    "T10n0279_055:0293b29": "法自在，示現無邊諸法門故；智自在，於念念",
    "T10n0279_055:0293c01": "中示現如來十力、無畏、成正覺故。是為十。若",
    "T10n0279_055:0293c02": "諸菩薩安住此法，則得圓滿一切諸佛諸波",
    "T10n0279_055:0293c03": "羅蜜智慧神力菩提自在。",
    "T10n0279_055:0293c04": "大方廣佛華嚴經卷第五十五"
}