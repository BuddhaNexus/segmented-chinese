{
    "X51n0826_009:0717c18": "成唯識論音響補遺卷第九〔龍誡〕",
    "X51n0826_009:0717c20": "清武林蓮居　紹覺大師　音義",
    "X51n0826_009:0717c21": "新伊大師　合響",
    "X51n0826_009:0717c22": "法嗣智素　補遺",
    "X51n0826_009:0717c23": "△次別釋無性亦不離識性(二)初躡前申難。",
    "X51n0826_009:0717c24": "若有三性如何世尊說一切法皆無自性。",
    "X51n0826_009:0718a01": "△次舉本頌答。",
    "X51n0826_009:0718a02": "頌曰即依此三性(至)常如其性故即唯識實性。",
    "X51n0826_009:0718a03": "△三末論釋成(二)初正釋頌文(二)初釋三種無性",
    "X51n0826_009:0718a04": "(二)初總明三無性是密意說。",
    "X51n0826_009:0718a05": "論曰即依此前所說三性(至)於有及無總說無性。",
    "X51n0826_009:0718a06": "音義　先釋初二句。故佛下。次釋後二句。密意者。",
    "X51n0826_009:0718a07": "謂若顯了說。則雙明三性二無性。方是不有不無",
    "X51n0826_009:0718a08": "之中。謂後下轉釋。意明。依圓二性。雖有實體。愚夫",
    "X51n0826_009:0718a09": "於此依圓。妄起我法實有之執。此我法執即是徧",
    "X51n0826_009:0718a10": "計。佛為除此。併說皆無。",
    "X51n0826_009:0718a11": "合響　玄談第五卷云。第三時中。就大乘正理。具",
    "X51n0826_009:0718a12": "說三性三無性等。方為盡理。鈔釋云。具說三性三",
    "X51n0826_009:0718a13": "無性等者。此有兩重。一約三性。則初時約依他說",
    "X51n0826_009:0718a14": "有。二約徧計說空。三具說三性。則徧計是空。依圓",
    "X51n0826_009:0718a15": "是有。以為中道。二者約三性皆有。約三無性皆空。",
    "X51n0826_009:0718a16": "第一時中說三性皆有。第二時中總說諸法皆悉",
    "X51n0826_009:0718a17": "無性者。約三無性密意說耳。謂若顯了說。則雙明",
    "X51n0826_009:0718a18": "三性三無性。方是中道。故為盡理。又疏云。是故於",
    "X51n0826_009:0718a19": "彼三時。初墮有邊。次墮空邊。俱非了義。後時具說",
    "X51n0826_009:0718a20": "徧計性空。餘二為有。契會中道。方為了義(文)。據此",
    "X51n0826_009:0718a21": "則經中說三無性。是佛密意。若約時而論。乃是第",
    "X51n0826_009:0718a22": "二時。墮空邊教。非為了義。今明大乘唯識正理。必",
    "X51n0826_009:0718a23": "當於三自性。依圓是有。徧計是空。方是中道了義",
    "X51n0826_009:0718a24": "耳。",
    "X51n0826_009:0718b01": "△次別釋三無性依三性立(二)初徵。",
    "X51n0826_009:0718b02": "云何依此而立彼三。",
    "X51n0826_009:0718b03": "△次釋(二)初正釋。",
    "X51n0826_009:0718b04": "謂依此初徧計所執(至)而是眾色無性所顯。",
    "X51n0826_009:0718b05": "音義　先明徧計畢竟無性。此非假說。依次下釋",
    "X51n0826_009:0718b06": "依他無性。謂依他起法。從四緣生。譬猶幻師所作",
    "X51n0826_009:0718b07": "幻事。託眾緣起。無如外道妄執自然生義。假說無",
    "X51n0826_009:0718b08": "性。非依他起性體全無。依後下釋勝義無性。謂勝",
    "X51n0826_009:0718b09": "義中無我法性故。亦但假說。非性全無。如太虗下。",
    "X51n0826_009:0718b10": "喻明太虗有勝義。眾色喻依他起。謂此勝義。是依",
    "X51n0826_009:0718b11": "他起上無。徧計所顯故。名勝義無性。",
    "X51n0826_009:0718b12": "△次簡濫。",
    "X51n0826_009:0718b13": "雖依他起非勝義故(至)而濫第二故此不說。",
    "X51n0826_009:0718b14": "合響　謂有問曰。雖依他起。非第四廢詮談旨之",
    "X51n0826_009:0718b15": "勝義故。不得正名為勝義無性。然淨分依他中。四",
    "X51n0826_009:0718b16": "智菩提。隨在何諦。皆以勝法而為所緣。亦以勝為",
    "X51n0826_009:0718b17": "義故。即第八卷末所云行勝義也。是則依他。雖不",
    "X51n0826_009:0718b18": "得正名為勝義無性。據淨分邊。亦得說為勝義無",
    "X51n0826_009:0718b19": "性。何不依依他立勝義無性耶。釋曰。而濫第二故。",
    "X51n0826_009:0718b20": "此不說意。謂淨分依他。雖亦得名為勝義。然既依",
    "X51n0826_009:0718b21": "圓成實。立為勝義無性。更若立依他。為勝義無性",
    "X51n0826_009:0718b22": "者。則濫同第二依圓成實所立勝義無性故。略而",
    "X51n0826_009:0718b23": "不說。以依他若立為勝義。則依圓成所立之勝義",
    "X51n0826_009:0718b24": "無性。是第二故。問據何文義。作如此釋。答瑜伽第",
    "X51n0826_009:0718c01": "七十四卷云。復次三種自性。三種無自性性。謂相",
    "X51n0826_009:0718c02": "無自性性。生無自性性。勝義無自性性。由相無自",
    "X51n0826_009:0718c03": "性性故。徧計所執自性。說無自性。由生無自性性",
    "X51n0826_009:0718c04": "故。及勝義無自性性故。依他起自性。說無自性。非",
    "X51n0826_009:0718c05": "自然有性故。非清淨所緣性故。唯由勝義無自性",
    "X51n0826_009:0718c06": "性故。圓成實自性。說無自性。何以故。由此自性亦",
    "X51n0826_009:0718c07": "是勝義。亦一切法無自性性之所顯故(文)。既云及",
    "X51n0826_009:0718c08": "勝義無自性。又云唯由勝義無自性。是知依他亦",
    "X51n0826_009:0718c09": "有勝義無性之義。但不得正立為勝義無性耳。",
    "X51n0826_009:0718c10": "△次釋唯識實性(二)初會圓成即勝義真如(二)初",
    "X51n0826_009:0718c11": "會歸勝義。",
    "X51n0826_009:0718c12": "此性即是諸法勝義(至)作是說此諸法勝義。",
    "X51n0826_009:0718c13": "合響　此性者。即上勝義。非性全無之性。然勝義",
    "X51n0826_009:0718c14": "下。會玄第十卷釋云。四種勝義等者。准法苑云。初",
    "X51n0826_009:0718c15": "釋名。後出體。初釋名復二。初釋總名。次釋別名。釋",
    "X51n0826_009:0718c16": "總名者。護法釋云。勝義者。勝謂殊勝。義有二種。一",
    "X51n0826_009:0718c17": "境界名義。二道理名義。第三勝義。諸論多說。即是",
    "X51n0826_009:0718c18": "勝義。或四勝義皆勝之義。論說依他圓成二性。隨",
    "X51n0826_009:0718c19": "其所應。根本後得二智境界故。其無漏真智。隨在",
    "X51n0826_009:0718c20": "何諦。亦以勝為義。真如為境故。通其有財釋。第四",
    "X51n0826_009:0718c21": "勝義。多依於道理名義。廢詮談旨。非境界故。前三",
    "X51n0826_009:0718c22": "勝義境界為義。諦者實義。事如實事。理如實理。理",
    "X51n0826_009:0718c23": "事無謬。名之為諦。勝義即諦。勝義之諦。二釋如次。",
    "X51n0826_009:0718c24": "世俗者。世謂隱覆空理。有相顯現。如結巾為兔等",
    "X51n0826_009:0719a01": "物。隱本之巾。兔相顯現。此亦如是。今隨古名世俗",
    "X51n0826_009:0719a02": "諦。又復性隨起盡。名之為世。體相麤顯。目之為俗。",
    "X51n0826_009:0719a03": "世即是俗。名為世俗。或世之俗義。亦相違。諦者實",
    "X51n0826_009:0719a04": "義。有如實有。無如實無。有無不虗。名之為諦。世俗",
    "X51n0826_009:0719a05": "即諦。世俗之諦。二釋如前。次釋別名者。一世間勝",
    "X51n0826_009:0719a06": "義者。事相麤顯。猶可破壞。名曰世間。亦聖所知。過",
    "X51n0826_009:0719a07": "第一俗。名為勝義。二道理勝義者。智斷證修因果",
    "X51n0826_009:0719a08": "差別。名為道理。無漏智境。過第二俗。名為勝義。三",
    "X51n0826_009:0719a09": "證得勝義者。聖智依詮空門顯理。名為證得。凡愚",
    "X51n0826_009:0719a10": "不測。過第三俗。名為勝義。四勝義勝義者。體玅離",
    "X51n0826_009:0719a11": "言。逈超眾法。名為勝義。聖智內證。過第四俗。復名",
    "X51n0826_009:0719a12": "勝義。此中世間即勝義諦。乃至勝義即勝義諦。皆",
    "X51n0826_009:0719a13": "持業釋。或勝義之諦。依士無失。四世俗中。一世間",
    "X51n0826_009:0719a14": "世俗者。隱覆真理。當世情有。墮虗偽中。名曰世間。",
    "X51n0826_009:0719a15": "凡流皆謂為有。依情是名。假言世俗。二道理世俗",
    "X51n0826_009:0719a16": "者。隨彼彼義。立蘊等法。名為道理。實相顯現。差別",
    "X51n0826_009:0719a17": "易知。名為世俗。三證得世俗者。施設染淨因果差",
    "X51n0826_009:0719a18": "別。令其趣入。名為證得。有相可知。名為世俗。四勝",
    "X51n0826_009:0719a19": "義世俗者。妙出眾法。聖者可知。名為勝義。假相安",
    "X51n0826_009:0719a20": "立。非體離言。名為世俗。此中世間即世俗。乃至勝",
    "X51n0826_009:0719a21": "義即世俗。皆持業釋。次出體者。第一勝義體者。成",
    "X51n0826_009:0719a22": "唯識說。謂蘊處等事。涅槃亦云。有名無實。名第一",
    "X51n0826_009:0719a23": "義。蘊處界等。亦是勝義。第二勝義體者。成唯識云。",
    "X51n0826_009:0719a24": "謂四諦等因果體事。涅槃亦言。苦集滅道。名第一",
    "X51n0826_009:0719b01": "義諦。第三勝義體者。成唯識說。依詮門顯二空真",
    "X51n0826_009:0719b02": "如。涅槃亦言。無八苦相。名第一義。總觀諸法。為二",
    "X51n0826_009:0719b03": "無我故。無苦等八。名勝義也。第四勝義體者。瑜伽",
    "X51n0826_009:0719b04": "論說。謂非安立一真法界。涅槃亦言。實諦者。即是",
    "X51n0826_009:0719b05": "如來虗空佛性。又言。無燒割等。名第一義。不依無",
    "X51n0826_009:0719b06": "我而顯真故。前三勝義有相故安立。第四勝義無",
    "X51n0826_009:0719b07": "相故非安立。第一世俗體者。顯揚論說。謂所安立",
    "X51n0826_009:0719b08": "軍林瓶等(等於衣飲食車兼嚴具城舍等一切物也)。我有情等。或無實",
    "X51n0826_009:0719b09": "體。或體實無。但有假名。都無實性。然通有用無用",
    "X51n0826_009:0719b10": "二法。瓶等有用。我等無用。涅槃經云。有名無實。如",
    "X51n0826_009:0719b11": "我眾生。乃至旋火之輪。及名句等五種世法。是名",
    "X51n0826_009:0719b12": "世諦。眾生等無用。火輪等體無。第二世俗體者。瑜",
    "X51n0826_009:0719b13": "伽論說。所安立蘊處界等。涅槃亦云。諸陰界入名",
    "X51n0826_009:0719b14": "世俗。即有為諸法體事。有別體用。異於初俗。第三",
    "X51n0826_009:0719b15": "世俗體者。顯揚論說。謂所安立預流果等。及所依",
    "X51n0826_009:0719b16": "處。即諸聖果四諦理等。涅槃亦云。有八苦相。名世",
    "X51n0826_009:0719b17": "俗諦。第四世俗體者。瑜伽說。即所安立勝義諦性。",
    "X51n0826_009:0719b18": "涅槃說言。若燒若割。若死若壞。名為世俗。由可燒",
    "X51n0826_009:0719b19": "割等。無有常一我法等相。即二無我。名為世俗諦",
    "X51n0826_009:0719b20": "也。第一世俗體假安立。後三世俗體有安立也(文)。",
    "X51n0826_009:0719b21": "開蒙。問四俗諦名義相攝。答一假名無實諦。謂軍",
    "X51n0826_009:0719b22": "林瓶車。二隨事差別諦。蘊處界等。三方便安立諦。",
    "X51n0826_009:0719b23": "苦集等。四法假名非安立諦。二空真理。問四真諦",
    "X51n0826_009:0719b24": "義。答一體用顯現諦。當第二俗蘊處等法。二因果",
    "X51n0826_009:0719c01": "差別諦。當第三俗苦等四諦。三依真顯實諦。當第",
    "X51n0826_009:0719c02": "四俗二空真如。四廢詮談旨諦。一實真如(文)。文雖",
    "X51n0826_009:0719c03": "不說四種世俗。為對顯四種勝義。故具引之。此中",
    "X51n0826_009:0719c04": "下舉頌簡非。謂頌所言諸法勝義者。簡非前三。唯",
    "X51n0826_009:0719c05": "取第四一真法界。以是最勝道品所行之境義故。",
    "X51n0826_009:0719c06": "△次會歸真如(二)初正會歸。",
    "X51n0826_009:0719c07": "亦即是真如真謂真實(至)即是湛然不虗妄義。",
    "X51n0826_009:0719c08": "△次釋亦言。",
    "X51n0826_009:0719c09": "亦言顯此復有多名(至)如餘論中隨義廣釋。",
    "X51n0826_009:0719c10": "△次會圓成即唯識實性。",
    "X51n0826_009:0719c11": "此性即是唯識實性(至)為簡世俗故說實性。",
    "X51n0826_009:0719c12": "補遺　先以虗妄簡。復有下。次以真俗簡。宗鏡。問",
    "X51n0826_009:0719c13": "唯識性與唯識。有何同異。答各有二義。且唯識性",
    "X51n0826_009:0719c14": "二義者。一者虗妄唯識性。即徧計性所遣清淨。二",
    "X51n0826_009:0719c15": "者真實唯識性。即圓成實性所證清淨。若言唯識",
    "X51n0826_009:0719c16": "者。有二義。一者世俗唯識。即依他起所斷清淨。二",
    "X51n0826_009:0719c17": "者勝義唯識。即圓成實所得清淨。",
    "X51n0826_009:0719c18": "△次結示勸信。",
    "X51n0826_009:0719c19": "三頌總顯諸契經中(至)總撥諸法都無自性。",
    "X51n0826_009:0719c20": "音義　已上廣明唯識相性。顯前頌意竟。",
    "X51n0826_009:0719c21": "△三後有五頌明修行之位次(二)初略明五種行",
    "X51n0826_009:0719c22": "位(二)初牒前問後。",
    "X51n0826_009:0719c23": "如是所成唯識相性誰於幾位如何悟入。",
    "X51n0826_009:0719c24": "音義　初句牒前二十五頌之義。初二十四頌。成",
    "X51n0826_009:0720a01": "唯識相。次後一頌。成唯識性。次句正問。謂是誰人。",
    "X51n0826_009:0720a02": "於幾位次。乃能悟入唯識相性。",
    "X51n0826_009:0720a03": "△次如次答釋(二)初標。",
    "X51n0826_009:0720a04": "謂具大乘二種性者略於五位漸次悟入。",
    "X51n0826_009:0720a05": "△次釋(三)初明二種種性。",
    "X51n0826_009:0720a06": "何謂大乘二種種性(至)方能漸次悟入唯識。",
    "X51n0826_009:0720a07": "音義　初句徵。一本下釋。一本性住種性者。宗鏡",
    "X51n0826_009:0720a08": "釋云。未聞正法。但無漏種。無始自成。不曾熏習令",
    "X51n0826_009:0720a09": "其增長。名本種性。性者體也。類也。謂本性成住。此",
    "X51n0826_009:0720a10": "菩薩種子。性類差別。不由今有。名本性住種性。菩",
    "X51n0826_009:0720a11": "薩地說。無始法爾六處殊勝(會玄記第八卷云。無始法爾等者。言總意",
    "X51n0826_009:0720a12": "別故。意顯第六意處中有第八識內含藏無漏勝種子故。不同自餘有漏諸法。故名殊勝。自無始來法爾",
    "X51n0826_009:0720a13": "而有。展轉相續窮未來際相續不盡。種子引種子故。即性種性也。以此種子。在藏識中。第八識體。屬意處",
    "X51n0826_009:0720a14": "攝。是故總名六處殊勝。開蒙三科。攝百法中。十二處攝法。第六意處。收八王故。八在六內)。名本",
    "X51n0826_009:0720a15": "性住種性。習所成種性者。此聞正法已去。令無漏",
    "X51n0826_009:0720a16": "舊種增長。數習種性。廣如彼說。要具下結示(菩薩地說。",
    "X51n0826_009:0720a17": "聞十二分教法界等流平等而流。又法界性善順惡違。具諸功德。此亦如是。故名等流)。",
    "X51n0826_009:0720a18": "合響　開蒙云。何謂大乘二種種性。一本性住種",
    "X51n0826_009:0720a19": "性。二習所成種性。問本性住種性。答謂無始來。依",
    "X51n0826_009:0720a20": "附本識。法爾所得無漏法因。問何者名為具本性",
    "X51n0826_009:0720a21": "人。答外凡人是。問何名外凡。答雖具此性。未發堅",
    "X51n0826_009:0720a22": "固大菩提心。名外凡位。問習所成性。答謂聞法界",
    "X51n0826_009:0720a23": "等流法已。聞所成等熏習所成。問此何等人名習",
    "X51n0826_009:0720a24": "性。答內凡人是。問何名內凡。答此性定在發心已",
    "X51n0826_009:0720b01": "後。約初入劫。名內凡位。問云何入劫。答謂發心後",
    "X51n0826_009:0720b02": "修十千劫。方入十信。言入劫者。乃三僧祇之初首。",
    "X51n0826_009:0720b03": "名為入劫(文)。",
    "X51n0826_009:0720b04": "△次明五位悟入。",
    "X51n0826_009:0720b05": "何謂悟入唯識五位(至)謂住無上正等菩提。",
    "X51n0826_009:0720b06": "音義　初句徵。一資下釋。順解脫決擇義。並見下文。",
    "X51n0826_009:0720b07": "△三明漸次悟入。",
    "X51n0826_009:0720b08": "云何漸次悟入唯識(至)復令悟入唯識相性。",
    "X51n0826_009:0720b09": "音義　初句徵。謂諸下釋。於五位中。後後勝於前",
    "X51n0826_009:0720b10": "前。唯究竟位。乃能圓滿唯識相性。故云漸次悟入。",
    "X51n0826_009:0720b11": "△次廣明五種行位(五)初資糧位(三)初末論設問。",
    "X51n0826_009:0720b12": "初資糧位其相云何。",
    "X51n0826_009:0720b13": "△次舉本頌答。",
    "X51n0826_009:0720b14": "頌曰乃至未起識(至)於二取隨眠猶未能伏滅。",
    "X51n0826_009:0720b15": "△二末論釋成(三)初正釋頌文(二)初明位即前二句。",
    "X51n0826_009:0720b16": "論曰從發深固大菩提心(至)由此亦名順解脫分。",
    "X51n0826_009:0720b17": "音義　清凉鈔第十六卷之三。釋曰。資糧位者。即",
    "X51n0826_009:0720b18": "是三賢。謂修福智二事資糧。益己身之糧用故。涅",
    "X51n0826_009:0720b19": "槃名為解脫行。行行不違。故名為順。分者因義。支",
    "X51n0826_009:0720b20": "義。是解脫因之一分故。",
    "X51n0826_009:0720b21": "合響　開蒙。問又何名為順解脫分。答為有情故。",
    "X51n0826_009:0720b22": "勤求究竟大解脫果。由此亦名順解脫分。資糧自",
    "X51n0826_009:0720b23": "利之名。順分利他之號。問此資糧位。有幾行位。答",
    "X51n0826_009:0720b24": "有四十心。謂十信十住十行十迴向(文)。",
    "X51n0826_009:0720c01": "△次明惑即後二句(二)初略釋。",
    "X51n0826_009:0720c02": "此位菩薩依因善友(至)令彼不起二取現行。",
    "X51n0826_009:0720c03": "合響　宗鏡第八十七卷。引攝論云。能悟入中。大",
    "X51n0826_009:0720c04": "乘多聞熏習相續。此乃因力。已得奉事無量諸佛。",
    "X51n0826_009:0720c05": "出現於世。即善友力。已得一向決定勝解。非諸惡",
    "X51n0826_009:0720c06": "友所能動搖。名作意力。已善積習諸善根等。名資",
    "X51n0826_009:0720c07": "糧力(文　開蒙云。由三力積集無間。名資糧力)。多住外門修菩薩行者。",
    "X51n0826_009:0720c08": "謂由未了能所取空。所修施等。多依事相。不能稱",
    "X51n0826_009:0720c09": "理而修行故。開蒙。問此位伏除何障染法。答少能",
    "X51n0826_009:0720c10": "伏除取二取現。問何故少能不多能也。答多住外",
    "X51n0826_009:0720c11": "門。修菩薩行。所以少能。問何名外門。答散心名外。",
    "X51n0826_009:0720c12": "問何知如此。答本論頌云。於二取隨眠。猶未能伏",
    "X51n0826_009:0720c13": "滅。故唯能伏取二取現(文)。",
    "X51n0826_009:0720c14": "補遺　多住外門修菩薩行者。謂未能伏六七識",
    "X51n0826_009:0720c15": "中俱生我執。所修施等。多著有相。不能三輪體空",
    "X51n0826_009:0720c16": "故。二取隨眠。猶未伏滅。唯少能伏二取麤現耳。",
    "X51n0826_009:0720c17": "△次廣釋(二)初釋二取隨眠(二)即正釋頌義。",
    "X51n0826_009:0720c18": "此二取言顯二取取(至)即是所知煩惱障種。",
    "X51n0826_009:0720c19": "音義　謂此頌中所言二取者。顯是能執相見等",
    "X51n0826_009:0720c20": "二之執。執取二取。是故亦得二取之名。即現煩惱",
    "X51n0826_009:0720c21": "所知二障。二取習氣。名彼隨眠。隨逐下釋隨眠義。",
    "X51n0826_009:0720c22": "隨眠即是二障種子。",
    "X51n0826_009:0720c23": "合響　宗鏡第八十七卷云。隨眠義者。隨逐有情。",
    "X51n0826_009:0720c24": "常在生死。眠伏藏識。不現餘處。故名隨眠。或隨增",
    "X51n0826_009:0721a01": "過。故名隨眠。隨逐有情。多增過失。故名隨眠。何故",
    "X51n0826_009:0721a02": "眠者乃是增義。如人睡眠。眠即滋多。故過失增。是",
    "X51n0826_009:0721a03": "隨眠義。即二障種也(文)。",
    "X51n0826_009:0721a04": "補遺　二取取者。二取即相見等是。能所取故。下",
    "X51n0826_009:0721a05": "取字是二取。上取字執著義。執取能所取故。即二",
    "X51n0826_009:0721a06": "障現行取也。",
    "X51n0826_009:0721a07": "△次轉解二障(二)初正釋(二)初煩惱障。",
    "X51n0826_009:0721a08": "煩惱障者謂執徧計(至)能障涅槃名煩惱障。",
    "X51n0826_009:0721a09": "音義　清凉釋曰。欲界四諦。各有十惑。為四十。上",
    "X51n0826_009:0721a10": "二界各除瞋。有七十二。為百一十二。並是見道根",
    "X51n0826_009:0721a11": "本之惑(開蒙云。我執為根。生諸煩惱。法執為根。餘障得生)。然疑及三見(謂見",
    "X51n0826_009:0721a12": "取戒取邪見也)。唯是見斷。修道之中。欲界唯六(謂任運貪瞋癡慢身",
    "X51n0826_009:0721a13": "見邊見)。上二界除瞋為十。故修有十六。見修合辯。有",
    "X51n0826_009:0721a14": "一百二十八。",
    "X51n0826_009:0721a15": "△次所知障(二)初正釋。",
    "X51n0826_009:0721a16": "所知障者謂執徧計(至)能障菩提名所知障。",
    "X51n0826_009:0721a17": "音義　清凉釋云。見疑已下。辯出頭數。與煩惱障",
    "X51n0826_009:0721a18": "同。煩惱障麤。有多品類。二乘所斷。唯是不善有覆",
    "X51n0826_009:0721a19": "性。故以數顯。今所知障細。無多品類。唯菩薩斷。亦",
    "X51n0826_009:0721a20": "是異熟無記所攝。故不顯數(開蒙。問二障頭數。是同是別。答同是根隨",
    "X51n0826_009:0721a21": "二十六惑。問既同根隨。何稱二障。答由貪上有擾惱用。名煩惱障。有覆盖用。名所知障)。又顯",
    "X51n0826_009:0721a22": "法執無明。唯一住地。煩惱即是四住地攝。故不顯",
    "X51n0826_009:0721a23": "數。慢等者。亦等隨惑。所知境者。有為無為。無顛倒",
    "X51n0826_009:0721a24": "性者。謂真如理。由覆此境。令智不生。前煩惱即障",
    "X51n0826_009:0721b01": "(持業釋)。今所知之障(依主釋)。",
    "X51n0826_009:0721b02": "△次料簡(五)初分對諸識。",
    "X51n0826_009:0721b03": "此所知障決定不與(至)餘由意力皆容引起。",
    "X51n0826_009:0721b04": "音義　先對第八定不與俱。何者。此障強勝。要與",
    "X51n0826_009:0721b05": "無明慧俱。法空智心品俱起。彼異熟微細故。不與",
    "X51n0826_009:0721b06": "無明及慧俱。故無法空智品。故不相應。七轉下。對",
    "X51n0826_009:0721b07": "前七識。或少或多如煩惱說者。末那有四。謂法見",
    "X51n0826_009:0721b08": "法癡法慢法愛。意識具十。眼等五識。無計度分別",
    "X51n0826_009:0721b09": "故。由稱量等起慢等故。定不與法慢見疑俱。餘法",
    "X51n0826_009:0721b10": "貪法恚法無明。由意識力。皆容引起。",
    "X51n0826_009:0721b11": "△二對三性心。",
    "X51n0826_009:0721b12": "此障但與不善無記(至)癡無癡等不相應故。",
    "X51n0826_009:0721b13": "音義　唯通二性。非善心俱。論說下引證。癡無癡",
    "X51n0826_009:0721b14": "等不相應者。謂善心定與無癡俱。此與癡俱。如暗",
    "X51n0826_009:0721b15": "與明。非定俱故。",
    "X51n0826_009:0721b16": "△三二障辯異。",
    "X51n0826_009:0721b17": "煩惱障中此障必有(至)有勝有劣斷惑前後。",
    "X51n0826_009:0721b18": "音義　彼定用此為所依者。此如株杌。由迷杌故。",
    "X51n0826_009:0721b19": "方謂人等。二障亦爾。由迷法故。方起我執。以我執",
    "X51n0826_009:0721b20": "必依法執而起。故云彼定用此而為所依。問二障",
    "X51n0826_009:0721b21": "皆以見疑等為體。云何聖道斷二隨眠說有前後。",
    "X51n0826_009:0721b22": "答由此二障。執我執法。作用有別。隨聖道用。有勝",
    "X51n0826_009:0721b23": "有劣。故二隨眠斷有前後。",
    "X51n0826_009:0721b24": "△四對四無記。",
    "X51n0826_009:0721c01": "此於無覆無記性中(至)若望菩薩亦是有覆。",
    "X51n0826_009:0721c02": "音義　初對四無記。簡非餘三。謂此於四種無覆",
    "X51n0826_009:0721c03": "無記性中。唯是異熟無記中。異熟生無記所攝。非",
    "X51n0826_009:0721c04": "餘三種。何者。威儀等三。勢用微劣。不能覆理及障",
    "X51n0826_009:0721c05": "智故。此名下。約大小乘。簡覆無覆。問前文云。覆所",
    "X51n0826_009:0721c06": "知境。名所知障。今復云何名無覆耶。釋意可知。",
    "X51n0826_009:0721c07": "△五問答釋妨(二)初問。",
    "X51n0826_009:0721c08": "若所知障有見疑等如何此種契經說為無明住地。",
    "X51n0826_009:0721c09": "音義　問云。經說五住地煩惱。此障種子。名為無",
    "X51n0826_009:0721c10": "明住地。若言此障有見疑等。豈不違經。",
    "X51n0826_009:0721c11": "△次答。",
    "X51n0826_009:0721c12": "無明增故總名無明(至)豈彼更無慢無明等。",
    "X51n0826_009:0721c13": "音義　先直答。如煩下例明。契經亦說。煩惱種子",
    "X51n0826_009:0721c14": "屬惡見者。立為見一切住地。屬欲界色無色界攝",
    "X51n0826_009:0721c15": "者。即立彼為欲愛色愛有愛三住地名。豈彼煩惱。",
    "X51n0826_009:0721c16": "唯是見愛。更無慢無明等耶。故知契經說此為無",
    "X51n0826_009:0721c17": "明住地者。依增盛說。非無見等。",
    "X51n0826_009:0721c18": "△次結判。",
    "X51n0826_009:0721c19": "如是二障分別起者(至)能伏二現行通有漏道。",
    "X51n0826_009:0721c20": "音義　先明二障通見修斷。謂依邪師邪教邪覺",
    "X51n0826_009:0721c21": "觀生者。名分別起。若不由邪師等生者。名任運起。",
    "X51n0826_009:0721c22": "二乘下約人說。永斷下約道說。永斷二障分別起",
    "X51n0826_009:0721c23": "種。在初地無間聖道。永斷任運二障種子。在十地",
    "X51n0826_009:0721c24": "中無間聖道。二障現起。若分別。若任運。地前漸伏。",
    "X51n0826_009:0722a01": "餘義見下第十卷初。",
    "X51n0826_009:0722a02": "△次釋未能伏滅。",
    "X51n0826_009:0722a03": "菩薩住此資糧位中(至)止觀力微未能伏滅。",
    "X51n0826_009:0722a04": "△次明地所攝。",
    "X51n0826_009:0722a05": "此位未證唯識真如(至)應知亦是解行地攝。",
    "X51n0826_009:0722a06": "音義　依勝解力者。謂此位菩薩不著果報。不破",
    "X51n0826_009:0722a07": "禁戒。於苦不動。修道無懈。此等諸障礙因不生故。",
    "X51n0826_009:0722a08": "心得專一。故於唯識教中。依聞思殊勝解力修福",
    "X51n0826_009:0722a09": "智殊勝諸行。能於諸法決定了知唯識。亦是解行",
    "X51n0826_009:0722a10": "地者。應知解行地攝有二位。一資糧。二加行。故言",
    "X51n0826_009:0722a11": "亦是。",
    "X51n0826_009:0722a12": "合響　清涼鈔卷第十六之三。引瑜伽四十九及",
    "X51n0826_009:0722a13": "顯揚第七。於十三住。建立七地。第二即勝行解地。",
    "X51n0826_009:0722a14": "彼疏釋云。即以此住有漏種現。及無漏種諸善為",
    "X51n0826_009:0722a15": "體。而猶未證真寂之理。但印持決定。而起諸行。故",
    "X51n0826_009:0722a16": "名勝解行(文)。",
    "X51n0826_009:0722a17": "△三所修行相(二)初正釋行相(三)初標徵。",
    "X51n0826_009:0722a18": "所修勝行其相云何。",
    "X51n0826_009:0722a19": "△次別釋(二)初福智行。",
    "X51n0826_009:0722a20": "略有二種謂福及智(至)後一唯智餘通二種。",
    "X51n0826_009:0722a21": "音義　先以六度福智攝諸勝行。餘通二種者。若",
    "X51n0826_009:0722a22": "為智慧。而行精進。是智慧資糧。若為福德。而行精",
    "X51n0826_009:0722a23": "進。是福德資糧。若緣四無量。而修靜慮。是福德資",
    "X51n0826_009:0722a24": "糧。餘是智慧資糧。又復為布施忍辱。而行精進。則",
    "X51n0826_009:0722b01": "屬福。若為聞思修慧。而行精進。則屬慧。若依四無",
    "X51n0826_009:0722b02": "量起緣眾生為境。則屬福。為生盡智無生智及無",
    "X51n0826_009:0722b03": "分別智等。則屬慧。",
    "X51n0826_009:0722b04": "△次二利行。",
    "X51n0826_009:0722b05": "復有二種謂利自他(至)一切皆是利他行攝。",
    "X51n0826_009:0722b06": "音義　菩提分等者。謂四念處。四正勤。乃至八聖",
    "X51n0826_009:0722b07": "道等。三十七品道法。四攝事者。謂布施愛語利行",
    "X51n0826_009:0722b08": "同事。四無量者。慈悲喜捨。",
    "X51n0826_009:0722b09": "△三結示。",
    "X51n0826_009:0722b10": "如是等行差別無邊皆是此中所修勝行。",
    "X51n0826_009:0722b11": "△次明退不退(三)初標。",
    "X51n0826_009:0722b12": "此位二障雖未伏除(至)於所證修勇猛不退。",
    "X51n0826_009:0722b13": "音義　謂有問曰。此位菩薩二障未除。於所修行。",
    "X51n0826_009:0722b14": "為有退耶。為不退耶。故釋曰此位等。",
    "X51n0826_009:0722b15": "△次釋(三)初菩提廣大屈引他況己練。",
    "X51n0826_009:0722b16": "一聞無上正等菩提(至)練磨自心勇猛不退。",
    "X51n0826_009:0722b17": "音義　廣者無邊。大者無上。深者難測。遠者長時。",
    "X51n0826_009:0722b18": "由此退屈。引他已證。以况於我。我同彼類。何故退",
    "X51n0826_009:0722b19": "耶。攝論頌云。十方世界諸有情。念念已證善逝果。",
    "X51n0826_009:0722b20": "彼既丈夫我亦爾。不應自輕而退屈。",
    "X51n0826_009:0722b21": "△次萬行難修屈省己增修練。",
    "X51n0826_009:0722b22": "二聞施等波羅蜜多(至)練磨自心勇猛不退。",
    "X51n0826_009:0722b23": "合響　謂六度行難可修故。心生退屈。於退屈時。",
    "X51n0826_009:0722b24": "即便省察。我已獲得如是意樂。離諸弊惡。謂此意",
    "X51n0826_009:0722c01": "樂。遠離慳貪恚等。我由此故。少加功用。修習施等。",
    "X51n0826_009:0722c02": "當得圓滿。攝論頌云。汝昔惡道經多劫。無益勤苦",
    "X51n0826_009:0722c03": "尚能超。今行少善得菩提。大利不應生退屈。",
    "X51n0826_009:0722c04": "△三轉依難證屈引麤況玅練。",
    "X51n0826_009:0722c05": "三聞諸佛圓滿轉依(至)練磨自心勇猛不退。",
    "X51n0826_009:0722c06": "音義　謂於退屈時。引他微因小善。况己勝大玅",
    "X51n0826_009:0722c07": "因。如行施等尚感貴樂。況我所修清淨玅善而無",
    "X51n0826_009:0722c08": "果耶。攝論頌云。博地一切諸凡夫。尚擬遠證菩提",
    "X51n0826_009:0722c09": "果。汝以勤苦經多劫。不應退屈却沉淪。",
    "X51n0826_009:0722c10": "△三結。",
    "X51n0826_009:0722c11": "由斯三事練磨其心堅固熾然修諸勝行。",
    "X51n0826_009:0722c12": "音義　雖有三退屈之義。由三事練磨其心。所以",
    "X51n0826_009:0722c13": "不退。",
    "X51n0826_009:0722c14": "合響　開蒙。問此位中斷修之相。答由三種練磨",
    "X51n0826_009:0722c15": "心。除四處障。問四處障。答一離二乘作意障。二諸",
    "X51n0826_009:0722c16": "疑離疑障。三離聞思我我所執障。四斷除分別緣",
    "X51n0826_009:0722c17": "似我法義境障(文)。",
    "X51n0826_009:0722c18": "△二加行位(三)初末論設問。",
    "X51n0826_009:0722c19": "次加行位其相云何。",
    "X51n0826_009:0722c20": "△次舉本頌答。",
    "X51n0826_009:0722c21": "頌曰現前立少物(至)以有所得故非實住唯識。",
    "X51n0826_009:0722c22": "△二末論釋成(三)初正釋頌文(三)初結前標列。",
    "X51n0826_009:0722c23": "論曰菩薩先於初無數劫(至)謂煖頂忍世第一法。",
    "X51n0826_009:0722c24": "△次釋總別名(二)初釋加行總名。",
    "X51n0826_009:0723a01": "此四總名順決擇分(至)非前資糧無加行義。",
    "X51n0826_009:0723a02": "音義　順趣真實決擇分故者。決以無疑為義。擇",
    "X51n0826_009:0723a03": "以分別法相為義。此二即是聖道。由聖道能滅一",
    "X51n0826_009:0723a04": "切疑故。能分別四聖諦相故。謂此法是苦。乃至此",
    "X51n0826_009:0723a05": "法是道。是故一切聖道。名為決擇。然加行位。方將",
    "X51n0826_009:0723a06": "見道故。有隨順趣入真實決擇分義。近見道等者。",
    "X51n0826_009:0723a07": "意明煖等善根。近見道故。立加行名。非前資糧無",
    "X51n0826_009:0723a08": "加行義。",
    "X51n0826_009:0723a09": "合響　清凉鈔卷第三十四之四釋曰。決擇是智。",
    "X51n0826_009:0723a10": "即擇法也。決擇疑品。擇揀見品。疑品擇而不決。以",
    "X51n0826_009:0723a11": "猶豫故。見品決而不擇。非正見故。今此具二。決擇",
    "X51n0826_009:0723a12": "即分(文)。開蒙。問加行名。答加功用行。名為加行。近",
    "X51n0826_009:0723a13": "見道故。立加行名。問此又何名順決擇分。答欣遠",
    "X51n0826_009:0723a14": "之心。不如始業。且求見道。名順決擇分。見道之智",
    "X51n0826_009:0723a15": "名決擇故。問不如始業。答非屬力劣行合如此。是",
    "X51n0826_009:0723a16": "知涅槃不越於此。故且求近。云不如始。問始業。答",
    "X51n0826_009:0723a17": "始初發心。一至遠求大涅槃故。問此位行業。答即",
    "X51n0826_009:0723a18": "修大乘順決擇分。便是行業。難曰。近見道故。名加",
    "X51n0826_009:0723a19": "行者。資糧遠見道。無加行義。答若加功用行。而行",
    "X51n0826_009:0723a20": "資糧。亦名加行。若近見道。加功四善。獨名加行。故",
    "X51n0826_009:0723a21": "對法說。有資糧皆加行。有加行非資糧。問資益己",
    "X51n0826_009:0723a22": "身之糧加行。不名資糧。加功用行。求果資糧。不名",
    "X51n0826_009:0723a23": "加行。答資糧遠望大果最初。獨名資糧。加功萬行。",
    "X51n0826_009:0723a24": "加功資糧。亦名加行。問加功而行萬行資糧。得名",
    "X51n0826_009:0723b01": "加行。加行亦望大果。加行亦名資糧。答初位發心",
    "X51n0826_009:0723b02": "最猛四善。不名資糧。萬行加力方行初位。亦名加",
    "X51n0826_009:0723b03": "行。問初位心猛。獨名資糧。四善近見。獨名加行。答",
    "X51n0826_009:0723b04": "曰可爾。若加功行萬行初位名加行。若近見名加",
    "X51n0826_009:0723b05": "行。初位不得名。問若果資糧四善。亦得名資糧否。",
    "X51n0826_009:0723b06": "答曰不爾。若如爾難。見道亦是果之資糧。應名資",
    "X51n0826_009:0723b07": "糧。恁麼則如何即得。答從增立名。但可名見道。不",
    "X51n0826_009:0723b08": "得名資糧。難曰。從增立名。見非資糧。既是從增立",
    "X51n0826_009:0723b09": "名。資糧亦是加行。答固知如是。所以五位。立名不",
    "X51n0826_009:0723b10": "同。互不相濫(文)。",
    "X51n0826_009:0723b11": "△次釋煖等別名(三)初標。",
    "X51n0826_009:0723b12": "煖等四法依四尋思四如實智初後位立。",
    "X51n0826_009:0723b13": "音義　依四尋思四如實智初後立者。初後即上",
    "X51n0826_009:0723b14": "下義。依下尋思。立為煖法。依上尋思。立為頂法。依",
    "X51n0826_009:0723b15": "下如實智。立為忍法。依上如實智。立世第一法。",
    "X51n0826_009:0723b16": "△次釋(二)初總明。",
    "X51n0826_009:0723b17": "四尋思者尋思名義(至)二二相同故合思察。",
    "X51n0826_009:0723b18": "音義　四尋思者。一尋思名。二尋思義。三尋思名",
    "X51n0826_009:0723b19": "義自性。四尋思名義差別。名即能詮。義為所詮。名",
    "X51n0826_009:0723b20": "中有句。名詮自性。句詮差別。則名中有自性差別。",
    "X51n0826_009:0723b21": "義中亦有自性差別。假有實無者。謂以方便智了",
    "X51n0826_009:0723b22": "此名等。唯意言境。依識假立。非實有故。若能如實",
    "X51n0826_009:0723b23": "徧知所取名等。離識非有。及能取識。亦不可得。名",
    "X51n0826_009:0723b24": "為四如實智。攝論曰。謂推求名。唯是假立。實不可",
    "X51n0826_009:0723c01": "得。說名尋思。若即於此果智生時。決定了知假有",
    "X51n0826_009:0723c02": "實無。名如實智。如是於義自性差別。說亦應爾。名",
    "X51n0826_009:0723c03": "義相異下。謂有問曰。何故名義各別尋求。名義自",
    "X51n0826_009:0723c04": "性。及與差別。合觀察耶。答曰。名義相異。故別尋求。",
    "X51n0826_009:0723c05": "若名義自性。名義差別。此二種二。其相是同。故合",
    "X51n0826_009:0723c06": "思察。",
    "X51n0826_009:0723c07": "合響　顯揚論第六卷云。四種尋思者。一名尋思。",
    "X51n0826_009:0723c08": "二事尋思。三自性假立尋思。四差別假立尋思。名",
    "X51n0826_009:0723c09": "尋思者。謂諸菩薩。於名唯見名。事尋思者。謂諸菩",
    "X51n0826_009:0723c10": "薩。於事唯見事。自性假立尋思者。謂諸菩薩。於假",
    "X51n0826_009:0723c11": "立自性。唯見假立自性。差別假立尋思者。謂諸菩",
    "X51n0826_009:0723c12": "薩。於差別假立。唯見差別假立。是名差別假立尋",
    "X51n0826_009:0723c13": "思。此諸菩薩。於名事二種。或離相觀。或合相觀。依",
    "X51n0826_009:0723c14": "名事合觀故。通達自性假立差別。假立四種如實",
    "X51n0826_009:0723c15": "智者。一名尋思所引如實智。二事尋思所引如實",
    "X51n0826_009:0723c16": "智。三自性假立尋思所引如實智。四差別假立尋",
    "X51n0826_009:0723c17": "思所引如實智。",
    "X51n0826_009:0723c18": "補遺　開蒙。問加行位所修之法。答有四位。四能",
    "X51n0826_009:0723c19": "發。四所發。四能觀。四所觀。四位。謂煖。頂。忍。世第一。",
    "X51n0826_009:0723c20": "四能發。謂明得定。明增定。印順定。無間定。四所發。",
    "X51n0826_009:0723c21": "謂下四尋思觀。上四尋思觀。下如實智觀。上如實",
    "X51n0826_009:0723c22": "智觀。所觀四。謂名空。義空。自性空。名義差別空。能",
    "X51n0826_009:0723c23": "觀四。即前尋思如實四觀是也。",
    "X51n0826_009:0723c24": "△次別釋(四)初煖位。",
    "X51n0826_009:0724a01": "依明得定發下尋思(至)道火前相故亦名煖。",
    "X51n0826_009:0724a02": "音義　先正釋煖位。明得定者。攝論云。明謂能照",
    "X51n0826_009:0724a03": "無有義智。所取果遂。故名為得。此定創得無義智",
    "X51n0826_009:0724a04": "明。故獲明得三摩地。譬如最初求得火等。發下尋",
    "X51n0826_009:0724a05": "思觀無所取者。尋思即是明智。謂以明智。推求名",
    "X51n0826_009:0724a06": "等假立為體。實不可得。故曰無所取。謂此下轉解。",
    "X51n0826_009:0724a07": "先釋發下等八字義。如文。初獲下。釋明得二字義。",
    "X51n0826_009:0724a08": "日前行相。謂東方日未出時之精色。喻慧前方便。",
    "X51n0826_009:0724a09": "即此下。釋煖字義。謂如鑽木取火。先有煖氣。是引",
    "X51n0826_009:0724a10": "火之前相。喻此位是實智火之前相。故立煖名。",
    "X51n0826_009:0724a11": "補遺　開蒙。問依何位。入何定。發何智。觀何法。答",
    "X51n0826_009:0724a12": "初依煖位。入明得定。發下尋思。創觀所取名義。自",
    "X51n0826_009:0724a13": "性差別皆空。問何由得空。答觀所取四。皆自心變。",
    "X51n0826_009:0724a14": "皆假施設。實不可得。不空而何。清涼云。明得是定。",
    "X51n0826_009:0724a15": "尋思是慧。故云發也。",
    "X51n0826_009:0724a16": "△二頂位。",
    "X51n0826_009:0724a17": "依明增定發上尋思(至)尋思位極故復名頂。",
    "X51n0826_009:0724a18": "音義　先正釋。謂此下轉解。煖位已觀。故名重觀。",
    "X51n0826_009:0724a19": "方便智增。故名明增。尋思至極位。復名頂。",
    "X51n0826_009:0724a20": "合響　開蒙。問何故頂位。重觀四法。答初伏難故。",
    "X51n0826_009:0724a21": "所以重觀(文)。",
    "X51n0826_009:0724a22": "△三忍位。",
    "X51n0826_009:0724a23": "依印順定發下如實智(至)境識空故亦名忍。",
    "X51n0826_009:0724a24": "音義　先正釋。印前所取。順後能取。名為印順。創",
    "X51n0826_009:0724b01": "得如實智果故。名為下忍。即別境中。勝解有二義",
    "X51n0826_009:0724b02": "故。一者印持決定。二者順樂忍可。今則印前無所",
    "X51n0826_009:0724b03": "取。順後無能取。二義皆具。故名曰忍。又准下文。忍",
    "X51n0826_009:0724b04": "有三品。謂輭中上。此中印順。即輭中二品也。既無",
    "X51n0826_009:0724b05": "下轉解。先能所對辨。謂既無所取名等。寧有能取",
    "X51n0826_009:0724b06": "實識。何者。所取能取。相待有故。",
    "X51n0826_009:0724b07": "合響　開蒙。問此忍有幾。答有下中上。下忍印無",
    "X51n0826_009:0724b08": "所取。中忍印無能取。問第三位何義名忍。答忍境",
    "X51n0826_009:0724b09": "識空。故名為忍(文)。",
    "X51n0826_009:0724b10": "△四世第一位。",
    "X51n0826_009:0724b11": "依無間定發上如實智(至)此最勝故名世第一法。",
    "X51n0826_009:0724b12": "音義　先正釋。謂此位中。重發如實智果。方前為",
    "X51n0826_009:0724b13": "優。故名為上。謂前下次轉解。謂前忍位下忍印所",
    "X51n0826_009:0724b14": "取空。中忍順能取空。上忍印能取空。似屬次第故。",
    "X51n0826_009:0724b15": "總立忍位。此位雙印能所二空。非屬次第故。異於",
    "X51n0826_009:0724b16": "前立世第一名。餘義如文。",
    "X51n0826_009:0724b17": "△三結。",
    "X51n0826_009:0724b18": "如是煖頂依能取識(至)世第一法雙印空相。",
    "X51n0826_009:0724b19": "音義　謂前煖頂二位。以下上品尋思觀。名等四",
    "X51n0826_009:0724b20": "所取是空。下忍於無所取決定印持。中忍於無能",
    "X51n0826_009:0724b21": "取順樂忍可。上忍印無能取。世第一法。能所雙印。",
    "X51n0826_009:0724b22": "△三結屬頌文(二)初正結。",
    "X51n0826_009:0724b23": "皆帶相故未能證實(至)彼相滅已方實安住。",
    "X51n0826_009:0724b24": "合響　清涼鈔卷三十四之二。引古疏釋云。心上",
    "X51n0826_009:0724c01": "變如。名為少物。此非無相。故名帶相。若證真如。彼",
    "X51n0826_009:0724c02": "相便滅者。即是空所執相。有依他相。名空有相位。",
    "X51n0826_009:0724c03": "謂有空相。是彼唯識真勝義性。由有此相。未證真",
    "X51n0826_009:0724c04": "理。滅空有相。方證真故(文)。",
    "X51n0826_009:0724c05": "△次引證。",
    "X51n0826_009:0724c06": "依如是義故有頌言(至)次能取亦無後觸無所得。",
    "X51n0826_009:0724c07": "音義　清涼鈔卷三十四之四釋曰。此偈初二句",
    "X51n0826_009:0724c08": "煖位。次二句頂位。次二句下忍位。第七句中忍。合",
    "X51n0826_009:0724c09": "前三句。為上忍位。其世第一。住時促故。此偈略無。",
    "X51n0826_009:0724c10": "末句見道位(文)。世親攝論。釋此二頌云。菩薩於定",
    "X51n0826_009:0724c11": "位。觀影唯是心者。謂觀似法似義影像。唯是內心。",
    "X51n0826_009:0724c12": "誰能觀。謂菩薩在何位。於定位。義想至唯自想者。",
    "X51n0826_009:0724c13": "謂此位中。義想既遣。審觀似義似法之相。唯是自",
    "X51n0826_009:0724c14": "心。如是住內心者。能攝自心。住於無義。即是令心",
    "X51n0826_009:0724c15": "住於內心。知所取非有者。謂了所取義無所有。次",
    "X51n0826_009:0724c16": "能取亦無者。由所取義。既是非有。故能取心能取",
    "X51n0826_009:0724c17": "性。亦不得成。後觸等者。謂從此後觸證真如。無所",
    "X51n0826_009:0724c18": "得故。名無所得。",
    "X51n0826_009:0724c19": "△次復申頌義(三)初伏惑義別。",
    "X51n0826_009:0724c20": "此加行位未遣相縛(至)未全伏除全未能滅。",
    "X51n0826_009:0724c21": "音義　謂此位中。由未遣除空有二相。故於分別",
    "X51n0826_009:0724c22": "二障種子。亦未能斷。唯能伏除分別二障現行二",
    "X51n0826_009:0724c23": "取。何者。違見道故。見道位中。方能永斷分別二障",
    "X51n0826_009:0724c24": "麤重縛故。然於俱生二障現起。有少分伏。未全伏",
    "X51n0826_009:0725a01": "除。二障種子。全未能滅。何者。帶相觀心。有所得故",
    "X51n0826_009:0725a02": "(開蒙云。帶相觀心。名有所得。即前少物也。此名相縛)。未得無分別無漏心故。",
    "X51n0826_009:0725a03": "△次所觀二諦。",
    "X51n0826_009:0725a04": "此位菩薩於安立諦(至)非如二乘唯觀安立。",
    "X51n0826_009:0725a05": "音義　安立諦者。即方便安立諦。謂於苦等諸法",
    "X51n0826_009:0725a06": "之中。安立苦等四諦理也。二空真如。名非安立諦。",
    "X51n0826_009:0725a07": "此諦通一切法。無有差別。即法假名非安立。離顛",
    "X51n0826_009:0725a08": "倒無變異故名諦。為引當來二種見者。謂安立諦。",
    "X51n0826_009:0725a09": "唯引相見道。非安立諦。雙引真相二見道。餘義如",
    "X51n0826_009:0725a10": "文。",
    "X51n0826_009:0725a11": "△三所依界地(二)初明成滿定在第四靜慮。",
    "X51n0826_009:0725a12": "菩薩起此煖等善根(至)託最勝依入見道故。",
    "X51n0826_009:0725a13": "音義　善根者。能引生通達位故。諸靜慮者。謂初",
    "X51n0826_009:0725a14": "二三禪定也。而依第四方得成滿等者。謂第四靜",
    "X51n0826_009:0725a15": "慮。捨念清淨。遠離喜樂覺觀之動。諸佛於此證果。",
    "X51n0826_009:0725a16": "一切功德。一切佛法。皆依止而生。此為最勝依。煖",
    "X51n0826_009:0725a17": "等四善根。託此勝依。方得成滿。入見道故。",
    "X51n0826_009:0725a18": "△次明初起唯依欲界善趣。",
    "X51n0826_009:0725a19": "唯依欲界善趣身起餘慧厭心非殊勝故。",
    "X51n0826_009:0725a20": "音義　問曰。此四善根。於三界中。依何界起。五趣",
    "X51n0826_009:0725a21": "之中。何趣身起。釋曰。唯依欲界人中善趣身起。以",
    "X51n0826_009:0725a22": "餘界趣中慧心。及與厭離心。非殊勝故。",
    "X51n0826_009:0725a23": "△三明地所攝。",
    "X51n0826_009:0725a24": "此位亦是解行地攝未證唯識真勝義故。",
    "X51n0826_009:0725b01": "音義　亦是解行地攝者。由此位中。未證真如。亦",
    "X51n0826_009:0725b02": "唯依勝解力。修加行故。清凉釋云。即順攝論。唯四",
    "X51n0826_009:0725b03": "位義也。",
    "X51n0826_009:0725b04": "△三通達位(三)初末論設問。",
    "X51n0826_009:0725b05": "次通達住其相云何。",
    "X51n0826_009:0725b06": "△次舉本頌答。",
    "X51n0826_009:0725b07": "頌曰若時於所緣(至)爾時住唯識離二取相故。",
    "X51n0826_009:0725b08": "△三末論釋成(二)初略釋(二)初總釋頌文。",
    "X51n0826_009:0725b09": "論曰若時菩薩於所緣境(至)有所得心戲論現故。",
    "X51n0826_009:0725b10": "音義　不取者。離於能取。種種相者。離於所取。智",
    "X51n0826_009:0725b11": "如平等平等者。即無分別義。菩薩入真見時。智是",
    "X51n0826_009:0725b12": "根本。所證真如。依十種平等。俱離能取所取二相。",
    "X51n0826_009:0725b13": "無分別故。所以皆得平等之名。勝鬘經云。無有智",
    "X51n0826_009:0725b14": "外如為智所證。無有如外智能證於如。",
    "X51n0826_009:0725b15": "合響　無分別智者。清涼鈔三十四之三。引無性",
    "X51n0826_009:0725b16": "攝論第九卷云。此中無分別智。離五種相。以為自",
    "X51n0826_009:0725b17": "性。一離無作意故。二離過有尋有伺地故。三離想",
    "X51n0826_009:0725b18": "受滅寂靜故。四離色自性故。五離於真義異計度",
    "X51n0826_009:0725b19": "故。離此五相應智。是無分別智(文)。平等平等者。宗",
    "X51n0826_009:0725b20": "鏡第五十九卷云。依二種平等。謂能緣所緣。即無",
    "X51n0826_009:0725b21": "分別智。以智無分別。故稱平等。所緣即真如境。境",
    "X51n0826_009:0725b22": "亦無分別。故稱平等。又此境智。不住能取所取義",
    "X51n0826_009:0725b23": "中。譬如虗空。故說平等平等(文)。",
    "X51n0826_009:0725b24": "△次別解本智(三)初師相見俱無。",
    "X51n0826_009:0725c01": "有義此智二分俱無說無所取能取相故。",
    "X51n0826_009:0725c02": "音義　此師意謂。緣真如智。無能所取。是以相見",
    "X51n0826_009:0725c03": "二分皆無。",
    "X51n0826_009:0725c04": "△次師相見俱有。",
    "X51n0826_009:0725c05": "有義此智相見俱有(至)故應許此定有見分。",
    "X51n0826_009:0725c06": "音義　先申己釋。謂相見俱有。若無下。清涼釋云。",
    "X51n0826_009:0725c07": "即破前師義。先破無相分。謂若如智之上。不帶真",
    "X51n0826_009:0725c08": "如之相。而能緣如。則色等智上無聲等相應緣聲",
    "X51n0826_009:0725c09": "等。若無下。次破無見分。勿真如性亦是能緣者。同",
    "X51n0826_009:0725c10": "無見分而能緣故。",
    "X51n0826_009:0725c11": "△三師唯見無相。",
    "X51n0826_009:0725c12": "有義此智見有相無(至)故應許此有見無相。",
    "X51n0826_009:0725c13": "音義　先標正釋。說無相取不取相故者。即瑜伽",
    "X51n0826_009:0725c14": "第七十三卷文。謂真如無相。可取正智。不取於相",
    "X51n0826_009:0725c15": "故。雖有下釋有見分。恐有難曰。若有見分。即有分",
    "X51n0826_009:0725c16": "別。斯則本頌應言唯離所取。不應言離二取。故釋",
    "X51n0826_009:0725c17": "云雖有見等。雖無下。釋無相分。復有難曰。既無相",
    "X51n0826_009:0725c18": "分。何名緣彼。故釋云雖無相分等。意謂。此緣真智。",
    "X51n0826_009:0725c19": "挾帶真如之體相起。故名緣彼。非帶相分影像而",
    "X51n0826_009:0725c20": "起。名緣於如。不離如故。如自下例明。變而下。責難",
    "X51n0826_009:0725c21": "前解。",
    "X51n0826_009:0725c22": "合響　宗鏡第七十卷。引百法云。護法明此所緣",
    "X51n0826_009:0725c23": "如見相。無定相分。以本智親證如體。不取相故。與",
    "X51n0826_009:0725c24": "如體冥合故。即無相狀之相。即但有體相之相。即",
    "X51n0826_009:0726a01": "挾帶之義。亦所緣緣。難云。若有見分。即有分別相。",
    "X51n0826_009:0726a02": "何名無分別相也。又云無能取耶。答雖有見分。而",
    "X51n0826_009:0726a03": "無分別。復無能取。正智緣如。親挾附體相緣故。更",
    "X51n0826_009:0726a04": "無相狀之相。說無相分。無能取者。即無分別妄執",
    "X51n0826_009:0726a05": "實能取故。不無內分能緣見分。又難。若言無相分",
    "X51n0826_009:0726a06": "者。所緣緣論云。依彼生帶彼相故。名所緣相。若無",
    "X51n0826_009:0726a07": "真如相分者。即無所緣。護法云。亦有所緣緣義。雖",
    "X51n0826_009:0726a08": "無相分。而可有帶如相起。不離如故。即本智見分。",
    "X51n0826_009:0726a09": "親挾帶真如之體相起者。名所緣緣。如自證分。親",
    "X51n0826_009:0726a10": "帶見分。名所緣緣。此亦應爾。實無變帶之義。唯有",
    "X51n0826_009:0726a11": "挾帶。名所緣緣故。與後得別也。若變相分緣者。便",
    "X51n0826_009:0726a12": "非親證。即如後得智。應有分別。既異後得。明知有",
    "X51n0826_009:0726a13": "見分。無相分也(文)。",
    "X51n0826_009:0726a14": "△次廣釋(二)初釋位名。",
    "X51n0826_009:0726a15": "加行無間此智生時(至)初照理故亦名見道。",
    "X51n0826_009:0726a16": "音義　清涼釋云。此智者。即無分別智。體者通也。",
    "X51n0826_009:0726a17": "會者達也(開蒙云。謂無漏智體會真如。故名通達)。照理名見。見即是",
    "X51n0826_009:0726a18": "道。而言初者。此應有難。若照理名見。二地已上。",
    "X51n0826_009:0726a19": "豈不照理。故今釋云。此最初故。以此受名。餘隨別",
    "X51n0826_009:0726a20": "義。",
    "X51n0826_009:0726a21": "合響　清涼鈔第三十四卷之三云。應有竝云。修",
    "X51n0826_009:0726a22": "道能斷惑。斷惑名修道。見道既斷惑。亦應名修道。",
    "X51n0826_009:0726a23": "又竝云。見道能見理。見理名見道。修道既重觀。亦",
    "X51n0826_009:0726a24": "應名見道。釋云。從增勝義。各舉一名。見理義增者。",
    "X51n0826_009:0726b01": "初見理故。即顯斷惑義微。不斷俱生故。修道除障",
    "X51n0826_009:0726b02": "義勝者。能除難斷俱生惑故。數數斷故。前已見理。",
    "X51n0826_009:0726b03": "故此為微(文)。",
    "X51n0826_009:0726b04": "△次釋見道(三)初總標。",
    "X51n0826_009:0726b05": "然此見道略說有二。",
    "X51n0826_009:0726b06": "△次別釋(二)初釋二見道(二)初釋二道義(二)初真",
    "X51n0826_009:0726b07": "見道。",
    "X51n0826_009:0726b08": "一真見道謂即所說(至)由意樂力有堪能故。",
    "X51n0826_009:0726b09": "音義　清涼釋曰。雖多剎那者。此一心見道。以無",
    "X51n0826_009:0726b10": "間解脫。并一切勝進故。中間有多剎那。有義下釋",
    "X51n0826_009:0726b11": "斷證。別有二師。一云漸。一云頓。由意樂力等者。謂",
    "X51n0826_009:0726b12": "加行意樂。欲俱斷故。",
    "X51n0826_009:0726b13": "補遺　開蒙。問一心真見道。答雙空智起。無間道",
    "X51n0826_009:0726b14": "中。雙斷二障。解脫道時。雙證二空。",
    "X51n0826_009:0726b15": "△次相見道(二)初正釋相見道(二)初標。",
    "X51n0826_009:0726b16": "二相見道此復有二。",
    "X51n0826_009:0726b17": "△次釋(二)初明緣非安立諦三心(二)初正釋。",
    "X51n0826_009:0726b18": "一觀非安立諦有三品心(至)別總建立名相見道。",
    "X51n0826_009:0726b19": "音義　清涼引古疏釋曰。即三心見道非安立諦。",
    "X51n0826_009:0726b20": "即真如也。內謂內身。假者談其無體。先計有情。皆",
    "X51n0826_009:0726b21": "妄所計。但有內心。似有情現。今能遣之。緣智者。謂",
    "X51n0826_009:0726b22": "能緣心。即緣內身為境。遣有情假緣之智。然此中",
    "X51n0826_009:0726b23": "人法二障。各分上下。麤者為上。細者為下。合為四",
    "X51n0826_009:0726b24": "類然二麤者。各別除之。以智猶弱。未雙斷故。若上",
    "X51n0826_009:0726c01": "品智。方能雙斷。此即隨智。說為輭等。輭者下也。初",
    "X51n0826_009:0726c02": "智名輭。次智名中。勝前劣後。後起名上。能斷見惑。",
    "X51n0826_009:0726c03": "此智最上。然初二智。未能殊勝。別緣內身。除我法",
    "X51n0826_009:0726c04": "假。第三心時。其智上品。廣緣內外若我若法。故三",
    "X51n0826_009:0726c05": "別也。類智者。前智類故。法真見道等者。法者倣學",
    "X51n0826_009:0726c06": "為義。真見道中。雖有二空自證分。而見分親緣真",
    "X51n0826_009:0726c07": "如。所以法之。然見分中。有無間解脫。隨自所斷障。",
    "X51n0826_009:0726c08": "有四見分。無間道中。斷惑別故。人法二見分各別",
    "X51n0826_009:0726c09": "法之。立初二心。解脫道中。證理同故。人法二見。總",
    "X51n0826_009:0726c10": "以法之。有第三心。故論云。別總見立。名相見道。",
    "X51n0826_009:0726c11": "合響　開蒙。問三心相見道。答內遣有情假緣智。",
    "X51n0826_009:0726c12": "倣無間道見分斷我執。內遣諸法假緣智。倣無間",
    "X51n0826_009:0726c13": "道見分斷法執。此二別緣。名之為法。徧遣有情法",
    "X51n0826_009:0726c14": "假緣智。倣解脫道二空見分。證二空理。此一總緣。",
    "X51n0826_009:0726c15": "名之為類。問又如何理此三名真。答若三名真。不",
    "X51n0826_009:0726c16": "說倣法。乃根本智別斷總證(文)。",
    "X51n0826_009:0726c17": "補遺　開蒙。問通達位分齊。答於十地中。地地有",
    "X51n0826_009:0726c18": "三。謂入出住。此通達位。當其初地入心也。出住二",
    "X51n0826_009:0726c19": "心。屬修道故。問何故見道時偏促也。答明來暗謝。",
    "X51n0826_009:0726c20": "智起惑亡。一念尚無。何怪時促。問既無一心。何當",
    "X51n0826_009:0726c21": "入心。答約相見道。多時排布。事方究竟。說當入心。",
    "X51n0826_009:0726c22": "若真見道。豈屬三際也。",
    "X51n0826_009:0726c23": "△次簡名。",
    "X51n0826_009:0726c24": "有義此三是真見道(至)以真見道不別緣故。",
    "X51n0826_009:0727a01": "合響　開蒙云。若一心真見道。三心相見道。若三",
    "X51n0826_009:0727a02": "心真見道。十六心相見道(文)。又問。何故此名相見",
    "X51n0826_009:0727a03": "道。答似真見道。不別緣故。今者別緣。是相見道。問",
    "X51n0826_009:0727a04": "三心真見道。答前三心。說為真見。問復約何理却",
    "X51n0826_009:0727a05": "說為真。答以相見道。緣四諦故。今不緣彼。為真見",
    "X51n0826_009:0727a06": "道。",
    "X51n0826_009:0727a07": "△次明緣安立諦十六心(二)初正明二種十六心",
    "X51n0826_009:0727a08": "相見道(二)初標。",
    "X51n0826_009:0727a09": "二緣安立諦有十六心此復有二。",
    "X51n0826_009:0727a10": "合響　開蒙。問一種十六心。皆小乘法。菩薩何作。",
    "X51n0826_009:0727a11": "答此約菩薩修作說之。問何故修彼。答降伏二乘",
    "X51n0826_009:0727a12": "故。修成徧知故。",
    "X51n0826_009:0727a13": "△次釋(二)初依能所取以立十六。",
    "X51n0826_009:0727a14": "一者依觀所取能取(至)差別建立名相見道。",
    "X51n0826_009:0727a15": "音義　先標。謂於下次釋。先苦諦下四心。一苦法",
    "X51n0826_009:0727a16": "智忍者。清涼釋云。苦即苦諦。法者即彼能詮之教。",
    "X51n0826_009:0727a17": "智者所謂加行道中。緣苦法智。忍者無漏忍。忍前",
    "X51n0826_009:0727a18": "苦法智也。此苦法智忍。觀苦下如。能斷三界見道",
    "X51n0826_009:0727a19": "二十八種分別隨眠。謂欲苦有十。上二界苦各九。",
    "X51n0826_009:0727a20": "以除瞋故。三界合有二十八也。二苦法智者。法謂",
    "X51n0826_009:0727a21": "苦如。能緣苦如之智。名苦法智。三苦類智忍者。謂",
    "X51n0826_009:0727a22": "苦法智無間無漏慧生等。意云。此第三心。於一剎",
    "X51n0826_009:0727a23": "那。各別內證法忍法智。謂二心後。乃至無學。一切",
    "X51n0826_009:0727a24": "聖法。從此二心。彼得生故。故云皆是此類。四苦類",
    "X51n0826_009:0727b01": "智者。此智但緣第三苦類智忍故。雜集云。於苦類",
    "X51n0826_009:0727b02": "智忍。內證印可故。名苦類智。如於下例餘三諦。有",
    "X51n0826_009:0727b03": "十二心。謂集法智忍集法智等。此十六心八觀真",
    "X51n0826_009:0727b04": "如八觀正智者。謂法忍法智觀如。類忍類智觀智。",
    "X51n0826_009:0727b05": "如苦下有四。三諦亦然。法真見道等者。謂法忍法",
    "X51n0826_009:0727b06": "真無間道見分。法智法真解脫道見分。類忍法無",
    "X51n0826_009:0727b07": "間自證分。類智法解脫道自證分。印前智故。差別",
    "X51n0826_009:0727b08": "立也。",
    "X51n0826_009:0727b09": "合響　開蒙。問能所取十六心。答法智法忍緣於",
    "X51n0826_009:0727b10": "真如。其真如者。是智所取。類忍類智緣智見分。其",
    "X51n0826_009:0727b11": "見分者。是能取智。名能所取十六心也。問示能所",
    "X51n0826_009:0727b12": "取。答且苦法智忍緣如。倣真見道中無間道見分。",
    "X51n0826_009:0727b13": "斷苦諦惑。苦法智緣真如。倣真見道中解脫道見",
    "X51n0826_009:0727b14": "分。證苦諦下理。苦類智忍。緣前能倣之心見分。倣",
    "X51n0826_009:0727b15": "第一心無間道自證緣見。苦類智緣前見。倣第二",
    "X51n0826_009:0727b16": "心解脫道自證緣見。集滅道三。倣此作法(文)。",
    "X51n0826_009:0727b17": "補遺　問論文第三類忍。雙證前二。第四類智。唯",
    "X51n0826_009:0727b18": "印第三。清涼開蒙兩釋。乃以第三倣第一自證緣",
    "X51n0826_009:0727b19": "見。第四倣第二自證緣見。論文註釋不同。如何消",
    "X51n0826_009:0727b20": "會。答論中第三各別。雙證前之二見。第四緣第三",
    "X51n0826_009:0727b21": "者。乃重印前之所證二見耳。故第三云各別內證。",
    "X51n0826_009:0727b22": "第四云審定印可。勿得謬謂第四復以證自證分。",
    "X51n0826_009:0727b23": "證第三自證也。若爾則違八觀正智。且前後文中。",
    "X51n0826_009:0727b24": "竝無證自證分之義。但論文三四兩番。雙證二見。",
    "X51n0826_009:0727c01": "註中四心各別開說。文雖不同。義實無殊。",
    "X51n0826_009:0727c02": "△次依下上諦以立十六。",
    "X51n0826_009:0727c03": "二者依觀下上諦境(至)分別隨眠名相見道。",
    "X51n0826_009:0727c04": "音義　清涼釋曰。欲界名下。是現前界。色無色名",
    "X51n0826_009:0727c05": "上。是不現前界。十六心者。謂觀欲界四諦。別立法",
    "X51n0826_009:0727c06": "忍法智八種。依觀上二界四諦。別立類忍類智八",
    "X51n0826_009:0727c07": "種。然論但舉欲界苦諦。以為法也。一現觀忍。是無",
    "X51n0826_009:0727c08": "間道。二現觀智。是解脫道。餘可準知。如其所應法",
    "X51n0826_009:0727c09": "真見道等者。古疏云。以於前十六心後。而作此觀。",
    "X51n0826_009:0727c10": "觀漸麤故。今謂觀智即法自證。既不觀智。故不法",
    "X51n0826_009:0727c11": "耳。百一十二者。欲界四諦四十。上二界四論。各除",
    "X51n0826_009:0727c12": "嗔故。八諦減八。故百一十二。",
    "X51n0826_009:0727c13": "合響　開蒙問。上下諦境十六心。答法忍法智。緣",
    "X51n0826_009:0727c14": "下界如。類忍類智。緣上界如。名上下諦境十六心",
    "X51n0826_009:0727c15": "也。問何故如此。答下界入見現前名法。上界名類。",
    "X51n0826_009:0727c16": "問請示上下。答苦法智忍緣欲界如。倣無間道見",
    "X51n0826_009:0727c17": "分。斷欲界惑。苦法智緣欲界如。倣解脫道見分。證",
    "X51n0826_009:0727c18": "欲界理。苦類智忍。緣上二界如。倣無間道見分。斷",
    "X51n0826_009:0727c19": "上界惑。苦類智緣上界如。倣解脫道見分。證上界",
    "X51n0826_009:0727c20": "理。餘三諦准(文)。",
    "X51n0826_009:0727c21": "△次兼辯九心相見道。",
    "X51n0826_009:0727c22": "若依廣布聖教道理(至)由此九心名相見道。",
    "X51n0826_009:0727c23": "音義　二十六者。即前二種十六也。法類品忍智",
    "X51n0826_009:0727c24": "合說等者。謂以前依觀能所取中。苦諦下法忍法",
    "X51n0826_009:0728a01": "智。類忍類智四種。合為一心。如苦諦。集等亦爾。故",
    "X51n0826_009:0728a02": "總有四心。以次依觀下上現前不現前二種。苦諦",
    "X51n0826_009:0728a03": "下現觀忍智二種。合為一心。餘三例此。亦共有四",
    "X51n0826_009:0728a04": "心。前四後四。故言各有四觀。即為八心。八觀相應",
    "X51n0826_009:0728a05": "之止。總為一心。止觀合說。故有九種。問菩薩於此",
    "X51n0826_009:0728a06": "見道位中。止觀雙運。竝行不悖。何得觀有八。止為",
    "X51n0826_009:0728a07": "一耶。故釋云。雖見道等(云云)。",
    "X51n0826_009:0728a08": "△次結示唯假立。",
    "X51n0826_009:0728a09": "諸相見道依真假說(至)分別隨眠真已斷故。",
    "X51n0826_009:0728a10": "音義　先正申。諸相見道。依真假立非實。如是真",
    "X51n0826_009:0728a11": "見道下。出其所以。",
    "X51n0826_009:0728a12": "△次簡二道別(二)初明證性相別。",
    "X51n0826_009:0728a13": "前真見道證唯識性(至)二中初勝故頌偏說。",
    "X51n0826_009:0728a14": "音義　頌偏說者。以本頌云。智都無所得者。謂真",
    "X51n0826_009:0728a15": "見道。捨二取相故。",
    "X51n0826_009:0728a16": "△次明本後攝別(二)初正明二智攝二見道。",
    "X51n0826_009:0728a17": "前真見道根本智攝後相見道後得智攝。",
    "X51n0826_009:0728a18": "△次別簡後得智有二分(二)初徵。",
    "X51n0826_009:0728a19": "諸後得智有二分耶。",
    "X51n0826_009:0728a20": "△次釋(三)初師二分俱無。",
    "X51n0826_009:0728a21": "有義俱無離二取故。",
    "X51n0826_009:0728a22": "△次師有見無相。",
    "X51n0826_009:0728a23": "有義此智見有相無(至)不執著故說離二取。",
    "X51n0826_009:0728a24": "合響　此智有分別故。有見親照境故。無相下二",
    "X51n0826_009:0728b01": "句。斥前無見。",
    "X51n0826_009:0728b02": "△三師二分俱有。",
    "X51n0826_009:0728b03": "有義此智二分俱有(至)由斯後得二分俱有。",
    "X51n0826_009:0728b04": "音義　說此之此。指後得言。謂此智托真如為質。",
    "X51n0826_009:0728b05": "變似真如相而觀。不能如實見真如體故。所變真",
    "X51n0826_009:0728b06": "如。即是相分。思惟之心。即是見分。所以二分俱有。",
    "X51n0826_009:0728b07": "又說下。廣明聖教有相見義。所現身土。謂他受用",
    "X51n0826_009:0728b08": "身土等。即變似色也。所說正法。即變似聲。若不下。",
    "X51n0826_009:0728b09": "反顯有聲色轉。色蘊下。恐有救曰。轉依位中。已轉",
    "X51n0826_009:0728b10": "色蘊故。無現色之事。釋中先牒救詞。轉四蘊下例",
    "X51n0826_009:0728b11": "明。意云。既轉餘四蘊。不無受等。豈轉色蘊。便不現",
    "X51n0826_009:0728b12": "色。經云。因滅是色。獲得常色。受想行識。亦復如是。",
    "X51n0826_009:0728b13": "即其義也。又若下立理。宗鏡第八十七卷釋曰。又",
    "X51n0826_009:0728b14": "若此智不變似境。離自體法應非所緣者。既無相",
    "X51n0826_009:0728b15": "分。自他之心。他身土等。離自己體之法。不帶影像。",
    "X51n0826_009:0728b16": "應非所緣緣。直親照彼不變為相故。不同真如。真",
    "X51n0826_009:0728b17": "如即是智自體故。問若爾真如。應非所緣緣。無似",
    "X51n0826_009:0728b18": "境相故。答不然。帶如之相起故。離自體法。既無影",
    "X51n0826_009:0728b19": "像。不可言帶彼相起。如何說有所緣緣。彼皆離自",
    "X51n0826_009:0728b20": "體故。既不帶相起名所緣。緣色等時。應緣聲等。緣",
    "X51n0826_009:0728b21": "色等智。不帶聲等相故。又緣無法等。應無所緣緣",
    "X51n0826_009:0728b22": "者。不變為無相。為見所緣緣故(如過未等法。現在無體。設不變相。無",
    "X51n0826_009:0728b23": "所緣故)。以無相分直照於無。無非有體。所緣緣義。如",
    "X51n0826_009:0728b24": "何得成。由此故知。佛亦不能親緣於無(文)。由斯下。",
    "X51n0826_009:0728c01": "結示。",
    "X51n0826_009:0728c02": "△次攝六現觀(二)初徵。",
    "X51n0826_009:0728c03": "此二見道與六現觀相攝云何。",
    "X51n0826_009:0728c04": "△次釋(二)初明現觀體。",
    "X51n0826_009:0728c05": "六現觀者一思現觀(至)謂盡智等究竟位智。",
    "X51n0826_009:0728c06": "音義　清涼引古疏釋云。一思現觀者。思有三品。",
    "X51n0826_009:0728c07": "上簡餘二。劣故非也。喜受相應。簡於捨受。此明利",
    "X51n0826_009:0728c08": "故。共相即是無常苦等。能引煖等者。思生修故。雖",
    "X51n0826_009:0728c09": "未證理。而觀於法。勝於煖等。用最猛故。偏立現觀。",
    "X51n0826_009:0728c10": "煖等近見境界微略。又未證理。故非現觀。二信現",
    "X51n0826_009:0728c11": "觀者。信亦上品。通漏無漏。現觀是慧。故信為助。三",
    "X51n0826_009:0728c12": "戒現觀者。即道共戒。四現觀智諦現觀者。謂在何",
    "X51n0826_009:0728c13": "位。但緣非安立。即通二智。皆是此攝。故言一切種。",
    "X51n0826_009:0728c14": "大論第七十五卷。說三心見道。是此現觀。故知亦",
    "X51n0826_009:0728c15": "是後得智攝。即見道修道之二智也。不取無學之",
    "X51n0826_009:0728c16": "二智者。與究竟現觀。不殊別故。五現觀邊智諦現",
    "X51n0826_009:0728c17": "觀者。謂緣安立諦等。後所得智。然通有漏無漏。一",
    "X51n0826_009:0728c18": "切見修道。緣安立諦智。大論七十一等說。緣安立",
    "X51n0826_009:0728c19": "諦境慧。是此自性故。六究竟現觀者。即無學道後",
    "X51n0826_009:0728c20": "無生智等。而為自性。若欲廣明六種體性。及現觀",
    "X51n0826_009:0728c21": "勝利益等。如顯揚第十七卷文。",
    "X51n0826_009:0728c22": "合響　宗鏡第七十六卷云。現謂現前。觀謂觀察。",
    "X51n0826_009:0728c23": "即真理常現在前。妙智恒能觀察。不令間斷。任運",
    "X51n0826_009:0728c24": "相應。古釋。前思現觀。資糧加行。所有智慧。但能伏",
    "X51n0826_009:0729a01": "未能斷。初地已上信戒智諦。及邊現觀。當地即斷。",
    "X51n0826_009:0729a02": "後地即伏。究竟一觀。非伏非斷。此斷有二。一共相",
    "X51n0826_009:0729a03": "斷。二自相斷。若斷惑證理之時。作空行相。及無我",
    "X51n0826_009:0729a04": "行相。即名共相。為空無我。該通四諦。故名共相斷。",
    "X51n0826_009:0729a05": "若斷惑證理之時。作真如寂滅行相。不通諸諦。唯",
    "X51n0826_009:0729a06": "在滅諦。名自相斷(文)。",
    "X51n0826_009:0729a07": "補遺　顯揚第十六卷云。知八苦後。次正觀察四",
    "X51n0826_009:0729a08": "種諦理。起十六行智。前為後後之所依止。謂為對",
    "X51n0826_009:0729a09": "治四顛倒故。起苦諦四行。一為對治常顛倒。起無",
    "X51n0826_009:0729a10": "常行。二為對治樂淨顛倒故。起於苦行。三為對治",
    "X51n0826_009:0729a11": "我顛倒故。起於空行。四即為治此。起無我行。所以",
    "X51n0826_009:0729a12": "者何。離諸行外餘我空故。即諸行體。非我性故。次",
    "X51n0826_009:0729a13": "於常樂淨我四愛集諦。起因集生緣四行。次於此",
    "X51n0826_009:0729a14": "斷滅諦。起滅淨妙離四行。次於此能證道諦。起道",
    "X51n0826_009:0729a15": "如行出四行(文)。空無我二行。既即諸行體。非我性",
    "X51n0826_009:0729a16": "故。所以該通四諦。名共相斷。",
    "X51n0826_009:0729a17": "△次明相攝義。",
    "X51n0826_009:0729a18": "此真見道攝彼第四(至)而非自性故不相攝。",
    "X51n0826_009:0729a19": "音義　清涼釋曰。第四觀緣非安立諦根本智。即",
    "X51n0826_009:0729a20": "真見道攝。緣非安立後得。即三心相見道攝。第五",
    "X51n0826_009:0729a21": "觀緣安立諦故。十六心相見道攝。並通修道。故云",
    "X51n0826_009:0729a22": "少分。",
    "X51n0826_009:0729a23": "補遺　彼第二三雖此俱起而非自性故不相攝",
    "X51n0826_009:0729a24": "者。顯揚第十七卷云。問思現觀。以何為體。答以上",
    "X51n0826_009:0729b01": "品思所生慧為體。或此現行菩提分法為體。信現",
    "X51n0826_009:0729b02": "觀。以上品世出世緣三寶淨信為體。或此俱行菩",
    "X51n0826_009:0729b03": "提分法為體。戒現觀。以聖所愛身語等業為體。或",
    "X51n0826_009:0729b04": "此俱行菩提分法為體。第四現觀。以緣非安立諦",
    "X51n0826_009:0729b05": "聖慧為體。或此俱行菩提分法為體。第五現觀。以",
    "X51n0826_009:0729b06": "緣安立諦聖慧為體。或此俱行菩提分法為體。第",
    "X51n0826_009:0729b07": "六現觀。以盡智無生智等為體。或此俱行菩提分",
    "X51n0826_009:0729b08": "法為體(文)。凡觀必以慧為體性。今六現觀。除第二",
    "X51n0826_009:0729b09": "三觀。餘四俱以慧為體性。菩提分法。是六種通體。",
    "X51n0826_009:0729b10": "而上品淨信。與聖所愛身語意業。是第二第三兩",
    "X51n0826_009:0729b11": "觀別體。但助令不退。及令觀增明。俱非慧之自性",
    "X51n0826_009:0729b12": "故。不為二道相攝。第一不攝者。以增明故。第六不",
    "X51n0826_009:0729b13": "攝者。尚未起故。",
    "X51n0826_009:0729b14": "△三結益。",
    "X51n0826_009:0729b15": "菩薩得此二見道時(至)能盡未來利樂一切。",
    "X51n0826_009:0729b16": "音義　諸平等者。攝論第六。得三平等。謂一切眾",
    "X51n0826_009:0729b17": "生。一切菩薩。一切如來。於多百門已得自在者。能",
    "X51n0826_009:0729b18": "於百世界中作佛。得百法門。百菩薩而為眷屬等。",
    "X51n0826_009:0729b19": "餘義如攝論中釋。",
    "X51n0826_009:0729b20": "合響　此百法明門。大乘菩薩。初地方了。乃至十",
    "X51n0826_009:0729b21": "方諸佛。本後二智。俱證俱緣。若不證唯識之性。不",
    "X51n0826_009:0729b22": "成根本智。無成佛之期。若不了唯識之相。百法明",
    "X51n0826_009:0729b23": "門。不成後得智。闕化他之行。此唯識百法者。乃是",
    "X51n0826_009:0729b24": "有為無為真俗一切法之性相根本。所以經云。若",
    "X51n0826_009:0729c01": "不證真如。焉能了諸行。若不證唯識真如之性。焉",
    "X51n0826_009:0729c02": "能了唯識百法之行相。故云根本智。證百法性。後",
    "X51n0826_009:0729c03": "得智。緣百法相(文)。",
    "X51n0826_009:0729c04": "△四修習位(三)初末論設問。",
    "X51n0826_009:0729c05": "次修習位其相云何。",
    "X51n0826_009:0729c06": "△次舉本頌答。",
    "X51n0826_009:0729c07": "頌曰無得不思議(至)捨二麤重故便證得轉依。",
    "X51n0826_009:0729c08": "△三末論釋成(二)初略釋頌文(四)初釋第一句。",
    "X51n0826_009:0729c09": "論曰菩薩從前見道起已(至)玅用難測名不思議。",
    "X51n0826_009:0729c10": "合響　菩薩從前見道起已者。應知初地有入住",
    "X51n0826_009:0729c11": "出三心。此當住出已去。修習之位。非初照理時。故",
    "X51n0826_009:0729c12": "云從見道起已。開蒙云。通達位。當其初地入心。住",
    "X51n0826_009:0729c13": "出二心。是修道故(文)。清涼鈔三十四之一釋曰。此",
    "X51n0826_009:0729c14": "釋偈初句。餘障者。即俱生二障。此上辯立修意。斷",
    "X51n0826_009:0729c15": "俱生惑故。從復數修下。出所修法體。離能所取下",
    "X51n0826_009:0729c16": "辯修之德。即釋偈無得不思議言。此有二釋。初遠",
    "X51n0826_009:0729c17": "離所取。名為無得。遠離能取。名不思議。上唯就體",
    "X51n0826_009:0729c18": "釋。下約體用對明(文)。",
    "X51n0826_009:0729c19": "△二釋第二句。",
    "X51n0826_009:0729c20": "是出世間無分別智(至)即十地中無分別智。",
    "X51n0826_009:0729c21": "音義　謂前所云無得不思議者。即是出世間無",
    "X51n0826_009:0729c22": "分別智。斷世間下轉解。餘智者。清涼云。後得智也。",
    "X51n0826_009:0729c23": "△三釋第三句。",
    "X51n0826_009:0729c24": "數修此故捨二麤重(至)令彼永滅故說為捨。",
    "X51n0826_009:0730a01": "音義　此根本智。即是俱生無分別智。謂於十地",
    "X51n0826_009:0730a02": "中。地地數數修習。此無分別智。方能捨彼二障。麤",
    "X51n0826_009:0730a03": "重種子。何為麤重耶。謂二障之種子。性無堪任。違",
    "X51n0826_009:0730a04": "彼細輕。無分別智故。言細輕者。謂彼無漏之種子",
    "X51n0826_009:0730a05": "體相。精細輕微。有堪能用。此無分別智。能滅彼也。",
    "X51n0826_009:0730a06": "故名之為捨。三種麤重中。此中正屬第二種子麤",
    "X51n0826_009:0730a07": "重。以其能障諸智故耳。",
    "X51n0826_009:0730a08": "△四釋第四句(二)初牒頌總標。",
    "X51n0826_009:0730a09": "此能捨彼二麤重故便能證得廣大轉依。",
    "X51n0826_009:0730a10": "△次釋成轉依(二)初轉持種依得二果。",
    "X51n0826_009:0730a11": "依謂所依即依他起(至)證得如斯二轉依果。",
    "X51n0826_009:0730a12": "音義　依他起者。謂根本識。此與染淨諸法為。所",
    "X51n0826_009:0730a13": "依止。故名為依。染謂下轉釋染淨義。轉謂二分等",
    "X51n0826_009:0730a14": "者。二分謂依他起中。染淨二分。轉捨染分。轉得淨",
    "X51n0826_009:0730a15": "分。故名為轉。由數下。出轉依之所因。成立下結示。",
    "X51n0826_009:0730a16": "論意。菩提涅槃。名為二轉依果。",
    "X51n0826_009:0730a17": "△次轉迷悟依得涅槃(三)初正釋。",
    "X51n0826_009:0730a18": "或依即是唯識真如(至)此即真如離雜染性。",
    "X51n0826_009:0730a19": "音義　依即真如此為生死。涅槃之所依故。愚夫",
    "X51n0826_009:0730a20": "下轉解。謂迷此真如。而有凡夫生死。悟此真如。而",
    "X51n0826_009:0730a21": "有聖者涅槃。由數下出所以。",
    "X51n0826_009:0730a22": "△次通妨。",
    "X51n0826_009:0730a23": "如雖性淨而相雜染(至)修習位中斷障證得。",
    "X51n0826_009:0730a24": "音義　恐有謂云。真如之體。猶淨明珠本來清淨。",
    "X51n0826_009:0730b01": "那言離染。方證得耶。釋意可知。",
    "X51n0826_009:0730b02": "△三簡示。",
    "X51n0826_009:0730b03": "雖於此位亦得菩提(至)在大牟尼名法身故。",
    "X51n0826_009:0730b04": "音義　疑云。此位亦得菩提。云何但說轉證依如",
    "X51n0826_009:0730b05": "涅槃頌意。但顯唯識性者。以唯識性即涅槃故此",
    "X51n0826_009:0730b06": "唯識性。若在二乘究竟位中。名為安樂解脫身。於",
    "X51n0826_009:0730b07": "大乘究竟極果。名曰法身。牟尼者。此云寂默。善寂",
    "X51n0826_009:0730b08": "空有二邊。默契中道理故。",
    "X51n0826_009:0730b09": "△次廣釋頌義(三)初徵標。",
    "X51n0826_009:0730b10": "云何證得二種轉依。",
    "X51n0826_009:0730b11": "△次正釋(二)初總標。",
    "X51n0826_009:0730b12": "謂十地中修十勝行(至)二種轉依由斯證得。",
    "X51n0826_009:0730b13": "△次別釋(二)初明十地因(四)初釋十地名義(三)初",
    "X51n0826_009:0730b14": "標。",
    "X51n0826_009:0730b15": "言十地者。",
    "X51n0826_009:0730b16": "音義　清涼疏三十四之二云。此十得名略有四",
    "X51n0826_009:0730b17": "對。一約法喻燄慧法雲法喻合目。餘皆就法。二約",
    "X51n0826_009:0730b18": "體用歡喜善慧約體為名。餘皆就用。三約自他離",
    "X51n0826_009:0730b19": "垢不動。就他受稱。餘皆自義立名。四約當位相形",
    "X51n0826_009:0730b20": "難勝。遠行形他受稱。餘皆當位受名(文)。",
    "X51n0826_009:0730b21": "△次釋(十)初極喜地。",
    "X51n0826_009:0730b22": "一極喜地初獲聖性具證二空能益自他生大喜故。",
    "X51n0826_009:0730b23": "音義　清涼釋云。此有二義。一二利創成故。二聖",
    "X51n0826_009:0730b24": "位新得故。遂本期心。故生歡喜。",
    "X51n0826_009:0730c01": "合響　清涼疏云。十地之中。最初斷障證理。得聖",
    "X51n0826_009:0730c02": "性故。此有三義。一得位。二證理。三成行。由此三故。",
    "X51n0826_009:0730c03": "名極歡喜。一得位者。謂既斷異生之位。便獲聖人",
    "X51n0826_009:0730c04": "之性。以成聖位。下二揀異二乘。二揀唯證生空。三",
    "X51n0826_009:0730c05": "揀唯能自利對於二空。故云具證。又云說有三喜。",
    "X51n0826_009:0730c06": "云多歡喜。一心喜謂。入觀之心適悅。二體喜。出觀",
    "X51n0826_009:0730c07": "喜受相應。三根喜。由前心體歡喜內充外及五根。",
    "X51n0826_009:0730c08": "輕安調暢故。此喜者亦名為樂。又內及觀心即無",
    "X51n0826_009:0730c09": "喜之喜。不同二禪浮動之喜。故梵本他經。多名極",
    "X51n0826_009:0730c10": "喜喜之極故(文)。",
    "X51n0826_009:0730c11": "△二離垢地。",
    "X51n0826_009:0730c12": "二離垢地具淨尸羅遠離能起微細毀犯煩惱垢故。",
    "X51n0826_009:0730c13": "音義　清涼釋曰。離能起誤心犯戒。煩惱垢等。清",
    "X51n0826_009:0730c14": "淨戒具足故。名離垢地。此有三義。一即因離。謂離",
    "X51n0826_009:0730c15": "能起誤犯煩惱。二果行離。謂離犯戒惡業。三對治",
    "X51n0826_009:0730c16": "離。謂淨戒具足。然惑有二。一麤。二細。犯亦有二。由",
    "X51n0826_009:0730c17": "麤煩惱起。於故犯由。細煩惱起於誤犯。今無細惑。",
    "X51n0826_009:0730c18": "故不起誤。何況故耶。",
    "X51n0826_009:0730c19": "合響　清涼云。初地見道。是出世間。依此修於三",
    "X51n0826_009:0730c20": "學戒。最在初前地。雖證真具戒。未能無誤。又以十",
    "X51n0826_009:0730c21": "度明義。前施此戒。故次明之。離垢者。慈氏云。由極",
    "X51n0826_009:0730c22": "遠離犯戒垢故。謂性戒成就。非如初地思擇護戒。",
    "X51n0826_009:0730c23": "不在作意。而無誤故。又云具淨尸羅。乃有二意。一",
    "X51n0826_009:0730c24": "云具足別解脫。及定共道共故。雖第三地。始發定",
    "X51n0826_009:0731a01": "增。能離過時。此地已滿。故有定共。二云或唯別解",
    "X51n0826_009:0731a02": "脫。亦能全離加行根本。後起罪故(文)。",
    "X51n0826_009:0731a03": "△三發光地。",
    "X51n0826_009:0731a04": "三發光地成就勝定大法總持能發無邊玅慧光故。",
    "X51n0826_009:0731a05": "音義　亦名明地。清涼釋曰。隨聞思修照法顯現",
    "X51n0826_009:0731a06": "故名明地。謂三慧照當地所聞之法。此名發光者。",
    "X51n0826_009:0731a07": "定為能發。持為能持。後地慧光為所發所持。然三",
    "X51n0826_009:0731a08": "慧就初發。光約後故。受名不同。",
    "X51n0826_009:0731a09": "合響　清涼云。前三地寄同世間施戒修法。深密",
    "X51n0826_009:0731a10": "云。前位能持微細戒品。未得圓滿世間等持等至。",
    "X51n0826_009:0731a11": "及圓滿聞法總持。為令得此。因說此地令勤修學。",
    "X51n0826_009:0731a12": "總有三義。立發光名。一以初住地十種淨心為能",
    "X51n0826_009:0731a13": "發勝定聞持為所發。以安住地竟。方始聞法修得",
    "X51n0826_009:0731a14": "定故。二以聞持為能發。勝定為所發。以聞法竟。靜",
    "X51n0826_009:0731a15": "處修行。方發定故。三以勝定總持。並為能發。彼四",
    "X51n0826_009:0731a16": "地證光明相。以為所發。謂由得勝定。發修慧光。由",
    "X51n0826_009:0731a17": "得總持教法發聞思光。就此慧中四地證法為所",
    "X51n0826_009:0731a18": "照。三慧光明為能照。三慧是彼證智光明之相(文)。",
    "X51n0826_009:0731a19": "△四燄慧地。",
    "X51n0826_009:0731a20": "四燄慧地安住最勝菩提分法燒煩惱薪慧燄增故。",
    "X51n0826_009:0731a21": "音義　清涼釋曰。不忘煩惱薪。智火能燒故名燄。",
    "X51n0826_009:0731a22": "地燄即慧燄。此亦兼二義。一即根本智火。能燒前",
    "X51n0826_009:0731a23": "地聞持不忘恃。以成慢之煩惱故。二就後智起用",
    "X51n0826_009:0731a24": "故。論云。彼證智法明摩尼寶光中。放阿含光明。入",
    "X51n0826_009:0731b01": "無量法門義。光明智處。普照示現。以是義故。此地",
    "X51n0826_009:0731b02": "釋名為燄。問約初義者。前後諸地。豈不燒惑。有二",
    "X51n0826_009:0731b03": "義故。此偏受名。一就寄位言。此地寄當出世間無",
    "X51n0826_009:0731b04": "漏故。二以三學。此地當慧初得慧故。鈔云。疏釋二",
    "X51n0826_009:0731b05": "義。前約內證。後約外用。據能燒惑。應名火地。但火",
    "X51n0826_009:0731b06": "能燒。未必有燄。今取有燄故能普照。",
    "X51n0826_009:0731b07": "合響　清涼云。瑜伽七十八。引解深密。明四種清",
    "X51n0826_009:0731b08": "淨能攝諸地。前三即意樂戒定增上三清淨。訖此",
    "X51n0826_009:0731b09": "下。第四訖於佛地。明慧增上。又前地雖得世定總",
    "X51n0826_009:0731b10": "持。而未能得菩提分法。捨於定愛。及與法愛。今修",
    "X51n0826_009:0731b11": "證彼行故。燄慧者。法喻雙舉。亦有三義。一約初入",
    "X51n0826_009:0731b12": "地釋。初入證智。能燒前地。解法慢薪故。本分云。不",
    "X51n0826_009:0731b13": "忘煩惱薪。智火能燒故。二約地中釋。由住第四地",
    "X51n0826_009:0731b14": "竟。方修菩提分法。明是地中。若唯取此而為慧者。",
    "X51n0826_009:0731b15": "未修道品。應非燄地。以此地正明菩提分法中該",
    "X51n0826_009:0731b16": "初後。諸論多依此釋。攝論云。由諸菩提分法。焚燒",
    "X51n0826_009:0731b17": "一切障故。障即二障。莊嚴論云。以菩提分慧。為燄",
    "X51n0826_009:0731b18": "自性。以惑智二障為薪自性。此地菩薩。能起燄慧。",
    "X51n0826_009:0731b19": "燒二障薪。名燄慧地。三約地滿。從證智摩尼。放阿",
    "X51n0826_009:0731b20": "含光。故名為燄(文)。",
    "X51n0826_009:0731b21": "△五難勝地。",
    "X51n0826_009:0731b22": "五極難勝地真俗兩智(至)合令相應極難勝故。",
    "X51n0826_009:0731b23": "音義　清涼釋曰。得出世間智。方便善巧。能度難",
    "X51n0826_009:0731b24": "度。故名難勝。謂真俗無違。極難勝故。以三地同世",
    "X51n0826_009:0731c01": "未能得出四地。雖出而不能隨俗。多滯二邊。難以",
    "X51n0826_009:0731c02": "越度。今得出世。又能隨俗巧達五明。真俗無違。能",
    "X51n0826_009:0731c03": "度偏滯。實為難勝。若爾六地已上。豈不然耶。此初",
    "X51n0826_009:0731c04": "得故。偏受其名。",
    "X51n0826_009:0731c05": "合響　清涼云。難勝者。解深密云。即由於彼菩提",
    "X51n0826_009:0731c06": "分法。方修習艱難。名極難勝。故攝大乘。云由真諦",
    "X51n0826_009:0731c07": "智。與世間智更。互相違合。此難合令相應故。世親",
    "X51n0826_009:0731c08": "釋云。由此地中。知真諦智。是無分別。知世間工巧",
    "X51n0826_009:0731c09": "等智。是有分別。此二相違。應修令合。能合難合。令",
    "X51n0826_009:0731c10": "相應故。名極難勝。莊嚴論云。於此五地。有二種難。",
    "X51n0826_009:0731c11": "一勸化無惱難。二生不從心無惱難。此地菩薩。能",
    "X51n0826_009:0731c12": "退二難。於難得勝。",
    "X51n0826_009:0731c13": "△六現前地。",
    "X51n0826_009:0731c14": "六現前地住緣起智引無分別最勝般若令現前故。",
    "X51n0826_009:0731c15": "音義　清涼釋曰。般若波羅蜜行。有間大智現前",
    "X51n0826_009:0731c16": "故。名現前地。謂玅達緣生。引無分別。名般若行。親",
    "X51n0826_009:0731c17": "如目覩。名曰現前。對後彰劣。名為有間。以第七地。",
    "X51n0826_009:0731c18": "常在觀故。",
    "X51n0826_009:0731c19": "合響　清涼云。已說諸諦相應慧。次說緣起。流轉",
    "X51n0826_009:0731c20": "止息。相應慧。寄緣覺地四地出世。未能隨世。五地",
    "X51n0826_009:0731c21": "能隨。而不能破染淨之見。此地觀察無染淨法界。",
    "X51n0826_009:0731c22": "破彼見故。名現前者。莊嚴論云。不住生死涅槃。觀",
    "X51n0826_009:0731c23": "慧現前故。以前五地雙觀故。今得現前。瑜伽引深",
    "X51n0826_009:0731c24": "密經云現前觀察。諸行流轉。又於無相。多修作意。",
    "X51n0826_009:0732a01": "方得現前名。多修無相。此約地初觀十平等故。觀",
    "X51n0826_009:0732a02": "察流轉。此約地中。已入地竟。方觀緣起故。攝論云。",
    "X51n0826_009:0732a03": "由緣起。智能令般若波羅密多。現在前故。此約地",
    "X51n0826_009:0732a04": "中說。無性釋云。謂此地中。住緣起智。由此智力。令",
    "X51n0826_009:0732a05": "無分別智。而得現前悟一切法無染無淨(文)。",
    "X51n0826_009:0732a06": "△七遠行地。",
    "X51n0826_009:0732a07": "七遠行地至無相住功用後邊出過世間二乘道故。",
    "X51n0826_009:0732a08": "音義　清涼釋曰。善修無相行。功用究竟。能過世",
    "X51n0826_009:0732a09": "間二乘出世間道。故名遠行。此有三義。一善修無",
    "X51n0826_009:0732a10": "相。到無相邊。故名遠行。二功用至極。故名遠行。三",
    "X51n0826_009:0732a11": "望前超過。故名遠行。善修無相行。釋行字功用。下",
    "X51n0826_009:0732a12": "皆釋遠字。然善修有二義。一地前有間。不名善修。",
    "X51n0826_009:0732a13": "今常在觀。故云善修。二捨有之無。非善修無。今有",
    "X51n0826_009:0732a14": "無雙離。故名善修。云何雙離。謂空中方便慧故。離",
    "X51n0826_009:0732a15": "有有中。殊勝行故。離無下。釋遠中功用究竟。正明",
    "X51n0826_009:0732a16": "遠義。如極一界之邊故。遠何所過。望前三地。相同",
    "X51n0826_009:0732a17": "世間過之。已遠望四五六相同二乘。今亦超過五",
    "X51n0826_009:0732a18": "地。真俗無違何異。此中有無雙離。略有三異。一彼",
    "X51n0826_009:0732a19": "猶未能過二乘故。二雖以真入俗猶。於雙行未自",
    "X51n0826_009:0732a20": "在故。三彼尚未得甚深般若故。於雙行非深玅故。",
    "X51n0826_009:0732a21": "合響　清涼引瑜伽云。前地雖能多住無相作意。",
    "X51n0826_009:0732a22": "而未能令無相。作意無間無缺。多修習住。前功用",
    "X51n0826_009:0732a23": "未滿。今令滿故。遠行者。通有二義。立遠行名。一從",
    "X51n0826_009:0732a24": "前遠來。至功用邊。二此功用行邊。能遠去後位故。",
    "X51n0826_009:0732b01": "十住論云。去三界遠近法王位。故名遠地(文)。",
    "X51n0826_009:0732b02": "△八不動地。",
    "X51n0826_009:0732b03": "八不動地無分別智任運相續相用煩惱不能動故。",
    "X51n0826_009:0732b04": "合響　清涼引瑜伽云。雖於無相作意無缺無間",
    "X51n0826_009:0732b05": "多修習住。而未能於無相住中。捨離功用。又未能",
    "X51n0826_009:0732b06": "得於相自在修習得滿。初之三地。寄同世間。次有",
    "X51n0826_009:0732b07": "四地。寄三乘法。第八已去。寄顯一乘報行。純熟無",
    "X51n0826_009:0732b08": "相無間故。名不動地。此亦三義。一捨三界行。生受",
    "X51n0826_009:0732b09": "變易果。故云報行。依此起行任運而成故。功用不",
    "X51n0826_009:0732b10": "動。二得無生忍。無相玅慧。則有相不動。三此二無",
    "X51n0826_009:0732b11": "間。煩惱不動。謂前地無相。已得無間相。及煩惱。亦",
    "X51n0826_009:0732b12": "不能動。而為功用所動。無不動名。今由無功用故。",
    "X51n0826_009:0732b13": "令無相。觀任運無間故。三不能動(文)。",
    "X51n0826_009:0732b14": "△九善慧地。",
    "X51n0826_009:0732b15": "九善慧地成就微玅四無礙解能徧十方善說法故。",
    "X51n0826_009:0732b16": "音義　清涼釋曰。得無礙力說法。成就利他行故。",
    "X51n0826_009:0732b17": "名善慧地。得無礙慧。尚未稱善。徧說徧益。方名為",
    "X51n0826_009:0732b18": "善。",
    "X51n0826_009:0732b19": "合響　清涼云。前雖於無相住中。捨離功用。亦能",
    "X51n0826_009:0732b20": "於相自在。而未能於異名眾相。訓詞差別。一切品",
    "X51n0826_009:0732b21": "類。宣說法中。得大自在。為令此分得圓滿故。莊嚴",
    "X51n0826_009:0732b22": "論云。於九地中。四無礙慧。最為殊勝。云何勝耶。於",
    "X51n0826_009:0732b23": "一剎那。三千世界。所有人天。異類異音異義。問此",
    "X51n0826_009:0732b24": "菩薩。能以一音。普答眾問。徧斷眾疑故(文)。",
    "X51n0826_009:0732c01": "△十法雲地。",
    "X51n0826_009:0732c02": "十法雲地大法智雲(至)空麤重充滿法身故。",
    "X51n0826_009:0732c03": "音義　大法智雲。謂總緣一切諸法之智。眾德謂",
    "X51n0826_009:0732c04": "陀羅尼門。三昧門等。喻如水者。智能藏彼眾德。如",
    "X51n0826_009:0732c05": "雲含水。有能生彼勝功能故。蔭蔽者。隔斷之義。如",
    "X51n0826_009:0732c06": "空麤重。即所知障少分。及煩惱障種。謂此麤重。廣",
    "X51n0826_009:0732c07": "大如空。此皆能蔭蔽之。令不為障礙故。攝論云。又",
    "X51n0826_009:0732c08": "如大雲覆隱。如空廣大無邊。惑智二障故。又此智",
    "X51n0826_009:0732c09": "充滿所證所依法身。猶如大雲。充滿虗空故。",
    "X51n0826_009:0732c10": "合響　清涼云。雖於一切品類宣說法中。得大自",
    "X51n0826_009:0732c11": "在。而未能得圓滿法身。現前證受。今精勤修習已",
    "X51n0826_009:0732c12": "得圓滿。又一乘中最居極故。又云雲者。是喻略有",
    "X51n0826_009:0732c13": "三義。一含水義。二覆空義。三注雨義。攝大乘論云。",
    "X51n0826_009:0732c14": "由得總緣一切法智含藏。一切陀羅尼門。三摩地",
    "X51n0826_009:0732c15": "門。此喻含水義。總緣一切法契經等。智不離真如。",
    "X51n0826_009:0732c16": "如雲含空。總持三昧。即是水也。又云譬如大雲能",
    "X51n0826_009:0732c17": "覆。如空廣大障故。此喻覆空義。即以前智。能覆惑",
    "X51n0826_009:0732c18": "智二障。又云。於法身能圓滿故。此有二義。一喻霔",
    "X51n0826_009:0732c19": "雨義。即上之智。出生功德。充滿所依法身故。二喻",
    "X51n0826_009:0732c20": "徧滿義。即前之智。自滿法身耳。又云。不出三義。謂",
    "X51n0826_009:0732c21": "以智慧含德。徧斷諸障。徧證法身故(文)。",
    "X51n0826_009:0732c22": "△三結。",
    "X51n0826_009:0732c23": "如是十地總攝有為(至)令得生長故名為地。",
    "X51n0826_009:0732c24": "音義　先出體性有為功德。謂四智中。玅觀察。平",
    "X51n0826_009:0733a01": "等性之二智也。非餘二智者。此唯因位故。無為功",
    "X51n0826_009:0733a02": "德。謂地地中。所證真如。與所下釋地義。地有依持",
    "X51n0826_009:0733a03": "生長之義。故以為喻。",
    "X51n0826_009:0733a04": "合響　清涼引本業云。地名為持。持百萬阿僧祇",
    "X51n0826_009:0733a05": "功德。亦名生成一切因界。故名為地。唯識第九云。",
    "X51n0826_009:0733a06": "與所修行為勝依持令得生長者。但語其因。缺生",
    "X51n0826_009:0733a07": "果義。鈔云。本業有三義。一持。二生。三成。本論開為",
    "X51n0826_009:0733a08": "四義。住持為二故。一生者出生。謂出生因果。二成",
    "X51n0826_009:0733a09": "者成就。亦通因果。又以因望果。始起名生。終滿名",
    "X51n0826_009:0733a10": "成。又為因名生。為緣名住故。第三名住住亦住。處",
    "X51n0826_009:0733a11": "故。",
    "X51n0826_009:0733a12": "△二釋修十勝行(三)初總標行名。",
    "X51n0826_009:0733a13": "十勝行者即是十種波羅蜜多。",
    "X51n0826_009:0733a14": "合響　清涼云。隨緣順理。造修名行。梵語波羅蜜。",
    "X51n0826_009:0733a15": "此云到彼岸。亦云度無極。即十勝行之通名。",
    "X51n0826_009:0733a16": "△次正釋行義(十二)初明數門。",
    "X51n0826_009:0733a17": "施有三種謂財施(至)受用法樂智成熟有情智。",
    "X51n0826_009:0733a18": "音義　此十勝行。前六各有三品。後四各有二種。",
    "X51n0826_009:0733a19": "顯示差別。財施者。攝論釋曰。謂無染心捨資生具。",
    "X51n0826_009:0733a20": "無畏施者。謂止損害濟拔驚怖。法施者。謂無染心。",
    "X51n0826_009:0733a21": "如實宣說契經等法。律儀戒者。謂於不善能遠離",
    "X51n0826_009:0733a22": "法。防獲受持。由能防獲諸惡不善身語等業。故名",
    "X51n0826_009:0733a23": "律儀。此即是戒。此能建立後二戶羅。由自防獲。能",
    "X51n0826_009:0733a24": "修供養佛等善根。能令證得力無畏等。一切佛法。",
    "X51n0826_009:0733b01": "及能饒益一切有情。令修一切善根法故。耐怨害",
    "X51n0826_009:0733b02": "忍是成熟有情因。安受苦忍。是成佛因。寒熱饑渴。",
    "X51n0826_009:0733b03": "種種苦事。皆能忍受。無退轉故。諦察法忍。是前二",
    "X51n0826_009:0733b04": "忍所依止處。堪忍甚深廣大法故。被甲精進。謂最",
    "X51n0826_009:0733b05": "初時自勵。我當作如是事。即經所說。有勢句攝。善",
    "X51n0826_009:0733b06": "精進。即經所說有勤句。利樂精進。即經所說。有勇",
    "X51n0826_009:0733b07": "句等。安住靜慮。為得現法樂住。離慢見愛。得清淨",
    "X51n0826_009:0733b08": "故。引發靜慮。為能引發。六神通等。殊勝功德。辦事",
    "X51n0826_009:0733b09": "靜慮。為欲饒益諸有情類。以能止息饑儉疾疫諸",
    "X51n0826_009:0733b10": "怖畏等。苦惱事故。已上皆依攝論所釋般若三品。",
    "X51n0826_009:0733b11": "如文可知。方便二者。由大智故。所作施等。不為自",
    "X51n0826_009:0733b12": "求。迴向有情故。不住生死。有大悲故。為欲拔濟諸",
    "X51n0826_009:0733b13": "有情類。不專利己故。不住涅槃。二俱無住故。稱善",
    "X51n0826_009:0733b14": "巧願為要誓。求菩提願者。佛道無上。誓願成故。利",
    "X51n0826_009:0733b15": "樂他願者。眾生無邊。誓願度故。力謂堪能。由思擇",
    "X51n0826_009:0733b16": "力故。有勝堪能。正思決擇。應作不應作故。由修習",
    "X51n0826_009:0733b17": "力故。所修靜慮。有勝堪能。無怯弱故。智有二者。由",
    "X51n0826_009:0733b18": "智助成般若。令所修滿足故。得受用覺法之樂。復",
    "X51n0826_009:0733b19": "由此智。成熟有情。亦得受用覺法樂故。",
    "X51n0826_009:0733b20": "合響　方便二者。清涼疏第二十卷。引無性釋云。",
    "X51n0826_009:0733b21": "方便善巧者。謂不捨生死。而求涅槃。是則說名方",
    "X51n0826_009:0733b22": "便善巧。若以前六波羅蜜多。所集善根。共諸有情。",
    "X51n0826_009:0733b23": "為欲饒益諸有情故。不捨有情。當知即是。不捨生",
    "X51n0826_009:0733b24": "死。即拔濟方便。若以此善迴求無上正等菩提。為",
    "X51n0826_009:0733c01": "證無上佛菩提故。當知。即是希求涅槃。即迴向方",
    "X51n0826_009:0733c02": "便力有二者。梁攝論云。由思擇力能伏一切正行",
    "X51n0826_009:0733c03": "等。所對治障。令不起故。由修習力。能令一切善行。",
    "X51n0826_009:0733c04": "堅固決定。智有二者。無性釋云。由施等六。成立此",
    "X51n0826_009:0733c05": "智。復有此智。成立六種。謂相教等種種品類。是則",
    "X51n0826_009:0733c06": "名為受用法樂。由此玅智。能正了知此施此忍進",
    "X51n0826_009:0733c07": "等如所聞法。饒益一切有情之類。是則名為饒益",
    "X51n0826_009:0733c08": "有情智(文)。",
    "X51n0826_009:0733c09": "△二出體門。",
    "X51n0826_009:0733c10": "此十性者施以無貪(至)一切俱行功德為性。",
    "X51n0826_009:0733c11": "音義　謂施以無貪善根。及行施時。身口意三業。",
    "X51n0826_009:0733c12": "而為體。性戒以受學。戒時三業為性者。大論。律儀",
    "X51n0826_009:0733c13": "以七眾別解脫戒在家出家戒為體。即唯二業。謂",
    "X51n0826_009:0733c14": "表無表。不說語故。若攝善法戒者。謂諸菩薩受律",
    "X51n0826_009:0733c15": "儀。後一切所作。為大菩提。由身語意。積集諸善。以",
    "X51n0826_009:0733c16": "為其體。今論通三聚。及與受隨。故云三業攝眾生",
    "X51n0826_009:0733c17": "戒。居然通三忍。以無瞋等為性者。清涼釋曰。無瞋",
    "X51n0826_009:0733c18": "精進即善十一中二。審慧即別境五中慧。所以有",
    "X51n0826_009:0733c19": "此三者。大論云。自無憤勃。不報他怨。亦不隨眠流",
    "X51n0826_009:0733c20": "注相續。是名菩薩耐怨害忍。即以無瞋及三業為",
    "X51n0826_009:0733c21": "性。若安受苦忍。即精進三業為性。若諦察法忍。即",
    "X51n0826_009:0733c22": "審慧三業為性。故此三業通於三忍。於三各配其",
    "X51n0826_009:0733c23": "一。故有三耳。精進可知。靜慮但以等持為性者。清",
    "X51n0826_009:0733c24": "涼釋曰。等持即三摩地。雖是別境心所之一。今約",
    "X51n0826_009:0734a01": "定說。不通散心。故不說三業。對法論云。起三業自",
    "X51n0826_009:0734a02": "在用時。所有一切種常安住。即通三業。以約用故。",
    "X51n0826_009:0734a03": "後五以擇法為性者。謂般若乃至於智。此五皆以",
    "X51n0826_009:0734a04": "七覺支中擇法覺支而為自性。何者。論說第六是",
    "X51n0826_009:0734a05": "根本智。後四皆是後得智。本後二智皆擇法故。有",
    "X51n0826_009:0734a06": "義下重解願性。願以此三為自性者。謂若不假善",
    "X51n0826_009:0734a07": "欲善決定與深信者。則無由發起弘誓願故。是故",
    "X51n0826_009:0734a08": "願以此三。而為體也。若并眷屬等者(此說自性故約尅實體性",
    "X51n0826_009:0734a09": "而論。若并眷屬。則一一皆以俱行功德為性)。如行施時。以無貪等為體。",
    "X51n0826_009:0734a10": "與無貪俱行餘信慚等。則是眷屬。如施既爾。如是",
    "X51n0826_009:0734a11": "乃至智波羅蜜。以擇法為性。與擇法俱行心及心",
    "X51n0826_009:0734a12": "所。皆名眷屬等。",
    "X51n0826_009:0734a13": "△三明相門。",
    "X51n0826_009:0734a14": "此十相者要七最勝(至)一一皆應四句分別。",
    "X51n0826_009:0734a15": "音義　要七最勝之所攝受者。由諸世間及聲聞",
    "X51n0826_009:0734a16": "等。亦有施等。是故要說其相。以彰決定到彼岸故。",
    "X51n0826_009:0734a17": "一要安住菩薩種性者。種性義見於前。依五性而",
    "X51n0826_009:0734a18": "言。則簡餘四性。若非菩薩種性之人。則所行施等。",
    "X51n0826_009:0734a19": "但感人天有漏及二乘果。而非無上極果之正因",
    "X51n0826_009:0734a20": "故。二要依止大菩提心者。如經云。不發菩提心。而",
    "X51n0826_009:0734a21": "行施等。是為魔業故。三要悲憫一切有情者。謂若",
    "X51n0826_009:0734a22": "不憫有情。而行施等。秪求自利。非兼利故。所以非",
    "X51n0826_009:0734a23": "波羅蜜多。四要事業勝者。若不具行一切善事。則",
    "X51n0826_009:0734a24": "施等行寡。不能滿足無上菩提果故。五要無相智",
    "X51n0826_009:0734b01": "所攝受者。即三輪體空也。如經云。不以色布施。不",
    "X51n0826_009:0734b02": "以聲香味觸法布施。不住於相。名無相智。六要迴",
    "X51n0826_009:0734b03": "向無上菩提者。問既言迴向菩提。何異依止。釋曰。",
    "X51n0826_009:0734b04": "彼有道心。未必一切迴向菩提。此乃迴向。又依止",
    "X51n0826_009:0734b05": "者。即行前心。今迴向者。乃行後願。七要不為二障",
    "X51n0826_009:0734b06": "間雜者。古疏云。即三時無悔也。悔即煩惱。由不了",
    "X51n0826_009:0734b07": "故。即是所知。又即此悔心。障於真智。亦所知也。一",
    "X51n0826_009:0734b08": "一皆應四句分別者。清涼云有三四句。一者一一",
    "X51n0826_009:0734b09": "自望種類。而為四句。施中四句者。一是施非度。不",
    "X51n0826_009:0734b10": "與七勝相應施故。二是度非施。隨喜他施。具七勝",
    "X51n0826_009:0734b11": "故。三亦施亦度。具七勝故。四非施非度。隨喜他施。",
    "X51n0826_009:0734b12": "不與七勝共相應故。二者不約種類次第修者。以",
    "X51n0826_009:0734b13": "明四句。唯施一種。但有二句。未成餘度。缺二句故。",
    "X51n0826_009:0734b14": "謂是度非施。及非施非度。餘戒等五。得有四句。前",
    "X51n0826_009:0734b15": "有施度。得為是度。非戒等故。謂一是戒非度。謂不",
    "X51n0826_009:0734b16": "與七勝。共相應故。二是度非戒。即前施度。具七勝",
    "X51n0826_009:0734b17": "故。三亦戒亦度。具七最勝。而持戒故。四非戒非度。",
    "X51n0826_009:0734b18": "謂前布施。不具七故。忍度望戒。進度望忍。次第如",
    "X51n0826_009:0734b19": "戒。三非次第修者。諸度各得具施四句。如施得望",
    "X51n0826_009:0734b20": "戒忍等度。得有是度非施等句故。可以思準。",
    "X51n0826_009:0734b21": "△四無增減門(三)初明十無增減。",
    "X51n0826_009:0734b22": "此但有十不增減者(至)證十真如無增減故。",
    "X51n0826_009:0734b23": "音義　清涼云。即建立十度之所以。謂十障十如。",
    "X51n0826_009:0734b24": "此能治證。依所證治唯十。故不增多。而減少耳。",
    "X51n0826_009:0734c01": "△次明六無增減(三)初標。",
    "X51n0826_009:0734c02": "復次前六不增減者。",
    "X51n0826_009:0734c03": "△次釋(六)初對治六蔽門。",
    "X51n0826_009:0734c04": "為除六種相違障故。",
    "X51n0826_009:0734c05": "音義　清涼云。立六度所以。六種相違障者。一慳",
    "X51n0826_009:0734c06": "悋蔽。二犯戒蔽。三瞋恚蔽。四懈怠蔽。五散亂蔽。六",
    "X51n0826_009:0734c07": "惡慧蔽。施等六行。如次對除此六蔽故。",
    "X51n0826_009:0734c08": "△三漸修佛法門。",
    "X51n0826_009:0734c09": "漸次修行諸佛法故。",
    "X51n0826_009:0734c10": "合響　清涼云。諸佛法者。謂十力等。攝論云。前之",
    "X51n0826_009:0734c11": "四度。不散動因。第五一種。不散動成熟。第六依是",
    "X51n0826_009:0734c12": "如實覺知。此約自利。",
    "X51n0826_009:0734c13": "△三漸熟有情門。",
    "X51n0826_009:0734c14": "漸次成熟諸有情故此如餘論廣說應知。",
    "X51n0826_009:0734c15": "合響　清涼云。漸熟有情者。攝論云。由施能攝受。",
    "X51n0826_009:0734c16": "由戒能不害。由忍雖遭若能受。由勤助彼所作。由",
    "X51n0826_009:0734c17": "定心未定者令定。由慧已定者令得解脫。此約化",
    "X51n0826_009:0734c18": "他。",
    "X51n0826_009:0734c19": "△四二道之因門。",
    "X51n0826_009:0734c20": "又施等三增上生道(至)諸菩薩道唯有此二。",
    "X51n0826_009:0734c21": "合響　清涼云。施感大財。謂多饒財寶。戒感大體。",
    "X51n0826_009:0734c22": "謂尊貴身。忍感眷屬。有情歸附。由富勝形。及多眷",
    "X51n0826_009:0734c23": "屬。趣中增上。名增上生道。亦即因。能伏煩惱者。謂",
    "X51n0826_009:0734c24": "修善方便。成熟有情者。依此發通故。慧成佛法。佛",
    "X51n0826_009:0735a01": "法由慧故。有此三德。名決定勝。諸菩薩道。唯有此",
    "X51n0826_009:0735a02": "二。若闕一種。道不成故。",
    "X51n0826_009:0735a03": "△五利生斷惑門。",
    "X51n0826_009:0735a04": "又前三種饒益有情(至)永伏永滅諸煩惱故。",
    "X51n0826_009:0735a05": "音義　准清涼釋曰。布施捨彼資財。持戒不損惱",
    "X51n0826_009:0735a06": "彼。忍辱堪忍彼惱。以此三種。饒益有情。精進等三",
    "X51n0826_009:0735a07": "對治煩惱者。問曰。定能伏惑。智能斷惑。對治煩惱。",
    "X51n0826_009:0735a08": "此二可然。若精進一。那言亦能治煩惱耶。答曰。精",
    "X51n0826_009:0735a09": "進於煩惱。雖無伏滅之義。而能勤修對治煩惱諸",
    "X51n0826_009:0735a10": "善加行。能令煩惱永伏滅故。亦得對治煩惱之名。",
    "X51n0826_009:0735a11": "廣如解深密經第四文。前三利生。後三斷惑。諸菩",
    "X51n0826_009:0735a12": "薩道。唯有此二。是故但有六數。不增不減。",
    "X51n0826_009:0735a13": "補遺　瑜伽云。精進雖未永斷煩惱。永害隨眠。而",
    "X51n0826_009:0735a14": "能勇猛修諸善品。彼諸煩惱。不能傾動善品加行。",
    "X51n0826_009:0735a15": "由靜慮故。永伏煩惱。由般若故。永斷隨眠。",
    "X51n0826_009:0735a16": "△六為無住涅槃因門。",
    "X51n0826_009:0735a17": "又由施等不住涅槃(至)為無住處涅槃資糧。",
    "X51n0826_009:0735a18": "音義　清涼釋曰。前三是大悲。饒益有情故。後三",
    "X51n0826_009:0735a19": "是大智。斷滅諸惑故。故為無住涅槃因也。翻彼凡",
    "X51n0826_009:0735a20": "小之雙住。",
    "X51n0826_009:0735a21": "△三結。",
    "X51n0826_009:0735a22": "由此前六不增不減。",
    "X51n0826_009:0735a23": "△三重顯十義。",
    "X51n0826_009:0735a24": "後唯四者為助前六(至)如解深密廣說應知。",
    "X51n0826_009:0735b01": "音義　清涼釋曰。問六度既爾。後四云何。答四屬",
    "X51n0826_009:0735b02": "六攝。義隨六異。於中分二。先總明。次方便下別顯。",
    "X51n0826_009:0735b03": "如解深密廣說應知者。彼經云。觀自在菩薩。復白",
    "X51n0826_009:0735b04": "佛言。世尊。何因緣故。施設所餘波羅蜜多。但有四",
    "X51n0826_009:0735b05": "數。佛告觀自在菩薩曰。善男子。與前六種波羅蜜",
    "X51n0826_009:0735b06": "多。為助伴故。謂諸菩薩。於前三種波羅蜜多。所攝",
    "X51n0826_009:0735b07": "有情。以諸攝事。方便善巧。而攝受之。安置善品。是",
    "X51n0826_009:0735b08": "故我說方便善巧波羅蜜多。與前三種。而為助伴。",
    "X51n0826_009:0735b09": "若諸菩薩。於現法中。煩惱多故。於修無間。無有堪",
    "X51n0826_009:0735b10": "能。羸劣意樂故。下界勝解故。於內心住。無有堪能。",
    "X51n0826_009:0735b11": "於菩薩藏。不能聞緣善修習故。所有靜慮。不能引",
    "X51n0826_009:0735b12": "發出世間慧。彼便攝受劣分狹劣福德資糧。為未",
    "X51n0826_009:0735b13": "來煩惱輕微。心生正願。如是名願波羅蜜多。由此",
    "X51n0826_009:0735b14": "願故。煩惱微薄。能修精進。是故我說。願波羅蜜多。",
    "X51n0826_009:0735b15": "與精進波羅蜜多。而為助伴。若諸菩薩。親近善士。",
    "X51n0826_009:0735b16": "聽聞正法。如理作意。為因緣故。轉劣意樂。成勝意",
    "X51n0826_009:0735b17": "樂。亦能獲得上界勝解。如是名力波羅蜜多。與靜",
    "X51n0826_009:0735b18": "慮波羅密多。而為助伴。若諸菩薩。於菩薩藏。已能",
    "X51n0826_009:0735b19": "聞緣善修習故。能發靜慮。如是名智波羅蜜多。由",
    "X51n0826_009:0735b20": "此智故。堪能引發出世間慧。是故我說智波羅蜜",
    "X51n0826_009:0735b21": "多。與慧波羅蜜多。而為助伴。",
    "X51n0826_009:0735b22": "△五次第門。",
    "X51n0826_009:0735b23": "十次第者謂由前前(至)釋總別名如餘處說。",
    "X51n0826_009:0735b24": "音義　准清涼釋曰。前前引發後後者。謂諸菩薩。",
    "X51n0826_009:0735c01": "若於身財。無所顧悋。便能受持清淨禁戒。為護禁",
    "X51n0826_009:0735c02": "戒。便修忍辱。修忍辱已。能發精進。發精進已。能辦",
    "X51n0826_009:0735c03": "靜慮。具靜慮已。便能獲得出世間慧。得出世慧故。",
    "X51n0826_009:0735c04": "能行方便。有慧方便已。能發大誓。發大願已。於諸",
    "X51n0826_009:0735c05": "善品。有所堪能。有堪能故。便能獲得受用法樂。成",
    "X51n0826_009:0735c06": "就有情之智。由前引發於後義故。次第如是。後後",
    "X51n0826_009:0735c07": "持淨前前者。謂由任持智波羅蜜多。故能淨力波",
    "X51n0826_009:0735c08": "羅蜜多。乃至由任持尸羅故。令施波羅蜜多清淨。",
    "X51n0826_009:0735c09": "此明後能淨前。次第如是。又前前下。復以麤細易",
    "X51n0826_009:0735c10": "難。顯次第義。布施則麤。持戒為細。戒望於忍。戒則",
    "X51n0826_009:0735c11": "為麤。忍則為細等。故云前前麤後後細。前九並為",
    "X51n0826_009:0735c12": "前前。從戒至智。並若後後。一一相望。故致重言。初",
    "X51n0826_009:0735c13": "一唯前。後一唯後。中間八度。遞為前後。難易可知。",
    "X51n0826_009:0735c14": "釋總別名如餘處者。無性釋論云。釋總名者。施等",
    "X51n0826_009:0735c15": "善根。最為殊勝。能到彼岸。是故通名波羅蜜多。到",
    "X51n0826_009:0735c16": "彼岸名。是最勝義。釋別名者。清涼疏云。輟己惠人。",
    "X51n0826_009:0735c17": "名之為施。防非止惡。名之為戒。防其未非。止已起",
    "X51n0826_009:0735c18": "惡故。忍者堪忍諸法。未能忘懷。名之為忍。此約生",
    "X51n0826_009:0735c19": "忍。又忍即忍可。忍即是慧。雙忍事理。練心於法。名",
    "X51n0826_009:0735c20": "之為精。精心務達。目之為進。梵云禪那。此云靜慮。",
    "X51n0826_009:0735c21": "靜揀散心。慮揀無慧。止觀均故。般若此翻慧。推求",
    "X51n0826_009:0735c22": "諦理。名之為慧。方便者。即善巧也。方謂方法。便謂",
    "X51n0826_009:0735c23": "便宜。願者即希求。要誓力者。不可屈伏故。隨思隨",
    "X51n0826_009:0735c24": "修。任運成就。攝論云。由此二力。令前六度無間現",
    "X51n0826_009:0736a01": "前。決斷名智。謂如實覺了。",
    "X51n0826_009:0736a02": "△六依止五修門。",
    "X51n0826_009:0736a03": "此十修者有五種修(至)如集論等廣說其相。",
    "X51n0826_009:0736a04": "音義　初總標。一依下別釋。任持修者。謂住種性",
    "X51n0826_009:0736a05": "菩薩。於自體中。於所依中。具足一切佛法。悉能任",
    "X51n0826_009:0736a06": "持。以此種性。修行施等。是名依止任持修。作意修",
    "X51n0826_009:0736a07": "者。謂以勝解決定願樂等心。誓求菩提。以此作意。",
    "X51n0826_009:0736a08": "修行施等。名曰依止作意修。意樂修者。謂以無厭",
    "X51n0826_009:0736a09": "足。起大意樂。起大慈悲。憐憫一切有情。志期度脫。",
    "X51n0826_009:0736a10": "用此意樂。修行施等。是為依止意樂修。方便修者。",
    "X51n0826_009:0736a11": "謂三輪清淨。如一施中。由無施物施者受者等三",
    "X51n0826_009:0736a12": "分別故。自在修者。謂地上菩薩。分證法身。而能隨",
    "X51n0826_009:0736a13": "類現種種身。得自在故。分得四辯。而能宣說一切",
    "X51n0826_009:0736a14": "佛法。得自在故。以此自在修行施等。謂之依止自",
    "X51n0826_009:0736a15": "在修也。依此下結。又此五修。若會前七最勝義者。",
    "X51n0826_009:0736a16": "於前七最勝中。唯除第四事業。及第六迴向。其餘",
    "X51n0826_009:0736a17": "如次。即此五修。可以意得。",
    "X51n0826_009:0736a18": "△七自類相攝門。",
    "X51n0826_009:0736a19": "此十攝者謂十一一(至)展轉相望應作四句。",
    "X51n0826_009:0736a20": "音義　此十種行。若通相攝者。一一波羅蜜多。皆",
    "X51n0826_009:0736a21": "攝一切。何者。行相無違。互相順故。若別相攝者。依",
    "X51n0826_009:0736a22": "前前引發後後而言之。則前定攝於後。以後必待",
    "X51n0826_009:0736a23": "於前故。後不攝前。以前不待後故。依後後持淨前",
    "X51n0826_009:0736a24": "前而言之。則後必攝於前。以後持淨前故。前不攝",
    "X51n0826_009:0736b01": "後。以前不能持淨後故。若依下。復約純雜義釋。應",
    "X51n0826_009:0736b02": "作四句者。一是純非雜。二是雜非純。三亦純亦雜。",
    "X51n0826_009:0736b03": "四非純非雜。意云。一行為純。諸行為雜。如於初地",
    "X51n0826_009:0736b04": "專修施行名純。望修戒等名雜。即是初句。餘九地",
    "X51n0826_009:0736b05": "中。專修戒等。望初地施。即第二句。初地修施。餘非",
    "X51n0826_009:0736b06": "不修。但隨力隨分。即第三句。末句可知。",
    "X51n0826_009:0736b07": "合響　清涼疏第五之二。引般若論云。檀義攝於",
    "X51n0826_009:0736b08": "六。資生無畏法等。智論云。有未莊嚴波羅蜜。即不",
    "X51n0826_009:0736b09": "攝者。有已莊嚴波羅蜜。即相攝者。鈔釋云。資生無",
    "X51n0826_009:0736b10": "畏法等者。等取下半云。此中一二三。名為修行住。",
    "X51n0826_009:0736b11": "謂施有三種。一財。二無畏。三法。財施即資生。正是",
    "X51n0826_009:0736b12": "檀度。故云此中一也。無畏攝二。謂尸不惱彼。忍受",
    "X51n0826_009:0736b13": "彼惱。皆無畏相。故云二也。法施攝三。謂進定及慧。",
    "X51n0826_009:0736b14": "決定勝道。漸熟佛法。是法施相。故云三也。即十八",
    "X51n0826_009:0736b15": "住中。修行住也。檀度既爾。餘度亦然(文)。",
    "X51n0826_009:0736b16": "△八六十互攝門。",
    "X51n0826_009:0736b17": "此實有十而說六者(至)後得智攝緣世俗故。",
    "X51n0826_009:0736b18": "音義　有處但說六種。不言十者。應知第六攝後",
    "X51n0826_009:0736b19": "四故。本後二智。合為一故。開為十者。第六攝根本",
    "X51n0826_009:0736b20": "智。後得攝後四種。以方便等。皆緣世俗而生起故。",
    "X51n0826_009:0736b21": "△九感果門。",
    "X51n0826_009:0736b22": "此十果者有漏有四(至)或互相資或二合說。",
    "X51n0826_009:0736b23": "音義　有漏有四者。謂資糧加行位中。所修諸行。",
    "X51n0826_009:0736b24": "招果有四。謂等流。異熟。增上。士用果。除離繫者。此",
    "X51n0826_009:0736c01": "唯無漏故。無漏有四者。謂通達修習位中。所修諸",
    "X51n0826_009:0736c02": "行。感果亦四。謂等流。增上。士用。離繫果。除異熟者。",
    "X51n0826_009:0736c03": "唯有漏故。而有處下通妨。謂有處言有漏無漏。皆",
    "X51n0826_009:0736c04": "具五果者。或依互相資說。或漏無漏二位合說。",
    "X51n0826_009:0736c05": "合響　或二合說者。安慧云。謂能永斷自所對治。",
    "X51n0826_009:0736c06": "是諸波羅蜜多離繫果。於現法中。由此施等。攝受",
    "X51n0826_009:0736c07": "自他。是士用果。於當來世後後增勝。展轉生起。是",
    "X51n0826_009:0736c08": "等流果。大菩薩是增上果。感大財富。往生善趣。無",
    "X51n0826_009:0736c09": "怨無壞。多諸喜樂。有情中尊。身無損害。廣大宗族。",
    "X51n0826_009:0736c10": "隨其次第。是施等波羅蜜多異熟果。",
    "X51n0826_009:0736c11": "△十三學相攝門(二)初標。",
    "X51n0826_009:0736c12": "十與三學互相攝者。",
    "X51n0826_009:0736c13": "△次釋(二)初釋三學(三)初戒學。",
    "X51n0826_009:0736c14": "戒學有三一律儀戒(至)甚深廣大如餘處說。",
    "X51n0826_009:0736c15": "合響　此即攝論中四種殊勝。論曰。差別殊勝者。",
    "X51n0826_009:0736c16": "謂菩薩戒有三品。一律儀戒。二攝善法戒。三饒益",
    "X51n0826_009:0736c17": "有情戒。此中律儀戒。應知二戒建立義故。攝善法",
    "X51n0826_009:0736c18": "戒。應知修集一切佛法建立義故。饒益有情戒。應",
    "X51n0826_009:0736c19": "知成熟一切有情建立義故。無性攝論第七卷釋",
    "X51n0826_009:0736c20": "云。差別殊勝。謂諸菩薩具三種戒。即律儀等。聲聞",
    "X51n0826_009:0736c21": "乘等。唯有一種律儀尸羅。是故菩薩。望彼殊勝。律",
    "X51n0826_009:0736c22": "儀戒者。謂正受遠離一切品類惡不善法。攝善法",
    "X51n0826_009:0736c23": "戒者。謂正修習力無畏等一切佛法。饒益有情戒",
    "X51n0826_009:0736c24": "者。謂不顧自樂。隨所堪能。令入三乘。捨生死苦。證",
    "X51n0826_009:0737a01": "涅槃樂。律儀戒應知二戒建立義故者。是二戒因",
    "X51n0826_009:0737a02": "故。謂若防守身語意者。便能無倒修習一切清淨",
    "X51n0826_009:0737a03": "佛法。亦能成熟一切有情。令入三乘。餘則不爾。論",
    "X51n0826_009:0737a04": "曰共不共學處殊勝者。謂諸菩薩。一切性罪不現",
    "X51n0826_009:0737a05": "行故。與聲聞共。相似遮罪有現行故。與彼不共。於",
    "X51n0826_009:0737a06": "此學處。有聲聞犯。菩薩不犯。有菩薩犯。聲聞不犯。",
    "X51n0826_009:0737a07": "菩薩具有身語心戒。聲聞唯有身語二戒。是故菩",
    "X51n0826_009:0737a08": "薩心亦有犯。非諸聲聞。以要言之。一切饒益有情。",
    "X51n0826_009:0737a09": "無罪身語意業。菩薩一切。皆應現行。皆應修學。如",
    "X51n0826_009:0737a10": "是應知。說名為共不共殊勝。論曰甚深殊勝者。謂",
    "X51n0826_009:0737a11": "諸菩薩。由是品類方便善巧。行殺生等十種作業。",
    "X51n0826_009:0737a12": "而無有罪。生無量福。速證無上正等菩提。又諸菩",
    "X51n0826_009:0737a13": "薩。現行變化身語兩業。應知亦是尸羅。由此因緣。",
    "X51n0826_009:0737a14": "或作國王。示行種種惱有情事。安立有情毗奈耶",
    "X51n0826_009:0737a15": "中。又現種種諸本生事。示行逼惱諸餘有情。真實",
    "X51n0826_009:0737a16": "攝受諸餘有情。先令他心深生淨信。後轉成熟。是",
    "X51n0826_009:0737a17": "名菩薩所學尸羅甚深殊勝。論曰廣大殊勝者。復",
    "X51n0826_009:0737a18": "由四種廣大故。無性釋曰。種種無量學處廣大者。",
    "X51n0826_009:0737a19": "謂諸菩薩。所學尸羅。種種品類。無量差別。所以廣",
    "X51n0826_009:0737a20": "大。攝受無量福德廣大者。謂此尸羅。能攝無量福",
    "X51n0826_009:0737a21": "德資糧。所以廣大。攝受一切有情利益安樂意樂",
    "X51n0826_009:0737a22": "廣大者。謂此尸羅。攝諸有情。此世他世。世出世間。",
    "X51n0826_009:0737a23": "捨惡攝善。若因若果。饒益意樂。所以廣大。建立無",
    "X51n0826_009:0737a24": "上正等菩提廣大者。謂此尸羅。建大菩提。所以廣",
    "X51n0826_009:0737b01": "大。諸聲聞等。無如是事。是故殊勝(文)。",
    "X51n0826_009:0737b02": "△次定學。",
    "X51n0826_009:0737b03": "定學有四一大乘光明定(至)引發作業如餘處說。",
    "X51n0826_009:0737b04": "音義　大乘義如常釋。光明乃從喻得名。全喻即",
    "X51n0826_009:0737b05": "雙合體用。能發照了理教行果智者。理即二空真",
    "X51n0826_009:0737b06": "如。教即聲名句文。行謂諸波羅蜜。果謂菩提涅槃",
    "X51n0826_009:0737b07": "集福王定者。王者自在之義。此定能集無邊之福。",
    "X51n0826_009:0737b08": "猶如國王。具大自在。有大勢力。能集多財。無與等",
    "X51n0826_009:0737b09": "故。賢守徤行。此二如文。此四所緣等如餘處說者。",
    "X51n0826_009:0737b10": "攝大乘本論云。所緣差別者。謂大乘法。為所緣故。",
    "X51n0826_009:0737b11": "對治差別者。謂一切法。總相緣智。以楔出楔道理。",
    "X51n0826_009:0737b12": "遣阿賴耶識中。一切麤重障故。堪能差別者。謂住",
    "X51n0826_009:0737b13": "靜慮樂。隨其所欲而受生故。引發差別者。謂能引",
    "X51n0826_009:0737b14": "發一切世界無障礙神通故。作業差別者。謂能振",
    "X51n0826_009:0737b15": "動熾然。徧滿顯示。轉變往來卷舒。一切色像。皆入",
    "X51n0826_009:0737b16": "身中。所往同類。或顯或隱。所作自在。伏他神通。施",
    "X51n0826_009:0737b17": "辯念樂。放大光明。引發如是大神通故。義如無性",
    "X51n0826_009:0737b18": "攝論廣解。",
    "X51n0826_009:0737b19": "合響　定學有四有三釋。英法師云。初定除不善",
    "X51n0826_009:0737b20": "障。二除著障。三除煩惱障。四除所知障。賢首云。初",
    "X51n0826_009:0737b21": "能除流雜染業障。二能除味定著靜障。三能除根",
    "X51n0826_009:0737b22": "本無明障。四能除淨成果智障。與前說大同。清涼",
    "X51n0826_009:0737b23": "云。謂以即事而真智。治於地前。成初地令得賢守",
    "X51n0826_009:0737b24": "定。以此三昧。能守世間出世間賢善法故。前三地",
    "X51n0826_009:0737c01": "為世。第四地為出世。以既了即事而真。能即散而",
    "X51n0826_009:0737c02": "定故。二以即體之用智。對治四地。未能起用。令得",
    "X51n0826_009:0737c03": "五地入俗。成集福王定。三以平等無相智。對治五",
    "X51n0826_009:0737c04": "地。雖能隨俗。未得平等。令得六七二地。般若大光",
    "X51n0826_009:0737c05": "功用。成大乘光明定。四以平等無功用智。對治七",
    "X51n0826_009:0737c06": "地功用。令入八地。乃至佛果。得首楞嚴定。所作究",
    "X51n0826_009:0737c07": "竟。以果既具四。因亦通修故。此解為正。",
    "X51n0826_009:0737c08": "△三慧學(二)初正明三慧相。",
    "X51n0826_009:0737c09": "慧學有三一加行無分別慧(至)所緣行等如餘處說。",
    "X51n0826_009:0737c10": "音義　加行無分別慧者。世親攝論釋。是尋思慧。",
    "X51n0826_009:0737c11": "又云是希求慧。由此能生無分別智。是故亦得無",
    "X51n0826_009:0737c12": "分別名。根本無分別慧者。攝論釋是正證慧。又云",
    "X51n0826_009:0737c13": "是內證慧。又云。加行是此智因。後得是此智果。後",
    "X51n0826_009:0737c14": "得無分別慧者。攝論釋是起用慧。又云是攝持慧。",
    "X51n0826_009:0737c15": "是無分別智之後得。是故亦是無分別名。此三自",
    "X51n0826_009:0737c16": "性者。無性釋云。謂於真義。不異計度。以為自性。此",
    "X51n0826_009:0737c17": "三所依者。謂無分別智。所依心非思議故。亦非非",
    "X51n0826_009:0737c18": "心為所依止。心種類故。以心為因。數習勢力。引得",
    "X51n0826_009:0737c19": "此位。名心種類。此即顯示智所依心。出過一切思",
    "X51n0826_009:0737c20": "量分別。此三因緣者。無性釋云。謂以大乘言音熏",
    "X51n0826_009:0737c21": "習聽聞。由此所引功德差別。及如理作意等。此三",
    "X51n0826_009:0737c22": "所緣者。即是一切補特伽羅。諸法無性所顯真如。",
    "X51n0826_009:0737c23": "解脫增益損減二邊。斯是無分別智所緣境界。此",
    "X51n0826_009:0737c24": "三行相者。無性釋云。於所緣境。相似而行。故名行",
    "X51n0826_009:0738a01": "相無分別智。於真如境。相似而行。離一切相作意",
    "X51n0826_009:0738a02": "行相。以為行相。三智行相差別者。攝論云。譬如啞",
    "X51n0826_009:0738a03": "人求受境界。而未能受。亦不能說。如是加行無分",
    "X51n0826_009:0738a04": "別智。求證真如。而未能證。寂無言說。當知亦爾。又",
    "X51n0826_009:0738a05": "如啞人。正受境界。無所言說。如是根本無分別智。",
    "X51n0826_009:0738a06": "正證真如。離諸戲論。當知亦爾。如不啞人受諸境",
    "X51n0826_009:0738a07": "界。亦起言說。如是後得無分別智。返照真如。現證",
    "X51n0826_009:0738a08": "境界。能起言教。當知亦爾。言等者。等於此三。若任",
    "X51n0826_009:0738a09": "持。若助伴。若異熟等。如彼攝論第八文中廣說。茲",
    "X51n0826_009:0738a10": "不繁錄。",
    "X51n0826_009:0738a11": "△次約位明具闕。",
    "X51n0826_009:0738a12": "如是三慧初二位中(至)加行現種俱已捨故。",
    "X51n0826_009:0738a13": "音義　初二謂資糧加行。此二位中。三智種子皆",
    "X51n0826_009:0738a14": "有。以具法爾無漏種故。現唯加行者。未證真如。無",
    "X51n0826_009:0738a15": "本後二智故。通達位中現唯本後二智者。以初見",
    "X51n0826_009:0738a16": "道十五心中。乍證真如。無加行故。修習位中。有二",
    "X51n0826_009:0738a17": "義別。始從見道第十六心。乃至七地位中。種現皆",
    "X51n0826_009:0738a18": "三。以七地已前。位位之中。皆有無間解脫及勝進",
    "X51n0826_009:0738a19": "道故。八地已去現唯二者。以無功用。不假加行。而",
    "X51n0826_009:0738a20": "勝進故。若爾進趣後位。以用何智。釋云。用後得智。",
    "X51n0826_009:0738a21": "作無漏觀。任運進趣。入餘位故。究竟位中現種俱",
    "X51n0826_009:0738a22": "二者。金剛道後解脫道中。并捨加行種故。",
    "X51n0826_009:0738a23": "△次明相攝。",
    "X51n0826_009:0738a24": "若自性攝戒唯攝戒(至)定攝靜慮慧攝後五。",
    "X51n0826_009:0738b01": "合響　此中相攝有四種義。自性攝者。不取俱行",
    "X51n0826_009:0738b02": "助伴之義。但各舉其當體而言。故云戒唯攝戒等。",
    "X51n0826_009:0738b03": "若并助伴而相攝者。此三前十。一一皆攝一切。若",
    "X51n0826_009:0738b04": "隨作用而相攝者。戒攝前三。施即資糧。戒即自體。",
    "X51n0826_009:0738b05": "忍即戒之眷屬性故。若隨相顯而相攝者。戒攝前",
    "X51n0826_009:0738b06": "四。前三如前。及加攝精進者。由精進力。守護防非。",
    "X51n0826_009:0738b07": "令戒淨故。",
    "X51n0826_009:0738b08": "△十一五位具修門。",
    "X51n0826_009:0738b09": "此十位者五位皆具(至)若現若種俱唯無漏。",
    "X51n0826_009:0738b10": "音義　修習位中其相最顯者。如經云。初地菩薩。",
    "X51n0826_009:0738b11": "於檀波羅蜜。最為增上。乃至第十地云。此位菩薩。",
    "X51n0826_009:0738b12": "於智波羅蜜。最為增上等。即最顯義。然初下。復約",
    "X51n0826_009:0738b13": "五位顯此十行通漏無漏。頓悟菩薩種通二種現",
    "X51n0826_009:0738b14": "唯有漏者。應知有一類菩薩。於前二位中。煩惱所",
    "X51n0826_009:0738b15": "知二障種現。俱未伏滅。直階初地。頓斷分別二障",
    "X51n0826_009:0738b16": "種現。名為頓悟故。於初二位中。所修勝行。若現若",
    "X51n0826_009:0738b17": "種。俱唯有漏。種亦通於無漏者。此指法爾無漏種",
    "X51n0826_009:0738b18": "也。漸悟菩薩於初二位種現俱通漏無漏者。謂於",
    "X51n0826_009:0738b19": "地前。已伏分別煩惱現起。與生空觀俱十行。通無",
    "X51n0826_009:0738b20": "漏故。然於俱生現起煩惱。猶未永滅。是故亦通有",
    "X51n0826_009:0738b21": "漏攝耳。通達位中現唯無漏者。已斷分別二障種",
    "X51n0826_009:0738b22": "故。修習位中復分二者。七地已前。生空法空。或出",
    "X51n0826_009:0738b23": "或入。所修勝行。應通二故。八地已去現唯無漏者。",
    "X51n0826_009:0738b24": "生空智果。純無漏故。佛位可知。",
    "X51n0826_009:0738c01": "△十二因位名異門。",
    "X51n0826_009:0738c02": "此十因位有三種名(至)及煩惱種故未究竟。",
    "X51n0826_009:0738c03": "音義　梵言阿僧祇。此云無數。即九大數中之一",
    "X51n0826_009:0738c04": "數也。謂菩薩於初阿僧祇劫中。經無量時。所修施",
    "X51n0826_009:0738c05": "等勢力尚微。但名波羅蜜多。未見其理。依勝解力。",
    "X51n0826_009:0738c06": "修諸勝行。但有到彼岸之名字故。約位則屬資糧",
    "X51n0826_009:0738c07": "加行位也。第二阿僧祇名為近者。爾時施等勢力",
    "X51n0826_009:0738c08": "漸增。然由作意。方起施等。未得無功用住。任運轉",
    "X51n0826_009:0738c09": "故。但名曰近。約位即是通達及修習位中。七地已",
    "X51n0826_009:0738c10": "前也。第三無數劫中所修施等名曰大者。以能永",
    "X51n0826_009:0738c11": "伏一切煩惱。所修施等。純無漏故。約位則八地已",
    "X51n0826_009:0738c12": "去。至十地也。廣如解深密經。猶有下簡異究竟。義",
    "X51n0826_009:0738c13": "可思准。",
    "X51n0826_009:0738c14": "合響　清涼鈔第五卷之二云。初但名波羅蜜多",
    "X51n0826_009:0738c15": "者。以一行中。修一行故。二名近者。一行之中。修一",
    "X51n0826_009:0738c16": "切行。近菩提故。三廣大者。一切行中。修一切行。體",
    "X51n0826_009:0738c17": "包博故。然未入劫。同於第一。已成佛竟。同於第三",
    "X51n0826_009:0738c18": "(文)。",
    "X51n0826_009:0738c19": "△三結要簡修。",
    "X51n0826_009:0738c20": "此十義類差別無邊(至)而皆攝在十到彼岸。",
    "X51n0826_009:0738c21": "音義　文中先正結。十於下簡定。雖十下攝廣。並",
    "X51n0826_009:0738c22": "可意知。",
    "X51n0826_009:0738c23": "△三釋斷十重障(二)初標。",
    "X51n0826_009:0738c24": "十重障者。",
    "X51n0826_009:0739a01": "△次釋(二)初正明十障(十)初異生性障(三)初正釋",
    "X51n0826_009:0739a02": "(二)初略釋障。",
    "X51n0826_009:0739a03": "一異生性障謂二障中(至)依彼種立異生性故。",
    "X51n0826_009:0739a04": "△次正明斷(三)初對小明斷二種(二)初正釋。",
    "X51n0826_009:0739a05": "二乘見道現在前時(至)具斷二種名得聖性。",
    "X51n0826_009:0739a06": "合響　謂此異生性障。依分別所起二障種立。斷",
    "X51n0826_009:0739a07": "此二種。即得聖性。然於二乘見道位中。唯斷分別",
    "X51n0826_009:0739a08": "煩惱一種。大乘見道雙斷二種。所以大小乘斷惑。",
    "X51n0826_009:0739a09": "有廣狹別。",
    "X51n0826_009:0739a10": "△次釋妨。",
    "X51n0826_009:0739a11": "二真見道現在前時(至)是故二性無俱成失。",
    "X51n0826_009:0739a12": "音義　清涼釋云。然此論意。為異薩婆多宗。彼宗",
    "X51n0826_009:0739a13": "所立。見道之前。斷異生性。無間道起。與惑得俱。說",
    "X51n0826_009:0739a14": "言斷耳。故為伏難云。若異生性。見道前捨。無漏果",
    "X51n0826_009:0739a15": "起。無有凡聖俱成就失。今既依於見斷種立。即無",
    "X51n0826_009:0739a16": "間道有惑種俱。異生未斷。如何凡聖無俱成失。故",
    "X51n0826_009:0739a17": "云見道起時。彼種不成。猶如明生。不與暗並故。凡",
    "X51n0826_009:0739a18": "聖二性。無俱成失。若無間道。與惑得俱。却有凡聖",
    "X51n0826_009:0739a19": "俱成之失。雜集第七。亦顯此義。",
    "X51n0826_009:0739a20": "合響　二真見道者。清涼鈔云。應是大小二乘為",
    "X51n0826_009:0739a21": "二。以次前云二乘見道等故。大小俱是真見斷故",
    "X51n0826_009:0739a22": "(文)。",
    "X51n0826_009:0739a23": "△次簡明二道用別(二)初問。",
    "X51n0826_009:0739a24": "無間道時已無惑種何用復起解脫道為。",
    "X51n0826_009:0739b01": "△次釋。",
    "X51n0826_009:0739b02": "斷惑證滅期心別故(至)及證此品擇滅無為。",
    "X51n0826_009:0739b03": "音義　由二義故。起無間已。復起解脫。一者無間",
    "X51n0826_009:0739b04": "期於斷惑。解脫期於證理。所期之心有別。二者為",
    "X51n0826_009:0739b05": "捨彼惑品麤重性故。此中麤重。謂無堪任。解脫道",
    "X51n0826_009:0739b06": "起方捨此故。無間下轉釋上義。證此品擇滅無為",
    "X51n0826_009:0739b07": "者。意明無間道起。雖斷惑種。然所顯理。由解脫道。",
    "X51n0826_009:0739b08": "能證得故。",
    "X51n0826_009:0739b09": "△三釋不說業果疑。",
    "X51n0826_009:0739b10": "雖見道生亦斷惡趣(至)能起煩惱是根本故。",
    "X51n0826_009:0739b11": "音義　有問曰。經說菩薩見道。亦斷惡趣諸果。及",
    "X51n0826_009:0739b12": "感惡趣諸業。云何但說斷異生性耶。釋意云。煩惱",
    "X51n0826_009:0739b13": "是業果二種根本。以本攝末。故略不言業與果爾。",
    "X51n0826_009:0739b14": "△次引證。",
    "X51n0826_009:0739b15": "由斯初地說斷二愚(至)後麤重言例此應釋。",
    "X51n0826_009:0739b16": "音義　即深密經文。先引次釋。一即異生性障。二",
    "X51n0826_009:0739b17": "即惡趣業果。問曰。執著我法。可名曰愚。惡趣業果。",
    "X51n0826_009:0739b18": "何亦名愚。答曰。應知惡趣業果。由愚而起。是愚品",
    "X51n0826_009:0739b19": "類故。總說為愚。後九地中。如誤犯三業等。皆即愚",
    "X51n0826_009:0739b20": "品。故云後准此釋。或彼唯說下。又一解。或彼初地",
    "X51n0826_009:0739b21": "說斷二愚者。謂利鈍障相應二無明也。利即五見。",
    "X51n0826_009:0739b22": "鈍即貪等。彼麤重言。即彼二愚種子。或麤重言。即",
    "X51n0826_009:0739b23": "彼二愚無堪任性。云何知然。例如入第二靜慮時。",
    "X51n0826_009:0739b24": "說斷苦根。然此苦根。雖非現種。而名麤重。此中麤",
    "X51n0826_009:0739c01": "重。名無堪任。其義亦爾。一解。麤重即是種子。一解。",
    "X51n0826_009:0739c02": "麤重謂無堪任性。後地地中。所斷麤重。皆有此二",
    "X51n0826_009:0739c03": "義也。",
    "X51n0826_009:0739c04": "合響　集論云。若善品所攝。有堪任性。及無記品",
    "X51n0826_009:0739c05": "所攝。染法品所攝。皆名種子。若染污品所攝。及無",
    "X51n0826_009:0739c06": "記品所攝。名為麤重。無堪任故。若染污品所攝。唯",
    "X51n0826_009:0739c07": "名隨眠。瑜伽第二卷云。又於諸自體中。所有種子。",
    "X51n0826_009:0739c08": "若煩惱品所攝。名為麤重。亦名隨眠。若異熟品所",
    "X51n0826_009:0739c09": "攝。及餘無記品所攝。唯名麤重。不名隨眠。若信等",
    "X51n0826_009:0739c10": "善法品所攝種子。不名麤重。亦非隨眠。何以故。由",
    "X51n0826_009:0739c11": "此法生持。所依自體。唯有堪能。非不堪能(文)。",
    "X51n0826_009:0739c12": "△三料簡(二)初簡異二乘所斷。",
    "X51n0826_009:0739c13": "雖初地所攝實通二障(至)不斷隨眠故此不說。",
    "X51n0826_009:0739c14": "音義　謂初地中見道所斷之惑。實通二障。其意",
    "X51n0826_009:0739c15": "唯取所知為正。何者。經說十地。斷十障品。即是無",
    "X51n0826_009:0739c16": "明。意顯是有覆性。不言煩惱染污性故。何以不言。",
    "X51n0826_009:0739c17": "二乘亦能斷故。是與二乘共故。非此菩薩斷障中",
    "X51n0826_009:0739c18": "說。略而不取。又十無明非染污者。唯依十地修所",
    "X51n0826_009:0739c19": "斷說。非謂見道所斷。亦名不染污。以初地住出二",
    "X51n0826_009:0739c20": "心。即屬修道故。問此修習位。亦伏煩惱。及彼麤重。",
    "X51n0826_009:0739c21": "云何不說。釋意云。非正意者。地上菩薩。直趣菩提。",
    "X51n0826_009:0739c22": "本意唯在斷所知故。煩惱隨眠。金剛喻定方斷此",
    "X51n0826_009:0739c23": "故。由此二義。故略不言。此中麤重。謂現起麤重。意",
    "X51n0826_009:0739c24": "指無堪任性而言。",
    "X51n0826_009:0740a01": "△次簡初地亦斷俱生。",
    "X51n0826_009:0740a02": "理實初地修道位中(至)將成佛時方頓斷故。",
    "X51n0826_009:0740a03": "音義　問曰。既十無明。依十地中修所斷說。是則",
    "X51n0826_009:0740a04": "初地亦有斷俱生一分義。何前但云初地斷分別",
    "X51n0826_009:0740a05": "起異生性耶。故釋云理實等。後九准知者。良以地",
    "X51n0826_009:0740a06": "地。皆有三心(初地三心。入心當見道位。住心出心屬修道位。異生性障。見道初心已斷。",
    "X51n0826_009:0740a07": "住出二心。既屬修道。理實亦斷俱生一分。今且依最初斷者。說斷異生性障耳)。初心即入",
    "X51n0826_009:0740a08": "心。中心即住心。後心即出心。進斷次地中惑。初地",
    "X51n0826_009:0740a09": "既爾。餘九皆然。故云准此應知。住滿地下。出初地",
    "X51n0826_009:0740a10": "斷俱生之所以。住即住心。滿心即出心也。所應斷",
    "X51n0826_009:0740a11": "障。即俱生所知一分。三時道者。即入住出也。意明",
    "X51n0826_009:0740a12": "初地住滿心中。若不進斷所應斷障。則初中後三",
    "X51n0826_009:0740a13": "道。應無差別。既分差別。故知亦斷俱生一分障耳。",
    "X51n0826_009:0740a14": "故說下引證。得現觀已者。六現觀中。四五兩觀。見",
    "X51n0826_009:0740a15": "道已明。故云得已。",
    "X51n0826_009:0740a16": "補遺　理應進斷所應斷障者。觀其文意。通指十",
    "X51n0826_009:0740a17": "地滿心中。皆應爾也。故今初地滿心。自應進斷俱",
    "X51n0826_009:0740a18": "生所知一分。此正釋明初地修道位中。理實亦斷",
    "X51n0826_009:0740a19": "俱生所知一分之意。",
    "X51n0826_009:0740a20": "△二邪行障(二)初正釋。",
    "X51n0826_009:0740a21": "二邪行障謂所知障(至)入二地時便能永斷。",
    "X51n0826_009:0740a22": "合響　攝論云。謂於諸有身等邪行障。由前地生",
    "X51n0826_009:0740a23": "大歡喜故。有誤犯三業。名為邪行。清涼鈔云。身等",
    "X51n0826_009:0740a24": "三業。有十惡行。名邪行障。謂所知下出體。所知揀",
    "X51n0826_009:0740b01": "異煩惱。俱生揀於分別。分別初地。已斷盡故。一分",
    "X51n0826_009:0740b02": "唯屬此地斷者。",
    "X51n0826_009:0740b03": "△次引證。",
    "X51n0826_009:0740b04": "由斯二地說斷二愚(至)或唯起業不了業愚。",
    "X51n0826_009:0740b05": "合響　清涼云。開上二障。而為二愚。愚即現行。麤",
    "X51n0826_009:0740b06": "重是種子。二種種業趣愚者。毀責為名。不取惡果。",
    "X51n0826_009:0740b07": "豈名種種。業中不一。即為種種。種種非一。即是毀",
    "X51n0826_009:0740b08": "責。論更釋云。或唯起業。不了業愚。謂前一是起業",
    "X51n0826_009:0740b09": "之愚。後一即是不了業愚。非所發業。此二非必能",
    "X51n0826_009:0740b10": "起於業。則其二愚。一向是愚。若依釋。後之一愚。亦",
    "X51n0826_009:0740b11": "愚品類。問所知障。不能發潤。如何此中能發三業。",
    "X51n0826_009:0740b12": "答唯識第一卷云。續生煩惱發犯戒業。通所知障。",
    "X51n0826_009:0740b13": "此約誤犯。故不相違。",
    "X51n0826_009:0740b14": "△三暗鈍障(二)初正釋。",
    "X51n0826_009:0740b15": "三暗鈍障謂所知障(至)入三地時便能永斷。",
    "X51n0826_009:0740b16": "音義　清涼釋云。忘失三慧。故名闇鈍。三慧別障。",
    "X51n0826_009:0740b17": "如下愚中。今但總說。",
    "X51n0826_009:0740b18": "△次引證。",
    "X51n0826_009:0740b19": "由斯三地說斷二愚(至)能障總持聞思慧者。",
    "X51n0826_009:0740b20": "音義　清涼釋云。一欲貪愚。但略舉愚。應有問曰。",
    "X51n0826_009:0740b21": "上標所知。今何得舉欲貪煩惱。故次釋云。彼昔多",
    "X51n0826_009:0740b22": "與欲貪俱等。意云。以欲貪故。多住散亂故。障定修",
    "X51n0826_009:0740b23": "慧。以此欲貪依障而轉。障盡欲亡。二圓滿下。此持",
    "X51n0826_009:0740b24": "通四。一法持。二義持。三呪持。四能得忍持。以聞思",
    "X51n0826_009:0740c01": "與彼聞持。極相近故。所以偏說。非不障修。",
    "X51n0826_009:0740c02": "△四微細煩惱現行障(二)初正釋(三)初略釋障。",
    "X51n0826_009:0740c03": "四微細煩惱現行障(至)隨現行故說名微細。",
    "X51n0826_009:0740c04": "合響　清涼釋云。第六識言。揀第七識。第七識俱",
    "X51n0826_009:0740c05": "以微細故。此地未斷。今言微細。望前地說。有三義",
    "X51n0826_009:0740c06": "故立微細名。一第六識中分別身見。名為上品。唯",
    "X51n0826_009:0740c07": "不善故。獨頭貪等。名為中品。通善不善。此唯無記。",
    "X51n0826_009:0740c08": "故名下品。二不作意緣故。即任運生義。三遠隨現",
    "X51n0826_009:0740c09": "行故。自無始來。隨逐於身故。有上三義。故名微細。",
    "X51n0826_009:0740c10": "△次正明斷。",
    "X51n0826_009:0740c11": "彼障四地菩提分法(至)故能永害此身見等。",
    "X51n0826_009:0740c12": "音義　清涼釋云。彼障四地等者。以有身見。不能",
    "X51n0826_009:0740c13": "觀身為不淨等。問上言所知障中俱生一分。那名",
    "X51n0826_009:0740c14": "煩惱。答此所知障。昔時多分。與煩惱障同一體起。",
    "X51n0826_009:0740c15": "立煩惱名。由菩提分。正斷所知。彼之身見。亦不行",
    "X51n0826_009:0740c16": "故。前之三地。可不爾耶。以相同世間。今此出世。方",
    "X51n0826_009:0740c17": "能離之。",
    "X51n0826_009:0740c18": "△三復料揀(二)初揀第六識俱(二)初問。",
    "X51n0826_009:0740c19": "寧知此與第六識俱。",
    "X51n0826_009:0740c20": "音義　問意云。六七二識。皆有俱生身見。何理定",
    "X51n0826_009:0740c21": "知此身見等。唯第六識俱耶。",
    "X51n0826_009:0740c22": "△次釋。",
    "X51n0826_009:0740c23": "第七識俱執我見等(至)故此但與第六相應。",
    "X51n0826_009:0740c24": "合響　謂第七識俱身見煩惱。與生空純無漏道。",
    "X51n0826_009:0741a01": "性相違故。七地已前。未獲純無漏故。猶得現起。八",
    "X51n0826_009:0741a02": "地已去。方乃不行。何者。此之身見。與餘我愛等三",
    "X51n0826_009:0741a03": "種煩惱。為依持故。此四煩惱。要至七地滿心。與第",
    "X51n0826_009:0741a04": "六識俱。下下煩惱。同頓伏故。第六俱麤。第七俱細。",
    "X51n0826_009:0741a05": "由麤細異。伏有前後。故此地中所伏煩惱。唯第六",
    "X51n0826_009:0741a06": "俱。",
    "X51n0826_009:0741a07": "△次揀身見等言。",
    "X51n0826_009:0741a08": "身見等言亦攝無始(至)菩提分法特違彼故。",
    "X51n0826_009:0741a09": "音義　前云第六識俱身見等言。此等字義。亦攝",
    "X51n0826_009:0741a10": "所知障。攝定愛法愛。所知障攝者。定法二愛。本是",
    "X51n0826_009:0741a11": "煩惱。由與二愚俱起。所以攝入所知。故下即云所",
    "X51n0826_009:0741a12": "知障攝。二愚斷故。煩惱二愛。亦永不行。愛者躭玩",
    "X51n0826_009:0741a13": "不忘之義。躭玩聞思修法。名為法愛。躭玩諸禪三",
    "X51n0826_009:0741a14": "味。名為定愛。玩定法愛三地不無。故曰尚增。",
    "X51n0826_009:0741a15": "△次引證。",
    "X51n0826_009:0741a16": "由斯四地說斷二愚(至)煩惱二愛亦永不行。",
    "X51n0826_009:0741a17": "音義　等至者。攝論釋曰。正受現前。名為等至。餘",
    "X51n0826_009:0741a18": "並如文。",
    "X51n0826_009:0741a19": "△五於下乘般涅槃障(二)初正釋。",
    "X51n0826_009:0741a20": "五於下乘般涅槃障(至)入五地時便能永斷。",
    "X51n0826_009:0741a21": "音義　即前四地。住出世心。厭生死苦。樂取涅槃。",
    "X51n0826_009:0741a22": "義同二乘厭苦欣寂。欣厭未忘。則取捨角立。是故",
    "X51n0826_009:0741a23": "能障真俗並觀無差別道。無差別者。清涼云。此地",
    "X51n0826_009:0741a24": "真如。名類無別。故緣彼道。名無差別。今入真俗無",
    "X51n0826_009:0741b01": "差別道。便能斷之。",
    "X51n0826_009:0741b02": "△次引證。",
    "X51n0826_009:0741b03": "由斯五地說斷二愚(至)即是此中樂涅槃者。",
    "X51n0826_009:0741b04": "音義　釋斷二愚即是欣厭。",
    "X51n0826_009:0741b05": "△六麤相現行障(二)初正釋。",
    "X51n0826_009:0741b06": "六麤相現行障謂所知障(至)入六地時便能永斷。",
    "X51n0826_009:0741b07": "音義　形於後地。名為麤相。揀非種子。故名現行。",
    "X51n0826_009:0741b08": "無染淨道者。謂由無明緣故諸行起。乃至由生緣",
    "X51n0826_009:0741b09": "故老死起。則有染法。無明滅故行滅。乃至生滅故",
    "X51n0826_009:0741b10": "老死滅。是有淨法。第六地中。最勝般若現前。都無",
    "X51n0826_009:0741b11": "所得。即證無染淨真如。故能證道。亦得無染淨之",
    "X51n0826_009:0741b12": "名。",
    "X51n0826_009:0741b13": "△次引證。",
    "X51n0826_009:0741b14": "由斯六地說斷二愚(至)未能多時住無相觀。",
    "X51n0826_009:0741b15": "音義　執有染者。執有順生因緣。流轉門故。執有",
    "X51n0826_009:0741b16": "淨者。執有逆觀因緣。還滅門故。相觀多行者。意顯",
    "X51n0826_009:0741b17": "非無少時不取相故。",
    "X51n0826_009:0741b18": "△七細相現行障(二)初正釋。",
    "X51n0826_009:0741b19": "七細相現行障謂所知障(至)入七地時便能永斷。",
    "X51n0826_009:0741b20": "音義　形於前地。故說為細。此與前異者。前執流",
    "X51n0826_009:0741b21": "轉還滅之染淨相。此執流轉還滅之生滅相。又相",
    "X51n0826_009:0741b22": "有二。一有。二無。有者麤。無者細。故異前耳。",
    "X51n0826_009:0741b23": "△次引證。",
    "X51n0826_009:0741b24": "由斯七地說斷二愚(至)未能空中起有勝行。",
    "X51n0826_009:0741c01": "音義　細相現行者。由執流轉。故有生相。作意求",
    "X51n0826_009:0741c02": "無相者。由執還滅。故求無相。未能空中起有勝行",
    "X51n0826_009:0741c03": "者。謂由有此作意。勤求無相之愚。故未能於無相",
    "X51n0826_009:0741c04": "空中。巧施方便有為之事也。",
    "X51n0826_009:0741c05": "△八無相作加行障(二)初正釋。",
    "X51n0826_009:0741c06": "八無相中作加行障(至)彼永斷故得二自在。",
    "X51n0826_009:0741c07": "音義　清涼釋云。令無相觀。不任運起。名曰如行。",
    "X51n0826_009:0741c08": "五地觀心劣故。無相觀少。六地觀染淨平等故。無",
    "X51n0826_009:0741c09": "相觀多。七地作加行故。然准護法。於無相中。有加",
    "X51n0826_009:0741c10": "行智。體非是障。以善住故。只由所斷障令作加行。",
    "X51n0826_009:0741c11": "故說名為加行障也。由此第七。有加行故。雖現金",
    "X51n0826_009:0741c12": "等諸相及土。非任運現。故以為障。",
    "X51n0826_009:0741c13": "△次引證。",
    "X51n0826_009:0741c14": "由斯八地說斷二愚(至)生空智果不違彼故。",
    "X51n0826_009:0741c15": "合響　一無相作用愚。即念念加行。入無相觀故。",
    "X51n0826_009:0741c16": "二相中不自在愚。現身現土。不能任運故。八地以",
    "X51n0826_009:0741c17": "上純無漏道。方任運故。此地方能捨賴耶名。三界",
    "X51n0826_009:0741c18": "煩惱。永不現起。離分段生。出三界故。唯第七識微",
    "X51n0826_009:0741c19": "細俱生。猶可現起。以但證生空。法空未純無間故。",
    "X51n0826_009:0741c20": "問何故生空智起。法執猶存。答以生空智。不違第",
    "X51n0826_009:0741c21": "七法我執故。生空智果者。謂生空智所引後得智。",
    "X51n0826_009:0741c22": "及滅盡定也。",
    "X51n0826_009:0741c23": "△九利他不欲行障(二)初正釋。",
    "X51n0826_009:0741c24": "九利他中不欲行障(至)入九地時便能永斷。",
    "X51n0826_009:0742a01": "音義　利他不欲行障者。如經云。第八不動地菩",
    "X51n0826_009:0742a02": "薩。入無生法忍。三際平等。寂滅現前。若諸佛不與",
    "X51n0826_009:0742a03": "此菩薩無量起智門者。彼時即入究竟涅槃。棄捨",
    "X51n0826_009:0742a04": "一切利眾生事。即此障也。",
    "X51n0826_009:0742a05": "合響　清涼疏三十八云。此用能障四無礙解。所",
    "X51n0826_009:0742a06": "知障種。以為體性。以八地已上。六識中所知障。無",
    "X51n0826_009:0742a07": "現行故。",
    "X51n0826_009:0742a08": "△次引證。",
    "X51n0826_009:0742a09": "由斯九地說斷二愚(至)皆是此中第九障攝。",
    "X51n0826_009:0742a10": "音義　先明四無礙相。陀羅尼此云總持。義即所",
    "X51n0826_009:0742a11": "詮之理。法即能詮名等。一中現多。故稱無礙。於一",
    "X51n0826_009:0742a12": "言音中。訓詁解釋無量言音。名辭無礙。上三皆以",
    "X51n0826_009:0742a13": "能持立名。辯無礙者。亦名樂說。此約能說立名。即",
    "X51n0826_009:0742a14": "說上三耳。次愚能下。釋愚義。此愚之用。能障四無",
    "X51n0826_009:0742a15": "礙解。即第七識中。細所知障也。",
    "X51n0826_009:0742a16": "補遺　後後慧者。謂根本智。後後得慧中。流出詞",
    "X51n0826_009:0742a17": "無礙解故。",
    "X51n0826_009:0742a18": "△十於諸法中未得自在障(二)初本地所斷未自",
    "X51n0826_009:0742a19": "在障(二)初正釋。",
    "X51n0826_009:0742a20": "十於諸法中未得自在障(至)入十地時便能永斷。",
    "X51n0826_009:0742a21": "△次引證。",
    "X51n0826_009:0742a22": "由斯十地說斷二愚(至)障大法智雲及所含藏者。",
    "X51n0826_009:0742a23": "音義　所起事業。謂化他神通。玅用難測曰神。自",
    "X51n0826_009:0742a24": "在無壅曰通。如華嚴經云。佛子。此地菩薩。智慧明",
    "X51n0826_009:0742b01": "達。神通自在。隨其心念。能以狹世界作廣世界。廣",
    "X51n0826_009:0742b02": "世界作狹世界。或隨心念。於一毛孔。示現一切佛",
    "X51n0826_009:0742b03": "境莊嚴事等。廣如彼說。大法智雲。謂能含之智。所",
    "X51n0826_009:0742b04": "含藏者。謂力無畏諸功德。微細秘密。亦如莊嚴十",
    "X51n0826_009:0742b05": "通品說。愚能障此二種。斷此障故。便能證得業自",
    "X51n0826_009:0742b06": "在等所依真如。謂神通作業總持定門。皆自在故。",
    "X51n0826_009:0742b07": "△次十地滿心所斷餘障(二)初正釋。",
    "X51n0826_009:0742b08": "此地於法雖得自在(至)彼皆頓斷入如來地。",
    "X51n0826_009:0742b09": "音義　先結前起後。以明餘障。如瑜伽云。雖於一",
    "X51n0826_009:0742b10": "切品類。宣說法中。得大自在。而未能得圓滿法身。",
    "X51n0826_009:0742b11": "現前證受。亦餘障義(文)。",
    "X51n0826_009:0742b12": "補遺　金剛喻定者。集論云。謂居修道位中。最後",
    "X51n0826_009:0742b13": "斷結道位。所有三摩地。或加行道攝。或無間道攝",
    "X51n0826_009:0742b14": "(文)。此中無間道攝者。大乘分別二執。初地初心一",
    "X51n0826_009:0742b15": "時頓斷。俱生二執。於地地中。各斷一分。乃至等覺。",
    "X51n0826_009:0742b16": "尚有二愚。金剛後心。一時頓盡。故曰分別我法。極",
    "X51n0826_009:0742b17": "喜無六七俱生。地地除第七。修道除種現。金剛道",
    "X51n0826_009:0742b18": "後等皆無。",
    "X51n0826_009:0742b19": "△次引證。",
    "X51n0826_009:0742b20": "由斯佛地說斷二愚(至)證大涅槃大菩提故。",
    "X51n0826_009:0742b21": "合響　清涼疏第四十卷云。諸教開合不同。仁王",
    "X51n0826_009:0742b22": "等。合此勝進。入於十地。是以不立等覺。故教化品",
    "X51n0826_009:0742b23": "中。約五忍分位。於寂滅忍。唯有上下。下忍中行。名",
    "X51n0826_009:0742b24": "為菩薩。即第十地。上忍中行。為薩婆若。此謂如來。",
    "X51n0826_009:0742c01": "若依瓔珞。開此勝進。為無垢地。即是等覺。然等覺",
    "X51n0826_009:0742c02": "照寂。妙覺寂照。又賢聖覺觀品中。說六種性。及六",
    "X51n0826_009:0742c03": "賢六忍等。瑜伽具有二義。七十八引深密經。說十",
    "X51n0826_009:0742c04": "一地。第十法雲。十一說名佛地。唯有二十二愚。得",
    "X51n0826_009:0742c05": "佛地時(云云)。更不別說等覺斷證。論復有文。亦立",
    "X51n0826_009:0742c06": "等覺。又菩薩地云。此菩薩雖已修行功德海滿。由",
    "X51n0826_009:0742c07": "未能捨三種法故。不名玅覺。一由未捨劣無漏法。",
    "X51n0826_009:0742c08": "二由未捨白淨無記法。三由未捨有漏善法。至玅",
    "X51n0826_009:0742c09": "覺位。方捨此三。如後第十卷中明。鈔云。論復有下。",
    "X51n0826_009:0742c10": "即第五十論。明百四十不共佛法。約因果位。辯差",
    "X51n0826_009:0742c11": "別中云。若時菩薩坐道場。住最後身。於菩薩道菩",
    "X51n0826_009:0742c12": "提資糧。極善圓滿。爾時無師。修三十七菩提分法。",
    "X51n0826_009:0742c13": "得一剎那。名無障礙智三摩地。是其菩薩學道所",
    "X51n0826_009:0742c14": "攝金剛喻定。彼疏云。此明因滿。菩薩位中。最後位",
    "X51n0826_009:0742c15": "也。此位亦名等覺菩薩。謂從此無間。第二剎那。頓",
    "X51n0826_009:0742c16": "得其餘不共佛法。謂如來十力為初。一切種妙智",
    "X51n0826_009:0742c17": "為後。皆極清淨。悉得無上。彼疏云。此障得果。釋曰。",
    "X51n0826_009:0742c18": "准此論文。於十地後。金剛喻定一剎那中。名為等",
    "X51n0826_009:0742c19": "覺第二剎那玅覺也。",
    "X51n0826_009:0742c21": "成唯識音響補遺卷第九",
    "X51n0826_009:0742c23": "　　音釋",
    "X51n0826_009:0742c24": "瓶(與缾同)。撥(北末切。般入聲)。練磨(上郎殿切。連去聲。下眉波切。音摩)。鬘(莫官切。音",
    "X51n0826_009:0743a01": "瞞)。挾(胡頰切。音恊。持也)。促(千玉切。音蔟。速也)。悖(步昧切。音佩。乖也)。霔(陟慮切。音",
    "X51n0826_009:0743a02": "註。時雨也)。耐(乃帶切。音奈。忍也)。勵(力霽切。音例。勉力也)。輟(朱劣切。音拙。止也)。楔(先結",
    "X51n0826_009:0743a03": "切。音屑)。啞(於加切。音鴉。聲也)。詁(公土切。音古。詰訓通古今之言。而明其故也)。"
}