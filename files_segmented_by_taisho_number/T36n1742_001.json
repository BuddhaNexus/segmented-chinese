{
    "T36n1742_001:1050a05": "大方廣佛華嚴經願行觀門骨目",
    "T36n1742_001:1050a06": "上",
    "T36n1742_001:1050a08": "1 菩提場中說經六品十一卷第一會菩提場中說經六品十一卷",
    "T36n1742_001:1050a09": "1 世主妙嚴品世主妙嚴品第一此經共有三十九品，唯阿僧祇品、如來隨好光明功德品是佛自說，",
    "T36n1742_001:1050a10": "餘皆加諸菩薩說",
    "T36n1742_001:1050a11": "佛在摩竭提國阿蘭若法菩提場中始成正",
    "T36n1742_001:1050a12": "覺。又云：佛神力故令此道場一切莊嚴悉於",
    "T36n1742_001:1050a13": "中現。曰既異壽量久成，不同阿含菩提樹下",
    "T36n1742_001:1050a14": "任運在迹，別圓教也。又云：諸佛神力所加，一",
    "T36n1742_001:1050a15": "念之頃悉包法界。曰加異自力，亦在教道。又",
    "T36n1742_001:1050a16": "云：於一切法成最正覺，智入三世，身滿世",
    "T36n1742_001:1050a17": "間，遍一切土。列眾中，十佛世界微塵菩薩圍",
    "T36n1742_001:1050a18": "繞，皆是如來共集善根諸雜眾，皆云成就大",
    "T36n1742_001:1050a19": "願、具菩薩行等。一一皆云有佛世界微塵數，",
    "T36n1742_001:1050a20": "或云不可思議數無量數等，各得諸佛不思",
    "T36n1742_001:1050a21": "議解脫法門盡第五卷。",
    "T36n1742_001:1050a22": "2 如來現相品如來現相品二卷六，欲說勝法先現勝相，相依理成還為理表，故先現之作理標幟",
    "T36n1742_001:1050a23": "諸菩薩及一切世間主作是思惟：「云何諸佛",
    "T36n1742_001:1050a24": "地境界、加持所行力、無所畏、三昧、無能攝取",
    "T36n1742_001:1050a25": "眼耳鼻舌身意光聲一一皆有云何諸佛字。」頌中云「佛眼",
    "T36n1742_001:1050a26": "云何無有量」等。佛知其念，面門齒間放光，光",
    "T36n1742_001:1050a27": "中說偈，十方菩薩皆悉來集。諸菩薩光中說",
    "T36n1742_001:1050a28": "偈云「即以利益諸眾生，而為自行清淨業。」又",
    "T36n1742_001:1050a29": "云「一一塵中無量身，復現種種莊嚴剎。三",
    "T36n1742_001:1050b01": "世所有一切剎，一剎那中悉能現。」又如來白",
    "T36n1742_001:1050b02": "毫相中有菩薩而說偈曰：「佛身充滿於法界，",
    "T36n1742_001:1050b03": "普現一切眾生前，隨緣赴感靡不周，而恒處",
    "T36n1742_001:1050b04": "此菩提座。如來一一毛孔中，一切剎塵諸佛",
    "T36n1742_001:1050b05": "坐，菩薩眾會共圍繞，演說普賢之勝行此品只是具明",
    "T36n1742_001:1050b06": "如來相好以一具多、以正攝依。」",
    "T36n1742_001:1050b07": "3 普賢三昧品普賢三昧品三卷七為述相由，故入藏身，指因表果，明相有在",
    "T36n1742_001:1050b08": "爾時普賢而於佛前坐師子座，承佛神力入",
    "T36n1742_001:1050b09": "于三昧，名一切諸佛毘盧如來藏身。普入一",
    "T36n1742_001:1050b10": "切佛平等性，同於虛空法界海，出一切諸三",
    "T36n1742_001:1050b11": "昧法，普能包納十方法界。三世諸佛智光明",
    "T36n1742_001:1050b12": "海皆從此生，含藏一切佛力解脫、諸菩薩智，",
    "T36n1742_001:1050b13": "能令一切國土微塵普能容受無邊法界。如",
    "T36n1742_001:1050b14": "此普賢十方虛空，法界亦然。佛眼所見、佛力",
    "T36n1742_001:1050b15": "能到、佛身所現一切國土所有微塵，一一塵",
    "T36n1742_001:1050b16": "中有世界海微塵數佛剎，一一剎中有世界",
    "T36n1742_001:1050b17": "海微塵數佛，一一佛前有佛剎微塵數普賢",
    "T36n1742_001:1050b18": "菩薩皆入此三昧，一一普賢皆有十方諸佛",
    "T36n1742_001:1050b19": "而現其前，同聲讚云：「一切諸佛共如於汝。」",
    "T36n1742_001:1050b20": "十方諸佛同時摩頂。爾時普賢從三昧起，即",
    "T36n1742_001:1050b21": "是從十種三昧門起，第五從一切眾生舍宅",
    "T36n1742_001:1050b22": "三昧門起。偈云：",
    "T36n1742_001:1050b23": "「所現國土皆嚴淨，　　一剎那中見多劫，",
    "T36n1742_001:1050b24": "普賢安住一切剎，　　所現神通勝無比。」",
    "T36n1742_001:1050b25": "4 世界成就品世界成就品四卷同。既具能化，必有所被，故示所見為所化境",
    "T36n1742_001:1050b26": "爾時普賢以佛神力遍觀察一切世界海、眾生",
    "T36n1742_001:1050b27": "海、諸佛海、眾生業海、根欲海、佛法輪海、一切三",
    "T36n1742_001:1050b28": "世海、願力海、神變海。觀已告諸菩薩：「佛知一",
    "T36n1742_001:1050b29": "切世界海成壞清淨智不可思議，乃至神",
    "T36n1742_001:1050c01": "變海智不可思議遍歷一切。」頌云：「一切剎土入",
    "T36n1742_001:1050c02": "我身，所住諸佛亦復然。普賢行願無邊際，我",
    "T36n1742_001:1050c03": "已修行得具足。」普賢又告諸菩薩言：「三世諸",
    "T36n1742_001:1050c04": "佛說世界海有十種事，所謂世界海起具因",
    "T36n1742_001:1050c05": "緣、所依住、形狀、體性、莊嚴、清淨、佛出興劫、住",
    "T36n1742_001:1050c06": "劫、轉變差別、無差別門具如初句。若廣說者，與世",
    "T36n1742_001:1050c07": "界海微塵數等。又有十因緣故，已成當成",
    "T36n1742_001:1050c08": "現成，所謂佛神力故、法應如是故、眾生業故、",
    "T36n1742_001:1050c09": "菩薩智故、眾生菩薩同集善根故、菩薩嚴淨",
    "T36n1742_001:1050c10": "佛土願力故、菩薩成就不退行願故、菩薩清",
    "T36n1742_001:1050c11": "淨勝解自在故、如來善根所流及諸佛成道",
    "T36n1742_001:1050c12": "時自在勢力故、普賢自在願力故。廣說亦有",
    "T36n1742_001:1050c13": "世界海微塵數。」頌云：「一一身包一切剎，一",
    "T36n1742_001:1050c14": "念普現於三世，佛以方便悉入中，此是毘盧",
    "T36n1742_001:1050c15": "所嚴淨。」又云：「有種種所依形相體，乃至差別",
    "T36n1742_001:1050c16": "門。」",
    "T36n1742_001:1050c17": "5 華藏世界品華藏世界品五卷八九十。雖示所化正報之人，須知依報所現之土",
    "T36n1742_001:1050c18": "普賢告大眾言：「此華藏世界海，是毘盧遮那",
    "T36n1742_001:1050c19": "如來昔於世界海劫修菩薩行時，一一劫中",
    "T36n1742_001:1050c20": "親近世界海微塵數佛，一一佛所淨修世界",
    "T36n1742_001:1050c21": "海微塵數大願嚴淨世界，須彌山塵數風輪",
    "T36n1742_001:1050c22": "持。」頌云：「華藏世界所有塵，一一塵中見法界，",
    "T36n1742_001:1050c23": "寶光現佛如雲集，此是如來剎自在。」又有",
    "T36n1742_001:1050c24": "世界海大輪圍山，山中有地，皆金剛所成，眾",
    "T36n1742_001:1050c25": "寶莊嚴。此世界海大地中，有不可說佛剎微",
    "T36n1742_001:1050c26": "塵數香水海，眾寶莊嚴底岸等。一一香水海",
    "T36n1742_001:1050c27": "各有四天下微塵數香水河，眾寶摩尼以為",
    "T36n1742_001:1050c28": "岸等，諸佛因行皆現其中，一一河各有世界",
    "T36n1742_001:1050c29": "塵數莊嚴。此華藏世界海，皆以世界海微",
    "T36n1742_001:1051a01": "塵數清淨功德之所莊嚴。又此不可說佛剎",
    "T36n1742_001:1051a02": "微塵數香水海中，有不可說剎微塵世界種",
    "T36n1742_001:1051a03": "安住，一一種有不可說佛剎微塵世界，於世",
    "T36n1742_001:1051a04": "界海中依住形狀等不同。頌云：「十方所有廣",
    "T36n1742_001:1051a05": "大剎，悉來入此世界種。雖現十方普入中，而",
    "T36n1742_001:1051a06": "實無來無所入。以一剎種入一切，一切入一",
    "T36n1742_001:1051a07": "亦無餘，體相如本無差別，無等無量悉周",
    "T36n1742_001:1051a08": "遍。一切國土微塵中，普見如來在其所。」此香",
    "T36n1742_001:1051a09": "水海在華藏中，如天帝網分布而住，最中",
    "T36n1742_001:1051a10": "者名無邊妙華光香水海。如是十方各以二",
    "T36n1742_001:1051a11": "十重佛剎微塵世界圍繞。頌曰：「華藏世界海，",
    "T36n1742_001:1051a12": "法界等無別，莊嚴極清淨，安住於虛空。」",
    "T36n1742_001:1051a13": "6 毘盧遮那品毘盧遮那品六卷十一。既其通示能所依正，仍須別辯一方偏迹，舉偏知圓、示別識總",
    "T36n1742_001:1051a14": "普賢菩薩告大眾言：「乃往古世過世界微塵",
    "T36n1742_001:1051a15": "劫，復倍是數，有世界海名普門光明。此世",
    "T36n1742_001:1051a16": "界海中有世界名勝音，依摩尼華海住，須",
    "T36n1742_001:1051a17": "彌山微塵數世界而為眷屬。其形正圓，其地",
    "T36n1742_001:1051a18": "無量莊嚴，三百重寶圍繞，寶雲覆上如須彌",
    "T36n1742_001:1051a19": "山，衣服飲食隨念而至。彼勝音世界中有香",
    "T36n1742_001:1051a20": "水海名清淨光明，中有大蓮華須彌山出",
    "T36n1742_001:1051a21": "現名華焰普莊嚴幢山，上有林名摩尼華，",
    "T36n1742_001:1051a22": "眾寶莊嚴。百萬億那由他城周匝圍繞，種種",
    "T36n1742_001:1051a23": "眾生於中止住。林東有城名焰光明，人王",
    "T36n1742_001:1051a24": "所都，百萬億那由他城周匝圍繞。彼勝音世",
    "T36n1742_001:1051a25": "界最初劫中有十須彌山，微塵數如來出興，",
    "T36n1742_001:1051a26": "第一佛名一切功德山須彌勝雲，王名喜見",
    "T36n1742_001:1051a27": "善慧，統領百萬億那由他城，夫人婇女三",
    "T36n1742_001:1051a28": "萬七千，王子五百，大威光為首，有十千夫人。",
    "T36n1742_001:1051a29": "太子見光，以昔所修善根力故，證十種法門",
    "T36n1742_001:1051b01": "已說偈，以佛神力其聲遍滿勝音世界。其王",
    "T36n1742_001:1051b02": "聞已，與夫人俱來至佛所，八部眷屬皆悉來",
    "T36n1742_001:1051b03": "集，聞法獲益，大威光得無量智光明。佛滅",
    "T36n1742_001:1051b04": "後有波羅蜜善根莊嚴佛出世，爾時大威光",
    "T36n1742_001:1051b05": "童子見佛，即得念佛三昧名無邊海藏門等",
    "T36n1742_001:1051b06": "十千法門。值第三第四佛，獲益已還歸本處",
    "T36n1742_001:1051b07": "已上從普賢三昧來皆普賢菩薩說。」",
    "T36n1742_001:1051b08": "2 普光明殿說六品四卷第二會普光明殿說六品四卷",
    "T36n1742_001:1051b09": "7 如來名號品如來名號品七卷十二。雖知一方偏示之別理，須遍達十方之別",
    "T36n1742_001:1051b10": "菩提場中始成正覺，於普光明殿坐蓮華藏",
    "T36n1742_001:1051b11": "師子之座，妙悟皆滿。與十佛剎微塵數菩薩",
    "T36n1742_001:1051b12": "俱，皆一生補處，悉從他方而來集此。為令眾",
    "T36n1742_001:1051b13": "生永斷一切煩惱故，說十住、十行、十向、十藏、",
    "T36n1742_001:1051b14": "十地、十願、十定、十通、十頂，及說如來地境界、",
    "T36n1742_001:1051b15": "神力所行、力、無畏、三昧神通、自在無礙眼耳",
    "T36n1742_001:1051b16": "鼻舌身意、辯才、智慧、勝願皆云如來。爾時世尊知",
    "T36n1742_001:1051b17": "諸菩薩心之所念，現神通已，各於十方過十",
    "T36n1742_001:1051b18": "佛剎微塵數世界各有一世界佛，與十佛剎",
    "T36n1742_001:1051b19": "微塵菩薩俱來佛所。東方世界名金色，上首",
    "T36n1742_001:1051b20": "菩薩名文殊，乘佛威力觀諸菩薩而作是言：",
    "T36n1742_001:1051b21": "「諸佛子！佛國土佛住、佛剎莊嚴、佛法性、佛",
    "T36n1742_001:1051b22": "剎清淨、佛說法、佛出現、佛剎成就、佛菩提皆",
    "T36n1742_001:1051b23": "不可思議。何以故？佛於十方知諸眾生，隨其",
    "T36n1742_001:1051b24": "所應說法調伏。如來於此娑婆諸四天下種",
    "T36n1742_001:1051b25": "種身名色相、修短壽量、處所、諸根生處、諸業觀",
    "T36n1742_001:1051b26": "察皆云種種，皆令眾生所見不同。如來於此四天",
    "T36n1742_001:1051b27": "下中，或名一切義成、或名圓滿月、或名釋迦",
    "T36n1742_001:1051b28": "牟尼、毘盧遮那等，十千名號。如是四天下十",
    "T36n1742_001:1051b29": "方各一世界各十千名。此娑婆世界百億四",
    "T36n1742_001:1051c01": "天下，有百億萬種種名。又於娑婆外十方各",
    "T36n1742_001:1051c02": "有一世界，各有百億萬種種名號，十方盡",
    "T36n1742_001:1051c03": "虛空界種種不同。」",
    "T36n1742_001:1051c04": "8 四聖諦品四聖諦品八卷同。既了別人，應知別法",
    "T36n1742_001:1051c05": "爾時文殊師利菩薩告諸菩薩：「諸佛子！苦聖",
    "T36n1742_001:1051c06": "諦，此娑婆世界中或名罪、或名逼迫、或名變",
    "T36n1742_001:1051c07": "異、攀緣、聚、剌等。集聖諦，或名繫縛、滅壞、愛著",
    "T36n1742_001:1051c08": "義、妄覺念等。滅聖諦，或名無諍、離塵、寂靜等。",
    "T36n1742_001:1051c09": "道聖諦，或名一乘、趣寂、導引等。如是十方世",
    "T36n1742_001:1051c10": "界一一各有四百億十千名號。」",
    "T36n1742_001:1051c11": "9 光明覺品光明覺品九卷十三。欲宣其法，先動其情，橫滿虛空、豎窮色頂，明其人法，所被分齊",
    "T36n1742_001:1051c12": "爾時世尊足下放光，照百億四天下，乃至百",
    "T36n1742_001:1051c13": "億色究竟天，佛神力故皆見如來，十佛剎微",
    "T36n1742_001:1051c14": "塵數菩薩圍繞，十方各一大菩薩，各與十佛",
    "T36n1742_001:1051c15": "剎微塵數菩薩俱，文殊師利為首。爾時一切",
    "T36n1742_001:1051c16": "處文殊師利，各於佛前同時說偈。爾時光",
    "T36n1742_001:1051c17": "明過此世界十方各十佛剎微塵數世界，各",
    "T36n1742_001:1051c18": "有四天下乃至色究竟，一切處文殊說偈亦",
    "T36n1742_001:1051c19": "然，盡法界虛空界亦如是。",
    "T36n1742_001:1051c20": "10 菩薩問明品菩薩問明品十卷同。欲破無明，先啟其萌。能問所問俱是大人，故云菩薩眾位之初，故首為稱",
    "T36n1742_001:1051c21": "爾時文殊問覺首菩薩言：「佛子！心性是一，云",
    "T36n1742_001:1051c22": "何種種差別？所謂善趣惡趣、諸根滿缺、受生",
    "T36n1742_001:1051c23": "同異、端醜苦樂。心不知業、業不知心，受不知",
    "T36n1742_001:1051c24": "報、報不知受，心不知受、受不知心，因不知緣、",
    "T36n1742_001:1051c25": "緣不知因，智不知境、境不知智。」覺首答曰：「諸",
    "T36n1742_001:1051c26": "法無作用，亦無有體性，是故彼一切，各各不",
    "T36n1742_001:1051c27": "相知。譬如河中水，湍流競奔逝，各各不相知，",
    "T36n1742_001:1051c28": "諸法亦如是。眼耳鼻舌身，心意諸情根，以此",
    "T36n1742_001:1051c29": "常流轉，而無能動者。法性本無生，示現而有",
    "T36n1742_001:1052a01": "生，是中無能現，亦無所現物。若實若不實，若",
    "T36n1742_001:1052a02": "妄若非妄，世間出世間，但有假言說。」文殊問",
    "T36n1742_001:1052a03": "財首菩薩：「佛子！一切眾生非眾生，云何如來",
    "T36n1742_001:1052a04": "隨其時、命、身、行解、言論、心樂方便思惟觀察，",
    "T36n1742_001:1052a05": "各有隨其於如是眾生中，為現其身教化調伏？」",
    "T36n1742_001:1052a06": "財首以偈答曰：「分別觀內身，此中誰是我？若",
    "T36n1742_001:1052a07": "能如是解，彼達我有無。」文殊問寶首菩薩：「一",
    "T36n1742_001:1052a08": "切眾生等有四大，無我無我所，云何而有受",
    "T36n1742_001:1052a09": "苦受樂、端醜內外、現報後報？然法界中無美",
    "T36n1742_001:1052a10": "無惡。」寶首以偈曰：「譬如淨明鏡，隨其所對",
    "T36n1742_001:1052a11": "質，現像各不同，業性亦如是。亦如胎藏中，諸",
    "T36n1742_001:1052a12": "根悉成就，體相無來處，業性亦如是。亦如地",
    "T36n1742_001:1052a13": "獄中，種種諸苦事，彼悉無所從，業性亦如",
    "T36n1742_001:1052a14": "是。」文殊問德首菩薩言：「如來所悟唯是一法，",
    "T36n1742_001:1052a15": "云何乃說無量諸法、現無量剎、化無量眾、演",
    "T36n1742_001:1052a16": "音示身知心、現通震界等皆云無量？」德首偈答：「譬如",
    "T36n1742_001:1052a17": "火性一，能燒一切物，火焰無分別，諸佛法如",
    "T36n1742_001:1052a18": "是。海波、風吹、雨地亦如是。又如地界一，能生",
    "T36n1742_001:1052a19": "種種芽，非地有殊異，諸佛法如是。」文殊問目",
    "T36n1742_001:1052a20": "首菩薩言：「如來福田等一無異，云何而見眾",
    "T36n1742_001:1052a21": "生布施果報不同？所謂種種色形、家根、財主、",
    "T36n1742_001:1052a22": "眷屬、官位、功德、智慧皆云種種，如來於彼其心平等",
    "T36n1742_001:1052a23": "無異思惟。」目首偈答：「譬如大地一，隨種各",
    "T36n1742_001:1052a24": "生芽，於彼無冤親，佛福田亦然。亦如水",
    "T36n1742_001:1052a25": "一味，因器有差別，亦如淨明鏡，隨色而現像。",
    "T36n1742_001:1052a26": "如阿伽陀藥，能療一切病下二句大同。」文殊問勤首",
    "T36n1742_001:1052a27": "菩薩言：「佛教是一，眾生得見，云何不即斷一",
    "T36n1742_001:1052a28": "切煩惱？然其五陰三界三毒無有差別，是則",
    "T36n1742_001:1052a29": "佛教於諸眾生或有利益或無利益。」答曰：「由",
    "T36n1742_001:1052b01": "進怠不同，而令種種。」文殊問法首菩薩：「如佛",
    "T36n1742_001:1052b02": "所說，若有眾生受持正法，悉能斷除一切煩惱。",
    "T36n1742_001:1052b03": "何故復有受持正法而不斷者，隨諸煩惱？」法",
    "T36n1742_001:1052b04": "首答曰：「如人水所漂，懼溺而渴死。於法不",
    "T36n1742_001:1052b05": "修行，多聞亦如是。如人設美饍，自餓而不食。",
    "T36n1742_001:1052b06": "如人善方藥，自疾不能救。如人數他寶，自無",
    "T36n1742_001:1052b07": "半錢分。如人生王宮，而受餒與寒。如聾奏",
    "T36n1742_001:1052b08": "音樂，悅彼不自聞。如盲繢眾像，示彼不自見",
    "T36n1742_001:1052b09": "下二句竝同。」文殊問智首菩薩：「於佛法中以智為首，",
    "T36n1742_001:1052b10": "如來何故或讚施戒乃至智慧及以四無量心，",
    "T36n1742_001:1052b11": "然終無有唯以一法能成菩提？」智首偈答：",
    "T36n1742_001:1052b12": "「佛知眾生心，性分各不同，隨其所應度，如治",
    "T36n1742_001:1052b13": "而說法。慳者為讚施等諸法。」文殊問普賢",
    "T36n1742_001:1052b14": "菩薩：「諸佛唯以一道而得出離，云何今見佛",
    "T36n1742_001:1052b15": "土不同？」賢首偈答：「文殊法常爾，法王唯一法，",
    "T36n1742_001:1052b16": "一切無礙人，一道出生死。一切諸佛身，唯是",
    "T36n1742_001:1052b17": "一法身，一心一智慧，力無畏亦然。一切諸佛",
    "T36n1742_001:1052b18": "剎，莊嚴悉圓滿，隨眾生行異，如是見不同。佛",
    "T36n1742_001:1052b19": "剎無分別，無憎亦無愛，但隨眾生心，如是見",
    "T36n1742_001:1052b20": "有殊。」十首次問文殊言：「我等說已，仁者當",
    "T36n1742_001:1052b21": "說如來所有境界。何等是佛境界、因度、入智、",
    "T36n1742_001:1052b22": "法說、知證、現廣皆如初句？」文殊亦以十偈答：「如來",
    "T36n1742_001:1052b23": "深境界，其量等虛空。一切眾生入，而實無",
    "T36n1742_001:1052b24": "所入。如來深境界，所有勝妙因，億劫常宣說，",
    "T36n1742_001:1052b25": "亦復不能盡餘九皆以究竟無差別答。」由是答故，娑婆十方",
    "T36n1742_001:1052b26": "盡虛空界，以佛神力故，悉皆明見十種差別，",
    "T36n1742_001:1052b27": "所謂法差別、業、世間、身根、受生、持戒果、犯戒果、",
    "T36n1742_001:1052b28": "國土果下九句同初。",
    "T36n1742_001:1052b29": "11 淨行品淨行品十一卷十四。雖善其趣，非行不前。去俗進道，故名為淨，淨彼行故。行假茲淨，彼此俱得淨",
    "T36n1742_001:1052c01": "行之號",
    "T36n1742_001:1052c02": "智首問文殊言：「佛子！云何得無過失身語意",
    "T36n1742_001:1052c03": "業、不害、不可毀、不壞、不退轉、不可動、殊勝清淨、",
    "T36n1742_001:1052c04": "無染智為先導具如初句？云何得生處具足、種族、",
    "T36n1742_001:1052c05": "家、色相、念、慧、行、無畏、覺悟皆云具足？云何得勝慧",
    "T36n1742_001:1052c06": "第一、最上最勝、無量無數、不思議、無與等、不",
    "T36n1742_001:1052c07": "可量、不可說皆云慧？云何得因力、欲力、方便力、",
    "T36n1742_001:1052c08": "緣力、所緣力、根力、觀察力、奢摩他力、毘盋舍",
    "T36n1742_001:1052c09": "那力、思惟力，及十種善巧、七覺、六度經具列十七覺，加空、",
    "T36n1742_001:1052c10": "無相、無願，六度加慈悲喜捨、佛十力、八部守護？云何得與眾生",
    "T36n1742_001:1052c11": "為依、救、歸趣、炬、明照、導、勝導、普導如初句？云何",
    "T36n1742_001:1052c12": "於一切眾生中為第一、大、勝、最勝、妙、極妙、上、",
    "T36n1742_001:1052c13": "無上、無等、無等等加為？」文殊告智首菩薩言：",
    "T36n1742_001:1052c14": "「為欲饒益世間天人，問如是義。若諸菩薩善",
    "T36n1742_001:1052c15": "用其心，則獲一切勝妙功德，於諸佛法心無",
    "T36n1742_001:1052c16": "所礙住去來今。諸佛之道，隨眾生住，恒不捨",
    "T36n1742_001:1052c17": "離。當如普賢色像第一，一切行願皆得具足，",
    "T36n1742_001:1052c18": "而為眾生第二導師，皆由發此一切大願，始",
    "T36n1742_001:1052c19": "從居家入僧伽藍，修行諸儀皆發大願。」偈",
    "T36n1742_001:1052c20": "云：「菩薩在家，當願眾生下二十一偈第二句同，知家性空，",
    "T36n1742_001:1052c21": "免其逼迫。孝事父母，善事於佛，護養一切。妻",
    "T36n1742_001:1052c22": "子集會，怨親平等，永離貪著。若得五欲，拔除",
    "T36n1742_001:1052c23": "欲箭，究竟安隱。伎樂聚會，以法自娛，了伎非",
    "T36n1742_001:1052c24": "實。結跏趺坐，善根堅固，得不動地。若舉於",
    "T36n1742_001:1052c25": "足，出生死海，具眾善法。整衣束帶，檢束善",
    "T36n1742_001:1052c26": "根，不令散失。大小便時，棄貪瞋癡，蠲除罪",
    "T36n1742_001:1052c27": "法。洗滌形穢，清淨調柔，畢竟無垢。以水洗",
    "T36n1742_001:1052c28": "面，得淨法門，永無垢染。見修園圃，五欲圃",
    "T36n1742_001:1052c29": "中，耘除愛草。見歡樂人，常得安樂，樂供養",
    "T36n1742_001:1053a01": "佛。見苦樂人，獲根本智，滅除眾苦。見疾病",
    "T36n1742_001:1053a02": "人，知身空寂，離乖諍法。若見沙門，調柔寂",
    "T36n1742_001:1053a03": "靜，畢竟第一。若飯食時，禪悅為食，法喜充",
    "T36n1742_001:1053a04": "滿。洗浴身體，身心無垢，內外光潔。盛暑炎",
    "T36n1742_001:1053a05": "毒，捨離眾惱，一切皆盡。若洗足時，具神足",
    "T36n1742_001:1053a06": "力，所行無礙。以時寢息，身得安隱，心無動",
    "T36n1742_001:1053a07": "亂。睡眠始寤，一切智覺，周顧十方。若諸菩",
    "T36n1742_001:1053a08": "薩，如是用心，則獲一切，勝妙功德。」",
    "T36n1742_001:1053a09": "12 賢首品賢首品十二卷同。盡十五賢位之初，故云賢首，即是初住近方便也。聖中之賢故名為賢，賢家之",
    "T36n1742_001:1053a10": "首故名賢首",
    "T36n1742_001:1053a11": "爾時文殊說無濁亂清淨行大功德已，欲顯",
    "T36n1742_001:1053a12": "示菩提心功德故，以偈問賢首菩薩曰：「我今",
    "T36n1742_001:1053a13": "已為諸菩薩，說佛往修清淨行。仁亦當於此",
    "T36n1742_001:1053a14": "會中，演暢修行勝功德。」賢首乃說七百一十",
    "T36n1742_001:1053a15": "五行七言偈答。初一句誡云：「善哉仁者應諦",
    "T36n1742_001:1053a16": "聽」。次十五句歡菩提心，自謙云：「彼諸功德不",
    "T36n1742_001:1053a17": "可量，我今隨力說少分，猶如大海一滴水。」次",
    "T36n1742_001:1053a18": "二句標發心因緣云：「菩薩發意求菩提，非是",
    "T36n1742_001:1053a19": "無因無有緣。」次九行正明發心因緣，以三寶、",
    "T36n1742_001:1053a20": "菩提、眾生、國土以為所緣，能信之心以為自",
    "T36n1742_001:1053a21": "因。偈云：「於佛法僧生敬信，以是而生廣大",
    "T36n1742_001:1053a22": "心，不求五欲及王位，富饒自樂大名稱。但",
    "T36n1742_001:1053a23": "為永滅眾生苦，利益世間而發心，常欲利益",
    "T36n1742_001:1053a24": "諸眾生，莊嚴國土供養佛。受持正法修諸智，",
    "T36n1742_001:1053a25": "證菩提故而發心。」次「信為道元」下十四行，",
    "T36n1742_001:1053a26": "歡信心勝妙。次「若常」下，廣歡發心，從始至終",
    "T36n1742_001:1053a27": "諸行相生，以至果用。次廣述因果諸用。",
    "T36n1742_001:1053a28": "3 忉利天宮說六品三卷第三會忉利天宮說六品三卷13 昇須彌山頂品昇須彌山頂品",
    "T36n1742_001:1053a29": "十三卷十六。不動而昇，赴機得處",
    "T36n1742_001:1053b01": "爾時如來威神力故，十方一切世界一一四",
    "T36n1742_001:1053b02": "天下閻浮提中，悉見如來坐菩提樹。爾時如",
    "T36n1742_001:1053b03": "來不離此座，昇須彌山向帝釋殿。爾時帝釋",
    "T36n1742_001:1053b04": "遙見佛來，以佛神力莊嚴此殿置即子座，諸",
    "T36n1742_001:1053b05": "供養具一一莊嚴，及所圍繞皆有十千，皆稱",
    "T36n1742_001:1053b06": "善來請佛入殿。佛即受請，十方皆然。以佛力",
    "T36n1742_001:1053b07": "故，殿中所有樂音自息。帝釋自憶過去佛所",
    "T36n1742_001:1053b08": "種諸善根，而說二十偈以歎十佛。謂過去七",
    "T36n1742_001:1053b09": "佛等，一一皆云「是故此處最吉祥，十方世界",
    "T36n1742_001:1053b10": "亦復如是。」世尊坐已，此殿忽然廣博寬容，十",
    "T36n1742_001:1053b11": "方世界亦復如是。",
    "T36n1742_001:1053b12": "14 須彌山頂偈讚品須彌山頂偈讚品十四卷同。既登山已，欲說法性，還依法性以歎於人。人勝",
    "T36n1742_001:1053b13": "法尊，投心有在",
    "T36n1742_001:1053b14": "爾時十方各有一大菩薩，各與佛剎微塵數",
    "T36n1742_001:1053b15": "菩薩俱，從百億佛剎塵數世界外來。文列十",
    "T36n1742_001:1053b16": "慧菩薩，法慧為首。各列彼十界及界中十",
    "T36n1742_001:1053b17": "佛，各各化作毘盧遮那師子之座，各坐其上。",
    "T36n1742_001:1053b18": "十方各集亦復如是。世尊兩足放百千億妙",
    "T36n1742_001:1053b19": "色光明普照十方，此眾皆見。十慧各說十偈",
    "T36n1742_001:1053b20": "歎佛。二一切慧，偈曰：「假使百千劫，常見於如",
    "T36n1742_001:1053b21": "來，不依真實義，而觀救世者，是人取諸相，增",
    "T36n1742_001:1053b22": "長癡惑網，繫縛生死獄，盲冥不見佛。法性本",
    "T36n1742_001:1053b23": "空寂，無取亦無見，性空即是佛，不可得思量。",
    "T36n1742_001:1053b24": "若知一切法，體性皆如是，斯人則不為，煩惱所",
    "T36n1742_001:1053b25": "染著。凡夫見諸法，但隨於相轉，不了法無相，",
    "T36n1742_001:1053b26": "以是不見佛。」三勝慧，偈云：「了知一切法，自性",
    "T36n1742_001:1053b27": "無所有，如是解法性，則見盧舍那。因前五蘊",
    "T36n1742_001:1053b28": "故，後蘊相續起，於此性了知，見佛難思議。」",
    "T36n1742_001:1053b29": "四功德慧，偈云：「我昔受眾苦，由我不見佛，",
    "T36n1742_001:1053c01": "故當淨法眼，觀其所應見。無見即是見，能見",
    "T36n1742_001:1053c02": "一切法，於法若有見，此則無所見。」五精進",
    "T36n1742_001:1053c03": "慧，偈云：「世間言語法，眾生妄分別，知世皆無",
    "T36n1742_001:1053c04": "生，乃是見世間。若見見世間，見則世間相，",
    "T36n1742_001:1053c05": "如實等無異，是名真見者。法性本清淨，如空",
    "T36n1742_001:1053c06": "無有相，此亦無所修，能見大牟尼。」六善慧，",
    "T36n1742_001:1053c07": "偈曰：「智者說無盡，此亦無所說，自性無盡故，",
    "T36n1742_001:1053c08": "得有難思盡。所說無盡中，無眾生可得，知眾",
    "T36n1742_001:1053c09": "生性爾，則見大名稱。」七智慧，偈曰：「此人無慧",
    "T36n1742_001:1053c10": "眼，不能得見佛，有諍說生死，無諍即涅槃。",
    "T36n1742_001:1053c11": "生死及涅槃，二俱不可得。」八真實慧，偈云：",
    "T36n1742_001:1053c12": "「寧受地獄苦，得聞諸佛名；不受無量樂，而",
    "T36n1742_001:1053c13": "不聞佛名。現在非和合，去來亦復然，一切",
    "T36n1742_001:1053c14": "法無相，是則佛真體。若能如是觀，諸法甚深",
    "T36n1742_001:1053c15": "義，則見一切佛，法身真實相。知以一故眾，知",
    "T36n1742_001:1053c16": "以眾故一，諸法無所依，但從和合起。」九無",
    "T36n1742_001:1053c17": "上慧，偈云：「如來光普照，除滅眾暗冥，是光",
    "T36n1742_001:1053c18": "非有照，亦復非無照。此中無有二，亦復無有",
    "T36n1742_001:1053c19": "一，大智善見者，如理巧安住。無中無有二，",
    "T36n1742_001:1053c20": "無二亦復無，三界一切空，是則諸佛見。」",
    "T36n1742_001:1053c21": "15 十住品十住品十五卷同。正說真位，此十居初，初安聖境，故名為住智斷相應，且略云十",
    "T36n1742_001:1053c22": "爾時法慧承佛神力，入菩薩無量方便三昧。",
    "T36n1742_001:1053c23": "以三昧力，十方各千佛剎微塵數世界之外，",
    "T36n1742_001:1053c24": "有千佛剎微塵數諸佛同名法慧，普現其前，",
    "T36n1742_001:1053c25": "告法慧言：「善哉善哉！汝能入是三昧，千剎塵",
    "T36n1742_001:1053c26": "佛共加於汝。又是遮那往昔願力，及汝所修",
    "T36n1742_001:1053c27": "善根力故，入此三昧令汝說法，為增長佛智",
    "T36n1742_001:1053c28": "故、深入法界故、善了眾生界故、所入無礙",
    "T36n1742_001:1053c29": "故、所行無障故、得無等方便故、入一切智",
    "T36n1742_001:1054a01": "性故、覺一切法故、知一切根故、能持說一切",
    "T36n1742_001:1054a02": "法故，所謂發起諸菩薩十種住。」是時諸佛即",
    "T36n1742_001:1054a03": "與法慧無礙等十種智，十方諸佛申手摩頂。",
    "T36n1742_001:1054a04": "法慧定起，告諸菩薩言：「佛子！菩薩住處廣大，",
    "T36n1742_001:1054a05": "與法界虛空等。」列十名已，初釋初住，云：「此菩",
    "T36n1742_001:1054a06": "薩緣十種難得法而發於心，所謂十力。應勸",
    "T36n1742_001:1054a07": "學十法，所謂勤供養佛、樂住生死、主導世間、",
    "T36n1742_001:1054a08": "令除惡業、以勝妙法常行教誨、歎無上法、",
    "T36n1742_001:1054a09": "學佛功德、生諸佛前恒蒙攝受、方便演說寂",
    "T36n1742_001:1054a10": "諍三昧、讚歎遠離生死輪迴、為苦眾生作歸",
    "T36n1742_001:1054a11": "依處。」治地住中發十種心，修行住中行十種",
    "T36n1742_001:1054a12": "觀，生貴住中成就十法，具足方便住十法利",
    "T36n1742_001:1054a13": "生，正心住聞十種法心定不動，不退住聞",
    "T36n1742_001:1054a14": "十種法堅固不退，童真住住十種業，王子住",
    "T36n1742_001:1054a15": "善知十法，灌頂住成就十智。一一住中各勤",
    "T36n1742_001:1054a16": "修十法，十方所說文句義理無有增減。",
    "T36n1742_001:1054a17": "16 梵行品梵行品十六卷十七。重述聖因，因秪是行，故名為行。行體離染，故名為梵",
    "T36n1742_001:1054a18": "正念天子白法慧言：「一切世界諸菩薩眾依",
    "T36n1742_001:1054a19": "如來教，染衣出家，云何而得修習梵行？」法慧",
    "T36n1742_001:1054a20": "言：「應以十法而為所緣，所謂三業，及佛法僧",
    "T36n1742_001:1054a21": "戒，如是一一觀察，皆空寂故、知佛法平等故、",
    "T36n1742_001:1054a22": "具一切佛法故、名為清淨梵行。復應修十種",
    "T36n1742_001:1054a23": "力、一一力中有無量義、悉應諮問、聞已應起",
    "T36n1742_001:1054a24": "大慈悲心、觀察眾生、思惟諸法無有休息，不",
    "T36n1742_001:1054a25": "求果報，了知境界如幻化等，於諸法中不生",
    "T36n1742_001:1054a26": "二解，一切佛法疾得現前。初發心時即得阿",
    "T36n1742_001:1054a27": "耨菩提，知一切法即心自性，成就慧身不由",
    "T36n1742_001:1054a28": "他悟。」",
    "T36n1742_001:1054a29": "17 發心功德品發心功德品十七卷同。舉劣顯勝，以初例後。此位所開名之為發，所開之體故總云心，",
    "T36n1742_001:1054b01": "心之勝能故云功德",
    "T36n1742_001:1054b02": "爾時帝釋白法慧言：「發心功德，其量幾何？」答",
    "T36n1742_001:1054b03": "言：「此義甚深，難知、難說、難分別、難信解、難",
    "T36n1742_001:1054b04": "證、難行、難思惟、難度量、難趣入。雖然，我承佛",
    "T36n1742_001:1054b05": "力而為汝說。假使有人供養十阿僧祇世界",
    "T36n1742_001:1054b06": "眾生，以一切樂具住於一劫，然後教令淨",
    "T36n1742_001:1054b07": "持五戒，得福多不？」答言：「甚多。」法慧言：「比發心",
    "T36n1742_001:1054b08": "功德，百分千分乃至優波尼沙陀分亦不及",
    "T36n1742_001:1054b09": "一。如是供養百劫已令持十善，經千劫已令",
    "T36n1742_001:1054b10": "住四禪，百千劫已令住四無量心，經億劫已",
    "T36n1742_001:1054b11": "令住四無色定，經百億劫已令住初果，經千",
    "T36n1742_001:1054b12": "億劫已令住二果，經百千億劫已令住三果，",
    "T36n1742_001:1054b13": "經那由他億劫已令住四果，經百千那由他",
    "T36n1742_001:1054b14": "億劫已令住支佛問答如前。」法慧言：「比發心功德，",
    "T36n1742_001:1054b15": "百分乃至優波尼沙陀分不及其一。何以故？",
    "T36n1742_001:1054b16": "一切諸佛發心，不為如是等故，為佛種不斷",
    "T36n1742_001:1054b17": "故，乃至第十知一切佛境界平等故，發菩提",
    "T36n1742_001:1054b18": "心。」又云：「且置前喻。假使有人，於一念頃過東",
    "T36n1742_001:1054b19": "方阿僧祇世界，如是盡阿僧祇劫，此諸世界",
    "T36n1742_001:1054b20": "無有能知其際者。第二人於一念頃過前人",
    "T36n1742_001:1054b21": "所經世界，如是經於阿僧祇劫。乃至第十人，",
    "T36n1742_001:1054b22": "乃至十方如是世界，可知其際；發心功德，不",
    "T36n1742_001:1054b23": "知其際。何以故？不為住爾所世界，但為了",
    "T36n1742_001:1054b24": "知十方世界，麁世界即妙世界，妙世界即麁",
    "T36n1742_001:1054b25": "世界，仰覆、大小、廣狹、一多、淨穢相即亦爾。一",
    "T36n1742_001:1054b26": "切世界一毛端中，一切世界中一毛端一體",
    "T36n1742_001:1054b27": "性，一世界中出生一切，一切無性，一念知",
    "T36n1742_001:1054b28": "一切廣大世界，故發菩提心。」又云：「菩薩不為",
    "T36n1742_001:1054b29": "知十方一切劫成壞故，為知成壞劫盡無餘",
    "T36n1742_001:1054c01": "故，所謂長短劫平等，一多、有佛無佛、一佛多",
    "T36n1742_001:1054c02": "佛、有量無量、有盡無盡，一念與不可說、不可",
    "T36n1742_001:1054c03": "說與一念，一切劫與非劫等，平等亦爾。為欲",
    "T36n1742_001:1054c04": "一念中盡知三際世界成壞劫故，發菩提",
    "T36n1742_001:1054c05": "心。欲知眾生種種差別等，亦復如是。皆以",
    "T36n1742_001:1054c06": "如前十方十人為喻。供養十方諸佛，喻亦如",
    "T36n1742_001:1054c07": "前。度眾生喻亦如是發心所緣是所觀境，境具三諦無性空，一切假平等中。」",
    "T36n1742_001:1054c08": "18 明法品明法品十八卷十八。重歎所得，故云明法。明謂所證，法則方法，依方有契，故云明法",
    "T36n1742_001:1054c09": "爾時精進慧菩薩白法慧言：「初發心菩薩成",
    "T36n1742_001:1054c10": "就如是大功德，三世佛攝受，決定至菩提。於",
    "T36n1742_001:1054c11": "佛教中云何修習，使願行滿足，眾生得度，紹",
    "T36n1742_001:1054c12": "三寶種？」法慧言：「如是問者，同於如來。我承佛",
    "T36n1742_001:1054c13": "力，為說少分。菩薩發心，應離十種放逸，得十",
    "T36n1742_001:1054c14": "種清淨，復修十法令諸佛歡喜，又修十法令",
    "T36n1742_001:1054c15": "速入諸地。具足如是大功德已，漸入佛地。是",
    "T36n1742_001:1054c16": "菩薩於一念中，悉遍知一切諸法，唯除如來。",
    "T36n1742_001:1054c17": "無能勝者、無見頂者。」文中廣列諸佛功德，歎",
    "T36n1742_001:1054c18": "此菩薩，又云成就三世如來智。",
    "T36n1742_001:1054c19": "4 夜摩天宮說四品三卷第四會夜摩天宮說四品三卷19 昇夜摩天品昇夜摩天品",
    "T36n1742_001:1054c20": "十九卷十九。同昇須彌品",
    "T36n1742_001:1054c21": "爾時如來威神力故，十方世界一一四天下",
    "T36n1742_001:1054c22": "南洲及須彌，皆見如來處眾說法，莫不自謂",
    "T36n1742_001:1054c23": "皆對於佛餘大同前須彌頂。",
    "T36n1742_001:1054c24": "20 夜摩偈讚品夜摩偈讚品二十卷同。同須彌讚",
    "T36n1742_001:1054c25": "爾時佛神力故，十方各一大菩薩，各與佛剎",
    "T36n1742_001:1054c26": "微塵數菩薩俱，餘大如前。但菩薩中以功德",
    "T36n1742_001:1054c27": "林為首，十林為異，佛名號集會等皆同。一",
    "T36n1742_001:1054c28": "一林各以十偈歎佛。第六精進林菩薩，偈云：",
    "T36n1742_001:1054c29": "「眾生非眾生，二俱無真實，如是諸法性，實義",
    "T36n1742_001:1055a01": "俱非有生亦名法性。」七力林菩薩，云：「分別此諸蘊，",
    "T36n1742_001:1055a02": "其性本空寂，空故不可滅，此是無生義。眾生",
    "T36n1742_001:1055a03": "既如是，諸佛亦復然，佛及諸佛法，自性無所",
    "T36n1742_001:1055a04": "有。」八行林菩薩，云：「身亦非是佛，佛亦非是身，",
    "T36n1742_001:1055a05": "但以法為身，通達一切法。若能見佛身，清淨",
    "T36n1742_001:1055a06": "如法性，此人於佛法，一切無疑惑。若見一切",
    "T36n1742_001:1055a07": "法，本性如涅槃，是則見如來，究竟無所住。」九",
    "T36n1742_001:1055a08": "覺林菩薩，云：「譬如工畫師，分布諸彩色，虛妄",
    "T36n1742_001:1055a09": "取異色，大種無差別。大種中無色，色中無大",
    "T36n1742_001:1055a10": "種，亦不離大種，而有色可得。心中無彩畫，",
    "T36n1742_001:1055a11": "彩畫中無心，然不離於心，有彩畫可得。彼心",
    "T36n1742_001:1055a12": "恒不住，無量難思議，示現一切色，各各不相",
    "T36n1742_001:1055a13": "知。譬如工畫師，不能知自心，而由心故畫，諸",
    "T36n1742_001:1055a14": "法性如是。心如工畫師，能畫諸世間，五蘊悉",
    "T36n1742_001:1055a15": "從生，無法而不造。如心佛亦爾，如佛眾生然，",
    "T36n1742_001:1055a16": "應知佛與心，體性皆無盡。若人知心行，普造",
    "T36n1742_001:1055a17": "諸世間，是人則見佛，了佛真實性。心不住",
    "T36n1742_001:1055a18": "於身，身亦不住心，而能作佛事，自在未",
    "T36n1742_001:1055a19": "曾有。若人欲了知，三世一切佛，應觀法界性，",
    "T36n1742_001:1055a20": "一切唯心造。」十智林菩薩，云：「所取不可取，",
    "T36n1742_001:1055a21": "所見不可見，所聞不可聞，一心不思議。有量",
    "T36n1742_001:1055a22": "及無量，二俱不可取，若有人欲取，畢竟無所",
    "T36n1742_001:1055a23": "得。譬如隨意珠，能現一切色，無色而現色，諸",
    "T36n1742_001:1055a24": "佛亦如是。又如淨虛空，非色不可見，雖現",
    "T36n1742_001:1055a25": "一切色，無能見空者。諸佛亦如是，普現無量",
    "T36n1742_001:1055a26": "色，非心所行處，一切莫能覩。」",
    "T36n1742_001:1055a27": "21 十行品十行品二十一卷同。依真修習，故名為行。無差而差，故置林稱",
    "T36n1742_001:1055a28": "爾時功德林菩薩承佛神力，入菩薩善思惟",
    "T36n1742_001:1055a29": "三昧。入已，十方各過萬佛剎微塵數世界，",
    "T36n1742_001:1055b01": "諸佛皆號功德林，而現其前，告功德林：「十方",
    "T36n1742_001:1055b02": "諸佛同加於汝餘如前。」及列釋十名行相。初歡喜",
    "T36n1742_001:1055b03": "行，為大施主，為護眾生，習諸佛行廣釋事施。如是行",
    "T36n1742_001:1055b04": "施，利益眾生而無我想。但觀法界眾生界無",
    "T36n1742_001:1055b05": "邊際法、空法、無所有法、無相法、無體法、無處",
    "T36n1742_001:1055b06": "法、無依法、無作法。作是觀時，不見受施財物",
    "T36n1742_001:1055b07": "果報。次觀三世一切眾生身皆滅壞，為說平",
    "T36n1742_001:1055b08": "等不壞法性。二饒益行，護持淨戒廣釋事戒。復作",
    "T36n1742_001:1055b09": "是念：「我當隨順一切如來，具諸佛法，住無上",
    "T36n1742_001:1055b10": "平等處，等觀眾生。」三無違逆行，安住佛法，",
    "T36n1742_001:1055b11": "了身空寂無我我所，若苦若樂皆無所有，攝",
    "T36n1742_001:1055b12": "受眾生，趣向涅槃。四無屈撓行，修諸精進，於",
    "T36n1742_001:1055b13": "一切世界中，令諸眾生究竟涅槃。五離癡亂",
    "T36n1742_001:1055b14": "行，成就正念，最上清淨善知音聲，生住滅相",
    "T36n1742_001:1055b15": "心不惑亂，三昧增廣。六善現行，能知三業皆",
    "T36n1742_001:1055b16": "無所有，善巧方便現無生相，成熟調伏教",
    "T36n1742_001:1055b17": "化眾生。十行品卷二十第七無著行，廣明念念",
    "T36n1742_001:1055b18": "入阿僧祇世界，嚴淨阿僧祇世界，詣佛承事",
    "T36n1742_001:1055b19": "等，皆云僧祇。如是菩薩深入法界，住於佛",
    "T36n1742_001:1055b20": "住，說無所說，一一毛端處盡未來劫修菩",
    "T36n1742_001:1055b21": "薩行，入於法界而無所著，遍於法界行菩薩",
    "T36n1742_001:1055b22": "行。八難得行，此菩薩成就難得善根，難伏、最",
    "T36n1742_001:1055b23": "勝、不可壞、無能過、不可思議、無盡、自在力、大",
    "T36n1742_001:1055b24": "威德，與一切佛同一性皆云善根。深入眾生界，如",
    "T36n1742_001:1055b25": "法界無有二相，無有增減，以一切法法界無",
    "T36n1742_001:1055b26": "二故。教化眾生，不說一法，以法界中無有",
    "T36n1742_001:1055b27": "一法向諸乘故，諸法無二無不二故。譬",
    "T36n1742_001:1055b28": "如虛空，求不可得，然非無虛空。九善法行，",
    "T36n1742_001:1055b29": "得陀羅尼，大悲堅固，普攝眾生，於一切世界",
    "T36n1742_001:1055c01": "變身金色，妙音具足而作佛事。十真實行，展",
    "T36n1742_001:1055c02": "轉深妙，到一切佛法海實相源底。",
    "T36n1742_001:1055c03": "22 十無盡藏品十無盡藏品二十二卷二十一。行相寬博，故云無盡。含攝不貲，故云藏也",
    "T36n1742_001:1055c04": "爾時功德林菩薩告諸菩薩言：「有十無盡藏，",
    "T36n1742_001:1055c05": "三世諸佛已說今說當說，謂信藏、戒、慚、愧、聞、",
    "T36n1742_001:1055c06": "施、慧、念、持、辯，一一皆十。信謂信一切法空、無",
    "T36n1742_001:1055c07": "相、無願、無作、無分別、無所依、不可量、無有上、",
    "T36n1742_001:1055c08": "難超越、無生如初句。如是信已，聞十種不思議，",
    "T36n1742_001:1055c09": "心不怯弱，所謂聞佛法不思議心不怯弱，一",
    "T36n1742_001:1055c10": "切佛生界、眾生界、虛空界、涅槃界、過去未",
    "T36n1742_001:1055c11": "來現在入一切劫如初句。何以故？此菩薩堅信",
    "T36n1742_001:1055c12": "智無邊無盡故，心不退轉故。戒藏亦十，所謂",
    "T36n1742_001:1055c13": "普饒益戒，不受、不住、無悔恨、無違諍、不損惱、",
    "T36n1742_001:1055c14": "無雜穢、無貪求、無過失、無毀犯文中廣釋、慚無始",
    "T36n1742_001:1055c15": "惡、愧現世惡。聞謂廣知因緣、四諦、三乘等。施",
    "T36n1742_001:1055c16": "有十，所謂分減施、竭盡施、內施、外施、內外施、",
    "T36n1742_001:1055c17": "一切、過現未、究竟。分減者，凡有所食，施於身",
    "T36n1742_001:1055c18": "中八萬戶蟲。竭盡者，乃至盡命。內謂身分，外",
    "T36n1742_001:1055c19": "謂外財，內外謂二俱。一切者，己身妻子乃至",
    "T36n1742_001:1055c20": "七寶輪王位。過去者，如過去佛菩薩所行，我",
    "T36n1742_001:1055c21": "亦如是。未來亦然。現在者，聞四天王乃至色",
    "T36n1742_001:1055c22": "究竟、二乘位，聞已不著。究竟者，聞有所須，經",
    "T36n1742_001:1055c23": "阿僧祇劫，令菩薩身不具，不生悔心。但觀身",
    "T36n1742_001:1055c24": "中種子，乃至究竟不淨。慧者，所謂如實知四",
    "T36n1742_001:1055c25": "諦因緣，謂於五陰一一陰，了知四諦十二支",
    "T36n1742_001:1055c26": "支支四諦，三乘一一皆了四諦。如云知聲聞、",
    "T36n1742_001:1055c27": "知聲聞法、知聲聞集、知聲聞涅槃，皆如實知，",
    "T36n1742_001:1055c28": "以不可壞故。念謂念過去不可說生、念不可",
    "T36n1742_001:1055c29": "說佛名號、念不可說佛出世、念不可說修多",
    "T36n1742_001:1056a01": "羅乃至論議、念不可說眾會演法、根性、煩惱、",
    "T36n1742_001:1056a02": "三昧。持謂持諸佛所說修多羅，餘如念中說。",
    "T36n1742_001:1056a03": "辯謂為眾生說。如上念持，經於不可說劫。」",
    "T36n1742_001:1056a04": "5 兜率天宮說三品十二卷第五會兜率天宮說三品十二卷23 昇兜率品昇兜率品",
    "T36n1742_001:1056a05": "二十三卷二十二。大旨同前夜摩品",
    "T36n1742_001:1056a06": "爾時佛神力故，十方一切世界一一四天下，",
    "T36n1742_001:1056a07": "餘如前，供具眾集倍於前。",
    "T36n1742_001:1056a08": "24 兜率偈讚品兜率偈讚品二十四卷二十三。大旨同前",
    "T36n1742_001:1056a09": "金剛幢菩薩，下同云：「色身非是佛，音聲亦復然，亦",
    "T36n1742_001:1056a10": "不離色聲，見佛神通力。眾生及諸法，了達皆",
    "T36n1742_001:1056a11": "無礙，普現眾色像，遍於一切剎。」堅固幢云：「何",
    "T36n1742_001:1056a12": "有智慧人，於佛得見聞，不修清淨願，履佛所",
    "T36n1742_001:1056a13": "行道？」勇猛幢云：「如人獲寶藏，永離貧窮苦。菩",
    "T36n1742_001:1056a14": "薩得佛法，離垢心清淨。設於無數劫，財寶施",
    "T36n1742_001:1056a15": "於佛，不知佛實相，此亦不名施。譬如虛空界，",
    "T36n1742_001:1056a16": "不生亦不滅，諸佛法如是，畢竟無生滅。」光明",
    "T36n1742_001:1056a17": "幢云：「了法性空寂，如幻而生起，所行無有盡，",
    "T36n1742_001:1056a18": "導師如是現。三世一切佛，法身悉清淨，隨其",
    "T36n1742_001:1056a19": "所應化，普現妙色身。」智幢云：「一切國土中，普",
    "T36n1742_001:1056a20": "現無量身，其身不在處，亦不住於法。譬如淨",
    "T36n1742_001:1056a21": "滿月，普現一切水，影像雖無量，本月未曾二。",
    "T36n1742_001:1056a22": "如是無礙智，成就等正覺，普現一切剎，佛體",
    "T36n1742_001:1056a23": "亦無二。」星宿幢云：「眾生妄分別，是佛是世界，",
    "T36n1742_001:1056a24": "了達法性者，無佛無世界。」法幢云：「若有諸眾",
    "T36n1742_001:1056a25": "生，未發菩提心，一得聞佛名，決定成菩提。若",
    "T36n1742_001:1056a26": "有智慧人，一念發道心，必成無上尊，慎莫生",
    "T36n1742_001:1056a27": "疑惑。如來自在力，無量劫難遇，若生一念信，",
    "T36n1742_001:1056a28": "速證無上道。設於念念中，供養無量佛，未知",
    "T36n1742_001:1056a29": "真實法，不名為供養。雖盡未來際，遍遊諸佛",
    "T36n1742_001:1056b01": "剎，不求此妙法，終不成菩提。」",
    "T36n1742_001:1056b02": "25 十回向品十回向品二十五卷同。趣理漸極，故名迴向。堅固難動，義之如幢",
    "T36n1742_001:1056b03": "爾時金剛幢菩薩入智光三昧，各過十方十",
    "T36n1742_001:1056b04": "萬佛剎微塵數世界外有十萬佛剎塵佛，同",
    "T36n1742_001:1056b05": "號金剛幢餘如前。列十迴向名，釋初救護眾生",
    "T36n1742_001:1056b06": "迴向，具行六度四無量等，迴此善根饒益眾",
    "T36n1742_001:1056b07": "生，令至究竟永離眾苦，令得一切智，以入",
    "T36n1742_001:1056b08": "一切法平等性故。等視眾生，如日天子出現",
    "T36n1742_001:1056b09": "世間，不以乾闥婆城、阿修羅手、閻浮提樹、崇",
    "T36n1742_001:1056b10": "巖邃谷、塵霧煙雲等物之所覆障隱而不現。",
    "T36n1742_001:1056b11": "二十四卷二不壞迴向，發一念心，求一切智，得不",
    "T36n1742_001:1056b12": "壞信，心常迴向出世之道。積集善根，得法實",
    "T36n1742_001:1056b13": "相，具菩薩行，於一切相皆無所著，明見真實",
    "T36n1742_001:1056b14": "善巧迴向。三等一切佛迴向，順三世佛迴向",
    "T36n1742_001:1056b15": "之道，善巧方便永拔一切取著根本。四至一",
    "T36n1742_001:1056b16": "切處迴向，修諸善根功德之力，至一切處，普",
    "T36n1742_001:1056b17": "遍開示，普攝眾生，稱可佛心等。二十五卷五無盡",
    "T36n1742_001:1056b18": "功德藏迴向，懺除業障，所起善根迴向，莊嚴",
    "T36n1742_001:1056b19": "一切佛土，無有分別等。得十無盡藏。六隨順",
    "T36n1742_001:1056b20": "堅固一切善根迴向，此菩薩或為帝王臨御",
    "T36n1742_001:1056b21": "大國，威德廣被靡不歸順，發號施令悉依正",
    "T36n1742_001:1056b22": "法，周行率土，於法自在。見者咸伏，不刑不",
    "T36n1742_001:1056b23": "罰，感德從化。以四攝法攝諸眾生，具足修行",
    "T36n1742_001:1056b24": "一切布施。二十六卷止二十八卷廣說施願，偈云：「了達諸",
    "T36n1742_001:1056b25": "法真實性，而於法性無分別。知法無性無分",
    "T36n1742_001:1056b26": "別，此人善入諸佛智。法性遍在一切處，一切",
    "T36n1742_001:1056b27": "眾生及國土，三世悉在無有餘，亦無形相而",
    "T36n1742_001:1056b28": "可得。」二十九卷七隨順一切眾生迴向，積集善根，",
    "T36n1742_001:1056b29": "普施眾生，成滿佛智。三十卷八真如相迴向，智",
    "T36n1742_001:1056c01": "常觀察一切眾生，心恒憶念善根境界，以等",
    "T36n1742_001:1056c02": "真如平等善根，迴向眾生無有休息。卷三十一九無",
    "T36n1742_001:1056c03": "著無縛解脫迴向，以此心成就普賢行願大",
    "T36n1742_001:1056c04": "迴向心。卷三十二十等法界無量迴向，廣行法施，",
    "T36n1742_001:1056c05": "起大慈悲，安立眾生。於菩提心常行饒益，長",
    "T36n1742_001:1056c06": "養善根，平等迴向皆如法界。卷三十三菩薩於一切",
    "T36n1742_001:1056c07": "佛剎中，一方一處一毛端量，皆有無邊不可",
    "T36n1742_001:1056c08": "說菩薩，成就智慧充滿而住。盡虛空界皆悉",
    "T36n1742_001:1056c09": "如是，皆以同體善根迴向故。",
    "T36n1742_001:1056c10": "6 他化自在天宮說一品六卷第六會他化自在天宮說一品六卷26 十地品十地品",
    "T36n1742_001:1056c11": "二十六卷三十四。生成深廣，故立地名。該攝事理，故名為藏。權實俱實，真俗咸真",
    "T36n1742_001:1056c12": "爾時世尊在他化自在天宮，與大菩薩眾俱。",
    "T36n1742_001:1056c13": "其諸菩薩不退菩提，從他方來集，住一切菩",
    "T36n1742_001:1056c14": "薩智所住境，入如來智所入處。十方各過十",
    "T36n1742_001:1056c15": "億佛剎微塵數世界外，各有十億佛剎塵佛，",
    "T36n1742_001:1056c16": "同名金剛藏，而現其前，讚金剛藏菩薩乃能",
    "T36n1742_001:1056c17": "入是智光三昧，如向諸佛共加於汝餘如前兜率品。",
    "T36n1742_001:1056c18": "十方諸佛與其身智，各申手摩頂。金剛藏菩",
    "T36n1742_001:1056c19": "薩從三昧起，普告諸菩薩眾：「佛子！諸菩薩願",
    "T36n1742_001:1056c20": "善，決定無雜，不可見廣大如法界，究竟若虛",
    "T36n1742_001:1056c21": "空，盡未來際，一切佛剎救護眾生，為佛所護，",
    "T36n1742_001:1056c22": "入三世佛智地。」列十地已默然，解脫月三請，諸",
    "T36n1742_001:1056c23": "大菩薩同聲共請，世尊眉間出清淨光名菩",
    "T36n1742_001:1056c24": "薩力焰明，百千阿僧祇光明以為眷屬，遍照",
    "T36n1742_001:1056c25": "十方，息諸惡趣、照佛眾會，一切諸佛所加。說法",
    "T36n1742_001:1056c26": "菩薩之身作是事已，於上空中成大光明雲",
    "T36n1742_001:1056c27": "網臺而住，欲令大眾增淨信故而說偈。說已",
    "T36n1742_001:1056c28": "廣讚地上功德：「佛子！住此歡喜地，念諸佛故",
    "T36n1742_001:1056c29": "生歡喜心，念佛法故、念諸菩薩故、念菩薩行",
    "T36n1742_001:1057a01": "故、念清淨諸波羅蜜故、念諸菩薩地殊勝故、",
    "T36n1742_001:1057a02": "念菩薩力不可壞故、念如來教化眾生故、能",
    "T36n1742_001:1057a03": "令眾生得利益故、念一切如來智方便故如初句。」",
    "T36n1742_001:1057a04": "復作是念：「我轉離一切世間境界故、親近一",
    "T36n1742_001:1057a05": "切佛故、遠離凡夫地故、近智慧地故、永斷惡",
    "T36n1742_001:1057a06": "趣故、與眾生作依止故、見一切如來故、生佛",
    "T36n1742_001:1057a07": "境界中故、入一切菩薩平等性中故、遠離一",
    "T36n1742_001:1057a08": "切怖畏毛竪等事故亦如初句。何以故？此菩薩離",
    "T36n1742_001:1057a09": "五怖畏故。」於一一法皆云廣大如法界等。卷三十五",
    "T36n1742_001:1057a10": "「菩薩起十種深心，入第二離垢地。性自遠離",
    "T36n1742_001:1057a11": "一切殺生，有命之者生慈念心等。乃至上上",
    "T36n1742_001:1057a12": "十善，證十力四無畏一切佛法。」又云：「殺生之",
    "T36n1742_001:1057a13": "罪，墮於地獄、畜生、餓鬼。若生人中，得二種報：",
    "T36n1742_001:1057a14": "一者短命、二者多病。以願力故，見多百千億那",
    "T36n1742_001:1057a15": "由他佛，作轉輪王。三發光地，得無量神力，以",
    "T36n1742_001:1057a16": "一身為多身、多身為一身，作三十三天王。」",
    "T36n1742_001:1057a17": "卷三十六「四焰慧地，修諸觀行，作須夜摩天王。五難",
    "T36n1742_001:1057a18": "勝地，利益眾生，示現世間，伎藝算數、文字方",
    "T36n1742_001:1057a19": "藥、吉凶休咎咸善觀察，一無錯謬，漸令安住",
    "T36n1742_001:1057a20": "無上佛法，多作兜率陀天王。」卷三十七「六現前地，恒",
    "T36n1742_001:1057a21": "以大悲不捨眾生，般若波羅蜜現前，名無障",
    "T36n1742_001:1057a22": "礙智光明，多作善化天王。七遠行地，功用行",
    "T36n1742_001:1057a23": "滿智慧自在，雖行實際而不作證，多為自在",
    "T36n1742_001:1057a24": "天王。」卷三十八「八不動地，得無功用法，深入如來",
    "T36n1742_001:1057a25": "所行境界，於無量國土修菩薩行，多作大梵",
    "T36n1742_001:1057a26": "天王。九善慧地，起四無礙辯，於無量佛所演",
    "T36n1742_001:1057a27": "說，法音周遍法界，多作二千世界主大梵王。」",
    "T36n1742_001:1057a28": "卷三十九「十法雲地，神通智慧說不可盡。此地菩薩",
    "T36n1742_001:1057a29": "以自願力，起大悲雲震大法雷，通明無畏以",
    "T36n1742_001:1057b01": "為電光，福德智慧而為密雲，現種種身周旋",
    "T36n1742_001:1057b02": "往反，於一念頃遍微塵國，演大法、摧魔怨，霔",
    "T36n1742_001:1057b03": "甘露雨，滅除一切眾惑塵焰，能現無量自在",
    "T36n1742_001:1057b04": "神力。」大眾聞此墮在疑網，時金剛藏入一切",
    "T36n1742_001:1057b05": "佛國土體性三昧，大眾自見在金剛藏身內，",
    "T36n1742_001:1057b06": "大千世界莊嚴之事說不能盡，又見菩提樹",
    "T36n1742_001:1057b07": "高廣嚴好等。現已還令各在本處，住此地菩",
    "T36n1742_001:1057b08": "薩多作摩醯首羅天王。",
    "T36n1742_001:1057b09": "大方廣佛華嚴經願行觀門骨目上"
}