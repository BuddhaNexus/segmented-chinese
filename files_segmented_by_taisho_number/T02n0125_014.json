{
    "T02n0125_014:0615a05": "增壹阿含經卷第十四",
    "T02n0125_014:0615a07": "東晉罽賓三藏瞿曇僧伽提婆譯",
    "T02n0125_014:0615a08": "24 高幢品高幢品第二十四之一",
    "T02n0125_014:0615a09": "1（一）聞如是：一時，佛在舍衛國祇樹給孤獨",
    "T02n0125_014:0615a10": "園。爾時，世尊告諸比丘：「昔者，天帝釋告三十",
    "T02n0125_014:0615a11": "三天：『卿等若入大戰中時，設有恐怖畏懼之",
    "T02n0125_014:0615a12": "心者，汝等還顧視我高廣之幢，設見我幢",
    "T02n0125_014:0615a13": "者，便無畏怖。若不憶我幢者，當憶伊沙天",
    "T02n0125_014:0615a14": "王幢；以憶彼幢者，所有畏怖，便自消滅。若",
    "T02n0125_014:0615a15": "不憶我幢，及不憶伊沙幢者，爾時當憶",
    "T02n0125_014:0615a16": "婆留那天王幢；以憶彼幢，所有恐怖，便自",
    "T02n0125_014:0615a17": "消滅。』「我今亦復告汝等，設有比丘、比丘尼、優",
    "T02n0125_014:0615a18": "婆塞、優婆夷，若有畏怖衣毛竪者，爾時當",
    "T02n0125_014:0615a19": "念我身，此是如來、至真、等正覺、明行成為、善",
    "T02n0125_014:0615a20": "逝、世間解、無上士、道法御、天人師，號佛、眾祐，",
    "T02n0125_014:0615a21": "出現於世。設有恐怖衣毛竪者，便自消滅。",
    "T02n0125_014:0615a22": "「若復不念我者，爾時當念於法。如來法者",
    "T02n0125_014:0615a23": "甚為微妙，智者所學。以念法者，所有恐怖，",
    "T02n0125_014:0615a24": "便自消滅。「設不念我，復不念法，爾時當念",
    "T02n0125_014:0615a25": "聖眾。如來聖眾極為和順，法法成就：戒成",
    "T02n0125_014:0615a26": "就、三昧成就、智慧成就、解脫成就、解脫見",
    "T02n0125_014:0615a27": "慧成就。所謂四雙八輩，此是如來聖眾，可敬",
    "T02n0125_014:0615a28": "可事，世間福田，是謂如來聖眾。爾時若念",
    "T02n0125_014:0615a29": "僧已，所有恐怖，便自消滅。「比丘當知，釋提",
    "T02n0125_014:0615b01": "桓因猶有淫、怒、癡，然三十三天念其主即",
    "T02n0125_014:0615b02": "無恐怖；況復如來無有欲、怒、癡心，當念",
    "T02n0125_014:0615b03": "有恐怖乎？若有比丘有恐怖者，便自消滅。",
    "T02n0125_014:0615b04": "是故，諸比丘！當念三尊：佛、法、聖眾。如是，諸",
    "T02n0125_014:0615b05": "比丘！當作是學。」爾時，諸比丘聞佛所說，歡",
    "T02n0125_014:0615b06": "喜奉行。",
    "T02n0125_014:0615b07": "2（二）聞如是：一時，佛在舍衛國祇樹給孤獨",
    "T02n0125_014:0615b08": "園。爾時，拔祇國界有鬼，名為毘沙。在彼國",
    "T02n0125_014:0615b09": "界，極為兇暴，殺民無量，恒日殺一人，或日",
    "T02n0125_014:0615b10": "殺二人、三人、四人、五人、十人、二十人、三十人、",
    "T02n0125_014:0615b11": "四十人、五十人。爾時，諸鬼神、羅剎充滿彼國。",
    "T02n0125_014:0615b12": "是時，拔祇人民皆共集聚，而作是說：「我等",
    "T02n0125_014:0615b13": "可得避此國至他國界，不須住此。」是時，",
    "T02n0125_014:0615b14": "毘沙惡鬼知彼人民心之所念，便語彼人民",
    "T02n0125_014:0615b15": "曰：「汝等莫離此處至他邦土。所以然者，",
    "T02n0125_014:0615b16": "終不免吾手。卿等日日持一人祠吾，吾",
    "T02n0125_014:0615b17": "要不觸擾汝。」是時，拔祇人民日取一人祠",
    "T02n0125_014:0615b18": "彼惡鬼。是時，彼鬼食彼人已，取骸骨",
    "T02n0125_014:0615b19": "擲著他方山中，然彼山中骨滿谿谷。爾時，",
    "T02n0125_014:0615b20": "有長者名善覺，在彼住止，饒財多寶，積",
    "T02n0125_014:0615b21": "財千億，騾、驢、駱駝不可稱計，金、銀、珍寶、車",
    "T02n0125_014:0615b22": "𤦲、馬瑙、真珠、虎珀亦不可稱。爾時，彼長者",
    "T02n0125_014:0615b23": "有兒，名那優羅，唯有一子，甚愛敬念，未曾",
    "T02n0125_014:0615b24": "離目前。爾時，有此限制，那優羅小兒，次應",
    "T02n0125_014:0615b25": "祠鬼。是時，那優羅父母沐浴此小兒，與著",
    "T02n0125_014:0615b26": "好衣，將至塚間，至彼鬼所。到已，啼哭喚呼，",
    "T02n0125_014:0615b27": "不可稱計，並作是說：「諸神，地神，皆共證明：",
    "T02n0125_014:0615b28": "我等唯有此一子，願諸神明當證明此；及",
    "T02n0125_014:0615b29": "二十八大鬼神王當共護此，無令有乏，",
    "T02n0125_014:0615c01": "及四天王咸共歸命，願擁護此兒，使得免",
    "T02n0125_014:0615c02": "濟；及釋提桓因亦向歸命，願濟此兒命；及梵",
    "T02n0125_014:0615c03": "天王亦復歸命，願脫此命；諸有鬼神護世",
    "T02n0125_014:0615c04": "者亦向歸命，使脫此厄；諸如來弟子漏盡",
    "T02n0125_014:0615c05": "阿羅漢，我今亦復歸命，使脫此厄；諸辟支",
    "T02n0125_014:0615c06": "佛無師自覺亦復自歸，使脫此厄；彼如來",
    "T02n0125_014:0615c07": "今亦自歸，不降者降，不度者度，不獲者獲，",
    "T02n0125_014:0615c08": "不脫者脫，不般涅槃者使般涅槃，無救者",
    "T02n0125_014:0615c09": "與作救護，盲者作眼目，病者作大醫王，",
    "T02n0125_014:0615c10": "若天、龍、鬼神、一切人民、魔及魔天，最尊、最上，",
    "T02n0125_014:0615c11": "無能及者，可敬可貴，為人作良祐福田，",
    "T02n0125_014:0615c12": "無有出如來上者。然如來當鑒察之，願",
    "T02n0125_014:0615c13": "如來當照此至心。」是時，那優羅父母即以",
    "T02n0125_014:0615c14": "此兒付鬼已，便退而去。爾時，世尊以天",
    "T02n0125_014:0615c15": "眼清淨，復以天耳徹聽，聞有此言，那優羅",
    "T02n0125_014:0615c16": "父母啼哭不可稱計。爾時，世尊以神足力，",
    "T02n0125_014:0615c17": "至彼山中惡鬼住處。時，彼惡鬼集在雪山北",
    "T02n0125_014:0615c18": "鬼神之處。是時，世尊入鬼住處而坐，正身正",
    "T02n0125_014:0615c19": "意，結跏趺坐。是時，那優羅小兒漸以至彼惡",
    "T02n0125_014:0615c20": "鬼住處。是時，那優羅小兒遙見如來在惡鬼",
    "T02n0125_014:0615c21": "住處，光色炳然，正身正意，繫念在前，顏色端",
    "T02n0125_014:0615c22": "政，與世有奇，諸根寂靜，得諸功德，降伏諸",
    "T02n0125_014:0615c23": "魔，如此諸德不可稱計。有三十二相、八十",
    "T02n0125_014:0615c24": "種好，莊嚴其身，如須彌山，出諸山頂，面如",
    "T02n0125_014:0615c25": "日月，亦如金山，光有遠照。見已，便起歡喜",
    "T02n0125_014:0615c26": "心向於如來，便生此念：「此必不是毘沙惡",
    "T02n0125_014:0615c27": "鬼。所以然者，我今見之，極有歡喜之心，設",
    "T02n0125_014:0615c28": "當是惡鬼者，隨意食之。」是時，世尊告曰：「那",
    "T02n0125_014:0615c29": "優羅！如汝所言，我今是如來、至真、等正覺，故",
    "T02n0125_014:0615c30": "來救汝，及降此惡鬼。」是時，那優羅聞此語",
    "T02n0125_014:0616a01": "已，歡喜踊躍，不能自勝，便來至世尊所，頭",
    "T02n0125_014:0616a02": "面禮足，在一面坐。是時，世尊與說妙義。所謂",
    "T02n0125_014:0616a03": "論者，施論、戒論、生天之論，欲為穢惡，漏不淨",
    "T02n0125_014:0616a04": "行，出家為要，去諸亂想。爾時，世尊以見那",
    "T02n0125_014:0616a05": "優羅小兒心意歡喜，意性柔軟，諸佛世尊常",
    "T02n0125_014:0616a06": "所說法，苦、習、盡、道，是時世尊具與彼說。彼",
    "T02n0125_014:0616a07": "即於坐上，諸塵垢盡，得法眼淨。彼以見法、",
    "T02n0125_014:0616a08": "得法，成就諸法、承受諸法，無有狐疑，解",
    "T02n0125_014:0616a09": "如來教，歸佛、法、聖眾，而受五戒。是時，毘沙",
    "T02n0125_014:0616a10": "惡鬼還來到本住處。爾時，惡鬼遙見世尊",
    "T02n0125_014:0616a11": "端坐思惟，身不傾動。見以，便興恚怒，雨雷",
    "T02n0125_014:0616a12": "電霹靂向如來所，或雨刀劍；未墮地之",
    "T02n0125_014:0616a13": "頃，便化優鉢蓮華。是時，彼鬼倍復瞋恚，雨",
    "T02n0125_014:0616a14": "諸山河石壁；未墮地之頃，化作種種飲食。",
    "T02n0125_014:0616a15": "是時，彼鬼復化作大象，吼喚向如來所。爾",
    "T02n0125_014:0616a16": "時，世尊復化作師子王。是時，彼鬼倍化作",
    "T02n0125_014:0616a17": "師子形向如來所。爾時，世尊化作大火聚。",
    "T02n0125_014:0616a18": "是時，彼鬼倍復瞋恚，化作大龍而有七首。爾",
    "T02n0125_014:0616a19": "時，世尊化作大金翅鳥。是時，彼鬼便生此念：",
    "T02n0125_014:0616a20": "「我今所有神力，今以現之，然此沙門衣毛",
    "T02n0125_014:0616a21": "不動，我今當往問其深義。」是時，彼鬼問世",
    "T02n0125_014:0616a22": "尊曰：「我今毘沙欲問深義，設不能報我",
    "T02n0125_014:0616a23": "者，當持汝兩脚擲著海南。」世尊告曰：「惡鬼",
    "T02n0125_014:0616a24": "當知，我自觀察，無天及人民、沙門、婆羅門、",
    "T02n0125_014:0616a25": "若人、非人，能持我兩脚擲海南者。但今欲",
    "T02n0125_014:0616a26": "問義者，便可問之。」是時，惡鬼問曰：「沙門！何",
    "T02n0125_014:0616a27": "等是故行？何等是新行？何等是行滅？」世尊告",
    "T02n0125_014:0616a28": "曰：「惡鬼當知，眼是故行，曩時所造，緣痛成",
    "T02n0125_014:0616a29": "行；耳、鼻、口、身意，此是故行，曩時所造，緣痛",
    "T02n0125_014:0616b01": "成行。是謂，惡鬼，此是故行。」毘沙鬼曰：「沙門！",
    "T02n0125_014:0616b02": "何等是新行？」世尊告曰：「今身所造身三、口",
    "T02n0125_014:0616b03": "四、意三，是謂，惡鬼！此是新行。」時惡鬼曰：「何",
    "T02n0125_014:0616b04": "等是行滅？」世尊告曰：「惡鬼當知，故行滅盡，更",
    "T02n0125_014:0616b05": "不興起，復不造行，能取此行，永以不生，",
    "T02n0125_014:0616b06": "永盡無餘，是謂行滅。」是時，彼鬼白世尊曰：",
    "T02n0125_014:0616b07": "「我今極飢，何故奪我食？此小兒是我所食，沙",
    "T02n0125_014:0616b08": "門！可歸我此小兒。」世尊告曰：「昔我未成道",
    "T02n0125_014:0616b09": "時，曾為菩薩，有鴿投我，我尚不惜身命，",
    "T02n0125_014:0616b10": "救彼鴿厄。況我今日已成如來，能捨此小",
    "T02n0125_014:0616b11": "兒令汝食噉？汝今惡鬼盡其神力，吾終不",
    "T02n0125_014:0616b12": "與汝此小兒。云何，惡鬼，汝曾迦葉佛時，曾",
    "T02n0125_014:0616b13": "作沙門，修持梵行，後復犯戒，生此惡鬼。」爾",
    "T02n0125_014:0616b14": "時，惡鬼承佛威神，便憶曩昔所造諸行。爾",
    "T02n0125_014:0616b15": "時，惡鬼至世尊所，頭面禮足，並作是說：「我",
    "T02n0125_014:0616b16": "今愚惑，不別真偽，乃生此心向於如來，唯",
    "T02n0125_014:0616b17": "願世尊受我懺悔。」如是三、四。世尊告曰：「聽",
    "T02n0125_014:0616b18": "汝悔過，勿復更犯。」爾時，世尊與毘沙鬼說",
    "T02n0125_014:0616b19": "微妙法，勸令歡喜。時，彼惡鬼手擎數千兩",
    "T02n0125_014:0616b20": "金，奉上世尊，白世尊曰：「我今以此山谷",
    "T02n0125_014:0616b21": "施招提僧，唯願世尊與我受之，及此數千",
    "T02n0125_014:0616b22": "兩金。」如是再三。爾時，世尊即受此山谷，便",
    "T02n0125_014:0616b23": "說此偈：",
    "T02n0125_014:0616b24": "「園果施清涼，　　及作水橋樑，",
    "T02n0125_014:0616b25": "設能造大船，　　及諸養生具。",
    "T02n0125_014:0616b26": "晝夜無懈息，　　獲福不可量，",
    "T02n0125_014:0616b27": "法義戒成就，　　終後生天上。」",
    "T02n0125_014:0616b28": "是時，彼鬼白世尊曰：「不審世尊更有何教？」",
    "T02n0125_014:0616b29": "世尊告曰：「汝今捨汝本形，著三衣，作沙門，",
    "T02n0125_014:0616c01": "入拔秖城，在在處處作此教令：『諸賢當知，",
    "T02n0125_014:0616c02": "如來出世，不降者降，不度者度，不解脫者",
    "T02n0125_014:0616c03": "令知解脫，無救者與作救護，盲者作眼目，",
    "T02n0125_014:0616c04": "諸天、世人、天、龍、鬼神、魔、若魔天、若人、非人，最",
    "T02n0125_014:0616c05": "尊、最上，無與等者，可敬、可貴，為人作良祐",
    "T02n0125_014:0616c06": "福田。今日度那優羅小兒及降毘沙惡鬼，",
    "T02n0125_014:0616c07": "汝等可往至彼受化。』」對曰：「如是。世尊！」爾時，",
    "T02n0125_014:0616c08": "毘沙鬼作沙門，披服著三法衣，入諸里",
    "T02n0125_014:0616c09": "巷，作此教令：「今日世尊度那優羅小兒，及",
    "T02n0125_014:0616c10": "降伏毘沙惡鬼，汝等可往受彼教誨。」當於",
    "T02n0125_014:0616c11": "爾時，拔祇國界人民熾盛。是長者善覺聞",
    "T02n0125_014:0616c12": "此語已，歡喜踊躍，不能自勝，將八萬四千",
    "T02n0125_014:0616c13": "人民眾生，至彼世尊所。到已，頭面禮足，",
    "T02n0125_014:0616c14": "在一面坐。爾時，拔祇人民或有禮足者，或",
    "T02n0125_014:0616c15": "有擎手者。爾時，八萬四千之眾，已在一面坐。",
    "T02n0125_014:0616c16": "是時，世尊漸與說微妙之法。所謂論者，施論、",
    "T02n0125_014:0616c17": "戒論、生天之論，欲不淨想，漏為大患。爾時，世",
    "T02n0125_014:0616c18": "尊觀察彼八萬四千眾，心意歡悅。諸佛世尊",
    "T02n0125_014:0616c19": "常所說法：苦、習、盡、道，普與彼八萬四千眾",
    "T02n0125_014:0616c20": "而說此法，各於座上，諸塵垢盡，得法眼淨。",
    "T02n0125_014:0616c21": "猶如白淨之衣，易染為色。此八萬四千眾亦",
    "T02n0125_014:0616c22": "復如是，諸塵垢盡，得法眼淨，得法、見法、分",
    "T02n0125_014:0616c23": "別諸法，無有狐疑，得無所畏，自歸三尊：佛、",
    "T02n0125_014:0616c24": "法、聖眾，而受五戒。爾時，那優羅父長者白世",
    "T02n0125_014:0616c25": "尊曰：「唯願世尊當受我請。」爾時，世尊默然",
    "T02n0125_014:0616c26": "受請。時彼長者以見世尊默然受已，即",
    "T02n0125_014:0616c27": "從坐起，頭面禮足，退還所在，辦種種飲食，",
    "T02n0125_014:0616c28": "味若干種，清旦自白：「時到。」爾時，世尊到時，",
    "T02n0125_014:0616c29": "著衣持鉢，入拔祇城，至長者家，就座而坐。",
    "T02n0125_014:0617a01": "是時，長者以見世尊坐定，自手斟酌，行種",
    "T02n0125_014:0617a02": "種飲食，以見世尊食訖，行清淨水已，便",
    "T02n0125_014:0617a03": "取一座，在如來前坐，白世尊曰：「善哉！世",
    "T02n0125_014:0617a04": "尊！若四部之眾，須衣被、飲食、床臥具、病瘦醫",
    "T02n0125_014:0617a05": "藥，盡使在我家取之。」世尊告曰：「如是，長",
    "T02n0125_014:0617a06": "者！如汝所言。」世尊即與長者說微妙之法，",
    "T02n0125_014:0617a07": "以說法竟，便從坐起而去。爾時，世尊如",
    "T02n0125_014:0617a08": "屈申臂頃，從拔祇不現，還來至舍衛祇",
    "T02n0125_014:0617a09": "洹精舍。爾時，世尊告諸比丘：「若四部之眾，須",
    "T02n0125_014:0617a10": "衣被、飲食、床臥具、病瘦醫藥者，當從那優羅",
    "T02n0125_014:0617a11": "父舍取之。」爾時，世尊復告比丘：「如我今日",
    "T02n0125_014:0617a12": "優婆塞中第一弟子，無所愛惜，所謂那優羅",
    "T02n0125_014:0617a13": "父是。」爾時，諸比丘聞佛所說，歡喜奉行。",
    "T02n0125_014:0617a14": "3（三）聞如是：一時，佛在釋翅尼拘留園中，與",
    "T02n0125_014:0617a15": "大比丘眾五百人俱。爾時，釋種諸豪姓者數",
    "T02n0125_014:0617a16": "千人眾，往詣世尊所，到已，頭面禮足，在一",
    "T02n0125_014:0617a17": "面坐。",
    "T02n0125_014:0617a18": "爾時，諸釋白世尊曰：「今日當作王，治領此",
    "T02n0125_014:0617a19": "國界，我等種姓便為不朽，無令轉輪聖王",
    "T02n0125_014:0617a20": "位於汝斷滅。若當世尊不出家者，當於天",
    "T02n0125_014:0617a21": "下作轉輪聖王，統四天下，千子具足，我等",
    "T02n0125_014:0617a22": "種姓名稱遠布，轉輪聖王出於釋姓。以是",
    "T02n0125_014:0617a23": "故，世尊！當作王治，無令王種斷絕。」世尊告",
    "T02n0125_014:0617a24": "曰：「我今正是王身，名曰法王。所以然者，我",
    "T02n0125_014:0617a25": "今問汝：『云何，諸釋！言轉輪聖王七寶具足，千",
    "T02n0125_014:0617a26": "子勇猛？』我今於三千大千剎土中，最尊、最上，",
    "T02n0125_014:0617a27": "無能及者，成就七覺意寶，無數千聲聞之子",
    "T02n0125_014:0617a28": "以為營從。」爾時，世尊便說此偈：",
    "T02n0125_014:0617a29": "「今用此位為？　　得已後復失。",
    "T02n0125_014:0617b01": "此位最為勝，　　無終無有始，",
    "T02n0125_014:0617b02": "以勝無能奪，　　此勝最為勝，",
    "T02n0125_014:0617b03": "然佛無量行，　　無跡誰跡將？",
    "T02n0125_014:0617b04": "「是故，諸瞿曇！當求方便，正法王治。如是，諸",
    "T02n0125_014:0617b05": "釋！當作是學。」爾時，諸釋聞佛所說，歡喜奉",
    "T02n0125_014:0617b06": "行。",
    "T02n0125_014:0617b07": "4（四）聞如是：一時，佛在舍衛國祇樹給孤獨",
    "T02n0125_014:0617b08": "園。爾時，有一比丘至世尊所，頭面禮足，在",
    "T02n0125_014:0617b09": "一面坐。爾時，彼比丘白世尊曰：「頗有此色，",
    "T02n0125_014:0617b10": "恒在不變易耶？久在於世，亦不移動？頗",
    "T02n0125_014:0617b11": "有痛、想、行、識，恒在不變易耶？久存於世，亦",
    "T02n0125_014:0617b12": "不移動耶？」世尊告曰：「比丘！無有此色，恒在",
    "T02n0125_014:0617b13": "不變易、久存於世者，亦復無痛、想、行、識，恒",
    "T02n0125_014:0617b14": "在不變易、久存於世者。若復，比丘！當有此",
    "T02n0125_014:0617b15": "色，恒在不變易、久存於世者，則梵行之人，",
    "T02n0125_014:0617b16": "不可分別。若痛、想、行、識，久存於世、不變",
    "T02n0125_014:0617b17": "易者，梵行之人，不可分別。是故，比丘！以色",
    "T02n0125_014:0617b18": "不可分別，不久存於世故、是故梵行之",
    "T02n0125_014:0617b19": "人乃能分別盡於苦本，亦無痛、想、行、識，不久",
    "T02n0125_014:0617b20": "存於世，是故梵行乃可分別盡於苦本。」爾",
    "T02n0125_014:0617b21": "時，世尊取少許土，著爪上，語彼比丘曰：「云",
    "T02n0125_014:0617b22": "何，比丘！見此爪上土不？」比丘對曰：「唯然，見",
    "T02n0125_014:0617b23": "已，世尊！」佛告比丘：「設當有爾許色恒在",
    "T02n0125_014:0617b24": "於世者，則梵行之人不可分別得盡苦際。",
    "T02n0125_014:0617b25": "以是，比丘！以無爾許色在，便得行梵行，得",
    "T02n0125_014:0617b26": "盡苦本。所以然者，比丘當知，我昔曾為",
    "T02n0125_014:0617b27": "大王！領四天下，以法治化，統領人民，七寶",
    "T02n0125_014:0617b28": "具足。所謂七寶者，輪寶、象寶、馬寶、珠寶、玉女",
    "T02n0125_014:0617b29": "寶、居士寶、典兵寶。「比丘當知，我於爾時，作",
    "T02n0125_014:0617c01": "此轉輪聖王，領四天下，有八萬四千神象，",
    "T02n0125_014:0617c02": "象名菩呼。復有八萬四千羽寶之車，或用",
    "T02n0125_014:0617c03": "師子皮覆，或用狼狗皮覆者，盡懸幢高",
    "T02n0125_014:0617c04": "蓋。復有八萬四千高廣之臺，猶如天帝所居",
    "T02n0125_014:0617c05": "之處。復有八萬四千講堂，如法講堂之比。",
    "T02n0125_014:0617c06": "復有八萬四千玉女之眾，像如天女。復有",
    "T02n0125_014:0617c07": "八萬四千高廣之座，皆用金銀七寶廁間。復",
    "T02n0125_014:0617c08": "有八萬四千衣被服飾，皆是文繡柔軟。復",
    "T02n0125_014:0617c09": "有八萬四千飲食之具，味若干種。「比丘當知，",
    "T02n0125_014:0617c10": "我爾時乘一大象，色極白好，口有六牙，金銀",
    "T02n0125_014:0617c11": "交具，身能飛行，亦能隱形，或大、或小，象名",
    "T02n0125_014:0617c12": "菩呼。我爾時，乘一神馬，毛尾朱色，行不身",
    "T02n0125_014:0617c13": "動，金銀交飾，身能飛行，亦能隱形，或大、或",
    "T02n0125_014:0617c14": "小，馬名毛王。我於爾時，八萬四千高廣之",
    "T02n0125_014:0617c15": "臺，住一臺中，臺名須尼摩，純金所作。爾時，",
    "T02n0125_014:0617c16": "我在一講堂中止宿，講堂名法說，純金所造。",
    "T02n0125_014:0617c17": "我於爾時，乘一寶羽之車，車名最勝，純金",
    "T02n0125_014:0617c18": "所造。我於爾時，將一玉女，左右使令亦如",
    "T02n0125_014:0617c19": "姊妹。我於爾時，於八萬四千高廣之座，在",
    "T02n0125_014:0617c20": "一座上，金銀、瓔珞不可稱計。我於爾時，著",
    "T02n0125_014:0617c21": "一妙服，像如天衣。所食之食，味如甘露。「當",
    "T02n0125_014:0617c22": "於爾時，我作轉輪聖王，時八萬四千神象朝",
    "T02n0125_014:0617c23": "朝來至，門外多有傷害，不可稱計。我於爾",
    "T02n0125_014:0617c24": "時，便作是念：『此八萬四千神象朝朝來至，門",
    "T02n0125_014:0617c25": "外多有傷害，不可稱計。我今意中欲使分",
    "T02n0125_014:0617c26": "為二分，四萬二千朝朝來賀。』爾時，比丘！我",
    "T02n0125_014:0617c27": "作是念：『昔作何福？復作何德？今得此威",
    "T02n0125_014:0617c28": "力，乃至於是。』復作是念：『由三事因緣故，使",
    "T02n0125_014:0617c29": "我獲此福祐。云何為三？所謂惠施、慈仁、自",
    "T02n0125_014:0618a01": "守。』比丘當觀，爾時諸行永滅無餘，爾時遊",
    "T02n0125_014:0618a02": "於欲意無有厭足。所謂厭足，於賢聖戒律",
    "T02n0125_014:0618a03": "乃為厭足。云何，比丘！此色有常耶？無常耶？」比",
    "T02n0125_014:0618a04": "丘對曰：「無常也。世尊！」「若復無常，為變易法，",
    "T02n0125_014:0618a05": "汝可得生此心，此是我許，我是彼所乎？」對",
    "T02n0125_014:0618a06": "曰：「不也。世尊！」「痛、想、行、識是常也？是無常耶？」",
    "T02n0125_014:0618a07": "比丘對曰：「無常也。世尊！」「設使無常，為變易法，",
    "T02n0125_014:0618a08": "汝可得生此心，此是我許，我是彼所。」對",
    "T02n0125_014:0618a09": "曰：「不也。世尊！」「是故，比丘！諸所有色，過去、當",
    "T02n0125_014:0618a10": "來、今現在者。若大、若小。若好、若醜，若遠、若近，",
    "T02n0125_014:0618a11": "此色亦非我所，我亦非彼所，此是智者之",
    "T02n0125_014:0618a12": "所學也。諸所有痛，過去、當來、今現在，若遠、",
    "T02n0125_014:0618a13": "若近，此痛亦非我所，我亦非彼所。如是智",
    "T02n0125_014:0618a14": "者之所覺知。比丘當作是觀，若聲聞之人，",
    "T02n0125_014:0618a15": "厭患於眼，厭患於色，厭患眼識，若緣眼生",
    "T02n0125_014:0618a16": "苦樂，亦復厭患。亦厭患於耳，厭於聲，厭",
    "T02n0125_014:0618a17": "於耳識，若依耳識生苦樂者，亦復厭患。鼻、",
    "T02n0125_014:0618a18": "舌、身、意、法亦復厭患，若依意生苦樂者，亦",
    "T02n0125_014:0618a19": "復厭患。已厭患，便解脫；已解脫，便得解脫之",
    "T02n0125_014:0618a20": "智：生死已盡，梵行已立，所作已辦，更不復受",
    "T02n0125_014:0618a21": "有，如實知之。」爾時，彼比丘得世尊如是之",
    "T02n0125_014:0618a22": "教，在閑靜之處，思惟自修，所以族姓子，",
    "T02n0125_014:0618a23": "剃除鬚髮，著三法衣，離家修無上梵行：",
    "T02n0125_014:0618a24": "生死已盡，梵行已立，所作已辦，更不復受有，",
    "T02n0125_014:0618a25": "如實知之。是彼比丘便成阿羅漢。爾時，彼",
    "T02n0125_014:0618a26": "比丘聞佛所說，歡喜奉行。",
    "T02n0125_014:0618a27": "51（五）聞如是：一時，佛在摩竭國道場樹下，初",
    "T02n0125_014:0618a28": "始得佛。爾時，世尊便作是念：「我今以得此",
    "T02n0125_014:0618a29": "甚深之法，難解、難了、難曉、難知，極微極妙",
    "T02n0125_014:0618b01": "智所覺知，我今當先與誰說法？使解吾法",
    "T02n0125_014:0618b02": "者是誰？」爾時，世尊便作是念：「羅勒迦藍諸",
    "T02n0125_014:0618b03": "根純熟，應先得度，又且待我有法。」作此",
    "T02n0125_014:0618b04": "念已，虛空中有天白世尊曰：「羅勒迦藍死",
    "T02n0125_014:0618b05": "已七日。」是時，世尊復作念曰：「何其苦哉，不",
    "T02n0125_014:0618b06": "聞吾法，而取命終；設當聞吾法者，即得解",
    "T02n0125_014:0618b07": "脫。」是時，世尊復作是念：「我今先與誰說法，",
    "T02n0125_014:0618b08": "使得解脫？今欝頭藍弗先應得度，當與",
    "T02n0125_014:0618b09": "說之，聞吾法已，先得解脫。」世尊作是念，虛",
    "T02n0125_014:0618b10": "空中有天語言：「昨日夜半，以取命終。」是時，",
    "T02n0125_014:0618b11": "世尊便作是念：「欝頭藍弗何其苦哉！不聞",
    "T02n0125_014:0618b12": "吾法，而取命過；設得聞吾法者，即得解脫。」",
    "T02n0125_014:0618b13": "爾時，世尊復作是念：「誰先聞法而得解脫？」",
    "T02n0125_014:0618b14": "是時，世尊重更思惟：「五比丘多所饒益，我初",
    "T02n0125_014:0618b15": "生時，追隨吾後。」是時，世尊復作是念：「今五比",
    "T02n0125_014:0618b16": "丘竟為所在？」即以天眼觀五比丘，乃在波",
    "T02n0125_014:0618b17": "羅㮈仙人鹿園所止之處。「我今當往先與五",
    "T02n0125_014:0618b18": "比丘說法，聞吾法已，當得解脫。」爾時，世尊",
    "T02n0125_014:0618b19": "七日之中熟視道樹，目未曾眴。爾時，世尊",
    "T02n0125_014:0618b20": "便說此偈：",
    "T02n0125_014:0618b21": "「我今此坐處，　　經歷生死苦，",
    "T02n0125_014:0618b22": "執御智慧斧，　　永斷根元栽。",
    "T02n0125_014:0618b23": "天王來至此，　　及諸魔怨屬，",
    "T02n0125_014:0618b24": "復以方便降，　　令著解脫冠。",
    "T02n0125_014:0618b25": "今於此樹下，　　坐於金剛床，",
    "T02n0125_014:0618b26": "以獲一切智，　　逮無所礙慧。",
    "T02n0125_014:0618b27": "我坐此樹下，　　見生死之苦，",
    "T02n0125_014:0618b28": "已却死元本，　　老病永無餘。」",
    "T02n0125_014:0618b29": "爾時，世尊說此偈已，便從坐起而去，欲向",
    "T02n0125_014:0618c01": "波羅㮈國。是時，優毘伽梵志遙見世尊光",
    "T02n0125_014:0618c02": "色炳然，翳日月明，見已，白世尊曰：「瞿曇！師",
    "T02n0125_014:0618c03": "主今為所在？為依何人出家學道？恒喜說",
    "T02n0125_014:0618c04": "何法教？為從何來？為欲所至？」爾時，世尊向",
    "T02n0125_014:0618c05": "彼梵志，而說此偈：",
    "T02n0125_014:0618c06": "「我成阿羅漢，　　世間最無比，",
    "T02n0125_014:0618c07": "天及世間人，　　我今最為上。",
    "T02n0125_014:0618c08": "我亦無師保，　　亦復無與等，",
    "T02n0125_014:0618c09": "獨尊無過者，　　冷而無復溫。",
    "T02n0125_014:0618c10": "今當轉法輪，　　往詣加尸邦，",
    "T02n0125_014:0618c11": "今以甘露藥，　　開彼盲冥者。",
    "T02n0125_014:0618c12": "波羅㮈國界，　　加尸國王土，",
    "T02n0125_014:0618c13": "五比丘住處，　　欲說微妙法。",
    "T02n0125_014:0618c14": "使彼早成道，　　及得漏盡通，",
    "T02n0125_014:0618c15": "以除惡法元，　　是故最為勝。」",
    "T02n0125_014:0618c16": "時，彼梵志歎吒，儼頭叉手，彈指含笑，引道",
    "T02n0125_014:0618c17": "而去。時，世尊往詣波羅㮈。是時，五比丘遙",
    "T02n0125_014:0618c18": "見世尊來，見已各共論議：「此是沙門瞿曇從",
    "T02n0125_014:0618c19": "遠而來，情性錯亂，心不專精。我等勿復共",
    "T02n0125_014:0618c20": "語，亦莫起迎，亦莫請坐。」爾時，五人便說此",
    "T02n0125_014:0618c21": "偈：",
    "T02n0125_014:0618c22": "「此人不應敬，　　亦莫共親視，",
    "T02n0125_014:0618c23": "勿復稱善來，　　亦莫請使坐。」",
    "T02n0125_014:0618c24": "爾時，五人說此偈已，皆共默然。爾時，世尊至",
    "T02n0125_014:0618c25": "五比丘所，漸漸欲至。時，五比丘漸起來迎，或",
    "T02n0125_014:0618c26": "與敷座者，或與取水者。爾時，世尊即前就",
    "T02n0125_014:0618c27": "坐，作是思惟：「此是愚癡之人，竟不能全其",
    "T02n0125_014:0618c28": "本限。」爾時，五比丘稱世尊為卿，是時，世尊",
    "T02n0125_014:0618c29": "告五比丘曰：「汝等莫卿無上至真、等正覺。",
    "T02n0125_014:0619a01": "所以然者，我今已成無上至真、等正覺，已",
    "T02n0125_014:0619a02": "獲甘露善。自專念，聽吾法語。」爾時，五比丘",
    "T02n0125_014:0619a03": "白世尊曰：「瞿曇！本苦行時，尚不能得上人",
    "T02n0125_014:0619a04": "之法，況復今日意情錯亂，言得道乎？」世尊",
    "T02n0125_014:0619a05": "告曰：「云何，五人！汝等曾聞吾妄語乎？」五比",
    "T02n0125_014:0619a06": "丘曰：「不也。瞿曇！」世尊告曰：「如來、等正覺已得",
    "T02n0125_014:0619a07": "甘露，汝等悉共專心，聽吾說法。」是時，世尊便",
    "T02n0125_014:0619a08": "復作是念：「我今堪任降此五人。」是時，世尊",
    "T02n0125_014:0619a09": "告五比丘：「汝等當知，有此四諦。云何為四？",
    "T02n0125_014:0619a10": "苦諦、苦習諦、苦盡諦、苦出要諦。彼云何名為",
    "T02n0125_014:0619a11": "苦諦？所謂生苦、老苦、病苦、死苦、憂悲惱苦、愁",
    "T02n0125_014:0619a12": "憂苦痛，不可稱記。怨憎會苦、恩愛別苦、所",
    "T02n0125_014:0619a13": "欲不得，亦復是苦，取要言之，五盛陰苦，是謂",
    "T02n0125_014:0619a14": "苦諦。「云何苦習諦？所謂受愛之分，習之",
    "T02n0125_014:0619a15": "不惓，意常貪著，是謂苦習諦。「彼云何苦盡",
    "T02n0125_014:0619a16": "諦？能使彼愛滅盡無餘，亦不更生，是謂苦",
    "T02n0125_014:0619a17": "盡諦。「彼云何名為苦出要諦？所謂賢聖八品",
    "T02n0125_014:0619a18": "道。所謂等見、等治、等語、等業、等命、等",
    "T02n0125_014:0619a19": "方便、等念、等定。是謂名為四諦之法。「然復，",
    "T02n0125_014:0619a20": "五比丘！此四諦之法，苦諦者眼生、智生、明生、",
    "T02n0125_014:0619a21": "覺生、光生、慧生，本未聞法。復次，苦諦者，實、",
    "T02n0125_014:0619a22": "定，不虛不妄，終不有異；世尊之所說，故名",
    "T02n0125_014:0619a23": "為苦諦。苦習諦者，本未聞法，眼生、智生、明",
    "T02n0125_014:0619a24": "生、覺生、光生、慧生。復次，苦習諦者，實、定，不",
    "T02n0125_014:0619a25": "虛不妄，終不有異；世尊之所說，故名為苦",
    "T02n0125_014:0619a26": "習諦。苦盡諦者，本未聞法，眼生、智生、明生、",
    "T02n0125_014:0619a27": "覺生、慧生、光生。復次，苦盡諦者，實、定，不虛不",
    "T02n0125_014:0619a28": "妄，終不有異；世尊之所說，故名為苦盡諦。",
    "T02n0125_014:0619a29": "苦出要諦者，本未聞法，眼生、智生、明生、覺生、",
    "T02n0125_014:0619b01": "光生、慧生。復次，苦出要諦者，實、定，不虛不妄，",
    "T02n0125_014:0619b02": "終不有異；世尊之所說，故名為苦出要諦。",
    "T02n0125_014:0619b03": "「五比丘當知，此四諦者，三轉十二行，如實",
    "T02n0125_014:0619b04": "不知者，則不成無上正真、等正覺。以我分",
    "T02n0125_014:0619b05": "別此四諦三轉十二行，如實知之、是故成",
    "T02n0125_014:0619b06": "無上至真、等正覺。」爾時，說此法時，阿若拘",
    "T02n0125_014:0619b07": "隣諸塵垢盡，得法眼淨。是時，世尊告拘隣",
    "T02n0125_014:0619b08": "曰：「汝今以逮法、得法？」拘隣報曰：「如是。世",
    "T02n0125_014:0619b09": "尊！以得法、逮法。」是時，地神聞此語已，作",
    "T02n0125_014:0619b10": "是唱：「今如來在波羅㮈國轉法輪。諸天、",
    "T02n0125_014:0619b11": "世人、魔、若魔天、人及非人所不能轉者，今日",
    "T02n0125_014:0619b12": "如來轉此法輪，阿若拘隣已得甘露之法。」",
    "T02n0125_014:0619b13": "是時，四天王從地神聞唱令聲，復傳告曰：",
    "T02n0125_014:0619b14": "「阿若拘隣以得甘露之法。」是時，三十三天復",
    "T02n0125_014:0619b15": "從四天王聞，艶天從三十三天聞，乃至兜",
    "T02n0125_014:0619b16": "術天展轉聞聲，乃至梵天亦復聞聲：「如來",
    "T02n0125_014:0619b17": "在波羅㮈轉法輪，諸天、世人、魔、若魔天、人",
    "T02n0125_014:0619b18": "及非人所不轉者，今日如來轉此法輪。」爾",
    "T02n0125_014:0619b19": "時，便名為阿若拘隣。爾時，世尊告五比丘：「汝",
    "T02n0125_014:0619b20": "等二人住受教誨，三人乞食，三人所得食者，",
    "T02n0125_014:0619b21": "六人當共食之；三人住受教誨，二人往乞",
    "T02n0125_014:0619b22": "食，二人所得食者，六人當取食之。」爾時教",
    "T02n0125_014:0619b23": "誨，此時成無生涅槃法，亦成無生、無病、無老、",
    "T02n0125_014:0619b24": "無死。是時，五比丘盡成阿羅漢。是時，三千大",
    "T02n0125_014:0619b25": "千剎土有五阿羅漢，佛為第六。爾時，世尊",
    "T02n0125_014:0619b26": "告五比丘：「汝等盡共人間乞食，慎莫獨行。然",
    "T02n0125_014:0619b27": "復眾生之類，諸根純熟，應得度者，我今當",
    "T02n0125_014:0619b28": "往優留毘村聚，在彼說法。」爾時，世尊便往",
    "T02n0125_014:0619b29": "至優留毘村聚所。爾時，連若河側有迦葉",
    "T02n0125_014:0619c01": "在彼止住，知天文、地理，靡不貫博，算數樹",
    "T02n0125_014:0619c02": "葉皆悉了知，將五百弟子，日日教化。去迦",
    "T02n0125_014:0619c03": "葉不遠有石室，於石室中，有毒龍在彼",
    "T02n0125_014:0619c04": "止住。爾時，世尊至迦葉所。到已，語迦葉言：",
    "T02n0125_014:0619c05": "「吾欲寄在石室中一宿；若見聽者，當往止",
    "T02n0125_014:0619c06": "住。」迦葉報曰：「我不愛惜，但彼有毒龍，恐相",
    "T02n0125_014:0619c07": "傷害耳。」世尊告曰：「迦葉！無苦！龍不害吾，但",
    "T02n0125_014:0619c08": "見聽許，止住一宿。」迦葉報曰：「若欲住者，隨",
    "T02n0125_014:0619c09": "意往住。」爾時，世尊即往石室，敷座而宿，結",
    "T02n0125_014:0619c10": "跏趺坐，正身正意，繫念在前。是時，毒龍見世",
    "T02n0125_014:0619c11": "尊坐，便吐火毒。爾時，世尊入慈三昧，從慈",
    "T02n0125_014:0619c12": "三昧起，入焰光三昧。爾時，龍火、佛光一時俱",
    "T02n0125_014:0619c13": "作。爾時，迦葉夜起，瞻視星宿，見石室中，有",
    "T02n0125_014:0619c14": "大火光。見已，便告弟子曰：「此瞿曇沙門容貌",
    "T02n0125_014:0619c15": "端政，今為龍所害，甚可憐慜！我先亦有",
    "T02n0125_014:0619c16": "此言：『彼有惡龍，不可止宿。』」是時，迦葉告五",
    "T02n0125_014:0619c17": "百弟子：「汝持水瓶，及輿高梯，往救彼火，",
    "T02n0125_014:0619c18": "使彼沙門得濟此難。」爾時，迦葉將五百弟",
    "T02n0125_014:0619c19": "子，往詣石室，而救此火；或持水灑者，或施",
    "T02n0125_014:0619c20": "梯者，而不能使火時滅，皆是如來威神所",
    "T02n0125_014:0619c21": "致。爾時，世尊入慈三昧，漸使彼龍無復瞋",
    "T02n0125_014:0619c22": "恚。時，彼惡龍心懷恐怖，東西馳走，欲得出",
    "T02n0125_014:0619c23": "石室，然不能得出石室。是時，彼惡龍來向",
    "T02n0125_014:0619c24": "如來，入世尊鉢中住。是時，世尊以右手摩",
    "T02n0125_014:0619c25": "惡龍身，便說此偈：",
    "T02n0125_014:0619c26": "「龍出甚為難，　　龍與龍共集，",
    "T02n0125_014:0619c27": "龍勿起害心，　　龍出甚為難。",
    "T02n0125_014:0619c28": "過去恒沙數，　　諸佛般涅槃，",
    "T02n0125_014:0619c29": "汝竟不遭遇，　　皆由瞋恚火。",
    "T02n0125_014:0620a01": "善心向如來，　　速捨此恚毒，",
    "T02n0125_014:0620a02": "已除瞋恚毒，　　便得生天上。」",
    "T02n0125_014:0620a03": "增壹阿含經卷第十四"
}