{
    "T02n0125_026:0689c10": "增壹阿含經卷第二十六",
    "T02n0125_026:0689c12": "東晉罽賓三藏瞿曇僧伽提婆譯",
    "T02n0125_026:0689c13": "34 等見品等見品第三十四",
    "T02n0125_026:0689c14": "1（一）聞如是：一時，尊者舍利弗在舍衛城祇",
    "T02n0125_026:0689c15": "樹給孤獨園，與大比丘眾五百人俱。爾時，眾",
    "T02n0125_026:0689c16": "多比丘到舍利弗所，共相問訊，在一面坐。",
    "T02n0125_026:0689c17": "爾時，眾多比丘白舍利弗言：「戒成就比丘當",
    "T02n0125_026:0689c18": "思惟何等法？」舍利弗報言：「戒成就比丘當",
    "T02n0125_026:0689c19": "思惟五盛陰無常、為苦、為惱、為多痛畏；亦",
    "T02n0125_026:0689c20": "當思惟苦、空、無我。云何為五？所謂色陰、痛陰、",
    "T02n0125_026:0689c21": "想陰、行陰、識陰。爾時，戒成就比丘思惟此五",
    "T02n0125_026:0689c22": "盛陰，便成須陀洹道。」比丘白舍利弗言：「須",
    "T02n0125_026:0689c23": "陀洹比丘當思惟何等法？」舍利弗報言：「須",
    "T02n0125_026:0689c24": "陀洹比丘亦當思惟此五盛陰為苦、為惱、",
    "T02n0125_026:0689c25": "為多痛畏；亦當思惟苦、空、無我。諸賢當知。",
    "T02n0125_026:0689c26": "若須陀洹比丘思惟此五盛陰時，便成斯陀",
    "T02n0125_026:0689c27": "含果。」諸比丘問曰：「斯陀含比丘當思惟何等",
    "T02n0125_026:0689c28": "法？」舍利弗報言：「斯陀含比丘亦當思惟此",
    "T02n0125_026:0689c29": "五盛陰為苦、為惱、為多痛畏，亦當思惟苦、",
    "T02n0125_026:0690a01": "空、無我。爾時，斯陀含比丘當思惟此五盛陰",
    "T02n0125_026:0690a02": "時，便成阿那含果。」諸比丘問曰：「阿那含比丘",
    "T02n0125_026:0690a03": "當思惟何等法？」舍利弗報言：「阿那含比丘",
    "T02n0125_026:0690a04": "亦當思惟此五盛陰為苦、為惱、為多痛畏；",
    "T02n0125_026:0690a05": "亦當思惟此五盛陰時，便成阿羅漢。」諸",
    "T02n0125_026:0690a06": "比丘問曰：「阿羅漢比丘當思惟何等法？」舍",
    "T02n0125_026:0690a07": "利弗報言：「汝等所問何其過乎？羅漢比丘",
    "T02n0125_026:0690a08": "所作以過，更不造行，有漏心得解脫，不向",
    "T02n0125_026:0690a09": "五趣生死之海，更不受有、有所造作。是故，",
    "T02n0125_026:0690a10": "諸賢！持戒比丘、須陀洹、斯陀含、阿那含，當思",
    "T02n0125_026:0690a11": "惟此五盛陰。如是，諸比丘！當作是學。」爾時，",
    "T02n0125_026:0690a12": "諸比丘聞舍利弗所說，歡喜奉行。",
    "T02n0125_026:0690a13": "2（二）聞如是：一時，佛在波羅㮈仙人鹿野",
    "T02n0125_026:0690a14": "苑中。爾時，如來成道未久，世人稱之為大",
    "T02n0125_026:0690a15": "沙門。爾時，波斯匿王新紹王位。是時，波斯匿",
    "T02n0125_026:0690a16": "王便作是念：「我今新紹王位，先應取釋家",
    "T02n0125_026:0690a17": "女。設與我者，乃適我心；若不見與，我今",
    "T02n0125_026:0690a18": "當以力往逼之。」爾時，波斯匿王即告一臣曰：",
    "T02n0125_026:0690a19": "「往至迦毘羅衛至釋種家，持我名字，告彼",
    "T02n0125_026:0690a20": "釋種云：『波斯匿王問訊起居輕利，致問無",
    "T02n0125_026:0690a21": "量。』又語彼釋：『吾欲取釋種女，設與我者，",
    "T02n0125_026:0690a22": "抱德永已；若見違者，當以力相逼。』」爾時，大",
    "T02n0125_026:0690a23": "臣受王教勅，往至迦毘羅國。爾時，迦毘羅",
    "T02n0125_026:0690a24": "衛釋種五百人，集在一處。是時，大臣即往至",
    "T02n0125_026:0690a25": "五百釋種所，持波斯匿王名字，語彼釋種",
    "T02n0125_026:0690a26": "言：「波斯匿王問訊慇懃，起居輕利，致意",
    "T02n0125_026:0690a27": "無量。吾欲取釋種之女，設與吾者，是其大",
    "T02n0125_026:0690a28": "幸；若不與者，當以力相逼。」時，諸釋種聞此",
    "T02n0125_026:0690a29": "語已，極懷瞋恚：「吾等大姓，何緣當與婢子",
    "T02n0125_026:0690b01": "結親？」其眾中或言當與，或言不可與。爾時，",
    "T02n0125_026:0690b02": "有釋集彼眾中，名摩呵男，語眾人言：「諸",
    "T02n0125_026:0690b03": "賢勿共瞋恚。所以然者，波斯匿王為人暴",
    "T02n0125_026:0690b04": "惡，設當波斯匿王來者，壞我國界。我今躬自",
    "T02n0125_026:0690b05": "當往與波斯匿王相見，說此事情。」時，摩呵",
    "T02n0125_026:0690b06": "男家中婢生一女，面貌端正，世之希有。時，摩",
    "T02n0125_026:0690b07": "呵男沐浴此女，與著好衣，載寶羽車，送",
    "T02n0125_026:0690b08": "與波斯匿王，又白王言：「此是我女，可共成",
    "T02n0125_026:0690b09": "親。」時，波斯匿王得此女極懷歡喜，即立",
    "T02n0125_026:0690b10": "此女為第一夫人，未經數日，而身懷妊，",
    "T02n0125_026:0690b11": "復經八九月生一男兒，端正無雙，世所殊",
    "T02n0125_026:0690b12": "特。時，波斯匿王集諸相師與此太子立字。",
    "T02n0125_026:0690b13": "時，諸相師聞王語已，即白王言：「大王當知，",
    "T02n0125_026:0690b14": "求夫人時，諸釋共諍，或言當與，或言不可",
    "T02n0125_026:0690b15": "與，使彼此流離；今當立名，名曰毘流勒。」",
    "T02n0125_026:0690b16": "相師立號已，各從坐起而去。時，波斯匿王",
    "T02n0125_026:0690b17": "愛此流離太子，未曾離目前。然流離太",
    "T02n0125_026:0690b18": "子年向八歲，王告之曰：「汝今已大，可詣迦",
    "T02n0125_026:0690b19": "毘羅衛學諸射術。」是時，波斯匿王給諸使人，",
    "T02n0125_026:0690b20": "使乘大象往詣釋種家，至摩呵男舍，語摩",
    "T02n0125_026:0690b21": "呵男言：「波斯匿王使我至此學諸射術，唯",
    "T02n0125_026:0690b22": "願祖父母事事教授。」時，摩呵男報曰：「欲學",
    "T02n0125_026:0690b23": "術者善可習之。」是時，摩呵男釋種集五百",
    "T02n0125_026:0690b24": "童子，使共學術。時，流離太子與五百童",
    "T02n0125_026:0690b25": "子共學射術。爾時，迦毘羅衛城中新起一講",
    "T02n0125_026:0690b26": "堂，天及人民、魔、若魔天在此講堂中住。時，",
    "T02n0125_026:0690b27": "諸釋種各各自相謂言：「今此講堂成來未久，",
    "T02n0125_026:0690b28": "畫彩已竟，猶如天宮而無有異。我等先",
    "T02n0125_026:0690b29": "應請如來於中供養及比丘僧，令我等受",
    "T02n0125_026:0690c01": "福無窮。」是時，釋種即於堂上敷種種坐具，",
    "T02n0125_026:0690c02": "懸繒幡蓋，香汁灑地，燒眾名香，復儲好",
    "T02n0125_026:0690c03": "水，燃諸明燈。是時，流離太子將五百童子",
    "T02n0125_026:0690c04": "往至講堂所，即昇師子之座。時，諸釋種見",
    "T02n0125_026:0690c05": "之，極懷瞋恚，即前捉臂逐出門外，各共罵",
    "T02n0125_026:0690c06": "之：「此是婢子，諸天、世人未有居中者，此婢",
    "T02n0125_026:0690c07": "生物敢入中坐？」復捉流離太子撲之著",
    "T02n0125_026:0690c08": "地。是時，流離太子即從地起，長歎息而視",
    "T02n0125_026:0690c09": "後。是時，有梵志子名好苦。是時，流離太",
    "T02n0125_026:0690c10": "子語好苦梵志子曰：「此釋種取我毀辱乃",
    "T02n0125_026:0690c11": "至於斯，設我後紹王位時，汝當告我此事。」",
    "T02n0125_026:0690c12": "是時，好苦梵志子報曰：「如太子教。」時，彼梵志",
    "T02n0125_026:0690c13": "子日三時白太子曰：「憶釋所辱。」便說此",
    "T02n0125_026:0690c14": "偈：",
    "T02n0125_026:0690c15": "「一切歸於盡，　　果熟亦當墮，",
    "T02n0125_026:0690c16": "合集必當散，　　有生必有死。」",
    "T02n0125_026:0690c17": "是時，波斯匿王隨壽在世，後取命終，便立",
    "T02n0125_026:0690c18": "流離太子為王。是時，好苦梵志至王所，",
    "T02n0125_026:0690c19": "而作是說：「王當憶本釋所毀辱。」是時，流離",
    "T02n0125_026:0690c20": "王報曰：「善哉！善哉！善憶本事。」是時，流離王",
    "T02n0125_026:0690c21": "便起瞋恚，告群臣曰：「今人民主者為是何",
    "T02n0125_026:0690c22": "人？」群臣報曰：「大王！今日之所統領。」流離",
    "T02n0125_026:0690c23": "王時曰：「汝等速嚴駕，集四部兵，吾欲往征",
    "T02n0125_026:0690c24": "釋種。」諸臣對曰：「如是。大王！」是時，群臣受王",
    "T02n0125_026:0690c25": "教令，即運集四種之兵。是時，流離王將四",
    "T02n0125_026:0690c26": "部之兵，往至迦毘羅越。爾時，眾多比丘聞",
    "T02n0125_026:0690c27": "流離王往征釋種，至世尊所，頭面禮足，",
    "T02n0125_026:0690c28": "在一面立，以此因緣具白世尊。是時，世尊",
    "T02n0125_026:0690c29": "聞此語已，即往逆流離王，便在一枯樹",
    "T02n0125_026:0691a01": "下，無有枝葉，於中結加趺坐。是時，流離",
    "T02n0125_026:0691a02": "王遙見世尊在樹下坐，即下車至世尊所，",
    "T02n0125_026:0691a03": "頭面禮足，在一面立。爾時，流離王白世尊",
    "T02n0125_026:0691a04": "言：「更有好樹，枝葉繁茂，尼拘留之等，何故",
    "T02n0125_026:0691a05": "此枯樹下坐？」世尊告曰：「親族之廕，故勝外",
    "T02n0125_026:0691a06": "人。」是時，流離王便作是念：「今日世尊故為",
    "T02n0125_026:0691a07": "親族；然我今日應還本國，不應往征迦毘",
    "T02n0125_026:0691a08": "羅越。」是時，流離王即辭還退。是時，好苦梵志",
    "T02n0125_026:0691a09": "復白王言：「當憶本為釋所辱。」是時，流離",
    "T02n0125_026:0691a10": "王聞此語已，復興瞋恚：「汝等速嚴駕，集四",
    "T02n0125_026:0691a11": "部兵，吾欲往征迦毘羅越。」是時，群臣即集",
    "T02n0125_026:0691a12": "四部之兵，出舍衛城，往詣迦毘羅越征伐",
    "T02n0125_026:0691a13": "釋種。是時，眾多比丘聞已，往白世尊：「今流",
    "T02n0125_026:0691a14": "離王興兵眾，往攻釋種。」爾時，世尊聞此語",
    "T02n0125_026:0691a15": "已，即以神足，往在道側，在一樹下坐。時，",
    "T02n0125_026:0691a16": "流離王遙見世尊在樹下坐，即下車至世",
    "T02n0125_026:0691a17": "尊所，頭面禮足，在一面立。爾時，流離王白",
    "T02n0125_026:0691a18": "世尊言：「更有好樹，不在彼坐，世尊今日何",
    "T02n0125_026:0691a19": "故在此枯樹下坐？」世尊告曰：「親族之廕，勝",
    "T02n0125_026:0691a20": "外人也。」是時，世尊便說此偈：",
    "T02n0125_026:0691a21": "「親族之蔭涼，　　釋種出於佛，",
    "T02n0125_026:0691a22": "盡是我枝葉，　　故坐斯樹下。」",
    "T02n0125_026:0691a23": "是時，流離王復作是念：「世尊今日出於釋",
    "T02n0125_026:0691a24": "種；吾不應往征，宜可齊此還歸本土。」是時，",
    "T02n0125_026:0691a25": "流離王即還舍衛城。是時，好苦梵志復語",
    "T02n0125_026:0691a26": "王曰：「王當憶本釋種所辱。」是時，流離王",
    "T02n0125_026:0691a27": "聞此語已，復集四種兵出舍衛城，詣迦毘",
    "T02n0125_026:0691a28": "羅越。是時，大目乾連聞流離王往征釋",
    "T02n0125_026:0691a29": "種，聞已，至世尊所，頭面禮足，在一面立。爾",
    "T02n0125_026:0691b01": "時，目連白世尊言：「今日流離王集四種兵",
    "T02n0125_026:0691b02": "往攻釋種，我今堪任使流離王及四部兵，",
    "T02n0125_026:0691b03": "擲著他方世界。」世尊告曰：「汝豈能取釋種宿",
    "T02n0125_026:0691b04": "緣，著他方世界乎？」時，目連白佛言：「實不堪",
    "T02n0125_026:0691b05": "任使宿命緣，著他方世界。」爾時，世尊語目",
    "T02n0125_026:0691b06": "連曰：「汝還就坐。」目連復白佛言：「我今堪",
    "T02n0125_026:0691b07": "任移此迦毘羅越，著虛空中。」世尊告曰：「汝",
    "T02n0125_026:0691b08": "今堪能移釋種宿緣，著虛空中乎？」目連報",
    "T02n0125_026:0691b09": "曰：「不也，世尊！」佛告目連：「汝今還就本位。」爾",
    "T02n0125_026:0691b10": "時，目連復白佛言：「唯願聽許以鐵籠疏覆迦",
    "T02n0125_026:0691b11": "毘羅越城上。」世尊告曰：「云何，目連！能以鐵",
    "T02n0125_026:0691b12": "籠疏覆宿緣乎？」目連白佛：「不也，世尊！」佛",
    "T02n0125_026:0691b13": "告目連：「汝今還就本位，釋種今日宿緣已",
    "T02n0125_026:0691b14": "熟，今當受報。」爾時，世尊便說此偈：",
    "T02n0125_026:0691b15": "「欲使空為地，　　復使地為空，",
    "T02n0125_026:0691b16": "本緣之所繫，　　此緣不腐敗。」",
    "T02n0125_026:0691b17": "是時，流離王往詣迦毘羅越。時，諸釋種聞",
    "T02n0125_026:0691b18": "流離王將四部之兵來攻我等，復集四部之",
    "T02n0125_026:0691b19": "眾，一由旬中往逆流離王。是時，諸釋一由旬",
    "T02n0125_026:0691b20": "內遙射流離王；或射耳孔，不傷其耳；或",
    "T02n0125_026:0691b21": "射頭髻，不傷其頭；或射弓壞；或射弓弦，不",
    "T02n0125_026:0691b22": "害其人；或射鎧器，不傷其人；或射床座，",
    "T02n0125_026:0691b23": "不害其人，或射車輪壞，不傷其人；或壞",
    "T02n0125_026:0691b24": "幢麾，不害其人。是時，流離王見此事已，便",
    "T02n0125_026:0691b25": "懷恐怖，告群臣曰：「汝等觀此箭為從何",
    "T02n0125_026:0691b26": "來？」群臣報曰：「此諸釋種，去此一由旬中射箭",
    "T02n0125_026:0691b27": "使來。」流離王報言：「彼設發心欲害我者，普",
    "T02n0125_026:0691b28": "當死盡，宜可於中還歸舍衛。」是時，好苦梵",
    "T02n0125_026:0691b29": "志前白王言：「大王勿懼，此諸釋種皆持戒，",
    "T02n0125_026:0691c01": "虫尚不害，況害人乎！今宜前進，必壞釋種。」",
    "T02n0125_026:0691c02": "是時，流離王漸漸前進向彼釋種。是時，諸釋",
    "T02n0125_026:0691c03": "退入城中。時，流離王在城外而告之曰：「汝",
    "T02n0125_026:0691c04": "等速開城門。若不爾者，盡當取汝殺之。」",
    "T02n0125_026:0691c05": "爾時，迦毘羅越城有釋童子，年向十五，名曰",
    "T02n0125_026:0691c06": "奢摩，聞流離王今在門外，即著鎧持仗",
    "T02n0125_026:0691c07": "至城上，獨與流離王共鬪。是時，奢摩童",
    "T02n0125_026:0691c08": "子多殺害兵眾，各各馳散，並作是說：「此是何",
    "T02n0125_026:0691c09": "人？為是天也？為是鬼神也？遙見如似",
    "T02n0125_026:0691c10": "小兒。」是時，流離王便懷恐怖，即入地孔中",
    "T02n0125_026:0691c11": "而避之。時，釋種聞壞流離王眾。是時，諸釋",
    "T02n0125_026:0691c12": "即呼奢摩童子而告之曰：「汝年幼小，何故",
    "T02n0125_026:0691c13": "辱我等門戶？豈不知諸釋修行善法乎？我",
    "T02n0125_026:0691c14": "等尚不能害虫，況復人命乎？我等能壞此",
    "T02n0125_026:0691c15": "軍眾，一人敵萬人。然我等復作是念：『然殺",
    "T02n0125_026:0691c16": "害眾生不可稱計。世尊亦作是說：「夫人",
    "T02n0125_026:0691c17": "殺人命，死入地獄。若生人中，壽命極短。」』汝",
    "T02n0125_026:0691c18": "速去，不復住此。」是時，奢摩童子即出國去，",
    "T02n0125_026:0691c19": "更不入迦毘羅越。是時，流離王復至門",
    "T02n0125_026:0691c20": "中語彼人曰：「速開城門，不須稽留。」是時，",
    "T02n0125_026:0691c21": "諸釋自相謂言：「可與開門，為不可乎？」爾時，",
    "T02n0125_026:0691c22": "弊魔波旬在釋眾中作一釋形，告諸釋言：",
    "T02n0125_026:0691c23": "「汝等速開城門，勿共受困於今日。」是時，諸",
    "T02n0125_026:0691c24": "釋即與開城門。是時，流離王即告群臣曰：",
    "T02n0125_026:0691c25": "「今此釋眾人民極多，非刀劍所能害盡，盡取",
    "T02n0125_026:0691c26": "埋脚地中，然後使暴象蹈殺。」爾時，群臣受",
    "T02n0125_026:0691c27": "王教勅，即以象蹈殺之。時，流離王勅群臣",
    "T02n0125_026:0691c28": "曰：「汝等速選面手釋女五百人。」時，諸臣受",
    "T02n0125_026:0691c29": "王教令，即選五百端正女人，將詣王所。是",
    "T02n0125_026:0692a01": "時，摩呵男釋至流離王所，而作是說：「當",
    "T02n0125_026:0692a02": "從我願。」流離王言：「欲何等願？」摩呵男曰：",
    "T02n0125_026:0692a03": "「我今沒在水底，隨我遲疾，使諸釋種竝得",
    "T02n0125_026:0692a04": "逃走。若我出水，隨意殺之。」流離王曰：「此事",
    "T02n0125_026:0692a05": "大佳。」是時，摩呵男釋即入水底，以頭髮繫",
    "T02n0125_026:0692a06": "樹根而取命終。是時，迦毘羅越城中諸釋，",
    "T02n0125_026:0692a07": "從東門出，復從南門入；或從南門出，還從",
    "T02n0125_026:0692a08": "北門入；或從西門出，而從北門入。是時，流",
    "T02n0125_026:0692a09": "離王告群臣曰：「摩呵男父何故隱在水中，",
    "T02n0125_026:0692a10": "如今不出？」爾時，諸臣聞王教令，即入水中",
    "T02n0125_026:0692a11": "出摩呵男，已取命終。爾時，流離王以見",
    "T02n0125_026:0692a12": "摩呵男命終，時王方生悔心：「我今祖父已取",
    "T02n0125_026:0692a13": "命終，皆由愛親族故。我先不知當取命",
    "T02n0125_026:0692a14": "終，設當知者，終不來攻伐此釋。」是時，流離",
    "T02n0125_026:0692a15": "王殺九千九百九十萬人，流血成河，燒迦",
    "T02n0125_026:0692a16": "毘羅越城，往詣尼拘留園中。是時，流離王",
    "T02n0125_026:0692a17": "語五百釋女言：「汝等慎莫愁憂，我是汝夫，",
    "T02n0125_026:0692a18": "汝是我婦，要當相接。」是時，流離王便舒",
    "T02n0125_026:0692a19": "手捉一釋女而欲弄之。時女問曰：「大王欲",
    "T02n0125_026:0692a20": "何所為？」時王報言：「欲與汝情通。」女報王曰：",
    "T02n0125_026:0692a21": "「我今何故與婢生種情通。」是時，流離王甚",
    "T02n0125_026:0692a22": "懷瞋恚，勅群臣曰：「速取此女，兀其手足，",
    "T02n0125_026:0692a23": "著深坑中。」諸臣受王教令，兀其手足，擲",
    "T02n0125_026:0692a24": "著坑中。及五百女人皆罵王言：「誰持此身",
    "T02n0125_026:0692a25": "與婢生種共交通？」時，王瞋恚盡取五百釋女，",
    "T02n0125_026:0692a26": "兀其手足，著深坑中。是時，流離王悉壞",
    "T02n0125_026:0692a27": "迦毘羅越已，還詣舍衛城。爾時，祇陀太子",
    "T02n0125_026:0692a28": "在深宮中與諸妓女共相娛樂，是時，流離",
    "T02n0125_026:0692a29": "王聞作倡伎聲，即便問之：「此是何音聲",
    "T02n0125_026:0692b01": "乃至於斯？」群臣報王言：「此是祇陀王子",
    "T02n0125_026:0692b02": "在深宮中，作倡伎樂而自娛樂。」時，流離",
    "T02n0125_026:0692b03": "王即勅御者：「汝迴此象詣祇陀王子所。」是",
    "T02n0125_026:0692b04": "時，守門人遙見王來而白言：「王小徐行，祇",
    "T02n0125_026:0692b05": "陀王子今在宮中五樂自娛，勿相觸嬈。」是時，",
    "T02n0125_026:0692b06": "流離王即時拔劒，取守門人殺之。是時，祇",
    "T02n0125_026:0692b07": "陀王子聞流離王在門外住，竟不辭諸",
    "T02n0125_026:0692b08": "妓女，便出在外與王相見：「善來，大王！可入",
    "T02n0125_026:0692b09": "小停駕。」時，流離王報言：「豈不知吾與諸",
    "T02n0125_026:0692b10": "釋共鬪乎？」祇陀對曰：「聞之。」流離王報言：「汝",
    "T02n0125_026:0692b11": "今何故與妓女遊戲而不佐我也？」祇陀王",
    "T02n0125_026:0692b12": "子報言：「我不堪任殺害眾生之命。」是時，",
    "T02n0125_026:0692b13": "流離王極懷瞋恚，即復拔劍斫殺祇陀王",
    "T02n0125_026:0692b14": "子。是時，祇陀王子命終之後，生三十三天中，",
    "T02n0125_026:0692b15": "與五百天女共相娛樂。爾時，世尊以天眼",
    "T02n0125_026:0692b16": "觀祇陀王子以取命終，生三十三天，即便",
    "T02n0125_026:0692b17": "說此偈：",
    "T02n0125_026:0692b18": "「人天中受福，　　祇陀王子德，",
    "T02n0125_026:0692b19": "為善後受報，　　皆由現報故。",
    "T02n0125_026:0692b20": "此憂彼亦憂，　　流離二處憂，",
    "T02n0125_026:0692b21": "為惡後受惡，　　皆由現報故。",
    "T02n0125_026:0692b22": "當依福祐功，　　前作後亦然，",
    "T02n0125_026:0692b23": "或獨而為者，　　或復人不知。",
    "T02n0125_026:0692b24": "作惡有知惡，　　前作後亦然，",
    "T02n0125_026:0692b25": "或獨而為者，　　或復人不知。",
    "T02n0125_026:0692b26": "人天中受福，　　二處俱受福，",
    "T02n0125_026:0692b27": "為善後受報，　　皆由現報故。",
    "T02n0125_026:0692b28": "此憂彼亦憂，　　為惡二處憂，",
    "T02n0125_026:0692b29": "為惡後受報，　　皆由現報故。」",
    "T02n0125_026:0692c01": "是時，五百釋女自歸，稱喚如來名號：「如來於",
    "T02n0125_026:0692c02": "此，亦從此間出家學道，而後成佛。然佛今",
    "T02n0125_026:0692c03": "日永不見憶，遭此苦惱，受此毒痛。世尊何",
    "T02n0125_026:0692c04": "故而不見憶？」爾時，世尊以天耳清徹，聞諸",
    "T02n0125_026:0692c05": "釋女稱怨向佛。爾時，世尊告諸比丘：「汝等",
    "T02n0125_026:0692c06": "盡來，共觀迦毘羅越，及看諸親命終。」比丘",
    "T02n0125_026:0692c07": "對曰：「如是。世尊！」爾時，世尊將諸比丘出舍",
    "T02n0125_026:0692c08": "衛城，往至迦毘羅越。時，五百釋女遙見世",
    "T02n0125_026:0692c09": "尊將諸比丘來，見已，皆懷慚愧。爾時，釋提",
    "T02n0125_026:0692c10": "桓因及毘沙門王在世尊後而扇。爾時，世",
    "T02n0125_026:0692c11": "尊還顧語釋提桓因言：「此諸釋女皆懷慚愧。」",
    "T02n0125_026:0692c12": "釋提桓因報言：「如是，世尊！」是時，釋提桓因即",
    "T02n0125_026:0692c13": "以天衣覆此五百女身體上。爾時，世尊告",
    "T02n0125_026:0692c14": "毘沙門王曰：「此諸女人飢渴日久，當作何",
    "T02n0125_026:0692c15": "方宜？」毘沙門王白佛言：「如是。世尊！」是毘沙",
    "T02n0125_026:0692c16": "門天王即辦自然天食，與諸釋女皆悉充",
    "T02n0125_026:0692c17": "足。是時，世尊漸與諸女說微妙法：「所謂諸法",
    "T02n0125_026:0692c18": "皆當離散，會有別離。諸女當知，此五盛",
    "T02n0125_026:0692c19": "陰皆當受此苦痛諸惱，墮五趣中。夫受五",
    "T02n0125_026:0692c20": "盛陰之身，必當受此行報；以有行報，便",
    "T02n0125_026:0692c21": "當受胎；已受胎分，復當受苦樂之報。設當",
    "T02n0125_026:0692c22": "無五盛陰者，便不復受形；若不受形，",
    "T02n0125_026:0692c23": "則無有生；以無有生，則無有老；以無有",
    "T02n0125_026:0692c24": "老，則無有病；以無有病，則無有死；以無",
    "T02n0125_026:0692c25": "有死，則無合會別離之惱。是故，諸女！當",
    "T02n0125_026:0692c26": "念此五陰成敗之變。所以然者，以知五陰，",
    "T02n0125_026:0692c27": "則知五欲；以知五欲，則知愛法；以知愛",
    "T02n0125_026:0692c28": "法，則知染著之法。知此眾事已，則不復受",
    "T02n0125_026:0692c29": "胎；以不受胎，則無生、老、病、死。」爾時，世尊",
    "T02n0125_026:0693a01": "與眾釋女漸說此法，所謂論者：施論、戒論、",
    "T02n0125_026:0693a02": "生天之論，欲不淨想，出要為樂。爾時，世尊觀",
    "T02n0125_026:0693a03": "此諸女心開意解，諸佛世尊常所說法：苦、",
    "T02n0125_026:0693a04": "習、盡、道，爾時世尊盡與彼說之。爾時，諸女",
    "T02n0125_026:0693a05": "諸塵垢盡，得法眼淨，各於其所而取命終，",
    "T02n0125_026:0693a06": "皆生天上。爾時，世尊詣城東門，見城中烟",
    "T02n0125_026:0693a07": "火洞然，即時而說此偈：",
    "T02n0125_026:0693a08": "「一切行無常，　　生者必有死，",
    "T02n0125_026:0693a09": "不生則不死，　　此滅為最樂。」",
    "T02n0125_026:0693a10": "爾時，世尊告諸比丘：「汝等盡來往詣尼拘留",
    "T02n0125_026:0693a11": "園中，就座而坐。」爾時，世尊告諸比丘：「此是",
    "T02n0125_026:0693a12": "尼拘留園，我昔在中與諸比丘廣說其法，",
    "T02n0125_026:0693a13": "如今空虛無有人民。昔日之時，數千萬眾",
    "T02n0125_026:0693a14": "於中得道，使法眼淨。自今以後，如來更",
    "T02n0125_026:0693a15": "不復至此間。」爾時，世尊與諸比丘說法已，",
    "T02n0125_026:0693a16": "各從坐起而去，往舍衛祇樹給孤獨園。爾時，",
    "T02n0125_026:0693a17": "世尊告諸比丘：「今流離王及此兵眾不久",
    "T02n0125_026:0693a18": "在世，却後七日盡當磨滅。」是時，流離王",
    "T02n0125_026:0693a19": "聞世尊所記：「流離王及諸兵眾，却後七日盡",
    "T02n0125_026:0693a20": "當消滅。」聞已恐怖，告群臣曰：「如來今以",
    "T02n0125_026:0693a21": "記之云：『流離王不久在世，却後七日及兵",
    "T02n0125_026:0693a22": "眾盡當沒滅。』汝等觀外境，無有盜賊、水",
    "T02n0125_026:0693a23": "火災變來侵國者，何以故？諸佛如來語無",
    "T02n0125_026:0693a24": "有二，所言終不異。」爾時，好苦梵志白王言：",
    "T02n0125_026:0693a25": "「王勿恐懼，今外境無有盜賊畏難，亦無水",
    "T02n0125_026:0693a26": "火災變；今日大王快自娛樂。」流離王言：「梵",
    "T02n0125_026:0693a27": "志當知，諸佛世尊，言無有異。」時，流離王使",
    "T02n0125_026:0693a28": "人數日，至七日頭，大王歡喜踊躍，不能自",
    "T02n0125_026:0693a29": "勝。將諸兵眾及諸婇女，往阿脂羅河側而",
    "T02n0125_026:0693b01": "自娛樂，即於彼宿。是時，夜半有非時雲起，",
    "T02n0125_026:0693b02": "暴風疾雨，是時，流離王及兵眾盡為水所",
    "T02n0125_026:0693b03": "漂，皆悉消滅，身壞命終，入阿鼻地獄中。",
    "T02n0125_026:0693b04": "復有天火燒內宮殿。爾時，世尊以天眼",
    "T02n0125_026:0693b05": "觀見流離王及四種兵為水所漂，皆悉命",
    "T02n0125_026:0693b06": "終，入地獄中。爾時，世尊便說此偈：",
    "T02n0125_026:0693b07": "「作惡極為甚，　　皆由身口行，",
    "T02n0125_026:0693b08": "今身亦受惱，　　壽命亦短促。",
    "T02n0125_026:0693b09": "設在家中時，　　為火之所燒，",
    "T02n0125_026:0693b10": "若其命終時，　　必生地獄中。」",
    "T02n0125_026:0693b11": "爾時，眾中多比丘白世尊言：「流離王及四",
    "T02n0125_026:0693b12": "部兵，今已命絕，為生何處？」世尊告曰：「流",
    "T02n0125_026:0693b13": "離王者，今入阿鼻地獄中。」諸比丘白世尊",
    "T02n0125_026:0693b14": "言：「今此諸釋昔日作何因緣，今為流離王",
    "T02n0125_026:0693b15": "所害？」爾時，世尊告諸比丘：「昔日之時，此羅",
    "T02n0125_026:0693b16": "閱城中有捕魚村。時世極飢儉，人食草根，",
    "T02n0125_026:0693b17": "一升金貿一升米。時，彼村中有大池水，又",
    "T02n0125_026:0693b18": "復饒魚。時，羅閱城中人民之類，往至池中",
    "T02n0125_026:0693b19": "而捕魚食之。當於爾時，水中有二種魚：一",
    "T02n0125_026:0693b20": "名拘璅，二名兩舌。是時，二魚各相謂言：『我",
    "T02n0125_026:0693b21": "等於此眾人，先無過失，我是水性之虫，不",
    "T02n0125_026:0693b22": "處平地，此人民之類，皆來食噉我等，設前",
    "T02n0125_026:0693b23": "世時，少多有福德者，其當用報怨。』「爾時，",
    "T02n0125_026:0693b24": "村中有小兒年向八歲，亦不捕魚，復非害",
    "T02n0125_026:0693b25": "命。然復彼魚在岸上者，皆悉命終；小兒見",
    "T02n0125_026:0693b26": "已，極懷歡喜。「比丘當知，汝等莫作是觀。爾",
    "T02n0125_026:0693b27": "時羅閱城中人民之類，豈異人乎？今釋種是",
    "T02n0125_026:0693b28": "也。爾時拘璅魚者，今流離王是也。爾時兩",
    "T02n0125_026:0693b29": "舌魚者，今好苦梵志是也。爾時小兒見魚在",
    "T02n0125_026:0693c01": "堓上而笑者，今我身是也。爾時，釋種坐取",
    "T02n0125_026:0693c02": "魚食，由此因緣，無數劫中入地獄中，今受",
    "T02n0125_026:0693c03": "此對。我爾時，坐見而笑之，今患頭痛，如似",
    "T02n0125_026:0693c04": "石押，猶如以頭戴須彌山。所以然者，如",
    "T02n0125_026:0693c05": "來更不受形，以捨眾行，度諸厄難，是謂，",
    "T02n0125_026:0693c06": "比丘！由此因緣今受此報。諸比丘當護身、",
    "T02n0125_026:0693c07": "口、意行，當念恭敬、承事梵行人。如是，諸比",
    "T02n0125_026:0693c08": "丘！當作是學。」爾時，諸比丘聞佛所說，歡喜",
    "T02n0125_026:0693c09": "奉行。",
    "T02n0125_026:0693c10": "3（三）聞如是：一時，佛在舍衛國祇樹給孤獨",
    "T02n0125_026:0693c11": "園。爾時，世尊告諸比丘：「當天子欲命終",
    "T02n0125_026:0693c12": "時，有五未曾有瑞應而現在前。云何為五？",
    "T02n0125_026:0693c13": "一者華萎；二者衣裳垢坋；三者身體污",
    "T02n0125_026:0693c14": "臭；四者不樂本座；五者天女星散。是謂天",
    "T02n0125_026:0693c15": "子當命終時有此五瑞應。爾時，天子極懷",
    "T02n0125_026:0693c16": "愁憂，椎胸喚叫。爾時，諸天子來至此天子",
    "T02n0125_026:0693c17": "所，語此天子言：『汝今爾來可生善處，快",
    "T02n0125_026:0693c18": "得善處，快得善利；以得善利，當念安處",
    "T02n0125_026:0693c19": "善業。』爾時，諸天而教授之。」爾時，有一比丘",
    "T02n0125_026:0693c20": "白世尊言：「三十三天云何得生善處？云何",
    "T02n0125_026:0693c21": "快得善利？云何安處善業？」世尊告曰：「人間於",
    "T02n0125_026:0693c22": "天則是善處，得善處、得善利者，生正見",
    "T02n0125_026:0693c23": "家，與善知識從事，於如來法中得信根，是",
    "T02n0125_026:0693c24": "謂名為快得善利。彼云何名為安處善業？",
    "T02n0125_026:0693c25": "於如來法中而得信根，剃除鬚髮，以信堅",
    "T02n0125_026:0693c26": "固，出家學道；彼以學道，戒性具足，諸根不",
    "T02n0125_026:0693c27": "缺，飯食知足，恒念經行，得三達明，是謂名",
    "T02n0125_026:0693c28": "為安處善業。」爾時，世尊便說此偈：",
    "T02n0125_026:0693c29": "「人為天善處，　　良友為善利，",
    "T02n0125_026:0694a01": "出家為善業，　　有漏盡無漏。",
    "T02n0125_026:0694a02": "「比丘當知，三十三天著於五欲，彼以人間",
    "T02n0125_026:0694a03": "為善趣；於如來得出家，為善利而得三",
    "T02n0125_026:0694a04": "達。所以然者，佛世尊皆出人間，非由天",
    "T02n0125_026:0694a05": "而得也。是故，比丘！於此命終當生天上。」爾",
    "T02n0125_026:0694a06": "時，彼比丘白世尊：「云何比丘當生善趣？」世",
    "T02n0125_026:0694a07": "尊告曰：「涅槃者，即是比丘善趣。汝今，比丘！當",
    "T02n0125_026:0694a08": "求方便，得至涅槃。如是，比丘！當作是學。」",
    "T02n0125_026:0694a09": "爾時，諸比丘聞佛所說，歡喜奉行。",
    "T02n0125_026:0694a10": "4（四）聞如是：一時，佛在舍衛國祇樹給孤獨",
    "T02n0125_026:0694a11": "園。爾時，世尊告諸比丘：「沙門出家有五毀辱",
    "T02n0125_026:0694a12": "之法。云何為五？一者頭髮長；二者爪長；三",
    "T02n0125_026:0694a13": "者衣裳垢坋；四者不知時宜；五者多有所",
    "T02n0125_026:0694a14": "論。所以然者，多有論說比丘復有五事。",
    "T02n0125_026:0694a15": "云何為五？一者人不信言；二者不受其教；",
    "T02n0125_026:0694a16": "三者人所不喜見；四者妄言；五者鬪亂彼",
    "T02n0125_026:0694a17": "此。是謂多論說之人有此五事。比丘！當除",
    "T02n0125_026:0694a18": "此五，而無邪想。如是，諸比丘！當作是學。」爾",
    "T02n0125_026:0694a19": "時，諸比丘聞佛所說，歡喜奉行。",
    "T02n0125_026:0694a20": "5（五）聞如是：一時，佛在舍衛國祇樹給孤獨",
    "T02n0125_026:0694a21": "園。爾時，世尊與諸比丘五百人俱。爾時，頻",
    "T02n0125_026:0694a22": "毘娑羅王勅諸群臣：「速嚴駕寶羽之車，吾",
    "T02n0125_026:0694a23": "至舍衛城親覲世尊。」是時，群臣聞王教勅，",
    "T02n0125_026:0694a24": "即駕寶羽之車，前白王言：「嚴駕已訖，王知",
    "T02n0125_026:0694a25": "是時。」爾時，頻毘娑羅王乘寶羽之車出羅",
    "T02n0125_026:0694a26": "閱城，往詣舍衛城。漸至祇洹精舍，欲入",
    "T02n0125_026:0694a27": "祇洹精舍，夫水灌頭王法有五威容，悉捨",
    "T02n0125_026:0694a28": "之一面，至世尊所，頭面禮足，在一面坐。爾",
    "T02n0125_026:0694a29": "時，世尊漸與說微妙之法。爾時，王聞法已，白",
    "T02n0125_026:0694b01": "世尊言：「唯願如來當在羅閱城夏坐！亦",
    "T02n0125_026:0694b02": "當供給衣被、飯食、床敷臥具、病瘦醫藥。」爾",
    "T02n0125_026:0694b03": "時，世尊默然受頻毘娑羅王請。是王以",
    "T02n0125_026:0694b04": "見世尊默然受請，即從坐起，頭面禮足，",
    "T02n0125_026:0694b05": "繞三匝便退而去，還詣羅閱城入於宮中。",
    "T02n0125_026:0694b06": "爾時，頻毘娑羅王在閑靜處，便生此念：「我",
    "T02n0125_026:0694b07": "亦堪任供養如來及比丘僧，盡其形壽，衣",
    "T02n0125_026:0694b08": "被、飲食、床敷臥具、病瘦醫藥，但當愍其下",
    "T02n0125_026:0694b09": "劣。」是時，頻毘娑羅王尋其日告群臣曰：",
    "T02n0125_026:0694b10": "「我昨日而生此念：『我能盡形壽供養如來",
    "T02n0125_026:0694b11": "及比丘僧，衣被、飲食、床敷臥具、病瘦醫藥，",
    "T02n0125_026:0694b12": "亦復當愍諸下劣。』汝等各各相率，次第飯",
    "T02n0125_026:0694b13": "如來諸賢，長夜受福無窮。」爾時，摩竭國王即",
    "T02n0125_026:0694b14": "於宮門前起大講堂，復辦種種食具。爾時，",
    "T02n0125_026:0694b15": "世尊出舍衛國，及將五百比丘，漸漸人間遊",
    "T02n0125_026:0694b16": "化，至羅閱城迦蘭陀竹園所。是時，頻毘娑",
    "T02n0125_026:0694b17": "羅王聞世尊來至迦蘭陀竹園中，尋時乘",
    "T02n0125_026:0694b18": "羽寶之車，至世尊所，頭面禮足，在一面",
    "T02n0125_026:0694b19": "坐。爾時，頻毘娑羅王白世尊言：「我在閑靜",
    "T02n0125_026:0694b20": "之處，便生此念：『如我今日能供辦衣被、飯",
    "T02n0125_026:0694b21": "食、床臥敷具、病瘦醫藥，便念下劣之家。』",
    "T02n0125_026:0694b22": "即告群臣：『汝等各各供辦飲食之具，次第",
    "T02n0125_026:0694b23": "飯佛。』云何，世尊！此是其宜？為非其宜？」世尊",
    "T02n0125_026:0694b24": "告曰：「善哉！善哉！大王！多所饒益，為天、世",
    "T02n0125_026:0694b25": "人而作福田。」爾時，頻毘娑羅王白世尊言：",
    "T02n0125_026:0694b26": "「唯願世尊明日就宮中食。」爾時，頻毘娑羅",
    "T02n0125_026:0694b27": "王以見世尊默然受請。時王尋起，頭面禮",
    "T02n0125_026:0694b28": "足，便退而去。爾時，世尊明日清旦，著衣持鉢，",
    "T02n0125_026:0694b29": "入城至王宮中各次第坐。爾時，王給以百",
    "T02n0125_026:0694c01": "味食，手自斟酌，歡喜不亂。爾時，頻毘娑羅",
    "T02n0125_026:0694c02": "王見世尊食訖，除去鉢器，便取一卑座，在",
    "T02n0125_026:0694c03": "如來前坐。爾時，世尊漸與王說微妙之法，",
    "T02n0125_026:0694c04": "令發歡喜之心。爾時，世尊與諸大王及群臣",
    "T02n0125_026:0694c05": "之類，說微妙之法，所謂論者：施論、戒論、生天",
    "T02n0125_026:0694c06": "之論，欲不淨想，淫為穢惡，出要為樂。爾時，",
    "T02n0125_026:0694c07": "世尊以知彼眾生心開意解，無復狐疑，諸",
    "T02n0125_026:0694c08": "佛世尊常所說法：苦、習、盡、道，爾時，世尊盡與",
    "T02n0125_026:0694c09": "說之。當於坐上六十餘人諸塵垢盡，得法",
    "T02n0125_026:0694c10": "眼淨，六十大臣及五百天人諸塵垢盡，得法",
    "T02n0125_026:0694c11": "眼淨。爾時，世尊即與頻毘娑羅王及諸人",
    "T02n0125_026:0694c12": "民說此頌偈：",
    "T02n0125_026:0694c13": "「祠祀火為上，　　書中頌為最，",
    "T02n0125_026:0694c14": "王為人中尊，　　眾流海為源，",
    "T02n0125_026:0694c15": "星中月照明，　　光明日為上。",
    "T02n0125_026:0694c16": "上下及四方，　　諸所有萬物，",
    "T02n0125_026:0694c17": "天及世人民，　　佛為最尊上，",
    "T02n0125_026:0694c18": "欲求其福者，　　當供養於佛。」",
    "T02n0125_026:0694c19": "爾時，世尊說此偈已，便從坐起而去。爾時，",
    "T02n0125_026:0694c20": "羅閱城中人民之類，隨其貴賤，從家多少，",
    "T02n0125_026:0694c21": "飯佛及比丘僧。爾時，世尊在迦蘭陀竹園中",
    "T02n0125_026:0694c22": "住，國界人民靡不供養者。爾時，羅閱城中",
    "T02n0125_026:0694c23": "諸梵志等次應作食。是時，彼梵志集在一",
    "T02n0125_026:0694c24": "處，各作是論：「吾等各各出三兩金錢，以",
    "T02n0125_026:0694c25": "供食具。」爾時，羅閱城中有梵志，名曰雞頭，",
    "T02n0125_026:0694c26": "極為貧匱，趣自存活，無金錢可輸，便為諸",
    "T02n0125_026:0694c27": "梵志所驅逐，使出眾中。是時，雞頭梵志還",
    "T02n0125_026:0694c28": "至家中，而告其婦：「卿今當知，諸梵志等所",
    "T02n0125_026:0694c29": "見驅逐，不聽在眾。所以然者，由無金錢",
    "T02n0125_026:0695a01": "故。」時婦報言：「還入城中，隨人舉債，必當",
    "T02n0125_026:0695a02": "得之。」又語其主：「七日之後，當相報償。設",
    "T02n0125_026:0695a03": "不償者，我身及婦沒為奴婢。」是時，梵志隨",
    "T02n0125_026:0695a04": "其婦言，即入城中，處處求索，了不能得。還",
    "T02n0125_026:0695a05": "至婦所，而告之曰：「吾所在求索了不能得，",
    "T02n0125_026:0695a06": "當如之何？」時婦報曰：「羅閱城東有大長者，",
    "T02n0125_026:0695a07": "名不奢蜜多羅，饒財多寶，可往至彼而求",
    "T02n0125_026:0695a08": "債之：『見與三兩金錢，七日之後自當相還；",
    "T02n0125_026:0695a09": "設不還者，我身及婦沒為奴婢。』」是時，梵志",
    "T02n0125_026:0695a10": "從婦受語，往詣不奢蜜多羅，從求金錢：「不",
    "T02n0125_026:0695a11": "過七日自當相還；若不相還者，我與婦沒",
    "T02n0125_026:0695a12": "身為奴婢。」是時，不奢蜜多羅即與金錢。是",
    "T02n0125_026:0695a13": "時，雞頭梵志持此金錢還至婦所，而告之",
    "T02n0125_026:0695a14": "曰：「以得金錢，當何方宜？」時婦報言：「可持",
    "T02n0125_026:0695a15": "此錢，眾中輸之。」時，彼梵志即持金錢，往眾",
    "T02n0125_026:0695a16": "中輸之，諸梵志等語此梵志曰：「我等辦具",
    "T02n0125_026:0695a17": "已訖，可持此金錢還歸所在，不須住此",
    "T02n0125_026:0695a18": "眾中。」時，彼梵志即還到舍，以此因緣，向婦",
    "T02n0125_026:0695a19": "說之，其婦報言：「我等二人共至世尊所，自",
    "T02n0125_026:0695a20": "宣微意。」爾時，梵志即將其婦至世尊所，共",
    "T02n0125_026:0695a21": "相問訊，在一面坐。又復，其婦禮如來足，在",
    "T02n0125_026:0695a22": "一面坐。爾時，梵志以此因緣，具白世尊。爾",
    "T02n0125_026:0695a23": "時，世尊告梵志曰：「如今可為如來及比丘",
    "T02n0125_026:0695a24": "僧辦其飲食。」爾時，梵志還熟視其婦。時",
    "T02n0125_026:0695a25": "婦報曰：「但隨佛教，不足疑難。」爾時，梵志即",
    "T02n0125_026:0695a26": "從坐起，前白佛言：「唯願世尊及比丘眾當",
    "T02n0125_026:0695a27": "受我請。」是時，世尊默然受梵志請。爾時，釋提",
    "T02n0125_026:0695a28": "桓因在世尊後，叉手侍焉。爾時，世尊回顧",
    "T02n0125_026:0695a29": "謂釋提桓因：「汝可佐此梵志共辦食具。」釋",
    "T02n0125_026:0695b01": "提桓因白佛言：「如是。世尊！」爾時，毘沙門天王",
    "T02n0125_026:0695b02": "去如來不遠，將諸鬼神眾不可稱計，遙",
    "T02n0125_026:0695b03": "扇世尊。是時，釋提桓因語毘沙門天王曰：",
    "T02n0125_026:0695b04": "「汝亦可佐此梵志辦此食具。」毘沙門報曰：",
    "T02n0125_026:0695b05": "「甚善。天王！」是時，毘沙門天王前至佛所，頭面",
    "T02n0125_026:0695b06": "禮足，遶佛三匝，自隱其形，化作人像，領五",
    "T02n0125_026:0695b07": "百鬼神共辦食具。是時，毘沙門天王勅諸",
    "T02n0125_026:0695b08": "鬼神：「汝等速往至栴檀林中而取栴檀。」",
    "T02n0125_026:0695b09": "鐵𢊍中有五百鬼神於中作食。是時，釋",
    "T02n0125_026:0695b10": "提桓因告自在天子曰：「毘沙門今日以造",
    "T02n0125_026:0695b11": "鐵厨，與佛、比丘僧作飯食。汝今可化作",
    "T02n0125_026:0695b12": "講堂，使佛、比丘僧於中得飯食。」自在天",
    "T02n0125_026:0695b13": "子報曰：「此事甚佳。」是時，自在天子聞釋提桓",
    "T02n0125_026:0695b14": "因語，去羅閱城不遠，化作七寶講堂。所",
    "T02n0125_026:0695b15": "謂七寶者：金、銀、水精、琉璃、馬瑙、赤珠、車𤦲。復",
    "T02n0125_026:0695b16": "化作四梯陛：金、銀、水精、琉璃。金梯陛上化",
    "T02n0125_026:0695b17": "作銀樹，銀梯陛上化作金樹，金根、銀莖、",
    "T02n0125_026:0695b18": "銀枝、銀葉。若復金梯陛上化作銀葉、銀",
    "T02n0125_026:0695b19": "枝，水精梯上化作琉璃樹，亦各雜種不可",
    "T02n0125_026:0695b20": "稱計。復以雜寶而廁其間，復以七寶而覆",
    "T02n0125_026:0695b21": "其上，周匝四面懸好金鈴，然彼鈴聲皆出八",
    "T02n0125_026:0695b22": "種之音。復化作好床座，敷以好褥，懸繒",
    "T02n0125_026:0695b23": "幡蓋，世所希有。爾時，以牛頭栴檀然火",
    "T02n0125_026:0695b24": "作食，羅閱城側十二由旬，香熏遍滿其中。",
    "T02n0125_026:0695b25": "是時，摩竭國王告諸群臣：「我生長深宮，初",
    "T02n0125_026:0695b26": "不聞此香，羅閱城側何緣聞此好香。」羣臣",
    "T02n0125_026:0695b27": "白王：「此是雞頭梵志在食厨中，然天栴",
    "T02n0125_026:0695b28": "檀香，是其瑞應。」是時，頻毘娑羅王勅諸羣",
    "T02n0125_026:0695b29": "臣：「速嚴駕羽寶之車，吾欲往至世尊所問",
    "T02n0125_026:0695c01": "訊此緣。」是時，諸臣報王：「如是，大王！」頻毘娑",
    "T02n0125_026:0695c02": "羅王即往至世尊所，頭面禮足，在一面立。",
    "T02n0125_026:0695c03": "爾時，國王見此鐵厨中有五百人作食，見",
    "T02n0125_026:0695c04": "已，便作是語：「此是何人所作飲食？」時，諸鬼",
    "T02n0125_026:0695c05": "神以人形報曰：「雞頭梵志請佛及比丘僧",
    "T02n0125_026:0695c06": "而供養之。」是時，諸國王復遙見高廣講堂，",
    "T02n0125_026:0695c07": "問侍人曰：「此是何人所造講堂？昔所未有，",
    "T02n0125_026:0695c08": "為誰所造？」群臣報曰：「不知此緣。」是時，頻毘",
    "T02n0125_026:0695c09": "娑羅王作是念：「我今至世尊所問此義，然",
    "T02n0125_026:0695c10": "佛世尊無事不知，無事不見。」是時，摩竭",
    "T02n0125_026:0695c11": "國頻毘娑羅王往至世尊所，頭面禮足，在",
    "T02n0125_026:0695c12": "一面坐。爾時，頻毘娑羅王白世尊言：「昔日",
    "T02n0125_026:0695c13": "不見此高廣講堂，今日見之。昔日不見此",
    "T02n0125_026:0695c14": "鐵厨，今日見之。將是何物？為是誰變？」世尊",
    "T02n0125_026:0695c15": "告曰：「大王當知，此毘沙門天王所造，及自",
    "T02n0125_026:0695c16": "在天子造此講堂。」是時，摩竭國王即於坐",
    "T02n0125_026:0695c17": "上悲泣交集，不能自勝。世尊告曰：「大王！何",
    "T02n0125_026:0695c18": "故悲泣乃至於斯。」時，頻毘娑羅王白佛言：",
    "T02n0125_026:0695c19": "「不敢悲泣，但念後生人民不覩聖興，當來",
    "T02n0125_026:0695c20": "之人慳著財物，無有威德，尚不聞此奇",
    "T02n0125_026:0695c21": "寶之名，何況見乎！今蒙如來有奇特之變，",
    "T02n0125_026:0695c22": "出現於世，是故悲泣。」世尊告曰：「當來之世，國",
    "T02n0125_026:0695c23": "王、人民實不覩此變。」爾時，世尊即與國王",
    "T02n0125_026:0695c24": "說法，使發歡喜之心。王聞法已，即從坐而",
    "T02n0125_026:0695c25": "去。是時，毘沙門天王即其日語雞頭梵志",
    "T02n0125_026:0695c26": "曰：「汝舒右手。」是時，雞頭即舒右手，毘沙門",
    "T02n0125_026:0695c27": "天王即授與金鋌，又告之曰：「自以此金鋌",
    "T02n0125_026:0695c28": "投于地上。」是時，梵志即投于地上，乃成",
    "T02n0125_026:0695c29": "百千兩金。毘沙門天王報曰：「汝持此金鋌",
    "T02n0125_026:0696a01": "入城中買種種飲食，持來此間。」是時，梵志",
    "T02n0125_026:0696a02": "受天王教，即持此金入城買種種飲食，",
    "T02n0125_026:0696a03": "持來厨所。是時，毘沙門天王沐浴梵志，與",
    "T02n0125_026:0696a04": "著種種衣裳，手執香火，教白：「時到，今正是",
    "T02n0125_026:0696a05": "時，願尊屈顧。」是時，梵志即受其教，手執香",
    "T02n0125_026:0696a06": "爐而白：「時到，唯願屈顧。」爾時，世尊以知",
    "T02n0125_026:0696a07": "時至，著衣持鉢，將諸比丘眾往至講堂所，",
    "T02n0125_026:0696a08": "各次第坐，及比丘眾亦次第坐。是時，雞頭梵",
    "T02n0125_026:0696a09": "志見飲食極多，然眾僧復少，前白世尊言：「今",
    "T02n0125_026:0696a10": "日食飲極為豐多，然比丘僧少，不審云何？」",
    "T02n0125_026:0696a11": "世尊告曰：「汝今，梵志！手執香爐，上高臺上，",
    "T02n0125_026:0696a12": "向東、南、西、北，並作是說：『諸釋迦文佛弟子得",
    "T02n0125_026:0696a13": "六神通，漏盡阿羅漢者，盡集此講堂。』」梵志白",
    "T02n0125_026:0696a14": "言「如是，世尊！」是時，梵志從佛受教，即上樓",
    "T02n0125_026:0696a15": "上請諸漏盡阿羅漢。是時，東方有二十一",
    "T02n0125_026:0696a16": "千阿羅漢，從東方來詣此講堂；南方二十",
    "T02n0125_026:0696a17": "一千，西方二十一千，北方二十一千阿羅",
    "T02n0125_026:0696a18": "漢集此講堂。爾時，講堂上有八萬四千阿羅",
    "T02n0125_026:0696a19": "漢集在一處。是時，頻毘娑羅王將諸群",
    "T02n0125_026:0696a20": "臣至世尊所，頭面禮足及禮比丘僧。是時，",
    "T02n0125_026:0696a21": "雞頭梵志見比丘僧已，歡喜踊躍，不能自",
    "T02n0125_026:0696a22": "勝。以飯食之具，飯佛及比丘僧，手自斟酌，",
    "T02n0125_026:0696a23": "歡喜不辭。然故有遺餘之食，是時雞頭梵",
    "T02n0125_026:0696a24": "志前白佛言：「今飯佛及比丘僧，故有遺餘",
    "T02n0125_026:0696a25": "飯食在。」世尊告曰：「汝今可請佛及比丘僧",
    "T02n0125_026:0696a26": "七日供養。」梵志對曰：「如是，瞿曇！」是時，雞頭",
    "T02n0125_026:0696a27": "梵志即前長跪，白世尊言：「今請佛及比丘",
    "T02n0125_026:0696a28": "僧七日供養，自當供給衣被、飯食、床敷臥",
    "T02n0125_026:0696a29": "具、病瘦醫藥。」爾時，世尊默然受請。爾時，大",
    "T02n0125_026:0696b01": "眾之中有比丘尼名舍鳩利。是時，比丘尼",
    "T02n0125_026:0696b02": "白世尊言：「我今心中生念：『頗有釋迦文佛弟",
    "T02n0125_026:0696b03": "子漏盡阿羅漢不集此乎？』又以天眼觀東",
    "T02n0125_026:0696b04": "方界，南方、西方、北方皆悉觀之，靡不來者，",
    "T02n0125_026:0696b05": "皆悉運集。今此大會純是羅漢真人運集。」",
    "T02n0125_026:0696b06": "世尊告曰：「如是，舍鳩利，如汝所言，此之大",
    "T02n0125_026:0696b07": "會純是真人，東、西、南、北無不集者。」爾時，世尊",
    "T02n0125_026:0696b08": "以此因緣，告諸比丘：「汝等頗見比丘尼中",
    "T02n0125_026:0696b09": "天眼徹覩，如此比丘尼等乎？」諸比丘對曰：「不",
    "T02n0125_026:0696b10": "見也。世尊！」爾時，世尊告諸比丘：「我聲聞中第",
    "T02n0125_026:0696b11": "一弟子天眼第一者，所謂舍鳩利比丘尼是。」",
    "T02n0125_026:0696b12": "時，雞頭梵志七日之中供養聖眾衣被、飯食、",
    "T02n0125_026:0696b13": "床敷臥具、病瘦醫藥，復以華香散如來",
    "T02n0125_026:0696b14": "上。是時，此華在虛空中化作七寶交露臺。",
    "T02n0125_026:0696b15": "是時，梵志見交露臺已，歡喜踊躍，不能自",
    "T02n0125_026:0696b16": "勝，前白佛言：「唯願世尊聽在道次，得作沙",
    "T02n0125_026:0696b17": "門。」爾時，雞頭梵志即得為道，諸根寂靜，自",
    "T02n0125_026:0696b18": "修其志，除去睡眠，設眼見色亦不起想念；",
    "T02n0125_026:0696b19": "其眼根亦無惡想流馳諸念而護眼根。若耳",
    "T02n0125_026:0696b20": "聞聲，鼻嗅香，舌知味，身知細滑，不起細滑",
    "T02n0125_026:0696b21": "之想，意知法亦然。是時，便滅五結蓋，覆蔽",
    "T02n0125_026:0696b22": "人心者，令人無智慧；亦無殺害之意，而淨",
    "T02n0125_026:0696b23": "其心，不殺，不念殺，不教人殺，手不執刀",
    "T02n0125_026:0696b24": "杖，起仁慈之心向一切眾生；除去不與取，",
    "T02n0125_026:0696b25": "不起盜心，而淨其意；恒有施心於一切眾",
    "T02n0125_026:0696b26": "生，亦使不盜。已不婬妷，亦復教人使不",
    "T02n0125_026:0696b27": "婬；恒修梵行，清淨無瑕穢，於梵行中而",
    "T02n0125_026:0696b28": "淨其心。亦不妄語，亦不教人使行妄語；",
    "T02n0125_026:0696b29": "恒念至誠，無有虛詐誑惑世人，於中而淨",
    "T02n0125_026:0696c01": "其心。復非兩舌，亦不教人使兩舌。若此",
    "T02n0125_026:0696c02": "間語不傳至彼，設彼間語不傳至此，於",
    "T02n0125_026:0696c03": "中而淨其意。於食知足，不著氣味，不著",
    "T02n0125_026:0696c04": "榮色，不著肥白，但欲支其形體，使全其",
    "T02n0125_026:0696c05": "命。欲除故痛，使新者不生，得修行道，長",
    "T02n0125_026:0696c06": "處無為之地，猶如有男女，以脂膏塗瘡",
    "T02n0125_026:0696c07": "者，但欲除愈故也。此亦如是，所以於食知",
    "T02n0125_026:0696c08": "足者，欲使故痛除愈，新者不生。或復是時，",
    "T02n0125_026:0696c09": "達曉行道，不失時節，不失三十七道品之",
    "T02n0125_026:0696c10": "行。或坐、或行，除去睡眠之蓋；或初夜時，或坐",
    "T02n0125_026:0696c11": "或行，除去睡眠之蓋；或中夜時右脇著地，脚",
    "T02n0125_026:0696c12": "脚相累，繫意在明。彼復以後夜時，或坐、或經",
    "T02n0125_026:0696c13": "行而淨其意。是時，飲食知足，經行不失時",
    "T02n0125_026:0696c14": "節，除去欲不淨想，無諸惡行，而遊初禪，有",
    "T02n0125_026:0696c15": "覺、有觀；息念、猗歡樂，而遊二禪；無有樂；",
    "T02n0125_026:0696c16": "護念清淨，自知身有樂，諸賢所求護念清淨",
    "T02n0125_026:0696c17": "者而遊三禪；彼苦樂已滅，無有愁憂，無",
    "T02n0125_026:0696c18": "苦無樂，護念清淨，遊於四禪。彼以三昧心，",
    "T02n0125_026:0696c19": "清淨無瑕穢，亦得無所畏。復得三昧，自",
    "T02n0125_026:0696c20": "憶無數世事，彼便憶過去之事。若一生、二生、",
    "T02n0125_026:0696c21": "三生、四生、五生、十生、二十生、三十生、四十生、五",
    "T02n0125_026:0696c22": "十生、百生、千生、萬生、數千萬生、成劫、敗劫、成",
    "T02n0125_026:0696c23": "敗之劫，我曾生彼處，姓某、字某，食如此之",
    "T02n0125_026:0696c24": "食，受如是苦樂，壽命長短，彼死此生，死此生",
    "T02n0125_026:0696c25": "彼，因緣本末，皆悉知之。彼復以三昧心清淨",
    "T02n0125_026:0696c26": "無瑕穢，得無所畏，觀眾生類生者、死者。彼",
    "T02n0125_026:0696c27": "復以天眼觀眾生類，生者、死者，善趣、惡趣，",
    "T02n0125_026:0696c28": "善色、惡色，若好、若醜，隨行所種，皆悉知之。",
    "T02n0125_026:0696c29": "或有眾生類身、口、意行惡，誹謗賢聖，造邪",
    "T02n0125_026:0697a01": "業本，身壞命終，生地獄中。或復有眾生身、",
    "T02n0125_026:0697a02": "口行善，不誹謗賢聖，身壞命終，生善處天",
    "T02n0125_026:0697a03": "上。復以清淨天眼觀眾生類若好、若醜，善",
    "T02n0125_026:0697a04": "趣、惡趣，善色、惡色，皆悉知之，得無所畏，復",
    "T02n0125_026:0697a05": "施心盡漏，後觀此苦，以實知之。此是苦，此",
    "T02n0125_026:0697a06": "是苦習、苦盡、苦出要，如實知之。彼作是觀",
    "T02n0125_026:0697a07": "已，欲漏心、有漏心、無明漏心得解脫。已得解",
    "T02n0125_026:0697a08": "脫，便得解脫智：生死已盡，梵行已立，所作",
    "T02n0125_026:0697a09": "已辦，更不復受胎，如實知之。是時，雞頭梵",
    "T02n0125_026:0697a10": "志便成阿羅漢。爾時，尊者雞頭聞佛所說，",
    "T02n0125_026:0697a11": "歡喜奉行。",
    "T02n0125_026:0697a12": "6（六）聞如是：一時，佛在舍衛國祇樹給孤獨",
    "T02n0125_026:0697a13": "園。爾時，世尊告諸比丘：「世間五事最不可",
    "T02n0125_026:0697a14": "得。云何為五？應喪之物欲使不喪者，此不",
    "T02n0125_026:0697a15": "可得；滅盡之法欲使不盡者，此不可得；",
    "T02n0125_026:0697a16": "夫老之法欲使不老者，此不可得，夫病",
    "T02n0125_026:0697a17": "之法欲使不病者，此不可得也；夫死之法",
    "T02n0125_026:0697a18": "欲使不死者，此不可得。是謂，比丘！有此",
    "T02n0125_026:0697a19": "五事最不可得。若如來出世，若如來不出，",
    "T02n0125_026:0697a20": "此法界恒住如故，而不朽敗，有喪滅之聲，",
    "T02n0125_026:0697a21": "生、老、病、死。若生、若逝，皆歸於本。是謂，比丘！",
    "T02n0125_026:0697a22": "此五難得之物。「當求方便，修行五根。云何",
    "T02n0125_026:0697a23": "為五？所謂信根、精進根、念根、定根、慧根。是謂，",
    "T02n0125_026:0697a24": "比丘！行此五根已，便成須陀洹；家家、一種，",
    "T02n0125_026:0697a25": "轉進成斯陀含；轉進滅五結使，成阿那含，",
    "T02n0125_026:0697a26": "於彼般涅槃不來此世；轉進有漏盡，成無",
    "T02n0125_026:0697a27": "漏心解脫、智慧解脫，自身作證而自遊化，更",
    "T02n0125_026:0697a28": "不復受胎，如實知之。當求方便，除前五",
    "T02n0125_026:0697a29": "事，修後五根。如是，比丘！當作是學。」爾時，諸",
    "T02n0125_026:0697b01": "比丘聞佛所說，歡喜奉行。",
    "T02n0125_026:0697b02": "7（七）聞如是：一時，佛在舍衛國祇樹給孤獨",
    "T02n0125_026:0697b03": "園。爾時，世尊告諸比丘：「今有五人不可療",
    "T02n0125_026:0697b04": "治。云何為五？一者諛諂之人不可療治；姦",
    "T02n0125_026:0697b05": "邪之人不可療治；惡口之人不可療治；嫉",
    "T02n0125_026:0697b06": "妬之人不可療治；無反復之人不可療",
    "T02n0125_026:0697b07": "治。是謂，比丘！有此五人不可療治。」爾時，世",
    "T02n0125_026:0697b08": "尊便說此偈：",
    "T02n0125_026:0697b09": "「姦邪惡口人，　　嫉妬無反復，",
    "T02n0125_026:0697b10": "此人不可療，　　智者之所棄。",
    "T02n0125_026:0697b11": "「是故，諸比丘！常當學正意，除去嫉妬；修行",
    "T02n0125_026:0697b12": "威儀，所說如法，當知反復，識其恩養，小",
    "T02n0125_026:0697b13": "恩尚不忘，何況大者，勿懷慳貪，又不自",
    "T02n0125_026:0697b14": "譽，復不毀他人。如是，比丘！當作是學。」爾時，",
    "T02n0125_026:0697b15": "諸比丘聞佛所說，歡喜奉行。",
    "T02n0125_026:0697b16": "8（八）聞如是：一時，佛在舍衛國祇樹給孤獨",
    "T02n0125_026:0697b17": "園。爾時，世尊告諸比丘：「昔者，釋提桓因告三",
    "T02n0125_026:0697b18": "十三天曰：『若諸賢與阿須倫共鬪時，設",
    "T02n0125_026:0697b19": "阿須倫不如，諸天得勝者，汝等捉毘摩",
    "T02n0125_026:0697b20": "質多羅阿須倫，將來至此，身為五繫。』是時，毘",
    "T02n0125_026:0697b21": "摩質多羅阿須倫，復告諸阿須倫曰：『卿等！",
    "T02n0125_026:0697b22": "今日與諸天共鬪，設得勝者，便捉釋提桓",
    "T02n0125_026:0697b23": "因，縛送此間。』比丘當知，爾時，二家共鬪，諸",
    "T02n0125_026:0697b24": "天得勝，阿須倫不如。是時，三十三天躬捉",
    "T02n0125_026:0697b25": "毘摩質多羅阿須倫王，束縛其身，將詣釋提",
    "T02n0125_026:0697b26": "桓因所，著中門外，自觀彼五繫。「是時，毘摩",
    "T02n0125_026:0697b27": "質多羅阿須倫王便作是念：『此諸天法整，",
    "T02n0125_026:0697b28": "阿須倫所行非法，我今不樂阿須倫，便當",
    "T02n0125_026:0697b29": "即住此諸天宮。』是時，以生此念言：『諸天法",
    "T02n0125_026:0697c01": "整，阿須倫非法，我欲住此間。』作此念已。",
    "T02n0125_026:0697c02": "是時，毘摩質多羅阿須倫王便自覺知身無",
    "T02n0125_026:0697c03": "縛繫，五欲而自娛樂。設毘摩質多羅阿須倫",
    "T02n0125_026:0697c04": "王生此念已，言：『諸天非法，阿須倫法整，我",
    "T02n0125_026:0697c05": "不用此三十三天，還欲詣阿須倫宮。』是時，",
    "T02n0125_026:0697c06": "阿須倫王身被五繫，五欲娛樂自然消滅。「比",
    "T02n0125_026:0697c07": "丘當知，纏縛之急，莫過此事；魔之所縛，復",
    "T02n0125_026:0697c08": "甚於斯。設與結使魔以被縛，動魔被",
    "T02n0125_026:0697c09": "縛，不動魔不被縛。是故，諸比丘！當求方便，",
    "T02n0125_026:0697c10": "使心不被縛，樂閑靜之處。所以然者，此",
    "T02n0125_026:0697c11": "諸結使是魔境界。若有比丘在魔境界者，",
    "T02n0125_026:0697c12": "終不脫生、老、病、死，不脫愁、憂、苦、惱。我今說",
    "T02n0125_026:0697c13": "此苦際。若復比丘心不移動，不著結使，便",
    "T02n0125_026:0697c14": "脫生、老、病、死、愁、憂、苦、惱，我今說此苦際。是故，",
    "T02n0125_026:0697c15": "諸比丘！當作是學，無有結使，越出魔",
    "T02n0125_026:0697c16": "界。如是，比丘！當作是學。」爾時，諸比丘聞佛",
    "T02n0125_026:0697c17": "所說，歡喜奉行。",
    "T02n0125_026:0697c18": "9（九）聞如是：一時，佛在舍衛國祇樹給孤獨",
    "T02n0125_026:0697c19": "園。爾時，尊者阿難至世尊所，頭面禮足，在",
    "T02n0125_026:0697c20": "一面立。是時，阿難白世尊言：「夫言盡者，名",
    "T02n0125_026:0697c21": "何等法言盡乎？」世尊告曰：「阿難！色者無為，",
    "T02n0125_026:0697c22": "因緣而有此名；無欲、無為，名滅盡法。彼盡",
    "T02n0125_026:0697c23": "者，名曰滅盡。痛、想、行、識，無為、無作，皆是磨",
    "T02n0125_026:0697c24": "滅之法，無欲、無污，彼滅盡者，故名滅盡。阿",
    "T02n0125_026:0697c25": "難當知，五盛陰無欲、無作，為磨滅法；彼",
    "T02n0125_026:0697c26": "滅盡者，名為滅盡。此五盛陰永以滅盡，更",
    "T02n0125_026:0697c27": "不復生，故名滅盡。」是時，尊者阿難聞佛所",
    "T02n0125_026:0697c28": "說，歡喜奉行。",
    "T02n0125_026:0697c29": "10（一〇）聞如是：一時，佛在舍衛國祇樹給孤獨",
    "T02n0125_026:0698a01": "園。爾時，生漏梵志往至世尊所，頭面禮足，",
    "T02n0125_026:0698a02": "在一面坐。是時，生漏梵志白世尊言：「云何，",
    "T02n0125_026:0698a03": "瞿曇！有何因緣，有何宿行，使此人民之類",
    "T02n0125_026:0698a04": "有盡、有滅、有減少者？本為城廓，今日已壞；",
    "T02n0125_026:0698a05": "本有人民，今日丘荒。」世尊告曰：「梵志！欲知",
    "T02n0125_026:0698a06": "由此人民所行非法故，使本有城廓，今日",
    "T02n0125_026:0698a07": "磨滅，本有人民，今日丘荒，皆由生民慳貪",
    "T02n0125_026:0698a08": "結縛習行，愛欲之所致故，使風雨不時，",
    "T02n0125_026:0698a09": "雨以不時，所種根栽，不得長大，其中人民",
    "T02n0125_026:0698a10": "死者盈路。梵志當知，由此因緣，使國毀壞，",
    "T02n0125_026:0698a11": "民不熾盛。「復次，梵志！人民之類所行非法，便",
    "T02n0125_026:0698a12": "有雷電霹靂自然之應，天降雹雨，壞敗生",
    "T02n0125_026:0698a13": "苗，爾時人民死者難計。復次，梵志！人民之類",
    "T02n0125_026:0698a14": "所行非法，共相諍競，或以手拳相加，瓦石",
    "T02n0125_026:0698a15": "相擲，各各自喪其命。復次，梵志！彼人民之類",
    "T02n0125_026:0698a16": "已共諍競，不安其所，國主不寧，各興兵眾",
    "T02n0125_026:0698a17": "共相攻伐，至大眾死者難計。或有被刀",
    "T02n0125_026:0698a18": "者，或有矟箭死者。如是，梵志！由此因緣，使",
    "T02n0125_026:0698a19": "民減少不復熾盛。復次，梵志！人民之類所行",
    "T02n0125_026:0698a20": "非法故，使神祇不祐而得其便，或遭困厄，",
    "T02n0125_026:0698a21": "疾病著床，除降者少，疫死者多。是謂，梵志！",
    "T02n0125_026:0698a22": "由此因緣，使民減少不復熾盛。」是時，生漏",
    "T02n0125_026:0698a23": "梵志白世尊言：「瞿曇！所說甚為快哉！說此",
    "T02n0125_026:0698a24": "人本減少之義。實如來教，本有城廓，今日",
    "T02n0125_026:0698a25": "磨滅；本有人民，今日丘荒。所以然者，以",
    "T02n0125_026:0698a26": "有非法，便生慳疾；以生慳疾，便生邪",
    "T02n0125_026:0698a27": "業；以生邪業，故便天雨不時，五穀不熟，",
    "T02n0125_026:0698a28": "人民不熾，故使非法流行，天降災變，壞",
    "T02n0125_026:0698a29": "敗生苗。彼以行非法，著貪慳疾，是時國",
    "T02n0125_026:0698b01": "主不寧，各興兵眾，共相攻伐，死者叵計，故",
    "T02n0125_026:0698b02": "使國土流荒，人民迸散。今日世尊所說甚",
    "T02n0125_026:0698b03": "善，快哉！由非法故，致此災患。正使為他所",
    "T02n0125_026:0698b04": "捉，便斷其命：由非法故，便生盜心；以生盜",
    "T02n0125_026:0698b05": "心，後為王殺；以生邪業，非人得其便。由此",
    "T02n0125_026:0698b06": "因緣，便取命終，人民減少，故使無有城",
    "T02n0125_026:0698b07": "廓之所居處。「瞿曇！今日所出以自過多，猶",
    "T02n0125_026:0698b08": "如僂者得申，盲者得眼目，冥中得明，無",
    "T02n0125_026:0698b09": "目者為作眼目。今沙門瞿曇無數方便而",
    "T02n0125_026:0698b10": "說法，我今重自歸佛、法、眾，願聽為優婆塞，",
    "T02n0125_026:0698b11": "盡形壽不敢復殺。若沙門瞿曇見我若乘",
    "T02n0125_026:0698b12": "象騎馬，我由恭敬。所以然者，我為王波斯",
    "T02n0125_026:0698b13": "匿、頻毘娑羅王、優填王、惡生王、優陀延王，受",
    "T02n0125_026:0698b14": "梵之福，我恐失此之德。設我偏露右肩時，",
    "T02n0125_026:0698b15": "唯願世尊受我禮拜！設我步行時，見瞿曇",
    "T02n0125_026:0698b16": "來，我當去履，唯願世尊受我等禮。」爾時，",
    "T02n0125_026:0698b17": "世尊儼頭可之。是時，生漏梵志歡喜踊躍，",
    "T02n0125_026:0698b18": "不能自勝，前白佛言：「我今重自歸沙門瞿",
    "T02n0125_026:0698b19": "曇！唯願世尊聽為優婆塞。」",
    "T02n0125_026:0698b20": "爾時，世尊漸與說法，使發歡喜之心。梵志",
    "T02n0125_026:0698b21": "聞法已，即從坐起，便退而去。爾時，生漏梵志",
    "T02n0125_026:0698b22": "聞佛所說，歡喜奉行。",
    "T02n0125_026:0698b23": "增壹阿含經卷第二十六"
}