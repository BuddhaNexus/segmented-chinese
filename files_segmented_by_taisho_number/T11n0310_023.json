{
    "T11n0310_023:0126a02": "3大寶積經卷第二十三",
    "T11n0310_023:0126a04": "大唐三藏菩提流志奉　詔譯",
    "T11n0310_023:0126a05": "被甲莊嚴會第七之三",
    "T11n0310_023:0126a06": "「復次無邊慧！諸菩薩摩訶薩乃於無邊甲冑",
    "T11n0310_023:0126a07": "境界、無邊大乘境界、無邊大道境界而發趣",
    "T11n0310_023:0126a08": "之。何以故？於一切處能隨入故。諸菩薩摩訶",
    "T11n0310_023:0126a09": "薩為欲隨入一切法故被大甲冑，為欲隨入",
    "T11n0310_023:0126a10": "一切法故乘於大乘，為欲隨入一切法故住",
    "T11n0310_023:0126a11": "斯大道，於一切法得平等故而發趣之。然此",
    "T11n0310_023:0126a12": "甲冑，不得少法若內若外、若麁若細、若遠若",
    "T11n0310_023:0126a13": "近、過現未來、有為無為、住不住者。若此甲冑",
    "T11n0310_023:0126a14": "於一切法不能選擇、不能決了、不能遍知、不",
    "T11n0310_023:0126a15": "能隨入、不能作證、不能超過，不可名為被大",
    "T11n0310_023:0126a16": "甲冑。於一切法若能選擇、若能決了、若能遍",
    "T11n0310_023:0126a17": "知若能隨入、若能作證、若能超過，乃可名為",
    "T11n0310_023:0126a18": "被大甲冑。又此大乘亦無少法若內若外，乃",
    "T11n0310_023:0126a19": "至迴向一切智智，遍知隨入作證超過，是故",
    "T11n0310_023:0126a20": "此乘名為大乘、法善巧乘、至涅槃乘、無上上",
    "T11n0310_023:0126a21": "乘、無等等乘。又此大道亦無少法若內若外，",
    "T11n0310_023:0126a22": "乃至能於一切諸法平正大道而發趣之，此",
    "T11n0310_023:0126a23": "平正道無有少法不遍知者，是故此道名無",
    "T11n0310_023:0126a24": "上道、無數量道、無等等道。",
    "T11n0310_023:0126a25": "「無邊慧！諸菩薩摩訶薩被大甲冑，遍能隨入",
    "T11n0310_023:0126a26": "一切眾生心心所行，遍能清淨一切眾生雜",
    "T11n0310_023:0126a27": "染煩惱，乘於大乘增長眾生一切善根，住斯",
    "T11n0310_023:0126a28": "大道勸化眾生一切善法。無邊慧！諸菩薩摩",
    "T11n0310_023:0126a29": "訶薩為一一眾生、一一心行，盡生死際長時",
    "T11n0310_023:0126b01": "流轉求智慧樂不捨甲冑，而能堅固被大甲",
    "T11n0310_023:0126b02": "冑、無量甲冑、難思甲冑、清淨甲冑、無邊甲",
    "T11n0310_023:0126b03": "冑、無取甲冑、知眾生想甲冑、知無眾生甲冑、",
    "T11n0310_023:0126b04": "知無我甲冑、知眾生自性甲冑、隨覺眾生自",
    "T11n0310_023:0126b05": "性甲冑、知我自性甲冑、隨覺我自性甲冑、知",
    "T11n0310_023:0126b06": "內自性甲冑、隨覺內自性甲冑、知外自性甲",
    "T11n0310_023:0126b07": "冑、隨覺外自性甲冑、知內外自性甲冑、隨覺",
    "T11n0310_023:0126b08": "內外自性甲冑、知一切法自性甲冑、隨覺諸",
    "T11n0310_023:0126b09": "法自性甲冑、知一切法無所得甲冑、知一切",
    "T11n0310_023:0126b10": "法自性無所得甲冑、了知一切諸法甲冑、無",
    "T11n0310_023:0126b11": "邊甲冑、無中甲冑、無中邊甲冑、非過去甲冑、",
    "T11n0310_023:0126b12": "非未來甲冑、非現在甲冑、無作甲冑、無作者",
    "T11n0310_023:0126b13": "甲冑。「無邊慧！諸菩薩摩訶薩於此甲冑，亦無",
    "T11n0310_023:0126b14": "所被、亦不隨覺、亦不決了、亦不出離、亦不現",
    "T11n0310_023:0126b15": "證，無甲冑故而被甲冑、不隨覺故而能隨覺、",
    "T11n0310_023:0126b16": "不決了故而能決了、不出離故而能出離、不",
    "T11n0310_023:0126b17": "現證故而能現證、無所乘故而乘大乘，不於",
    "T11n0310_023:0126b18": "大乘而有施設、無所施設而為施設，然於大",
    "T11n0310_023:0126b19": "乘無少施設，若有施設則非施設，於彼施設",
    "T11n0310_023:0126b20": "不可得故、不可見故。亦無有乘以乘安住，以",
    "T11n0310_023:0126b21": "無所得而住大乘，遠離趣向，不至究竟、不到",
    "T11n0310_023:0126b22": "涅槃，不可得故非道為道。於道發趣以平正",
    "T11n0310_023:0126b23": "故，此平正道無所施設，誰為施設？何處施設？",
    "T11n0310_023:0126b24": "從何施設？亦無有作亦無作者，亦非和合非",
    "T11n0310_023:0126b25": "不和合，一切厭離一切不求。何以故？此平正",
    "T11n0310_023:0126b26": "道與一切法不異不同，不相應故。不起法想，",
    "T11n0310_023:0126b27": "離一切法無垢無淨，法性亦爾無垢無淨，是",
    "T11n0310_023:0126b28": "故此道名無染道，以不可趣而為進趣，以不",
    "T11n0310_023:0126b29": "可攝而為攝取。此道甚深，無生無起、無出無",
    "T11n0310_023:0126c01": "作、無得無行、無處無住、無障無事，於一切事",
    "T11n0310_023:0126c02": "而能顯了，於一切事而無差別，不隨事轉，以",
    "T11n0310_023:0126c03": "無事故至無上處。無邊慧！諸菩薩摩訶薩於",
    "T11n0310_023:0126c04": "此甲冑、此乘、此道應如是知。然此甲冑、此乘、",
    "T11n0310_023:0126c05": "此道無所可見、無所可知，不可得故。誰為被",
    "T11n0310_023:0126c06": "甲？誰乘此乘？誰行此道？亦不可見、亦不可",
    "T11n0310_023:0126c07": "知、亦不可得。「無邊慧！若諸菩薩摩訶薩聞斯",
    "T11n0310_023:0126c08": "法已不驚不怖，讀誦宣說，於法理趣無所乖",
    "T11n0310_023:0126c09": "違，隨順修行而生愛樂入於勝解，為斯法故",
    "T11n0310_023:0126c10": "應勤精進；若於斯法決定理趣、善巧方便有",
    "T11n0310_023:0126c11": "堪能者，被此甲冑、乘於此乘、行於此道，於此",
    "T11n0310_023:0126c12": "深法無所得故，而發趣之盡生死岸為正覺",
    "T11n0310_023:0126c13": "者，能以無邊功德莊嚴出現世間。無邊慧！諸",
    "T11n0310_023:0126c14": "菩薩摩訶薩於此法中應生愛樂，起大精進",
    "T11n0310_023:0126c15": "而無放逸。若有眾生於此深法纔生愛樂，我",
    "T11n0310_023:0126c16": "說彼人得大饒益，況能精勤不為放逸、戒行",
    "T11n0310_023:0126c17": "清淨而發趣者。無邊慧！汝觀斯法若干廣大、",
    "T11n0310_023:0126c18": "若干殊勝、若干清淨，我於此法慇懃稱讚，欲",
    "T11n0310_023:0126c19": "令眾生而生愛樂，當得長夜利益安樂，為厭",
    "T11n0310_023:0126c20": "離故、寂滅故、遍知故。無邊慧！汝當復觀斯",
    "T11n0310_023:0126c21": "法能授世間出世間具足安樂。諸有若干匱",
    "T11n0310_023:0126c22": "乏眾生，於此深法而退失故，遠離世間及出",
    "T11n0310_023:0126c23": "世間，一切具足豐饒安樂。無邊慧！汝當復觀",
    "T11n0310_023:0126c24": "如來現前此深法寶若干豐饒、若干易得，汝",
    "T11n0310_023:0126c25": "今於此甚深之法應勤修習。諸有愚夫於我",
    "T11n0310_023:0126c26": "演說此法寶時尚不欲聞，況能受持如來現",
    "T11n0310_023:0126c27": "前法寶豐饒？不樂聽聞、不欲諮問。若於末世",
    "T11n0310_023:0126c28": "後五百歲正法滅時，佛及法寶及持法者三",
    "T11n0310_023:0126c29": "不現前，何能欲聞愛樂諮問？無邊慧！然於後",
    "T11n0310_023:0127a01": "時，若為如來善加持者，此深法寶亦令可得。",
    "T11n0310_023:0127a02": "無邊慧！彼怖畏時，此深法寶實無損減亦無",
    "T11n0310_023:0127a03": "滅盡，但於此法無聽聞者、無受持者，唯除我",
    "T11n0310_023:0127a04": "前渴仰聽聞被甲冑者，當於彼時乃能愛樂",
    "T11n0310_023:0127a05": "聽受斯法。彼時眾生聞此法已能生淨信，我",
    "T11n0310_023:0127a06": "說彼人當得成就斯廣大法，況於今時於此",
    "T11n0310_023:0127a07": "法中能生淨信勤修行者。「無邊慧！諸菩薩摩",
    "T11n0310_023:0127a08": "訶薩被無上甲冑、無量甲冑、大甲冑時，應作",
    "T11n0310_023:0127a09": "是念：『我為一切匱乏眾生，所謂乏於戒者、乏",
    "T11n0310_023:0127a10": "於聞者、乏於慧者、乏解脫者、乏於解脫知見",
    "T11n0310_023:0127a11": "者，以此大法而豐足之。』由是大法豐足之故，",
    "T11n0310_023:0127a12": "一切匱乏皆令捨離。戒財、聞財、慧財、解脫財、",
    "T11n0310_023:0127a13": "解脫知見財，皆令富饒；貪瞋癡火皆令息滅，",
    "T11n0310_023:0127a14": "一切眾病皆令除愈，無上良藥皆令服之，服",
    "T11n0310_023:0127a15": "斯藥故眾病消除，獲大安樂永離有餘，證清",
    "T11n0310_023:0127a16": "涼性無上涅槃，無復有餘思惟觀察，不求一",
    "T11n0310_023:0127a17": "切有為無為。何以故？以此涅槃最上安樂，一",
    "T11n0310_023:0127a18": "切所求更無餘故、所求永息已滅盡故。無邊",
    "T11n0310_023:0127a19": "慧！諸菩薩摩訶薩被於如是大甲冑已，又為",
    "T11n0310_023:0127a20": "哀愍攝取一切諸眾生故乘此大乘。此大乘",
    "T11n0310_023:0127a21": "者，過去諸佛已乘出離、未來諸佛當乘出離、",
    "T11n0310_023:0127a22": "現在諸佛今乘出離。無有去者，亦無有乘亦",
    "T11n0310_023:0127a23": "無出離。何以故？以空無相無願、無生無作者",
    "T11n0310_023:0127a24": "故，非已出離、非今出離、非當出離。乘此乘者",
    "T11n0310_023:0127a25": "如是出離，為善出離而無執著。於一切法非",
    "T11n0310_023:0127a26": "有和合、非無和合、無來無去。此乘此道而出",
    "T11n0310_023:0127a27": "離時，亦非和合、無來無去。此乘此道於大甲",
    "T11n0310_023:0127a28": "冑而出離時，亦非和合、非不和合、無來無去，",
    "T11n0310_023:0127a29": "不可得故。無邊慧！諸菩薩摩訶薩以此甲冑、",
    "T11n0310_023:0127b01": "此乘、此道而發趣之。又此甲冑、此乘、此道而",
    "T11n0310_023:0127b02": "發趣時，不作是念：『若凡夫法、若聲聞法、若緣",
    "T11n0310_023:0127b03": "覺法、若諸佛法，彼法於我若遠若近。』亦不作",
    "T11n0310_023:0127b04": "念：『若空無相無願、無生無作，彼法於我若遠",
    "T11n0310_023:0127b05": "若近。』亦不作念：『若厭若離若滅，乃至大般涅",
    "T11n0310_023:0127b06": "槃，彼法於我若遠若近。』「無邊慧！此大甲冑、此",
    "T11n0310_023:0127b07": "乘、此道，一切菩薩、一切聲聞、一切緣覺、一切",
    "T11n0310_023:0127b08": "眾生所不能動，而發趣於阿耨多羅三藐三",
    "T11n0310_023:0127b09": "菩提。無邊慧！諸佛世尊於此甲冑、此乘、此道",
    "T11n0310_023:0127b10": "得不動已而般涅槃。何以故？一切諸法不可",
    "T11n0310_023:0127b11": "動故，一切法性法性之相相遠離故、相清淨",
    "T11n0310_023:0127b12": "故、遍清淨故。不可以相而為觀察、為勝觀察、",
    "T11n0310_023:0127b13": "為遍觀察。一切法相法相之性，不可以性而",
    "T11n0310_023:0127b14": "為觀察、為勝觀察、為遍觀察。一切諸法無性",
    "T11n0310_023:0127b15": "無相，不可顯示、不可言說，是為諸法真實性",
    "T11n0310_023:0127b16": "相。無邊慧！如此甲冑、此乘、此道真實之相不",
    "T11n0310_023:0127b17": "可顯示，不可言說亦復如是。為令眾生當了",
    "T11n0310_023:0127b18": "知故，增長一切法光明故，於此甲冑、此乘、此",
    "T11n0310_023:0127b19": "道，假以施設而略說之。汝今若欲於此甲冑、",
    "T11n0310_023:0127b20": "此乘、此道隨義行者，勿以施設、勿以顯示、勿",
    "T11n0310_023:0127b21": "以言說，應隨義行。隨義行者，無少應行、無少",
    "T11n0310_023:0127b22": "隨行。若於非義不應隨行，若於是義則應隨",
    "T11n0310_023:0127b23": "行。隨義行時，不隨聲行、不隨字行、不隨語行，",
    "T11n0310_023:0127b24": "不隨行者不隨彼轉。何者為義？謂祕密說。於",
    "T11n0310_023:0127b25": "祕密說應隨覺了、應以信行。以信行者，於是",
    "T11n0310_023:0127b26": "義中無所分別，於無分別乃應隨行。應隨行",
    "T11n0310_023:0127b27": "者，乃為不行亦不隨行。何以故？於是義中無",
    "T11n0310_023:0127b28": "少有行、無少隨行、無少遍行，遠離行故。不",
    "T11n0310_023:0127b29": "應隨行，不隨菩提相應而行，不隨流轉相應",
    "T11n0310_023:0127c01": "而行，於彼相應及不相應皆非作意、皆非正",
    "T11n0310_023:0127c02": "念，念清淨故，故不應行。",
    "T11n0310_023:0127c03": "「無邊慧！於是義中，汝應隨行勿異有行，若異",
    "T11n0310_023:0127c04": "隨行則為妄失。隨逐音聲、隨逐文字、隨逐",
    "T11n0310_023:0127c05": "語言，於彼語言不能捨離。遍知音聲、超過文",
    "T11n0310_023:0127c06": "字、隨覺語言，則不隨行，則不流轉。於是義",
    "T11n0310_023:0127c07": "中如是隨行、如是隨入則無少行，行止息故。",
    "T11n0310_023:0127c08": "無邊慧！於義行時，勿復以行而行於義。若不",
    "T11n0310_023:0127c09": "以行而行於義，則為不來不復退還。若得不",
    "T11n0310_023:0127c10": "來不復退還，於此甲冑、此乘、此道，隨順趣於",
    "T11n0310_023:0127c11": "阿耨多羅三藐三菩提，為諸眾生作大饒益。",
    "T11n0310_023:0127c12": "「無邊慧！若於此法如是說者、隨義行者、能隨",
    "T11n0310_023:0127c13": "入者，心不顛倒、無有疑惑，成就勝解。於此甲",
    "T11n0310_023:0127c14": "冑、此乘、此道若未攝取，能攝取之速當發趣；",
    "T11n0310_023:0127c15": "若有未被斯甲冑者則能速被；若有未乘於",
    "T11n0310_023:0127c16": "此乘者則能速乘；若有未住於此道者則能",
    "T11n0310_023:0127c17": "速住。無邊慧！彼諸眾生當攝廣大福德資糧，",
    "T11n0310_023:0127c18": "為佛世尊之所護念，於法無違與僧同行。無",
    "T11n0310_023:0127c19": "邊慧！汝已攝取無量善根，於後末世當以此",
    "T11n0310_023:0127c20": "法攝諸眾生，為諸眾生荷負重擔，所獲福德",
    "T11n0310_023:0127c21": "其量難說。」爾時世尊而說偈言：",
    "T11n0310_023:0127c22": "「菩薩無畏者，　　如是被甲時，",
    "T11n0310_023:0127c23": "為利諸眾生，　　乃被無邊甲。",
    "T11n0310_023:0127c24": "眾生若貧乏，　　弊苦無法財，",
    "T11n0310_023:0127c25": "無戒無多聞，　　無慧無解脫；",
    "T11n0310_023:0127c26": "被此無邊甲，　　令法致豐饒，",
    "T11n0310_023:0127c27": "以法豐饒故，　　一切獲安樂。",
    "T11n0310_023:0127c28": "為捨諸貧苦，　　演說無上法，",
    "T11n0310_023:0127c29": "聞者皆離塵，　　住斯安樂道。",
    "T11n0310_023:0128a01": "戒蘊備充足，　　多聞如大海，",
    "T11n0310_023:0128a02": "便得最上慧，　　由斯能斷縛。",
    "T11n0310_023:0128a03": "解脫遍照明，　　解脫正知見，",
    "T11n0310_023:0128a04": "若能現證者，　　一切獲安樂。",
    "T11n0310_023:0128a05": "貪瞋癡大火，　　恒燒遍熾然，",
    "T11n0310_023:0128a06": "眾生由是苦，　　彼火我令滅。",
    "T11n0310_023:0128a07": "授諸眾生藥，　　一切病皆除，",
    "T11n0310_023:0128a08": "若病消除已，　　得至涅槃界。",
    "T11n0310_023:0128a09": "永捨一切餘，　　趣於安樂處，",
    "T11n0310_023:0128a10": "從彼安樂中，　　無有退還者。",
    "T11n0310_023:0128a11": "一切有為樂，　　於彼不復求，",
    "T11n0310_023:0128a12": "無上大安樂，　　於彼皆當證。",
    "T11n0310_023:0128a13": "以無戲論法，　　成熟諸眾生，",
    "T11n0310_023:0128a14": "究竟大安樂，　　一切皆當得。",
    "T11n0310_023:0128a15": "如是發趣者，　　一往不復還，",
    "T11n0310_023:0128a16": "出過於發趣，　　常得勝安樂。",
    "T11n0310_023:0128a17": "於大安樂中，　　樂欲不樂欲，",
    "T11n0310_023:0128a18": "發趣無發趣，　　一切皆當斷。",
    "T11n0310_023:0128a19": "如是被甲已，　　當乘於此乘，",
    "T11n0310_023:0128a20": "為愍諸眾生，　　一切皆攝取。",
    "T11n0310_023:0128a21": "過去正遍知，　　此乘已出離，",
    "T11n0310_023:0128a22": "未來正遍知，　　此乘當出離，",
    "T11n0310_023:0128a23": "現在佛世尊，　　此乘今出離，",
    "T11n0310_023:0128a24": "故於此大乘，　　無不皆乘者。",
    "T11n0310_023:0128a25": "一切諸最勝，　　世間大依怙，",
    "T11n0310_023:0128a26": "以此乘出離，　　不起於乘想，",
    "T11n0310_023:0128a27": "非乘以為乘，　　非道以為道，",
    "T11n0310_023:0128a28": "非出以為出，　　出離故無上。",
    "T11n0310_023:0128a29": "此乘出離時，　　曾無少出離，",
    "T11n0310_023:0128b01": "以空無有相，　　無願無作故。",
    "T11n0310_023:0128b02": "非乘非出離，　　乃名為大乘，",
    "T11n0310_023:0128b03": "一切悉平等，　　由是而發趣。",
    "T11n0310_023:0128b04": "此乘無和合，　　亦無不和合，",
    "T11n0310_023:0128b05": "發趣無上道，　　現證大安樂。",
    "T11n0310_023:0128b06": "此乘無相應，　　亦無不相應，",
    "T11n0310_023:0128b07": "無處無所依，　　由是而發趣。",
    "T11n0310_023:0128b08": "此道無有來，　　此道亦無去，",
    "T11n0310_023:0128b09": "行斯正道者，　　寂靜而發趣。",
    "T11n0310_023:0128b10": "我說於此道，　　此乘此甲冑，",
    "T11n0310_023:0128b11": "於法無所依，　　寂靜最無上。",
    "T11n0310_023:0128b12": "一切凡夫法，　　一切聲聞法，",
    "T11n0310_023:0128b13": "一切緣覺法，　　一切不可得。",
    "T11n0310_023:0128b14": "於佛一切法，　　離垢無上法，",
    "T11n0310_023:0128b15": "不遠亦不近，　　一切不可得。",
    "T11n0310_023:0128b16": "於空無相法，　　無願無作法，",
    "T11n0310_023:0128b17": "不遠亦不近，　　一切不可得。",
    "T11n0310_023:0128b18": "於厭離滅法，　　涅槃寂靜法，",
    "T11n0310_023:0128b19": "不遠亦不近，　　一切不可得。",
    "T11n0310_023:0128b20": "此乘此甲冑，　　此道無所取，",
    "T11n0310_023:0128b21": "無上不可動，　　畢竟不可得。",
    "T11n0310_023:0128b22": "一切法自性，　　真實希有相，",
    "T11n0310_023:0128b23": "不可以施設，　　諸法性空故。",
    "T11n0310_023:0128b24": "此乘此甲冑，　　此道無顯示，",
    "T11n0310_023:0128b25": "如諸法自性，　　彼性亦如是。",
    "T11n0310_023:0128b26": "一切諸法中，　　相性不可得，",
    "T11n0310_023:0128b27": "於無相性法，　　我略為開示。",
    "T11n0310_023:0128b28": "一切諸法中，　　一切自性相，",
    "T11n0310_023:0128b29": "於我如是說，　　畢竟無所有。",
    "T11n0310_023:0128c01": "此乘及此道，　　甲冑自性相，",
    "T11n0310_023:0128c02": "於彼求言說，　　畢竟亦非有。",
    "T11n0310_023:0128c03": "言說非有故，　　是為希有相，",
    "T11n0310_023:0128c04": "於彼言說中，　　語相亦非有。",
    "T11n0310_023:0128c05": "諸法不可量，　　無勝無邊量，",
    "T11n0310_023:0128c06": "一切不可測，　　是故法無上。",
    "T11n0310_023:0128c07": "此乘此甲冑，　　此道亦如是，",
    "T11n0310_023:0128c08": "於彼無相中，　　如是應隨入。",
    "T11n0310_023:0128c09": "為令諸眾生，　　遍知勤修習，",
    "T11n0310_023:0128c10": "速逮法光明，　　故我如是說。",
    "T11n0310_023:0128c11": "諸法無語言，　　一切不可說，",
    "T11n0310_023:0128c12": "於彼諸法中，　　一切應隨入。",
    "T11n0310_023:0128c13": "以法無言故，　　於彼應隨行，",
    "T11n0310_023:0128c14": "行無少有行，　　一切法無行。",
    "T11n0310_023:0128c15": "無求而樂求，　　無行而隨行，",
    "T11n0310_023:0128c16": "如是隨行者，　　於義不觀察。",
    "T11n0310_023:0128c17": "汝今於實義，　　一切應隨行，",
    "T11n0310_023:0128c18": "音聲及語言，　　於彼勿隨轉。",
    "T11n0310_023:0128c19": "音聲語言中，　　若得不隨轉，",
    "T11n0310_023:0128c20": "於義乃隨行，　　是為求義者。",
    "T11n0310_023:0128c21": "何者名為義，　　應知祕密說，",
    "T11n0310_023:0128c22": "以信無分別，　　是義乃隨行。",
    "T11n0310_023:0128c23": "明了如是義，　　能於祕密說，",
    "T11n0310_023:0128c24": "無執無所著，　　不行不隨轉。",
    "T11n0310_023:0128c25": "若有隨行者，　　彼則隨執著，",
    "T11n0310_023:0128c26": "若無隨行者，　　一切不隨轉。",
    "T11n0310_023:0128c27": "由是正憶念，　　遠離於隨轉，",
    "T11n0310_023:0128c28": "菩提及生死，　　二俱不相應。",
    "T11n0310_023:0128c29": "於彼亦無念，　　無念為正念，",
    "T11n0310_023:0129a01": "於念清淨故，　　說為清淨者。",
    "T11n0310_023:0129a02": "若異此修行，　　遠離無上法，",
    "T11n0310_023:0129a03": "汝應於是義，　　如說而修習。",
    "T11n0310_023:0129a04": "若隨語言者，　　是則隨音聲，",
    "T11n0310_023:0129a05": "於彼不超過，　　同於世間法。",
    "T11n0310_023:0129a06": "音聲及文字，　　不應隨彼轉，",
    "T11n0310_023:0129a07": "應知真實義，　　無行以隨行。",
    "T11n0310_023:0129a08": "實義無音聲，　　亦無有文字，",
    "T11n0310_023:0129a09": "超過語言故，　　乃名為實義。",
    "T11n0310_023:0129a10": "是義應隨行，　　隨行無所有，",
    "T11n0310_023:0129a11": "以行止息故，　　乃名為實義。",
    "T11n0310_023:0129a12": "於真實義中，　　不行以為行，",
    "T11n0310_023:0129a13": "斯則不退轉，　　不捨於甲冑。",
    "T11n0310_023:0129a14": "隨順大甲冑，　　大乘及大道，",
    "T11n0310_023:0129a15": "趣於安樂處，　　利益諸眾生。",
    "T11n0310_023:0129a16": "此諸安隱法，　　我今為汝說，",
    "T11n0310_023:0129a17": "汝當隨義行，　　能斷汝疑惑。",
    "T11n0310_023:0129a18": "若乘此乘者，　　乘已當發趣，",
    "T11n0310_023:0129a19": "速詣大菩提，　　現證無上覺。",
    "T11n0310_023:0129a20": "於此最上乘，　　不乘為速乘，",
    "T11n0310_023:0129a21": "於道於甲冑，　　其義亦如是。",
    "T11n0310_023:0129a22": "於此無上法，　　精勤修習者，",
    "T11n0310_023:0129a23": "彼諸眾生等，　　為佛之護念。",
    "T11n0310_023:0129a24": "於後怖畏時，　　汝當開此法，",
    "T11n0310_023:0129a25": "廣為諸眾生，　　而作利益者。",
    "T11n0310_023:0129a26": "於後怖畏時，　　若能開此法，",
    "T11n0310_023:0129a27": "所生無上福，　　其數不可量。",
    "T11n0310_023:0129a28": "「無邊慧！諸菩薩摩訶薩所被甲冑名曰大勝，",
    "T11n0310_023:0129a29": "亦名無邊勝、亦名大莊嚴。所乘之乘名曰大",
    "T11n0310_023:0129b01": "商，亦名無邊光、亦名妙莊嚴。所行之道名曰",
    "T11n0310_023:0129b02": "無量莊嚴資糧，亦名無量方便資糧。以是道",
    "T11n0310_023:0129b03": "故，諸善丈夫而發趣於阿耨多羅三藐三菩",
    "T11n0310_023:0129b04": "提。",
    "T11n0310_023:0129b05": "「復次無邊慧！乃往古昔過無量劫，復倍是數，",
    "T11n0310_023:0129b06": "有佛出世，號栴檀香光明如來、應供、正遍知、",
    "T11n0310_023:0129b07": "明行足、善逝、世間解、無上士、調御丈夫、天人師、",
    "T11n0310_023:0129b08": "佛、世尊。劫名電光，國名光明。時彼剎土地平",
    "T11n0310_023:0129b09": "如掌，無諸雜穢瓦礫荊棘，黃金白銀而為沙",
    "T11n0310_023:0129b10": "聚，行列國界覩者欣悅。時四天下其洲皆廣",
    "T11n0310_023:0129b11": "二億由旬，一一洲中復有四萬八千大城，其",
    "T11n0310_023:0129b12": "城一一廣十由旬長二十由旬，垣牆周迴嚴",
    "T11n0310_023:0129b13": "麗峻極。一一城有八俱胝人止住其中，十千",
    "T11n0310_023:0129b14": "聚落一千園苑圍遶莊嚴。而此國界復有種",
    "T11n0310_023:0129b15": "種花樹果樹香樹、衣樹上味之樹及金剛樹間",
    "T11n0310_023:0129b16": "錯莊飾。池沼泉流涯岸端直，八功德水盈滿",
    "T11n0310_023:0129b17": "其中，優鉢羅花、波頭摩花、拘物頭花、芬陀利",
    "T11n0310_023:0129b18": "花，雜色輝映靡不周遍。彼栴檀香光明如來",
    "T11n0310_023:0129b19": "壽六十八俱胝那由他歲，復有六十俱胝那",
    "T11n0310_023:0129b20": "由他諸聲聞眾以為眷屬。彼時人民顏貌端",
    "T11n0310_023:0129b21": "正安隱快樂，薄貪瞋癡易可開示，以少勸化",
    "T11n0310_023:0129b22": "而能遍知諸法性相。無邊慧！復於彼時有轉",
    "T11n0310_023:0129b23": "輪王名一切義成，七寶具足四天歸化。彼閻",
    "T11n0310_023:0129b24": "浮洲有一大城，其城縱廣四十由旬，人民熾",
    "T11n0310_023:0129b25": "盛安隱豐樂。宮城之內廣五由旬，間以七寶",
    "T11n0310_023:0129b26": "而為莊飾，妙多羅樹垂諸鈴鐸，真金羅網彌",
    "T11n0310_023:0129b27": "覆其上。王之正殿純紺琉璃，廣一由旬四面",
    "T11n0310_023:0129b28": "千柱，其殿之上復有千樓，高峻嚴麗眾寶",
    "T11n0310_023:0129b29": "裝飾。於其殿前有大香池周環澄澈，其傍復",
    "T11n0310_023:0129c01": "有十六香光小池，七寶所成布列圍繞。一一",
    "T11n0310_023:0129c02": "池間流渠激注，出妙音聲如奏眾樂。一一小",
    "T11n0310_023:0129c03": "池有八階道，香光大池三十二道，一一階道",
    "T11n0310_023:0129c04": "純金所成，寶樹行列寶網彌覆，上妙香氣遍",
    "T11n0310_023:0129c05": "滿城中，故號彼池名曰香光。",
    "T11n0310_023:0129c06": "「無邊慧！彼轉輪王有四夫人：一名無邊音，二",
    "T11n0310_023:0129c07": "名賢善音，三名眾妙音，四名鵝王音。一一夫",
    "T11n0310_023:0129c08": "人各有二子：一名不空勝，二名賢勝，三名龍",
    "T11n0310_023:0129c09": "勝，四名勝音，五名妙音，六名梵音，七名勝",
    "T11n0310_023:0129c10": "雲，八名雲音。婇女六億，諸子十千。爾時彼王",
    "T11n0310_023:0129c11": "於內宮中與其眷屬娛樂嬉戲，忽於空中見",
    "T11n0310_023:0129c12": "一如來妙色之身。時彼如來即告王言：『大王！",
    "T11n0310_023:0129c13": "應被無上甲冑、乘無上乘而發趣於阿耨多羅",
    "T11n0310_023:0129c14": "三藐三菩提，授諸眾生智慧之藥，勿得貪著",
    "T11n0310_023:0129c15": "人天五欲。此大甲冑而能攝受無上安樂，此",
    "T11n0310_023:0129c16": "無上乘而能誘入無上園苑，入此中者不復",
    "T11n0310_023:0129c17": "退還。一切人天種種諸欲，皆是無常變壞之",
    "T11n0310_023:0129c18": "法，勢不久住須臾磨滅。』無邊慧！爾時一切義",
    "T11n0310_023:0129c19": "成大王聞此說已，於彼如來而白言曰：『其誰",
    "T11n0310_023:0129c20": "能示斯大甲冑，如彼甲冑而嚴被之？其誰能",
    "T11n0310_023:0129c21": "示斯之大乘，如彼大乘而乘御之？其誰能示",
    "T11n0310_023:0129c22": "斯之大道，如彼大道而發趣之？』時彼如來告",
    "T11n0310_023:0129c23": "一切義成大王言：『大王當知，有栴檀香光明",
    "T11n0310_023:0129c24": "如來，王應詣彼，當為大王演說斯法，被大甲",
    "T11n0310_023:0129c25": "冑、乘於大乘、趣於大道。』時彼如來如是說已",
    "T11n0310_023:0129c26": "欻然不現。",
    "T11n0310_023:0129c27": "「無邊慧！爾時一切義成大王覩斯事已，悚慄",
    "T11n0310_023:0129c28": "毛竪發希有心，便生怖畏，不樂人天種種欲",
    "T11n0310_023:0129c29": "樂，厭捨一切諸行有為，求大甲冑、大乘大道，",
    "T11n0310_023:0130a01": "即與八子及四夫人并餘諸子婇女侍從，俱",
    "T11n0310_023:0130a02": "往詣彼栴檀香光明如來所。既到彼已，與其",
    "T11n0310_023:0130a03": "眷屬恭敬作禮稽首佛足，即以一百檀盧那",
    "T11n0310_023:0130a04": "七寶雜花散於如來、應、正遍知，復以無量支",
    "T11n0310_023:0130a05": "婆羅奉獻如來及聲聞眾，復以一切安樂資",
    "T11n0310_023:0130a06": "具滿十千歲而供養之。從是以後，棄捨王位",
    "T11n0310_023:0130a07": "與其眷屬，於栴檀香光明如來法中出家。無",
    "T11n0310_023:0130a08": "邊慧！時彼栴檀香光明如來知一切義成比",
    "T11n0310_023:0130a09": "丘及其眷屬至樂之心，便為開示甲冑莊嚴、",
    "T11n0310_023:0130a10": "大乘莊嚴。彼既聞已發堅固心，為深法故盡",
    "T11n0310_023:0130a11": "其軀命，端坐思惟精勤無退常近如來，而於",
    "T11n0310_023:0130a12": "世間一切諸欲得無動念。",
    "T11n0310_023:0130a13": "「無邊慧！時彼如來問一切義成比丘言：『善男",
    "T11n0310_023:0130a14": "子！汝於今時被大甲冑、乘於大乘發趣道耶？",
    "T11n0310_023:0130a15": "以是道故而能成就一切智智、無等等智。汝",
    "T11n0310_023:0130a16": "當如理精勤修習。』彼一切義成比丘白栴檀",
    "T11n0310_023:0130a17": "香光明如來言：『世尊！我於今時乃不見有名",
    "T11n0310_023:0130a18": "甲冑法、亦不見有能被甲冑者、亦不見有被",
    "T11n0310_023:0130a19": "甲所從、亦不見有被甲之處。世尊！我不見有",
    "T11n0310_023:0130a20": "名乘之法、亦不見有乘大乘者、亦不見有乘",
    "T11n0310_023:0130a21": "之所從、亦不見有乘大乘處。世尊！我不見有",
    "T11n0310_023:0130a22": "名道之法、亦復不見由此道故已發趣者今",
    "T11n0310_023:0130a23": "發趣者、亦不見有道之所從、亦不見有道之",
    "T11n0310_023:0130a24": "處所。世尊！我於阿耨多羅三藐三菩提，若遠",
    "T11n0310_023:0130a25": "若近、若去來今，無得無見。如我今者作是觀",
    "T11n0310_023:0130a26": "時，實無少法而可親近而可證者。若我無證，",
    "T11n0310_023:0130a27": "世尊寧當而問我言：「被大甲冑、乘於大乘發",
    "T11n0310_023:0130a28": "趣道耶？」世尊一切知者、一切見者，如我等比",
    "T11n0310_023:0130a29": "於法修行，唯有如來乃能了知，非諸聲聞緣",
    "T11n0310_023:0130b01": "覺境界。』無邊慧！彼一切義成比丘於如來前",
    "T11n0310_023:0130b02": "作是說時，與其眷屬便得菩薩無生法忍，得",
    "T11n0310_023:0130b03": "法忍故皆不退轉。爾時栴檀香光明如來悉",
    "T11n0310_023:0130b04": "為授記，過五百阿僧祇劫，當證阿耨多羅三",
    "T11n0310_023:0130b05": "藐三菩提。彼聞授記歡喜踊躍，上昇虛空高",
    "T11n0310_023:0130b06": "七多羅，即以偈頌讚如來曰：",
    "T11n0310_023:0130b07": "「『無量大名稱，　　挺特如山王，",
    "T11n0310_023:0130b08": "世尊一切智，　　能演諸功德。",
    "T11n0310_023:0130b09": "佛眼悉明見，　　猶如日照臨，",
    "T11n0310_023:0130b10": "尊嚴大會中，　　我禮如來足。",
    "T11n0310_023:0130b11": "無量德資糧，　　佛智已圓滿，",
    "T11n0310_023:0130b12": "我等亦當得，　　世尊無上智。",
    "T11n0310_023:0130b13": "無上大光明，　　普照於人天，",
    "T11n0310_023:0130b14": "開示諸法藏，　　無邊功德海。",
    "T11n0310_023:0130b15": "智慧常無失，　　正覺離煩惱，",
    "T11n0310_023:0130b16": "慧光大精進，　　我禮深功德。",
    "T11n0310_023:0130b17": "大龍大莊嚴，　　眾相以嚴身，",
    "T11n0310_023:0130b18": "安住如須彌，　　御眾無倫匹。",
    "T11n0310_023:0130b19": "能為世導師，　　映蔽人天眾，",
    "T11n0310_023:0130b20": "演說無所畏，　　我禮勝丈夫。",
    "T11n0310_023:0130b21": "世尊大牟尼，　　無邊功德海，",
    "T11n0310_023:0130b22": "能開我法眼，　　令我被甲冑。",
    "T11n0310_023:0130b23": "然我一切時，　　為乘大乘者，",
    "T11n0310_023:0130b24": "常於此勝道，　　發趣更無餘。",
    "T11n0310_023:0130b25": "牟尼勇猛尊，　　覺知一切法，",
    "T11n0310_023:0130b26": "世無有過者，　　我等咸歸命。』",
    "T11n0310_023:0130b27": "「無邊慧！彼栴檀香光明如來、應、正遍知說此",
    "T11n0310_023:0130b28": "法時，成熟無量無數眾生。一切義成比丘從",
    "T11n0310_023:0130b29": "是已後，與其眷屬供養承事無量無數諸佛",
    "T11n0310_023:0130c01": "世尊，過五百阿僧祇劫證阿耨多羅三藐三",
    "T11n0310_023:0130c02": "菩提，號曰超無邊境界王如來。彼佛剎土所",
    "T11n0310_023:0130c03": "有功德廣長之相，亦如栴檀香光明如來、應、",
    "T11n0310_023:0130c04": "正遍知光明世界無有異也，諸聲聞眾其數",
    "T11n0310_023:0130c05": "無量。王之夫人諸子眷屬，亦過五百阿僧祇",
    "T11n0310_023:0130c06": "劫，皆證阿耨多羅三藐三菩提。無邊慧！諸菩",
    "T11n0310_023:0130c07": "薩摩訶薩被大甲冑、乘於大乘，於此道中持",
    "T11n0310_023:0130c08": "大法炬、作大法明、放大法光、建大法幢、擊大",
    "T11n0310_023:0130c09": "法鼓、乘大法船，以攝大法而發趣之。善丈夫",
    "T11n0310_023:0130c10": "戲而遊戲之，霔以法雨潤於眾生皆令歡喜，",
    "T11n0310_023:0130c11": "精勤勇進而發趣於阿耨多羅三藐三菩提。",
    "T11n0310_023:0130c12": "無邊慧！諸菩薩摩訶薩住此道時得法光明，",
    "T11n0310_023:0130c13": "以光明故能見一切諸法緣起，自性本空、自",
    "T11n0310_023:0130c14": "性無相、自性無起，不於色中而見於色，受想",
    "T11n0310_023:0130c15": "行識亦復如是，不於識中而見於識異識緣",
    "T11n0310_023:0130c16": "起，了知識相自性本空、自性無相、自性無起，",
    "T11n0310_023:0130c17": "但屬眾緣見緣和合，眾緣亦空無相無起。作",
    "T11n0310_023:0130c18": "是見時，不於眼中而見於眼，耳鼻舌身意亦",
    "T11n0310_023:0130c19": "如是，不於意中而見於意異意緣起，了知意",
    "T11n0310_023:0130c20": "相自性本空、自性無相、自性無起。乃至地界",
    "T11n0310_023:0130c21": "水界火界風界空界、欲界色界及無色界，無",
    "T11n0310_023:0130c22": "有作者、無有受者。不於少法見有少法異緣",
    "T11n0310_023:0130c23": "而起，屬眾因緣，自性無相、自性無起，緣性亦",
    "T11n0310_023:0130c24": "空無相無起。「無邊慧！是為諸菩薩摩訶薩住",
    "T11n0310_023:0130c25": "此道觀察緣起，作是觀已，能以智慧於緣起",
    "T11n0310_023:0130c26": "中證真實際。以斯一切法光明故，如來十力、",
    "T11n0310_023:0130c27": "四無所畏、十八不共、大慈大悲大喜大捨，乃",
    "T11n0310_023:0130c28": "至一切諸佛之法，速得圓滿。」爾時世尊而說",
    "T11n0310_023:0130c29": "偈言：",
    "T11n0310_023:0131a01": "「菩薩無畏者，　　如是能安住，",
    "T11n0310_023:0131a02": "作大法光明，　　妙智而發趣，",
    "T11n0310_023:0131a03": "建于大法幢，　　此幢無有上，",
    "T11n0310_023:0131a04": "一切佛法中，　　正念而發趣。",
    "T11n0310_023:0131a05": "智慧善遊戲，　　法施諸眾生，",
    "T11n0310_023:0131a06": "霔於大法雨，　　無畏而發趣，",
    "T11n0310_023:0131a07": "以法潤眾生，　　皆令得歡喜，",
    "T11n0310_023:0131a08": "以是諸菩薩，　　妙善而發趣。",
    "T11n0310_023:0131a09": "如是諸菩薩，　　得大法光明，",
    "T11n0310_023:0131a10": "能於正法中，　　勇猛善安住。",
    "T11n0310_023:0131a11": "由是法光明，　　了知一切法，",
    "T11n0310_023:0131a12": "以眾緣故起，　　一切無堅實。",
    "T11n0310_023:0131a13": "諸法自性空，　　自性無有相，",
    "T11n0310_023:0131a14": "自性無有生，　　自性無有體。",
    "T11n0310_023:0131a15": "諸法以眾緣，　　和合而共起，",
    "T11n0310_023:0131a16": "眾緣和合故，　　自性無所有。",
    "T11n0310_023:0131a17": "菩薩能觀察，　　了眾緣亦空，",
    "T11n0310_023:0131a18": "眾緣自性空，　　自性無有相。",
    "T11n0310_023:0131a19": "亦無有生起，　　亦非有所作，",
    "T11n0310_023:0131a20": "如是觀察者，　　於法勤修習。",
    "T11n0310_023:0131a21": "諸起無體故，　　眾緣亦非緣，",
    "T11n0310_023:0131a22": "如是如理觀，　　能知一切法。",
    "T11n0310_023:0131a23": "觀諸色受想，　　行識亦如是，",
    "T11n0310_023:0131a24": "皆以眾因緣，　　由斯諸蘊起。",
    "T11n0310_023:0131a25": "諸蘊無有實，　　自性本來空，",
    "T11n0310_023:0131a26": "性空故無相，　　一切無所起。",
    "T11n0310_023:0131a27": "諸蘊遠離相，　　離相則無生，",
    "T11n0310_023:0131a28": "無生則無滅，　　諸蘊如是相。",
    "T11n0310_023:0131a29": "無相妄有相，　　彼相從何有？",
    "T11n0310_023:0131b01": "諸法無體故，　　斯蘊亦無性。",
    "T11n0310_023:0131b02": "界處亦如是，　　一切從緣起，",
    "T11n0310_023:0131b03": "自性本來空，　　無相無有體。",
    "T11n0310_023:0131b04": "一切諸法中，　　法體不可得，",
    "T11n0310_023:0131b05": "了知一切法，　　名義思惟者。",
    "T11n0310_023:0131b06": "欲色無色界，　　一切從緣起，",
    "T11n0310_023:0131b07": "自性本來空，　　無相亦無體。",
    "T11n0310_023:0131b08": "觀此能觀智，　　何能知彼境？",
    "T11n0310_023:0131b09": "此智及彼境，　　自性常遠離。",
    "T11n0310_023:0131b10": "所起及眾緣，　　此二俱無作，",
    "T11n0310_023:0131b11": "能作如是知，　　斯為真實相。",
    "T11n0310_023:0131b12": "無相以相說，　　菩薩由斯入，",
    "T11n0310_023:0131b13": "而亦不分別，　　若相及無相。",
    "T11n0310_023:0131b14": "如斯善智者，　　能見真實相，",
    "T11n0310_023:0131b15": "於諸法界中，　　不作少法相。",
    "T11n0310_023:0131b16": "若法及法界，　　此二俱無相，",
    "T11n0310_023:0131b17": "諸法遠離相，　　說名為法界。",
    "T11n0310_023:0131b18": "說名法界者，　　無界無非界，",
    "T11n0310_023:0131b19": "雖名為法界，　　然實不可得。",
    "T11n0310_023:0131b20": "思惟此義時，　　不念不可得，",
    "T11n0310_023:0131b21": "離諸分別故，　　獲大法光明。",
    "T11n0310_023:0131b22": "諸法無性故，　　光明亦無性，",
    "T11n0310_023:0131b23": "由斯觀察故，　　復得法光明。",
    "T11n0310_023:0131b24": "不見能觀智，　　斯見亦不見，",
    "T11n0310_023:0131b25": "見法虛妄故，　　說此名為觀。",
    "T11n0310_023:0131b26": "光明不思議，　　無邊無有量，",
    "T11n0310_023:0131b27": "見諸法皆空，　　說名不分別。",
    "T11n0310_023:0131b28": "若法有諸相，　　常無證入者，",
    "T11n0310_023:0131b29": "聞斯淨法音，　　應生大歡喜。",
    "T11n0310_023:0131c01": "若法無有生，　　常無分別者，",
    "T11n0310_023:0131c02": "聞斯淨法音，　　寂然獲安樂。",
    "T11n0310_023:0131c03": "若後末世時，　　聞斯無上法，",
    "T11n0310_023:0131c04": "應說彼眾生，　　久集諸功德。",
    "T11n0310_023:0131c05": "若後末世時，　　聞斯無上法，",
    "T11n0310_023:0131c06": "當於此法中，　　以速而發趣。",
    "T11n0310_023:0131c07": "大寶積經卷第二十三"
}