{
    "T22n1428_003:0581b02": "四分律卷第三(初分之三)",
    "T22n1428_003:0581b04": "姚秦罽賓三藏佛陀耶舍",
    "T22n1428_003:0581b05": "共竺佛念等譯",
    "T22n1428_003:0581b06": "◎十三僧殘法之二",
    "T22n1428_003:0581b07": "佛在舍衛國，時迦留陀夷聞世尊所制戒，",
    "T22n1428_003:0581b08": "不得弄陰墮精、不得身相摩觸，便持戶",
    "T22n1428_003:0581b09": "鑰在門外立，伺諸婦女若居士家婦女來，",
    "T22n1428_003:0581b10": "語言：「諸妹！可入我房看。」將至房中已，向",
    "T22n1428_003:0581b11": "彼以欲心麁惡語。諸女樂者笑其所言，不",
    "T22n1428_003:0581b12": "樂者瞋恚罵詈出房，語諸比丘：「大德當知！",
    "T22n1428_003:0581b13": "今我所見事，非善、非法、非宜、不得時。我常",
    "T22n1428_003:0581b14": "謂是處安隱、無患、無災變、無怖懼處，今",
    "T22n1428_003:0581b15": "日乃更生畏怖身毛為竪。我等本謂水能",
    "T22n1428_003:0581b16": "滅火，而今火從水生。何以知之？迦留陀夷",
    "T22n1428_003:0581b17": "見將入房，婬欲意麁惡語見向。我在家時",
    "T22n1428_003:0581b18": "夫主作麁惡語向我，猶不能堪忍，況今出",
    "T22n1428_003:0581b19": "家之人惡口如是。」時諸比丘聞，其中有少欲",
    "T22n1428_003:0581b20": "知足、行頭陀、樂學戒、知慚愧者，呵責迦留",
    "T22n1428_003:0581b21": "陀夷，廣說如上已，往至世尊所頭面禮足",
    "T22n1428_003:0581b22": "在一面坐，以此因緣具白世尊。世尊以此",
    "T22n1428_003:0581b23": "因緣集諸比丘，於大眾中知而故問：「云何",
    "T22n1428_003:0581b24": "迦留陀夷！汝審有此事耶？」答言：「如是。」時世",
    "T22n1428_003:0581b25": "尊呵責：「汝所為非，非威儀、非沙門法、非",
    "T22n1428_003:0581b26": "淨行、非隨順行，所不應為。」世尊以無數方",
    "T22n1428_003:0581b27": "便呵責已，告諸比丘：「此迦留陀夷癡人！多",
    "T22n1428_003:0581b28": "種有漏處，最初犯戒。自今已去與諸比丘",
    "T22n1428_003:0581b29": "結戒，集十句義乃至正法久住。欲說戒者",
    "T22n1428_003:0581c01": "當如是說：若比丘婬欲意，與女人麁惡婬欲",
    "T22n1428_003:0581c02": "語，隨所說麁惡婬欲語，僧伽婆尸沙。」比丘",
    "T22n1428_003:0581c03": "義如上。婬欲意者如上。女人者亦如上。",
    "T22n1428_003:0581c04": "麁惡者，非梵行。婬欲語者，稱說二道好惡。若",
    "T22n1428_003:0581c05": "自求、若教他求、若問、若答、若解、若說、若教、若",
    "T22n1428_003:0581c06": "罵。求者，言與我二道作如是如是事，若復",
    "T22n1428_003:0581c07": "作餘語。教他求者，若天、若梵、水神、摩醯首",
    "T22n1428_003:0581c08": "羅天祐助我，共汝作如是如是事，若復作",
    "T22n1428_003:0581c09": "餘語。問者，問汝大小便道何似？汝云何與",
    "T22n1428_003:0581c10": "夫主共事？云何復與外人共通？若復作餘",
    "T22n1428_003:0581c11": "語。答者，汝大小便道如是，汝與夫主外人",
    "T22n1428_003:0581c12": "共通如是，若復作餘語。解者、說者亦如是。",
    "T22n1428_003:0581c13": "教者，我教汝如是治二道，汝可令夫主外",
    "T22n1428_003:0581c14": "人敬愛，若復作餘語。罵者，若言：「汝破壞、腐爛、",
    "T22n1428_003:0581c15": "燒燋、墮落與驢作如是。」若復作餘語罵。若",
    "T22n1428_003:0581c16": "比丘與女人一返麁惡語，一僧伽婆尸沙。隨",
    "T22n1428_003:0581c17": "麁惡語多少說而了了者，一一僧伽婆尸沙；",
    "T22n1428_003:0581c18": "不了了者，偷蘭遮。若與指印書、遣使作相，",
    "T22n1428_003:0581c19": "令彼女人知者，僧伽婆尸沙；不知者，偷蘭遮。",
    "T22n1428_003:0581c20": "除此大小便道，說餘處好惡，偷蘭遮。天女、",
    "T22n1428_003:0581c21": "阿須羅女、夜叉女、龍女、畜生女能變形者，黃",
    "T22n1428_003:0581c22": "門、二形，麁惡語令彼知者，偷蘭遮；不知者，",
    "T22n1428_003:0581c23": "突吉羅。若指印、若書、若遣使、若現知相令",
    "T22n1428_003:0581c24": "彼知者，偷蘭遮；不知者，突吉羅。畜生不能",
    "T22n1428_003:0581c25": "變形者，向說麁惡語者，突吉羅。若向男",
    "T22n1428_003:0581c26": "子麁惡語，突吉羅。若比丘欲意，麁惡語麁惡",
    "T22n1428_003:0581c27": "語想，僧伽婆尸沙；麁惡語生疑者，偷蘭遮。非",
    "T22n1428_003:0581c28": "麁惡語麁惡語想，偷蘭遮；非麁惡語疑，偷蘭",
    "T22n1428_003:0581c29": "遮。人女人女想，僧伽婆尸沙；人女疑，偷蘭遮；",
    "T22n1428_003:0582a01": "人女非人女想，偷蘭遮。非人女作人女想，偷",
    "T22n1428_003:0582a02": "蘭遮；非人女疑，偷蘭遮。比丘尼，偷蘭遮；式叉",
    "T22n1428_003:0582a03": "摩那、沙彌、沙彌尼，突吉羅。是謂為犯。不犯者，",
    "T22n1428_003:0582a04": "若為女人說不淨惡露觀：「大妹當知！此身",
    "T22n1428_003:0582a05": "九瘡、九孔、九漏、九流。」九孔者，二眼、二耳、二",
    "T22n1428_003:0582a06": "鼻、口、大小便道。當說此不淨時，彼女人謂",
    "T22n1428_003:0582a07": "說麁惡語；若說毘尼時言次，及此彼謂麁",
    "T22n1428_003:0582a08": "惡語；若從受經、若二人同受若彼問、若同誦、",
    "T22n1428_003:0582a09": "若戲笑語、若獨語、若疾疾語、若夢中語、欲",
    "T22n1428_003:0582a10": "說此錯說彼，一切不犯。不犯者，最初未",
    "T22n1428_003:0582a11": "制戒，癡狂、心亂、痛惱所纏。(三竟)",
    "T22n1428_003:0582a12": "佛在舍衛國，時迦留陀夷已聞世尊制",
    "T22n1428_003:0582a13": "戒，不得弄陰墮精、不得與女人身相觸、",
    "T22n1428_003:0582a14": "不得向女人麁惡語。便執戶鑰在門外",
    "T22n1428_003:0582a15": "立，伺諸婦女若居士家婦女來，語言：「諸妹！",
    "T22n1428_003:0582a16": "可入我房看。」將入房已自讚歎身言：「諸妹",
    "T22n1428_003:0582a17": "知不？我學中第一，我是梵行、持戒、修善法人。",
    "T22n1428_003:0582a18": "汝可持婬欲供養我。」時喜樂者默然笑其",
    "T22n1428_003:0582a19": "所言，不樂者罵詈而出，告諸比丘言：「大德",
    "T22n1428_003:0582a20": "當知！我等向所見事，非善、非宜、非法、不得",
    "T22n1428_003:0582a21": "時。我常信，此處無患、無災變、無恐懼處。",
    "T22n1428_003:0582a22": "云何今日乃更生畏怖，身毛為竪。我本謂",
    "T22n1428_003:0582a23": "水能滅火，而今火從水生。我在家時夫主向",
    "T22n1428_003:0582a24": "我作如是語猶不堪忍，況出家之人乃作",
    "T22n1428_003:0582a25": "如是言。」時諸比丘聞，其中有少欲知足、行",
    "T22n1428_003:0582a26": "頭陀、樂學戒、知慚愧者，呵責迦留陀夷：「汝",
    "T22n1428_003:0582a27": "云何聞世尊制戒，不得弄陰失精、不得",
    "T22n1428_003:0582a28": "與女人身相觸、不得婬欲麁惡語。」呵責廣",
    "T22n1428_003:0582a29": "說如上已，往世尊所，頭面禮足在一面坐，",
    "T22n1428_003:0582b01": "以此因緣具白世尊。世尊爾時以此因緣",
    "T22n1428_003:0582b02": "集諸比丘，知而故問迦留陀夷：「汝審爾不？」",
    "T22n1428_003:0582b03": "答言：「爾。」爾時世尊呵責迦留陀夷：「汝所為",
    "T22n1428_003:0582b04": "非，非威儀、非沙門法、非淨行非、隨順行，",
    "T22n1428_003:0582b05": "所不應為。」世尊以無數方便呵責已，告諸",
    "T22n1428_003:0582b06": "比丘：「迦留陀夷癡人！多種有漏處，最初犯戒。",
    "T22n1428_003:0582b07": "自今已去與比丘結戒，集十句義乃至正",
    "T22n1428_003:0582b08": "法久住，欲說戒者當如是說：若比丘婬欲",
    "T22n1428_003:0582b09": "意，於女人前自歎身言：『大妹！我修梵行、持",
    "T22n1428_003:0582b10": "戒、精進修善法，可持是婬欲法供養我，",
    "T22n1428_003:0582b11": "如是供養第一最。』僧伽婆尸沙。」比丘義如",
    "T22n1428_003:0582b12": "上。婬欲意者如上。女人者如上。歎身者，歎",
    "T22n1428_003:0582b13": "身端正好顏色，我是剎帝利、長者、居士、婆羅",
    "T22n1428_003:0582b14": "門種。梵行者，勤修離穢濁。持戒者，不缺、不",
    "T22n1428_003:0582b15": "穿漏、無染污。善法者，樂閑靜處，時到乞食、",
    "T22n1428_003:0582b16": "著糞掃衣，作餘食法不食、一坐食、一摶食、",
    "T22n1428_003:0582b17": "塚間坐、露坐、樹下坐、常坐、隨坐，持三衣、唄匿、",
    "T22n1428_003:0582b18": "多聞、能說法、持毘尼、坐禪。作如是自歎譽",
    "T22n1428_003:0582b19": "已供養我來，不說婬欲者，偷蘭遮；若說婬",
    "T22n1428_003:0582b20": "欲，僧伽婆尸沙。若在人女前，一自歎譽身，",
    "T22n1428_003:0582b21": "一僧伽婆尸沙。隨自歎身多小了了者，一",
    "T22n1428_003:0582b22": "一僧伽婆尸沙；說而不了了者，偷蘭遮。若手",
    "T22n1428_003:0582b23": "印、若書信、若遣使、若現知相令彼知者，僧伽",
    "T22n1428_003:0582b24": "婆尸沙；不知者，偷蘭遮。除二道，更為索餘",
    "T22n1428_003:0582b25": "處供養，偷蘭庶。天女、阿須羅女、龍女、夜叉女、",
    "T22n1428_003:0582b26": "餓鬼女、畜生女能變形者，向自歎譽身說而",
    "T22n1428_003:0582b27": "了了者，偷蘭庶；不了了者，突吉羅。若指印、若",
    "T22n1428_003:0582b28": "書信、若遣使、若現知相，歎說身令彼知者，",
    "T22n1428_003:0582b29": "偷蘭遮；說而不知者，突吉羅。畜生不能變",
    "T22n1428_003:0582c01": "形，向彼自歎譽身者，突吉羅。向男子自",
    "T22n1428_003:0582c02": "歎譽身，突吉羅。人女人女想，僧伽婆尸沙；人",
    "T22n1428_003:0582c03": "女疑，偷蘭遮；人女作非人女想，偷蘭遮。非人",
    "T22n1428_003:0582c04": "女作人女想，偷蘭遮；非人女疑，偷蘭遮。比丘",
    "T22n1428_003:0582c05": "尼，偷蘭遮；式叉摩那、沙彌、沙彌尼，突吉羅。是",
    "T22n1428_003:0582c06": "謂為犯。不犯者，若比丘語女人言：「此處",
    "T22n1428_003:0582c07": "妙尊最上，此比丘精進、持戒、修善法，汝等應",
    "T22n1428_003:0582c08": "以身業慈、口業慈、意業慈供養彼。」諸女意謂",
    "T22n1428_003:0582c09": "比丘為我故自讚身；若為說毘尼時言說",
    "T22n1428_003:0582c10": "相似，而彼自謂讚身；若從受經誦經、",
    "T22n1428_003:0582c11": "若二人共受誦、若問若同誦、若戲笑語、若",
    "T22n1428_003:0582c12": "疾疾語、若夢中語、若欲說此錯說彼，不",
    "T22n1428_003:0582c13": "犯。不犯者，最初未制戒，癡狂、心亂、痛惱所",
    "T22n1428_003:0582c14": "纏。(四竟)◎",
    "T22n1428_003:0582c15": "◎佛在羅閱祇耆闍崛山中，時羅閱城中有",
    "T22n1428_003:0582c16": "一比丘名迦羅，本是王大臣，善知俗法。彼",
    "T22n1428_003:0582c17": "作如是媒嫁，向男說女、向女說男。時羅閱",
    "T22n1428_003:0582c18": "城中諸居士，欲有所嫁娶盡往諮問迦",
    "T22n1428_003:0582c19": "羅。迦羅答言：「須我至彼家先當觀視。」觀",
    "T22n1428_003:0582c20": "視已，往諸居士家語言：「汝欲與某甲為婚",
    "T22n1428_003:0582c21": "者隨意。」時諸居士即如其言與作婚娶。",
    "T22n1428_003:0582c22": "時諸男女婚娶得適意者，便歡喜供養讚歎",
    "T22n1428_003:0582c23": "言：「令迦羅常得歡樂如我今日。何以故？由",
    "T22n1428_003:0582c24": "迦羅故使我得如此歡樂，令迦羅及餘比",
    "T22n1428_003:0582c25": "丘亦得供養。」若彼男女婚娶不得適意者，",
    "T22n1428_003:0582c26": "便作是言：「當令迦羅常受苦惱如我今日。",
    "T22n1428_003:0582c27": "何以故？由迦羅故令我嫁娶受如是苦，",
    "T22n1428_003:0582c28": "令迦羅及諸比丘亦受苦惱不得供養。」時",
    "T22n1428_003:0582c29": "羅閱城中不信佛法僧諸居士自相謂言：「汝",
    "T22n1428_003:0583a01": "等若欲得與大富、多財饒寶為婚者，可往",
    "T22n1428_003:0583a02": "沙門釋子中問之，隨時供養親近恭敬可得",
    "T22n1428_003:0583a03": "如意。何以故？此沙門釋子善知媒嫁，此男",
    "T22n1428_003:0583a04": "可娶彼女、彼女可與此男。」時諸比丘聞，其",
    "T22n1428_003:0583a05": "中有少欲知足、行頭陀、樂學戒、知慚愧者，",
    "T22n1428_003:0583a06": "呵責迦羅比丘：「云何媒男與女，媒女與男？」",
    "T22n1428_003:0583a07": "呵責已往世尊所，頭面禮足在一面坐，以",
    "T22n1428_003:0583a08": "此因緣具白世尊。世尊以此因緣集諸比",
    "T22n1428_003:0583a09": "丘僧，知而故問迦羅：「汝審爾媒嫁不？」答曰：「實",
    "T22n1428_003:0583a10": "爾。」世尊以無數方便呵責：「汝所為非，非威",
    "T22n1428_003:0583a11": "儀、非沙門法、非淨行、非隨順行，所不應",
    "T22n1428_003:0583a12": "為。我以無數方便與諸比丘說離欲事，汝",
    "T22n1428_003:0583a13": "今云何乃作和合欲事？」訶責已告諸比丘：「此",
    "T22n1428_003:0583a14": "迦羅愚人！多種有漏處，最初犯戒。自今已去",
    "T22n1428_003:0583a15": "與比丘結戒，集十句義乃至正法久住，欲",
    "T22n1428_003:0583a16": "說戒者當如是說：若比丘往來彼此媒嫁，",
    "T22n1428_003:0583a17": "持男意語女、持女意語男，若為成婦事、",
    "T22n1428_003:0583a18": "若為私通，乃至須臾頃，僧伽婆尸沙。」比丘義",
    "T22n1428_003:0583a19": "如上。往來者，使所應可和合者是。女人",
    "T22n1428_003:0583a20": "有二十種：母護、父護、父母護、兄護、姊護、兄姊",
    "T22n1428_003:0583a21": "護、自護、法護、姓護、宗親護、自樂為婢、與衣婢、",
    "T22n1428_003:0583a22": "與財婢、同作業婢、水所漂婢、不輸稅婢、",
    "T22n1428_003:0583a23": "放去婢、客作婢、他護婢、邊方得婢。母護",
    "T22n1428_003:0583a24": "者，母所保。父護者，父所保。父母護、兄護、姊護、",
    "T22n1428_003:0583a25": "兄姊護亦如是。自護者，身得自在。法護者，",
    "T22n1428_003:0583a26": "修行梵行。姓護者，不與卑下姓。宗親護者，",
    "T22n1428_003:0583a27": "為宗親所保。自樂為婢者，樂為他作婢。與",
    "T22n1428_003:0583a28": "衣者，與衣為價。與財者，乃至與一錢為",
    "T22n1428_003:0583a29": "價。同業者，同共作業若未成夫婦禮。水",
    "T22n1428_003:0583b01": "所漂者，水中救得。不輸稅者，若不取輸稅。若",
    "T22n1428_003:0583b02": "放去婢者，若買得、若家生。客作者，雇錢使作，",
    "T22n1428_003:0583b03": "如家使人。他護者，受他華鬘為要。邊方得",
    "T22n1428_003:0583b04": "者，抄劫得。是謂二十種。男子亦有二十種，亦",
    "T22n1428_003:0583b05": "如是。母護男、母護女，遣比丘為使，語彼言：",
    "T22n1428_003:0583b06": "「汝為我作婦、若與我私通。」若言須臾間、若一",
    "T22n1428_003:0583b07": "念頃、若比丘自受他語、自往語彼、受彼語",
    "T22n1428_003:0583b08": "還報者，僧伽婆尸沙。若比丘自受語、自往語",
    "T22n1428_003:0583b09": "彼、遣使持報語還，僧伽婆尸沙。若比丘自受",
    "T22n1428_003:0583b10": "語、遣使語彼、自持報語還，僧伽婆尸沙。若",
    "T22n1428_003:0583b11": "比丘自受語、若遣使語彼、遣使持報語還，",
    "T22n1428_003:0583b12": "僧伽婆尸沙。若比丘自受語、自作書持往彼、",
    "T22n1428_003:0583b13": "自持報書還，僧伽婆尸沙。若比丘自受語、自",
    "T22n1428_003:0583b14": "作書持至彼、遣使持報書還，僧伽婆尸沙。",
    "T22n1428_003:0583b15": "若比丘自受語、遣使持書至彼、自持報書",
    "T22n1428_003:0583b16": "還，僧伽婆尸沙。若比丘自受語、遣使持書至",
    "T22n1428_003:0583b17": "彼、遣使持報書還，僧伽婆尸沙。指印、現相",
    "T22n1428_003:0583b18": "各作四句，亦如是。若比丘自受書持至彼、",
    "T22n1428_003:0583b19": "自持報書還，僧伽婆尸沙。若比丘自受書持",
    "T22n1428_003:0583b20": "至彼、遣使持報書還，僧伽婆尸沙。若比丘",
    "T22n1428_003:0583b21": "自受書、遣使持至彼、自持報書還，僧伽婆",
    "T22n1428_003:0583b22": "尸沙。若比丘自受書、遣使持書至彼、遣使",
    "T22n1428_003:0583b23": "持報書還，僧伽婆尸沙。若比丘自受書、自",
    "T22n1428_003:0583b24": "持指印往彼、自持指印還報，僧伽婆尸沙。",
    "T22n1428_003:0583b25": "若比丘自受書、自持指印往彼、遣使持指",
    "T22n1428_003:0583b26": "印還報，僧伽婆尸沙。若比丘自受書、遣使",
    "T22n1428_003:0583b27": "持指印往彼、自持指印還報，僧伽婆尸沙。",
    "T22n1428_003:0583b28": "若比丘自受書、遣使持指印往彼、遣使持",
    "T22n1428_003:0583b29": "指印還報，僧伽婆尸沙。現相四句亦如是，受",
    "T22n1428_003:0583c01": "語四句亦如是。指印十六句亦如是，現相十",
    "T22n1428_003:0583c02": "六句亦如是。若比丘自受語、自持書至彼、",
    "T22n1428_003:0583c03": "自持指印還報，僧伽婆尸沙。若比丘自受語、",
    "T22n1428_003:0583c04": "自持書往彼、遣使持指印還報，僧伽婆尸",
    "T22n1428_003:0583c05": "沙。若比丘自受語、遣使持書往彼、自持指",
    "T22n1428_003:0583c06": "印還報，僧伽婆尸沙。若比丘自受語、遣使持",
    "T22n1428_003:0583c07": "書往彼、遣使持指印還報，僧伽婆尸沙。若",
    "T22n1428_003:0583c08": "比丘自受語、自持書往彼、自持現相還報，",
    "T22n1428_003:0583c09": "四句亦如是。若比丘自受語、自持指印往",
    "T22n1428_003:0583c10": "彼、自持現相還報，四句亦如是。若比丘自受",
    "T22n1428_003:0583c11": "書、自持指印往彼、自持現相還報，四句亦",
    "T22n1428_003:0583c12": "如是。若比丘自受語、往彼、還報，僧伽婆尸",
    "T22n1428_003:0583c13": "沙；自受語、往彼、不還報，偷蘭遮。若聞語、往",
    "T22n1428_003:0583c14": "彼說、不還報，偷蘭遮。若與語而不受、便往",
    "T22n1428_003:0583c15": "彼說、還報，偷蘭遮。若受語、不往彼說、不還",
    "T22n1428_003:0583c16": "報，突吉羅。若聞語、不往彼說、不還報，突吉",
    "T22n1428_003:0583c17": "羅。若不受語、往說、不還報，突吉羅。若言已",
    "T22n1428_003:0583c18": "嫁與他、若言至餘處、若言死、若言賊將去、若",
    "T22n1428_003:0583c19": "言無，一切偷蘭遮。若言癩病、若癰、若白癩、乾",
    "T22n1428_003:0583c20": "痟、瘨狂、若痔病、若道有瘡、若有膿出不斷，如",
    "T22n1428_003:0583c21": "是還報此語，僧伽婆尸沙。若比丘一返媒嫁",
    "T22n1428_003:0583c22": "人女，僧伽婆尸沙。隨媒嫁多少說而了了，一",
    "T22n1428_003:0583c23": "一僧伽婆尸沙；若說不了了，偷蘭遮。若書",
    "T22n1428_003:0583c24": "指印、若現相來往說，僧伽婆尸沙。若現相令",
    "T22n1428_003:0583c25": "彼知，僧伽婆尸沙；不知，偷蘭遮。除二道，說",
    "T22n1428_003:0583c26": "身處處支節媒嫁者，偷蘭遮。天女、阿須羅女、",
    "T22n1428_003:0583c27": "龍女、夜叉女、餓鬼女、畜生女能變形者，黃門、二",
    "T22n1428_003:0583c28": "根、媒嫁，說而了了者，偷蘭遮；若不了了，突吉",
    "T22n1428_003:0583c29": "羅。書指印、現相令彼知，偷蘭遮；不知者，突吉",
    "T22n1428_003:0584a01": "羅。若畜生不能變形，媒嫁，突吉羅。媒嫁男，突",
    "T22n1428_003:0584a02": "吉羅。若比丘來往媒嫁作媒嫁想，僧伽婆尸",
    "T22n1428_003:0584a03": "沙；媒嫁疑，偷蘭遮；媒嫁作不媒嫁想，偷蘭",
    "T22n1428_003:0584a04": "遮。不媒嫁作媒嫁想，偷蘭遮；不媒嫁疑，偷蘭",
    "T22n1428_003:0584a05": "遮。人女人女想媒嫁者，僧伽婆尸沙；人女疑，",
    "T22n1428_003:0584a06": "偷蘭遮；人女作非人女想，偷蘭遮。非人女",
    "T22n1428_003:0584a07": "作人女想，偷蘭遮；非人女疑，偷蘭遮。若比丘",
    "T22n1428_003:0584a08": "持他書往，不看者，突吉羅。若為白衣作餘",
    "T22n1428_003:0584a09": "使，突吉羅。比丘尼，僧伽婆尸沙；式叉摩那、沙",
    "T22n1428_003:0584a10": "彌、沙彌尼，突吉羅。此是犯。不犯者，若男女先",
    "T22n1428_003:0584a11": "已通而後離別還和合、若為父母病患、若",
    "T22n1428_003:0584a12": "繫閉在獄看書持往、若為信心精進優婆塞",
    "T22n1428_003:0584a13": "病、若繫在獄看書持往、若為佛為法為僧",
    "T22n1428_003:0584a14": "為塔、若為病比丘看書持往、如是無犯。無",
    "T22n1428_003:0584a15": "犯者，最初未制戒，癡狂、心亂、痛惱所纏。(五竟)",
    "T22n1428_003:0584a16": "佛在羅閱祇耆闍崛山中，爾時世尊聽諸",
    "T22n1428_003:0584a17": "比丘作私房舍。時有曠野國比丘，聞世尊",
    "T22n1428_003:0584a18": "聽諸比丘作私房舍，彼即私作大房舍。彼",
    "T22n1428_003:0584a19": "作大房舍功力煩多，常行求索為務言：",
    "T22n1428_003:0584a20": "「與我工匠巧人，給我車乘并將車人，給我",
    "T22n1428_003:0584a21": "材木竹草繩索。」以比丘乞求煩多故，時諸",
    "T22n1428_003:0584a22": "居士遙見比丘迴車遠避，或入諸里巷、或",
    "T22n1428_003:0584a23": "入市肆、或自入舍、或低頭直去，不與比丘",
    "T22n1428_003:0584a24": "相見。何以故？恐比丘有所求索故。時復有",
    "T22n1428_003:0584a25": "一曠野比丘，欲起房舍自斫樹。時彼樹神",
    "T22n1428_003:0584a26": "多諸子孫，彼作是念：「我今子孫多，此樹我",
    "T22n1428_003:0584a27": "所依止，為我覆護。而此比丘斫截壞，我今",
    "T22n1428_003:0584a28": "寧可打此比丘。」彼鬼復作是念：「我今不先",
    "T22n1428_003:0584a29": "撿挍便打，恐違道理，今寧可至世尊所，以",
    "T22n1428_003:0584b01": "此因緣具白世尊；若世尊有所教勅，我當",
    "T22n1428_003:0584b02": "奉行。」念已即往世尊所，頭面禮足在一面",
    "T22n1428_003:0584b03": "立，以上事具白世尊。世尊讚歎言：「善哉！乃",
    "T22n1428_003:0584b04": "能不打持戒比丘，若打獲罪無量。汝今速",
    "T22n1428_003:0584b05": "往恒河水邊，有一大樹名曰娑羅，有神始",
    "T22n1428_003:0584b06": "命終。汝可居止！」時彼神頭面禮世尊足，遶",
    "T22n1428_003:0584b07": "三匝已即沒不現。時尊者摩訶迦葉，從摩竭",
    "T22n1428_003:0584b08": "國將大比丘眾五百人俱，來至曠野城止",
    "T22n1428_003:0584b09": "宿。明旦至時著衣持鉢入城乞食，行步端",
    "T22n1428_003:0584b10": "嚴視瞻不斜，屈伸俯仰與眾有異。時城中",
    "T22n1428_003:0584b11": "諸居士遙見比丘便避，入里巷及入市肆，",
    "T22n1428_003:0584b12": "或自入舍或低頭直去，不與比丘相見。迦",
    "T22n1428_003:0584b13": "葉見此事已便問一人言：「此諸居士何故",
    "T22n1428_003:0584b14": "見比丘各逃避不與相見耶？」彼人答言：「迦",
    "T22n1428_003:0584b15": "葉！世尊聽諸比丘作私房舍，乞求煩多，以",
    "T22n1428_003:0584b16": "是故諸人逃避耳。」時迦葉聞此語已悵然不",
    "T22n1428_003:0584b17": "樂。爾時世尊從羅閱城，將諸比丘千二百",
    "T22n1428_003:0584b18": "五十人詣曠野城，各敷座而坐。時迦葉往",
    "T22n1428_003:0584b19": "世尊所，頭面禮足在一面立，偏露右臂",
    "T22n1428_003:0584b20": "胡跪合掌白佛言：「向者入城乞食，見諸居",
    "T22n1428_003:0584b21": "士遙見諸比丘，各自逃避不與相見。」廣說",
    "T22n1428_003:0584b22": "如上已，頭面禮足遶三匝而去，出曠野城。",
    "T22n1428_003:0584b23": "何以故？恐曠野諸比丘生瞋恚心故。世尊",
    "T22n1428_003:0584b24": "以此因緣集比丘僧，告言：「我憶昔日，在此",
    "T22n1428_003:0584b25": "羅閱祇耆闍崛山中時，有一神來詣我所，",
    "T22n1428_003:0584b26": "頭面禮足已在一面立白我言：『世尊聽曠",
    "T22n1428_003:0584b27": "野比丘作私房舍，多所乞求廣說如上。』我",
    "T22n1428_003:0584b28": "今問汝等，審爾私作房舍多所乞求不？」答",
    "T22n1428_003:0584b29": "言：「審爾。」世尊以無數方便呵責諸比丘：「汝",
    "T22n1428_003:0584c01": "云何以我聽作私房舍而便作大房舍，多",
    "T22n1428_003:0584c02": "所乞求、非法而乞，此物難受。」呵責彼比丘",
    "T22n1428_003:0584c03": "已告諸比丘：「往昔此恒水側有一蠡髻梵",
    "T22n1428_003:0584c04": "志，常居此水邊，顏貌憔悴，形體羸瘦。時我詣",
    "T22n1428_003:0584c05": "彼與共相見，問言：『汝何以形體羸瘦，顏貌憔",
    "T22n1428_003:0584c06": "悴？』彼即報我言：『此河水中有一龍王名曰",
    "T22n1428_003:0584c07": "摩尼揵大，自出其宮來至我所，以身遶",
    "T22n1428_003:0584c08": "我頭覆我上。時我作是念：「龍性暴急恐害",
    "T22n1428_003:0584c09": "我命。」我以此憂患致使形體羸瘦，顏貌憔",
    "T22n1428_003:0584c10": "悴耳。』時我語彼梵志言：『汝欲使此龍常在",
    "T22n1428_003:0584c11": "水中，不出至汝所汝意住不？』梵志答言：",
    "T22n1428_003:0584c12": "『實欲使此龍不來至我所。』我即問梵志：",
    "T22n1428_003:0584c13": "『彼龍有瓔珞不？』梵志答言：『頸下有好珠瓔",
    "T22n1428_003:0584c14": "珞。』佛語梵志：『若此龍出水來至汝所，時當",
    "T22n1428_003:0584c15": "起迎，語言：「龍王且止！持汝頸下珠瓔珞",
    "T22n1428_003:0584c16": "與我來。」并為說偈：",
    "T22n1428_003:0584c17": "「『「我今須如此，　　頸下珠瓔珞；",
    "T22n1428_003:0584c18": "　　　汝以信樂心。　　施我嚴好珠。」』",
    "T22n1428_003:0584c19": "「時彼梵志受我語已，後龍王從水中出至",
    "T22n1428_003:0584c20": "梵志所，遙見即起往迎，語言：『止，止！龍王！願持",
    "T22n1428_003:0584c21": "汝頸下珠瓔與我。』而說偈言：",
    "T22n1428_003:0584c22": "「『我今須如此，　　頸下珠瓔珞；",
    "T22n1428_003:0584c23": "　　汝以信樂心，　　施我嚴好珠。』",
    "T22n1428_003:0584c24": "「爾時龍王復以偈報梵志言：",
    "T22n1428_003:0584c25": "「『我所致財寶，　　緣由此珠故；",
    "T22n1428_003:0584c26": "　　汝是乞求人，　　不復來相見。",
    "T22n1428_003:0584c27": "　　端正好淨潔，　　索珠以驚我；",
    "T22n1428_003:0584c28": "　　不復來相見，　　何為與汝珠。』",
    "T22n1428_003:0584c29": "「於是龍王即時還宮，止不復還。」爾時世",
    "T22n1428_003:0585a01": "尊即說偈言：",
    "T22n1428_003:0585a02": "「多求人不愛，　　過求致怨憎；",
    "T22n1428_003:0585a03": "　梵志求龍珠，　　便不復相見。",
    "T22n1428_003:0585a04": "「汝等比丘當知，乃至畜生尚不憙人乞，而",
    "T22n1428_003:0585a05": "況於人多求無厭而不憎惡？云何曠野比丘",
    "T22n1428_003:0585a06": "癡人！私作大房舍多所乞索？」廣說如上已。",
    "T22n1428_003:0585a07": "世尊復告諸比丘：「吾昔一時在舍衛國祇樹",
    "T22n1428_003:0585a08": "給孤獨園，時有一比丘來至我所，頭面禮",
    "T22n1428_003:0585a09": "足在一面坐。我慰勞問訊：『汝曹住止安樂",
    "T22n1428_003:0585a10": "不？不以乞食為苦耶？』答我言：『我等住止",
    "T22n1428_003:0585a11": "安樂，不以乞食為苦。我所住林間正患眾",
    "T22n1428_003:0585a12": "鳥，於夜半後悲鳴相呼，亂我定意，以此為",
    "T22n1428_003:0585a13": "患。』佛告諸比丘言：『欲令此鳥不復還林",
    "T22n1428_003:0585a14": "止宿不耶？』比丘白佛言：『大德！我等實不欲",
    "T22n1428_003:0585a15": "令此鳥還林止宿。』佛告諸比丘：『汝伺彼鳥",
    "T22n1428_003:0585a16": "還林宿時，語鳥言：「與我兩翅來，我今急須",
    "T22n1428_003:0585a17": "用。」』比丘報言：『爾。』時彼比丘受我教已，便伺",
    "T22n1428_003:0585a18": "彼鳥還林宿時，夜欲過半至彼鳥所語",
    "T22n1428_003:0585a19": "言：『我今急須汝兩翅與我來。』時諸鳥心自",
    "T22n1428_003:0585a20": "念言：『此比丘從我乃乞如是。』即出林去，更",
    "T22n1428_003:0585a21": "不復還。」",
    "T22n1428_003:0585a22": "佛告諸比丘：「汝等當知，乃至鳥獸猶尚不",
    "T22n1428_003:0585a23": "憙乞索，況復於人多所求索而不憎惡？",
    "T22n1428_003:0585a24": "曠野比丘癡人！私作大房舍多所求索。」廣",
    "T22n1428_003:0585a25": "說如上已。",
    "T22n1428_003:0585a26": "復告諸比丘：「昔有族姓子名賴吒婆羅，出",
    "T22n1428_003:0585a27": "家為道，乃至父母家終不乞求。時父語賴",
    "T22n1428_003:0585a28": "吒婆羅言：『汝知不？我自省察，希有人不從",
    "T22n1428_003:0585a29": "我乞者，汝親是我子，何不從我乞耶？』時賴",
    "T22n1428_003:0585b01": "吒婆羅為父說偈言：",
    "T22n1428_003:0585b02": "「『多求人不愛，　　不得懷怨恨；",
    "T22n1428_003:0585b03": "　　是故我不乞，　　恐生增減故。』",
    "T22n1428_003:0585b04": "「比丘當知，賴吒婆羅自於父母家尚不",
    "T22n1428_003:0585b05": "從乞，況汝等比丘乃在諸居士家多所求",
    "T22n1428_003:0585b06": "索令彼不喜。」",
    "T22n1428_003:0585b07": "爾時世尊以無數方便呵責諸比丘，非時乞",
    "T22n1428_003:0585b08": "求、不耎乞求、不正乞求。世尊無數方便稱讚",
    "T22n1428_003:0585b09": "知時乞求、柔軟乞求、正乞求已。告諸比丘：",
    "T22n1428_003:0585b10": "「曠野比丘癡人！多種有漏處，最初犯戒。自今",
    "T22n1428_003:0585b11": "已去與比丘結戒，集十句義乃至正法久",
    "T22n1428_003:0585b12": "住，欲說戒者當如是說：若比丘自求作",
    "T22n1428_003:0585b13": "屋，無主自為己，當應量作。是中量者，長佛",
    "T22n1428_003:0585b14": "十二搩手、內廣七搩手。當將餘比丘指授",
    "T22n1428_003:0585b15": "處所，彼比丘當指示處所，無難處、無妨處。若",
    "T22n1428_003:0585b16": "比丘有難處、妨處，自求作屋，無主自為己，不",
    "T22n1428_003:0585b17": "將餘比丘指授處所，若過量作者，僧伽婆",
    "T22n1428_003:0585b18": "尸沙。」比丘義如上。自乞者，彼處處乞索。屋者，",
    "T22n1428_003:0585b19": "房也。無主者，彼無有人，若一、若兩、若眾多。",
    "T22n1428_003:0585b20": "自為己者，自求索、自為作也。應量者，長佛十",
    "T22n1428_003:0585b21": "二搩手、內廣七搩手。難處者，有虎狼、師子、",
    "T22n1428_003:0585b22": "諸惡獸、下至蟻子。比丘若不為此諸虫",
    "T22n1428_003:0585b23": "獸所惱，應修治平地，若有石、樹株、荊棘，",
    "T22n1428_003:0585b24": "當使人掘出。若有埳溝、坑陂、池處，當使",
    "T22n1428_003:0585b25": "人填滿。若畏水淹漬，當預設隄防。若地",
    "T22n1428_003:0585b26": "為人所認，當共斷，當無使他有語，是謂",
    "T22n1428_003:0585b27": "難處。妨處者，不通草車迴轉往來，是謂",
    "T22n1428_003:0585b28": "妨處。彼比丘看無難處、無妨處已，到僧中",
    "T22n1428_003:0585b29": "脫革屣、偏露右肩、右膝著地、合掌作如",
    "T22n1428_003:0585c01": "是白：「大德僧聽！我某甲比丘，自乞作屋，無主",
    "T22n1428_003:0585c02": "自為己。我今從眾僧乞，知無難、無妨處。」如",
    "T22n1428_003:0585c03": "是再三說。爾時眾僧當觀察，此比丘為可",
    "T22n1428_003:0585c04": "信不？若可信、即當聽使作；若不可信、一",
    "T22n1428_003:0585c05": "切眾僧應到彼處看。若眾僧不去，遣僧中",
    "T22n1428_003:0585c06": "可信者到彼處看。若彼處有難、有妨處，不",
    "T22n1428_003:0585c07": "應與處分；若無難、有妨處，不應與處分；",
    "T22n1428_003:0585c08": "若有難處、無妨處，不應與處分；若無難、無",
    "T22n1428_003:0585c09": "妨處，應與處分，應如是與。眾中應差堪能",
    "T22n1428_003:0585c10": "作羯磨者，若上座、若次座，若誦律若不誦",
    "T22n1428_003:0585c11": "律，應作白：「大德僧聽！某甲比丘自乞作屋，",
    "T22n1428_003:0585c12": "無主自為己，今從眾僧乞處分無難、無妨",
    "T22n1428_003:0585c13": "處。若僧時到僧忍聽，當與某甲比丘處分",
    "T22n1428_003:0585c14": "無妨、無難處。白如是。」「大德僧聽！此某甲比",
    "T22n1428_003:0585c15": "丘自求作屋，無主自為己，從僧乞處分無",
    "T22n1428_003:0585c16": "難、無妨處。僧今與某甲比丘處分無難、無妨",
    "T22n1428_003:0585c17": "處。誰諸長老忍僧與某甲比丘處分無難、",
    "T22n1428_003:0585c18": "無妨處者默然，誰不忍者說。」「僧已忍與某",
    "T22n1428_003:0585c19": "甲比丘處分無難、無妨處竟。僧忍，默然故，",
    "T22n1428_003:0585c20": "是事如是持。」彼作房應知初安，若石、若土",
    "T22n1428_003:0585c21": "墼、泥團，乃至最後泥治訖是。若不被僧處",
    "T22n1428_003:0585c22": "分、過量、有難、有妨處，二僧伽婆尸沙、二突吉",
    "T22n1428_003:0585c23": "羅。僧不處分、過量、有難、無妨處，二僧伽婆尸",
    "T22n1428_003:0585c24": "沙、一突吉羅。僧不處分、過量、無難、有妨處，",
    "T22n1428_003:0585c25": "二僧伽婆尸沙、一突吉羅。僧不處分、不過",
    "T22n1428_003:0585c26": "量、有難、有妨處，一僧伽婆尸沙、二突吉羅。僧",
    "T22n1428_003:0585c27": "不處分、不過量、有難、無妨處，一僧伽婆尸沙、",
    "T22n1428_003:0585c28": "一突吉羅。僧不處分、不過量、無難、有妨處，",
    "T22n1428_003:0585c29": "一僧伽婆尸沙、一突吉羅。僧處分、過量、有難、",
    "T22n1428_003:0586a01": "有妨處，一僧伽婆尸沙、二突吉羅。僧處分、過",
    "T22n1428_003:0586a02": "量、有難、無妨處，一僧伽婆尸沙、一突吉羅。僧",
    "T22n1428_003:0586a03": "處分、過量、無難、有妨處，一僧伽婆尸沙、一突吉",
    "T22n1428_003:0586a04": "羅。僧處分、不過量、有難、有妨處，二突吉羅。僧",
    "T22n1428_003:0586a05": "處分、不過量、有難、無妨處，一突吉羅。僧處分、",
    "T22n1428_003:0586a06": "不過量、無難、有妨處，一突吉羅。僧不處分、",
    "T22n1428_003:0586a07": "過量、無難、無妨處，二僧伽婆尸沙。僧不處分、",
    "T22n1428_003:0586a08": "不過量、無難、無妨處，一僧伽婆尸沙。僧處分、",
    "T22n1428_003:0586a09": "過量、無難、無妨處，一僧伽婆尸沙。若比丘僧",
    "T22n1428_003:0586a10": "不處分、過量、有難、有妨處，自作屋成者，二僧",
    "T22n1428_003:0586a11": "伽婆尸沙、二突吉羅；作而不成，二偷蘭遮、二",
    "T22n1428_003:0586a12": "突吉羅。若使他作成，二僧伽婆尸沙、二突吉",
    "T22n1428_003:0586a13": "羅；作而不成，二偷蘭遮、二突吉羅。若為他作",
    "T22n1428_003:0586a14": "屋成，二偷蘭遮、二突吉羅；作而不成，四突吉",
    "T22n1428_003:0586a15": "羅。若作屋以繩拼地應量，彼作者過量，作",
    "T22n1428_003:0586a16": "者犯。若比丘教人按繩墨作，彼受教者言",
    "T22n1428_003:0586a17": "如法作而過量，彼受教者犯。彼教人案繩",
    "T22n1428_003:0586a18": "墨作，即如法作，不還報，作者犯。若教人案",
    "T22n1428_003:0586a19": "繩墨作，即如法作，教者不問：「如法作不？」教者",
    "T22n1428_003:0586a20": "犯。若僧不處分作不處分想，僧伽婆尸沙；",
    "T22n1428_003:0586a21": "若僧不處分疑，偷蘭遮；僧不處分作處分想，偷",
    "T22n1428_003:0586a22": "蘭遮。僧處分作不處分想，偷蘭遮；僧處分",
    "T22n1428_003:0586a23": "有疑，偷蘭遮。過量亦如是。若有難有難想，突",
    "T22n1428_003:0586a24": "吉羅；有難疑，突吉羅；若有難無難想，突吉羅。",
    "T22n1428_003:0586a25": "若無難有難想，突吉羅；若無難疑，突吉羅。妨",
    "T22n1428_003:0586a26": "處亦如是。比丘尼，偷蘭遮；式叉摩那、沙彌、沙",
    "T22n1428_003:0586a27": "彌尼，突吉羅。是謂為犯。不犯者：如量作；減",
    "T22n1428_003:0586a28": "量作；僧處分作；無難處、無妨處作；如法拼作；",
    "T22n1428_003:0586a29": "若為僧作；為佛圖、講堂、草菴、葉菴；若作小",
    "T22n1428_003:0586b01": "容身屋；若作多人住屋，如是者不犯。不",
    "T22n1428_003:0586b02": "犯者，最初未制戒、癡狂、心亂、痛惱所纏。",
    "T22n1428_003:0586b03": "(六竟)",
    "T22n1428_003:0586b04": "爾時世尊在拘睒彌國瞿師羅園中，時優",
    "T22n1428_003:0586b05": "填王與尊者闡陀親友知識，語言：「欲為汝",
    "T22n1428_003:0586b06": "作屋，隨意所好，何處有好地堪起房舍",
    "T22n1428_003:0586b07": "亦任意作。」報言：「大佳。」爾時近拘睒彌城",
    "T22n1428_003:0586b08": "有尼拘律神樹，多人往反，象馬車乘止息其",
    "T22n1428_003:0586b09": "下。時尊者闡陀往伐此樹作大屋。時諸居",
    "T22n1428_003:0586b10": "士見皆譏嫌言：「沙門釋子無有慚愧，斷眾",
    "T22n1428_003:0586b11": "生命，外自稱言：『我知正法。』如是何有正",
    "T22n1428_003:0586b12": "法？有如是好樹，多人往反象馬車乘止息",
    "T22n1428_003:0586b13": "其下，而斫伐作大屋。」時諸比丘聞，中有少",
    "T22n1428_003:0586b14": "欲知足、行頭陀、樂學戒、知慚愧者，嫌責闡",
    "T22n1428_003:0586b15": "陀言：「有如是好樹，多人往反象馬車乘止",
    "T22n1428_003:0586b16": "息其下，云何斫伐作大屋？」爾時諸比丘呵",
    "T22n1428_003:0586b17": "已，往世尊所頭面禮足在一面坐，以此因",
    "T22n1428_003:0586b18": "緣具白世尊。世尊爾時以此因緣集諸比",
    "T22n1428_003:0586b19": "丘，知而故問闡陀：「汝實爾不？」答曰：「實爾。」",
    "T22n1428_003:0586b20": "世尊以無數方便呵責：「汝所為非，非威儀、",
    "T22n1428_003:0586b21": "非沙門法、非淨行、非隨順行，所不應為。",
    "T22n1428_003:0586b22": "有如是好樹，多人往返象馬車乘止息其",
    "T22n1428_003:0586b23": "下，云何斫伐作大屋？汝不應斫伐神樹，若",
    "T22n1428_003:0586b24": "斫伐得突吉羅。」世尊以無數方便訶責已，",
    "T22n1428_003:0586b25": "告諸比丘：「闡陀癡人！多種有漏處，最初犯戒。",
    "T22n1428_003:0586b26": "自今已去為諸比丘結戒，集十句義乃至",
    "T22n1428_003:0586b27": "正法久住，欲說戒者當如是說：若比丘欲",
    "T22n1428_003:0586b28": "作大房，有主為己作，當將餘比丘往指授",
    "T22n1428_003:0586b29": "處所，彼比丘應指授處所無難處、無妨處。若",
    "T22n1428_003:0586c01": "比丘有難處、妨處作大房，有主為己作，不",
    "T22n1428_003:0586c02": "將餘比丘往看指授處所，僧伽婆尸沙。」比",
    "T22n1428_003:0586c03": "丘義如上。大者，多用財物。房者，屋也。有主",
    "T22n1428_003:0586c04": "者，若一、若二、若眾多人。為己者，自為己身作。",
    "T22n1428_003:0586c05": "難處者，師子、虎狼、熊羆下至蟻子。若比丘不",
    "T22n1428_003:0586c06": "為彼所嬈者應平治地，若有樹株、若有",
    "T22n1428_003:0586c07": "石、若有刺棘應除去，若有坑坎泥水應填",
    "T22n1428_003:0586c08": "滿平治，若畏水應設提防，若有人識認",
    "T22n1428_003:0586c09": "者應先斷了，是謂無難處。無妨處者，中間",
    "T22n1428_003:0586c10": "容草車迴轉，是謂無妨處。彼比丘作無難、",
    "T22n1428_003:0586c11": "無妨處竟，應至僧中偏露右肩、脫革屣、",
    "T22n1428_003:0586c12": "禮上座足、胡跪合掌作如是白：「大德僧聽！",
    "T22n1428_003:0586c13": "我某甲比丘欲作大房，有主自為己，今從",
    "T22n1428_003:0586c14": "僧乞指授無難無妨處。」如是第二、第三",
    "T22n1428_003:0586c15": "說。眾僧應觀察彼人，為可信不？有智慧",
    "T22n1428_003:0586c16": "不？若有信、有智慧，即信彼，應與羯磨。若",
    "T22n1428_003:0586c17": "無信、無智慧，應舉眾往。若遣有信、有智慧",
    "T22n1428_003:0586c18": "者，往指授處所。若彼處所有難、有妨處，不應",
    "T22n1428_003:0586c19": "指授；若有難、無妨處亦不應指授；若無難、",
    "T22n1428_003:0586c20": "有妨處亦不應指授；若無難、無妨處，應與",
    "T22n1428_003:0586c21": "指授。應作如是指授。眾中應差堪能羯磨",
    "T22n1428_003:0586c22": "者如上，應作如是白：「大德僧聽！此某甲比",
    "T22n1428_003:0586c23": "丘欲作大房，有主自為己，今從僧乞指授",
    "T22n1428_003:0586c24": "無難、無妨處。若僧時到僧忍聽，與某甲比丘",
    "T22n1428_003:0586c25": "指授無難、無妨處。白如是。」「大德僧聽！此某",
    "T22n1428_003:0586c26": "甲比丘作大房，有主自為己，從僧乞指授",
    "T22n1428_003:0586c27": "無難、無妨處。今僧與某甲比丘指授無難、無",
    "T22n1428_003:0586c28": "妨處。誰諸大德忍僧與某甲比丘指授無",
    "T22n1428_003:0586c29": "難、無妨處者默然，誰不忍者說。」「僧已忍與",
    "T22n1428_003:0587a01": "某甲比丘指授無難、無妨處竟，僧忍，默然故，",
    "T22n1428_003:0587a02": "是事如是持。」彼作房者應知初安石、安土",
    "T22n1428_003:0587a03": "墼、泥摶，是房竟者乃至泥治訖者是也。若",
    "T22n1428_003:0587a04": "僧不差指授、有難、有妨處，一僧伽婆尸",
    "T22n1428_003:0587a05": "沙、二突吉羅。僧不處分、有難、無妨處，一僧伽",
    "T22n1428_003:0587a06": "婆尸沙、一突吉羅。僧不處分、無難、有妨處，一",
    "T22n1428_003:0587a07": "僧伽婆尸沙、一突吉羅。僧處分、有難、有妨處，",
    "T22n1428_003:0587a08": "二突吉羅。僧處分、有難、無妨處，一突吉羅。僧",
    "T22n1428_003:0587a09": "處分、無難、有妨處，一突吉羅。僧不處分、無難、",
    "T22n1428_003:0587a10": "無妨處，一僧伽婆尸沙。若比丘僧不處分、",
    "T22n1428_003:0587a11": "有難、有妨處起大房，有主自為己，作竟，",
    "T22n1428_003:0587a12": "一僧伽婆尸沙、二突吉羅；作而不成者，一偷",
    "T22n1428_003:0587a13": "蘭遮、二突吉羅。若教人作成者，一僧伽婆尸",
    "T22n1428_003:0587a14": "沙、二突吉羅；作而不成者，一偷蘭遮、二突吉",
    "T22n1428_003:0587a15": "羅。為他起房竟者，一偷蘭遮、二突吉羅；作而",
    "T22n1428_003:0587a16": "不竟者，三突吉羅。僧不處分作不處分想，僧",
    "T22n1428_003:0587a17": "伽婆尸沙；僧不處分生疑，偷蘭遮；僧不處分",
    "T22n1428_003:0587a18": "作處分想，偷蘭遮。僧處分作不處分想，偷蘭",
    "T22n1428_003:0587a19": "遮；僧處分生疑，偷蘭遮。有難有難想、有妨有",
    "T22n1428_003:0587a20": "妨想，各五句亦如是。比丘尼，偷蘭遮；式叉摩",
    "T22n1428_003:0587a21": "那、沙彌、沙彌尼，突吉羅。是謂為犯。不犯者，僧",
    "T22n1428_003:0587a22": "處分、無難處、無妨處作；為僧、為佛圖、講堂、草",
    "T22n1428_003:0587a23": "庵、葉庵、小容身屋；為多人作屋，不犯。不犯",
    "T22n1428_003:0587a24": "者，最初未制戒、癡狂、心亂、痛惱所纏。(七竟)",
    "T22n1428_003:0587a25": "爾時佛在羅閱祇耆闍崛山中，時尊者沓",
    "T22n1428_003:0587a26": "婆摩羅子得阿羅漢，在靜處思惟，心自念言：",
    "T22n1428_003:0587a27": "「此身不牢固，我今當以何方便求牢固法",
    "T22n1428_003:0587a28": "耶？」復作是念：「我今宜可以力供養，分僧臥",
    "T22n1428_003:0587a29": "具、差次受請飯食耶！」時沓婆摩羅子晡時從",
    "T22n1428_003:0587b01": "靜處起，整衣服往至世尊所，頭面禮足在",
    "T22n1428_003:0587b02": "一面坐，白世尊言：「我向在靜處，心作是",
    "T22n1428_003:0587b03": "念：『是身不牢固，以何方便求牢固法？我今",
    "T22n1428_003:0587b04": "寧可以力供養，分僧臥具，及差次受請飯食",
    "T22n1428_003:0587b05": "耶！』」世尊告諸比丘：「差沓婆摩羅子分僧臥",
    "T22n1428_003:0587b06": "具，及差次受請飯食。」白二羯磨。眾中應差",
    "T22n1428_003:0587b07": "堪能羯磨者如上，如是白：「大德僧聽！若僧",
    "T22n1428_003:0587b08": "時到僧忍聽，差沓婆摩羅子分僧臥具、差",
    "T22n1428_003:0587b09": "次受請飯食。白如是。」「大德僧聽！僧今差沓",
    "T22n1428_003:0587b10": "婆摩羅子分僧臥具、差次受請飯食。誰諸長",
    "T22n1428_003:0587b11": "老忍僧差沓婆摩羅子分僧臥具及差次",
    "T22n1428_003:0587b12": "受請飯食者默然，誰不忍者說。」「僧已忍差",
    "T22n1428_003:0587b13": "沓婆摩羅子分僧臥具差次受請飯食竟，僧",
    "T22n1428_003:0587b14": "忍，默然故，是事如是持。」時尊者沓婆摩羅",
    "T22n1428_003:0587b15": "子，即為僧分臥具：同意者共同；阿練若阿練",
    "T22n1428_003:0587b16": "若共同；乞食乞食共同；納衣納衣共同；不作",
    "T22n1428_003:0587b17": "餘食法不作餘食法共同；一坐食一坐食",
    "T22n1428_003:0587b18": "共同；一摶食一摶食共同；塚間坐塚間坐共",
    "T22n1428_003:0587b19": "同；露坐露坐共同；樹下坐樹下坐共同；常坐",
    "T22n1428_003:0587b20": "常坐共同；隨坐隨坐共同；三衣三衣共同；",
    "T22n1428_003:0587b21": "唄匿唄匿共同；多聞多聞共同；法師法師共",
    "T22n1428_003:0587b22": "同；持律持律共同；坐禪坐禪共同。時羅閱祇",
    "T22n1428_003:0587b23": "有客比丘來，沓婆摩羅子即隨次第所應",
    "T22n1428_003:0587b24": "得臥具分與。時有一長老比丘向暮上耆",
    "T22n1428_003:0587b25": "闍崛山，時尊者沓婆摩羅子手出火光與",
    "T22n1428_003:0587b26": "分臥具，語言：「此是房、此是繩床、是木床、是大",
    "T22n1428_003:0587b27": "小蓐、是臥枕、是地敷、是唾壺、是盛小便器、此是",
    "T22n1428_003:0587b28": "大便處、此是淨地、此是不淨地。」時世尊讚言：",
    "T22n1428_003:0587b29": "「我弟子中分僧臥具者，沓婆摩羅子最為第",
    "T22n1428_003:0587c01": "一。」時有慈地比丘來至羅閱城中，時沓婆摩",
    "T22n1428_003:0587c02": "羅子為客比丘分臥具，隨上座次第隨",
    "T22n1428_003:0587c03": "應得處與。時彼慈地比丘眾中下座，得惡房",
    "T22n1428_003:0587c04": "惡臥具，便生[真/心]恚言：「沓婆摩羅子有愛，隨",
    "T22n1428_003:0587c05": "所憙者與好房好臥具，不愛者與惡房惡",
    "T22n1428_003:0587c06": "臥具。不愛我等，故與我惡房惡臥具。眾僧",
    "T22n1428_003:0587c07": "云何乃差如此有愛者分僧臥具耶？」時尊",
    "T22n1428_003:0587c08": "者沓婆摩羅子，夜過已明日差僧受請飯食。",
    "T22n1428_003:0587c09": "時羅閱城中有檀越，常為僧一年再作肥",
    "T22n1428_003:0587c10": "美飯食。時慈地比丘被差次至其家。彼檀越",
    "T22n1428_003:0587c11": "聞慈地比丘次來受食，便於門外敷弊坐",
    "T22n1428_003:0587c12": "具施設惡食。時慈地比丘得此惡食，倍復",
    "T22n1428_003:0587c13": "[真/心]恚言：「沓婆摩羅子有愛，隨所憙者與好",
    "T22n1428_003:0587c14": "房好臥具。所不憙者，與惡房惡臥具。不愛",
    "T22n1428_003:0587c15": "我等故，與惡房惡臥具。今日以不愛我等",
    "T22n1428_003:0587c16": "故，復差與惡食。云何眾僧乃差如是有愛",
    "T22n1428_003:0587c17": "比丘，為僧分臥具、差次受請也？」時羅閱城",
    "T22n1428_003:0587c18": "中有一比丘尼名曰慈，是慈地比丘妹。聞",
    "T22n1428_003:0587c19": "慈地比丘來至羅閱城中，即至慈地比丘所，",
    "T22n1428_003:0587c20": "在前立問訊：「遠行勞耶？不疲極耶？」作如是",
    "T22n1428_003:0587c21": "善言問訊。時慈地比丘默然不答。比丘尼",
    "T22n1428_003:0587c22": "言：「大德！我有何過而不見答？」彼答言：「何",
    "T22n1428_003:0587c23": "須與汝語，為沓婆摩羅子觸嬈我而不能",
    "T22n1428_003:0587c24": "助我。」比丘尼言：「欲使我作何等方便，令沓",
    "T22n1428_003:0587c25": "婆摩羅子不觸嬈大德？」慈地比丘言：「汝伺",
    "T22n1428_003:0587c26": "佛比丘僧會時，便往眾中作如是言：『大德！",
    "T22n1428_003:0587c27": "此非善、非宜、非好、不隨順、所不應、不合",
    "T22n1428_003:0587c28": "時。我本所憑無有恐懼憂惱，云何今日更",
    "T22n1428_003:0587c29": "生怖懼憂惱？云何水中生火？此沓婆摩羅子",
    "T22n1428_003:0588a01": "乃來犯我。』眾僧即應和合為作滅擯，如是",
    "T22n1428_003:0588a02": "便不來嬈我。」比丘尼言：「此有何難？便可作",
    "T22n1428_003:0588a03": "之。」時慈比丘尼往至僧中如上所說。◎",
    "T22n1428_003:0588a04": "四分律卷第三"
}