{
    "T47n1978_001:0420c13": "讚阿彌陀佛偈",
    "T47n1978_001:0420c15": "曇鸞法師作",
    "T47n1978_001:0420c16": "南無阿彌陀佛(釋名無量壽傍經奉讚亦曰安養)。",
    "T47n1978_001:0420c17": "南無至心歸命禮西方阿彌陀佛。",
    "T47n1978_001:0420c18": "　現在西方去此界　　十萬億剎安樂土",
    "T47n1978_001:0420c19": "　佛世尊號阿彌陀　　我願往生歸命禮",
    "T47n1978_001:0420c20": "願共諸眾生往生安樂國",
    "T47n1978_001:0420c21": "南無至心歸命禮西方阿彌陀佛",
    "T47n1978_001:0420c22": "　成佛已來歷十劫　　壽命方將無有量",
    "T47n1978_001:0420c23": "　法身光輪遍法界　　照世盲冥故頂禮",
    "T47n1978_001:0420c24": "願共諸眾生往生安樂國",
    "T47n1978_001:0420c25": "南無至心歸命禮西方阿彌陀佛",
    "T47n1978_001:0420c26": "　智慧光明不可量　　故佛又號無量光",
    "T47n1978_001:0420c27": "　有量諸相蒙光曉　　是故稽首真實明",
    "T47n1978_001:0420c28": "願共諸眾生往生安樂國",
    "T47n1978_001:0420c29": "南無至心歸命禮西方阿彌陀佛",
    "T47n1978_001:0421a01": "　解脫光輪無限齊　　故佛又號無邊光",
    "T47n1978_001:0421a02": "　蒙光觸者離有無　　是故稽首平等覺",
    "T47n1978_001:0421a03": "願共諸眾生往生安樂國",
    "T47n1978_001:0421a04": "南無至心歸命禮西方阿彌陀佛",
    "T47n1978_001:0421a05": "　光雲無礙如虛空　　故佛又號無礙光",
    "T47n1978_001:0421a06": "　一切有礙蒙光澤　　是故頂禮難思議",
    "T47n1978_001:0421a07": "願共諸眾生往生安樂國",
    "T47n1978_001:0421a08": "南無至心歸命禮西方阿彌陀佛",
    "T47n1978_001:0421a09": "　清淨光明無有對　　故佛又號無對光",
    "T47n1978_001:0421a10": "　遇斯光者業繫除　　是故稽首畢竟依",
    "T47n1978_001:0421a11": "願共諸眾生往生安樂國",
    "T47n1978_001:0421a12": "南無至心歸命禮西方阿彌陀佛",
    "T47n1978_001:0421a13": "　佛光照耀最第一　　故佛又號光炎王",
    "T47n1978_001:0421a14": "　三塗黑闇蒙光啟　　是故頂禮大應供",
    "T47n1978_001:0421a15": "願共諸眾生往生安樂國",
    "T47n1978_001:0421a16": "南無至心歸命禮西方阿彌陀佛",
    "T47n1978_001:0421a17": "　道光明朗色超絕　　故佛又號清淨光",
    "T47n1978_001:0421a18": "　一蒙光照罪垢除　　皆得解脫故頂禮",
    "T47n1978_001:0421a19": "願共諸眾生往生安樂國",
    "T47n1978_001:0421a20": "南無至心歸命禮西方阿彌陀佛",
    "T47n1978_001:0421a21": "　慈光遐被施安樂　　故佛又號歡喜光",
    "T47n1978_001:0421a22": "　光所至處得法喜　　稽首頂禮大安慰",
    "T47n1978_001:0421a23": "願共諸眾生往生安樂國",
    "T47n1978_001:0421a24": "南無至心歸命禮西方阿彌陀佛",
    "T47n1978_001:0421a25": "　佛光能破無明闇　　故佛又號智慧光",
    "T47n1978_001:0421a26": "　一切諸佛三乘眾　　咸共歎譽故稽首",
    "T47n1978_001:0421a27": "願共諸眾生往生安樂國",
    "T47n1978_001:0421a28": "南無至心歸命禮西方阿彌陀佛",
    "T47n1978_001:0421a29": "　光明一切時普照　　故佛又號不斷光",
    "T47n1978_001:0421b01": "　聞光力故心不斷　　皆得往生故頂禮",
    "T47n1978_001:0421b02": "願共諸眾生往生安樂國",
    "T47n1978_001:0421b03": "南無至心歸命禮西方阿彌陀佛",
    "T47n1978_001:0421b04": "　其光除佛莫能測　　故佛又號難思光",
    "T47n1978_001:0421b05": "　十方諸佛歎往生　　稱其功德故稽首",
    "T47n1978_001:0421b06": "願共諸眾生往生安樂國",
    "T47n1978_001:0421b07": "南無至心歸命禮西方阿彌陀佛",
    "T47n1978_001:0421b08": "　神光離相不可名　　故佛又號無稱光",
    "T47n1978_001:0421b09": "　因光成佛光赫然　　諸佛所歎故頂禮",
    "T47n1978_001:0421b10": "願共諸眾生往生安樂國",
    "T47n1978_001:0421b11": "南無至心歸命禮西方阿彌陀佛",
    "T47n1978_001:0421b12": "　光明照耀過日月　　故佛號超日月光",
    "T47n1978_001:0421b13": "　釋迦佛歎尚不盡　　故我稽首無等等",
    "T47n1978_001:0421b14": "願共諸眾生往生安樂國",
    "T47n1978_001:0421b15": "南無至心歸命禮西方阿彌陀佛",
    "T47n1978_001:0421b16": "　哀愍覆護我　　令法種增長　　此世及後生",
    "T47n1978_001:0421b17": "　願佛常攝受",
    "T47n1978_001:0421b18": "願共諸眾生往生安樂國",
    "T47n1978_001:0421b19": "南無至心歸命禮西方極樂世界觀世音菩薩",
    "T47n1978_001:0421b20": "願共諸眾生往生安樂國",
    "T47n1978_001:0421b21": "南無至心歸命禮西方極樂世界大勢至菩薩",
    "T47n1978_001:0421b22": "願共諸眾生往生安樂國",
    "T47n1978_001:0421b23": "南無至心歸命禮西方極樂世界諸菩薩清淨",
    "T47n1978_001:0421b24": "大海眾",
    "T47n1978_001:0421b25": "願共諸眾生往生安樂國",
    "T47n1978_001:0421b26": "普為師僧父母及善知識法界眾生。斷除三",
    "T47n1978_001:0421b27": "障。同得往生阿彌陀佛國。歸命懺悔。",
    "T47n1978_001:0421b28": "南無至心歸命禮西方阿彌陀佛",
    "T47n1978_001:0421b29": "　阿彌陀佛初會眾　　聲聞菩薩數無量",
    "T47n1978_001:0421c01": "　神通巧妙不能算　　是故稽首廣大會",
    "T47n1978_001:0421c02": "願共諸眾生往生安樂國",
    "T47n1978_001:0421c03": "南無至心歸命禮西方阿彌陀佛",
    "T47n1978_001:0421c04": "　安樂無量摩訶薩　　咸當一生補佛處",
    "T47n1978_001:0421c05": "　除其本願大弘誓　　普欲度脫諸眾生",
    "T47n1978_001:0421c06": "　斯等寶林功德聚　　一心合掌頭面禮",
    "T47n1978_001:0421c07": "願共諸眾生往生安樂國",
    "T47n1978_001:0421c08": "南無至心歸命禮西方阿彌陀佛",
    "T47n1978_001:0421c09": "　安樂國土諸聲聞　　皆光一尋若流星",
    "T47n1978_001:0421c10": "　菩薩光輪四千里　　若秋滿月映紫金",
    "T47n1978_001:0421c11": "　集佛法藏為眾生　　故我頂禮大心海",
    "T47n1978_001:0421c12": "願共諸眾生往生安樂國",
    "T47n1978_001:0421c13": "南無至心歸命禮西方阿彌陀佛",
    "T47n1978_001:0421c14": "　又觀世音大勢至　　於諸聖眾最第一",
    "T47n1978_001:0421c15": "　慈光照曜大千界　　侍佛左右顯神儀",
    "T47n1978_001:0421c16": "　度諸有緣不暫息　　如大海潮不失時",
    "T47n1978_001:0421c17": "　如是大悲大勢至　　一心稽首頭面禮",
    "T47n1978_001:0421c18": "願共諸眾生往生安樂國",
    "T47n1978_001:0421c19": "南無至心歸命禮西方阿彌陀佛",
    "T47n1978_001:0421c20": "　其有眾生生安樂　　悉具三十有二相",
    "T47n1978_001:0421c21": "　智慧滿足入深法　　究暢道要無障礙",
    "T47n1978_001:0421c22": "　隨根利鈍成就忍　　二忍乃至不可計",
    "T47n1978_001:0421c23": "　宿命五通常自在　　至佛不更雜惡趣",
    "T47n1978_001:0421c24": "　除生他方五濁世　　示現同如大牟尼",
    "T47n1978_001:0421c25": "　生安樂國成大利　　是故至心頭面禮",
    "T47n1978_001:0421c26": "願共諸眾生往生安樂國",
    "T47n1978_001:0421c27": "南無至心歸命禮西方阿彌陀佛",
    "T47n1978_001:0421c28": "　安樂菩薩承佛神　　於一食頃詣十方",
    "T47n1978_001:0421c29": "　不可算數佛世界　　恭敬供養諸如來",
    "T47n1978_001:0422a01": "　華香伎樂從念現　　寶蓋幢幡隨意出",
    "T47n1978_001:0422a02": "　珍奇絕世無能名　　散華供養殊異寶",
    "T47n1978_001:0422a03": "　化成華蓋光晃耀　　香氣普薰莫不周",
    "T47n1978_001:0422a04": "　華蓋小者四百里　　乃有遍覆一佛界",
    "T47n1978_001:0422a05": "　隨其前後次化去　　是諸菩薩僉欣悅",
    "T47n1978_001:0422a06": "　於虛空中奏天樂　　雅讚德頌揚佛慧",
    "T47n1978_001:0422a07": "　聽受經法供養已　　未食之前騰虛還",
    "T47n1978_001:0422a08": "　神力自在不可測　　故我頂禮無上尊",
    "T47n1978_001:0422a09": "願共諸眾生往生安樂國",
    "T47n1978_001:0422a10": "南無至心歸命禮西方阿彌陀佛",
    "T47n1978_001:0422a11": "　安樂佛國諸菩薩　　夫可宣說隨智慧",
    "T47n1978_001:0422a12": "　於己萬物亡我所　　淨若蓮華不受塵",
    "T47n1978_001:0422a13": "　往來進止若汎舟　　利安為務捨適莫",
    "T47n1978_001:0422a14": "　彼已猶空斷二想　　然智慧炬照長夜",
    "T47n1978_001:0422a15": "　三明六通皆已足　　菩薩萬行貫心眼",
    "T47n1978_001:0422a16": "　如是功德無邊量　　是故至心頭面禮",
    "T47n1978_001:0422a17": "願共諸眾生往生安樂國",
    "T47n1978_001:0422a18": "南無至心歸命禮西方阿彌陀佛",
    "T47n1978_001:0422a19": "　安樂聲聞菩薩眾　　人天智慧咸洞達",
    "T47n1978_001:0422a20": "　身相莊嚴無殊異　　但順他方故列名",
    "T47n1978_001:0422a21": "　顏容端正無可比　　精微妙軀非人天",
    "T47n1978_001:0422a22": "　虛無之身無極體　　是故頂禮平等力",
    "T47n1978_001:0422a23": "願共諸眾生往生安樂國",
    "T47n1978_001:0422a24": "南無至心歸命禮西方阿彌陀佛",
    "T47n1978_001:0422a25": "　敢能得生安樂國　　皆悉住於正定聚",
    "T47n1978_001:0422a26": "　邪定不定其國無　　諸佛咸讚故頂禮",
    "T47n1978_001:0422a27": "願共諸眾生往生安樂國",
    "T47n1978_001:0422a28": "南無至心歸命禮西方阿彌陀佛",
    "T47n1978_001:0422a29": "　諸聞阿彌陀佛號　　信心歡喜慶所聞",
    "T47n1978_001:0422b01": "　乃暨一念至心者　　迴向願生皆得往",
    "T47n1978_001:0422b02": "　唯除五逆謗正法　　故我頂禮願往生",
    "T47n1978_001:0422b03": "願共諸眾生往生安樂國",
    "T47n1978_001:0422b04": "南無至心歸命禮西方阿彌陀佛",
    "T47n1978_001:0422b05": "　安樂菩薩聲聞輩　　於此世界無比方",
    "T47n1978_001:0422b06": "　釋迦無礙大辯才　　設諸假令示少分",
    "T47n1978_001:0422b07": "　最賤乞人竝帝王　　帝王復比金輪王",
    "T47n1978_001:0422b08": "　如是展轉至六天　　次第相形皆如始",
    "T47n1978_001:0422b09": "　以天色像喻於彼　　千萬億倍非其類",
    "T47n1978_001:0422b10": "　皆是法藏願力為　　稽首頂禮大心力",
    "T47n1978_001:0422b11": "願共諸眾生往生安樂國",
    "T47n1978_001:0422b12": "南無至心歸命禮西方阿彌陀佛",
    "T47n1978_001:0422b13": "　天人一切有所須　　無不稱欲應念至",
    "T47n1978_001:0422b14": "　一寶二寶無量寶　　隨心化造受用具",
    "T47n1978_001:0422b15": "　堂宇飲食悉如此　　故我稽首無稱佛",
    "T47n1978_001:0422b16": "願共諸眾生往生安樂國",
    "T47n1978_001:0422b17": "南無至心歸命禮西方阿彌陀佛",
    "T47n1978_001:0422b18": "　諸往生者悉具足　　清淨色身無可比",
    "T47n1978_001:0422b19": "　神通功德及宮殿　　服飾莊嚴如六天",
    "T47n1978_001:0422b20": "　應器寶鉢自然至　　百味嘉餚倏已滿",
    "T47n1978_001:0422b21": "　見色聞香意為食　　忽然飽足受適悅",
    "T47n1978_001:0422b22": "　所味清淨無所著　　事已化去須復現",
    "T47n1978_001:0422b23": "　晏安快樂次泥洹　　是故至心頭面禮",
    "T47n1978_001:0422b24": "願共諸眾生往生安樂國",
    "T47n1978_001:0422b25": "南無至心歸命禮西方阿彌陀佛",
    "T47n1978_001:0422b26": "　十方佛土菩薩眾　　及諸比丘生安樂",
    "T47n1978_001:0422b27": "　無量無數不可計　　已生今生當亦然",
    "T47n1978_001:0422b28": "　皆曾供養無量佛　　攝取百千堅固法",
    "T47n1978_001:0422b29": "　如是大士悉往生　　是故頂禮阿彌陀",
    "T47n1978_001:0422c01": "願共諸眾生往生安樂國",
    "T47n1978_001:0422c02": "南無至心歸命禮西方阿彌陀佛",
    "T47n1978_001:0422c03": "　若聞阿彌陀德號　　歡喜讚仰心歸依",
    "T47n1978_001:0422c04": "　下至一念得大利　　則為具足功德寶",
    "T47n1978_001:0422c05": "　設滿大千世界火　　亦應直過聞佛名",
    "T47n1978_001:0422c06": "　聞阿彌陀不復退　　是故至心稽首禮",
    "T47n1978_001:0422c07": "願共諸眾生往生安樂國",
    "T47n1978_001:0422c08": "南無至心歸命禮西方阿彌陀佛",
    "T47n1978_001:0422c09": "　神力無極阿彌陀　　十方無量佛所歎",
    "T47n1978_001:0422c10": "　東方恒沙諸佛國　　菩薩無數悉往覲",
    "T47n1978_001:0422c11": "　亦復供養安樂國　　菩薩聲聞諸大眾",
    "T47n1978_001:0422c12": "　聽受經法宣道化　　自餘九方亦如是",
    "T47n1978_001:0422c13": "　釋迦如來說偈頌　　無量功德故頂禮",
    "T47n1978_001:0422c14": "願共諸眾生往生安樂國",
    "T47n1978_001:0422c15": "南無至心歸命禮西方阿彌陀佛",
    "T47n1978_001:0422c16": "　諸來無量菩薩眾　　為植德本致虔恭",
    "T47n1978_001:0422c17": "　或奏音樂歌歎佛　　或頌佛慧照世間",
    "T47n1978_001:0422c18": "　或以天華衣供養　　或覩淨土興等願",
    "T47n1978_001:0422c19": "　如是聖眾悉現前　　蒙八梵聲授佛記",
    "T47n1978_001:0422c20": "　一切菩薩增願行　　故我頂禮婆伽婆",
    "T47n1978_001:0422c21": "願共諸眾生往生安樂國",
    "T47n1978_001:0422c22": "南無至心歸命禮西方阿彌陀佛",
    "T47n1978_001:0422c23": "　聖主世尊說法時　　大眾雲集七寶堂",
    "T47n1978_001:0422c24": "　聽佛開示咸悟入　　歡喜充遍皆得道",
    "T47n1978_001:0422c25": "　于時四面起清風　　擊動寶樹出妙響",
    "T47n1978_001:0422c26": "　和韻清徹遏糸竹　　踰於金石無倫比",
    "T47n1978_001:0422c27": "　天華繽紛逐香風　　自然供養常不息",
    "T47n1978_001:0422c28": "　諸天復持天華香　　百千伎樂用致敬",
    "T47n1978_001:0422c29": "　如是功德三寶聚　　故我運想禮講堂",
    "T47n1978_001:0423a01": "願共諸眾生往生安樂國",
    "T47n1978_001:0423a02": "南無至心歸命禮西方阿彌陀佛",
    "T47n1978_001:0423a03": "　妙土廣大超數限　　自然七寶所合成",
    "T47n1978_001:0423a04": "　佛本願力莊嚴起　　稽首清淨大攝受",
    "T47n1978_001:0423a05": "願共諸眾生往生安樂國",
    "T47n1978_001:0423a06": "南無至心歸命禮西方阿彌陀佛",
    "T47n1978_001:0423a07": "　世界光曜妙殊絕　　適悅宴安無四時",
    "T47n1978_001:0423a08": "　自利利他力圓滿　　歸命方便巧莊嚴",
    "T47n1978_001:0423a09": "　寶地澄靜平如掌　　無有山川陵谷阻",
    "T47n1978_001:0423a10": "　若佛神力須則見　　稽首不可思議尊",
    "T47n1978_001:0423a11": "願共諸眾生往生安樂國",
    "T47n1978_001:0423a12": "南無至心歸命禮西方阿彌陀佛",
    "T47n1978_001:0423a13": "　道樹高四百萬里　　周圍由旬有五十",
    "T47n1978_001:0423a14": "　枝葉布里二十萬　　自然眾寶所合成",
    "T47n1978_001:0423a15": "　月光摩尼海輪寶　　眾寶之王而莊嚴",
    "T47n1978_001:0423a16": "　周匝垂間寶瓔珞　　百千萬種色變異",
    "T47n1978_001:0423a17": "　光焰照曜超千日　　無極寶網覆其上",
    "T47n1978_001:0423a18": "　一切莊嚴隨應現　　稽首頂禮道場樹",
    "T47n1978_001:0423a19": "願共諸眾生往生安樂國",
    "T47n1978_001:0423a20": "南無至心歸命禮西方阿彌陀佛",
    "T47n1978_001:0423a21": "　微風吹樹出法音　　普流十方諸佛剎",
    "T47n1978_001:0423a22": "　聞斯音得深法忍　　至成佛道不遭苦",
    "T47n1978_001:0423a23": "　神力廣大不可量　　稽首頂禮道場樹",
    "T47n1978_001:0423a24": "願共諸眾生往生安樂國",
    "T47n1978_001:0423a25": "南無至心歸命禮西方阿彌陀佛",
    "T47n1978_001:0423a26": "　樹香樹色樹音聲　　樹觸樹味及樹法",
    "T47n1978_001:0423a27": "　六情遇者得法忍　　故我頂禮道場樹",
    "T47n1978_001:0423a28": "願共諸眾生往生安樂國",
    "T47n1978_001:0423a29": "南無至心歸命禮西方阿彌陀佛",
    "T47n1978_001:0423b01": "　蒙道場樹對六根　　乃至成佛根清徹",
    "T47n1978_001:0423b02": "　音響柔順無生忍　　隨力淺深咸得證",
    "T47n1978_001:0423b03": "　此樹威德所由來　　皆是如來五種力",
    "T47n1978_001:0423b04": "　神力本願及滿足　　明了堅固究竟願",
    "T47n1978_001:0423b05": "　慈悲方便不可稱　　歸命稽首真無量",
    "T47n1978_001:0423b06": "願共諸眾生往生安樂國",
    "T47n1978_001:0423b07": "南無至心歸命禮西方阿彌陀佛",
    "T47n1978_001:0423b08": "　從世帝王至六天　　音樂轉妙有八重",
    "T47n1978_001:0423b09": "　展轉勝前億萬倍　　寶樹音麗倍亦然",
    "T47n1978_001:0423b10": "　復有自然妙伎樂　　法音清和悅心神",
    "T47n1978_001:0423b11": "　哀婉雅亮超十方　　故我稽首清淨樂",
    "T47n1978_001:0423b12": "願共諸眾生往生安樂國",
    "T47n1978_001:0423b13": "南無至心歸命禮西方阿彌陀佛",
    "T47n1978_001:0423b14": "　七寶樹林周世界　　光耀鮮明相映發",
    "T47n1978_001:0423b15": "　華果枝葉更互為　　稽首本願功德聚",
    "T47n1978_001:0423b16": "願共諸眾生往生安樂國",
    "T47n1978_001:0423b17": "南無至心歸命禮西方阿彌陀佛",
    "T47n1978_001:0423b18": "　清風時時吹寶樹　　出五音聲宮商和",
    "T47n1978_001:0423b19": "　微妙雅曲自然成　　故我頂禮清淨薰",
    "T47n1978_001:0423b20": "願共諸眾生往生安樂國",
    "T47n1978_001:0423b21": "南無至心歸命禮西方阿彌陀佛",
    "T47n1978_001:0423b22": "　其土廣大無崖際　　眾寶羅網遍覆上",
    "T47n1978_001:0423b23": "　金縷珠璣奇異珍　　不可名寶為挍飾",
    "T47n1978_001:0423b24": "　周匝四面垂寶鈴　　調風吹動出妙法",
    "T47n1978_001:0423b25": "　和雅德香常流布　　聞者塵勞習不起",
    "T47n1978_001:0423b26": "　此風觸身受快樂　　如比丘得滅盡定",
    "T47n1978_001:0423b27": "　風吹散華滿佛土　　隨色次第不雜亂",
    "T47n1978_001:0423b28": "　華質柔軟烈芬芳　　足履其上下四指",
    "T47n1978_001:0423b29": "　隨舉足時還如故　　用訖地開沒無遺",
    "T47n1978_001:0423c01": "　隨其時節華六返　　不可議報故頂禮",
    "T47n1978_001:0423c02": "願共諸眾生往生安樂國",
    "T47n1978_001:0423c03": "南無至心歸命禮西方阿彌陀佛",
    "T47n1978_001:0423c04": "　眾寶蓮華盈世界　　一一華百千億葉",
    "T47n1978_001:0423c05": "　其華光明色無量　　朱紫紅綠間五色",
    "T47n1978_001:0423c06": "　煒燁煥爛曜日光　　是故一心稽首禮",
    "T47n1978_001:0423c07": "願共諸眾生往生安樂國",
    "T47n1978_001:0423c08": "南無至心歸命禮西方阿彌陀佛",
    "T47n1978_001:0423c09": "　一一華中所出光　　三十六百有千億",
    "T47n1978_001:0423c10": "　一一光中有佛身　　多少亦如所出光",
    "T47n1978_001:0423c11": "　佛身相好如金山　　一一又放百千光",
    "T47n1978_001:0423c12": "　普為十方說妙法　　各安眾生於佛道",
    "T47n1978_001:0423c13": "　如是神力無邊量　　故我歸命阿彌陀",
    "T47n1978_001:0423c14": "願共諸眾生往生安樂國",
    "T47n1978_001:0423c15": "南無至心歸命禮西方阿彌陀佛",
    "T47n1978_001:0423c16": "　樓閣殿堂非工造　　七寶彫綺化所成",
    "T47n1978_001:0423c17": "　明月珠璫交露幔　　各有浴池形相稱",
    "T47n1978_001:0423c18": "　八功德水滿池中　　色味香潔如甘露",
    "T47n1978_001:0423c19": "　黃金池者白銀沙　　七寶池沙互如此",
    "T47n1978_001:0423c20": "　池岸香樹垂布上　　栴檀芬馥常流馨",
    "T47n1978_001:0423c21": "　天華璀璨為映飾　　水上熠燿若景雲",
    "T47n1978_001:0423c22": "　無漏依果難思議　　是故稽首功德藏",
    "T47n1978_001:0423c23": "願共諸眾生往生安樂國",
    "T47n1978_001:0423c24": "南無至心歸命禮西方阿彌陀佛",
    "T47n1978_001:0423c25": "　菩薩聲聞入寶池　　隨意淺深如所欲",
    "T47n1978_001:0423c26": "　若須灌身自然注　　欲令旋復水尋還",
    "T47n1978_001:0423c27": "　調和冷暖無不稱　　神開體悅蕩心垢",
    "T47n1978_001:0423c28": "　清明澄潔若無形　　寶沙映徹如不深",
    "T47n1978_001:0423c29": "　澹淡迴轉相注灌　　婥約容豫和人神",
    "T47n1978_001:0424a01": "　微波無量出妙響　　隨其所應聞法語",
    "T47n1978_001:0424a02": "　或聞三寶之妙章　　或聞寂靜空無我",
    "T47n1978_001:0424a03": "　或聞無量波羅蜜　　力不共法諸通慧",
    "T47n1978_001:0424a04": "　或聞無作無生忍　　乃至甘露灌頂法",
    "T47n1978_001:0424a05": "　隨根性欲皆歡喜　　順三寶相真實義",
    "T47n1978_001:0424a06": "　菩薩聲聞所行道　　於是一切悉具聞",
    "T47n1978_001:0424a07": "　三塗苦難名永閉　　但有自然快樂音",
    "T47n1978_001:0424a08": "　是故其國號安樂　　頭面頂禮無極尊",
    "T47n1978_001:0424a09": "願共諸眾生往生安樂國",
    "T47n1978_001:0424a10": "南無至心歸命禮西方阿彌陀佛",
    "T47n1978_001:0424a11": "　本師龍樹摩訶薩　　誕形像始理頹綱",
    "T47n1978_001:0424a12": "　關閉邪扇開正轍　　是閻浮提一切眼",
    "T47n1978_001:0424a13": "　伏承尊悟歡喜地　　歸阿彌陀生安樂",
    "T47n1978_001:0424a14": "願共諸眾生往生安樂國",
    "T47n1978_001:0424a15": "南無至心歸命禮西方阿彌陀佛",
    "T47n1978_001:0424a16": "　譬如龍動雲必隨　　閻浮提放百卉舒",
    "T47n1978_001:0424a17": "　南無慈悲龍樹尊　　至心歸命頭面禮",
    "T47n1978_001:0424a18": "願共諸眾生往生安樂國",
    "T47n1978_001:0424a19": "南無至心歸命禮西方阿彌陀佛",
    "T47n1978_001:0424a20": "　我從無始循三界　　為虛妄輪所迴轉",
    "T47n1978_001:0424a21": "　一念一時所造業　　足繫大地滯三塗",
    "T47n1978_001:0424a22": "　唯願慈光護念我　　令我不失菩提心",
    "T47n1978_001:0424a23": "　我讚佛慧功德音　　願聞十方諸有緣",
    "T47n1978_001:0424a24": "　欲得往生安樂者　　普皆如意無障礙",
    "T47n1978_001:0424a25": "　所有功德若大少　　迴施一切共往生",
    "T47n1978_001:0424a26": "　南無不可思議光　　一心歸命稽首禮",
    "T47n1978_001:0424a27": "願共諸眾生往生安樂國",
    "T47n1978_001:0424a28": "南無至心歸命禮西方阿彌陀佛",
    "T47n1978_001:0424a29": "　十方三世無量慧　　同乘一如號正覺",
    "T47n1978_001:0424b01": "　二智圓滿道平等　　攝化隨緣故若干",
    "T47n1978_001:0424b02": "　我歸阿彌陀淨土　　即是歸命諸佛國",
    "T47n1978_001:0424b03": "　我以一心讚一佛　　願遍十方無礙人",
    "T47n1978_001:0424b04": "　如是十方無量佛　　咸各至心頭面禮",
    "T47n1978_001:0424b05": "願共諸眾生往生安樂國",
    "T47n1978_001:0424b06": "南無至心歸命禮西方阿彌陀佛",
    "T47n1978_001:0424b07": "　哀愍覆護我　　令法種增長　　此世及後生",
    "T47n1978_001:0424b08": "　願佛常攝受",
    "T47n1978_001:0424b09": "願共諸眾生往生安樂國",
    "T47n1978_001:0424b10": "南無至心歸命禮西方極樂世界觀世音菩薩",
    "T47n1978_001:0424b11": "願共諸眾生往生安樂國",
    "T47n1978_001:0424b12": "南無至心歸命禮西方極樂世界大勢至菩薩",
    "T47n1978_001:0424b13": "願共諸眾生往生安樂國",
    "T47n1978_001:0424b14": "南無至心歸命禮西方極樂世界諸菩薩清淨",
    "T47n1978_001:0424b15": "大海眾",
    "T47n1978_001:0424b16": "願共諸眾生往生安樂國",
    "T47n1978_001:0424b17": "普為師僧父母及善知識法界眾生。斷除三",
    "T47n1978_001:0424b18": "障。同得往生阿彌陀佛國。歸命懺悔。",
    "T47n1978_001:0424b19": "讚阿彌陀佛偈",
    "T47n1978_001:0424b20": "讚一百九十五　禮五十一拜"
}