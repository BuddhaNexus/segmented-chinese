{
    "X40n0720_007:0537a22": "毗尼關要卷第七",
    "X40n0720_007:0537a24": "清金陵寶華山律學沙門　德基　輯",
    "X40n0720_007:0537b01": "○第七過受衣戒",
    "X40n0720_007:0537b02": "總釋。",
    "X40n0720_007:0537b03": "此是共戒。尼結亦同。大乘不同制。隨施應受。此是",
    "X40n0720_007:0537b04": "制罪。煩惱同前。制斯學處。",
    "X40n0720_007:0537b05": "緣起處。",
    "X40n0720_007:0537b06": "佛在舍衛國給孤獨園。",
    "X40n0720_007:0537b07": "起緣人。",
    "X40n0720_007:0537b08": "時有眾多比丘。遇賊失衣。來到祇桓精舍。時有優",
    "X40n0720_007:0537b09": "婆塞。聞諸比丘遇賊失衣。多持好衣來。隨諸比丘",
    "X40n0720_007:0537b10": "意取。諸比丘報言。止止。便為供養已。我等自有三",
    "X40n0720_007:0537b11": "衣。不須也。六羣比丘語言。何不取與我等。若與餘",
    "X40n0720_007:0537b12": "人耶。而諸比丘三衣具足。取居士衣。與六羣及與",
    "X40n0720_007:0537b13": "餘人。少欲比丘嫌責白佛。呵責已結戒。",
    "X40n0720_007:0537b14": "所立戒相。",
    "X40n0720_007:0537b15": "若比丘奪衣。失衣。燒衣。漂衣。若非親里居士居士婦",
    "X40n0720_007:0537b16": "自恣請。多與衣。是比丘當知足受衣。若過者。尼薩耆",
    "X40n0720_007:0537b17": "波逸提。",
    "X40n0720_007:0537b18": "釋義　若失一衣不應取。若失二衣。餘一衣若二",
    "X40n0720_007:0537b19": "重三重四重應擿作。若僧伽黎。若鬱多羅僧。若安",
    "X40n0720_007:0537b20": "陀會。若三衣都失。彼比丘應知足受衣。知足有二",
    "X40n0720_007:0537b21": "種。在家人知足。出家人知足。在家人知足者。隨白",
    "X40n0720_007:0537b22": "衣所與衣受之(謂隨俗人所施衣應受。縱少不足。不應更從乞索也)。出家人",
    "X40n0720_007:0537b23": "知足者。三衣也(謂三衣既足。不應更受。故云出家人知足)。若居士自恣",
    "X40n0720_007:0537b24": "請多與比丘衣(自恣請者。善見律云。檀越語比丘言。若有所須隨意取。是名自恣請)。",
    "X40n0720_007:0537c01": "若衣細。若衣薄。若不牢。應取作二重三重四重。當",
    "X40n0720_007:0537c02": "安緣。當肩上應貼障垢膩處(律攝云。若三衣肩上垢膩污者。於著肩處。",
    "X40n0720_007:0537c03": "應以物替。長一肘半。廣一張手。四邊縫著。污即拆洗也。（文）律制本貼在內。今人以障肩外。謂是須彌山。譌",
    "X40n0720_007:0537c04": "也)。應安鈎紐。若有餘殘。語居士言。此餘殘衣裁作",
    "X40n0720_007:0537c05": "何等。若檀越言。我不以失衣故與。我自欲與大德",
    "X40n0720_007:0537c06": "耳。彼若欲受者便受(作衣之餘。告主令知。即名知足受)。若過下(成犯)。",
    "X40n0720_007:0537c07": "犯緣　此戒具足三緣。方成本罪。一為失衣故施",
    "X40n0720_007:0537c08": "二貪心過受。三衣財入手。",
    "X40n0720_007:0537c09": "定罪　此中犯者。若比丘過知足受衣。捨墮。捨",
    "X40n0720_007:0537c10": "懺不還等。得罪同前。善見云。若比丘尼失五衣。",
    "X40n0720_007:0537c11": "得受二衣。若失四衣得受一衣。若失三衣不得受。",
    "X40n0720_007:0537c12": "若親友檀越自恣請。若自己物隨意受。比丘尼",
    "X40n0720_007:0537c13": "捨墮。三小眾突吉羅。是謂為犯。",
    "X40n0720_007:0537c14": "開緣　不犯者。若知足取。若減知足取。若居士多",
    "X40n0720_007:0537c15": "與衣。若細薄不牢。若兩重三重四重作衣。安緣貼",
    "X40n0720_007:0537c16": "障垢膩處。安鈎紐。若有餘殘衣。語居士言。作何等。",
    "X40n0720_007:0537c17": "若居士言。我不以失衣故與。自欲與大德。若欲受",
    "X40n0720_007:0537c18": "便受。無犯。不犯者最初未制戒等。",
    "X40n0720_007:0537c19": "○第八求益衣價戒",
    "X40n0720_007:0537c20": "總釋。",
    "X40n0720_007:0537c21": "此是共戒。尼犯亦同。大乘同制。即是惡求多求。而",
    "X40n0720_007:0537c22": "不知足。此是制罪。律攝云。因相觸惱。制斯學處。",
    "X40n0720_007:0537c23": "此戒二緣合結。",
    "X40n0720_007:0537c24": "緣起處。",
    "X40n0720_007:0538a01": "佛在舍衛國。一乞食比丘入城乞食。聞居士夫婦",
    "X40n0720_007:0538a02": "共議。跋難陀是我知舊。當持如是衣價。買如是衣",
    "X40n0720_007:0538a03": "與。彼乞食比丘。還見跋難陀。即告上事。問知其家。",
    "X40n0720_007:0538a04": "起緣人。",
    "X40n0720_007:0538a05": "跋難施明日往語言。若欲與我衣者。當如是廣大",
    "X40n0720_007:0538a06": "作。新好堅緻。中我受持。若不中我受持。何用是為。",
    "X40n0720_007:0538a07": "居士譏嫌。比丘白佛。訶責結戒。戒文如後。唯無先",
    "X40n0720_007:0538a08": "不受自恣請。後居士自恣請比丘言。大德。須何等",
    "X40n0720_007:0538a09": "衣。比丘意疑。不敢答。又有居士。欲作貴價衣。比丘",
    "X40n0720_007:0538a10": "知足。欲須不如者。亦意疑。不敢隨意索。佛言。受自",
    "X40n0720_007:0538a11": "恣請者不犯。當如是說戒。",
    "X40n0720_007:0538a12": "所立戒相。",
    "X40n0720_007:0538a13": "若比丘。居士居士婦為比丘辦衣價。買如是衣。與某",
    "X40n0720_007:0538a14": "甲比丘。是比丘先不受自恣請。到居士家。如是說。善",
    "X40n0720_007:0538a15": "哉居士。為我買如是如是衣。與我為好故。若得衣者。",
    "X40n0720_007:0538a16": "尼薩耆波逸提。",
    "X40n0720_007:0538a17": "釋義　辦如是衣價者。若金銀錢。真珠瑠璃。貝玉",
    "X40n0720_007:0538a18": "瓔珞。生像金。持如是衣價。買如是衣。與某甲比丘",
    "X40n0720_007:0538a19": "(如是衣價者。一錢乃至百千錢。買如是衣者。色謂青黑等。量或五肘乃至十五肘。體乃粗細等)。是",
    "X40n0720_007:0538a20": "比丘先不受自恣請(未受居士恣意之請)。到居士家。如是說",
    "X40n0720_007:0538a21": "善哉居士(善哉居士者。善哉讚歎之詞。居士稱呼之語。欲令所施愈加妙好)。乃至",
    "X40n0720_007:0538a22": "為好故。求有二種。一者求價。二者求衣。求價者。檀",
    "X40n0720_007:0538a23": "越與作大價衣。求乃至增一錢十六分之一分(西國",
    "X40n0720_007:0538a24": "以十六升為斗。猶如此方以十六兩為觔)。求衣者。語居士言。作如是廣",
    "X40n0720_007:0538b01": "長衣。乃至增一錢(如是如是衣為好故者。律攝云。更求新好堅緻。謂價色及量。悉",
    "X40n0720_007:0538b02": "皆精妙也)。若得衣者(謂要待衣入手成犯)。",
    "X40n0720_007:0538b03": "犯緣　此戒具足四緣。方成本罪。一有貪好心。二",
    "X40n0720_007:0538b04": "未受自恣請。三自為己索。四衣物入手。",
    "X40n0720_007:0538b05": "定罪　此中犯者。先不受自恣請。而往求貴價廣",
    "X40n0720_007:0538b06": "大衣。若得衣者。捨墮。求而不得。突吉羅。捨懺",
    "X40n0720_007:0538b07": "不還等。得罪同前。五分云。從親里索好者。惡作",
    "X40n0720_007:0538b08": "罪。薩婆多云。若親里豐財。多貨從索。無過。若貧",
    "X40n0720_007:0538b09": "者。突吉羅。律攝云。若從天等乞。或乞縷繢。及小",
    "X40n0720_007:0538b10": "帛片等。無犯。比丘尼捨墮。三小眾突吉羅。是謂",
    "X40n0720_007:0538b11": "為犯。",
    "X40n0720_007:0538b12": "開緣　不犯者。先受自恣請而往求索。知足減少",
    "X40n0720_007:0538b13": "求。從親里求。從出家人求。或為他求。他為己求。或",
    "X40n0720_007:0538b14": "不求自得。無罪。不犯者最初未制戒等。",
    "X40n0720_007:0538b15": "○第九求合作衣戒",
    "X40n0720_007:0538b16": "並如前緣。故不重出。合作為異。",
    "X40n0720_007:0538b17": "若比丘。二居士居士婦。與比丘辦衣價。持如是衣價。",
    "X40n0720_007:0538b18": "買如是衣。與某甲比丘。是比丘先不受居士自恣請。",
    "X40n0720_007:0538b19": "到二居士家。作如是言。善哉辦如是如是衣價。與我",
    "X40n0720_007:0538b20": "共作一衣。為好故。若得衣者。尼薩耆波逸提。",
    "X40n0720_007:0538b21": "○第十過六反索衣戒",
    "X40n0720_007:0538b22": "總釋。",
    "X40n0720_007:0538b23": "此是共戒。尼犯亦同。大乘同制。息世譏嫌。長他淨",
    "X40n0720_007:0538b24": "信。此是制罪。律攝云。取不淨財。不護他意。致生",
    "X40n0720_007:0538c01": "惱亂。制斯學處。",
    "X40n0720_007:0538c02": "緣起處。",
    "X40n0720_007:0538c03": "佛在給孤獨園。",
    "X40n0720_007:0538c04": "起緣人。",
    "X40n0720_007:0538c05": "羅閱城中有一大臣。與跋難陀親友。遣使持衣價。",
    "X40n0720_007:0538c06": "與跋難陀。跋難陀將此使入城。持衣價與親舊長",
    "X40n0720_007:0538c07": "者掌之。異時大臣問使人言。跋難陀著我衣不。報",
    "X40n0720_007:0538c08": "言不著。即遣使索還衣價。跋難陀乃疾疾至長者",
    "X40n0720_007:0538c09": "家。語言。我今須衣。時城中諸長者集會。先有制。其",
    "X40n0720_007:0538c10": "有不至者。罰錢五百。長者報言。大德。小待我赴會",
    "X40n0720_007:0538c11": "還。跋難陀不允。長者為作衣竟。會坐已罷。眾人以",
    "X40n0720_007:0538c12": "其不到。即輸錢五百。長者盡共譏嫌。比丘白佛。呵",
    "X40n0720_007:0538c13": "責結戒。",
    "X40n0720_007:0538c14": "所立戒相。",
    "X40n0720_007:0538c15": "若比丘。若王若大臣。若婆羅門。若居士居士婦。遣使",
    "X40n0720_007:0538c16": "為比丘送衣價。持如是衣價。與某甲比丘。彼使人至",
    "X40n0720_007:0538c17": "比丘所。語比丘言。大德。今為汝故送是衣價。受取。是",
    "X40n0720_007:0538c18": "比丘應語彼使如是言。我不應受此衣價。我若須衣",
    "X40n0720_007:0538c19": "合時。清淨當受。彼使語比丘言。大德。有執事人不。須",
    "X40n0720_007:0538c20": "衣比丘應語言有。若僧伽藍民。若優婆塞。此是比丘",
    "X40n0720_007:0538c21": "執事人。常為諸比丘執事。時彼使往至執事人所。與",
    "X40n0720_007:0538c22": "衣價已。還比丘所。如是言。大德。所示某甲執事人。我",
    "X40n0720_007:0538c23": "已與衣價。大德。知時往彼當得衣。須衣比丘當往執",
    "X40n0720_007:0538c24": "事人所。若二反三反。為作憶念。應語言我須衣。若二",
    "X40n0720_007:0539a01": "反三反為作憶念。若得衣者善。若不得衣。四反五反",
    "X40n0720_007:0539a02": "六反在前默然立。若四反五反六反。在前默然住。得",
    "X40n0720_007:0539a03": "衣者善。若不得衣。過是求得衣者。尼薩耆波逸提。若",
    "X40n0720_007:0539a04": "不得衣。從所得衣價處。若自往。若遣使往語言。汝先",
    "X40n0720_007:0539a05": "遣使持衣價。與某甲比丘。是比丘竟不得衣。汝還取。",
    "X40n0720_007:0539a06": "莫使失。此是時。",
    "X40n0720_007:0539a07": "釋義　若王。若大臣。乃至婆羅門。居士。居士婦(此明",
    "X40n0720_007:0539a08": "能施之主)。遣使為比丘送衣價(衣價者。即金銀錢寶。及生像金等)。持如",
    "X40n0720_007:0539a09": "是衣價。與某甲比丘(此明受施之人。如是衣價者。或百錢乃至千錢等)。",
    "X40n0720_007:0539a10": "彼使人至比丘所。乃至我不應受此衣價(謂比丘法不應",
    "X40n0720_007:0539a11": "自為受畜金銀七寶等。是不淨物。非比丘法。故不應受)。我若須衣合時。清淨",
    "X40n0720_007:0539a12": "當受(謂順比丘須用之時。或順比丘開畜之時。故曰合時。清淨者。謂駝毛緂等。由體不淨。不堪",
    "X40n0720_007:0539a13": "為衣。受持必須如法清淨也)。彼使語比丘言。大德有執事人不。",
    "X40n0720_007:0539a14": "乃至常為諸比丘執事(言僧伽藍民者。謂充僧給使也。此有二別。一曰淨人。",
    "X40n0720_007:0539a15": "二曰守園人。云何淨人。苾芻告淨人曰。清淨之業應可作之。不清淨事皆不應作。由作淨業。故曰淨人。若",
    "X40n0720_007:0539a16": "但防護住處。名守僧園人。緣從波斯匿王所施。為僧給使。常事比丘。言優婆塞者。義名信士男。亦云清淨",
    "X40n0720_007:0539a17": "士。正翻近事男。近事者。親近承事諸佛法故。又翻為近住。言受持戒行。堪近僧住。為比丘執作眾事。故云",
    "X40n0720_007:0539a18": "常為諸比丘執事也。此謂比丘指示執事人。處。謂在某城某邨某處名某甲。是我執事人)。時彼",
    "X40n0720_007:0539a19": "使往至執事人所與衣價已。乃至大德知時往彼",
    "X40n0720_007:0539a20": "當得衣(謂彼使人付衣價已。還報比丘。我已與衣價。大德。當自知時。或須用之時。或合畜之",
    "X40n0720_007:0539a21": "時。應往彼執事人所。當得如是清淨衣)。須衣比丘當往執事人所。若",
    "X40n0720_007:0539a22": "執事人。若在家。若在市。若在作處。二反三反語言。",
    "X40n0720_007:0539a23": "我今須衣與我作衣。為作憶念者是(謂告彼令知。憶念不忘。故",
    "X40n0720_007:0539a24": "云憶念也)。若二反三反為作憶念。得衣者善(謂隨求即獲。不假六",
    "X40n0720_007:0539b01": "反默然而得。故云善也)。若不得衣。四反五反六反在前默然",
    "X40n0720_007:0539b02": "立(此戒體正在三反往索。六反默然住。得衣無過。過此則犯　僧祗云。三反往索。六反默然住時。",
    "X40n0720_007:0539b03": "或緩期。或急期。若比丘至檀越所索衣時。答言。尊者更一月來。比丘滿一月往索。若復言更一月來。比丘",
    "X40n0720_007:0539b04": "滿一月復往索。若復言更一月來。比丘又滿一月復往索過三月已。不得復索。若言半月來。過三半月不",
    "X40n0720_007:0539b05": "得復索。若言十日五日四日三日二日一日。乃至三須臾。過三須臾。不得復索。六反往默然住時。檀越言。",
    "X40n0720_007:0539b06": "我知尊者來意。更一月來。如是過六月。乃至六須臾。不得復往默然　善見云。云何默然。口不語。立不坐。",
    "X40n0720_007:0539b07": "檀越教坐。不得坐。若與飲食。不得受。若請說法呪願。悉不為說。若檀越問言。何因緣來至此。答居士自當",
    "X40n0720_007:0539b08": "知。是為默然　僧祗云。齊幾名默然住時。如人入庫取物。著店上頃。又如褁襆物頃即應去)。若",
    "X40n0720_007:0539b09": "比丘作一語破二反默然。作二語破四反默然。作",
    "X40n0720_007:0539b10": "三語破六反默然(善見云。若不口語索。得十二默然求。若一語索破二默然。乃至",
    "X40n0720_007:0539b11": "六語索破十二默然)。",
    "X40n0720_007:0539b12": "犯緣　此戒具足三緣。方成本罪。一貪心希取。二",
    "X40n0720_007:0539b13": "違制過索。三衣物入手。",
    "X40n0720_007:0539b14": "定罪　此中犯者。過三反語索。過六反默然住。若",
    "X40n0720_007:0539b15": "得衣者。捨墮。不得。突吉羅。捨懺不還等。得罪",
    "X40n0720_007:0539b16": "同前。十誦云。是比丘語衣主已。有餘因緣。到執",
    "X40n0720_007:0539b17": "事處。若問何故來。答言。我有餘事故來。若言持衣",
    "X40n0720_007:0539b18": "去。答言。我已語衣主。汝可往自分了。若言但持去。",
    "X40n0720_007:0539b19": "我自解語。衣主爾時受衣持去。不犯。根本云。若",
    "X40n0720_007:0539b20": "苾芻遣使報已。執事人來。作是語。聖者可受此衣。",
    "X40n0720_007:0539b21": "應報言。此衣我已捨訖。汝當還彼送衣來處。如是",
    "X40n0720_007:0539b22": "報者善。若受衣者。捨墮。若執事人言。聖者可受此",
    "X40n0720_007:0539b23": "衣。彼之施主我共平章。令其心喜。若如是者。取衣",
    "X40n0720_007:0539b24": "不犯。比丘尼捨墮。三小眾突吉羅。是謂為犯。",
    "X40n0720_007:0539c01": "開緣　不犯者。三反語索得衣。六反默然立得衣。",
    "X40n0720_007:0539c02": "若不得衣。從所得衣價處。若自往。若遣使往語言。",
    "X40n0720_007:0539c03": "汝先遣使。與某甲衣。是比丘竟不得衣。可還取。莫",
    "X40n0720_007:0539c04": "使失。若彼言。我不須即相布施。是比丘應以時輭",
    "X40n0720_007:0539c05": "語方便索衣(僧祗云。若語物主時。物主言。我先施比丘。隨方便更索。爾時得如前三反",
    "X40n0720_007:0539c06": "語索六反默然住)。若為作波利迦羅衣故與。以時索。輭語",
    "X40n0720_007:0539c07": "索。方便索得者。不犯。不犯者最初未制戒等。",
    "X40n0720_007:0539c08": "○第十一蠶綿作臥具戒",
    "X40n0720_007:0539c09": "總釋。",
    "X40n0720_007:0539c10": "此是不共戒。尼制不同。大乘為眾生故得受。但不",
    "X40n0720_007:0539c11": "得受用。以慈悲為體。律攝云。殺諸生命。增長貪",
    "X40n0720_007:0539c12": "求。廢自善品。損他正信。制斯學處。",
    "X40n0720_007:0539c13": "緣起處。",
    "X40n0720_007:0539c14": "佛在曠野國界。",
    "X40n0720_007:0539c15": "起緣人。",
    "X40n0720_007:0539c16": "六羣作新雜野蠶綿臥具。至養蠶家語言。我等須",
    "X40n0720_007:0539c17": "綿。報言。小待。須蠶熟時來。六羣在邊住待。看彼曝",
    "X40n0720_007:0539c18": "繭時蠶蛹作聲(蛹者。蠶所化為蛹。蛹化為蛾也)。居士譏嫌。無有慚",
    "X40n0720_007:0539c19": "愧。害眾生命。諸比丘聞白佛。呵責結戒。",
    "X40n0720_007:0539c20": "所立戒相。",
    "X40n0720_007:0539c21": "若比丘雜野蠶綿作新臥具。尼薩耆波逸提。",
    "X40n0720_007:0539c22": "釋義　雜者。若毳。若劫貝拘遮羅乳葉草。若芻摩。",
    "X40n0720_007:0539c23": "若麻(毳者。乃獸毛細者是。拘遮羅乳葉草。未見翻譯也)。野蠶綿者(薩婆多云。此國",
    "X40n0720_007:0539c24": "養蠶如秦地人法。蠶熟得綿。名憍奢耶　僧祗云。憍奢耶有二種。一者生。二者作。生者細絲。作者紡絲",
    "X40n0720_007:0540a01": "善見云。雜者乃至若經若緯。雜憍賒耶一毛。尼薩耆。憍賒耶一毛者。絲中微細者是也)。作新",
    "X40n0720_007:0540a02": "臥具(律攝云。新者有二種。一謂新造。二謂新得。此據新造　薩婆多論云。此國以綿作衣法有",
    "X40n0720_007:0540a03": "二種。一擘綿布貯。如作氈法。二以綿作縷織以成衣。此二衣名作敷具。敷具者。衣之都名也。作者。若自作。",
    "X40n0720_007:0540a04": "若使他作。故名作新臥具)。",
    "X40n0720_007:0540a05": "犯緣　此戒具足三緣。方成本罪。一貪慢心。二為",
    "X40n0720_007:0540a06": "己求。三臥具已成。",
    "X40n0720_007:0540a07": "定罪　此中犯者。自用雜野蠶綿作臥具。成者。捨",
    "X40n0720_007:0540a08": "墮。作而不成。突吉羅。若語他人作成者。捨墮。",
    "X40n0720_007:0540a09": "作而不成。突吉羅。為他作。成不成。突吉羅。",
    "X40n0720_007:0540a10": "此應捨。是中捨者。若以斤斧細剉斬和泥。若塗壁。",
    "X40n0720_007:0540a11": "若塗埵。五分云。雖不自作。不使他作。他施而受。",
    "X40n0720_007:0540a12": "亦捨墮。律攝云。或他告言。我為仁作高世耶衣。",
    "X40n0720_007:0540a13": "意欲得故而不止。遂貪心故。亦得本罪。尼等四",
    "X40n0720_007:0540a14": "眾突吉羅。是謂為犯。",
    "X40n0720_007:0540a15": "開緣　不犯者。若得已成者。以斤斧剉斬和泥。塗",
    "X40n0720_007:0540a16": "壁塗埵。無犯。不犯者最初未制戒等。",
    "X40n0720_007:0540a17": "會詳　緇門警訓引央掘經云。繒綿皮物。若展轉",
    "X40n0720_007:0540a18": "來。離殺者手。施持戒人。不應受者。是比丘法。若受",
    "X40n0720_007:0540a19": "者非悲。不名破戒。涅槃經云。皮革履屣。憍奢耶",
    "X40n0720_007:0540a20": "衣。如是衣服。悉皆不畜。是正經律。楞嚴經云。若",
    "X40n0720_007:0540a21": "諸比丘。不服東方絲綿絹帛。及此土靴履裘毳。乳",
    "X40n0720_007:0540a22": "酪醍醐。如是比丘於世真脫。酬還宿債。不遊三界。",
    "X40n0720_007:0540a23": "何以故。服其身分。皆彼緣故(東方者。此東震旦國也。震旦。東方屬震。是",
    "X40n0720_007:0540a24": "日出之方。故云震旦。樓炭經云。[葸-十+夕]河以東。名為震旦。以日初出。耀於東隅。故得名也。此土者。西竺五印土",
    "X40n0720_007:0540b01": "也。印度梵語。唐言月。月有多名。斯其一稱。良以聖賢繼軌。導凡御物。如月照臨。由是義故。謂之印度。東方",
    "X40n0720_007:0540b02": "不無裘毳。西土不無絲綿。各以多分言之也。眾生身分。身既不服。真解脫者。酬還宿債。不遊三界。經語甚",
    "X40n0720_007:0540b03": "倒知之。服其身分。皆彼緣故。如人食其地中百穀。足不離地。眾生身分。況食況服。豈能出離三界乎)。",
    "X40n0720_007:0540b04": "高僧傳載南岳道休二師不衣綿。並服艾絮。故",
    "X40n0720_007:0540b05": "南山云。佛法東漸。幾六百載。惟斯衡岳慈行可歸",
    "X40n0720_007:0540b06": "(南岳慧思禪師。少以慈恕。聞於閭里。常夢梵僧勸出俗。乃辭親入道。及稟具。常習坐禪。得宿命通。後悟法",
    "X40n0720_007:0540b07": "華三昧最上乘門。於陳光大六年。將四十僧。徑趣南岳。乃告曰吾寄此山。止期十載。心事遠遊。師習慈忍。",
    "X40n0720_007:0540b08": "奉菩薩三聚淨戒。衣服率布。寒加之以艾絮　道休禪師。恒以頭陀為業。住雍州新豐福祿寺南囇山幽",
    "X40n0720_007:0540b09": "谷。結草為庵。一坐七日。乃出之。出山乞食。施說禁戒。誨人慈善。如是積四十年。貞觀三年夏內。依期不出。",
    "X40n0720_007:0540b10": "端拱而卒。然休師出家以來。常但三衣。不服繒纊。以傷生也。所著布衣。積有年稔。塵朽零破。見者心寒。故",
    "X40n0720_007:0540b11": "知休之慈救。與衡岳同風)。薩婆多云。為止誹謗故。長信敬故。",
    "X40n0720_007:0540b12": "行道安樂故。不害眾生故。而結此戒。",
    "X40n0720_007:0540b13": "○第十二黑羊毛作具戒",
    "X40n0720_007:0540b14": "總釋。",
    "X40n0720_007:0540b15": "此是不共戒。尼犯不同。大乘同制。律攝云。由愛",
    "X40n0720_007:0540b16": "上色。復求細輭。廢業長貪。遮無益故。制斯學處。",
    "X40n0720_007:0540b17": "緣起處。",
    "X40n0720_007:0540b18": "佛在毗舍離獼猴江邊。住樓閣。諸梨車子多行邪",
    "X40n0720_007:0540b19": "婬。作純黑羺羊毛氈被體夜行。使人不見(言梨車子者。善",
    "X40n0720_007:0540b20": "見云。往昔波羅奈國王夫人。懷妊月滿。生一肉段。無有手足。恐王見必生惡賤。即取盛。則器中打金作薄。",
    "X40n0720_007:0540b21": "以朱砂書題云。是波羅奈國王夫人所生。葢覆器頂以王印印之。使人送放江中。諸鬼神營護。使無風浪",
    "X40n0720_007:0540b22": "驅沒。爾時有一道士。清朝往江邊澡面。遙見此器。近已而取。又見金薄朱字。復見王印印上。便開器看。唯",
    "X40n0720_007:0540b23": "見一肉段。而作是念。若是死肉。久應臭爛。必有異相。即取將去。安於好處。過半月已。而成両片。復經半月。",
    "X40n0720_007:0540b24": "二片各有五胞。又過半月。一片成男。一片成女。男作黃金色。女作白銀色。道士見已。心生愛重。如自生子。",
    "X40n0720_007:0540c01": "以慈心力故。兩手拇指自然出乳。而養二子。乳入子腹。譬如清水入摩尼珠。內外明徹。道士號兒。名離車",
    "X40n0720_007:0540c02": "子。後牧牛人見道士養子疲勞。即從乞此二子供養。後此二子打牧牛人子。諸子告父母言。此無父母人",
    "X40n0720_007:0540c03": "打我。父母報言。他若打汝。即應避去。梵語離車。此云避去。亦翻薄皮。又翻同皮。後年十六歲。見地平博。縱",
    "X40n0720_007:0540c04": "廣一百由旬。起立舍宅。以男立為王。女為王夫人。後時王子漸多。各立舍宅。故號毗舍離城。離車子所居。",
    "X40n0720_007:0540c05": "離車是其種姓。正音云栗呫婆。此云仙施王種)。",
    "X40n0720_007:0540c06": "起緣人。",
    "X40n0720_007:0540c07": "六羣便效而作。梨車言。大德。我等在於愛欲。為婬",
    "X40n0720_007:0540c08": "欲故作。汝等作此。何所為耶。諸比丘聞白佛。訶責",
    "X40n0720_007:0540c09": "結戒。",
    "X40n0720_007:0540c10": "所立戒相。",
    "X40n0720_007:0540c11": "若比丘以新純黑羺羊毛。作新臥具者。尼薩耆波逸",
    "X40n0720_007:0540c12": "提。",
    "X40n0720_007:0540c13": "釋義　新者(薩婆多論云。言新者非故。若得朽壞黑羊毛作敷具。無犯　純黑毛者。或",
    "X40n0720_007:0540c14": "生黑。或染黑。純者不雜也)。羺羊毛(羺[羊*兒]乃胡羊之名。通俗文云。羊卷毛謂之羺[羊*兒]　僧祗云。",
    "X40n0720_007:0540c15": "此毛大貴。或一錢得一兩。乃至二三四金錢得一兩。然此毛極細輭。觸眼睛不淚出。甚為難得。故不聽純",
    "X40n0720_007:0540c16": "黑羊毛也)。作新臥具者(薩婆多云。黑羊毛作衣法。亦二種。一以黑毛擇治布。貯作細氈。",
    "X40n0720_007:0540c17": "二作縷織成衣。此二種衣盡名敷具。敷具衣之總名也。此毛作三衣。盡中受持)。",
    "X40n0720_007:0540c18": "犯緣　此戒具作三緣。方成本罪。一貪心自為。二",
    "X40n0720_007:0540c19": "純黑無雜。三作具已成。",
    "X40n0720_007:0540c20": "定罪　此中犯者。自以純黑羺羊毛。作新臥具。成",
    "X40n0720_007:0540c21": "者。捨墮。作而不成。突吉羅。教他作成。捨墮。",
    "X40n0720_007:0540c22": "不成。突吉羅。為他作成不成。突吉羅。捨懺不",
    "X40n0720_007:0540c23": "還等。得罪同前。薩婆多云。若以駝毛羖羊毛牛",
    "X40n0720_007:0540c24": "毛。若芻麻劫貝褐衣欽婆羅合作者。皆突吉羅。",
    "X40n0720_007:0541a01": "十誦云。不犯者。為塔為僧作。尼等四眾突吉羅。",
    "X40n0720_007:0541a02": "是謂為犯。",
    "X40n0720_007:0541a03": "開緣　不犯者。若得已成者。若割截壞。若細薄揲",
    "X40n0720_007:0541a04": "作兩重(細薄摺作雙重。即是小坐具。故不犯)。若褥。若作枕。若作方小",
    "X40n0720_007:0541a05": "坐具。若作臥氈。或作襯鉢內氈。或剃刀囊。或作帽。",
    "X40n0720_007:0541a06": "或作襪。或作鑷熱巾。或作褁革屣巾。盡無犯。不犯",
    "X40n0720_007:0541a07": "者。最初未制戒等。",
    "X40n0720_007:0541a08": "○第十三不雜色作臥具戒",
    "X40n0720_007:0541a09": "總釋。",
    "X40n0720_007:0541a10": "此是不共戒。尼犯不同。大乘同制。內尊僧制。外護",
    "X40n0720_007:0541a11": "譏嫌。惱事同前。",
    "X40n0720_007:0541a12": "緣起處。",
    "X40n0720_007:0541a13": "佛在給孤獨園。",
    "X40n0720_007:0541a14": "起緣人。",
    "X40n0720_007:0541a15": "六羣以純白羊毛。作新臥具。諸居士譏嫌。似王大",
    "X40n0720_007:0541a16": "臣(西域以白為上色。王與大臣方著。故言似王大臣也)。諸比丘聞白佛。訶責",
    "X40n0720_007:0541a17": "結戒。",
    "X40n0720_007:0541a18": "所立戒相。",
    "X40n0720_007:0541a19": "若比丘作新臥具。應用二分純黑羊毛。三分白。四分",
    "X40n0720_007:0541a20": "牻。若比丘不用二分黑。三分白。四分牻。作新臥具者。",
    "X40n0720_007:0541a21": "尼薩耆波逸提。",
    "X40n0720_007:0541a22": "釋義　(黑義如上)白者。或生白。或染令白。牻者。頭上毛。",
    "X40n0720_007:0541a23": "耳毛。若脚毛。若餘牻色毛(牻者雜色毛也　律攝云。粗惡者。謂頭足腹毛。",
    "X40n0720_007:0541a24": "由頭足腹。是行動處。毛粗惡也)。若欲作四十鉢羅羊毛臥具者。二",
    "X40n0720_007:0541b01": "十鉢羅純黑。十鉢羅白。十鉢羅牻。若欲作三十鉢",
    "X40n0720_007:0541b02": "羅臥具者。十五鉢羅黑。七鉢羅半白。七鉢羅半牻。",
    "X40n0720_007:0541b03": "若作二十鉢羅臥具者。十鉢羅純黑。五鉢羅白。五",
    "X40n0720_007:0541b04": "鉢羅牻(十誦云。一鉢羅。四兩　律攝云。若作十斤毛褥。五斤純黑二斤半白二斤半粗。若更",
    "X40n0720_007:0541b05": "增減。准此文。謂以十斤毛。分作四分。純黑者應用二分。故云二分黑。白者用一分。即四分中第三分。故曰",
    "X40n0720_007:0541b06": "三分白。牻者亦用一分。即第四分。故曰四分牻。依制而作)。若比丘不用下(違制成犯)。",
    "X40n0720_007:0541b07": "犯緣　此戒具足三緣。方成本罪。一貪心自為。二",
    "X40n0720_007:0541b08": "黑白過分。三作具已成。",
    "X40n0720_007:0541b09": "定罪　此中犯者。不以二分黑三分白四分牻。自",
    "X40n0720_007:0541b10": "作新臥具。成。捨墮。不成。突吉羅。若使他作成。",
    "X40n0720_007:0541b11": "捨墮。不成。突吉羅。若為他作。成不成。突吉羅。",
    "X40n0720_007:0541b12": "捨懺不還等。得罪同前。十誦云。用黑乃至多",
    "X40n0720_007:0541b13": "一兩。捨墮。用白乃至多一兩。突吉羅。用牻乃",
    "X40n0720_007:0541b14": "至減一兩。捨墮。僧祇云。二分者。多用黑毛。而作",
    "X40n0720_007:0541b15": "等想。等用作減想而更益。第三分多用白毛。而",
    "X40n0720_007:0541b16": "作等想。等用作減想而更益。四分者。少用下毛。",
    "X40n0720_007:0541b17": "而作等想。若自作教他作。成捨墮。受用越毗尼罪。",
    "X40n0720_007:0541b18": "律攝云。或黑者易得。餘色難求。斤數減增並成。",
    "X40n0720_007:0541b19": "無犯。比丘尼及三小眾突吉羅。是謂為犯。",
    "X40n0720_007:0541b20": "開緣　不犯者。若二分黑三分白四分牻作。若白",
    "X40n0720_007:0541b21": "不足。以牻足之。若作純牻者。若得已成者。割截壞。",
    "X40n0720_007:0541b22": "若作壞色者。作枕。若作氈。若褥。若作臥氈。若作小",
    "X40n0720_007:0541b23": "方坐具。若作襯鉢氈。若作剃刀囊。若作襪。作鑷熱",
    "X40n0720_007:0541b24": "巾。作褁革屣巾。一切無犯。不犯者最初未制戒等。",
    "X40n0720_007:0541c01": "○十四減六年臥具戒",
    "X40n0720_007:0541c02": "總釋。",
    "X40n0720_007:0541c03": "此是不共戒。尼犯不同。大乘同制。菩薩少欲知足",
    "X40n0720_007:0541c04": "心無多求。律攝云。為遮不樂用故。受新好者。制",
    "X40n0720_007:0541c05": "斯學處。此戒二緣合結。",
    "X40n0720_007:0541c06": "緣起處。",
    "X40n0720_007:0541c07": "佛在給孤獨園。",
    "X40n0720_007:0541c08": "起緣人。",
    "X40n0720_007:0541c09": "六羣嫌臥具或重或輕。或薄或厚。不捨故臥具。更",
    "X40n0720_007:0541c10": "作新者。如是常營求臥具。藏積眾多。諸比丘聞白",
    "X40n0720_007:0541c11": "佛。呵責結戒。唯無除僧羯磨。有比丘得乾痟病。糞",
    "X40n0720_007:0541c12": "掃臥具極重。有小因緣。欲人間遊行。不堪持行。告",
    "X40n0720_007:0541c13": "同意比丘白佛。佛言。聽僧與彼作白二羯磨。自今",
    "X40n0720_007:0541c14": "已去。當如是說戒。",
    "X40n0720_007:0541c15": "所立戒相。",
    "X40n0720_007:0541c16": "若比丘作新臥具。持至六年。若減六年。不捨故。更作",
    "X40n0720_007:0541c17": "新者。除僧羯磨。尼薩耆波逸提。",
    "X40n0720_007:0541c18": "釋義　作新臥具持至六年(僧祗云。作者。若自作。若使人作。新者。初成",
    "X40n0720_007:0541c19": "　律攝云。六年持者。縱不樂畜。亦須六年滿)。除僧羯磨(薩婆多云。僧羯磨已。得從檀越",
    "X40n0720_007:0541c20": "乞衣具作衣。此戒體。斷多貪多畜)。",
    "X40n0720_007:0541c21": "犯緣　此戒具足四緣。方成本罪。一貪心自為。二",
    "X40n0720_007:0541c22": "減六年。三不捨故作新。四作具已成。",
    "X40n0720_007:0541c23": "定罪　此中犯者。減六年不捨故。更作新臥具。成。",
    "X40n0720_007:0541c24": "捨墮。作而不成。突吉羅。若使他作成。捨墮。",
    "X40n0720_007:0542a01": "不成。突吉羅。若為他作。成不成。突吉羅。捨懺",
    "X40n0720_007:0542a02": "不還等。得罪同前。此戒體。若作衣已。六年內不",
    "X40n0720_007:0542a03": "得從檀越乞羊毛縷種種衣具。作應量衣。隨織成",
    "X40n0720_007:0542a04": "已。捨墮。薩婆多云。此戒體自有衣財作。若買得",
    "X40n0720_007:0542a05": "衣財作。皆不犯。僧祇云。應當自疏記。失受持故。",
    "X40n0720_007:0542a06": "氈年月日數病差已。還受持此。故氈從前滿六年。",
    "X40n0720_007:0542a07": "若病差不還。補六年。捨墮。比丘尼及三小眾突",
    "X40n0720_007:0542a08": "吉羅。是謂為犯。",
    "X40n0720_007:0542a09": "開緣　不犯者。僧聽及滿六年。減六年捨故。更作",
    "X40n0720_007:0542a10": "新者。若復無故者。自作。若他作與。若得已成者。無",
    "X40n0720_007:0542a11": "犯。不犯者最初未制戒等。",
    "X40n0720_007:0542a12": "○第十五坐具不貼故者戒",
    "X40n0720_007:0542a13": "總釋。",
    "X40n0720_007:0542a14": "此是不共戒。尼犯不同。大乘同學。律攝云。為欲",
    "X40n0720_007:0542a15": "遮其輕賤心故。制斯學處。",
    "X40n0720_007:0542a16": "緣起處。",
    "X40n0720_007:0542a17": "佛在給孤獨園。遣人請食。諸佛常法。諸比丘受請",
    "X40n0720_007:0542a18": "後。徧行諸房(僧祗云。世尊以五事利益故。五日一按行僧房。一者聲聞弟子不著有為",
    "X40n0720_007:0542a19": "事不。二者不著世俗言論不。三者不著睡眠妨行道不。四者觀病比丘不。五者為年少新出家比丘。見如",
    "X40n0720_007:0542a20": "來威儀庠序。起歡喜心)。見故坐具處處狼藉。無人收攝。聽諸",
    "X40n0720_007:0542a21": "比丘作新坐具。取故者縱廣一磔手。貼著新者上。",
    "X40n0720_007:0542a22": "壞色故。",
    "X40n0720_007:0542a23": "起緣人。",
    "X40n0720_007:0542a24": "六羣不遵佛誨。諸比丘白佛。訶責結戒。",
    "X40n0720_007:0542b01": "所立戒相。",
    "X40n0720_007:0542b02": "若比丘作新坐具。當取故者縱廣一磔手。貼著新者",
    "X40n0720_007:0542b03": "上。壞色故。若作新坐具。不取故者縱廣一磔手。貼著",
    "X40n0720_007:0542b04": "新者上。用壞色故。尼薩耆波逸提。",
    "X40n0720_007:0542b05": "釋義　作新坐具時。若故坐具未壞。未有穿孔。當",
    "X40n0720_007:0542b06": "取浣染治。牽挽令舒。裁割取縱廣一磔手。貼新者",
    "X40n0720_007:0542b07": "上。若貼邊。若中央壞色(縱者豎也。廣者橫也。謂橫豎一磔手　善見云。若不",
    "X40n0720_007:0542b08": "能貼細擗雜新者作亦得　五分云。佛一磔手方二尺。壞色者。隨意覆新者上。文言二尺者。即今時一尺",
    "X40n0720_007:0542b09": "六寸也)。若作新坐具。不取故者下(違制成犯)。",
    "X40n0720_007:0542b10": "犯緣　此戒具足三緣。方成本罪。一貪好自為。二",
    "X40n0720_007:0542b11": "有故不貼。三作新已成。",
    "X40n0720_007:0542b12": "定罪　此中犯者。不取故者。貼新者上。捨墮。不",
    "X40n0720_007:0542b13": "成。突吉羅。若令他作成。捨墮。不成。突吉羅。",
    "X40n0720_007:0542b14": "若為他作。成與不成。突吉羅。捨懺不還等。得罪",
    "X40n0720_007:0542b15": "如上。十誦云。若減取作。乃至半寸。突吉羅。摩",
    "X40n0720_007:0542b16": "得勒伽云。若離宿不須捨。但作突吉羅悔過。比",
    "X40n0720_007:0542b17": "丘尼及三小眾突吉羅。是謂為犯。",
    "X40n0720_007:0542b18": "開緣　不犯者。截取故者。貼新者上。壞色故。彼自",
    "X40n0720_007:0542b19": "無得更作新者。若他為作。若得已成者。若純故者",
    "X40n0720_007:0542b20": "作。不犯。不犯者最初未制戒等。",
    "X40n0720_007:0542b21": "○第十六持羊毛過三由旬戒",
    "X40n0720_007:0542b22": "總釋。",
    "X40n0720_007:0542b23": "此是不共戒。尼犯不同。大乘同學。應息世譏嫌。長",
    "X40n0720_007:0542b24": "他淨信。律攝云。因譏嫌故。制斯學處。",
    "X40n0720_007:0542c01": "緣起處。",
    "X40n0720_007:0542c02": "佛在給孤獨園。",
    "X40n0720_007:0542c03": "起緣人。",
    "X40n0720_007:0542c04": "跋難陀得羊毛。貫杖頭。擔在道行。居士譏嫌。沙門",
    "X40n0720_007:0542c05": "釋子云何販賣羊毛。諸比丘聞白佛。訶責結戒。",
    "X40n0720_007:0542c06": "所立戒相。",
    "X40n0720_007:0542c07": "若比丘道路行。得羊毛。若無人持。得自持乃至三由",
    "X40n0720_007:0542c08": "旬。若無人持。自持過三由旬。尼薩耆波逸提。",
    "X40n0720_007:0542c09": "釋義　若比丘在道行。若在住處得羊毛。須者應",
    "X40n0720_007:0542c10": "取。若無人持(謂無淨人及優婆塞等)。自持至三由旬(僧祗云。三由延",
    "X40n0720_007:0542c11": "者五肘弓。二千弓名一拘盧舍。四千弓半由延。八千弓一由延。十六千弓二由延。二十四千弓為三由延。",
    "X40n0720_007:0542c12": "自擔齊三由旬)。若有人持。應語彼人言。我今有此物。當助",
    "X40n0720_007:0542c13": "我持。乃至彼處。比丘於此中間。不得助持。若無",
    "X40n0720_007:0542c14": "人持下(違制成犯)。",
    "X40n0720_007:0542c15": "犯緣　此戒具足三緣。方成本罪。一貪心多擔。二",
    "X40n0720_007:0542c16": "所擔羊毛。三持過限齊。",
    "X40n0720_007:0542c17": "定罪　此中犯者。持過三由旬。捨墮。若有人持。",
    "X40n0720_007:0542c18": "助持過三由旬。突吉羅。若令餘四眾持過三由",
    "X40n0720_007:0542c19": "旬。突吉羅。除羊毛。若持餘拘遮羅。若乳葉草等。",
    "X40n0720_007:0542c20": "過三由旬。突吉羅。若復擔餘物。著杖頭行者。亦",
    "X40n0720_007:0542c21": "突吉羅。捨懺不還等。得罪同前。善見云。至三",
    "X40n0720_007:0542c22": "由旬已放地。若以杖撥。或以脚轉。過三由旬。皆捨",
    "X40n0720_007:0542c23": "墮。至二三由旬。若虎狼賊難。擔出三由旬。悉捨",
    "X40n0720_007:0542c24": "墮。若三由旬內為賊劫奪。劫奪已。復還比丘。比",
    "X40n0720_007:0543a01": "丘復得擔三由旬。不犯。五分云。應使淨人擔。若",
    "X40n0720_007:0543a02": "無淨人。乃聽自持。不得擔擔頭戴背負。犯者突吉",
    "X40n0720_007:0543a03": "羅。摩得勒伽云。比丘空中持羊毛去。與化人持",
    "X40n0720_007:0543a04": "去。皆突吉羅。比丘尼及三小眾突吉羅。是謂為",
    "X40n0720_007:0543a05": "犯。",
    "X40n0720_007:0543a06": "開緣　不犯者。若持至三由旬。若減三由旬。若有",
    "X40n0720_007:0543a07": "人與持者。語使持。乃至某處。中間更不助擔。若使",
    "X40n0720_007:0543a08": "尼等四眾擔三由旬。若毳裝(獸毛褥也)毳繩。若擔頭毛",
    "X40n0720_007:0543a09": "項毛脚毛。若作帽。若作鑷熱巾。若褁革屣物。盡無",
    "X40n0720_007:0543a10": "犯。不犯者最初未制戒等。",
    "X40n0720_007:0543a11": "○第十七使尼染羊毛戒",
    "X40n0720_007:0543a12": "總釋。",
    "X40n0720_007:0543a13": "此是不共戒。尼制不同。大乘同學。法運像末。宜當",
    "X40n0720_007:0543a14": "護世譏嫌。迹絕尼寺之塵。律攝云。因廢正修。制",
    "X40n0720_007:0543a15": "斯學處。此戒二緣合結。",
    "X40n0720_007:0543a16": "緣起處。",
    "X40n0720_007:0543a17": "佛在釋翅搜迦維羅衛尼拘律園(釋翅搜者釋種也。此云能仁住",
    "X40n0720_007:0543a18": "處。迦維羅衛譌也。應云迦毗羅皤窣都。迦毗羅此云黃色。皤窣都此云所依處。上古有仙。名曰黃頭。依此",
    "X40n0720_007:0543a19": "修道。西域記云。劫比羅伐窣堵。劫比羅亦仙人之名也。因劫比羅仙洒水為界。以立城。故曰劫比羅伐。伐",
    "X40n0720_007:0543a20": "者梵音。此云城也。或云迦毗羅衛。或名迦夷。此云赤澤。竺法蘭對漢明帝云。迦毗羅衛者。大千之中也。此",
    "X40n0720_007:0543a21": "土夏至之日。猶有餘陰。天竺則無。故云大千之中也。尼拘律。西域尼拘律陀樹。即東夏楊柳。名雖不同。樹",
    "X40n0720_007:0543a22": "體是一。西僧指楊柳。始體言意。其後東僧往彼。識尼拘律。是東夏之楊柳。兩土方言一時洞曉了焉。此園",
    "X40n0720_007:0543a23": "在赤澤城南三四里。如來成道還國。遣信語父王。如來不住王宮。即於此園造大精舍。一十六所。其諸小",
    "X40n0720_007:0543a24": "者。總六十四。諸院之中皆有重閣。如祗陀林。等無有異。佛於中住。度八王子及五百釋迦種。以樹彰名。故曰",
    "X40n0720_007:0543b01": "尼拘律園)。",
    "X40n0720_007:0543b02": "起緣人。",
    "X40n0720_007:0543b03": "六群取羊毛。作新坐具。使摩訶波闍波提比丘尼",
    "X40n0720_007:0543b04": "染。染色污手(或云瞿曇彌。是姓也。或云憍曇彌。或云瞿夷。皆女聲呼也。若男聲呼。云瞿",
    "X40n0720_007:0543b05": "答摩。此云地最勝)。往禮世尊。佛問知其故。訶責六羣結戒。",
    "X40n0720_007:0543b06": "不得使比丘尼浣染擘羊毛。諸比丘疑不敢使親",
    "X40n0720_007:0543b07": "里尼浣染擘。佛言。聽親里者得浣染擘。當如是說",
    "X40n0720_007:0543b08": "戒。",
    "X40n0720_007:0543b09": "所立戒相。",
    "X40n0720_007:0543b10": "若比丘使非親里比丘尼浣染擘羊毛者。尼薩耆波",
    "X40n0720_007:0543b11": "逸提。",
    "X40n0720_007:0543b12": "釋義　浣染擘羊毛(浣者。下至以水一漬。染者。下至一人染汁。擘者。下至擘一",
    "X40n0720_007:0543b13": "片)。",
    "X40n0720_007:0543b14": "犯緣　此戒具足三緣。方成本罪。一貪心自為。二",
    "X40n0720_007:0543b15": "尼非親里。三如教而作。",
    "X40n0720_007:0543b16": "定罪　此中犯者。使非親里比丘尼浣染擘羊毛",
    "X40n0720_007:0543b17": "者。三捨墮。若使浣染擘。彼浣染而不擘。或浣不",
    "X40n0720_007:0543b18": "染而擘。或不浣而染擘。皆二捨墮。一突吉羅。使",
    "X40n0720_007:0543b19": "浣染擘。彼不浣染擘。三突吉羅。使非親里式叉",
    "X40n0720_007:0543b20": "摩那沙彌尼浣染擘者。突吉羅。捨懺不還等。得",
    "X40n0720_007:0543b21": "罪同前。薩婆多云。使浣染僧物。突吉羅。比丘",
    "X40n0720_007:0543b22": "尼及三小眾突吉羅。是謂為犯。",
    "X40n0720_007:0543b23": "開緣　不犯者。使親里尼浣染擘。若為病人浣染",
    "X40n0720_007:0543b24": "擘。若為眾僧為佛為塔浣染擘。無犯。不犯者最初",
    "X40n0720_007:0543c01": "未制戒等(問使尼浣染僧物。論中結罪。四分無犯。二義何從。答若假托浣染僧物。往反當",
    "X40n0720_007:0543c02": "依論結罪。若心實為僧。應准四分開聽)。",
    "X40n0720_007:0543c03": "會詳　薩婆多云。結戒者為增上法故。若諸比丘",
    "X40n0720_007:0543c04": "尼眾執作浣染。廢息正業。則無威德。破增上法故。",
    "X40n0720_007:0543c05": "又為止惡法。次第因緣故。又為二部眾。各有清淨",
    "X40n0720_007:0543c06": "故。結此戒也。",
    "X40n0720_007:0543c07": "○第十八受金銀戒",
    "X40n0720_007:0543c08": "總釋。",
    "X40n0720_007:0543c09": "此是共戒。尼制亦同。大乘不同制。為眾生故聽受。",
    "X40n0720_007:0543c10": "然須淨人掌舉。設無淨人者。心不染著。亦得自捉。",
    "X40n0720_007:0543c11": "若貪心自畜。即是多欲。不知足。是名染污犯。此是",
    "X40n0720_007:0543c12": "制罪。律攝云。因起譏嫌。制斯學處。",
    "X40n0720_007:0543c13": "緣起處。",
    "X40n0720_007:0543c14": "佛在耆闍崛山。城中有一大臣。與跋難陀親舊知",
    "X40n0720_007:0543c15": "識。彼大得猪肉。即勅其婦。留分與之。時城中節會",
    "X40n0720_007:0543c16": "日。作眾伎樂。竟夜不眠。大臣兒亦在其中。竟夜不",
    "X40n0720_007:0543c17": "眠。譏乏。問母有殘肉不。母言。唯有跋難陀分在。兒",
    "X40n0720_007:0543c18": "與母錢。持此錢更市肉。與跋難陀。此肉與我。母即",
    "X40n0720_007:0543c19": "取錢與肉。",
    "X40n0720_007:0543c20": "起緣人。",
    "X40n0720_007:0543c21": "跋難陀晨朝詣大臣家。大臣婦具告上事。跋難陀",
    "X40n0720_007:0543c22": "言。若為我故與錢。我不須肉。即置地與。跋難陀得",
    "X40n0720_007:0543c23": "錢。持寄市去。諸居士譏嫌。時王及諸大臣集會。共",
    "X40n0720_007:0543c24": "作是言。沙門釋子得捉金銀錢。沙門釋子不捨金",
    "X40n0720_007:0544a01": "銀錢珍寶珠瓔。有一大臣。名曰珠髻。即語諸大臣",
    "X40n0720_007:0544a02": "言。莫作是言。沙門釋子得捉金銀錢。不捨珍寶珠",
    "X40n0720_007:0544a03": "瓔。何以故。我自從如來聞。沙門釋子。不得捉金銀",
    "X40n0720_007:0544a04": "錢。捨離珍寶珠瓔。珠髻大臣有威勢。能善說。令諸",
    "X40n0720_007:0544a05": "大臣歡喜信解。往白世尊。世尊讚其所說。多有所",
    "X40n0720_007:0544a06": "益。大臣當知。日月有四患。不明。不淨。不能有所照。",
    "X40n0720_007:0544a07": "亦無威神。云何為四。阿修羅烟雲塵霧。是日月大",
    "X40n0720_007:0544a08": "患(阿修羅與天鬪時。天用日月。以為旗幟。由日月威。天常勝彼。阿修羅心常忿日月。欲摧滅之。由諸有",
    "X40n0720_007:0544a09": "情業增上力。盡其智術。不能摧壞。遂以手障。令暫隱沒)。沙門婆羅門亦有四",
    "X40n0720_007:0544a10": "患。不明。不淨。不能有所照。亦無威神。云何為四。不",
    "X40n0720_007:0544a11": "捨飲酒。不捨婬欲。不捨手持金銀。不捨邪命自活。",
    "X40n0720_007:0544a12": "是為四大患。少欲比丘白佛。呵責結戒。",
    "X40n0720_007:0544a13": "所立戒相。",
    "X40n0720_007:0544a14": "若比丘自手捉錢。若金銀。若教人捉。若置地受者。尼",
    "X40n0720_007:0544a15": "薩耆波逸提。",
    "X40n0720_007:0544a16": "釋義　自手捉錢(僧祇云。自手者。若身。若身分。若身相續。身者一切身。身分者。若",
    "X40n0720_007:0544a17": "手若脚若肘若膝。身相續者。若僧伽黎。鬱多羅僧。安陀會。覆瘡衣。僧伽支。雨浴衣。若鉢下鉢鍵鎡中。此名",
    "X40n0720_007:0544a18": "身相續。咸名自手)。錢者。上有文像(外圓像天。內方像地。國號居中。以天地人三才。",
    "X40n0720_007:0544a19": "合為像。故云上有文像。隨國土所用者是)。若金銀(翻譯集云。梵語蘇伐羅。或云修跋拏。此云",
    "X40n0720_007:0544a20": "金。大論云。出山石沙赤銅中。許慎云。金有五色。黃金為長。久埋不變。百陶不輕。謂之曰金也。梵語阿路巴。",
    "X40n0720_007:0544a21": "或云惹多。此云銀。大論云。銀出燒石中。爾雅云。白金謂之銀。其美者謂之鐐)若教人捉。",
    "X40n0720_007:0544a22": "若置地受者(謂不從手受。如前因緣中以錢置地與也)。薩婆多云。此戒",
    "X40n0720_007:0544a23": "體。正以畜寶制戒。不為捉故。若捉他寶。若捉自說",
    "X40n0720_007:0544a24": "淨寶。但捉故得波逸提。非此戒體。是九十事捉寶",
    "X40n0720_007:0544b01": "戒。非此戒攝也。",
    "X40n0720_007:0544b02": "犯緣　此戒具足三緣。方成本罪。一貪心自畜。二",
    "X40n0720_007:0544b03": "無難輒開。三捉國所用錢寶。",
    "X40n0720_007:0544b04": "定罪　此中犯者。自手捉金銀若錢。教人捉。若置",
    "X40n0720_007:0544b05": "地受。捨墮。此應捨。是中捨者。若彼有信樂守園",
    "X40n0720_007:0544b06": "人。若優婆塞。當語言。此是我所不應。汝當知之(此是",
    "X40n0720_007:0544b07": "對俗捨寶法墮罪。向一清淨比丘悔)。若彼人取還與比丘者。比丘當",
    "X40n0720_007:0544b08": "為彼人物故受。勅淨人使掌之。若得淨衣鉢針筒",
    "X40n0720_007:0544b09": "尼師壇。應貿易受持之。若彼優婆塞取已。與比",
    "X40n0720_007:0544b10": "丘淨衣鉢尼師壇若針筒。應取持之。若彼取已",
    "X40n0720_007:0544b11": "不還者。令餘比丘語言。佛有教。為淨故與汝。應還",
    "X40n0720_007:0544b12": "彼比丘物。若彼取已不還。餘比丘不語者。當自",
    "X40n0720_007:0544b13": "往語言。佛有教為淨故與汝。汝今可與僧與塔。與",
    "X40n0720_007:0544b14": "和尚同和尚。與阿闍黎同阿闍黎。與諸親舊知識。",
    "X40n0720_007:0544b15": "若還本主。何以故。不欲使失彼信施故。若不語彼",
    "X40n0720_007:0544b16": "人知是看是者。突吉羅(即是淨語)。第三分云。有比丘",
    "X40n0720_007:0544b17": "在塚間得錢。自持來。佛言。不應取。彼比丘須銅。佛",
    "X40n0720_007:0544b18": "言。打破壞相。然後得自持去。根本云。若為修營",
    "X40n0720_007:0544b19": "房舍等事。應求草木車乘人工。不應求金銀錢等。",
    "X40n0720_007:0544b20": "若捉方國共所用錢。犯捨墮。若捉非方國所用",
    "X40n0720_007:0544b21": "錢。得惡作罪。若捉赤銅鍮石銅鐵鉛錫者。不犯。",
    "X40n0720_007:0544b22": "律攝云。若安居時。施主持衣價。與苾芻眾。即作",
    "X40n0720_007:0544b23": "委寄此施主心。而受取之。應可信敬淨人居士。為",
    "X40n0720_007:0544b24": "淨施主。作施主物想。執捉無犯。若無施主可得。應",
    "X40n0720_007:0544c01": "持金銀等物。對一苾芻說言。具壽存念。我某甲",
    "X40n0720_007:0544c02": "得此不淨財。當持此不淨財。換取淨財。如是三說。",
    "X40n0720_007:0544c03": "應自持舉。或令餘人舉之(今時末運。此法易行。古今咸採取之。斷宜遵奉",
    "X40n0720_007:0544c04": "矣)。若苾芻於行路中得金銀等。為道糧故。應自持",
    "X40n0720_007:0544c05": "去。或令淨人及求寂持去。應知求寂於金銀等。但",
    "X40n0720_007:0544c06": "制自畜。不遮捉持。比丘尼捨墮。三小眾突吉羅。",
    "X40n0720_007:0544c07": "是謂為犯。",
    "X40n0720_007:0544c08": "開緣　不犯者。若語言知是看是(即是淨語)。若彼有信",
    "X40n0720_007:0544c09": "樂優婆塞守園人。當語彼人言。此物我所不應。汝",
    "X40n0720_007:0544c10": "當知之。若彼人受已。還與比丘者。比丘當為彼人",
    "X40n0720_007:0544c11": "物故受。與淨人掌之。後若得淨衣鉢針筒尼師壇。",
    "X40n0720_007:0544c12": "得貿易持之。若彼人取已。與淨衣鉢若坐具針",
    "X40n0720_007:0544c13": "筒尼師檀。應取持之。若彼人不肯與者。餘比丘",
    "X40n0720_007:0544c14": "當語其人言。佛有教為淨故與汝。應還彼比丘物。",
    "X40n0720_007:0544c15": "若彼人不與。自往語言。佛教比丘。作淨故與汝。當",
    "X40n0720_007:0544c16": "與塔與僧。與和尚同和尚。與阿闍黎同阿闍黎。與",
    "X40n0720_007:0544c17": "諸親屬知識。若教使與本施主。不欲令失彼信施",
    "X40n0720_007:0544c18": "故。如是一切不犯。不犯者最初未制戒等。",
    "X40n0720_007:0544c19": "會詳　警訓引鈔云。一田宅園林。二種植生種。三",
    "X40n0720_007:0544c20": "貯積穀帛。四畜養人僕。五養繫禽獸。六錢寶貴物。",
    "X40n0720_007:0544c21": "七氈褥釜鑊。八象金餝床及諸重物。此之八名。經",
    "X40n0720_007:0544c22": "論及律。盛列通數。顯過不應。又律經言。若有畜者。",
    "X40n0720_007:0544c23": "非我弟子。五分亦云。必定不信我之法律。由此八",
    "X40n0720_007:0544c24": "種。皆長貪壞道。污染梵行。有得穢果。故名不淨也。",
    "X40n0720_007:0545a01": "乃至云。律中在事。小機意狹。故多開畜。涅槃經",
    "X40n0720_007:0545a02": "云。若諸弟子無人供須。時世饑饉。飲食難得。為欲",
    "X40n0720_007:0545a03": "護持建立正法。我聽弟子受畜金銀車乘田宅穀",
    "X40n0720_007:0545a04": "米。貿易所須。雖聽受畜如是等物。要須淨施篤信",
    "X40n0720_007:0545a05": "檀越。會正記云。上明大乘機教俱急。下明小乘",
    "X40n0720_007:0545a06": "機教俱緩。律在事者違事故輕。則顯經宗於理違",
    "X40n0720_007:0545a07": "理故重。小機意狹。不堪故開。反上大乘堪任故重。",
    "X40n0720_007:0545a08": "世人反謂小乘須戒。大乘通方。幾許悞哉。",
    "X40n0720_007:0545a09": "○第十九貨寶戒",
    "X40n0720_007:0545a10": "總釋。",
    "X40n0720_007:0545a11": "此是共戒。尼犯亦同。大乘同制。菩薩應息世譏嫌。",
    "X40n0720_007:0545a12": "即是以利求利。多欲不知足。律攝云。因非法貪。",
    "X40n0720_007:0545a13": "制斯學處。",
    "X40n0720_007:0545a14": "緣起處。",
    "X40n0720_007:0545a15": "佛在耆闍崛山。",
    "X40n0720_007:0545a16": "起緣人。",
    "X40n0720_007:0545a17": "跋難陀往市肆上。以錢易錢持去。諸居士譏嫌。沙",
    "X40n0720_007:0545a18": "門釋子善能賣買。諸比丘聞白佛。呵責結戒。",
    "X40n0720_007:0545a19": "所立戒相。",
    "X40n0720_007:0545a20": "若比丘種種賣買寶物者。尼薩耆波逸提。",
    "X40n0720_007:0545a21": "釋義　種種賣買者。以成金。未成金。成未成金。成",
    "X40n0720_007:0545a22": "銀。未成銀。成未成銀。及錢互相貿易等(已成金者。謂已作成",
    "X40n0720_007:0545a23": "瓔珞具。一切器皿)。錢有八種。金錢。銀錢。鐵錢。銅錢。白鑞錢。",
    "X40n0720_007:0545a24": "鉛錫錢。木錢。胡膠錢。",
    "X40n0720_007:0545b01": "犯緣　此戒具足三緣。方成本罪。一自貪息利。二",
    "X40n0720_007:0545b02": "是重寶。三轉易已成。",
    "X40n0720_007:0545b03": "定罪　此中犯者。種種賣買寶物。以成金易成金。",
    "X40n0720_007:0545b04": "乃至易錢。捨墮。捨法。同前不異。薩婆多云。此",
    "X40n0720_007:0545b05": "戒體以重寶與人。求息利。當與時。捨墮。此戒直",
    "X40n0720_007:0545b06": "一往成罪。不同販賣戒。販賣戒為利故買已還賣。",
    "X40n0720_007:0545b07": "成罪。律攝云。若為三寶出納。或施主作無盡藏。",
    "X40n0720_007:0545b08": "設有馳求。並成非犯。然此等物出利之時。應一倍",
    "X40n0720_007:0545b09": "納質。求好保證。明作契書。年終之日。應告上座及",
    "X40n0720_007:0545b10": "授事人。皆使同知。或復告彼信心鄔波索迦。比",
    "X40n0720_007:0545b11": "丘尼捨墮。三小眾突吉羅。是謂為犯。",
    "X40n0720_007:0545b12": "開緣　不犯者如前。若以錢貿瓔珞具。為佛法僧。",
    "X40n0720_007:0545b13": "若以瓔珞具易錢。為佛法僧。無犯。不犯者最初未",
    "X40n0720_007:0545b14": "制戒等。",
    "X40n0720_007:0545b16": "毗尼關要卷第七"
}