{
    "T32n1636_020:0127b14": "大乘集菩薩學論卷第二十",
    "T32n1636_020:0127b16": "西天譯經三藏朝散大夫",
    "T32n1636_020:0127b17": "試鴻臚少卿宣梵大師賜紫",
    "T32n1636_020:0127b18": "沙門臣日稱等奉　詔譯",
    "T32n1636_020:0127b19": "正命受用品第十五之餘",
    "T32n1636_020:0127b20": "論曰。此復明尸羅清淨。如虛空藏經云。遠離",
    "T32n1636_020:0127b21": "聲聞辟支佛心。於菩提心不生退轉。則於尸",
    "T32n1636_020:0127b22": "羅而得清淨。善男子。譬如虛空體性清淨。菩",
    "T32n1636_020:0127b23": "薩持戒清淨亦爾。虛空無垢。菩薩持戒無垢",
    "T32n1636_020:0127b24": "亦爾。虛空寂靜菩薩持戒寂靜亦爾。虛空無",
    "T32n1636_020:0127b25": "壞。菩薩持戒無壞亦爾。又如虛空無能過勝。",
    "T32n1636_020:0127b26": "菩薩持戒於有情中無有勝者。又如虛空清",
    "T32n1636_020:0127b27": "淨平等。菩薩行忍於諸有情平等和合清淨亦",
    "T32n1636_020:0127b28": "爾。譬如有人手持利斧入娑羅林斷其枝葉。",
    "T32n1636_020:0127b29": "當知彼樹無有瞋恚。不生分別誰能斷者。亦",
    "T32n1636_020:0127c01": "不分別誰所斷者。菩薩行忍亦復如是。是為",
    "T32n1636_020:0127c02": "菩薩最上忍辱猶如虛空。又寶髻經說。身精",
    "T32n1636_020:0127c03": "進清淨。謂若此身猶如影響。所有言說自性",
    "T32n1636_020:0127c04": "無記。了知是心畢竟空寂。當以大悲被慈甲",
    "T32n1636_020:0127c05": "冑。具足諸行深修禪定。於功德法無令缺減。",
    "T32n1636_020:0127c06": "以菩提心觀諸眾生無有缺減。樂行布施乃",
    "T32n1636_020:0127c07": "至方便無有缺減。於慈悲喜捨深心相應無有",
    "T32n1636_020:0127c08": "缺減。於布施愛語利行同事無有缺減。於正",
    "T32n1636_020:0127c09": "念正知無有缺減。於念處正勤神足根力覺",
    "T32n1636_020:0127c10": "支聖道無有缺減。乃至於奢摩他毘鉢舍那",
    "T32n1636_020:0127c11": "無有缺減。捨業煩惱自性無知。修檢其身無",
    "T32n1636_020:0127c12": "令縱逸。常勤佛事成熟有情。咸得清涼安住",
    "T32n1636_020:0127c13": "寂靜。善男子。是名菩薩修禪波羅蜜多行清",
    "T32n1636_020:0127c14": "淨。如是乃至智慧波羅蜜多當如是知。",
    "T32n1636_020:0127c15": "增長勝力品第十六",
    "T32n1636_020:0127c16": "論曰。此明三種增長勝力。謂於所行行常無",
    "T32n1636_020:0127c17": "厭足。所度眾生不生懈退。求佛妙智堅固勇",
    "T32n1636_020:0127c18": "猛。是三種力非諸聲聞所能行故。如寶雲經",
    "T32n1636_020:0127c19": "說。以諸眾生自性怯弱。唯除菩薩顯現增長。",
    "T32n1636_020:0127c20": "又如來祕密經說。時阿闍世王復白佛言。世",
    "T32n1636_020:0127c21": "尊。菩薩具修幾法即能獲得如是勝力。佛言。",
    "T32n1636_020:0127c22": "大王菩薩若修十法獲斯勝利。何等為十。一",
    "T32n1636_020:0127c23": "者菩薩寧捨身命終不棄捨無上正法。二者",
    "T32n1636_020:0127c24": "於一切眾生作謙下想不增慢心。三者於彼",
    "T32n1636_020:0127c25": "劣弱眾生起愍念心不生損害。四者見飢渴",
    "T32n1636_020:0127c26": "眾生施妙飲食。五者見怖畏眾生施其無畏。",
    "T32n1636_020:0127c27": "六者見疾病眾生施藥救療。七者見貧乏眾",
    "T32n1636_020:0127c28": "生惠令滿足。八者見佛塔廟形像圖拭圓淨。",
    "T32n1636_020:0127c29": "九者出歡喜言安慰眾生。十者見彼負重疲",
    "T32n1636_020:0128a01": "困苦惱眾生為除重擔。菩薩若具如是十法。",
    "T32n1636_020:0128a02": "即能獲得如是最勝之力。又海意經說。菩薩",
    "T32n1636_020:0128a03": "若能發起精進。常所堅固勤行樂欲。所起精",
    "T32n1636_020:0128a04": "進無有休息。而諸菩薩即於阿耨多羅三藐",
    "T32n1636_020:0128a05": "三菩提不為難得。何以故。海意。由精進故乃",
    "T32n1636_020:0128a06": "得菩提。若懈怠者於佛菩提遠中復遠。無懈",
    "T32n1636_020:0128a07": "怠者能行布施。乃至無懈怠者能集智慧。如",
    "T32n1636_020:0128a08": "月燈經云。猶如水中生優鉢羅花。應知次第",
    "T32n1636_020:0128a09": "而得增長。當漸修學布施等行。如能斷金剛",
    "T32n1636_020:0128a10": "經云。若菩薩善住布施。所獲福聚不可稱量。",
    "T32n1636_020:0128a11": "又如大般若說。復次舍利子。若菩薩摩訶薩",
    "T32n1636_020:0128a12": "樂欲修習般若波羅蜜多。非少布施而得圓",
    "T32n1636_020:0128a13": "滿。應當施與一切眾生金銀珍寶園林舍宅",
    "T32n1636_020:0128a14": "種種所須隨其意樂。以一切相智方便善巧。",
    "T32n1636_020:0128a15": "而能迴向無量阿僧祇一切眾生。當學般若",
    "T32n1636_020:0128a16": "波羅蜜多。",
    "T32n1636_020:0128a17": "論曰。此明大悲空藏自性清淨受用福聚速",
    "T32n1636_020:0128a18": "疾增長。若無大悲非菩薩行。建立諸善此為",
    "T32n1636_020:0128a19": "根本。如是深心堅固大悲現前。勇猛修作諸",
    "T32n1636_020:0128a20": "相應行。則能獲得尸羅清淨。故有頌云。",
    "T32n1636_020:0128a21": "　如人善鬪戰　　利器心堅勇",
    "T32n1636_020:0128a22": "　若小有懈退　　則為彼所執",
    "T32n1636_020:0128a23": "又如善財往詣聖慈善知識所。即自念言。而",
    "T32n1636_020:0128a24": "我此身於過去世。無勇猛心。無堅固意。無清",
    "T32n1636_020:0128a25": "淨因。受諸輪轉。心樂流蕩顛倒分別。自邪思",
    "T32n1636_020:0128a26": "惟樂習欲行。取著世間無利事業。或於自身",
    "T32n1636_020:0128a27": "所獲義利。起不平等悉皆棄捨。於現在世起",
    "T32n1636_020:0128a28": "大勇悍。揀擇分別真實思惟。於諸菩薩所行",
    "T32n1636_020:0128a29": "正行當勤修作。於諸眾生起增上心多所饒",
    "T32n1636_020:0128b01": "益。於諸佛所發大精進作大善利。莊嚴諸根",
    "T32n1636_020:0128b02": "增長願力。讀誦經典心淨信解。攝持身心不",
    "T32n1636_020:0128b03": "生高舉。常樂出離生老病死憂惱苦海。而於",
    "T32n1636_020:0128b04": "後際樂行菩薩所行之行。應當往詣一切佛",
    "T32n1636_020:0128b05": "剎。敬受如來之所教誨。親近供養善說法師。",
    "T32n1636_020:0128b06": "樂求相應諸佛正法。承事供給諸善知識。開",
    "T32n1636_020:0128b07": "示演說一切佛法。菩薩若能如是思惟觀察。",
    "T32n1636_020:0128b08": "則能增長願力智身。度脫眾生植眾德本。如",
    "T32n1636_020:0128b09": "無盡意經說。菩薩獨一無侶勇猛堅固畢竟",
    "T32n1636_020:0128b10": "攝取阿耨多羅三藐三菩提。深心自修不假",
    "T32n1636_020:0128b11": "他作。以精進鎧而自莊嚴。如諸眾生所作善",
    "T32n1636_020:0128b12": "業。我亦如是悉當作之。及諸菩薩從初發心",
    "T32n1636_020:0128b13": "所修諸行。我亦當行。施非我伴我是施伴。戒",
    "T32n1636_020:0128b14": "忍精進禪定智慧。非是我伴。我是彼伴。諸波",
    "T32n1636_020:0128b15": "羅蜜不能使我。而我能使諸波羅蜜。一切善",
    "T32n1636_020:0128b16": "根皆亦如是。乃至於金剛坐道場壞諸魔眾。",
    "T32n1636_020:0128b17": "一剎那頃以平等相應慧得成阿耨多羅三藐",
    "T32n1636_020:0128b18": "三菩提如金剛幢經說。如日天子出現世間",
    "T32n1636_020:0128b19": "獨一無侶。所歷境界而無退轉。於生盲者不",
    "T32n1636_020:0128b20": "生厭患。於羅睺阿修羅王不生厭患。於乾闥",
    "T32n1636_020:0128b21": "婆城不生厭患。於閻浮提方處穢惡不生厭",
    "T32n1636_020:0128b22": "患。於四天下地界微塵不生厭患。於諸高山",
    "T32n1636_020:0128b23": "煙雲等障皆無厭患。菩薩摩訶薩出現世間",
    "T32n1636_020:0128b24": "亦復如是。以無分別智正念了知。若為眾生",
    "T32n1636_020:0128b25": "之所損害。不生厭患心無退轉。若於菩薩廣",
    "T32n1636_020:0128b26": "大善根而生嫉妬。菩薩於彼不生厭患心無",
    "T32n1636_020:0128b27": "退轉。若復眾生為邪見垢之所染污。菩薩於",
    "T32n1636_020:0128b28": "彼不生厭患心無退轉。若見眾生常為瞋恚",
    "T32n1636_020:0128b29": "之所纏縛。菩薩於彼亦不遠離。若見眾生愚",
    "T32n1636_020:0128c01": "癡覆障煩惱垢重。而復破壞菩提種子。一切",
    "T32n1636_020:0128c02": "世間無能救護。菩薩於彼不生輕慢。何以故。",
    "T32n1636_020:0128c03": "菩薩大悲不見眾生有過失故。猶如日輪出",
    "T32n1636_020:0128c04": "現世間。皆令明顯無有曀障。若復眾生愚癡",
    "T32n1636_020:0128c05": "所覆。不信諸佛不聞正法不識僧田。自所造",
    "T32n1636_020:0128c06": "作種種苦因。或墮地獄傍生鬼界。是時菩薩",
    "T32n1636_020:0128c07": "見彼眾生造是業已。心不動亂亦不揀擇無",
    "T32n1636_020:0128c08": "有驚畏。發堅勇心不生退轉。決定代彼受諸",
    "T32n1636_020:0128c09": "苦惱。所以者何。我當荷負彼諸眾生。乃至世",
    "T32n1636_020:0128c10": "間生老病死苦惱之難。八無暇難。諸輪回難。",
    "T32n1636_020:0128c11": "諸惡見難。壞善法難。生無智難。我當畢竟令",
    "T32n1636_020:0128c12": "脫是難。是諸眾生無明所蔽。愛網所著。有結",
    "T32n1636_020:0128c13": "所縛。諸苦籠縶不生覺了無求出離。常懷疑",
    "T32n1636_020:0128c14": "惑與願相違。於輪回海一向漂沒。我當安住",
    "T32n1636_020:0128c15": "一切智王。令諸眾生成就義利皆得解脫。唯",
    "T32n1636_020:0128c16": "我一人能為救護。假使一切世界悉為惡趣。",
    "T32n1636_020:0128c17": "受苦眾生充滿其中。以我所集一切善根。平",
    "T32n1636_020:0128c18": "等迴向無不與者。乃至最後邊際所經時分。",
    "T32n1636_020:0128c19": "一一惡趣消滅無餘。一一眾生皆得解脫。若使",
    "T32n1636_020:0128c20": "一人未離苦者。我當以身質而出之。願諸眾生",
    "T32n1636_020:0128c21": "因我身故得盡苦際獲安隱樂。各各樂出真",
    "T32n1636_020:0128c22": "實語言。勿相欺誑不生損害。我當令發一切",
    "T32n1636_020:0128c23": "智心離五欲境行菩薩行。畢竟安住無上正",
    "T32n1636_020:0128c24": "等菩提。所以者何。是諸眾生由著欲故攝屬",
    "T32n1636_020:0128c25": "魔境。諸佛世尊之所訶毀。當知貪欲眾苦之",
    "T32n1636_020:0128c26": "本。以是緣故。或作諍訟。或相鬪戰。起諸煩",
    "T32n1636_020:0128c27": "惱。後墮地獄餓鬼畜生。乃至斷生天業遠離",
    "T32n1636_020:0128c28": "諸佛。何由能發無上智王。是諸眾生為欲所",
    "T32n1636_020:0128c29": "沒。熾然燒煮無量過患。我以善根平等回向。",
    "T32n1636_020:0129a01": "令諸眾生皆悉捨離。樂求佛智得涅盤樂。我",
    "T32n1636_020:0129a02": "當為彼作大導師。以方便智令達彼岸。又如",
    "T32n1636_020:0129a03": "日出照四大洲。於諸境界咸令顯現。若王宮",
    "T32n1636_020:0129a04": "殿聚落城邑人民往來所作事業。成熟苗稼",
    "T32n1636_020:0129a05": "滋榮草木。是日天子光明威德。獨出世間決",
    "T32n1636_020:0129a06": "定無二。如是菩薩從初發心。見諸眾生不種",
    "T32n1636_020:0129a07": "善根。即作是念。我當救護一切眾生。我當解",
    "T32n1636_020:0129a08": "脫一切眾生。我當照明一切眾生。我當教誨",
    "T32n1636_020:0129a09": "一切眾生。我當入解一切眾生。我當攝受一",
    "T32n1636_020:0129a10": "切眾生。我當成熟一切眾生皆令安隱斷諸",
    "T32n1636_020:0129a11": "疑惑。又如日輪出現世間。光明普照不假他",
    "T32n1636_020:0129a12": "求。菩薩摩訶薩亦復如是。出現世間見苦眾",
    "T32n1636_020:0129a13": "生。不待他請而方救護。無少善根而不回向。",
    "T32n1636_020:0129a14": "以諸眾生而為莊嚴。又無盡意經云。菩薩不",
    "T32n1636_020:0129a15": "計劫數而求菩提。從生死本至于今日。所經",
    "T32n1636_020:0129a16": "時分不可稱量。於若干劫而作莊嚴。乃至一",
    "T32n1636_020:0129a17": "覩諸佛一發道心。所經諸佛如殑伽沙。承事",
    "T32n1636_020:0129a18": "供養無有懈倦。方能解了一切眾生心之所",
    "T32n1636_020:0129a19": "行。是名菩薩無盡莊嚴。如是修習檀波羅蜜",
    "T32n1636_020:0129a20": "菩提分法。而能具足相好莊嚴。又寶雲經云。",
    "T32n1636_020:0129a21": "菩薩見諸眾生盲無慧眼。[怡-台+龍]悷難調破戒懶",
    "T32n1636_020:0129a22": "墮眾惡悉具。是時菩薩深起厭離求生淨土。",
    "T32n1636_020:0129a23": "願我不聞諸惡之名。作是念已。復更思惟。是",
    "T32n1636_020:0129a24": "諸眾生愚癡瘖啞無涅盤分。不生信心遠離",
    "T32n1636_020:0129a25": "諸佛。我當調伏而救拔之。發是心時。一切魔",
    "T32n1636_020:0129a26": "宮悉皆震動。十方諸佛同聲讚歎。是人不久",
    "T32n1636_020:0129a27": "坐於道場得阿耨多羅三藐三菩提。",
    "T32n1636_020:0129a28": "論曰。如是漸次思惟觀察。則能增長無量福",
    "T32n1636_020:0129a29": "聚。應當質直深心堅固修作。如法集經說。於",
    "T32n1636_020:0129b01": "佛法中質直為本。若諸菩薩無質直心。則是",
    "T32n1636_020:0129b02": "遠離一切佛法。若是具足深心堅固。於未曾",
    "T32n1636_020:0129b03": "聞深妙之法而生渴仰。或於空中山林樹間。",
    "T32n1636_020:0129b04": "自然出於深妙法音而得解了。是故菩薩當",
    "T32n1636_020:0129b05": "如是行。如人有足則能遊行。菩薩若具質直",
    "T32n1636_020:0129b06": "深心。而能修行一切佛法。如人有身則有壽",
    "T32n1636_020:0129b07": "命。菩薩若具質直深心。則能獲得諸佛菩提。",
    "T32n1636_020:0129b08": "如人有命則有財利。菩薩若具質直深心。而",
    "T32n1636_020:0129b09": "能獲得諸佛聖財。譬如大炬其焰熾然。菩薩",
    "T32n1636_020:0129b10": "若具質直深心。於諸佛法則能明了。譬如有",
    "T32n1636_020:0129b11": "雲則能降雨。菩薩若具質直深心。則能宣布",
    "T32n1636_020:0129b12": "諸佛法雨。是故菩薩應當了知質直深心善",
    "T32n1636_020:0129b13": "自守護。譬如樹根腐敗則不能生枝葉花果。",
    "T32n1636_020:0129b14": "菩薩若無質直深心。於諸善法不復生長。亦",
    "T32n1636_020:0129b15": "不能取諸佛菩提。",
    "T32n1636_020:0129b16": "大乘集菩薩學論卷第二十"
}