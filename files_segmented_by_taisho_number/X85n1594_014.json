{
    "X85n1594_014:0577b04": "佛祖綱目卷第十四(宿字號)",
    "X85n1594_014:0577b06": "甲子(周赧王十八年起)丙午(秦昭襄王元年)壬子(秦莊襄王元年)乙卯(秦始",
    "X85n1594_014:0577b07": "皇元年)癸亥(秦始皇九年止)",
    "X85n1594_014:0577b08": "秦嬴姓。起昭襄王丙午。止子嬰甲午。共六主。合",
    "X85n1594_014:0577b09": "四十九年。",
    "X85n1594_014:0577b10": "(壬辰)十三祖迦毗摩羅傳法龍樹",
    "X85n1594_014:0577b11": "迦毗摩羅。華氏國人。初為外道。有徒三千。通諸異論。",
    "X85n1594_014:0577b12": "後於馬鳴尊者。得法領徒。至西印度。彼有太子。名雲",
    "X85n1594_014:0577b13": "自在。仰摩羅名。請於宮中供養。摩羅曰。如來有教。沙",
    "X85n1594_014:0577b14": "門不得親近國王大臣有勢之家。雲自在曰。今我國",
    "X85n1594_014:0577b15": "城之北。有大山焉。山中有一石窟。師可禪寂於此否。",
    "X85n1594_014:0577b16": "摩羅曰諾。即入彼山。行數里。逢一大蠎。摩羅直前。不",
    "X85n1594_014:0577b17": "顧繞摩羅身。摩羅因與授三皈依。蠎聽訖而去。摩羅",
    "X85n1594_014:0577b18": "將至石窟。復有一老人。素服而出。合掌問訊。摩羅曰。",
    "X85n1594_014:0577b19": "汝何所止。答曰。我昔甞為比丘。多樂寂靜。有初學比",
    "X85n1594_014:0577b20": "丘。數來請益。而我煩於應答。起嗔恨想。命終墮為蠎",
    "X85n1594_014:0577b21": "身。住是窟中。今已千載。適遇尊者。獲聞戒法。故來謝",
    "X85n1594_014:0577b22": "耳。摩羅曰。此山更有何人居止。曰此去十里。有大樹。",
    "X85n1594_014:0577b23": "蔭覆五百大龍。其樹王名龍樹。甞為龍眾說法。我亦",
    "X85n1594_014:0577b24": "聽受耳。摩羅遂與徒眾詣彼。龍樹出迎曰深山孤寂。",
    "X85n1594_014:0577c01": "龍蟒所居。大德至尊。何枉神足。曰吾非至尊。來訪賢",
    "X85n1594_014:0577c02": "者。龍樹默念。此師得決定性。明道眼否。是大聖繼真",
    "X85n1594_014:0577c03": "乘否。摩羅曰。汝雖心語。我已意知。但辦出家。何慮我",
    "X85n1594_014:0577c04": "之不聖。龍樹聞已悔謝。摩羅即與度脫。及五百龍眾。",
    "X85n1594_014:0577c05": "俱受具戒。復告之曰。今以如來大法眼藏。付囑於汝。",
    "X85n1594_014:0577c06": "諦聽偈言。非隱非顯法。說是真實際。悟此隱顯法。非",
    "X85n1594_014:0577c07": "愚亦非智。付法已。即現神變。化火焚身。龍樹收五色",
    "X85n1594_014:0577c08": "舍利。建塔焉當此土周赧王四十六年壬辰歲也○",
    "X85n1594_014:0577c09": "龍樹亦名龍勝。南天竺人。乳哺中。聞諸梵志誦四韋",
    "X85n1594_014:0577c10": "馱。凡四萬偈。皆達句義。長而善知眾藝。天文地理星",
    "X85n1594_014:0577c11": "緯圖纖之屬。無不綜練。後因術罹禍。遂悟慾為苦本。",
    "X85n1594_014:0577c12": "出家入石窟。棲止龍樹。為龍眾所歸。遇摩羅付法。於",
    "X85n1594_014:0577c13": "九十日。誦通閻浮所有經書。復念。世界佛經雖妙。句",
    "X85n1594_014:0577c14": "義未盡。我當更為敷演。開悟後學。大龍菩薩。便以神",
    "X85n1594_014:0577c15": "力。接入龍宮。開七寶函。與諸方等經典。九十日中。通",
    "X85n1594_014:0577c16": "解甚多。龍曰。汝今閱經。為徧未耶。樹曰。汝經無量。不",
    "X85n1594_014:0577c17": "可得盡。我今所讀。足過閻浮十倍。龍曰。忉利天上諸",
    "X85n1594_014:0577c18": "經。復過此中。百千萬倍。樹於龍宮修行。深入無生。龍",
    "X85n1594_014:0577c19": "送出宮。是後大弘佛法。造大無畏等論。數十萬偈。(中觀",
    "X85n1594_014:0577c20": "論是其一品。即大智度論是)經云。善逝涅槃後。未來世當有。南天",
    "X85n1594_014:0577c21": "竺比丘。厥號為龍樹。能破有無宗。顯我大乘法。得初",
    "X85n1594_014:0577c22": "歡喜地。往生安養國○樹入龍宮。看藏。見華嚴經。有",
    "X85n1594_014:0577c23": "三本。上本。十三世界微塵數偈。一四天下微塵數品。",
    "X85n1594_014:0577c24": "中本。四十九萬八千八百偈。一千二百品。下本。十萬",
    "X85n1594_014:0578a01": "偈。四十八品。上本非佛不能知。中本惟住地菩薩。乃",
    "X85n1594_014:0578a02": "能知之。遂記下本。回歸西土。西土傳至震旦。八十卷",
    "X85n1594_014:0578a03": "經。三十九品。品分為七處九會。一會菩提場。說六品",
    "X85n1594_014:0578a04": "十一卷。普賢為會主。二會普光明殿。說六品四卷。文",
    "X85n1594_014:0578a05": "殊為會主。三會忉利天。說六品三卷。法慧為會主。四",
    "X85n1594_014:0578a06": "會夜摩天。說四品三卷。功德林為會主。五會兜率天。",
    "X85n1594_014:0578a07": "說三品十二卷。金剛幢為會主。六會他化天。說一品。",
    "X85n1594_014:0578a08": "金剛藏為會主。七重會普光明殿。說十一品十三卷。",
    "X85n1594_014:0578a09": "普賢與如來。普賢品談平等因。如來出現品談平等",
    "X85n1594_014:0578a10": "果。八三會普光明殿。說一品七卷。亦普賢。九會逝多",
    "X85n1594_014:0578a11": "林。說一品二十一卷。則如來與善友也。此乃下本前",
    "X85n1594_014:0578a12": "分三萬六千偈。尚有六萬四千偈。九品在西土。",
    "X85n1594_014:0578a14": "佛祖綱目卷第十四"
}