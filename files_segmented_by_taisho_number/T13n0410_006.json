{
    "T13n0410_006:0706a02": "大方廣十輪經卷第六",
    "T13n0410_006:0706a04": "失譯人名今附北涼錄",
    "T13n0410_006:0706a05": "8 剎利依止輪相品剎利依止輪相品第八",
    "T13n0410_006:0706a06": "「復次，善男子！十種依止行輪，一切聲聞、辟支",
    "T13n0410_006:0706a07": "佛乃至如來皆與同等。若有成就依止輪",
    "T13n0410_006:0706a08": "者，真善剎利乃至真善婦女，速疾得成聲",
    "T13n0410_006:0706a09": "聞法器、辟支佛種，亦能成就如來法器。",
    "T13n0410_006:0706a10": "「何等為十？族姓子！所謂真善剎利乃至真",
    "T13n0410_006:0706a11": "善婦女，身、口、意業淨修法行，有慚有愧，",
    "T13n0410_006:0706a12": "厭惡己身畏五盛陰，不見生死大河彼岸，",
    "T13n0410_006:0706a13": "樂於寂靜離諸憒閙，無有諍心不譏他",
    "T13n0410_006:0706a14": "短，守護諸根心常念定，善觀因果能成",
    "T13n0410_006:0706a15": "就禪定，常樂攝心善解生滅，如是則能成",
    "T13n0410_006:0706a16": "就十依止輪；是名為真善剎利乃至真善",
    "T13n0410_006:0706a17": "婦女，速疾成就聲聞乘、辟支佛種，亦得大",
    "T13n0410_006:0706a18": "乘阿鞞跋致。如是族姓子！能成聲聞、辟支",
    "T13n0410_006:0706a19": "佛乘，依止此輪度諸有海入涅槃城。云",
    "T13n0410_006:0706a20": "何名依止威儀輪？云何名依止？我所謂依",
    "T13n0410_006:0706a21": "止五受陰故，名為依止，於五受陰而作",
    "T13n0410_006:0706a22": "己想決定依止。",
    "T13n0410_006:0706a23": "「云何名威儀？有陰威儀、有界威儀，是名",
    "T13n0410_006:0706a24": "威儀。云何名輪？諸佛神力所持言教，皆",
    "T13n0410_006:0706a25": "名為輪及與劍輪。如是聲聞、辟支佛人，依",
    "T13n0410_006:0706a26": "止此輪求涅槃道，染著依止，不任大乘清",
    "T13n0410_006:0706a27": "淨法器。",
    "T13n0410_006:0706a28": "「云何依止？依止陰、界心生驚怖，依止厭",
    "T13n0410_006:0706a29": "離、依止於身而求解脫，度脫己苦以己受",
    "T13n0410_006:0706b01": "陰。為求一切眾生解脫，以著己受故，而",
    "T13n0410_006:0706b02": "不堪受大乘法也！但自為己不為眾生，",
    "T13n0410_006:0706b03": "無大悲心，以是故不住大乘。久住生",
    "T13n0410_006:0706b04": "死便捨他苦，為欲斷己煩惱故，不能捨",
    "T13n0410_006:0706b05": "於手、足、頭、目，是故不任大乘法器，亦不求",
    "T13n0410_006:0706b06": "於大乘道輪，而亦不求梵音輪也，是故不",
    "T13n0410_006:0706b07": "任大乘之器，獨一無伴入涅槃城。以是",
    "T13n0410_006:0706b08": "義故，若有眾生，不聞聲聞、辟支佛乘，諸",
    "T13n0410_006:0706b09": "行不具善根不熟微少精進；若此人前有",
    "T13n0410_006:0706b10": "所說法，二俱得罪，亦是擾亂一切諸佛。以",
    "T13n0410_006:0706b11": "是義故，若有眾生，於聲聞、辟支佛乘，而",
    "T13n0410_006:0706b12": "不成熟諸善根者，若聽微妙大乘經者，彼",
    "T13n0410_006:0706b13": "人愚癡自謂為智，墮於斷見，如是人等說",
    "T13n0410_006:0706b14": "無因果、無善惡業，亦於我法而作壞亂，非",
    "T13n0410_006:0706b15": "法言法，非沙門自稱沙門，非比丘言是",
    "T13n0410_006:0706b16": "比丘，遮斷一切聲聞、辟支佛乘而不流",
    "T13n0410_006:0706b17": "布。",
    "T13n0410_006:0706b18": "「若於聲聞、辟支佛法，出家受具足戒，為集",
    "T13n0410_006:0706b19": "一切諸善根故，故任法器及不任者，學無",
    "T13n0410_006:0706b20": "學人，善巧言辭機辯無礙已證諸果，乃至真",
    "T13n0410_006:0706b21": "善凡夫具足持戒，於是等邊而作罵詈，奪",
    "T13n0410_006:0706b22": "其衣鉢執縛繫閉。如是斷常是人中羅剎，得",
    "T13n0410_006:0706b23": "人身難，寧墮地獄得無量罪，不受人身",
    "T13n0410_006:0706b24": "起於斷見；是故生常愚癡口不能語，乃至",
    "T13n0410_006:0706b25": "命終趣阿鼻地獄，人身難得。於阿僧祇劫",
    "T13n0410_006:0706b26": "設得人身，於諸佛界生五濁世，身常瘖",
    "T13n0410_006:0706b27": "啞、口不能語、耳無所聞，如是等病逼切",
    "T13n0410_006:0706b28": "其身志意錯亂；無有飲食資產財業，遠離",
    "T13n0410_006:0706b29": "善知識成就諸惡，亦為惡見之所覆障；",
    "T13n0410_006:0706c01": "造眾逆罪而說斷見，惱亂我等聲聞弟子，",
    "T13n0410_006:0706c02": "持戒清淨修功德者，為惡所染。若人下根下",
    "T13n0410_006:0706c03": "精進，不求聲聞、辟支佛乘，於大乘道而生",
    "T13n0410_006:0706c04": "斷見，欲求人身尚難可得，況求聲聞、辟",
    "T13n0410_006:0706c05": "支佛乘。於此二乘尚不能行，況復能了",
    "T13n0410_006:0706c06": "甚深大乘。",
    "T13n0410_006:0706c07": "「譬如坏瓶多諸穿穴，若盛油水則皆漏盡",
    "T13n0410_006:0706c08": "而俱失壞。何以故？是器過故。若有眾生根",
    "T13n0410_006:0706c09": "不熟者，亦復如是同彼瓶相。善男子！如",
    "T13n0410_006:0706c10": "盲人前示種種寶，如是無智慧者，憍慢放",
    "T13n0410_006:0706c11": "逸乃至斷見，廣示大乘亦復如是不能了",
    "T13n0410_006:0706c12": "知。",
    "T13n0410_006:0706c13": "「譬如有人其身臭穢，雖以旃檀沈水香等",
    "T13n0410_006:0706c14": "種種塗身，猶不能香。如是不勤求聲聞、辟",
    "T13n0410_006:0706c15": "支佛乘，不斷惡業乃至邪見，若以摩訶衍",
    "T13n0410_006:0706c16": "大乘香塗，猶故不香。譬如薄田，雖殖好",
    "T13n0410_006:0706c17": "種終不能成；如是不能勤求聲聞、辟支佛",
    "T13n0410_006:0706c18": "乘，於彼五欲不生厭離，如是之人若以摩",
    "T13n0410_006:0706c19": "訶衍道而為說之，則不能成。譬如毒瓶著",
    "T13n0410_006:0706c20": "少石蜜，不任食用；若不能修聲聞、辟支",
    "T13n0410_006:0706c21": "佛乘乃至大乘，言無因果者，若欲為說大",
    "T13n0410_006:0706c22": "乘經典，不能令彼如聞修學，則不信受，猶",
    "T13n0410_006:0706c23": "如毒瓶置少石蜜。如是不任聲聞、辟支佛",
    "T13n0410_006:0706c24": "器，而置大乘味者，當知是等二俱無用。亦",
    "T13n0410_006:0706c25": "如狂人前，若彈箜篌、箏、笛、鼓、貝，作眾伎樂",
    "T13n0410_006:0706c26": "不能解了；如是不能勤求聲聞、辟支佛",
    "T13n0410_006:0706c27": "乘，有重貪欲、瞋恚、愚癡，乃至於聲聞乘根",
    "T13n0410_006:0706c28": "不熟者，若為說摩訶衍道亦不能了。",
    "T13n0410_006:0706c29": "「譬如有人不持鎧杖而入戰陣，既入之",
    "T13n0410_006:0707a01": "後必當得於無量苦惱；如是不能勤求聲",
    "T13n0410_006:0707a02": "聞、辟支佛乘根不熟者，若為顯示摩訶衍",
    "T13n0410_006:0707a03": "乘亦復如是，必當得彼無量苦惱。",
    "T13n0410_006:0707a04": "「是故，善男子！有智之人先觀眾生然後說法，",
    "T13n0410_006:0707a05": "以慈、悲、喜、捨心，及利益心，不懈怠心；以忍",
    "T13n0410_006:0707a06": "辱心，不憍慢，放逸心，無嫉妬心，無悋惜心，",
    "T13n0410_006:0707a07": "以修定心，為人說法，亦不令他墮墜惡趣",
    "T13n0410_006:0707a08": "不如意處。是故如來能知他心救濟眾生，",
    "T13n0410_006:0707a09": "隨其信輪而為說法，以大莊嚴而自莊",
    "T13n0410_006:0707a10": "嚴。",
    "T13n0410_006:0707a11": "「若為菩薩摩訶薩說法，恒以大悲因緣，為",
    "T13n0410_006:0707a12": "斷眾生一切結使，而為說法度諸有海。為",
    "T13n0410_006:0707a13": "於三乘中隨使成就一乘故而為說法，終",
    "T13n0410_006:0707a14": "不欲令墮於生死而為說法。分別諸陰而",
    "T13n0410_006:0707a15": "為說法，分別諸入而為說法，分別諸界而",
    "T13n0410_006:0707a16": "為說法，分別欲界道而為說法，分別色界、",
    "T13n0410_006:0707a17": "無色界道而為說法。不為今世有，不為後",
    "T13n0410_006:0707a18": "世有，不為行有，不為心想有，不為心",
    "T13n0410_006:0707a19": "行有，不為意思有，不為無明有，乃至不",
    "T13n0410_006:0707a20": "為生、老、病、死有，不為行、無行眾生而為說",
    "T13n0410_006:0707a21": "法，乃至行非行寂滅而為說法，一切想無生",
    "T13n0410_006:0707a22": "而為說法。",
    "T13n0410_006:0707a23": "「云何名行？行者名為死此生彼，若能覆此",
    "T13n0410_006:0707a24": "生死名滅行非行。",
    "T13n0410_006:0707a25": "「云何名輪？如如意寶能持一切，遍滿虛空",
    "T13n0410_006:0707a26": "度諸國土。觀察世間諸行起滅猶如幻化，",
    "T13n0410_006:0707a27": "不與聲聞、辟支佛共；是故名斷一切行輪。",
    "T13n0410_006:0707a28": "「如是，善男子！如來以如是相，為諸眾生種",
    "T13n0410_006:0707a29": "種說法，亦如虛空無有分別，與無量三昧",
    "T13n0410_006:0707b01": "自在遊戲而為說法。",
    "T13n0410_006:0707b02": "「如是菩薩以大莊嚴而自莊嚴，為諸眾生，",
    "T13n0410_006:0707b03": "說色非空，離色非空；乃至識非空，離識亦",
    "T13n0410_006:0707b04": "非空。眼非空，離眼亦非空；乃至意非空，離",
    "T13n0410_006:0707b05": "意亦非空。眼識非空，離眼識亦非空；意識",
    "T13n0410_006:0707b06": "非空，離意識亦非空。空處非空，離空處亦",
    "T13n0410_006:0707b07": "非空；識處非空，離識處亦非空；無所有處",
    "T13n0410_006:0707b08": "非空，離無所有處亦非空；非想非非想處非",
    "T13n0410_006:0707b09": "空，離非想非非想處亦非空。四念處非空，",
    "T13n0410_006:0707b10": "離四念處亦非空；道亦非空，離道亦非空。",
    "T13n0410_006:0707b11": "十二因緣，三不護法，十力，四無所畏，十八不",
    "T13n0410_006:0707b12": "共法，大慈、大悲、大喜、大捨，乃至涅槃非空，離",
    "T13n0410_006:0707b13": "涅槃亦非空。善男子！是名如來中道實義",
    "T13n0410_006:0707b14": "決定性相，為他眾生分別演說諸行無生，",
    "T13n0410_006:0707b15": "住持正法，遍滿虛空，乃至無量禪定一切法",
    "T13n0410_006:0707b16": "相。皆如日光照明開示令入三乘，為得涅",
    "T13n0410_006:0707b17": "槃令得解脫。",
    "T13n0410_006:0707b18": "「菩薩摩訶薩如是說法，為最第一利益眾生。",
    "T13n0410_006:0707b19": "諦聽甚深法已，隨意所欲，於三乘中，隨",
    "T13n0410_006:0707b20": "所修習種種善根則善住一乘，亦不增益",
    "T13n0410_006:0707b21": "諸不善法，其行堅固不退涅槃。",
    "T13n0410_006:0707b22": "「菩薩摩訶薩為斷無量生死劫苦而為說法；",
    "T13n0410_006:0707b23": "亦為聲聞、辟支佛乘眾生令度四流。",
    "T13n0410_006:0707b24": "「菩薩摩訶薩為斷一切眾生四流而為說法；",
    "T13n0410_006:0707b25": "聲聞、辟支佛乘但為自己斷四流故而為說",
    "T13n0410_006:0707b26": "法。",
    "T13n0410_006:0707b27": "「菩薩摩訶薩為斷眾生煩惱病故而為說法；",
    "T13n0410_006:0707b28": "聲聞、緣覺為斷己煩惱故而為說法。",
    "T13n0410_006:0707b29": "「菩薩為斷眾生煩惱業習使無餘故而為說",
    "T13n0410_006:0707c01": "法；聲聞、緣覺雖斷煩惱習有餘故而為說",
    "T13n0410_006:0707c02": "法。",
    "T13n0410_006:0707c03": "「菩薩摩訶薩為令眾生得大悲果報故而為",
    "T13n0410_006:0707c04": "說法；聲聞、緣覺離於大悲而為說法。",
    "T13n0410_006:0707c05": "「菩薩摩訶薩但為悲愍諸眾生故而為說法；",
    "T13n0410_006:0707c06": "聲聞、緣覺雖復說法，實無悲愍利益之心。「菩",
    "T13n0410_006:0707c07": "薩摩訶薩為滅眾生諸毒苦故而為說法；聲",
    "T13n0410_006:0707c08": "聞、緣覺但滅己苦故而為說法。",
    "T13n0410_006:0707c09": "「菩薩摩訶薩為滿一切法味故而為說法；聲",
    "T13n0410_006:0707c10": "聞、緣覺自滿己法故而為說法。",
    "T13n0410_006:0707c11": "「菩薩摩訶薩為一切眾生得法光照成大",
    "T13n0410_006:0707c12": "明故而為說法；聲聞、緣覺但為自得法之照",
    "T13n0410_006:0707c13": "明，不為眾生演說法相。「善男子！是名略",
    "T13n0410_006:0707c14": "說滅除一切大無明闇得大明故，而欲",
    "T13n0410_006:0707c15": "成就一切種智悉覺悟故，乃為他人分別",
    "T13n0410_006:0707c16": "說法。聲聞、緣覺為欲滅己無明闇障，內自",
    "T13n0410_006:0707c17": "照明得正覺悟。",
    "T13n0410_006:0707c18": "「善男子！聲聞、緣覺不為眾生而生厭惡，不",
    "T13n0410_006:0707c19": "為愍救度脫他人，不為於他令得名譽",
    "T13n0410_006:0707c20": "稱揚讚歎，不喜他人而生諂曲，但自護己",
    "T13n0410_006:0707c21": "不護於彼，不為安樂一切眾生。聲聞、緣覺",
    "T13n0410_006:0707c22": "若見他人有微少過，必起身、口、意業等",
    "T13n0410_006:0707c23": "罪。",
    "T13n0410_006:0707c24": "「善男子！菩薩摩訶薩住大乘者，皆悉救護",
    "T13n0410_006:0707c25": "慈愍於他，乃至不見眾生身、口、意業過。",
    "T13n0410_006:0707c26": "「善男子！若有眾生，起於麁弊愚癡惡口，自",
    "T13n0410_006:0707c27": "謂為智乃至不離邪見，為求他利而生嫉",
    "T13n0410_006:0707c28": "妬，貪著名稱自舉輕他，不能守護身、口、",
    "T13n0410_006:0707c29": "意等，心常念惡無有愍傷，而喜惱亂選",
    "T13n0410_006:0708a01": "擇福田。若有依我而出家者，不見其過輕",
    "T13n0410_006:0708a02": "毀罵詈心常散亂，不自省己念譏彼闕，於",
    "T13n0410_006:0708a03": "大乘人雖生願樂無寂靜心，起重惡心",
    "T13n0410_006:0708a04": "永離他人，恒作是語而自稱說，是大乘人",
    "T13n0410_006:0708a05": "亦教他讀誦，但自讚己非毀於他；以是義",
    "T13n0410_006:0708a06": "故，讚歎大乘自不調伏。於大乘道而欲",
    "T13n0410_006:0708a07": "教他修行大乘便作是說，自謂大乘。譬",
    "T13n0410_006:0708a08": "諸惡行律師，而教人言。如是諂曲難得人",
    "T13n0410_006:0708a09": "身，亦失聲聞、辟支佛乘，常趣惡道，不欲親",
    "T13n0410_006:0708a10": "近諸有智者，而唱是言作師子吼：『我是大",
    "T13n0410_006:0708a11": "乘。』善男子！譬如有驢著師子皮，自以為師",
    "T13n0410_006:0708a12": "子，有人遠見亦謂師子。驢未鳴時無能分",
    "T13n0410_006:0708a13": "別，既出聲已遠近皆知非實師子，諸人見",
    "T13n0410_006:0708a14": "者皆悉唾言：『此弊惡驢，非師子也。』我今",
    "T13n0410_006:0708a15": "所說亦如是等，若造十惡燒滅人種，非諸",
    "T13n0410_006:0708a16": "聲聞、辟支佛器，敗壞種子，如是愚癡誑惑他",
    "T13n0410_006:0708a17": "言：『我是大乘。』善男子！譬如有人而無手足",
    "T13n0410_006:0708a18": "欲至戰陣無所堪施，破戒之人亦復如是，",
    "T13n0410_006:0708a19": "欲與結使煩惱戰鬪，我說是人終無果報，",
    "T13n0410_006:0708a20": "毀犯禁戒作惡行者，於一切處不成法",
    "T13n0410_006:0708a21": "器。若自說言：『我是大乘。』能破一切眾生煩惱",
    "T13n0410_006:0708a22": "塵勞大陣，亦為眾生住八正道入無畏城，",
    "T13n0410_006:0708a23": "則無是處。",
    "T13n0410_006:0708a24": "「何以故？若有眾生，威儀清淨慚愧具足，畏",
    "T13n0410_006:0708a25": "於後世，遠離一切不善等法，喜樂一切諸善",
    "T13n0410_006:0708a26": "功德，而於眾生起大悲心，亦能濟度一切",
    "T13n0410_006:0708a27": "苦厄，救護生死諸怖畏者，不著己樂慶於",
    "T13n0410_006:0708a28": "彼樂，常勤精進專念不捨，心樂寂定捨於",
    "T13n0410_006:0708a29": "諂偽、邪惑、欺誑，善知業、知業果報，不著五",
    "T13n0410_006:0708b01": "欲，世間八法所不能染，樂觀陰、界，如救",
    "T13n0410_006:0708b02": "頭然如救衣然，安住聲聞種。有如是相",
    "T13n0410_006:0708b03": "名聲聞乘，則於大乘所不堪任。辟支佛乘",
    "T13n0410_006:0708b04": "復有何相？若人具上二十法者，則能常觀",
    "T13n0410_006:0708b05": "五受陰生滅等相，明觀諸法皆因緣生，亦知",
    "T13n0410_006:0708b06": "滅相。如是之人不任大乘，不能成於大乘",
    "T13n0410_006:0708b07": "法器。」爾時如來以是義故而說偈言：",
    "T13n0410_006:0708b08": "「剎利依止十，　　婆羅門、首陀，",
    "T13n0410_006:0708b09": "若修真善行，　　堪為聲聞器。",
    "T13n0410_006:0708b10": "辟支佛勝乘，　　三業悉清淨；",
    "T13n0410_006:0708b11": "守護於諸根，　　所說好柔軟。",
    "T13n0410_006:0708b12": "分別觀諸陰，　　界、入亦復然；",
    "T13n0410_006:0708b13": "樂獨空閑處，　　善慧觀因緣。",
    "T13n0410_006:0708b14": "常攝於諸根，　　依止是十輪；",
    "T13n0410_006:0708b15": "於諸無壞乘，　　堪任為法器。",
    "T13n0410_006:0708b16": "念度於有海，　　等行於三輪；",
    "T13n0410_006:0708b17": "不依於結使，　　而近解脫門。",
    "T13n0410_006:0708b18": "不任大乘器，　　不具大勝輪；",
    "T13n0410_006:0708b19": "不勤求大乘，　　并諸下根者。",
    "T13n0410_006:0708b20": "若有愚癡人，　　心常懷懈怠；",
    "T13n0410_006:0708b21": "是故非大乘，　　亦不堪大器。",
    "T13n0410_006:0708b22": "獨一求解脫，　　癡諂無愍行；",
    "T13n0410_006:0708b23": "常行於斷見，　　彼亦趣惡道。",
    "T13n0410_006:0708b24": "棄捨於正法，　　而說於非法；",
    "T13n0410_006:0708b25": "遮斷三乘道，　　捨律欲愛具。",
    "T13n0410_006:0708b26": "惱壞賢聖法，　　打擲袈裟者；",
    "T13n0410_006:0708b27": "毀訾而誹謗，　　亦自壞其身。",
    "T13n0410_006:0708b28": "為欲修人身，　　不舌𤴽而死；",
    "T13n0410_006:0708b29": "常值諸佛者，　　顯示三乘法。",
    "T13n0410_006:0708c01": "欲熾然三乘，　　及與分別者；",
    "T13n0410_006:0708c02": "歡喜而顯示，　　必成佛無疑。",
    "T13n0410_006:0708c03": "破戒而嫉妬，　　自讚復毀他；",
    "T13n0410_006:0708c04": "是智者所棄，　　得佛三界尊。",
    "T13n0410_006:0708c05": "以悲心說法，　　隨心之所樂；",
    "T13n0410_006:0708c06": "具分別三乘，　　必成佛無疑。",
    "T13n0410_006:0708c07": "說法如虛空，　　而心無所依；",
    "T13n0410_006:0708c08": "陰、界、入皆空，　　必成佛無疑。",
    "T13n0410_006:0708c09": "佷戾喜破戒，　　若聞讚大乘；",
    "T13n0410_006:0708c10": "詐稱為菩薩，　　驢披師子皮。",
    "T13n0410_006:0708c11": "我今為眾說，　　欲得勝菩提；",
    "T13n0410_006:0708c12": "護持於十善，　　莫壞於我法。",
    "T13n0410_006:0708c13": "我於餘經說，　　行第一菩提；",
    "T13n0410_006:0708c14": "離聲聞、緣覺，　　為淨眾生說。",
    "T13n0410_006:0708c15": "曾供億諸佛，　　滅惡心解脫；",
    "T13n0410_006:0708c16": "我從彼所聞，　　但一無二乘。",
    "T13n0410_006:0708c17": "此眾說三乘，　　有住聲聞者；",
    "T13n0410_006:0708c18": "心惱多造作，　　不任道器故。",
    "T13n0410_006:0708c19": "有住於緣覺，　　愚闇於勝法；",
    "T13n0410_006:0708c20": "不任上乘器，　　隨所欲而說。",
    "T13n0410_006:0708c21": "頭陀聞解脫，　　當墮於惡道；",
    "T13n0410_006:0708c22": "冷陰而服乳，　　終不能差病。",
    "T13n0410_006:0708c23": "如是聲聞器，　　狂心說斷見；",
    "T13n0410_006:0708c24": "是故先觀察，　　然後應說法。」",
    "T13n0410_006:0708c25": "爾時，世尊說是偈已，於大眾中無量百千",
    "T13n0410_006:0708c26": "人民，多有空亂意眾生，斷於善根、說無因",
    "T13n0410_006:0708c27": "果趣向惡道，若得正見，在世尊前能至心",
    "T13n0410_006:0708c28": "懺悔，而白佛言：「我於如來正法之中，久修",
    "T13n0410_006:0708c29": "聲聞殖諸善根，而不能成聲聞法器；方",
    "T13n0410_006:0709a01": "復更求辟支佛乘，愚惑不了更起斷見獲",
    "T13n0410_006:0709a02": "無量罪。我等今悉於世尊前誠心懺悔，唯",
    "T13n0410_006:0709a03": "願哀愍受我等懺悔，拔除罪根不受惡報，",
    "T13n0410_006:0709a04": "還修善根求聲聞乘。」佛言：「善哉，善哉！善男",
    "T13n0410_006:0709a05": "子！汝等若能發露誠心懺悔，於我法中說",
    "T13n0410_006:0709a06": "有二種得無所犯：一者、本不作惡；二者、",
    "T13n0410_006:0709a07": "作已能悔，是二種人俱獲清淨。」爾時，世尊為",
    "T13n0410_006:0709a08": "無量百千眾生，隨順其心說四諦法，有",
    "T13n0410_006:0709a09": "得法忍，有得世間第一法，有得須陀洹",
    "T13n0410_006:0709a10": "果，有得斯陀含果，有得阿那含果，復有八",
    "T13n0410_006:0709a11": "万四千比丘，不受諸法漏盡意解得阿羅",
    "T13n0410_006:0709a12": "漢。",
    "T13n0410_006:0709a13": "爾時，眾會復有七千五那由他百千人等，",
    "T13n0410_006:0709a14": "墮於斷見斷諸善根應趣惡道者，還得",
    "T13n0410_006:0709a15": "正見；悉於佛前自歸發露誠心懺悔，作如",
    "T13n0410_006:0709a16": "是言：「我等本種辟支佛因緣而不能成，今",
    "T13n0410_006:0709a17": "聞大乘心生愛樂。我等愚闇便起斷見言",
    "T13n0410_006:0709a18": "無因果，以是因緣造作無量身、口、意業諸",
    "T13n0410_006:0709a19": "餘惡業。以是義故，於多劫中常墮惡道",
    "T13n0410_006:0709a20": "受無量苦。今於佛前皆悉發露，至心懺",
    "T13n0410_006:0709a21": "悔不敢覆藏，為欲滿足緣覺乘故，隨彼",
    "T13n0410_006:0709a22": "意說得光明三昧，逮不退轉辟支佛乘。」時",
    "T13n0410_006:0709a23": "彼眾中復有八十那由他百千眾生舌不能",
    "T13n0410_006:0709a24": "語，皆於過去誹謗無量恒沙諸佛所說正",
    "T13n0410_006:0709a25": "法，乃至誹謗一句一偈，以是罪業不能懺",
    "T13n0410_006:0709a26": "悔，佛神力故令使今日皆悉能言。",
    "T13n0410_006:0709a27": "爾時，世尊知而故問：「汝等宿世作何惡業，於",
    "T13n0410_006:0709a28": "此會中口不能語？」彼即答言：「我於過去毘",
    "T13n0410_006:0709a29": "鉢尸佛法中誹謗大乘。」或有說言謗聲聞",
    "T13n0410_006:0709b01": "乘，或有說言謗辟支佛乘。「以是業障罪",
    "T13n0410_006:0709b02": "報因緣，於九十一劫墜墮生死，常處地",
    "T13n0410_006:0709b03": "獄及受餓鬼，舌不能語受大苦惱。始於今",
    "T13n0410_006:0709b04": "日得復人身，蒙佛神力始今得語。佛神",
    "T13n0410_006:0709b05": "力故得宿命智，能知過去一切所作惡業因",
    "T13n0410_006:0709b06": "緣。」",
    "T13n0410_006:0709b07": "有說尸棄佛、隨葉佛、拘樓秦佛、拘那含牟尼",
    "T13n0410_006:0709b08": "佛、迦葉佛所，誹謗正法乃至一句一偈，以",
    "T13n0410_006:0709b09": "佛神力悉知過去所作惡行，一切業障皆悉",
    "T13n0410_006:0709b10": "明了。",
    "T13n0410_006:0709b11": "爾時，眾會無量百千聲聞，無量百千菩薩摩",
    "T13n0410_006:0709b12": "訶薩，從座而起自歸向佛發露懺悔：「我等",
    "T13n0410_006:0709b13": "皆於過去無量諸佛法中，若任法器及不",
    "T13n0410_006:0709b14": "任者，諸聲聞眾多起譏訶，自舉輕他，誹謗",
    "T13n0410_006:0709b15": "毀罵揚惡遏善，以是業障墮三惡道具受",
    "T13n0410_006:0709b16": "苦痛。雖復供養過去諸佛，及大菩薩摩訶",
    "T13n0410_006:0709b17": "薩眾，乃至懺悔受持禁戒，得聞佛法自學",
    "T13n0410_006:0709b18": "教他，但以誹謗餘業障故，不能得趣寂",
    "T13n0410_006:0709b19": "滅涅槃及禪定樂。如是罪緣，今向世尊自",
    "T13n0410_006:0709b20": "歸發露至心懺悔。」復有說言：「我等於諸如來",
    "T13n0410_006:0709b21": "聲聞弟子，奪其財業及諸飲食或繫牢獄，",
    "T13n0410_006:0709b22": "以是業故墮三惡道受大重苦。我等雖",
    "T13n0410_006:0709b23": "於過去諸佛世尊及大菩薩前，發露懺悔，",
    "T13n0410_006:0709b24": "受持、讀誦種種禁戒，但以餘罪業障因緣，",
    "T13n0410_006:0709b25": "不能得向寂滅涅槃及禪定樂。今於佛前",
    "T13n0410_006:0709b26": "皆悉懺悔，一切餘業無量罪障，唯願世尊",
    "T13n0410_006:0709b27": "受我等懺，拔除一切三惡道苦。自今以後願",
    "T13n0410_006:0709b28": "佛神力，令我所樂隨意無礙，得於涅槃及禪",
    "T13n0410_006:0709b29": "定樂。」",
    "T13n0410_006:0709c01": "爾時，世尊告諸聲聞及大菩薩：「此是五逆餘",
    "T13n0410_006:0709c02": "業罪障，但有名字無有實法，皆由惱亂",
    "T13n0410_006:0709c03": "聲聞弟子能生大罪。何以故？破毀禁戒諸",
    "T13n0410_006:0709c04": "惡比丘，猶能為諸無量百千萬那由他人",
    "T13n0410_006:0709c05": "而作珍寶之大伏藏，況持淨戒熾然三寶",
    "T13n0410_006:0709c06": "者而起擾亂，是即名為斷三寶種成就惡",
    "T13n0410_006:0709c07": "業，亦名壞於一切眾生法眼毀佛正法。",
    "T13n0410_006:0709c08": "「若見有人依我出家而擾亂者，如是業障",
    "T13n0410_006:0709c09": "過諸逆罪。我今當以悲心哀愍汝等，如是",
    "T13n0410_006:0709c10": "業障悉聽懺悔永盡無餘。於賢劫中千佛",
    "T13n0410_006:0709c11": "出世，汝於其所亦悉懺悔，終不復起誹謗",
    "T13n0410_006:0709c12": "正法。其最後佛，號曰樓至如來、應供、至真、等",
    "T13n0410_006:0709c13": "正覺，汝於彼佛皆悉發露，一切業障永",
    "T13n0410_006:0709c14": "盡消滅。」時諸菩薩及大聲聞俱共白佛：「唯",
    "T13n0410_006:0709c15": "然，世尊！如教修行。我等於賢劫中，當墮三",
    "T13n0410_006:0709c16": "惡及阿鼻獄，受種種苦猶能堪忍，況復於",
    "T13n0410_006:0709c17": "彼樓至如來，令我懺悔使得正見，解諸",
    "T13n0410_006:0709c18": "邪見業障眾罪皆悉消除。」爾時，如來讚諸聲",
    "T13n0410_006:0709c19": "聞及大菩薩：「善哉，善哉！汝等能以如是勇猛",
    "T13n0410_006:0709c20": "精進，令本惡業皆悉消滅，能生信解第一",
    "T13n0410_006:0709c21": "恭敬，值遇諸佛得諸三昧，棄捨結漏得阿",
    "T13n0410_006:0709c22": "羅漢。」",
    "T13n0410_006:0709c23": "爾時，世尊告金剛藏菩薩摩訶薩：「善男子！我",
    "T13n0410_006:0709c24": "以佛眼皆悉觀見，無量阿僧祇百千那由他",
    "T13n0410_006:0709c25": "眾生，剎利旃陀羅乃至男女旃陀羅，於未來",
    "T13n0410_006:0709c26": "世少種善根而得人身，為惡知識之所破",
    "T13n0410_006:0709c27": "壞，於甚深法不生信樂多起謗毀，於熾",
    "T13n0410_006:0709c28": "然法具足聲聞、辟支佛乘者，或有遮斷大",
    "T13n0410_006:0709c29": "乘者，於我聲聞弟子，成器不成器者如上",
    "T13n0410_006:0710a01": "所說，以愚癡故自謂為智。於此終沒，無數",
    "T13n0410_006:0710a02": "百千劫，於地獄中受無量苦，如先所說。",
    "T13n0410_006:0710a03": "「是諸人等雖得人身，寧受阿鼻地獄諸大",
    "T13n0410_006:0710a04": "重罪，終不受是謗法人身。何以故？隨順惡",
    "T13n0410_006:0710a05": "知識憍慢自恣，常作如是諸惡業者，終不",
    "T13n0410_006:0710a06": "得度生死彼岸，四流所漂受大苦惱。」",
    "T13n0410_006:0710a07": "當於爾時有大智者，而為涕淚作如是言：",
    "T13n0410_006:0710a08": "「視諸眾生難得人身，遠離信心及大誓願，",
    "T13n0410_006:0710a09": "離於心相，離於正見，離善知識，離於時",
    "T13n0410_006:0710a10": "節，離於方所，離於持戒、禪定、智慧。如是",
    "T13n0410_006:0710a11": "眾生以愚癡故憍慢自恣，有如是想毀",
    "T13n0410_006:0710a12": "壞佛法，悉如上說。世尊！我從今日亦於佛",
    "T13n0410_006:0710a13": "前而發誓願，我等雖處生死不壞正法，",
    "T13n0410_006:0710a14": "願於未來世諸佛法中不斷三寶。」",
    "T13n0410_006:0710a15": "爾時，復有大士聰明智慧，從座而起合掌叉",
    "T13n0410_006:0710a16": "手而發誓言：「我等雖在生死，不得法忍已",
    "T13n0410_006:0710a17": "來，於其中間願莫受身，莫作輔相大臣，",
    "T13n0410_006:0710a18": "乃至令長村邑聚落等主，不作國師軍幢將",
    "T13n0410_006:0710a19": "師長宿之處，不作祠祀主估客商人處，不",
    "T13n0410_006:0710a20": "作居士處，不作麁人處，不作斷事處，若",
    "T13n0410_006:0710a21": "不得法忍，不於眾生居自在處，若作是",
    "T13n0410_006:0710a22": "等則於佛法名重因緣，必當墮於阿鼻地",
    "T13n0410_006:0710a23": "獄。」一切大眾，天、龍、夜叉、乾闥婆、阿修羅、迦樓",
    "T13n0410_006:0710a24": "羅、緊那羅、摩睺羅伽、人非人等，皆悉泣淚而",
    "T13n0410_006:0710a25": "白佛言：「世尊！我等本處生死所作惡業，若",
    "T13n0410_006:0710a26": "身業、若口業、若意業，多所造作，或復隨喜，",
    "T13n0410_006:0710a27": "今於佛前皆悉發露，懺悔除滅更不敢作。」",
    "T13n0410_006:0710a28": "如是第二、第三亦復如是，不於生死隨",
    "T13n0410_006:0710a29": "惡知識，亦願我身不造惡業，悉如上說。",
    "T13n0410_006:0710b01": "爾時，世尊告諸大眾：「善哉，善哉！善男子！汝能",
    "T13n0410_006:0710b02": "如是畏於後世，欲度生死諸有流苦，欲入",
    "T13n0410_006:0710b03": "無畏大涅槃城，發此誓已。善男子！具足十",
    "T13n0410_006:0710b04": "法，則得成就無著法忍。",
    "T13n0410_006:0710b05": "「善男子！菩薩摩訶薩，不著內身，不著外身，",
    "T13n0410_006:0710b06": "不著內外身；不著過去、未來、現在身；是名",
    "T13n0410_006:0710b07": "菩薩初得成就無餘法忍。復次，不著內身",
    "T13n0410_006:0710b08": "受，不著外身受，不著內外身受；不著過",
    "T13n0410_006:0710b09": "去、未來、現在身受；乃至不著想行，不著",
    "T13n0410_006:0710b10": "內識，不著外識，不著內外識；不著過去、",
    "T13n0410_006:0710b11": "未來、現在識；不著前世，不著今世，不著",
    "T13n0410_006:0710b12": "後世；不著色界，不著無色界；是名菩薩摩",
    "T13n0410_006:0710b13": "訶薩成就十法得無著忍。",
    "T13n0410_006:0710b14": "「若能如是於如來所說法。」是時七十二億",
    "T13n0410_006:0710b15": "那由他百千菩薩得無生忍；八萬四千那由",
    "T13n0410_006:0710b16": "他菩薩皆得順忍；無量那由他百千聲聞，斷",
    "T13n0410_006:0710b17": "諸結漏得阿羅漢；無量那由他百千眾生，未",
    "T13n0410_006:0710b18": "發菩提心者今皆發心；復有無量眾生，亦",
    "T13n0410_006:0710b19": "得發於辟支佛心。",
    "T13n0410_006:0710b20": "爾時，世尊告金剛藏菩薩：「若有眾生成就",
    "T13n0410_006:0710b21": "法忍者，應得灌頂轉輪聖王所有飲食無",
    "T13n0410_006:0710b22": "量財業，其餘眾生不得法忍者，亦不能",
    "T13n0410_006:0710b23": "得灌頂轉輪王位。」",
    "T13n0410_006:0710b24": "金剛藏菩薩白佛言：「世尊！為灌頂剎利王",
    "T13n0410_006:0710b25": "不得忍者，云何而得飲食財業？」佛言：「灌頂",
    "T13n0410_006:0710b26": "王雖不得法忍，能成就十善者，我亦聽",
    "T13n0410_006:0710b27": "作國主，飲食財業任意自在。",
    "T13n0410_006:0710b28": "「善男子！灌頂剎利王若不得法忍，又不具",
    "T13n0410_006:0710b29": "足修行十善，名為剎利旃陀羅。如是愚癡，",
    "T13n0410_006:0710c01": "當破甚深熾然佛法斷三寶種，而便擾亂",
    "T13n0410_006:0710c02": "聲聞弟子，亦作無量種種謫罰，奪其財物基",
    "T13n0410_006:0710c03": "業，誹謗善法，而心覆藏不令顯現。或奪塔",
    "T13n0410_006:0710c04": "物僧祇物，如是之人皆悉趣向阿鼻地獄。」",
    "T13n0410_006:0710c05": "金剛藏菩薩白佛言：「世尊！若灌頂剎利王不",
    "T13n0410_006:0710c06": "得法忍，復不具足修行十善，必當不得",
    "T13n0410_006:0710c07": "免斯惡耶？」",
    "T13n0410_006:0710c08": "佛言：「假使灌頂剎利王不得法忍，而復不",
    "T13n0410_006:0710c09": "修十善道者，能成就信力歸依三寶，不",
    "T13n0410_006:0710c10": "謗正法乃至一句一偈，亦不擾惱聲聞弟",
    "T13n0410_006:0710c11": "子持戒清淨有德之者，不取佛物僧祇物。",
    "T13n0410_006:0710c12": "「若人見有擾亂如此比丘，而復奪於佛物",
    "T13n0410_006:0710c13": "僧祇物者，能為遮制令無侵毀。數數聽受",
    "T13n0410_006:0710c14": "順於實法，於三寶中常應供養親近是",
    "T13n0410_006:0710c15": "人清淨比丘得堅固願，於摩訶衍心無疑",
    "T13n0410_006:0710c16": "惑，亦能成就大乘眾生，建立正法信大乘",
    "T13n0410_006:0710c17": "者。",
    "T13n0410_006:0710c18": "「如是灌頂剎利王者，已於宿世諸如來所，",
    "T13n0410_006:0710c19": "得其城邑資生財物，我亦知之不墮惡道。",
    "T13n0410_006:0710c20": "若欲永滅一切惡者，應當修行如是正",
    "T13n0410_006:0710c21": "法，於過去世所作惡業悉得除盡。」",
    "T13n0410_006:0710c22": "大方廣十輪經卷第六"
}