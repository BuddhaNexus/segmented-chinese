{
    "X72n1437_025:0525b11": "永覺和尚廣錄卷第二十五",
    "X72n1437_025:0525b13": "嗣法弟子　道霈　重編",
    "X72n1437_025:0525b14": "　　詩中",
    "X72n1437_025:0525b15": "七言律",
    "X72n1437_025:0525b16": "舟中望武夷",
    "X72n1437_025:0525b17": "琢成紫玉逼蒼穹。下映青溪漾蕩中。迷蘚荒壇寒夜",
    "X72n1437_025:0525b18": "月。倚雲舊舘冷秋風。洞遺仙蛻靈何在。巖鎖虹橋路",
    "X72n1437_025:0525b19": "孰通。休道仙舟藏壑穩。負趨歲月轉如蓬。",
    "X72n1437_025:0525b20": "登黃楊山",
    "X72n1437_025:0525b21": "幾重翠嶂隔塵埃。野寺嵐深淨綠苔。月到繩床僧正",
    "X72n1437_025:0525b22": "定。煙迷寶樹鶴初回。九霄牛斗窓間宿。萬里川原掌",
    "X72n1437_025:0525b23": "上開。滿眼風光猶似昔。紫陽何事不重來。",
    "X72n1437_025:0525b24": "山中得家報。寄答諸友",
    "X72n1437_025:0525c01": "自從一別冷雲居。見說風光不似初。溪上雨添三尺",
    "X72n1437_025:0525c02": "水。家中風落半床書。敝囊已識休深愛。破釜何勞更",
    "X72n1437_025:0525c03": "重歔。不學蹇驢旋磨走。直將大地作蘧廬。",
    "X72n1437_025:0525c04": "廬陽山中。歲暮積雪。因小僧哦筦山偈為賦",
    "X72n1437_025:0525c05": "之",
    "X72n1437_025:0525c06": "破衲重縫度歲窮。客囊何獨筦山空。風狂亂折窓前",
    "X72n1437_025:0525c07": "竹。雪重橫摧嶺半松。山鳥盡須春後至。故人多向夢",
    "X72n1437_025:0525c08": "中通。地爐未到全寥寂。榾柮頻添徹夜紅。",
    "X72n1437_025:0525c09": "山中得蕭儆韋明府書",
    "X72n1437_025:0525c10": "建水忽分萍梗蹤。却從尺素得相逢。十年故我難同",
    "X72n1437_025:0525c11": "昔。一片頑心尚未鎔。花滿河陽君富麗。翠籠雙髻我",
    "X72n1437_025:0525c12": "疎慵。自知樗老難為用。甘向空山學種松。",
    "X72n1437_025:0525c13": "壬戌冬十月。舘於沙邑之雙髻峰。遺中陽居",
    "X72n1437_025:0525c14": "士",
    "X72n1437_025:0525c15": "青嶂重重稱杖黎。煙鬟半露却成詩。雲深儘許藏千",
    "X72n1437_025:0525c16": "拙。樹密何妨借一枝。豪貴懶干因舌短。饑寒甘忍為",
    "X72n1437_025:0525c17": "書癡。人來一任呼牛馬。笑倒毗耶老古錐。",
    "X72n1437_025:0525c18": "秋日登北山",
    "X72n1437_025:0525c19": "翠壁嶕嶢鳥道懸。創開金剎逼秋天。千峰帶黛窺簾",
    "X72n1437_025:0525c20": "外。二水移舟送席前。發嘯每從明月下。經行多在白",
    "X72n1437_025:0525c21": "雲邊。夢中歷數漢唐蹟。衰草荒煙正慘然。",
    "X72n1437_025:0525c22": "書林",
    "X72n1437_025:0525c23": "羲皇以降幾春秋。文物靈光聚此丘。南北舟車行不",
    "X72n1437_025:0525c24": "盡。古今心眼鑑難周。刀刀刻露英雄骨。帙帙遠傳賢",
    "X72n1437_025:0526a01": "聖愁。惟有老僧無箇字。羲皇未畫問根由。",
    "X72n1437_025:0526a02": "七石山訪獨詣師",
    "X72n1437_025:0526a03": "超然寄跡萬峰巔。石磴穿雲鳥道偏。幾片巉巖天半",
    "X72n1437_025:0526a04": "露。數椽草屋壁間懸。掃窓每倩含煙柳。洗鉢常因漱",
    "X72n1437_025:0526a05": "壑泉。日暮凭欄頻倚徙。一聲長嘯月孤圓。",
    "X72n1437_025:0526a06": "七石山中秋對月。渾朴上人請賦",
    "X72n1437_025:0526a07": "雲廓千巖秋正清。長空如洗月孤明。朗然久絕懸弓",
    "X72n1437_025:0526a08": "影。閴爾誰聞搗練聲。愧我疎慵無劇興。知君豪爽有",
    "X72n1437_025:0526a09": "深情。莫將七石山頭月。換却娘生兩眼睛。",
    "X72n1437_025:0526a10": "丁卯仲春居荷山。有感而賦",
    "X72n1437_025:0526a11": "撥翠巢空建水東。棃峰爽氣入簾櫳。虎饑吼出重雲",
    "X72n1437_025:0526a12": "外。鳥倦飛來落照中。老去始知狂是疾。醒來方覺夢",
    "X72n1437_025:0526a13": "為空。碧蘿層裏無人到。一縷檀煙度澗融。",
    "X72n1437_025:0526a14": "五十誕日",
    "X72n1437_025:0526a15": "半生事業盡唐捐。忽爾知非暗自憐。二紀芸窓空映",
    "X72n1437_025:0526a16": "雪。十霜鷄寺祇磨磚。寱言權作止啼葉。弘釋唯搜久",
    "X72n1437_025:0526a17": "蠧編。一片幽心誰可托。蒙頭捲舌度餘年。",
    "X72n1437_025:0526a18": "秋日過西湖",
    "X72n1437_025:0526a19": "平湖瀲灔漾扁舟。水上風微拂面柔。三竺疎鐘雲外",
    "X72n1437_025:0526a20": "落。兩隄衰柳鏡中秋。荒臺草長平章恨。古廟嵐深武",
    "X72n1437_025:0526a21": "穆愁。千古悠悠無盡態。等閒都付一浮漚。",
    "X72n1437_025:0526a22": "戊辰孟秋。往秀水請藏經。還過錢塘。適江潮",
    "X72n1437_025:0526a23": "大漲。客舟盡沒。余舟獨脫於險。喜而志之",
    "X72n1437_025:0526a24": "海雲靉靆浪風顛。驚望江頭正慘然。一刻衝頹千里",
    "X72n1437_025:0526b01": "岸。萬家沉入幾重泉。自安死去渾無地。那料生留別",
    "X72n1437_025:0526b02": "有天。應是寶書龍亦護。片帆載出雨如煙。",
    "X72n1437_025:0526b03": "己巳孟秋。歸壽昌掃和尚塔。夜坐有感",
    "X72n1437_025:0526b04": "風帶秋聲透暮林。篆畦香燼暗愁深。空堦雨滴青燈",
    "X72n1437_025:0526b05": "影。虗院雲生白塔陰。慙掩鐵關藏百拙。難磨地墨寫",
    "X72n1437_025:0526b06": "孤心。先師靈骨今猶在。白浪滔天孰肯尋。",
    "X72n1437_025:0526b07": "妙高峰訪達宇居士",
    "X72n1437_025:0526b08": "昔年狂疾未曾瘳。十載湖山汗漫遊。歸路敢辭三伏",
    "X72n1437_025:0526b09": "暑。到山正值一林秋。涼風落葉東西徑。明月疎鐘上",
    "X72n1437_025:0526b10": "下樓。珍重故人情若海。依依恰似白雲留。",
    "X72n1437_025:0526b11": "哭博山和尚",
    "X72n1437_025:0526b12": "法幢高竪大江西。獨握羣盲剔翳鎞。正喜法雷喧上",
    "X72n1437_025:0526b13": "界。忽驚慧月落前谿。池頭霧暗龍猶泣。嶺上臺空鳳",
    "X72n1437_025:0526b14": "不栖。深痛妖蹤猶滿地。于今誰鼓戰中鼙(山有浴龍池栖鳳嶺)。",
    "X72n1437_025:0526b15": "山中咏懷",
    "X72n1437_025:0526b16": "枯抱殘經歲月遷。飽餐野菜任前緣。謾言昔學屠龍",
    "X72n1437_025:0526b17": "技。且喜今參伏虎禪。剪盡松雲放明月。引來石髓注",
    "X72n1437_025:0526b18": "青天。相逢若問山中事。拄杖如龍未許傳。",
    "X72n1437_025:0526b19": "達宇居士以誕日來鼓山。同遊靈源洞。賦此",
    "X72n1437_025:0526b20": "致祝",
    "X72n1437_025:0526b21": "海上岧嶢屴崱峰。喜君杖履特相從。誰人喝水蹤尤",
    "X72n1437_025:0526b22": "幻。昔代題名蘚半封。天外青螺分島嶼。眼中白浪起",
    "X72n1437_025:0526b23": "蛟龍。擬將何物堪為壽。千載懸崖甘露松。",
    "X72n1437_025:0526b24": "謝徐興公居士見訪",
    "X72n1437_025:0526c01": "見說閩中有鳳毛。君家伯仲擅風騷。慣扶短策穿松",
    "X72n1437_025:0526c02": "翠。橫臥深雲聽海濤。結社擬追陶遠笑。琢詩頓使鬼",
    "X72n1437_025:0526c03": "神號。雲收雨散巖花淨。屴崱峰頭月正高。",
    "X72n1437_025:0526c04": "夜坐蹴鰲橋。次洞微師韻",
    "X72n1437_025:0526c05": "出門舉步蹤金鼇。山露霏霏浥敝袍。鯨浪遠翻江上",
    "X72n1437_025:0526c06": "月。天風近鼓樹間濤。巖邊瀉玉泉聲細。橋外穿松石",
    "X72n1437_025:0526c07": "笋高。坐久不知蓮漏下。却乘幽興更揮毫。",
    "X72n1437_025:0526c08": "一念法師見訪遽別。用韻奉答",
    "X72n1437_025:0526c09": "垢面蓬頭傍石棲。風飜剎影洞門西。壁間泉湧飛花",
    "X72n1437_025:0526c10": "急。海上雲來掠地低。喜客披榛忘嶮巇。因樵問路入",
    "X72n1437_025:0526c11": "招提。相逢邂逅成知己。別去中宵月滿谿。",
    "X72n1437_025:0526c12": "山中積雨初霽。鄭汝交二守見訪。用韻奉答",
    "X72n1437_025:0526c13": "敝衲蒙頭一老翁。空山晏坐雨聲中。洞雲忽破懸朝",
    "X72n1437_025:0526c14": "旭。林鳥爭驕囀曉風。擇木不妨搏翮下。酬機祇解舉",
    "X72n1437_025:0526c15": "拳通。共看剪盡西窓燭。回首東峰日又紅。",
    "X72n1437_025:0526c16": "往壽昌掃塔。至建州遇徐興公。用韻奉答",
    "X72n1437_025:0526c17": "萍蹤無意忽相逢。共聽濤聲幾樹松。舉拂難扶興聖",
    "X72n1437_025:0526c18": "脉。捫心多負壽昌宗。客程煙雨愁中落。師塔苔痕夢",
    "X72n1437_025:0526c19": "裏封。臨發已將歸日約。初秋同笑白雲峰。",
    "X72n1437_025:0526c20": "乙亥夏歸壽昌。掃先和尚塔",
    "X72n1437_025:0526c21": "飄泊零丁經幾年。歸來始識舊田園。深耕淺種憑誰",
    "X72n1437_025:0526c22": "力。薄穫全收任外緣。一片檀雲連塔影。幾莖石茗煑",
    "X72n1437_025:0526c23": "山泉。慚予蕩子貧如洗。欲報師恩祇竪拳。",
    "X72n1437_025:0526c24": "麥羮坵(有引)",
    "X72n1437_025:0527a01": "和尚不發化主。日取給於鋤下。歲荒食不足。以麥為",
    "X72n1437_025:0527a02": "羮。率眾開田。田成。眾呼為麥羮坵。乙亥夏歸壽昌。再",
    "X72n1437_025:0527a03": "遊其處。淒然有感。",
    "X72n1437_025:0527a04": "壽昌脊梁硬似鐵。六月開田日如爇。歲荒祇取麥為",
    "X72n1437_025:0527a05": "羮。枵腹揮鋤不肯輟。至今田有麥羮名。山中故老能",
    "X72n1437_025:0527a06": "傳說。禾黍離離屯綠雲。盡是我師汗流血。",
    "X72n1437_025:0527a07": "歸潭日寓天堂寺。有感",
    "X72n1437_025:0527a08": "重遊梓里幾經年。謾說谿山尚似前。朋輩殷勤憐故",
    "X72n1437_025:0527a09": "態。兒童驚怪問生緣。柳梢垂露朝含翠。桑影搖風暮",
    "X72n1437_025:0527a10": "帶煙。泡沫光陰全不久。何如共學祖師禪。",
    "X72n1437_025:0527a11": "歸潭日示諸姪",
    "X72n1437_025:0527a12": "去家念載今來旋。白髮衰顏敢自憐。故我已知難似",
    "X72n1437_025:0527a13": "昔。物情誰道更如前。長城築怨猶非計。巨石留身豈",
    "X72n1437_025:0527a14": "得堅。世事浮虗休苦慮。好將仁義繼前賢。",
    "X72n1437_025:0527a15": "山居",
    "X72n1437_025:0527a16": "青山老去髮長鬆。種樹栽禾學野農。信口詩成多自",
    "X72n1437_025:0527a17": "喜。橫肩杖出少人逢。透窓舒白巖前月。對榻凝青海",
    "X72n1437_025:0527a18": "上峰。頃刻白雲迷遠近。殿頭傳得一聲鐘。",
    "X72n1437_025:0527a19": "楊復自居士登山見贈。用韻奉答",
    "X72n1437_025:0527a20": "撥草登山獨探奇。江風松月自成詩。石門路險藤蘿",
    "X72n1437_025:0527a21": "密。屴崱峰高鳥鵲稀。禮塔遠懷興聖箭。烹茶不用趙",
    "X72n1437_025:0527a22": "州機。雲中握手深談久。轉憶維摩一嘿時。",
    "X72n1437_025:0527a23": "聞谷大師放生社。留別和韻(十首)",
    "X72n1437_025:0527a24": "慈雲靄靄覆芝城。川泳空飛各遂生。默轉殺機扶聖",
    "X72n1437_025:0527b01": "化。廣培仁脉藉經聲。緇袍幾染嵐煙重。寶錫還依鶴",
    "X72n1437_025:0527b02": "影輕。臨發叮嚀無別慮。顧茲魚鳥倍關情。",
    "X72n1437_025:0527b03": "化風吹滿富沙城。插草江頭勉放生。羅網纔遭膓欲",
    "X72n1437_025:0527b04": "斷。刀砧已近訴無聲。己軀不啻千金重。物命何如一",
    "X72n1437_025:0527b05": "芥輕。惟有吾師悲願切。關山迥隔每含情。",
    "X72n1437_025:0527b06": "飛錫南來立化城。楞嚴結社護羣生。市中頓鮮腥葷",
    "X72n1437_025:0527b07": "氣。林下時聞梵唄聲。古岸雲籠孤剎寂。寒溪波漾片",
    "X72n1437_025:0527b08": "帆輕。應知潭水深千丈。難比吾師愍物情。",
    "X72n1437_025:0527b09": "朅來說法徧州城。欲證無生首放生。脫網魚翻前浦",
    "X72n1437_025:0527b10": "浪。出籠鳥囀隔谿聲。巖頭寒月穿蓬冷。江上春風送",
    "X72n1437_025:0527b11": "棹輕。多少飛潛猶入夢。悲心藹藹異凡情。",
    "X72n1437_025:0527b12": "碧水丹山繞禁城。弘開金剎護旁生。禪扉靜掩籠松",
    "X72n1437_025:0527b13": "翠。寶筏浮遊載梵聲。吞月萍間魚戲樂。衝煙江上鳥",
    "X72n1437_025:0527b14": "飛輕。猶愁釣弋終難息。聊賦詩篇寄別情。",
    "X72n1437_025:0527b15": "東風披拂遍山城。七里灘頭春水生。澹澹江光搖塔",
    "X72n1437_025:0527b16": "影。微微花雨溼鐘聲。社中香火懷偏重。夢裏飛潛意",
    "X72n1437_025:0527b17": "靡輕。緇素未能留去棹。捧來白雪若為情。",
    "X72n1437_025:0527b18": "每隨淨侶出重城。結社荒郊共放生。孤塔倒垂寒渚",
    "X72n1437_025:0527b19": "影。暮鐘遠送客舟聲。羽穿樹杪驕人慣。鱗集潭心躍",
    "X72n1437_025:0527b20": "浪輕。師錫驟回深綣綣。滿江風雨悵離情。",
    "X72n1437_025:0527b21": "建郡渾如舍衛城。人師流水活殘生。寧于食鮮羣腥",
    "X72n1437_025:0527b22": "氣。莫遣疱傳不忍聲。雲裏儘教翻翮遠。江心一任弄",
    "X72n1437_025:0527b23": "波輕。臨岐千里回煙棹。返顧難忘愛物情。",
    "X72n1437_025:0527b24": "昔曾問道建州城。見說禽魚盡樂生。松下風傳金錫",
    "X72n1437_025:0527c01": "響。蘆邊雲隱木魚聲。永明願重悲猶切。幻住庵居去",
    "X72n1437_025:0527c02": "每輕。一自法舟回浙水。煙波盻斷若為情。",
    "X72n1437_025:0527c03": "魚鳥歡然育化城。憑師法雨度餘生。贖來幸脫烹煎",
    "X72n1437_025:0527c04": "苦。放去猶聞解脫聲。寶錫頻過悲自重。蘭舟今別意",
    "X72n1437_025:0527c05": "非輕。夜深波漾江頭月。益動悲心護有情。",
    "X72n1437_025:0527c06": "元宵登尊勝閣",
    "X72n1437_025:0527c07": "千家燈火暮雲間。海上鰲來共戴山。眼底乾坤終變",
    "X72n1437_025:0527c08": "幻。樓頭烏兔幾回環。管絃處處客長醉。鐘磬聲聲僧",
    "X72n1437_025:0527c09": "獨閒。夜半苦啼歸去好。莫教直待鬢毛斑。",
    "X72n1437_025:0527c10": "再登尊勝閣用前韻",
    "X72n1437_025:0527c11": "傑閣崢嶸紫翠間。重來長憶舊溪山。蓮園在昔元尊",
    "X72n1437_025:0527c12": "勝。寶構于今喜復還。簾捲直觀滄海小。窓虗長對白",
    "X72n1437_025:0527c13": "雲閒。滿城第宅渾如錦。鏡裏誰饒兩鬢斑。",
    "X72n1437_025:0527c14": "遊九日山(山有晉朝松姜相峰秦系註經硯)",
    "X72n1437_025:0527c15": "層巒疊疊映晴光。雨後春生色正蒼。樹古㸕雲猶屬",
    "X72n1437_025:0527c16": "晉。峰高入漢亦名姜。幾摩斷碣終難讀。屢問荒垣倍",
    "X72n1437_025:0527c17": "可傷。石硯註經人已去。至今墨蹟尚留香。",
    "X72n1437_025:0527c18": "過報親寺登飛來閣",
    "X72n1437_025:0527c19": "小閣飛來古剎東。翠光掩映入簾櫳。茘陰石湧千尋",
    "X72n1437_025:0527c20": "浪。橋外風吹一短蓬。雲出金鷄回紫帽。波分玉筍自",
    "X72n1437_025:0527c21": "黃龍。千山秀色渾如黛。江北江南春正濃。",
    "X72n1437_025:0527c22": "遊清源洞",
    "X72n1437_025:0527c23": "移來海上小丹丘。紫氣氤氳古洞幽。幾壑翠雲籠怪",
    "X72n1437_025:0527c24": "石。千尋苔壁迸寒流。己靈拋盡從仙乞。聖蹟難追祇",
    "X72n1437_025:0528a01": "醉休。日暮風悲遊客散。一聲猿嘯碧巖頭。",
    "X72n1437_025:0528a02": "避暑黃氏山房",
    "X72n1437_025:0528a03": "暫借山房寄客身。樹高如葢草如茵。登樓路轉穿危",
    "X72n1437_025:0528a04": "石。煑茗煙微繞密筠。雲度松關涼潑席。月移塔影冷",
    "X72n1437_025:0528a05": "窺人。暑威已藉天風掃。獨挹清源爽氣新。",
    "X72n1437_025:0528a06": "遊五峰和羅一峰先生韻",
    "X72n1437_025:0528a07": "一衲飄然興獨優。穿雲選勝任遨遊。五峰絕處青霄",
    "X72n1437_025:0528a08": "近。大地窮邊滄海浮。片石寒清三伏暑。孤輪夜散百",
    "X72n1437_025:0528a09": "巖秋。憶君素節高如斗。此日相逢碧嶂頭。",
    "X72n1437_025:0528a10": "過安平石佛寺",
    "X72n1437_025:0528a11": "古寺蕭然歲月深。須彌座半蘚苔侵。殘碑橫臥虗亭",
    "X72n1437_025:0528a12": "下。狡兔長居廢殿陰。相好尚存緣是石。陛基頺折孰",
    "X72n1437_025:0528a13": "鋪金。踟蹰獨立荒煙裏。愁聽蟬聲噪暮林。",
    "X72n1437_025:0528a14": "到鼓山。寄答呂天池司農。用來韻",
    "X72n1437_025:0528a15": "雒陽江上水盈盈。趂得秋風拂杖行。歸去山頭玄露",
    "X72n1437_025:0528a16": "冷。惹來足下紫雲輕。兩期棒喝空中出。一會因緣夢",
    "X72n1437_025:0528a17": "裏成。孰若維摩能示疾。塵中說法語猶清。",
    "X72n1437_025:0528a18": "翠雲庵(八首)",
    "X72n1437_025:0528a19": "埋頭結舌度朝昏。草屋三間不掩門。鋤斷青山分石",
    "X72n1437_025:0528a20": "髓。剪開翠竹露雲根。扶黎谷口看歸鶴。抱甕溪邊學",
    "X72n1437_025:0528a21": "灌園。昨夜於菟庵外過。無端踏破舊苔痕。",
    "X72n1437_025:0528a22": "年衰懶得辨由求。抱拙空山事事幽。岩下負暄深愛",
    "X72n1437_025:0528a23": "日。堦前薙草自知秋。林花一任因風落。菜葉難教逐",
    "X72n1437_025:0528a24": "水流。莫比昔賢藏未密。逢人猶說兩泥牛。",
    "X72n1437_025:0528b01": "山迴谷密貯雲深。搆得蝸廬傍翠岑。沿澗徐行頻顧",
    "X72n1437_025:0528b02": "影。倚松獨眺喜披襟。塵中隱跡渾如石。世外論交孰",
    "X72n1437_025:0528b03": "斷金。客至但言多種竹。龍孫幾箇擬成林。",
    "X72n1437_025:0528b04": "疎慵成癖笑如匏。避俗何妨住處高。憂世未能傳大",
    "X72n1437_025:0528b05": "易。消閒偏喜讀離騷。月窺山缺篩林影。風透岩扄鼓",
    "X72n1437_025:0528b06": "翠濤。黃土一杯堪掩骼。浮生何用夢勞勞。",
    "X72n1437_025:0528b07": "翠微深處便為家。石澗潺湲洗落霞。門外有山皆種",
    "X72n1437_025:0528b08": "竹。庵前無隙可栽花。鐵牛踞地休加策。石鼓懸空勿",
    "X72n1437_025:0528b09": "用撾。且學寒蟬甘自閉。客來不點趙州茶。",
    "X72n1437_025:0528b10": "重重翠嶂隔凡囂。苔徑窮時渡小橋。治圃披星勤灌",
    "X72n1437_025:0528b11": "溉。採薪冒雨上嶕嶢。白雲飛去渾無跡。玄鶴歸來不",
    "X72n1437_025:0528b12": "用招。也識括囊原少譽。漸鴻有陸任迢遙。",
    "X72n1437_025:0528b13": "睡起搔頭覺悄然。客來煑茗汲新泉。引盃不數金莖",
    "X72n1437_025:0528b14": "露。對席惟參玉板禪。磬韻逐雲傳竹逕。松風趂雨入",
    "X72n1437_025:0528b15": "茅簷。飽餘一枕西窓下。恍惚羲皇大古天。",
    "X72n1437_025:0528b16": "懶跨黃牛入市廛。白雲一塢了殘年。登峰每值山君",
    "X72n1437_025:0528b17": "嘯。採蕨時同犢子眠。曲澗泉聲間鳥語。疎林月色染",
    "X72n1437_025:0528b18": "風煙。岩花亦自知時節。榮瘁休推鬼谷篇。",
    "X72n1437_025:0528b19": "重過嚴陵灘(二首)",
    "X72n1437_025:0528b20": "富春山下水如苔。一葉翩翩破浪來。翠壁未消前夜",
    "X72n1437_025:0528b21": "雪。蒼煙猶護昔時臺。足輕萬乘天垂象。志抗千秋俗",
    "X72n1437_025:0528b22": "強猜。躡屐重登孤舘寂。依依江上思悠哉。",
    "X72n1437_025:0528b23": "野舘年深長綠苔。曾經五夏却重來。每逢兔跡橫樵",
    "X72n1437_025:0528b24": "徑。誰見羊裘隱釣臺。傲骨肯容丹詔重。孤蹤不許白",
    "X72n1437_025:0528c01": "鷗猜。浮名未解全收拾。致使遊人嘆惜哉。",
    "X72n1437_025:0528c02": "寓王回庵(二首)",
    "X72n1437_025:0528c03": "昔建文君避難時。隱幽居菴。其臣結茅於此。故名。",
    "X72n1437_025:0528c04": "山房半畝碧雲遮。草徑盤回盡落花。懷古忍尋先帝",
    "X72n1437_025:0528c05": "蹟。避囂聊寓舊臣家。一丘松竹篩新月。萬里川原綴",
    "X72n1437_025:0528c06": "晚霞。扶杖菴前舒老眼。遙看春鴈點平沙。",
    "X72n1437_025:0528c07": "昔人築室倩雲遮。祇種青松不種花。憂主未能回聖",
    "X72n1437_025:0528c08": "馭。藏身權且學山家。炊煙林下翀歸鶴。汲水巖前帶",
    "X72n1437_025:0528c09": "落霞。極目蘭江去何渺。蒼蒼春色繞晴沙。",
    "X72n1437_025:0528c10": "普明山中偶興(二首)",
    "X72n1437_025:0528c11": "踏徧千山一短笻。近來活計只為農。塍頭夜雨催秧",
    "X72n1437_025:0528c12": "馬。壑底春雷起籜龍。雲樹依微藏古寺。池塘澹蕩浸",
    "X72n1437_025:0528c13": "寒松。幾年棒喝成何事。甘臥南窓聽遠舂。",
    "X72n1437_025:0528c14": "抝折當年一瘦笻。雲簑雨笠化成農。天邊風舉籠中",
    "X72n1437_025:0528c15": "鶴。澗底雲藏海上龍。放犢偏宜谿畔草。愛山却剪屋",
    "X72n1437_025:0528c16": "頭松。遙聞柳岸深煙裏。黃鳥聲聲答暮舂。",
    "X72n1437_025:0528c17": "余自浙歸閩。寓寶善庵。百拙法師以詩見訊。",
    "X72n1437_025:0528c18": "用韻奉酬",
    "X72n1437_025:0528c19": "法末風澆學鮮真。直鈎何處可求人。舟虗隨浪漫遊",
    "X72n1437_025:0528c20": "浙。葉落歸根卒返閩。莫謂括囊原少譽。敢將枯杌仍",
    "X72n1437_025:0528c21": "懷春。忽逢白雪雲中下。暗喜疎慵得輔仁。",
    "X72n1437_025:0528c22": "石笋江放生",
    "X72n1437_025:0528c23": "笋江煙樹正蒼蒼。移櫂中流漾渺茫。鼓吹聲中兼梵",
    "X72n1437_025:0528c24": "唄。花香影裏映波光。金鱗透網海天濶。玉翮歸空雲",
    "X72n1437_025:0529a01": "路長。共轉殺機資盛化。更將仁壽祝吾皇。",
    "X72n1437_025:0529a02": "挽燕京死節諸臣",
    "X72n1437_025:0529a03": "死事寥寥纔幾人。亦知正氣未全湮。揮戈恨莫回天",
    "X72n1437_025:0529a04": "日。伏劒真能泣鬼神。節義文章難強屈。忠貞肝膽必",
    "X72n1437_025:0529a05": "成隣。捐生豈為留虗譽。未忍甘存七尺身。",
    "X72n1437_025:0529a06": "詔上建文皇帝徽號及贈死節諸臣爵諡",
    "X72n1437_025:0529a07": "一旦無端大器移。天心玄穆果難知。孤身遠遁神猶",
    "X72n1437_025:0529a08": "惕。十族咸誅世共疑。昔日君威誠太重。此時臣節自",
    "X72n1437_025:0529a09": "當稀。龍章喜得來荒壠。枯骨沉魂釋怨時。",
    "X72n1437_025:0529a10": "寓雙漈寺(二首)",
    "X72n1437_025:0529a11": "昨夜西風透竹扉。樹頭紅葉滿庭飛。一場戲劇今初",
    "X72n1437_025:0529a12": "罷。百粵山河更孰歸。濯足翠臨雙漈瀑。樵薪雲惹五",
    "X72n1437_025:0529a13": "條衣。晚來喜得全無事。背倚松關對落暉。",
    "X72n1437_025:0529a14": "千峰蕭索一茅茨。野衲行藏自有時。註就遺經聊度",
    "X72n1437_025:0529a15": "日。掘來新蕷勝茹芝。戰爭到此終難息。佳麗於今已",
    "X72n1437_025:0529a16": "頓虧。但幸谷深雲更密。安身恰似六藏龜。",
    "X72n1437_025:0529a17": "九日自雙漈歸寶善。途中有感",
    "X72n1437_025:0529a18": "歸來秋老野煙凉。觸目尤增宋玉傷。兵後盡驚鷄犬",
    "X72n1437_025:0529a19": "寂。雨中難對菊松荒。兒童向母啼無袴。小婦尋姑問",
    "X72n1437_025:0529a20": "宿糧。縱有西風能落帽。那堪攜酒醉重陽。",
    "X72n1437_025:0529a21": "山中即事。用寓雙漈韻(二首)",
    "X72n1437_025:0529a22": "石門深處隱茅茨。寒色蕭然歲暮時。難向紅塵扶短",
    "X72n1437_025:0529a23": "策。好從翠壑採靈芝。堦前掃葉葉頻至。屋後栽花花",
    "X72n1437_025:0529a24": "迭虧。世變如斯誰可定。懶將休咎問蓍龜。",
    "X72n1437_025:0529b01": "天風催雨拍柴扉。幾度寒雲掠地飛。世上未休蠻觸",
    "X72n1437_025:0529b02": "鬪。山中猶許鶴猿歸。難尋四利伊蒲供。已失千針屈",
    "X72n1437_025:0529b03": "眴衣。每覺戰聲常在耳。好將身命等殘暉。",
    "X72n1437_025:0529b04": "續山中即事。仍用前韻",
    "X72n1437_025:0529b05": "狂飇吹破舊茅茨。冷落如何度歲時。但飽粗糠休問",
    "X72n1437_025:0529b06": "米。只挑野菜謾尋芝。山中竹杖雲邊化。海上蜃樓日",
    "X72n1437_025:0529b07": "下虧。堪嘆古來怜悧客。喪身多是負圖龜。",
    "X72n1437_025:0529b08": "松雲十里接柴扉。砍盡松雲任鶴飛。捉月痴猴難自",
    "X72n1437_025:0529b09": "歇。失頭狂子幾時歸。窮年廢學緣多客。徹夜圍爐為",
    "X72n1437_025:0529b10": "少衣。世上繁華誰敢擬。看來亦似暮林暉。",
    "X72n1437_025:0529b11": "丁亥夏五月。霪雨如注。江流大漲。芝城為之",
    "X72n1437_025:0529b12": "半淹。至七日始退。賦以志灾",
    "X72n1437_025:0529b13": "七日滂沱未肯休。瀰漫巨浸過城頭。田廬半逐藻萍",
    "X72n1437_025:0529b14": "去。老稚多從魚鼈游。蛙產灶中難舉火。波翻樹杪任",
    "X72n1437_025:0529b15": "行舟。老僧雖在洪流外。日望洪流不盡愁。",
    "X72n1437_025:0529b16": "重陽有感",
    "X72n1437_025:0529b17": "丁亥秋七月。海兵來福州。屯古碕江。鼓山密邇。戰場",
    "X72n1437_025:0529b18": "備見殺戮。至重九。兵猶未釋。登高勝事尚何言乎。乃",
    "X72n1437_025:0529b19": "為賦二律。",
    "X72n1437_025:0529b20": "牛山揮涕漫悲傷。此日乾坤頓拂常。鼓角聲喧雲盡",
    "X72n1437_025:0529b21": "暗。旗鎗隊展日無光。雨中花木愁中對。兵後村墟病",
    "X72n1437_025:0529b22": "後望。黃菊紫萸雖未改。絕無佳客問重陽。",
    "X72n1437_025:0529b23": "節屆深秋玉露寒。殘荷敗柳不堪觀。江橫戰艦黿鼉",
    "X72n1437_025:0529b24": "嚇。野戮妖狐土石丹。萬井蒼黃農事廢。千林冷落鬼",
    "X72n1437_025:0529c01": "呼酸。臨風那有登高興。獨痛黎蒸借活難。",
    "X72n1437_025:0529c02": "中秋臥病",
    "X72n1437_025:0529c03": "九十秋光止半存。月華散彩獨當軒。砧聲凄切銀河",
    "X72n1437_025:0529c04": "澹。桂影參差玉露繁。病骨不禁乘晚吹。私情惟喜負",
    "X72n1437_025:0529c05": "朝暄。千峰一任渾如洗。獨臥空房懶出門。",
    "X72n1437_025:0529c06": "自嘲",
    "X72n1437_025:0529c07": "七十餘年老病身。難將一髮引千鈞。三宗撰述波間",
    "X72n1437_025:0529c08": "月。四剎弘揚鏡上塵。性懶祇甘長守拙。道孤元是寡",
    "X72n1437_025:0529c09": "為隣。如今成得何蟲豸。孰若終身學隱淪。",
    "X72n1437_025:0529c10": "獨坐有感(二首)",
    "X72n1437_025:0529c11": "雲來橫掩半林松。獨坐蕭然聽暮舂。揭起把茅徒葢",
    "X72n1437_025:0529c12": "頂。張開空網幾撈龍。謾言門下桃如醉。忍見堂前草",
    "X72n1437_025:0529c13": "盡封。每惜許多怜利客。祇從村店問鮮濃。",
    "X72n1437_025:0529c14": "空齋憑几對殘蕉。四壁凉煙助寂寥。自分衰蹤同鹿",
    "X72n1437_025:0529c15": "豕。敢言壯志薄雲霄。古泉有韻咽危石。枯樹無枝拂",
    "X72n1437_025:0529c16": "野飈。七十餘年成底事。等閒拋手付前潮。",
    "X72n1437_025:0529c17": "初春日慶無諍居落成",
    "X72n1437_025:0529c18": "初開柳眼對霜禽。新搆禪房倚翠岑。客屐幾能來僻",
    "X72n1437_025:0529c19": "谷。茶煙每自出平林。室中日月無寒暑。門外江山任",
    "X72n1437_025:0529c20": "古今。長揖世間塵夢絕。灰頭土面臥雲深。",
    "X72n1437_025:0529c21": "山中元霄。燈火寥寥。而月色如晝。為賦一律",
    "X72n1437_025:0529c22": "燈節紛喧盡俗囂。山中僻遠自寥寥。雖無火樹燃深",
    "X72n1437_025:0529c23": "塢。却有氷輪挂永宵。徧地寒光同雪嶺。滿林曙色近",
    "X72n1437_025:0529c24": "星橋。庭前獨坐三更後。時覺香風幾度飄。",
    "X72n1437_025:0530a01": "鄒連山孝廉遊鼓山信宿禪院。以詩見示。用",
    "X72n1437_025:0530a02": "韻奉答",
    "X72n1437_025:0530a03": "登山弗憚綠蘿遮。遊屐何妨石逕斜。出谷黃鶯聲愈",
    "X72n1437_025:0530a04": "巧。倚雲紅杏色猶奢。禪龕仍作漆園夢。佛火還開優",
    "X72n1437_025:0530a05": "鉢華。寂寂虗庭清似水。更無月下閙青蟇。",
    "X72n1437_025:0530a06": "謝祁文載居士",
    "X72n1437_025:0530a07": "祖庭秋晚值狂飈。擬撼崑崙勢頗驕。手托紅輪懸漢",
    "X72n1437_025:0530a08": "表。狂飈頓息絕塵囂。洞水從茲波愈壯。晝夜滔滔入",
    "X72n1437_025:0530a09": "海潮。須記此時疏瀹力。灼然千載讓功高。",
    "X72n1437_025:0530a10": "贈渾朴禪人五十初度",
    "X72n1437_025:0530a11": "半世親參洞上禪。九龍深處抱雲眠。三間草屋倩巖",
    "X72n1437_025:0530a12": "立。一柄金鋤帶雨懸。蝸角虗名曾久謝。蠅頭微利豈",
    "X72n1437_025:0530a13": "甘緣。謾言世數知天命。傲雪凌霜操永堅。",
    "X72n1437_025:0530a14": "送僧歸江北",
    "X72n1437_025:0530a15": "晨起摳衣出石門。秋風吹破白雲村。棋上江山隨手",
    "X72n1437_025:0530a16": "變。夢中眷屬幾人存。訪道四年依喝水。懷親千里賦",
    "X72n1437_025:0530a17": "招魂。還鄉一曲西原上。衰草寒烟日欲昏。",
    "X72n1437_025:0530a18": "人日仝諸。友遊靈源洞(二首)",
    "X72n1437_025:0530a19": "勝日風和拂面柔。松雲掩映小丹丘。玉虹一線聲猶",
    "X72n1437_025:0530a20": "細。鐵壁千尋霧正收。喝水親瞻神境力。忘歸頓泯世",
    "X72n1437_025:0530a21": "間愁。臨滄亭上扶笻望。獨覺乾坤只一漚。",
    "X72n1437_025:0530a22": "攜朋共探洞天幽。雪霽春光遍地浮。碧嶂千層橫五",
    "X72n1437_025:0530a23": "虎。溟波萬頃醉雙眸。觀詩獨喜端明句。弔古深懷子",
    "X72n1437_025:0530a24": "直遊。茶鼎烟消殘照澹。一聲猿嘯暮林頭。",
    "X72n1437_025:0530b01": "仲春望日。佟開府同顧南金林得山諸公。宿",
    "X72n1437_025:0530b02": "上院坐月。以詩見示。用來韻奉酬",
    "X72n1437_025:0530b03": "積翠千層隔俗氛。德星偶集正春分。東樓月映西樓",
    "X72n1437_025:0530b04": "月。上洞雲連下洞雲。蓮漏切時山鳥靜。經聲歇處梵",
    "X72n1437_025:0530b05": "鐘聞。珠璣燦燦終難和。豈是雕蟲小技文。",
    "X72n1437_025:0530b06": "初春日。薛玉海明府。登鼓山見訪。賦詩以謝",
    "X72n1437_025:0530b07": "春風初動海天開。文斾偏乘景運來。淑氣夜浮橋畔",
    "X72n1437_025:0530b08": "柳。祥光朝映洞前梅。杖藜歷盡通霄路。撥草高登繡",
    "X72n1437_025:0530b09": "石臺。安得東南烽火息。浩歌雲際共徘徊。",
    "X72n1437_025:0530b10": "孟春三日偶作(四首)",
    "X72n1437_025:0530b11": "七十八年銷落久。奄奄一息却猶存。白衣蒼狗何堪",
    "X72n1437_025:0530b12": "戀。蝸角蠅頭豈足論。憫俗未能忘遠慮。談心何用露",
    "X72n1437_025:0530b13": "巵言。許多歲月蹉跎過。坐見前江日夜奔。",
    "X72n1437_025:0530b14": "七十八年彈指過。殘生能得幾時存。夢中今昔休嗟",
    "X72n1437_025:0530b15": "嘆。棋上江山懶講論。不向孔顏尋樂處。那從紙墨覓",
    "X72n1437_025:0530b16": "陳言。白雲古道無人到。多少英賢祇外奔。",
    "X72n1437_025:0530b17": "七十八年營底事。從頭檢點盡難存。魯經讀徧增綺",
    "X72n1437_025:0530b18": "語。梵典掀耆乏要論。力竭始知前是錯。心灰却喜近",
    "X72n1437_025:0530b19": "忘言。現今一息成千古。說甚桃花逐浪奔。",
    "X72n1437_025:0530b20": "七十八年吾已矣。歷思同輩幾能存。雕蟲刻楮皆邪",
    "X72n1437_025:0530b21": "業。嘯月吟風盡俗論。揮麈空垂千尺釣。逢人難得十",
    "X72n1437_025:0530b22": "成言。門前有路如弦直。駘驥從來各自奔。",
    "X72n1437_025:0530b23": "設粥賑饑(二首)",
    "X72n1437_025:0530b24": "莫道披緇萬事休。流離滿目孰無憂。田園荒盡口猶",
    "X72n1437_025:0530c01": "在。妻子散來身亦愁。進食每懷漂母惠。棄家豈學子",
    "X72n1437_025:0530c02": "長遊。自慚未是忘情者。饒舌豐干勸普周。",
    "X72n1437_025:0530c03": "生遭末劫苦干戈。貿貿流民載道過。出路無依情落",
    "X72n1437_025:0530c04": "魄。逢人難告淚滂沱。三條篾在腰徒束。幾樹花開食",
    "X72n1437_025:0530c05": "豈多。昔日雙林欲自煉。其如願學未能何。",
    "X72n1437_025:0530c07": "永覺和尚廣錄卷第二十五"
}