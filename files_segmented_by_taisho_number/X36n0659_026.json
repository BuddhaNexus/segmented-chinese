{
    "X36n0659_026:0693a01": "南本大般涅槃經會疏卷第二十六",
    "X36n0659_026:0693a03": "大般涅槃經師子吼菩薩品之二(卷第二十六)",
    "X36n0659_026:0693a04": "北涼　天竺三藏　曇無讖　譯",
    "X36n0659_026:0693a05": "晉　沙門　慧嚴　慧觀",
    "X36n0659_026:0693a06": "　謝靈運　重治",
    "X36n0659_026:0693a07": "師子吼品之二",
    "X36n0659_026:0693a08": "起卷是第二勸修初勸修後論義。",
    "X36n0659_026:0693a09": "善男子若有善男子善女人欲見如來應當修習十",
    "X36n0659_026:0693a10": "二部經受持讀誦書寫解說。",
    "X36n0659_026:0693a11": "上云十住聞見至佛眼見若欲聞見眼見應當受",
    "X36n0659_026:0693a12": "持十二部經故有勸修。",
    "X36n0659_026:0693a13": "師子吼言下第二論義六番問答初一番明見義",
    "X36n0659_026:0693a14": "中間四番明能見之行後一結成初文者先問次",
    "X36n0659_026:0693a15": "答初問文者。",
    "X36n0659_026:0693a16": "師子吼菩薩摩訶薩言世尊一切眾生不能得知如",
    "X36n0659_026:0693a17": "來心相當云何觀而得知耶。",
    "X36n0659_026:0693a18": "上云如來妙絕凡夫云何見聞是故興問。",
    "X36n0659_026:0693a19": "次善男子下答中二初明實不可知。",
    "X36n0659_026:0693a20": "善男子一切眾生實不能知如來心相。",
    "X36n0659_026:0693a21": "次若觀察下明亦有可知上就究竟證為眼見分",
    "X36n0659_026:0693a22": "證為聞見今約凡夫修習中取聞見得道力強眼",
    "X36n0659_026:0693a23": "見色身則弱上德王品說見佛初生出家不達妙",
    "X36n0659_026:0693a24": "本悉是曲見今覩如來生行七步知是方便則得",
    "X36n0659_026:0693b01": "見佛各有所據不得一槩於中三先標章次解釋",
    "X36n0659_026:0693b02": "三結初標如文。",
    "X36n0659_026:0693b03": "若欲觀察而得知者有二因緣一眼見二聞見。",
    "X36n0659_026:0693b04": "就解釋文有六番初身口二業次形聲兩勝三身",
    "X36n0659_026:0693b05": "通心通四受身說法五身口忍六身形聲說前五",
    "X36n0659_026:0693b06": "可見。",
    "X36n0659_026:0693b07": "若見如來所有身業當知是則為如來也是名眼見",
    "X36n0659_026:0693b08": "若觀如來所有口業當知是則為如來也是名聞見。",
    "X36n0659_026:0693b09": "若見色貌一切眾生無與等者當知是則為如來也",
    "X36n0659_026:0693b10": "是名眼見若聞音聲微妙最勝不同眾生所有音聲",
    "X36n0659_026:0693b11": "當知是則為如來也是名聞見。",
    "X36n0659_026:0693b12": "若見如來所作神通為為眾生為為利養若為眾生",
    "X36n0659_026:0693b13": "不為利養當知是則為如來也是名眼見若觀如來",
    "X36n0659_026:0693b14": "以他心智觀眾生時為利養說為眾生說若為眾生",
    "X36n0659_026:0693b15": "不為利養當知是則為如來也是名聞見云何如來",
    "X36n0659_026:0693b16": "而受是身何故受身為誰受身是名眼見若觀如來",
    "X36n0659_026:0693b17": "云何說法何故說法為誰說法是名聞見。",
    "X36n0659_026:0693b18": "以身惡業加之不瞋當知是則為如來也是名眼見",
    "X36n0659_026:0693b19": "以口惡業加之不瞋當知是則為如來也是名聞見。",
    "X36n0659_026:0693b20": "若見菩薩初生之時於十方面各行七步靡尼跋陀",
    "X36n0659_026:0693b21": "富那跋陀鬼神大將執持旛葢震動無量無邊世界",
    "X36n0659_026:0693b22": "金光晃曜彌滿虗空難陀龍王及婆難陀以神通力",
    "X36n0659_026:0693b23": "浴菩薩身諸天形像承迎禮拜阿私陀仙合掌恭敬",
    "X36n0659_026:0693b24": "盛秊捨欲如棄涕唾不為世樂之所迷惑出家修道",
    "X36n0659_026:0693c01": "樂於閑寂為破邪見六秊苦行於諸眾生平等無二",
    "X36n0659_026:0693c02": "心常在定初無散亂相好嚴麗莊飾其身所遊之處",
    "X36n0659_026:0693c03": "丘墟皆平衣服離身四寸不墮行時直視不顧左右",
    "X36n0659_026:0693c04": "所食之物物無完過坐起之處草不動亂為調眾生",
    "X36n0659_026:0693c05": "故往說法心無憍慢是名眼見若聞菩薩行七步已",
    "X36n0659_026:0693c06": "唱如是言我今此身最是後邊阿私陀仙合掌而言",
    "X36n0659_026:0693c07": "大王當知悉達太子定當得成阿耨多羅三藐三菩",
    "X36n0659_026:0693c08": "提終不在家作轉輪王何以故相明了故轉輪聖王",
    "X36n0659_026:0693c09": "相不明了悉達太子身相炳著是故必得阿耨多羅",
    "X36n0659_026:0693c10": "三藐三菩提見老病死復作是言一切眾生甚可憐",
    "X36n0659_026:0693c11": "憫常與如是生老病死共相隨逐而不能觀常行於",
    "X36n0659_026:0693c12": "苦我當斷之從阿羅羅五通仙人受無相定既成就",
    "X36n0659_026:0693c13": "已後說其過從鬱陀仙受非有想非無想定既成就",
    "X36n0659_026:0693c14": "已說非涅槃是生死法六秊苦行無所克獲即作是",
    "X36n0659_026:0693c15": "言修是苦行空無所得若是實者我應得之以虗妄",
    "X36n0659_026:0693c16": "故我無所得是名邪術非正道也既成道已梵天勸",
    "X36n0659_026:0693c17": "請唯願如來當為眾生廣開甘露說無上法佛言梵",
    "X36n0659_026:0693c18": "王一切眾生常為煩惱之所障覆不能受我正法之",
    "X36n0659_026:0694a01": "言梵王復言世尊一切眾生凡有三種利根中根鈍",
    "X36n0659_026:0694a02": "根利根能受唯願為說佛言梵王諦聽諦聽我今當",
    "X36n0659_026:0694a03": "為一切眾生開甘露門即於波羅奈國轉正法輪宣",
    "X36n0659_026:0694a04": "說中道一切眾生不破諸結非不能破非破非不破",
    "X36n0659_026:0694a05": "故名中道不度眾生非不能度是名中道非一切成",
    "X36n0659_026:0694a06": "亦非不成是名中道凡有所說不自言師不言弟子",
    "X36n0659_026:0694a07": "是名中道說不為利非不得果是名中道正語實語",
    "X36n0659_026:0694a08": "時語真語言不虗發微妙第一如是等法是名聞見。",
    "X36n0659_026:0694a09": "第六文中於聞見文末云為梵王說中道者約顯",
    "X36n0659_026:0694a10": "露教說四諦五人得初果約密教說中道無量菩",
    "X36n0659_026:0694a11": "薩得無生忍乃至補處又鈍根聞生滅四諦中根",
    "X36n0659_026:0694a12": "聞無生四諦則不聞說中道利根聞說無量無作",
    "X36n0659_026:0694a13": "四諦即說中道明中道有五番或雙捨論中道或",
    "X36n0659_026:0694a14": "相成論中道或雙照論中道私云兩捨是兩教相",
    "X36n0659_026:0694a15": "成是別教雙照是圓教在文可尋。",
    "X36n0659_026:0694a16": "如來心相下第三結成如文。",
    "X36n0659_026:0694a17": "善男子如來心相實不可見若有善男子善女人欲",
    "X36n0659_026:0694a18": "見如來應當依是二種因緣。",
    "X36n0659_026:0694a19": "爾時師子吼下第二有四番問答明能見之行初",
    "X36n0659_026:0694a20": "番先問次答問又二先舉僧寶問次舉佛說難初",
    "X36n0659_026:0694a21": "文者。",
    "X36n0659_026:0694a22": "爾時師子吼菩薩白佛言世尊如先所說菴羅果喻",
    "X36n0659_026:0694a23": "四種人等有人行細心不正實有人心細行不正實",
    "X36n0659_026:0694a24": "有人心細行亦正實有人心不細行亦不正實是初",
    "X36n0659_026:0694b01": "二種云何可知。",
    "X36n0659_026:0694b02": "即四依人問心是內本行是外迹言初二種者以",
    "X36n0659_026:0694b03": "初二濫後二故不可知。",
    "X36n0659_026:0694b04": "如佛所說下第二正舉佛難。",
    "X36n0659_026:0694b05": "如佛所說唯依是二不可得知。",
    "X36n0659_026:0694b06": "直置僧寶尚已難知況乃如來但見色身聞說法",
    "X36n0659_026:0694b07": "云何依此二事知是如來。",
    "X36n0659_026:0694b08": "佛答又二先答僧次答佛初答僧為三一結問。",
    "X36n0659_026:0694b09": "佛言善哉善哉善男子菴羅果喻二種人等實難可",
    "X36n0659_026:0694b10": "知。",
    "X36n0659_026:0694b11": "以難知下次以四緣故知。",
    "X36n0659_026:0694b12": "以難知故我經中說當與共住住若不知當與久處",
    "X36n0659_026:0694b13": "久處不知當以智慧智慧不知當深觀察以觀察故",
    "X36n0659_026:0694b14": "則知持戒及以破戒。",
    "X36n0659_026:0694b15": "具是四事下三結成可知。",
    "X36n0659_026:0694b16": "善男子具是四事共住久處智慧觀察然後得知持",
    "X36n0659_026:0694b17": "戒破戒。",
    "X36n0659_026:0694b18": "戒有二種下第二答佛問復有六番初番持戒究",
    "X36n0659_026:0694b19": "竟不究竟。",
    "X36n0659_026:0694b20": "善男子戒有二種持者亦二一究竟二不究竟有人",
    "X36n0659_026:0694b21": "以因緣故受持禁戒智者當觀是人持戒為為利養",
    "X36n0659_026:0694b22": "為究竟持善男子如來戒者無有因緣是故得名為",
    "X36n0659_026:0694b23": "究竟戒以是義故菩薩雖為諸惡眾生之所傷害不",
    "X36n0659_026:0694b24": "生恚閡是故如來得名成就畢竟持戒究竟持戒善",
    "X36n0659_026:0694c01": "男子我昔一時與舍利弗及五百弟子俱共止住摩",
    "X36n0659_026:0694c02": "伽陀國瞻婆大城時有獵師追逐一鴿是鴿惶怖至",
    "X36n0659_026:0694c03": "舍利弗影猶故戰慄如芭蕉樹至我影中身心安隱",
    "X36n0659_026:0694c04": "恐怖得除是故當知如來世尊畢竟持戒乃至身影",
    "X36n0659_026:0694c05": "猶有是力善男子不究竟戒尚不能得聲聞緣覺何",
    "X36n0659_026:0694c06": "況得阿耨多羅三藐三菩提。",
    "X36n0659_026:0694c07": "復有二種下第二番為利不為利。",
    "X36n0659_026:0694c08": "復有二種一為利養二為正法為利養故受持禁戒",
    "X36n0659_026:0694c09": "當知是戒不見佛性及以如來雖聞佛性及如來名",
    "X36n0659_026:0694c10": "猶不得名為聞見也若為正法受持禁戒當知是戒",
    "X36n0659_026:0694c11": "能見佛性及以如來是名眼見亦名聞見。",
    "X36n0659_026:0694c12": "後四番悉如文可尋。",
    "X36n0659_026:0694c13": "復有二種一根深難拔二根淺易動若能修習空無",
    "X36n0659_026:0694c14": "相願是名根深難拔若不修習是三三昧雖復修習",
    "X36n0659_026:0694c15": "為二十五有是名根淺易動。",
    "X36n0659_026:0694c16": "復有二種一為自身二為眾生為眾生者能見佛性",
    "X36n0659_026:0694c17": "及以如來。",
    "X36n0659_026:0694c18": "持戒之人復有二種一性自能持二須他教敕若受",
    "X36n0659_026:0695a01": "戒已經無量世初不漏失或值惡國遇惡知識惡時",
    "X36n0659_026:0695a02": "惡世聞邪惡法邪見同止爾時雖無受戒之法修持",
    "X36n0659_026:0695a03": "如本無所毀犯是名性自能持若因師僧白四羯磨",
    "X36n0659_026:0695a04": "然後得戒雖得戒已要憑和上諸師同學善友誨諭",
    "X36n0659_026:0695a05": "乃知進止聽法說法備諸威儀是名須他教敕善男",
    "X36n0659_026:0695a06": "子性能持者眼見佛性及以如來亦名聞見。",
    "X36n0659_026:0695a07": "復有二種一聲聞戒二菩薩戒從初發心乃至得成",
    "X36n0659_026:0695a08": "阿耨多羅三藐三菩提是名菩薩戒若觀白骨乃至",
    "X36n0659_026:0695a09": "證得阿羅漢果是名聲聞戒若有受持聲聞戒者當",
    "X36n0659_026:0695a10": "知是人不見佛性及以如來若有受持菩薩戒者當",
    "X36n0659_026:0695a11": "知是人得阿耨多羅三藐三菩提能見佛性如來涅",
    "X36n0659_026:0695a12": "槃。",
    "X36n0659_026:0695a13": "師子吼言下是次番問答。",
    "X36n0659_026:0695a14": "師子吼菩薩言世尊何因緣故受持禁戒。",
    "X36n0659_026:0695a15": "前云持菩薩戒得見佛性為作要求為不要求要",
    "X36n0659_026:0695a16": "求者是市易法若不要求行而無願未知云何故",
    "X36n0659_026:0695a17": "有此問。",
    "X36n0659_026:0695a18": "佛答有兩初發起十四句。",
    "X36n0659_026:0695a19": "佛言善男子為心不悔故何故不悔為受樂故何故",
    "X36n0659_026:0695a20": "受樂為遠離故何故遠離為安隱故何故安隱為禪",
    "X36n0659_026:0695a21": "定故何故禪定為實知見故何故為實知見為見生",
    "X36n0659_026:0695a22": "死諸過患故何故為見生死過患為心不貪著故何",
    "X36n0659_026:0695a23": "故為心不貪著為得解脫故何故為得解脫為得無",
    "X36n0659_026:0695a24": "上大涅槃故何故為得大般涅槃為得常樂我淨法",
    "X36n0659_026:0695b01": "故何故為得常樂我淨為得不生不滅故何故為得",
    "X36n0659_026:0695b02": "不生不滅為見佛性故是故菩薩性自能持究竟淨",
    "X36n0659_026:0695b03": "戒。",
    "X36n0659_026:0695b04": "法性自爾而相隣接任運法爾非作要求若心不",
    "X36n0659_026:0695b05": "悔持戒不淺。",
    "X36n0659_026:0695b06": "次持戒下心任運成得見佛性住大涅槃(云云)。",
    "X36n0659_026:0695b07": "善男子持戒比丘雖不發願求不悔心不悔之心自",
    "X36n0659_026:0695b08": "然而得何以故法性爾故雖不求樂遠離安隱禪定",
    "X36n0659_026:0695b09": "知見見生死過心不貪著解脫涅槃常樂我淨不生",
    "X36n0659_026:0695b10": "不滅見於佛性而自然得何以故法性爾故。",
    "X36n0659_026:0695b11": "第三番問答問中又三先領旨次作難三結初如",
    "X36n0659_026:0695b12": "文。",
    "X36n0659_026:0695b13": "師子吼菩薩言世尊若因持戒得不悔果因於解脫",
    "X36n0659_026:0695b14": "得涅槃果者。",
    "X36n0659_026:0695b15": "戒則無因涅槃無果戒若無因則名為常涅槃有因",
    "X36n0659_026:0695b16": "則是無常。",
    "X36n0659_026:0695b17": "次難中初難戒是眾行之本有果而無因應是真",
    "X36n0659_026:0695b18": "常涅槃居在諸行之末有因而無果應是無常。",
    "X36n0659_026:0695b19": "後偏結一邊可見(云云)。",
    "X36n0659_026:0695b20": "若爾者涅槃則為本無今有若本無今有是為無常",
    "X36n0659_026:0695b21": "猶如然燈涅槃若爾云何得名我樂淨耶。",
    "X36n0659_026:0695b22": "佛答先歎次答歎中為三一歎因深二歎持力三",
    "X36n0659_026:0695b23": "誡聽初如文。",
    "X36n0659_026:0695b24": "佛言善哉善哉善男子汝已曾於無量佛所種諸善",
    "X36n0659_026:0695c01": "根能問如來如是深義。",
    "X36n0659_026:0695c02": "善男子不失本念乃如是問我憶往昔過無量劫波",
    "X36n0659_026:0695c03": "羅奈城有佛出世號曰善得爾時彼佛三億歲中演",
    "X36n0659_026:0695c04": "說如是大涅槃經我時與汝俱在彼會我以是事咨",
    "X36n0659_026:0695c05": "問彼佛爾時如來為眾生故三昧正受未答此義善",
    "X36n0659_026:0695c06": "哉大士乃能憶念如是本事。",
    "X36n0659_026:0695c07": "次文中善得時長釋迦日短者以緣宜故也例如",
    "X36n0659_026:0695c08": "日月燈明六十小劫此間食頃(云云)。",
    "X36n0659_026:0695c09": "諦聽諦聽當為汝說。",
    "X36n0659_026:0695c10": "二佛答初答持戒無因之問有法譬合法中為二",
    "X36n0659_026:0695c11": "一唱有因二遮無盡初有因者。",
    "X36n0659_026:0695c12": "戒亦有因因聽正法聽正法者是亦有因因近善友",
    "X36n0659_026:0695c13": "近善友者是亦有因因有信心有信心者是亦有因",
    "X36n0659_026:0695c14": "因有二種一者聽法二者思惟義。",
    "X36n0659_026:0695c15": "以聽法善友等為作戒因。",
    "X36n0659_026:0695c16": "從信心因於聽法下二遮。",
    "X36n0659_026:0695c17": "善男子信心者因於聽法聽法者因於信心如是二",
    "X36n0659_026:0695c18": "法亦因亦因因亦果亦果果。",
    "X36n0659_026:0696a01": "恐無窮之難故指二法互為因果。",
    "X36n0659_026:0696a02": "次譬如下凡舉三譬初為遮無窮作譬。",
    "X36n0659_026:0696a03": "善男子譬如尼乾立拒舉缾互為因果不得相離。",
    "X36n0659_026:0696a04": "諸師多言尼乾淨行不以缾著地三木為拒以支",
    "X36n0659_026:0696a05": "一缾缾由拒立拒藉缾成二梁武云尼乾口噉牛",
    "X36n0659_026:0696a06": "糞身裸穢根有何淨行而可稱耶拒者今之渴烏",
    "X36n0659_026:0696a07": "取水者是亦名栒虡井上施之更拒上下即是互",
    "X36n0659_026:0696a08": "為因果之義而言尼乾者指其家有此拒。",
    "X36n0659_026:0696a09": "次舉十二因緣譬。",
    "X36n0659_026:0696a10": "善男子如無明緣行行緣無明是無明行亦因亦因",
    "X36n0659_026:0696a11": "因亦果亦果果乃至生緣老死老死緣生是生老死",
    "X36n0659_026:0696a12": "亦因亦因因亦果亦果果。",
    "X36n0659_026:0696a13": "若尅定三世譬此不便取輪回不窮更互義成。",
    "X36n0659_026:0696a14": "三舉小乘中八相為譬。",
    "X36n0659_026:0696a15": "善男子生能生法不能自生不自生故由生生生生",
    "X36n0659_026:0696a16": "生不自生賴生故生是故二生亦因亦因因亦果亦",
    "X36n0659_026:0696a17": "果果。",
    "X36n0659_026:0696a18": "大生直名為生小生言生生成論人破毗曇大小",
    "X36n0659_026:0696a19": "生義解此文云一期之壽是大生念念生滅是小",
    "X36n0659_026:0696a20": "生由一期有念念由念念有一期解文不了而復",
    "X36n0659_026:0696a21": "不許用毗曇義此不應然破立適時借譬何爽私",
    "X36n0659_026:0696a22": "謂古人以一期與念念更互相生何以不得然不",
    "X36n0659_026:0696a23": "及剎那八相只一剎那是生是生生故一剎那中",
    "X36n0659_026:0696a24": "大相是因小相是因因小相是果大相是果果是",
    "X36n0659_026:0696b01": "則更互為因更互為果如一信心即此信心是聽",
    "X36n0659_026:0696b02": "法心即聽法心是於信心雖同一念而更互相因",
    "X36n0659_026:0696b03": "既互相因即互成果。",
    "X36n0659_026:0696b04": "信心聽法下合譬。",
    "X36n0659_026:0696b05": "善男子信心聽法亦復如是。",
    "X36n0659_026:0696b06": "答前初難明戒有因。",
    "X36n0659_026:0696b07": "從是果非因下答後難明涅槃是果而無因答後",
    "X36n0659_026:0696b08": "又三初唱兩章門。",
    "X36n0659_026:0696b09": "善男子是果非因大涅槃也。",
    "X36n0659_026:0696b10": "一是果二非因。",
    "X36n0659_026:0696b11": "次何故名果下釋是果章門。",
    "X36n0659_026:0696b12": "何故名果是上果故沙門果故婆羅門果故斷生死",
    "X36n0659_026:0696b13": "故破煩惱故是故名果為諸煩惱之所訶責是故涅",
    "X36n0659_026:0696b14": "槃名果煩惱者名為過過。",
    "X36n0659_026:0696b15": "是出世果故言上果是習果故故是沙門婆羅門",
    "X36n0659_026:0696b16": "果是佛果故故言斷生死是絕待果故故言破煩",
    "X36n0659_026:0696b17": "惱煩惱名過過者體是死因一過復得苦果故言",
    "X36n0659_026:0696b18": "過過又無明能迷理復能障智故是過過。",
    "X36n0659_026:0696b19": "從涅槃無因下二釋非因章門。",
    "X36n0659_026:0696b20": "善男子涅槃無因而體是果何以故無生滅故無所",
    "X36n0659_026:0696b21": "作故非有為故是無為故常不變故無處所故無始",
    "X36n0659_026:0696b22": "終故。",
    "X36n0659_026:0696b23": "無生滅者無世間因無所作者無報因非有為者",
    "X36n0659_026:0696b24": "無生因常不變等三句是無相待因。",
    "X36n0659_026:0696c01": "三善男子下結無因義。",
    "X36n0659_026:0696c02": "善男子若涅槃有因則不得稱為涅槃也槃者言因",
    "X36n0659_026:0696c03": "般涅言無無有因故故稱涅槃。",
    "X36n0659_026:0696c04": "次第四番問答問為三初領旨仰非次舉六無為",
    "X36n0659_026:0696c05": "難三結。",
    "X36n0659_026:0696c06": "師子吼菩薩言如佛所說涅槃無因是義不然。",
    "X36n0659_026:0696c07": "若言無者則合六義一畢竟無故故名為無如一切",
    "X36n0659_026:0696c08": "法無我無我所二有時無故故名為無如世人言河",
    "X36n0659_026:0696c09": "池無水無有日月三者少故故名為無如世人言食",
    "X36n0659_026:0696c10": "中少鹹名為無鹹甘漿少甜名為無甜四無受故故",
    "X36n0659_026:0696c11": "名為無如旃陀羅不能受持婆羅門法是故名為無",
    "X36n0659_026:0696c12": "婆羅門五受惡法故故名為無如世閒言受惡法者",
    "X36n0659_026:0696c13": "不名沙門及婆羅門是故名為無有沙門及婆羅門",
    "X36n0659_026:0696c14": "六不對故故名為無譬如無白名之為黑無有明故",
    "X36n0659_026:0696c15": "名為無明。",
    "X36n0659_026:0696c16": "次畢竟無但是語勢非是正意正取有時無故為",
    "X36n0659_026:0696c17": "難言有因者有習因了因言無因者無生因報因",
    "X36n0659_026:0696c18": "故舉有時無以之為難如池沼之雨旱如日月之",
    "X36n0659_026:0697a01": "籠散因之有無似同於此少無者以少故無非是",
    "X36n0659_026:0697a02": "全無不受無者只是不受為無非無彼法不受惡",
    "X36n0659_026:0697a03": "亦如是不對亦爾後之三無但是互無之意。",
    "X36n0659_026:0697a04": "三結如文。",
    "X36n0659_026:0697a05": "世尊涅槃亦爾有時無因故名涅槃。",
    "X36n0659_026:0697a06": "佛答為二先明無因次明有因初答無因為三先",
    "X36n0659_026:0697a07": "非五就一次六喻併非三結無因初非五就一者。",
    "X36n0659_026:0697a08": "佛言善男子汝今所說如是六義何故不引畢竟無",
    "X36n0659_026:0697a09": "者以喻涅槃乃取有時無耶善男子涅槃之體畢竟",
    "X36n0659_026:0697a10": "無因猶如無我及無我所。",
    "X36n0659_026:0697a11": "汝以畢竟無以為正難尚不全是有少分是是故",
    "X36n0659_026:0697a12": "就之況以五喻寧得會耶。",
    "X36n0659_026:0697a13": "次併非六喻。",
    "X36n0659_026:0697a14": "善男子世法涅槃終不相對是故六事不得為喻。",
    "X36n0659_026:0697a15": "六是世法不可對於出世之法而復重非畢竟無",
    "X36n0659_026:0697a16": "者以其隨斷無我無我所故與涅槃乖涅槃有我",
    "X36n0659_026:0697a17": "故重說之。",
    "X36n0659_026:0697a18": "三善男子下結意如文。",
    "X36n0659_026:0697a19": "善男子一切諸法悉無有我而此涅槃真實有我以",
    "X36n0659_026:0697a20": "是義故涅槃無因而體是果。",
    "X36n0659_026:0697a21": "是因非果下二答涅槃是因而非於果文為二初",
    "X36n0659_026:0697a22": "標章次釋標者。",
    "X36n0659_026:0697a23": "是因非果名為佛性非因生故是因非果非沙門果",
    "X36n0659_026:0697a24": "故名非果何故名因以了因故。",
    "X36n0659_026:0697b01": "明涅槃是因以佛性為因即是了因復簡出非因",
    "X36n0659_026:0697b02": "即非生因標其非果非沙門小果前云沙門果者",
    "X36n0659_026:0697b03": "指佛果為沙門婆羅門果。",
    "X36n0659_026:0697b04": "因有二種下釋文為三一明有生了二因。",
    "X36n0659_026:0697b05": "善男子因有二種一生因二了因。",
    "X36n0659_026:0697b06": "二舉三譬譬之。",
    "X36n0659_026:0697b07": "能生法者是名生因燈能了物故名了因煩惱諸結",
    "X36n0659_026:0697b08": "是名生因眾生父母是名了因如穀子等是名生因",
    "X36n0659_026:0697b09": "地水糞等是名了因。",
    "X36n0659_026:0697b10": "三三番舉法門合之合中悉用親為生因疎為了",
    "X36n0659_026:0697b11": "因此雖明不可思議之法略須分別前一番事理",
    "X36n0659_026:0697b12": "相對。",
    "X36n0659_026:0697b13": "復有生因謂六波羅蜜阿耨多羅三藐三菩提復有",
    "X36n0659_026:0697b14": "了因謂佛性阿耨多羅三藐三菩提。",
    "X36n0659_026:0697b15": "云六度是事為生因佛性是理為了因。",
    "X36n0659_026:0697b16": "次散定相對。",
    "X36n0659_026:0697b17": "復有了因謂六波羅蜜佛性復有生因謂首楞嚴三",
    "X36n0659_026:0697b18": "昧阿耨多羅三藐三菩提。",
    "X36n0659_026:0697b19": "後橫豎相對。",
    "X36n0659_026:0697b20": "復有了因謂八正道阿耨多羅三藐三菩提復有生",
    "X36n0659_026:0697b21": "因謂信心六波羅蜜。",
    "X36n0659_026:0697b22": "而初文中云菩提者此欲明因取果又舉果成因",
    "X36n0659_026:0697b23": "問涅槃無因而義說生因了因亦應義說生了二",
    "X36n0659_026:0697b24": "果答了因所成即是了果生因所出即是生果何",
    "X36n0659_026:0697c01": "不得竝別有二果生果即是無常了果即是於常",
    "X36n0659_026:0697c02": "世人謂屈此竝此乃不思議法門何所不得且用",
    "X36n0659_026:0697c03": "首楞嚴通之譬如術人於眾前死得財物已而復",
    "X36n0659_026:0697c04": "還生今經二鳥雙遊即是其義近是下文云佛身",
    "X36n0659_026:0697c05": "二種一常二無常(云云)。",
    "X36n0659_026:0697c06": "師子吼下第三有一番問答結成本宗。",
    "X36n0659_026:0697c07": "師子吼言世尊如佛所說見於如來及以佛性是義",
    "X36n0659_026:0697c08": "云何世尊如來之身無有相貌非長非短非白非黑",
    "X36n0659_026:0697c09": "無有方所不在三界非有為相非眼識識云何可見",
    "X36n0659_026:0697c10": "佛性亦爾。",
    "X36n0659_026:0697c11": "此問從前眼見聞見如來佛性生夫佛性之性絕",
    "X36n0659_026:0697c12": "色非色云何可見。",
    "X36n0659_026:0697c13": "佛言善男子佛身二種一常二無常無常者為欲度",
    "X36n0659_026:0697c14": "脫一切眾生方便示現是名眼見常者如來世尊解",
    "X36n0659_026:0697c15": "脫之身亦名眼見亦名聞見佛性亦二種一可見二",
    "X36n0659_026:0697c16": "不可見可見者十住菩薩諸佛世尊不可見者一切",
    "X36n0659_026:0697c17": "眾生眼見者謂十住菩薩諸佛如來眼見眾生所有",
    "X36n0659_026:0697c18": "佛性聞見者一切眾生九住菩薩聞有佛性如來之",
    "X36n0659_026:0698a01": "身復有二種一是色二非色色者如來解脫非色者",
    "X36n0659_026:0698a02": "如來永斷諸色相故佛性二種一是色二非色色者",
    "X36n0659_026:0698a03": "阿耨多羅三藐三菩提非色者凡夫乃至十住菩薩",
    "X36n0659_026:0698a04": "十住菩薩見不了了故名非色善男子佛性者復有",
    "X36n0659_026:0698a05": "二種一是色二非色色者謂佛菩薩非色者一切眾",
    "X36n0659_026:0698a06": "生色者名為眼見非色者名為聞見。",
    "X36n0659_026:0698a07": "佛答答此為二者皆悉再答悉開兩意故有可見",
    "X36n0659_026:0698a08": "不可見如文。",
    "X36n0659_026:0698a09": "佛性非內非外下是品中第二大段前作佛性說",
    "X36n0659_026:0698a10": "此作中道說文為三一略標中道二廣破邊執三",
    "X36n0659_026:0698a11": "結歎佛性初標中道有三句。",
    "X36n0659_026:0698a12": "佛性者非內非外。",
    "X36n0659_026:0698a13": "初句云非內非外者舊解云不定在眾生身內故",
    "X36n0659_026:0698a14": "言非內復不離眾生即此識神而得成佛故言非",
    "X36n0659_026:0698a15": "外觀師解云非在眾生身內故言非內亦不在眾",
    "X36n0659_026:0698a16": "生身外故言非外今皆不然舊說取捨如步屈蟲",
    "X36n0659_026:0698a17": "次說如鳥除二翅何者眾生五陰是因緣生法即",
    "X36n0659_026:0698a18": "是空不在俗諦故非外此法即假不在真諦故非",
    "X36n0659_026:0698a19": "內此法即中故不俱在二諦此法徧一切處故不",
    "X36n0659_026:0698a20": "獨在中道諦此法不可思議不縱不橫不竝不別",
    "X36n0659_026:0698a21": "豈作單能說之上文云一切覺者名為佛性諸師",
    "X36n0659_026:0698a22": "單說非一切覺則非佛性不名中道三點具足名",
    "X36n0659_026:0698a23": "一切覺是名佛性乃是中道只以即空非外不在",
    "X36n0659_026:0698a24": "俗諦只依此意任運破諸師所說。",
    "X36n0659_026:0698b01": "雖非內外然非失壞。",
    "X36n0659_026:0698b02": "標第二句云雖非內外而不失壞此還成上意舊",
    "X36n0659_026:0698b03": "云非外故不失非內故不壞若定在外應東西散",
    "X36n0659_026:0698b04": "失若定在內應同於死身有臭壞故言非失非壞",
    "X36n0659_026:0698b05": "觀師云其本無成所以不壞其本無得所以非失",
    "X36n0659_026:0698b06": "今明二師解初句未成釋後句無託此句釋成上",
    "X36n0659_026:0698b07": "非內非外而復即中故言不壞而復雙照故言不",
    "X36n0659_026:0698b08": "失。",
    "X36n0659_026:0698b09": "故名眾生悉有佛性。",
    "X36n0659_026:0698b10": "標第三句云故名眾生悉有者觀師云雖非內外",
    "X36n0659_026:0698b11": "亦不有無而假名為有今明釋上不失不壞即徧",
    "X36n0659_026:0698b12": "一切處故名悉有。",
    "X36n0659_026:0698b13": "師子吼言下第二廣破邊執文為二先破因中有",
    "X36n0659_026:0698b14": "果執成上非內次破因中無果執成上非外此執",
    "X36n0659_026:0698b15": "若除不失不壞佛性中道悉皆可解就破因中有",
    "X36n0659_026:0698b16": "果更為四一據佛教二據世情三據緣因四據正",
    "X36n0659_026:0698b17": "因初據教者近據前文故名一切眾生悉有佛性",
    "X36n0659_026:0698b18": "遠據前品貧女寶藏力士額珠此皆內有寧言非",
    "X36n0659_026:0698b19": "內世情者世人求酪取乳求油取麻若無油酪人",
    "X36n0659_026:0698b20": "何故取舉緣因者內若無正何須外緣如穀無牙",
    "X36n0659_026:0698b21": "不須水土舉正因者由外有緣使正得生此皆據",
    "X36n0659_026:0698b22": "於因中有果顯眾生中悉有佛性性應在內就初",
    "X36n0659_026:0698b23": "據教有六番問答初引品初及如來性品為問。",
    "X36n0659_026:0698b24": "師子吼菩薩言世尊如佛所說一切眾生悉有佛性",
    "X36n0659_026:0698c01": "如乳中有酪金剛力士諸佛佛性如清醍醐云何如",
    "X36n0659_026:0698c02": "來說言佛性非內非外。",
    "X36n0659_026:0698c03": "佛言善男子我亦不說乳中有酪酪從乳生故言有",
    "X36n0659_026:0698c04": "酪。",
    "X36n0659_026:0698c05": "佛答明乳即是空故不定說有但言酪從乳生乳",
    "X36n0659_026:0698c06": "即是假故從因緣有如文。",
    "X36n0659_026:0698c07": "第二番問答。",
    "X36n0659_026:0698c08": "世尊一切生法各有時節。",
    "X36n0659_026:0698c09": "問一切法各有時節乳中有酪待時而生如穀有",
    "X36n0659_026:0698c10": "牙春來方出。",
    "X36n0659_026:0698c11": "佛答為三初作即空奪破故言乳時無酪。",
    "X36n0659_026:0698c12": "善男子乳時無酪亦無生酥熟酥醍醐一切眾生亦",
    "X36n0659_026:0698c13": "謂是乳是故我言乳中無酪。",
    "X36n0659_026:0698c14": "二作縱答。",
    "X36n0659_026:0698c15": "如其有者何故不得二種名字如人二能言金鐵師",
    "X36n0659_026:0698c16": "酪時無乳非生熟酥及以醍醐眾生亦謂是酪非乳",
    "X36n0659_026:0698c17": "非生熟酥及以醍醐乃至醍醐亦復如是。",
    "X36n0659_026:0698c18": "如其有者何故不得二種名字如文。",
    "X36n0659_026:0698c19": "三從因有二種下更示。",
    "X36n0659_026:0698c20": "善男子因有二種一正因二緣因正因者如乳生酪",
    "X36n0659_026:0698c21": "緣因者如醪煗等從乳生故故言乳中而有酪性。",
    "X36n0659_026:0698c22": "乳即是假是故言有。",
    "X36n0659_026:0698c23": "第三番問答。",
    "X36n0659_026:0698c24": "師子吼言世尊若乳無酪性角中亦無何故不從角",
    "X36n0659_026:0699a01": "中生耶。",
    "X36n0659_026:0699a02": "若乳無酪何不從角而生此舉非因為難。",
    "X36n0659_026:0699a03": "善男子角亦生酪何以故我亦說言緣因有二種一",
    "X36n0659_026:0699a04": "醪二煗角性煗故亦能生酪。",
    "X36n0659_026:0699a05": "佛一往縱答角亦生酪。",
    "X36n0659_026:0699a06": "第四番問答。",
    "X36n0659_026:0699a07": "師子吼言世尊若角能生酪求酪之人何故求乳而",
    "X36n0659_026:0699a08": "不取角。",
    "X36n0659_026:0699a09": "即取此為難求酪之人何不取角。",
    "X36n0659_026:0699a10": "佛言善男子是故我說正因緣因。",
    "X36n0659_026:0699a11": "佛答乳是正因是故取之角是緣因是故不取。",
    "X36n0659_026:0699a12": "第五番舉非果為難。",
    "X36n0659_026:0699a13": "師子吼言若使乳中本無酪性今方有者乳中本無",
    "X36n0659_026:0699a14": "菴摩羅樹何故不生二俱無故。",
    "X36n0659_026:0699a15": "佛先縱答乳亦生樹如文。",
    "X36n0659_026:0699a16": "善男子乳亦能生菴摩羅樹若以乳灌一夜之中增",
    "X36n0659_026:0699a17": "長五尺以是義故我說二因。",
    "X36n0659_026:0699a18": "次則奪答。",
    "X36n0659_026:0699a19": "善男子若一切法一因生者可得難言乳中何故不",
    "X36n0659_026:0699a20": "能出生菴摩羅樹善男子猶如四大為一切色而作",
    "X36n0659_026:0699a21": "因緣然色各異差別不同以是義故乳中不生菴摩",
    "X36n0659_026:0699a22": "羅樹。",
    "X36n0659_026:0699a23": "若一因生者可得如難須兩因乃生乳非樹之正",
    "X36n0659_026:0699a24": "因因緣各異何得生樹尋文可見。",
    "X36n0659_026:0699b01": "第六番問答。",
    "X36n0659_026:0699b02": "世尊如佛所說有二種因正因緣因眾生佛性為是",
    "X36n0659_026:0699b03": "何因。",
    "X36n0659_026:0699b04": "直問眾生佛性復有幾因。",
    "X36n0659_026:0699b05": "善男子眾生佛性亦二種因一正因二緣因正因者",
    "X36n0659_026:0699b06": "謂諸眾生緣因者謂六波羅蜜。",
    "X36n0659_026:0699b07": "佛答亦具二因正謂眾生緣謂六度莊嚴家據此",
    "X36n0659_026:0699b08": "文明假名是正因佛性觀師不用云緣因不但唯",
    "X36n0659_026:0699b09": "有六度復有境界及道品等皆是緣因正因何得",
    "X36n0659_026:0699b10": "但是假名亦有五陰及心神等今明莊嚴攬陰成",
    "X36n0659_026:0699b11": "眾生此據外觀師取五陰此即據內豈可然耶上",
    "X36n0659_026:0699b12": "文云佛性非內非外不失不壞今謂眾生是正因",
    "X36n0659_026:0699b13": "時眾生假名為定在內為定在外內外求不可得",
    "X36n0659_026:0699b14": "還是非內非外雖非內外而有六度生其陰軀則",
    "X36n0659_026:0699b15": "不失不壞一切眾生悉有於陰還是向義不應餘",
    "X36n0659_026:0699b16": "解雖作此消文可更思之。",
    "X36n0659_026:0699b17": "師子吼言我今定知下二據世情執有為難佛答",
    "X36n0659_026:0699b18": "為二初正破執次示正義初文二初作三番次更",
    "X36n0659_026:0699b19": "重破初三番者初番問取乳不取水據乳有酪為",
    "X36n0659_026:0699b20": "問。",
    "X36n0659_026:0699b21": "師子吼言世尊我今定知乳有酪性何以故我見世",
    "X36n0659_026:0699b22": "間求酪之人唯取於乳終不取水是故當知乳有酪",
    "X36n0659_026:0699b23": "性。",
    "X36n0659_026:0699b24": "佛答為二先非問次竝難初如文。",
    "X36n0659_026:0699c01": "善男子如汝所問是義不然。",
    "X36n0659_026:0699c02": "何以故一切眾生欲見面像即便取刀。",
    "X36n0659_026:0699c03": "次難中云汝言求酪取乳不取水者竝云如人求",
    "X36n0659_026:0699c04": "面而取於刀不舉鏡者欲作橫豎竝之又鏡亦得",
    "X36n0659_026:0699c05": "為刀仙人孫博屈刀為鏡申鏡為刀(云云)。",
    "X36n0659_026:0699c06": "第二番即執刀有面為問。",
    "X36n0659_026:0699c07": "師子吼言世尊以是義故乳有酪性若刀無面像何",
    "X36n0659_026:0699c08": "故取刀。",
    "X36n0659_026:0699c09": "佛言善男子若此刀中定有面像何故顛倒豎則見",
    "X36n0659_026:0699c10": "長橫則見闊若是自面何故見長若是他面何得稱",
    "X36n0659_026:0699c11": "言是己面像若因己面見他面者何故不見驢馬面",
    "X36n0659_026:0699c12": "像。",
    "X36n0659_026:0699c13": "佛答若定有面何故顛倒豎長橫短若有己面何",
    "X36n0659_026:0699c14": "故狹長實不狹長而見狹長若因己面見他面者",
    "X36n0659_026:0699c15": "何故不見驢馬等面。",
    "X36n0659_026:0699c16": "第三番仍併通佛竝。",
    "X36n0659_026:0699c17": "世尊眼光到彼故見面長。",
    "X36n0659_026:0699c18": "眼光到刀中則見己面像不見驢馬面像又眼光",
    "X36n0659_026:0700a01": "到刀中同刀豎而長同刀之橫闊是故見之。",
    "X36n0659_026:0700a02": "佛答為三一奪破光實不到二縱破假到則多過",
    "X36n0659_026:0700a03": "三結奪初奪如文。",
    "X36n0659_026:0700a04": "善男子而此眼光實不到彼何以故近遠一時俱得",
    "X36n0659_026:0700a05": "見故不見中間所有物故。",
    "X36n0659_026:0700a06": "光若到下縱破有四過。",
    "X36n0659_026:0700a07": "善男子光若到彼而得見者一切眾生悉見於火何",
    "X36n0659_026:0700a08": "故不燒。",
    "X36n0659_026:0700a09": "一若光到火火應燒眼眼既不燒知光不到火。",
    "X36n0659_026:0700a10": "如人遠見白物不應生疑鶴耶旛耶人耶樹耶。",
    "X36n0659_026:0700a11": "二若光到遠那忽生疑。",
    "X36n0659_026:0700a12": "若光到者云何得見水精中物淵中魚石。",
    "X36n0659_026:0700a13": "三光若到者不應見水精中物水精礙眼不見內",
    "X36n0659_026:0700a14": "物淵中魚石水應礙眼眼何得到。",
    "X36n0659_026:0700a15": "若不到見何故得見水精中物而不得見壁外之色。",
    "X36n0659_026:0700a16": "四光若不到能見者何故不見壁外若見壁外應",
    "X36n0659_026:0700a17": "見外物。",
    "X36n0659_026:0700a18": "是故下第三結奪。",
    "X36n0659_026:0700a19": "是故若言眼光到彼而見長者是義不然。",
    "X36n0659_026:0700a20": "善男子下二重破上未委悉故更重破文亦為三",
    "X36n0659_026:0700a21": "一縱二奪三結呵初縱為三一應責酪駒二應懷",
    "X36n0659_026:0700a22": "子孫三應含五丈其既舉世情為執佛亦用世情",
    "X36n0659_026:0700a23": "破之。",
    "X36n0659_026:0700a24": "善男子如汝所言乳有酪者何故賣乳之人但取乳",
    "X36n0659_026:0700b01": "價不責酪直賣騲馬者但取馬價不責駒直。",
    "X36n0659_026:0700b02": "若乳有酪賣乳之人應責酪直縱若有酪亦應五",
    "X36n0659_026:0700b03": "味一時若無醍醐那獨有酪賣騲馬者應責駒直",
    "X36n0659_026:0700b04": "駒復有駒有駒無己如其不然知馬無駒。",
    "X36n0659_026:0700b05": "善男子世人無子是故聘婦婦若懷妊不得言女若",
    "X36n0659_026:0700b06": "言是女有兒性故故應聘者是義不然何以故若有",
    "X36n0659_026:0700b07": "兒性亦應有孫若有孫者則是兄弟何以故一腹生",
    "X36n0659_026:0700b08": "故是故我言女無兒性若其乳中有酪性者何故一",
    "X36n0659_026:0700b09": "時不見五味。",
    "X36n0659_026:0700b10": "世人為子嫂婦婦若有子不得名女女則無子有",
    "X36n0659_026:0700b11": "子非女若女有子子復有孫有孫無窮一腹所生",
    "X36n0659_026:0700b12": "併是兄弟世豈然乎如其不然知女無子。",
    "X36n0659_026:0700b13": "若樹子中有尼拘陀五丈質者何故一時不見芽莖",
    "X36n0659_026:0700b14": "枝葉華果形色之異。",
    "X36n0659_026:0700b15": "樹子中有樹應具五丈已是亭亭雲外交柯接葉",
    "X36n0659_026:0700b16": "布護八方如其不然知子無樹。",
    "X36n0659_026:0700b17": "乳色味異下二是奪破。",
    "X36n0659_026:0700b18": "善男子乳色時異味異果異乃至醍醐亦復如是云",
    "X36n0659_026:0700b19": "何可說乳有酪性。",
    "X36n0659_026:0700b20": "色異者乳白酪黃味異者乳甜酪酢治異者乳治",
    "X36n0659_026:0700b21": "熱酪治冷既無此等云何有酪。",
    "X36n0659_026:0700b22": "譬如服酥下第三結呵。",
    "X36n0659_026:0700b23": "善男子譬如有人明當服酥今已患臭若言乳中定",
    "X36n0659_026:0700b24": "有酪性亦復如是。",
    "X36n0659_026:0700c01": "明當服酥今已患臭亦當明當醪醹今已飽飫得",
    "X36n0659_026:0700c02": "酪食用何有是事。",
    "X36n0659_026:0700c03": "譬如有人下第二示正義文為四一舉譬示正義",
    "X36n0659_026:0700c04": "二引偈證三下約眾生四高推佛境初舉三譬又",
    "X36n0659_026:0700c05": "二先譬次合。",
    "X36n0659_026:0700c06": "善男子譬如有人有筆紙墨和合成字而是紙中本",
    "X36n0659_026:0700c07": "無有字以本無故假緣而成若本有者何須眾緣譬",
    "X36n0659_026:0700c08": "如青黃合成綠色當知是二本無綠性若本有者何",
    "X36n0659_026:0700c09": "須合成善男子譬如眾生因食得命而此食中實無",
    "X36n0659_026:0700c10": "有命若本有命未食之時食應是命。",
    "X36n0659_026:0700c11": "初譬中示於無性假緣而有譬如文。",
    "X36n0659_026:0700c12": "一切諸法下合譬。",
    "X36n0659_026:0700c13": "善男子一切諸法本無有性。",
    "X36n0659_026:0700c14": "以是義故下第二引偈證成。",
    "X36n0659_026:0700c15": "以是義故我說是偈。",
    "X36n0659_026:0700c16": "　本無今有　　本有今無　　三世有法　　無有是處",
    "X36n0659_026:0700c17": "善男子一切諸法因緣故生因緣故滅。",
    "X36n0659_026:0700c18": "但取初二句證無性是若定有性不應本無而今",
    "X36n0659_026:0701a01": "有亦不應本有而今無本有應常有本無應常無",
    "X36n0659_026:0701a02": "既其不定云何而言乳有酪性下二句相仍而來",
    "X36n0659_026:0701a03": "此偈是第四出以證今義。",
    "X36n0659_026:0701a04": "若諸眾生下第三約眾生身空以示正義自有法",
    "X36n0659_026:0701a05": "譬合重譬如文。",
    "X36n0659_026:0701a06": "善男子若諸眾生內有佛性者一切眾生應有佛身",
    "X36n0659_026:0701a07": "如我今也眾生佛性不破不壞不牽不捉不繫不縛。",
    "X36n0659_026:0701a08": "如眾生中所有虗空一切眾生悉有虗空無罣閡故",
    "X36n0659_026:0701a09": "各不自見有此虗空若使眾生無虗空者則無去來",
    "X36n0659_026:0701a10": "行住坐臥不生不長以是義故我經中說一切眾生",
    "X36n0659_026:0701a11": "有虗空界虗空界者是名虗空。",
    "X36n0659_026:0701a12": "眾生佛性亦復如是。",
    "X36n0659_026:0701a13": "十住菩薩少能見之如金剛珠。",
    "X36n0659_026:0701a14": "眾生佛性諸佛境界下第四高推在佛如文。",
    "X36n0659_026:0701a15": "善男子眾生佛性諸佛境界非是聲聞緣覺所知一",
    "X36n0659_026:0701a16": "切眾生不見佛性是故常為煩惱繫縛流轉生死見",
    "X36n0659_026:0701a17": "佛性故諸結煩惱所不能繫解脫生死得大涅槃。",
    "X36n0659_026:0701a18": "觀上經文縱奪破竟明佛性即空次舉三譬明佛",
    "X36n0659_026:0701a19": "性是假次引偈證佛性即空即假次明眾生身空",
    "X36n0659_026:0701a20": "喻於佛性徧一切處引諸佛境界明佛性即中觀",
    "X36n0659_026:0701a21": "文甚會亦與上文佛性名為第一義空空名智慧",
    "X36n0659_026:0701a22": "等義甚相應私謂章安依經具知佛性徧一切處",
    "X36n0659_026:0701a23": "而未肎彰言以為時人尚未信有安示其徧佛性",
    "X36n0659_026:0701a24": "既具空等三義即三諦是則一切諸法無非三諦",
    "X36n0659_026:0701b01": "無非佛性若不爾者如何得云眾生身中有於虗",
    "X36n0659_026:0701b02": "空眾生既有餘處豈無若無不名虗空思之思之",
    "X36n0659_026:0701b03": "師子吼下第三據緣能發因中之果若都無者何",
    "X36n0659_026:0701b04": "用緣耶又有五番問答。",
    "X36n0659_026:0701b05": "師子吼菩薩言世尊一切眾生有佛性性如乳中酪",
    "X36n0659_026:0701b06": "性若乳無酪性云何佛說有二種因一者正因二者",
    "X36n0659_026:0701b07": "緣因緣因者一醪二煗虗空無性故無緣因。",
    "X36n0659_026:0701b08": "初番問意若乳無酪性何用緣因虗空無性不俟",
    "X36n0659_026:0701b09": "二因。",
    "X36n0659_026:0701b10": "佛言善男子若使乳中定有酪性者何須緣因。",
    "X36n0659_026:0701b11": "答如文。",
    "X36n0659_026:0701b12": "第二番轉緣因作了因名問中有三譬次引乳譬",
    "X36n0659_026:0701b13": "合如文。",
    "X36n0659_026:0701b14": "師子吼菩薩言世尊以有性故故須緣因何以故欲",
    "X36n0659_026:0701b15": "明見故緣因者即是了因世尊譬如闇中先有諸物",
    "X36n0659_026:0701b16": "為欲見故以燈照了若本無者燈何所照如泥中有",
    "X36n0659_026:0701b17": "缾故須人水輪繩杖等而為了因如尼拘陀子須地",
    "X36n0659_026:0701b18": "水糞而作了因。",
    "X36n0659_026:0701b19": "乳中醪煗亦復如是須作了因是故雖先有性要假",
    "X36n0659_026:0701b20": "了因然後得見以是義故定知乳中先有酪性。",
    "X36n0659_026:0701b21": "佛答為四一明性即是了因二明了應自了三應",
    "X36n0659_026:0701b22": "能兩了四舉正因為決。",
    "X36n0659_026:0701b23": "善男子若使乳中定有酪性者即是了因若是了因",
    "X36n0659_026:0701b24": "復何須了。",
    "X36n0659_026:0701c01": "初言性即是了者了本了其令出若己有性性自",
    "X36n0659_026:0701c02": "是了何須他了乳已有酪性性自是了何須酵煗",
    "X36n0659_026:0701c03": "而了出之。",
    "X36n0659_026:0701c04": "次若是了因下。",
    "X36n0659_026:0701c05": "善男子若是了因性是了者常應自了若自不了何",
    "X36n0659_026:0701c06": "能了他。",
    "X36n0659_026:0701c07": "正言酵煗為了應能自了若不自了何能為乳而",
    "X36n0659_026:0701c08": "作了因初若自了者應能自了而出於酪不須了",
    "X36n0659_026:0701c09": "乳令乳出酪。",
    "X36n0659_026:0701c10": "若言了因有二下第三應能兩了。",
    "X36n0659_026:0701c11": "若言了因有二種性一者自了二者了他是義不然",
    "X36n0659_026:0701c12": "何以故了因一法云何有二。",
    "X36n0659_026:0701c13": "只酵煗自能了出於酪復能了乳出酪。",
    "X36n0659_026:0701c14": "若有二者下第四舉正為決。",
    "X36n0659_026:0701c15": "若有二者乳亦應二若使乳中無二相者云何了因",
    "X36n0659_026:0701c16": "而獨有二。",
    "X36n0659_026:0701c17": "欲明酵煗能兩了者乳亦應能作於兩正自作酪",
    "X36n0659_026:0701c18": "正復為酵煗作正。",
    "X36n0659_026:0702a01": "第三番問意前雖四難正執第三自了了他故。",
    "X36n0659_026:0702a02": "師子吼言世尊如世人言我共八人了因亦爾自了",
    "X36n0659_026:0702a03": "了他。",
    "X36n0659_026:0702a04": "言我共八人者如數他為七己足為八此是自數",
    "X36n0659_026:0702a05": "他數他亦如是自了了他。",
    "X36n0659_026:0702a06": "佛答為二先破執二示正義初破又二初破。",
    "X36n0659_026:0702a07": "佛言善男子了因若爾則非了因。",
    "X36n0659_026:0702a08": "若爾則非了因。",
    "X36n0659_026:0702a09": "次何以故下釋。",
    "X36n0659_026:0702a10": "何以故數者能數自色他色故得言八而此色性自",
    "X36n0659_026:0702a11": "無了相無了相故要須智性乃數自他是故了因不",
    "X36n0659_026:0702a12": "能自了亦不了他。",
    "X36n0659_026:0702a13": "夫智能自數己色復數他色色不能自數數他了",
    "X36n0659_026:0702a14": "因如色何能自了復能了他別有一法自了了他",
    "X36n0659_026:0702a15": "故言了因即非了因。",
    "X36n0659_026:0702a16": "一切眾生下第二示正義。",
    "X36n0659_026:0702a17": "善男子一切眾生有佛性者何故修習無量功德若",
    "X36n0659_026:0702a18": "言修習是了因者已同酪壞若言因中定有果者戒",
    "X36n0659_026:0702a19": "定智慧則無增長我見世人本無禁戒禪定智慧從",
    "X36n0659_026:0702a20": "師受已漸漸增益若言師教是了因者當師教時受",
    "X36n0659_026:0702a21": "者未有戒定智慧若是了者應了未有云何乃了戒",
    "X36n0659_026:0702a22": "定智慧令得增長。",
    "X36n0659_026:0702a23": "欲明非本定有藉緣能有。",
    "X36n0659_026:0702a24": "第四番更復轉難還引佛言明有乳有酪故知是",
    "X36n0659_026:0702b01": "有。",
    "X36n0659_026:0702b02": "師子吼菩薩言世尊若了因無者云何得名有乳有",
    "X36n0659_026:0702b03": "酪。",
    "X36n0659_026:0702b04": "佛答為二先泛舉三答。",
    "X36n0659_026:0702b05": "善男子世間答難凡有三種一者轉答如上所說何",
    "X36n0659_026:0702b06": "故持戒以不悔故乃至為得大涅槃故二者默然答",
    "X36n0659_026:0702b07": "如有梵志來問我言我是常耶我時默然三者疑答",
    "X36n0659_026:0702b08": "如此經中若了因有二乳中何故不得有二。",
    "X36n0659_026:0702b09": "轉答即隨問答默答即置答疑答即不定答。",
    "X36n0659_026:0702b10": "後正用轉答如文。",
    "X36n0659_026:0702b11": "善男子我今轉答如世人言有乳有酪者以定得故",
    "X36n0659_026:0702b12": "是故得名有乳有酪佛性亦爾有眾生有佛性以當",
    "X36n0659_026:0702b13": "見故。",
    "X36n0659_026:0702b14": "師子吼下第五番不許當有之說故設此難問為",
    "X36n0659_026:0702b15": "二先仰非。",
    "X36n0659_026:0702b16": "師子吼言世尊如佛所說是義不然。",
    "X36n0659_026:0702b17": "次正問為三法譬合。",
    "X36n0659_026:0702b18": "過去已滅未來未到云何名有若言當有名為有者",
    "X36n0659_026:0702b19": "是義不然。",
    "X36n0659_026:0702b20": "如世間人見無兒息便言無兒。",
    "X36n0659_026:0702b21": "一切眾生無佛性者云何說言一切眾生悉有佛性。",
    "X36n0659_026:0702b22": "佛答為二先譬次合譬為四一明過去有。",
    "X36n0659_026:0702b23": "佛言善男子過去名有譬如種橘芽生子滅芽亦甘",
    "X36n0659_026:0702b24": "甜乃至生果味亦如是熟已乃醋善男子而是酢味",
    "X36n0659_026:0702c01": "子芽乃至生果悉無隨本熟時形色相貌則生酢味",
    "X36n0659_026:0702c02": "而是酢味本無今有雖本無今有非不因本如是本",
    "X36n0659_026:0702c03": "子雖復過去故得名有以是義故過去名有。",
    "X36n0659_026:0702c04": "二明未來有。",
    "X36n0659_026:0702c05": "云何復名未來為有譬如有人種植胡麻有人問言",
    "X36n0659_026:0702c06": "何故種此答言有油實未有油胡麻熟已取子熬烝",
    "X36n0659_026:0702c07": "擣壓乃得當知是人非虗妄也以是義故名未來有。",
    "X36n0659_026:0702c08": "三重明過去有。",
    "X36n0659_026:0702c09": "云何復名過去有耶善男子譬如有人私屏罵王經",
    "X36n0659_026:0702c10": "歷秊歲王乃聞之聞已即問何故見罵答言大王我",
    "X36n0659_026:0702c11": "不罵也何以故罵者已滅王言罵者我身二俱存在",
    "X36n0659_026:0702c12": "云何言滅以是因緣喪失身命善男子是二實無而",
    "X36n0659_026:0702c13": "果不滅是名過去有。",
    "X36n0659_026:0702c14": "四重明未來有。",
    "X36n0659_026:0702c15": "云何復名未來有耶譬如有人往陶師所問有缾不",
    "X36n0659_026:0702c16": "答言有缾而是陶師實未有缾以有泥故故言有缾",
    "X36n0659_026:0702c17": "當知是人非妄語也乳中有酪。",
    "X36n0659_026:0702c18": "未來有即是當有答問即足而復更明過去者當",
    "X36n0659_026:0703a01": "由異部不同眾計非一薩婆多計三世皆有曾有",
    "X36n0659_026:0703a02": "當有正有曇無德計過去未來是無唯現在為有",
    "X36n0659_026:0703a03": "已上破有竟今若用之但是假名隨俗之用且法",
    "X36n0659_026:0703a04": "王所為豈可以人情測前云種橘牙甜熟酢後之",
    "X36n0659_026:0703a05": "酢味本在前甜證過去有今時此橘初酢後甜者",
    "X36n0659_026:0703a06": "或是國土物異或是取爛熟時為後此時味酢。",
    "X36n0659_026:0703a07": "眾生佛性下合譬。",
    "X36n0659_026:0703a08": "眾生佛性亦復如是欲見佛性應當觀察時節形色",
    "X36n0659_026:0703a09": "是故我說一切眾生悉有佛性實不虗妄。",
    "X36n0659_026:0703a10": "正明當有即眾生當得。",
    "X36n0659_026:0703a11": "師子吼下第四據正因執有凡四問答初番又四",
    "X36n0659_026:0703a12": "一法二譬三合四結。",
    "X36n0659_026:0703a13": "師子吼言一切眾生無佛性者云何而得阿耨多羅",
    "X36n0659_026:0703a14": "三藐三菩提以正因故故令眾生得阿耨多羅三藐",
    "X36n0659_026:0703a15": "三菩提何等正因所謂佛性。",
    "X36n0659_026:0703a16": "初法中言正因佛性者即中道正性。",
    "X36n0659_026:0703a17": "尼拘陀下舉譬又四一正舉譬。",
    "X36n0659_026:0703a18": "世尊若尼拘陀子無尼拘陀樹者何故名為尼拘陀",
    "X36n0659_026:0703a19": "子而不名為佉陀羅子。",
    "X36n0659_026:0703a20": "二傍舉瞿曇姓。",
    "X36n0659_026:0703a21": "世尊如瞿曇姓不得稱為阿低耶姓阿低耶姓亦復",
    "X36n0659_026:0703a22": "不得稱瞿曇姓。",
    "X36n0659_026:0703a23": "三合譬。",
    "X36n0659_026:0703a24": "尼拘陀子亦復如是不得稱為佉陀羅子佉陀羅子",
    "X36n0659_026:0703b01": "不得稱為尼拘陀子。",
    "X36n0659_026:0703b02": "四猶如下以譬帖姓為難。",
    "X36n0659_026:0703b03": "猶如世尊不得捨離瞿曇種姓。",
    "X36n0659_026:0703b04": "難意若尼拘陀子無樹性者云何得名尼拘陀子",
    "X36n0659_026:0703b05": "應名佉陀羅子乳無酪性亦不名乳應別生餘事。",
    "X36n0659_026:0703b06": "佛性亦復下合。",
    "X36n0659_026:0703b07": "眾生佛性亦復如是。",
    "X36n0659_026:0703b08": "以是義故當知眾生悉有佛性。",
    "X36n0659_026:0703b09": "佛答為二初舉八事不可見。",
    "X36n0659_026:0703b10": "佛言善男子若言子中有尼拘陀者是義不然如其",
    "X36n0659_026:0703b11": "有者何故不見善男子如世間物有因緣故不可得",
    "X36n0659_026:0703b12": "見云何因緣謂遠不可見如空中鳥迹近不可見如",
    "X36n0659_026:0703b13": "人眼睫壞故不見如根敗者亂想故不見如心不專",
    "X36n0659_026:0703b14": "一細故不見如小微塵障故不見如雲表星多故不",
    "X36n0659_026:0703b15": "見如稻聚中麻相似故不見如豆在豆聚尼拘陀樹",
    "X36n0659_026:0703b16": "不同如是八種因緣如其有者何故不見。",
    "X36n0659_026:0703b17": "尼拘陀子若有樹性何故不見。",
    "X36n0659_026:0703b18": "次若言細障下更破二事又二先總非次何以故",
    "X36n0659_026:0703b19": "下正破。",
    "X36n0659_026:0703b20": "若言細障故不見者是義不然。",
    "X36n0659_026:0703b21": "破中又二先破細次破障初破細者。",
    "X36n0659_026:0703b22": "何以故樹相麤故若言性細云何增長。",
    "X36n0659_026:0703b23": "夫樹相甚麤何得不見若本細者後不應大後若",
    "X36n0659_026:0703b24": "大者初亦應大。",
    "X36n0659_026:0703c01": "次破障者。",
    "X36n0659_026:0703c02": "若言鄣故不可見者常應不見本無麤相今則見麤",
    "X36n0659_026:0703c03": "當知是麤本無其性本無見性今則可見當知是見",
    "X36n0659_026:0703c04": "亦本無性子亦如是本無有樹今則有之當有何咎。",
    "X36n0659_026:0703c05": "若尼拘陀子障尼拘陀樹不可見者障常應障常",
    "X36n0659_026:0703c06": "不可見。",
    "X36n0659_026:0703c07": "第二番問答。",
    "X36n0659_026:0703c08": "師子吼言如佛所說有二種因一者正因二者了因",
    "X36n0659_026:0703c09": "尼拘陀子以地水糞作了因故令細得麤。",
    "X36n0659_026:0703c10": "問中還舉兩因了因了無正云何無耶良以了細",
    "X36n0659_026:0703c11": "成大所以可見。",
    "X36n0659_026:0703c12": "佛答有五重一明本有本無皆不須了。",
    "X36n0659_026:0703c13": "佛言善男子若本有者何須了因若本無性了何所",
    "X36n0659_026:0703c14": "了。",
    "X36n0659_026:0703c15": "若尼拘陀下二舉非果為難。",
    "X36n0659_026:0703c16": "若尼拘陀中本無麤相以了因故乃生麤者何故不",
    "X36n0659_026:0703c17": "生佉陀羅樹二俱無故。",
    "X36n0659_026:0703c18": "難於本無尼拘陀子本無尼拘陀樹麤相者亦無",
    "X36n0659_026:0704a01": "佉陀羅之麤相何故不生佉陀羅樹。",
    "X36n0659_026:0704a02": "若細下三難麤應可見。",
    "X36n0659_026:0704a03": "善男子若細不可見者麤應可見譬如一塵則不可",
    "X36n0659_026:0704a04": "見多塵和合則應可見如是子中麤應可見何以故",
    "X36n0659_026:0704a05": "是中已有芽莖華果一一果中有無量子一一子中",
    "X36n0659_026:0704a06": "有無量樹是故名麤有是麤故故應可見。",
    "X36n0659_026:0704a07": "四舉燒相為竝。",
    "X36n0659_026:0704a08": "善男子若尼拘陀子有尼拘陀性而生樹者眼見是",
    "X36n0659_026:0704a09": "子為火所燒如是燒性亦應本有若本有者樹不應",
    "X36n0659_026:0704a10": "生。",
    "X36n0659_026:0704a11": "若樹本有性後生樹者亦應本有燒相後時可燒",
    "X36n0659_026:0704a12": "子性被燒不應生樹。",
    "X36n0659_026:0704a13": "五更取意破其先生後滅。",
    "X36n0659_026:0704a14": "若一切法本有生滅何故先生後滅不一時耶以是",
    "X36n0659_026:0704a15": "義故當知無性。",
    "X36n0659_026:0704a16": "文舉一切法生滅一時且就尼拘陀子生滅一時",
    "X36n0659_026:0704a17": "者云何先生而後方滅既生滅一時遂得先生後",
    "X36n0659_026:0704a18": "滅亦應先滅後生。",
    "X36n0659_026:0704a19": "第三番問答。",
    "X36n0659_026:0704a20": "師子吼菩薩言世尊若尼拘陀子本無樹性而生樹",
    "X36n0659_026:0704a21": "者是子何故不出於油二俱無故。",
    "X36n0659_026:0704a22": "舉非因為問等是無性何不出油。",
    "X36n0659_026:0704a23": "善男子如是子中亦能出油雖本無性因緣故有。",
    "X36n0659_026:0704a24": "次佛答云亦得出油壓子汁出汁即是油。",
    "X36n0659_026:0704b01": "第四更問亦應得稱為胡麻油。",
    "X36n0659_026:0704b02": "師子吼言何故不名胡麻油耶。",
    "X36n0659_026:0704b03": "善男子非胡麻故善男子如火緣生火水緣生水雖",
    "X36n0659_026:0704b04": "俱從緣不能相有尼拘陀子及胡麻油亦復如是雖",
    "X36n0659_026:0704b05": "俱從緣各不相生尼拘陀子性能治冷胡麻油者性",
    "X36n0659_026:0704b06": "能治風善男子譬如甘蔗因緣故生石蜜黑蜜雖俱",
    "X36n0659_026:0704b07": "一緣色貌各異石蜜治熱黑蜜治冷。",
    "X36n0659_026:0704b08": "佛答隨緣各異受名不同不得名麻油得名尼拘",
    "X36n0659_026:0704b09": "陀油眾生佛性亦爾眾生中有佛性草木中無佛",
    "X36n0659_026:0704b10": "性而有草木等性。",
    "X36n0659_026:0704b11": "師子吼言下第二破因中無果執既非外義唯一",
    "X36n0659_026:0704b12": "番問答問為三一領旨二正難三結難。",
    "X36n0659_026:0704b13": "師子吼菩薩言世尊如其乳中無有酪性麻無油性",
    "X36n0659_026:0704b14": "尼拘陀子無有樹性泥無缾性一切眾生無佛性者",
    "X36n0659_026:0704b15": "如佛上說一切眾生悉有佛性是故應得阿耨多羅",
    "X36n0659_026:0704b16": "三藐三菩提者是義不然。",
    "X36n0659_026:0704b17": "領旨仰非者領無果之旨不復致疑因中既其不",
    "X36n0659_026:0704b18": "得有果眾生之中亦無佛性此義可信眾生即執",
    "X36n0659_026:0704b19": "定無為實既其定無不復得言一切有性故云是",
    "X36n0659_026:0704b20": "義不然不然者豈非執無。",
    "X36n0659_026:0704b21": "何以故下第二正難又二先難次答初文凡作七",
    "X36n0659_026:0704b22": "番一據業行二據斷善三據發心四據退轉不退",
    "X36n0659_026:0704b23": "轉五據修萬行六度六據退萬行七據僧寶初就",
    "X36n0659_026:0704b24": "行業為難者。",
    "X36n0659_026:0704c01": "何以故人天無性以無性故人可作天天可作人以",
    "X36n0659_026:0704c02": "業緣故不以性故菩薩摩訶薩以業緣故得阿耨多",
    "X36n0659_026:0704c03": "羅三藐三菩提。",
    "X36n0659_026:0704c04": "人天無性但有業緣五戒得人十善得天天得作",
    "X36n0659_026:0704c05": "人人得作天菩薩亦爾但以業緣而得成佛非謂",
    "X36n0659_026:0704c06": "佛性。",
    "X36n0659_026:0704c07": "次就斷善作難者。",
    "X36n0659_026:0704c08": "若諸眾生有佛性者何因緣故一闡提等斷壞善根",
    "X36n0659_026:0704c09": "墮於地獄若菩提心是佛性者一闡提等不應能斷",
    "X36n0659_026:0704c10": "若可斷者云何得言佛性是常若非常者不名佛性。",
    "X36n0659_026:0704c11": "若眾生有性善不可斷墮於地獄以佛性力應止",
    "X36n0659_026:0704c12": "地獄夫佛性是常常何可斷既斷於善即知無常",
    "X36n0659_026:0704c13": "若無常者則無佛性。",
    "X36n0659_026:0704c14": "三據初發心難者。",
    "X36n0659_026:0704c15": "若諸眾生有佛性者何故名為初發心耶。",
    "X36n0659_026:0704c16": "若本有性應本發心心既始發知本無性又佛性",
    "X36n0659_026:0704c17": "無發發則非性。",
    "X36n0659_026:0704c18": "四據退不退為難者。",
    "X36n0659_026:0705a01": "云何而言是毗跋致阿毗跋致毗跋致者當知是人",
    "X36n0659_026:0705a02": "無有佛性。",
    "X36n0659_026:0705a03": "若本有性不應毗跋致只應阿毗跋致唯應不退",
    "X36n0659_026:0705a04": "既其有退既其有退知無佛性。",
    "X36n0659_026:0705a05": "五據萬行難者。",
    "X36n0659_026:0705a06": "世尊菩薩摩訶薩一心趣向阿耨多羅三藐三菩提",
    "X36n0659_026:0705a07": "大慈大悲見生老死煩惱過患觀大涅槃無生老死",
    "X36n0659_026:0705a08": "煩惱諸過信於三寶及業果報受持禁戒如是等法",
    "X36n0659_026:0705a09": "名為佛性若離是法有佛性者何須是法而作因緣",
    "X36n0659_026:0705a10": "世尊如乳不假緣必當成酪生酥不爾要得因緣所",
    "X36n0659_026:0705a11": "謂人功水缾鑽繩眾生亦爾有佛性者應離因緣得",
    "X36n0659_026:0705a12": "阿耨多羅三藐三菩提。",
    "X36n0659_026:0705a13": "若本有性何須萬行修萬行者知無佛性。",
    "X36n0659_026:0705a14": "六據退萬行為難者。",
    "X36n0659_026:0705a15": "若定有者行人何故見三惡苦生老病死而生退心",
    "X36n0659_026:0705a16": "亦不須修六波羅蜜即應得成阿耨多羅三藐三菩",
    "X36n0659_026:0705a17": "提如乳非緣而得成酪然非不因六波羅蜜而得成",
    "X36n0659_026:0705a18": "於阿耨多羅三藐三菩提以是義故當知眾生悉無",
    "X36n0659_026:0705a19": "佛性。",
    "X36n0659_026:0705a20": "佛性是常何得有退既見三惡而有退者知無佛",
    "X36n0659_026:0705a21": "性。",
    "X36n0659_026:0705a22": "七據三寶為難者。",
    "X36n0659_026:0705a23": "如佛上說僧寶是常如其常者則非無常非無常者",
    "X36n0659_026:0705a24": "云何而得阿耨多羅三藐三菩提僧若常者云何復",
    "X36n0659_026:0705b01": "言一切眾生悉有佛性。",
    "X36n0659_026:0705b02": "如佛所說三寶是常僧既是常只應常住何得進",
    "X36n0659_026:0705b03": "修令後成佛進修則無常無常故無性何故云一",
    "X36n0659_026:0705b04": "切眾生悉有。",
    "X36n0659_026:0705b05": "世尊若使眾生從本已來無菩提心亦無阿耨多羅",
    "X36n0659_026:0705b06": "三藐三菩提心後方有者眾生佛性亦應如是本無",
    "X36n0659_026:0705b07": "後有以是義故一切眾生應無佛性。",
    "X36n0659_026:0705b08": "次佛言下正答七難但不次第第一答第一業行",
    "X36n0659_026:0705b09": "問第二答第三發心問第三答第六退轉萬行問",
    "X36n0659_026:0705b10": "第四答第二斷善問第五答第五萬行問第六答",
    "X36n0659_026:0705b11": "第七僧寶問第七答第四退不退問此答第一問。",
    "X36n0659_026:0705b12": "佛言善哉善哉善男子汝已久知佛性之義為眾生",
    "X36n0659_026:0705b13": "故作如是問一切眾生實有佛性。",
    "X36n0659_026:0705b14": "止有八字具答問意舉人天由業不關佛性亦應",
    "X36n0659_026:0705b15": "由業致佛不關佛性佛答人天不須佛性只由於",
    "X36n0659_026:0705b16": "業致有往反不關佛性佛性常故作佛亦當知有",
    "X36n0659_026:0705b17": "佛性。",
    "X36n0659_026:0705b18": "汝言下第二超答第三發心先牒問。",
    "X36n0659_026:0705b19": "汝言眾生若有佛性不應言有初發心者。",
    "X36n0659_026:0705b20": "次正答。",
    "X36n0659_026:0705b21": "善男子心非佛性何以故心是無常佛性常故。",
    "X36n0659_026:0705b22": "汝言何故有退下第三超答第六退轉萬行。",
    "X36n0659_026:0705b23": "汝言何故有退心者實無退心心若有退終不能得",
    "X36n0659_026:0705b24": "阿耨多羅三藐三菩提以遲得故名之為退。",
    "X36n0659_026:0705c01": "明實無退只是遲得謂之為退而不答萬行為下",
    "X36n0659_026:0705c02": "答可酬之。",
    "X36n0659_026:0705c03": "此菩提心實非佛性下第四追答第二斷善問。",
    "X36n0659_026:0705c04": "此菩提心實非佛性何以故一闡提等斷於善根墮",
    "X36n0659_026:0705c05": "地獄故若菩提心是佛性者一闡提輩則不得名一",
    "X36n0659_026:0705c06": "闡提也菩提之心亦不得名為無常也是故定知菩",
    "X36n0659_026:0705c07": "提之心實非佛性。",
    "X36n0659_026:0705c08": "明菩提心非佛性闡提不發菩提心而佛性不斷。",
    "X36n0659_026:0705c09": "善男子汝言下第五答第五萬行之問為二一正",
    "X36n0659_026:0705c10": "答。",
    "X36n0659_026:0705c11": "善男子汝言眾生若有佛性不應假緣如乳成酪者",
    "X36n0659_026:0705c12": "是義不然何以故若言五緣成於生酥當知佛性亦",
    "X36n0659_026:0705c13": "復如是譬如眾石有金有銀有銅有鐵俱稟四大一",
    "X36n0659_026:0705c14": "名一實而其所出各各不同要假眾因緣眾生福德",
    "X36n0659_026:0705c15": "爐冶人功然後出生是故當知本無金性眾生佛性",
    "X36n0659_026:0705c16": "不名為佛以諸功德因緣和合得見佛性然後得佛。",
    "X36n0659_026:0705c17": "二更取意難。",
    "X36n0659_026:0705c18": "汝言眾生悉有佛性何故不見者是義不然何以故",
    "X36n0659_026:0706a01": "以諸因緣未和合故善男子以是義故我說二因正",
    "X36n0659_026:0706a02": "因緣因正因者名為佛性緣因者發菩提心以二因",
    "X36n0659_026:0706a03": "緣得阿耨多羅三藐三菩提如石出金。",
    "X36n0659_026:0706a04": "前無此言一解云前應有此問翻者脫落二解云",
    "X36n0659_026:0706a05": "本無此問直是取意。",
    "X36n0659_026:0706a06": "善男子汝言僧寶下第六答第七問有四復次初",
    "X36n0659_026:0706a07": "有二種和合。",
    "X36n0659_026:0706a08": "善男子汝言僧常一切眾生無佛性者善男子僧名",
    "X36n0659_026:0706a09": "和合和合有二種一者世和合二者第一義和合世",
    "X36n0659_026:0706a10": "和合者名聲聞僧義和合者名菩薩僧世僧無常佛",
    "X36n0659_026:0706a11": "性是常如佛性常義僧亦爾。",
    "X36n0659_026:0706a12": "次十二部經和合。",
    "X36n0659_026:0706a13": "復次有僧謂法和合法和合者謂十二部經十二部",
    "X36n0659_026:0706a14": "經常是故我說法僧是常。",
    "X36n0659_026:0706a15": "三十二因緣和合。",
    "X36n0659_026:0706a16": "善男子僧名和合和合者名十二因緣十二因緣中",
    "X36n0659_026:0706a17": "亦有佛性十二因緣常佛性亦爾是故我說僧有佛",
    "X36n0659_026:0706a18": "性。",
    "X36n0659_026:0706a19": "四諸佛和合。",
    "X36n0659_026:0706a20": "又復僧者諸佛和合是故我說僧有佛性。",
    "X36n0659_026:0706a21": "皆明僧常乃是一體之僧非今事僧。",
    "X36n0659_026:0706a22": "善男子汝言眾生若有佛性下第七追答第四退",
    "X36n0659_026:0706a23": "不退問文為二先牒問誡聽次正答其難問云若",
    "X36n0659_026:0706a24": "有佛性豈合跋致阿跋致異。",
    "X36n0659_026:0706b01": "善男子汝言眾生若有佛性云何有退有不退者諦",
    "X36n0659_026:0706b02": "聽諦聽我當為汝分別解說。",
    "X36n0659_026:0706b03": "答文為四一明退轉行二明不退願三雙明退不",
    "X36n0659_026:0706b04": "退兩人四重明不退行佛答意者不關佛性有退",
    "X36n0659_026:0706b05": "不退只由志願強弱不同致退不退雖退非失遲",
    "X36n0659_026:0706b06": "得名退初論退行又為四一明十三法二明六法",
    "X36n0659_026:0706b07": "三明五法四明二法初十三法如文。",
    "X36n0659_026:0706b08": "善男子菩薩摩訶薩有十三法則便退轉何等十三",
    "X36n0659_026:0706b09": "一者心不信二者不作心三者疑心四者吝惜身財",
    "X36n0659_026:0706b10": "五者於涅槃中生大怖畏云何乃令眾生永滅六者",
    "X36n0659_026:0706b11": "心不堪忍七者心不調柔八者愁惱九者不樂十者",
    "X36n0659_026:0706b12": "放逸十一者自輕己身十二者自見煩惱無能壞者",
    "X36n0659_026:0706b13": "十三者不樂進趣菩提之法善男子是名十三法令",
    "X36n0659_026:0706b14": "諸菩薩退轉菩提。",
    "X36n0659_026:0706b15": "次六法中。",
    "X36n0659_026:0706b16": "復有六法壞菩提心何等為六一者吝法二者於諸",
    "X36n0659_026:0706b17": "眾生起不善心三者親近惡友四者不勤精進五者",
    "X36n0659_026:0706b18": "自大憍慢六者營務世業如是六法則能破壞菩提",
    "X36n0659_026:0706b19": "之心善男子有人得聞諸佛世尊是人天師於眾生",
    "X36n0659_026:0706b20": "中最上無比勝於聲聞辟支佛等法眼明了見法無",
    "X36n0659_026:0706b21": "閡能度眾生於大苦海聞已即復發大誓願如其世",
    "X36n0659_026:0706b22": "間有如是人我亦當得以是因緣發阿耨多羅三藐",
    "X36n0659_026:0706b23": "三菩提心或復為他之所教誨發菩提心或聞菩薩",
    "X36n0659_026:0706b24": "阿僧祇劫修行苦行然後乃得阿耨多羅三藐三菩",
    "X36n0659_026:0706c01": "提聞已思惟我今不堪如是苦行云何能得是故有",
    "X36n0659_026:0706c02": "退。",
    "X36n0659_026:0706c03": "有營世務者出家學道經營俗法巨有所妨言俗",
    "X36n0659_026:0706c04": "法者真修之外皆名為俗春秋中藏文仲有三不",
    "X36n0659_026:0706c05": "仁使妾編蒲席賣被異邦彈汝國之大夫失德與",
    "X36n0659_026:0706c06": "百姓諍利俗人尚誡貪況駈馳耕販尚應休道策",
    "X36n0659_026:0706c07": "使彈呵何足及言又句句應論觀慧文煩不書得",
    "X36n0659_026:0706c08": "意自在夫觀解者非但執耒運斤名為俗務坐馳",
    "X36n0659_026:0706c09": "五塵六欲即是世務又專念空無相願亦是世務",
    "X36n0659_026:0706c10": "又念蒼生塗灰慈悲慰拔亦是世務若能無念念",
    "X36n0659_026:0706c11": "於無念非念非無念一心中覺方非世務私謂如",
    "X36n0659_026:0706c12": "大師釋經句句之中依文消竟即句句觀解於文",
    "X36n0659_026:0706c13": "非要但為法行者隨語起觀故處處明之。",
    "X36n0659_026:0706c14": "善男子復有五法退菩提心何等為五一者樂在外",
    "X36n0659_026:0706c15": "道出家二者不修大慈之心三者好求法師過罪四",
    "X36n0659_026:0706c16": "者常樂處在生死五者不喜受持讀誦書寫解說十",
    "X36n0659_026:0706c17": "二部經是名五法退菩提心。",
    "X36n0659_026:0706c18": "復有二法退菩提心何等為二一者貪樂五欲二者",
    "X36n0659_026:0707a01": "不能恭敬尊重三寶以如是等眾因緣故退菩提心。",
    "X36n0659_026:0707a02": "云何下第二明不退之願。",
    "X36n0659_026:0707a03": "云何復名不退之心有人聞佛能度眾生生老病死",
    "X36n0659_026:0707a04": "不從師咨自然修習得阿耨多羅三藐三菩提若菩",
    "X36n0659_026:0707a05": "提道是可得者我當修習必令得之以是因緣發菩",
    "X36n0659_026:0707a06": "提心所作功德若多若少悉以迴向阿耨多羅三藐",
    "X36n0659_026:0707a07": "三菩提作是誓願願我常得親近諸佛及佛弟子常",
    "X36n0659_026:0707a08": "聞深法五情完具若遇苦難不失是心復願諸佛及",
    "X36n0659_026:0707a09": "佛弟子常於我所生歡喜心具五善根若諸眾生斫",
    "X36n0659_026:0707a10": "伐我身斬截手足頭目支節當於是人生大慈心深",
    "X36n0659_026:0707a11": "自喜慶如是諸人為我增長菩提因緣若無是者我",
    "X36n0659_026:0707a12": "當何緣而得成就阿耨多羅三藐三菩提復發是願",
    "X36n0659_026:0707a13": "莫令我得無根二根女人之身不繫屬人不遭惡王",
    "X36n0659_026:0707a14": "不屬惡王不生惡國若得好身種姓真正多饒財寶",
    "X36n0659_026:0707a15": "不生憍慢令我常聞十二部經受持讀誦書寫解說",
    "X36n0659_026:0707a16": "若為眾生有所演說願令受者敬信無疑常於我所",
    "X36n0659_026:0707a17": "不生惡心寧當少聞多解義味不願多聞於義不了",
    "X36n0659_026:0707a18": "願作心師不師於心身口意業不與惡交能施一切",
    "X36n0659_026:0707a19": "眾生安樂身戒心慧不動如山為欲受持無上正法",
    "X36n0659_026:0707a20": "於身命財不生慳吝不淨之物不為福業正命自活",
    "X36n0659_026:0707a21": "心無邪諂受恩常念小恩大報善知世中所有事藝",
    "X36n0659_026:0707a22": "善解眾生方俗之言讀誦書寫十二部經不生懈怠",
    "X36n0659_026:0707a23": "嬾墯之心若諸眾生不樂聽聞方便引接令彼樂聞",
    "X36n0659_026:0707a24": "言常柔耎口不宣惡不和合眾能令和合有憂怖者",
    "X36n0659_026:0707b01": "令離憂怖饑饉之世令得豐足疫病之世作大醫王",
    "X36n0659_026:0707b02": "病藥所須財寶自在令疾病者悉得除愈刀兵之劫",
    "X36n0659_026:0707b03": "有大力勢斷其殘害令無遺餘能斷眾生種種怖畏",
    "X36n0659_026:0707b04": "所謂死畏閉繫打擲水火王賊貧窮破戒惡名惡道",
    "X36n0659_026:0707b05": "如是等畏悉當斷之父母師長深生恭敬怨憎之中",
    "X36n0659_026:0707b06": "生大慈心常修六念空三昧門十二因緣生滅等觀",
    "X36n0659_026:0707b07": "出息入息天行梵行及以聖行金剛三昧首楞嚴定",
    "X36n0659_026:0707b08": "無三寶處令我自得寂靜之心若其身心受大苦時",
    "X36n0659_026:0707b09": "莫失無上菩提之心莫以聲聞辟支佛心而生知足",
    "X36n0659_026:0707b10": "無三寶處常在外道法中出家為破邪見不習其道",
    "X36n0659_026:0707b11": "得法自在得心自在於有為法了了見過令我怖畏",
    "X36n0659_026:0707b12": "二乘道果如惜命者怖畏捨身為眾生故樂處三惡",
    "X36n0659_026:0707b13": "如諸眾生樂忉利天為一一人於無量劫受地獄苦",
    "X36n0659_026:0707b14": "心不生悔見他得利不生嫉心常生歡喜如自得樂",
    "X36n0659_026:0707b15": "若值三寶當以衣服飲食臥具房舍醫藥燈明華香",
    "X36n0659_026:0707b16": "伎樂旛葢七寶供養若受佛戒堅固護持終不生於",
    "X36n0659_026:0707b17": "毀犯之想若聞菩薩難行苦行其心歡喜不生悔恨",
    "X36n0659_026:0707b18": "自識往世宿命之事終不造作貪瞋癡業不為果報",
    "X36n0659_026:0707b19": "而習因緣於現在樂不生貪著善男子若有能發如",
    "X36n0659_026:0707b20": "是願者是名菩薩終不退失菩提之心亦名施主能",
    "X36n0659_026:0707b21": "見如來明了佛性能調眾生度脫生死善能護持無",
    "X36n0659_026:0707b22": "上正法能得具足六波羅蜜善男子以是義故不退",
    "X36n0659_026:0707b23": "之心不名佛性。",
    "X36n0659_026:0707b24": "願作心師有二解一云只是前後兩心前心起惡",
    "X36n0659_026:0707c01": "後心隨流者此非心師前心起惡後心能止是則",
    "X36n0659_026:0707c02": "心師二解以假人制心不隨心作所作假人人是",
    "X36n0659_026:0707c03": "心師今明太近上文云諸佛所師所謂法也心緣",
    "X36n0659_026:0707c04": "於法法為心師深淺自在。",
    "X36n0659_026:0707c05": "善男子不可以下第三雙明退不退兩人正酬其",
    "X36n0659_026:0707c06": "問有譬有合如文。",
    "X36n0659_026:0707c07": "善男子汝不可以有退心故言諸眾生無有佛性譬",
    "X36n0659_026:0707c08": "如二人俱聞他方有七寶山山有清泉其味甘美有",
    "X36n0659_026:0707c09": "能到者永斷貧窮服其水者增壽萬歲唯路懸遠險",
    "X36n0659_026:0707c10": "阻多難時彼二人俱欲共往一人莊嚴種種行具一",
    "X36n0659_026:0707c11": "則空往無所齎持相與前進路逢一人多齎寶貨七",
    "X36n0659_026:0707c12": "珍具足二人便前問言仁者彼土實有七寶山耶其",
    "X36n0659_026:0707c13": "人答言實有不虗我已獲寶飲服其水唯患路險多",
    "X36n0659_026:0707c14": "有盜賊砂礫棘刺乏於水草往者千萬達者甚少聞",
    "X36n0659_026:0707c15": "是事已一人即悔尋作是言路既懸遠艱難非一往",
    "X36n0659_026:0707c16": "者無量達者無幾而我云何當能到彼我今產業粗",
    "X36n0659_026:0707c17": "自供足若涉斯路或失身命身命不全長壽安在一",
    "X36n0659_026:0707c18": "人復言有人能過我亦能過若得果達則得如願采",
    "X36n0659_026:0707c19": "取珍寶飲服甘水如其不達以死為期是時二人一",
    "X36n0659_026:0707c20": "則悔退一則前進到彼山所多獲財寶如願服水多",
    "X36n0659_026:0707c21": "齎所有還其所止奉養父母供給宗親時悔還者見",
    "X36n0659_026:0707c22": "是事已心復生熱彼去已還我何為住即便莊嚴涉",
    "X36n0659_026:0707c23": "路而去。",
    "X36n0659_026:0707c24": "七寶山者喻大涅槃甘味之水喻於佛性其二人者",
    "X36n0659_026:0708a01": "喻二菩薩初發心者險惡道者喻於生死所逢人者",
    "X36n0659_026:0708a02": "喻佛世尊有盜賊者喻於四魔砂礫棘刺喻諸煩惱",
    "X36n0659_026:0708a03": "無水草者喻不修習菩提之道一人還者喻退轉菩",
    "X36n0659_026:0708a04": "薩一人往者喻不退轉菩薩善男子眾生佛性常住",
    "X36n0659_026:0708a05": "不變猶彼險道不可說言人悔還故令道無常佛性",
    "X36n0659_026:0708a06": "亦爾善男子菩提道中終無退者善男子如向悔者",
    "X36n0659_026:0708a07": "見其先伴獲寶而還勢力自在供養父母給足宗親",
    "X36n0659_026:0708a08": "多受安樂見是事已心中生熱即復莊嚴復道還去",
    "X36n0659_026:0708a09": "不惜身命堪忍眾難遂便到彼七寶山中退轉菩薩",
    "X36n0659_026:0708a10": "亦復如是善男子一切眾生定當得成阿耨多羅三",
    "X36n0659_026:0708a11": "藐三菩提以是義故我經中說一切眾生乃至五逆",
    "X36n0659_026:0708a12": "犯四重禁及一闡提悉有佛性。",
    "X36n0659_026:0708a13": "師子吼下第四重明不退之行先問次答。",
    "X36n0659_026:0708a14": "師子吼言世尊云何菩薩有退不退。",
    "X36n0659_026:0708a15": "善男子若有菩薩修習如來三十二相業因緣者得",
    "X36n0659_026:0708a16": "名不退得名菩薩摩訶薩名不動轉名為憐憫一切",
    "X36n0659_026:0708a17": "眾生名勝一切聲聞緣覺名阿毗跋致善男子若菩",
    "X36n0659_026:0708a18": "薩摩訶薩持戒不動施心不移安住實語如須彌山",
    "X36n0659_026:0708a19": "以是業緣得足下平如奩底相若菩薩摩訶薩於其",
    "X36n0659_026:0708a20": "父母和上師長乃至畜生以如法財供養供給以是",
    "X36n0659_026:0708a21": "業緣得成足下千輻輪相若菩薩摩訶薩不殺不盜",
    "X36n0659_026:0708a22": "於父母師長常生歡喜以是業緣得成三相一手指",
    "X36n0659_026:0708a23": "纖長二足跟長三其身方直如是三相同一業緣若",
    "X36n0659_026:0708a24": "菩薩摩訶薩修四攝法攝取眾生以是業緣得網縵",
    "X36n0659_026:0708b01": "指如白鵞王若菩薩摩訶薩父母師長若病苦時自",
    "X36n0659_026:0708b02": "手洗拭捉持按摩以是業緣得手足耎若菩薩摩訶",
    "X36n0659_026:0708b03": "薩持戒聞法慧施無厭以是業緣得節踝傭滿身毛",
    "X36n0659_026:0708b04": "上靡若菩薩摩訶薩專心聽法演說正教以是業緣",
    "X36n0659_026:0708b05": "得鹿王[跳兆+專]若菩薩摩訶薩於諸眾生不生害心飲食",
    "X36n0659_026:0708b06": "知足常樂慧施瞻病給藥以是業緣其身圓滿如尼",
    "X36n0659_026:0708b07": "拘陀樹立手過膝頂有肉髻無見頂相若菩薩摩訶",
    "X36n0659_026:0708b08": "薩見怖畏者為作救護見裸跣者施與衣服以是業",
    "X36n0659_026:0708b09": "緣得陰藏相若菩薩摩訶薩親近智者遠離愚人善",
    "X36n0659_026:0708b10": "喜問答掃治行路以是業緣皮膚細耎身毛右旋若",
    "X36n0659_026:0708b11": "菩薩摩訶薩常以衣服飲食臥具醫藥香華燈明施",
    "X36n0659_026:0708b12": "人以是業緣得身金色常光明曜若菩薩摩訶薩行",
    "X36n0659_026:0708b13": "施之時所珍之物能捨不吝不觀福田及非福田以",
    "X36n0659_026:0708b14": "是業緣得七處滿相若菩薩摩訶薩布施之時心不",
    "X36n0659_026:0708b15": "生疑以是業緣得柔耎聲若菩薩摩訶薩如法求財",
    "X36n0659_026:0708b16": "以用布施以是業緣得缺骨充滿師子上身臂肘傭",
    "X36n0659_026:0708b17": "纖若菩薩摩訶薩遠離兩舌惡口恚心以是業緣得",
    "X36n0659_026:0708b18": "四十齒白淨齊密若菩薩摩訶薩於諸眾生修大慈",
    "X36n0659_026:0708b19": "悲以是業緣得二牙相若菩薩摩訶薩常作是願有",
    "X36n0659_026:0708b20": "來求者隨意給與以是業緣得師子頰若菩薩摩訶",
    "X36n0659_026:0708b21": "薩隨諸眾生所須飲食悉皆與之以是業緣得味中",
    "X36n0659_026:0708b22": "上味若菩薩摩訶薩自修十善兼以化人以是業緣",
    "X36n0659_026:0708b23": "得廣長舌若菩薩摩訶薩不訟彼短不謗正法以是",
    "X36n0659_026:0708b24": "業緣得梵音聲若菩薩摩訶薩見諸怨憎生於喜心",
    "X36n0659_026:0708c01": "以是業緣得目睫紺色若菩薩摩訶薩不隱他德稱",
    "X36n0659_026:0708c02": "揚其善以是業緣得白毫相善男子菩薩摩訶薩修",
    "X36n0659_026:0708c03": "習如是三十二相業因緣時則得不退菩提之心。",
    "X36n0659_026:0708c04": "通論六度皆是不退之行今趣舉三十三相業約",
    "X36n0659_026:0708c05": "求佛心便上文明百福成一相今文或一業成一",
    "X36n0659_026:0708c06": "相或多業成多相此就相似因果為語一業一相",
    "X36n0659_026:0708c07": "多業多相示因果不差佛實有四牙而文但二牙",
    "X36n0659_026:0708c08": "者二牙大二牙白兩白為一兩大為一有言二牙",
    "X36n0659_026:0708c09": "又一解若論牙則有四若論邊則有二今明二邊",
    "X36n0659_026:0708c10": "牙故言二牙。",
    "X36n0659_026:0708c11": "善男子一切眾生下第三結歎佛性。",
    "X36n0659_026:0708c12": "善男子一切眾生不可思議諸佛境界業果佛性亦",
    "X36n0659_026:0708c13": "不可思議何以故如是四法皆悉是常以是常故不",
    "X36n0659_026:0708c14": "可思議一切眾生煩惱覆障故名為常斷常煩惱故",
    "X36n0659_026:0708c15": "名無常若言一切眾生常者何故修習八聖道分為",
    "X36n0659_026:0708c16": "斷眾苦眾苦若斷則名無常所受之樂則名為常是",
    "X36n0659_026:0708c17": "故我言一切眾生煩惱覆障不見佛性以不見故不",
    "X36n0659_026:0708c18": "得涅槃。",
    "X36n0659_026:0708c19": "此文具五種佛性眾生即正因諸佛境界即果性",
    "X36n0659_026:0708c20": "果果性業果即了因佛性即境界性又一解眾生",
    "X36n0659_026:0708c21": "是正因諸佛境界是境界性業是了因性果是果",
    "X36n0659_026:0708c22": "性果果性後佛性是總結章耳又一解一切眾生",
    "X36n0659_026:0708c23": "明凡夫諸佛明聖人業即是因性因因性果即是",
    "X36n0659_026:0708c24": "果性果果性佛性即正因性下總結四法即指此",
    "X36n0659_026:0709a01": "為四皆稱不可思議者不可以定相取即一性是",
    "X36n0659_026:0709a02": "五性五性即一性非一五性而一五性不縱橫不",
    "X36n0659_026:0709a03": "竝別如是乃名不可思議若得此意望上兩番破",
    "X36n0659_026:0709a04": "義無性即有性有性即無性非有性非無性而有",
    "X36n0659_026:0709a05": "性而無性即是非內非外雖非內外而不失壞名",
    "X36n0659_026:0709a06": "諸眾生悉有佛性若失此意全非祕藏之宗文理",
    "X36n0659_026:0709a07": "抗行焉釋涅槃文云四法者眾生諸佛境界業果",
    "X36n0659_026:0709a08": "是為四法文云眾生煩惱覆障故常者只詺此為",
    "X36n0659_026:0709a09": "常以其煩惱起故是常又一解云只眾生中有佛",
    "X36n0659_026:0709a10": "性之理是故名常今謂此解淺近常義亦不成眾",
    "X36n0659_026:0709a11": "生煩惱覆障即是常者眾生是生死生死即涅槃",
    "X36n0659_026:0709a12": "煩惱即菩提既言即是寧不是常問果果了因萬",
    "X36n0659_026:0709a13": "善如何是常一解云解了佛性故云是常今謂此",
    "X36n0659_026:0709a14": "亦不然皆不可思議不可思議故常明文在茲何",
    "X36n0659_026:0709a15": "勞餘解不可思議故常此是圓義無常覆障破無",
    "X36n0659_026:0709a16": "常已得受樂故此是別義(云云)。",
    "X36n0659_026:0709a17": "大般涅槃經卷第二十六",
    "X36n0659_026:0709a18": "大涅槃經疏卷第十一",
    "X36n0659_026:0709a19": "日東　天台沙門本純　分會",
    "X36n0659_026:0709a21": "南本大般涅槃經會疏卷第二十六"
}