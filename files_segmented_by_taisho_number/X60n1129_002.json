{
    "X60n1129_002:0682b03": "歸戒要集卷中",
    "X60n1129_002:0682b05": "粵東鼎湖山沙門釋　弘贊在犙輯",
    "X60n1129_002:0682b06": "受五戒法",
    "X60n1129_002:0682b07": "梵志復白佛言。世尊。以賜三自歸法。天帝遣善神三",
    "X60n1129_002:0682b08": "十六大王。護助我身。已蒙世尊。哀愍救度。今更頂禮。",
    "X60n1129_002:0682b09": "請受戒法。佛言善哉。梵志。汝當淨身口意。懇惻至心。",
    "X60n1129_002:0682b10": "敬受戒法。十方三世如來。至真等正覺。皆由三歸五",
    "X60n1129_002:0682b11": "戒得之。梵志。盡形壽不殺生。不教他殺。是戒能持不。",
    "X60n1129_002:0682b12": "若能持者。有五神王。隨逐護汝身。不令邪神惡鬼。之",
    "X60n1129_002:0682b13": "所得便。梵志。盡形壽不盜他人財寶。不教他行盜。是",
    "X60n1129_002:0682b14": "戒能持不。若能持者。有五善神王。隨逐護汝身。梵志。",
    "X60n1129_002:0682b15": "盡形壽不邪婬。是戒能持不。若能持者。有五神王。隨",
    "X60n1129_002:0682b16": "逐護汝身。眾魔皆不得便。梵志。盡形壽不妄言。綺語。",
    "X60n1129_002:0682b17": "兩舌鬬亂。是戒能持不。若能持者。有五神王。隨逐護",
    "X60n1129_002:0682b18": "汝身。梵志。盡形壽不飲穀酒。蔗酒蒲萄酒。能放逸酒。",
    "X60n1129_002:0682b19": "如是酒。皆不得飲。是戒能持不。若能持者。有五善神。",
    "X60n1129_002:0682b20": "隨逐護汝身。梵志。是為三歸五戒法也。汝善持之。勿",
    "X60n1129_002:0682b21": "有毀犯。優婆塞戒經云。善男子。優婆塞戒。極為甚難。",
    "X60n1129_002:0682b22": "何以故。是戒能為沙彌戒。大比丘戒。及菩薩戒。乃至",
    "X60n1129_002:0682b23": "無上菩提。而作根本。至心受持優婆塞戒。則能獲得",
    "X60n1129_002:0682b24": "如是等戒。無量利益。若有毀破如是戒者。則於無量",
    "X60n1129_002:0682c01": "無邊世中。處三惡道。受大苦惱。汝今欲得無量利益。",
    "X60n1129_002:0682c02": "能志心受不。若言能者。復應語言。若歸佛已。寧捨身",
    "X60n1129_002:0682c03": "命。終不依於自在天等。若歸法已。寧捨身命。終不依",
    "X60n1129_002:0682c04": "於外道典籍。若歸僧已。寧捨身命。終不依於外道邪",
    "X60n1129_002:0682c05": "眾。善男子。如來說優婆塞。或有一分。或有少分。或有",
    "X60n1129_002:0682c06": "無分。或有多分。或有滿分。若優婆塞受三歸已。不受",
    "X60n1129_002:0682c07": "五戒。是名優婆塞。若受三歸。受持一戒。是名一分。受",
    "X60n1129_002:0682c08": "三歸已。受持二戒。是名少分。若受三歸。受持二戒已。",
    "X60n1129_002:0682c09": "若破一戒。是名無分。若受三歸。受持四戒。是名多分。",
    "X60n1129_002:0682c10": "若受三歸。受持五戒。是名滿分。故智度論云。戒有五",
    "X60n1129_002:0682c11": "種。始從不殺。終至不飲酒。若受一戒。名一分優婆塞。",
    "X60n1129_002:0682c12": "若受二戒。名少分優婆塞。若受三戒。名半分優婆塞。",
    "X60n1129_002:0682c13": "若受四戒。名多分優婆塞。若受五戒。名滿分優婆塞。",
    "X60n1129_002:0682c14": "汝今欲受何分。當隨意說。爾時智者。當隨其意授。灌",
    "X60n1129_002:0682c15": "頂經。梵志白佛言。若男子女人。欲受歸戒者。當云何",
    "X60n1129_002:0682c16": "授與。佛言。若人欲受。先禮十方佛。長跪合掌。作如是",
    "X60n1129_002:0682c17": "言。我弟子某甲。盡形壽。受三歸五戒。諸佛菩薩。賢聖",
    "X60n1129_002:0682c18": "僧眾。哀念我等。智度論云。先受三歸。後始懺悔(此謂翻邪",
    "X60n1129_002:0682c19": "三歸)。若久來信佛。不須先受三歸。但依五戒。八戒。三歸。",
    "X60n1129_002:0682c20": "先懺悔已。後受三歸。然後說戒相(懺文。如後八戒法中出。應先令修威",
    "X60n1129_002:0682c21": "儀。禮敬已。在戒師前。胡跪合掌。教作如是言)。",
    "X60n1129_002:0682c22": "我某甲歸依佛。歸依法。歸依僧。盡形壽。為滿分優婆",
    "X60n1129_002:0682c23": "塞(受一戒。應言一分。若受二。三。四戒。隨分言之)。如來至真等正覺。是我世",
    "X60n1129_002:0682c24": "尊(三說已。次授三結)。",
    "X60n1129_002:0683a01": "我某甲歸依佛竟。歸依法竟。歸依僧竟。盡形壽。為滿",
    "X60n1129_002:0683a02": "分優婆塞。如來至真等正覺。是我世尊(三說。若善女人。當云優婆",
    "X60n1129_002:0683a03": "夷。前三歸依。第三遍訖。即發五戒。後三結。是直付囑之。次示戒相。令識持犯。故大方便經云。若受五戒。先受三",
    "X60n1129_002:0683a04": "歸。三歸既竟。乃得五戒。所以說五戒名者。欲使前人識五戒名字。應告彼言。今當示汝戒相。汝應諦聽受之)。",
    "X60n1129_002:0683a05": "盡形壽不殺生。是優婆(塞夷)戒。能持不(能者。當答言能持。下准此)。",
    "X60n1129_002:0683a06": "盡形壽不偷盜。是優婆(塞夷)戒。能持不。",
    "X60n1129_002:0683a07": "盡形壽不邪婬。是優婆(塞夷)戒。能持不。",
    "X60n1129_002:0683a08": "盡形壽不妄語。是優婆(塞夷)戒。能持不。",
    "X60n1129_002:0683a09": "盡形壽不飲酒。是優婆(塞夷)戒。能持不。(智度論云。既說戒相已。復應語",
    "X60n1129_002:0683a10": "言)是優婆塞五戒。盡形壽持。當供養三寶。勤修福德。",
    "X60n1129_002:0683a11": "進求修道(若斷婬者。受五戒已。於戒師前。更作誓言。從今日。於自夫婦。不復作婬)。大方",
    "X60n1129_002:0683a12": "便經。優波離白佛言。若受一日。二日。乃至十日五戒。",
    "X60n1129_002:0683a13": "得受不。佛言。不得。佛本制戒。各有限齊。若受五戒。必",
    "X60n1129_002:0683a14": "盡形壽。若受八戒。必一日一夜受。是故不得。根本羯",
    "X60n1129_002:0683a15": "磨云。授與三歸。并五學處。成鄔波索迦律儀護。言護",
    "X60n1129_002:0683a16": "者。梵語三跋羅。此譯為擁護。由受歸戒。護使不落三",
    "X60n1129_002:0683a17": "塗。舊云律儀。乃當義譯。云是律法儀式。若但云護。恐",
    "X60n1129_002:0683a18": "學者未詳。故兩俱存。即是戒體無表色也。故薩婆多",
    "X60n1129_002:0683a19": "論云。以三寶為所歸。欲令救護。不得侵凌故也(言五學處。",
    "X60n1129_002:0683a20": "即五戒。鄔波索迦。即優婆塞。乃梵音前後不同耳。此譯為近事男。亦云親近男。或言離惡修善。謂受此戒。方能",
    "X60n1129_002:0683a21": "親近承事佛法僧三寶。斷諸惡法。而修眾善也)。優婆塞戒經。佛言。若受戒已。",
    "X60n1129_002:0683a22": "當知是人。為諸人天恭敬守護。得大名稱。雖遭惡對。",
    "X60n1129_002:0683a23": "心無愁惱。眾生親附。樂來依止。阿那邠坻長者子。雖",
    "X60n1129_002:0683a24": "為八千金錢受戒。亦得無量功德果報。為財受戒。尚",
    "X60n1129_002:0683b01": "得利益。況有至心。為於解脫。而當不得耶。大灌頂經。",
    "X60n1129_002:0683b02": "佛告執持長者。天帝所遣歸戒之神。凡有億億恒沙",
    "X60n1129_002:0683b03": "之數。諸鬼神王。番代擁護。不令衰耗。諸天歡喜。皆言",
    "X60n1129_002:0683b04": "善哉。當共護之。如是持戒。若完具者。十方現在無量",
    "X60n1129_002:0683b05": "諸佛菩薩羅漢。皆共稱讚。是清信士女。臨命終時。佛",
    "X60n1129_002:0683b06": "皆分身。而來迎之。不使持戒男女。墮惡道中。若戒羸",
    "X60n1129_002:0683b07": "者。當益作福德。布施。持戒。忍辱。精進。一心。智慧。然燈",
    "X60n1129_002:0683b08": "燒香散華。懸繒旛葢。歌詠讚歎三寶。恭敬禮拜。益持",
    "X60n1129_002:0683b09": "齋戒。亦得過度。若不能如上修行功德。復持戒不完。",
    "X60n1129_002:0683b10": "向諸邪道。求覓福祐。恒沙歸戒神王。各去離之。惡鬼",
    "X60n1129_002:0683b11": "數來。嬈近之也(戒羸者。無力持戒也)。如消災經說。舍衛國有一",
    "X60n1129_002:0683b12": "縣。皆奉行五戒十善。無釀酒者。中有一大姓家子。欲",
    "X60n1129_002:0683b13": "遠賈販。臨行。父母語言。勤持五戒十善。慎莫飲酒。犯",
    "X60n1129_002:0683b14": "佛重戒。受教而行。到他國已。見故親友。再三逼令飲",
    "X60n1129_002:0683b15": "酒。事不獲己。飲之。事訖還家。具告於親。父母言。汝違",
    "X60n1129_002:0683b16": "吾教。加復犯戒。為國作先。亂法之漸。非孝子也。便以",
    "X60n1129_002:0683b17": "販物。逐令出國。既到他國。住客舍家。主人事三鬼神。",
    "X60n1129_002:0683b18": "現形語言飲食。主人事之積年疲勞。患厭此鬼。鬼知",
    "X60n1129_002:0683b19": "人意。盜他寶物。來與主人。主人得寶。設食祭之。鬼來",
    "X60n1129_002:0683b20": "詣門。見舍衛國人在舍。奔走而去。主人追呼請還。鬼",
    "X60n1129_002:0683b21": "曰。卿舍尊客。吾焉得前。重復驚走。主人還歸。問曰。卿",
    "X60n1129_002:0683b22": "有何功德。致吾所事神。畏子而走。客具說佛五戒十",
    "X60n1129_002:0683b23": "善。實犯酒戒。為親所逐。向餘四戒。故為天神所護。卿",
    "X60n1129_002:0683b24": "神不敢當之。主人因從客受三歸五戒十善。問佛所",
    "X60n1129_002:0683c01": "在。可得見不。客曰。佛在舍衛。往立可見。主人一心往",
    "X60n1129_002:0683c02": "彼。路經一亭。中有一女。是噉人鬼婦。時日逼暮。從女",
    "X60n1129_002:0683c03": "寄宿。女言。慎勿留此。宜急前去。男子自念。我已受三",
    "X60n1129_002:0683c04": "歸五戒十善。心不懈怠。何畏懼乎。遂自留宿。噉人鬼",
    "X60n1129_002:0683c05": "見護戒神。徘徊其傍。去亭四十里。一宿不歸。明日男",
    "X60n1129_002:0683c06": "子進路。見鬼所噉人骨狼藉。心怖悔還。惡念便生。欲",
    "X60n1129_002:0683c07": "還將女歸家共住。即回亭所。復從女求宿。女言。卿死",
    "X60n1129_002:0683c08": "矣。吾夫是噉人鬼。不久來還。男子不信。婬意復生。不",
    "X60n1129_002:0683c09": "復信佛三歸之德。五戒十善之心。天神即去。無復護",
    "X60n1129_002:0683c10": "之。鬼得來還。女人恐鬼食此男子。哀愍藏之甕中。鬼",
    "X60n1129_002:0683c11": "聞人氣。問婦曰。汝得肉耶。吾欲噉之。婦曰。我不行。何",
    "X60n1129_002:0683c12": "從得肉。卿昨何以不歸。鬼言。正為汝宿佛弟子。天神",
    "X60n1129_002:0683c13": "逐我出四十里外露宿。震怖於今不安。復不得肉食。",
    "X60n1129_002:0683c14": "婦聞默喜。因問夫曰。佛戒云何。鬼言。急以肉來。不須",
    "X60n1129_002:0683c15": "問此。此是無上正真之戒。非吾所敢說也。婦言。為我",
    "X60n1129_002:0683c16": "說之。當與卿肉。鬼類貪殘。因為說三歸五戒。婦輙受",
    "X60n1129_002:0683c17": "之。心執口誦。男子甕中。復識五戒。隨言受之。天帝知",
    "X60n1129_002:0683c18": "此二人心自歸佛。即選善神五十。擁護二人。鬼遂走",
    "X60n1129_002:0683c19": "去。婦問男子。怖乎。答曰。大怖。蒙仁者恩。心悟識佛。婦",
    "X60n1129_002:0683c20": "言。吾本良家之女。為鬼所掠。今蒙仁恩。得聞佛戒。得",
    "X60n1129_002:0683c21": "離此鬼。賢者今欲何往。男子曰。吾欲到舍衛見佛。婦",
    "X60n1129_002:0683c22": "言。善哉。吾至本國。與父母隨賢者見佛。便俱前行。路",
    "X60n1129_002:0683c23": "逢四百九十八人。因相問訊。諸賢何來。答曰。從佛所",
    "X60n1129_002:0683c24": "來。佛日說經。意中罔罔。心不能解。今還本國。二人具",
    "X60n1129_002:0684a01": "說鬼所畏戒。本末因緣。諸人意乃開解。俱還見佛。佛",
    "X60n1129_002:0684a02": "遙見之。告阿難言。此四百九十八人。今得其本師。來",
    "X60n1129_002:0684a03": "見佛者。皆當得道。五百人至。為佛作禮。一心聽經。心",
    "X60n1129_002:0684a04": "開意解。皆作沙門。得阿羅漢。佛言。犯酒戒者。則是客",
    "X60n1129_002:0684a05": "舍主人。與女人累世兄弟也。然此二人。是四百九十",
    "X60n1129_002:0684a06": "八人前世之師。凡人求道。要當得其本師。及其善友。",
    "X60n1129_002:0684a07": "乃可解耳(雖犯酒戒。元非性罪。況其十善猶全。故得天神營護。若於四重戒中。而破其一。必無",
    "X60n1129_002:0684a08": "天神衛護。又況無其十善之德也)。報恩經云。若破五戒中重戒。而受",
    "X60n1129_002:0684a09": "八戒十戒。大戒。禪戒。無漏戒。一切不得。若破五戒已。",
    "X60n1129_002:0684a10": "欲捨五戒。更受十戒者。無有是處。若破五戒。更受五",
    "X60n1129_002:0684a11": "戒。亦無是處(言五戒中重戒者。謂盜五錢。三處行婬。殺人。自言得聖人法。隨犯一戒。即名犯",
    "X60n1129_002:0684a12": "重。不通懺悔。或遇破戒惡緣。不能持者。寧捨已乃作。後更得受。四分律云。若有捨戒者。於佛法為死。受生則難。",
    "X60n1129_002:0684a13": "趣死極易。捨時無問出家在家人。但對一人言。我先受五戒為優婆塞。今捨却。作在家白衣。一說便成捨)。法",
    "X60n1129_002:0684a14": "界次第云。破此五戒。則非清信士女。故提謂經云。五",
    "X60n1129_002:0684a15": "戒者。天下大禁忌。若犯五戒。在天則違五星。在地則",
    "X60n1129_002:0684a16": "違五嶽。在方則違五帝。在身則違五藏。如是等世間",
    "X60n1129_002:0684a17": "違犯無量。若約出世。犯五戒者。則破五分法身。及一",
    "X60n1129_002:0684a18": "切佛法。所以者何。五戒是一切大小乘尸羅根本。若",
    "X60n1129_002:0684a19": "犯五戒。則不得更受大小乘戒也。若能堅持。即是五",
    "X60n1129_002:0684a20": "大施。故佛言。一切施中。施無畏。最為第一。是故我說",
    "X60n1129_002:0684a21": "五大施者。即是五戒。如是五戒。能令眾生離五怖畏。",
    "X60n1129_002:0684a22": "是五種施。易可修行。自在無礙。不失財物。能得無量",
    "X60n1129_002:0684a23": "無邊福德。離是五施。不能獲得須陀洹果。乃至阿耨",
    "X60n1129_002:0684a24": "多羅三藐三菩提。此五通名戒者。以防止為義。能防",
    "X60n1129_002:0684b01": "惡律儀無作之非。止三業所起之惡。故名防止。經云。",
    "X60n1129_002:0684b02": "何因緣故。得名為戒。戒者名制。能制一切不善法故。",
    "X60n1129_002:0684b03": "又名曰迮隘。雖有惡法。性不容故。又名曰清涼。遮煩",
    "X60n1129_002:0684b04": "惱熱。不能得入故。又名曰上。能上天上。至無上道故。",
    "X60n1129_002:0684b05": "又名曰學。調伏心智慧諸根故。故論云。此五戒。應名",
    "X60n1129_002:0684b06": "學迹。若有遊此。便昇無上智慧殿故。如尊者阿那律。",
    "X60n1129_002:0684b07": "告諸比丘。我依戒住戒。戒為梯隥已能昇陟無上慧",
    "X60n1129_002:0684b08": "殿。汝眾等應學。勿生放逸。又此五。應名學基。於涅槃",
    "X60n1129_002:0684b09": "城。而作基址故。今此五戒。前四是性。後一是遮。性戒",
    "X60n1129_002:0684b10": "者。持之性自是善。犯之性自是惡。不由佛遮制。方有",
    "X60n1129_002:0684b11": "善惡。故性戒受與不受。作之俱是罪。不同其餘遮制",
    "X60n1129_002:0684b12": "等戒。如比丘受草木戒已。犯之得罪。俗眾不受。犯不",
    "X60n1129_002:0684b13": "得罪。故輪王出世。以此性法化人。若受佛戒之後。犯",
    "X60n1129_002:0684b14": "於殺等。則更加違制之罪。若受不殺戒者。乃至一切",
    "X60n1129_002:0684b15": "有形。蠢動含靈。皆不得加害。及襍肉葷辛。並不得犯。",
    "X60n1129_002:0684b16": "若俗家井水。多有微細諸蟲。須絹濾已。將蟲還置本",
    "X60n1129_002:0684b17": "處。欲出行時。應帶濾囊自隨。或以眼觀。無蟲方可飲",
    "X60n1129_002:0684b18": "用。若受不盜戒者。下至一鍼一草。一米一穀等不與。",
    "X60n1129_002:0684b19": "不得自取。若受不邪婬戒者。如智論云。除己妻外。餘",
    "X60n1129_002:0684b20": "諸男女。鬼神。畜生。可得婬者。悉是邪婬。雖是自妻不",
    "X60n1129_002:0684b21": "犯。然須避於非處。謂非道。及得妊已。亦禁之。恐傷胎",
    "X60n1129_002:0684b22": "故(非道。謂口。及大便。餘身分也)。若受不妄語戒者。但使心虗。無問",
    "X60n1129_002:0684b23": "境之虗實。並犯。此有大小。自言證聖。得上人法。得禪。",
    "X60n1129_002:0684b24": "得定。得三昧。解脫等。名大妄語。犯不可悔。其餘見言",
    "X60n1129_002:0684c01": "不見。不見言見。及兩舌。惡口。綺語。犯可悔。若受不飲",
    "X60n1129_002:0684c02": "酒戒者。一切能醉人之酒。乃至不得以草頭滴著口",
    "X60n1129_002:0684c03": "中。酒是放逸根本。能犯四戒。如大方便經云昔迦葉",
    "X60n1129_002:0684c04": "佛時。有優婆塞。由飲酒故。盜他雞殺。婬他妻。他人來",
    "X60n1129_002:0684c05": "問時。答言不作。便犯妄語。亦能造四逆。唯不能破僧。",
    "X60n1129_002:0684c06": "毗婆沙論云。有一鄔波索迦。稟性仁賢。受持五戒。專",
    "X60n1129_002:0684c07": "精不犯。後於一時。為渴所逼。見一器中。有酒如水。遂",
    "X60n1129_002:0684c08": "取飲之。爾時便犯酒戒。時有鄰雞來入其舍。盜殺而",
    "X60n1129_002:0684c09": "噉。復犯殺盜二戒。鄰女尋雞來入其室。強逼交通。復",
    "X60n1129_002:0684c10": "犯邪行戒。鄰家告官。訊問拒諱。復犯誑語戒。如是五",
    "X60n1129_002:0684c11": "戒。皆由酒犯。沙彌尼戒經云。不得飲酒。不得嗜酒。不",
    "X60n1129_002:0684c12": "得甞酒。酒有三十六失。失道破家。危身喪命。皆悉由",
    "X60n1129_002:0684c13": "之。牽東引西。持南著北。不能諷經。不敬三寶。輕易師",
    "X60n1129_002:0684c14": "友。不孝父母。心閉意塞。世世愚癡。不值大道。其心無",
    "X60n1129_002:0684c15": "識。故不飲酒。欲離五陰。五欲。五葢。得五神通。得度五",
    "X60n1129_002:0684c16": "道。故不飲酒。薩遮尼乾子經偈云。",
    "X60n1129_002:0684c17": "　飲酒多放逸　　現世常愚癡　　忘失一切事",
    "X60n1129_002:0684c18": "　常被智者呵　　來世常闇鈍　　多失諸功德",
    "X60n1129_002:0684c19": "　是故黠慧人　　離諸飲酒失(一切食中不得著酒)",
    "X60n1129_002:0684c20": "正法念經。閻羅王數責罪人。說偈云。",
    "X60n1129_002:0684c21": "　酒能亂人心　　令人如羊等　　不知作不作",
    "X60n1129_002:0684c22": "　如是應捨酒　　若酒醉之人　　如死人無異",
    "X60n1129_002:0684c23": "　若欲常不死　　彼人應捨酒　　酒是諸過處",
    "X60n1129_002:0684c24": "　恒常不饒益　　一切惡道階　　黑闇所在處",
    "X60n1129_002:0685a01": "　飲酒到地獄　　亦到餓鬼界　　行於畜生業",
    "X60n1129_002:0685a02": "　是酒過所誑　　酒為毒中毒　　地獄中地獄",
    "X60n1129_002:0685a03": "　病中之大病　　是智者所說　　若人飲酒者",
    "X60n1129_002:0685a04": "　無因緣歡喜　　無因緣而瞋　　無因緣作惡",
    "X60n1129_002:0685a05": "　於佛所生癡　　壞世出世事　　燒解脫如火",
    "X60n1129_002:0685a06": "　所謂酒一法　　若人能捨酒　　正行於法戒",
    "X60n1129_002:0685a07": "　彼到第一處　　無死無生處",
    "X60n1129_002:0685a08": "優婆塞戒經云。或言更有無量極重之法。過去諸佛。",
    "X60n1129_002:0685a09": "何緣不制。而制於酒。善男子。因於飲酒。慚愧心壞。於",
    "X60n1129_002:0685a10": "三惡道不生怖畏。以是因緣。則不能受餘四戒。是故",
    "X60n1129_002:0685a11": "過去諸佛。制不聽飲。或言如來已說。酒多過失。何故",
    "X60n1129_002:0685a12": "不在五戒初說。是義不然。何以故。如是酒戒。名為遮",
    "X60n1129_002:0685a13": "重。不名性重。如來先制性重之戒。後制遮重。又如來",
    "X60n1129_002:0685a14": "了了知諸法性。是故制之。優婆塞五戒相經云。佛告",
    "X60n1129_002:0685a15": "諸比丘。犯殺有三種奪人命。一自作。二教人。三遣使。",
    "X60n1129_002:0685a16": "自作者。自身作奪他命。教人者。語他人言。捉是人。繫",
    "X60n1129_002:0685a17": "縛奪命。遣使者。語他言。汝識某甲不。汝捉是人。繫縛",
    "X60n1129_002:0685a18": "奪命。是使隨語奪彼命。時優婆塞犯不可悔罪。復有",
    "X60n1129_002:0685a19": "三種。一用內色。二用非內色。三用內非內色。第一用",
    "X60n1129_002:0685a20": "內色殺者。謂用手打。若用足。及餘身。分令彼死。是犯",
    "X60n1129_002:0685a21": "不可悔罪。若不即死。後因是死。亦犯不可悔。若後不",
    "X60n1129_002:0685a22": "因死。是中罪可悔。第二用非內色殺者。若人以木石",
    "X60n1129_002:0685a23": "刀矟弓箭等。令彼死者。同前得罪。第三用內非內色",
    "X60n1129_002:0685a24": "殺者。以手捉木石等。打令死者。得罪同前。復有不以",
    "X60n1129_002:0685b01": "此三殺。但合諸毒藥。著眼耳鼻舌身上。食中被褥等",
    "X60n1129_002:0685b02": "中。令彼死者。亦同前罪。若優婆塞。或作火坑。漫心造",
    "X60n1129_002:0685b03": "者。若人墮死。犯不可悔。非人。鬼神。墮中死者。犯中罪",
    "X60n1129_002:0685b04": "可悔。畜生死者。犯下罪可悔。若都無死者。犯三方便",
    "X60n1129_002:0685b05": "可悔輕罪。若尅心唯。為人造火坑。不通餘者。若人墮",
    "X60n1129_002:0685b06": "死。犯不可悔。不死。犯方便。非人畜生死者。不犯。若優",
    "X60n1129_002:0685b07": "婆塞或用口業。呪術令死。或有歎死。讚死。或有氣力",
    "X60n1129_002:0685b08": "人。心起惡念令死。或墮胎令死。得罪輕重。並同前准。",
    "X60n1129_002:0685b09": "不犯者。或有行來出入。悞墮木石等死者。並不犯。餘",
    "X60n1129_002:0685b10": "如經說　第二盜戒者。以三種取他重物。犯不可悔。",
    "X60n1129_002:0685b11": "一用心。二用身。三離本處。第一用心者。謂發心思惟。",
    "X60n1129_002:0685b12": "欲為偷盜。第二用身者。謂用身分等取他物。第三離",
    "X60n1129_002:0685b13": "本處者。隨物在處。舉著餘處。並得重罪。復有三種取",
    "X60n1129_002:0685b14": "人重物。犯不可悔罪。一自取。二教他取。三遣使取。復",
    "X60n1129_002:0685b15": "有五種取他重物。犯不可悔。一苦切取。二輕慢取。三",
    "X60n1129_002:0685b16": "詐稱他名字取。四強奪取。五受寄取。重物者。若盜五",
    "X60n1129_002:0685b17": "錢。若五錢直。得者。犯不可悔罪。復有七種取他物。犯",
    "X60n1129_002:0685b18": "不可悔。一非己想。二不同意。三不暫用。四知有主。五",
    "X60n1129_002:0685b19": "不狂。六不心亂。七不病壞心。具此七者。取他重物。犯",
    "X60n1129_002:0685b20": "不可悔。取他不滿五錢輕物。犯中可悔。翻前七種取",
    "X60n1129_002:0685b21": "他物者。重輕皆不犯　第三邪婬戒者。邪婬有四處。",
    "X60n1129_002:0685b22": "一男。二女。三黃門。四二根。女者。人女。非人女。畜生女。",
    "X60n1129_002:0685b23": "男者。人男非人男。畜生男。黃門。二根。各有三種同前。",
    "X60n1129_002:0685b24": "若優婆塞。與人女。非人女。畜生女。三處行婬。謂口大",
    "X60n1129_002:0685c01": "小便處。犯不可悔。若人男。非人男。畜生男。黃門。二根。",
    "X60n1129_002:0685c02": "二處行婬。謂口及大便處。犯不可悔。若發心未行婬。",
    "X60n1129_002:0685c03": "未和合者。犯小可悔罪。若二身和合。止而不婬。犯中",
    "X60n1129_002:0685c04": "可悔。除此三處。餘處行婬。皆可悔。若人死。及畜生死",
    "X60n1129_002:0685c05": "者。身根未壞。於彼三處行婬。犯不可悔。輕處同上。若",
    "X60n1129_002:0685c06": "人雖不受戒。犯佛弟子淨戒人者。雖無犯戒之罪。後",
    "X60n1129_002:0685c07": "永不得受五戒。八戒。乃至出家具足戒。若顛狂心亂",
    "X60n1129_002:0685c08": "痛惱所纏。不自覺者。不犯。佛告諸比丘。吾有二身。一",
    "X60n1129_002:0685c09": "生身。二戒身。若善男子。為吾生身。起七寶塔。至於梵",
    "X60n1129_002:0685c10": "天。若人虧之。其罪尚有可悔。虧吾戒身。其罪無量。受",
    "X60n1129_002:0685c11": "罪如伊羅鉢龍王。犯不可悔也(犯淨戒人。罪同五逆。以惡業重。障於聖道。",
    "X60n1129_002:0685c12": "故不聽出家)　第四妄語戒者。佛告諸比丘。吾以種種呵",
    "X60n1129_002:0685c13": "責妄語。讚歎不妄語者。乃至戲笑。尚不應妄語。何況",
    "X60n1129_002:0685c14": "故妄語。是中犯者。若優婆塞。不知不見。過人聖法。自",
    "X60n1129_002:0685c15": "言我是阿羅漢。四等果人。乃至四禪。慈悲喜捨。得四",
    "X60n1129_002:0685c16": "空定。不淨觀。阿那般那念。天來龍來到我所。供養我。",
    "X60n1129_002:0685c17": "彼問我義。我答彼問。皆犯不可悔罪。若實見。言不見。",
    "X60n1129_002:0685c18": "實聞。言不聞。實疑。言不疑。有而言無。無而言有。如是",
    "X60n1129_002:0685c19": "等小妄語者。犯可悔罪。若發心欲妄語。未出言。犯下",
    "X60n1129_002:0685c20": "可悔。言而不盡意者。犯中可悔。若自言得聖道者。便",
    "X60n1129_002:0685c21": "犯不可悔。若狂心。亂心。不覺語者。不犯(未曾有經云。佛告祇陀太",
    "X60n1129_002:0685c22": "子曰。妄語有二。一重。二輕。為供養故。外現精進。內行邪濁。向人妄語。得禪境界。或言見佛。見龍。見鬼。如是之人。",
    "X60n1129_002:0685c23": "名大妄語。犯是罪者。墮阿鼻獄。又復妄語能令殺人。破壞人家。復有妄語。違失期契。令他瞋恨。如是名為下妄",
    "X60n1129_002:0685c24": "語。墮小地獄。其餘戲笑。及諸理匿禁之事。或有言無。或無言有。不犯戒也)。　　第五酒戒者。",
    "X60n1129_002:0686a01": "佛告諸比丘。若言我是佛弟子者。不得飲酒。乃至小",
    "X60n1129_002:0686a02": "草頭一滴。亦不得飲。酒有二種。穀酒。木酒。穀酒者。以",
    "X60n1129_002:0686a03": "諸五穀。襍米作酒者是。木酒者。或用根莖木葉果。用",
    "X60n1129_002:0686a04": "種種子。諸藥草。襍作酒者是。酒色酒香酒味。飲能醉",
    "X60n1129_002:0686a05": "人者。是名為酒。若甞咽者。亦名為飲。若飲穀酒。咽咽",
    "X60n1129_002:0686a06": "犯。若飲酢酒。若飲甜酒。若噉麯能醉人者。若噉糟。若",
    "X60n1129_002:0686a07": "飲酒澱。若飲似酒。酒色酒香酒味。能令人醉者。並隨",
    "X60n1129_002:0686a08": "咽咽犯。若但作酒色。無酒香無酒味。不能醉人。及餘",
    "X60n1129_002:0686a09": "飲者。皆不犯。若依四分律。病比丘等。餘藥治不差。以",
    "X60n1129_002:0686a10": "酒為藥者。不犯。顛狂心亂痛惱。不覺知者。不犯。優婆",
    "X60n1129_002:0686a11": "塞戒經。佛言。一切眾生。因殺生故。現在獲得惡色惡",
    "X60n1129_002:0686a12": "力惡名。短命。財物耗減。眷屬分離。賢聖訶責。人不信",
    "X60n1129_002:0686a13": "用。他人作罪。橫罹其殃。是名現在惡業之果。捨此身",
    "X60n1129_002:0686a14": "已。當墮地獄。多受苦惱。饑渴長命。惡色惡力惡名等",
    "X60n1129_002:0686a15": "事。是名後世惡業之果。若得人身。復受惡色短命貧",
    "X60n1129_002:0686a16": "窮。是惡人因緣力故。令外一切五穀果蓏。悉皆減少。",
    "X60n1129_002:0686a17": "是人殃流及一天下　善男子。若人樂偷。是人亦得",
    "X60n1129_002:0686a18": "惡色惡力惡名短命。財物耗減。眷屬分離。他人失物。",
    "X60n1129_002:0686a19": "於己生疑。雖親附人。人不見信。常為賢聖之所訶責。",
    "X60n1129_002:0686a20": "是名現在惡業之果。捨此身已。墮於地獄。受得惡色",
    "X60n1129_002:0686a21": "惡力惡名。饑渴苦惱。壽命長遠。是名後世惡業之果。",
    "X60n1129_002:0686a22": "若得人身。貧於財物。雖得隨失。不為父母兄弟妻子",
    "X60n1129_002:0686a23": "之所愛念。身常受苦。心懷愁惱。是一惡人因緣力故。",
    "X60n1129_002:0686a24": "一切人民凡所食噉。不得色力。是人惡果。殃流萬姓",
    "X60n1129_002:0686b01": "　善男子。若復有人。樂於妄語。是人現得惡口惡色。",
    "X60n1129_002:0686b02": "所言雖實。人不信受。眾皆憎惡。不喜見之。是名現世",
    "X60n1129_002:0686b03": "惡業之報。捨此身已。入於地獄。受大苦楚。饑渴熱惱。",
    "X60n1129_002:0686b04": "是名後世惡業之報。若得人身。口不具足。所說雖實。",
    "X60n1129_002:0686b05": "人不信受。見者不樂。雖說正法。人不樂聞。是一惡人",
    "X60n1129_002:0686b06": "因緣力故。一切外物資產減少　善男子。若復有人",
    "X60n1129_002:0686b07": "樂飲酒者。是人現世喜失財物。身心病多。常樂鬬諍。",
    "X60n1129_002:0686b08": "惡名遠聞。喪失智慧。心無慚愧。得惡色力。常為一切",
    "X60n1129_002:0686b09": "之所呵責。人不喜見。不能修善。是名飲酒現在惡報。",
    "X60n1129_002:0686b10": "捨此身已。處在地獄。受饑渴等無量苦惱。是名後世",
    "X60n1129_002:0686b11": "惡業之果。若得人身。心常狂亂。不能繫念。思惟善法。",
    "X60n1129_002:0686b12": "是一惡人因緣力故。一切外物資產臰爛　善男子。",
    "X60n1129_002:0686b13": "若復有人樂為邪婬。是人不能護自他身。一切眾生。",
    "X60n1129_002:0686b14": "見皆生疑。所作之事。妄語在先。於一切時。常受苦惱。",
    "X60n1129_002:0686b15": "心常散亂。不能修善。喜失財物。所有妻子。心不戀慕。",
    "X60n1129_002:0686b16": "壽命短促。是名邪婬現在惡果。捨此身已。處在地獄。",
    "X60n1129_002:0686b17": "受惡色力。饑渴長命。無量苦惱。是名後世惡業果報。",
    "X60n1129_002:0686b18": "若得人身。惡色惡口。人不喜見。不能守護妻妾男女。",
    "X60n1129_002:0686b19": "是一惡人因緣力故。一切外物不得自在　善男子。",
    "X60n1129_002:0686b20": "受優婆塞戒。有五處。所不應遊。屠兒。婬女。酒肆。國王。",
    "X60n1129_002:0686b21": "旃陀羅舍。善男子。受優婆塞戒。有五事。所不應作。一",
    "X60n1129_002:0686b22": "者不賣生命。二者不賣刀劒。三者不賣毒藥。四者不",
    "X60n1129_002:0686b23": "沽酒。五者不壓油(外國麻中有蟲。故犯。此方無蟲。應不犯)。善男子。受優",
    "X60n1129_002:0686b24": "婆塞戒。復有三事。所不應為。一者不得作羅網。二者",
    "X60n1129_002:0686c01": "不得作藍染(外國染五大色。多殺蟲故。此方染青。亦多殺蟲。入五大色數)三者不",
    "X60n1129_002:0686c02": "得釀皮。善男子。受優婆塞戒。復有二事不應為。一者",
    "X60n1129_002:0686c03": "樗蒲。圍碁。六博。二者種種歌舞妓樂。善男子。受優婆",
    "X60n1129_002:0686c04": "塞戒。有四種人。不應親近。一者棊博。二者飲酒。三者",
    "X60n1129_002:0686c05": "欺誑。四者酤酒。善男子。受優婆塞戒。有法放逸。所不",
    "X60n1129_002:0686c06": "應作。何等放逸。寒時。熱時。饑時。渴時。多食飽時。清旦",
    "X60n1129_002:0686c07": "暮時。懅時。作時。初欲作時。失時。怖時。喜時賊難穀貴",
    "X60n1129_002:0686c08": "時。病苦少壯年衰老時。富時。貧時。為命財時。如是時",
    "X60n1129_002:0686c09": "中。不修善法。汝能離不。善男子。受優婆塞戒。先學世",
    "X60n1129_002:0686c10": "事。既學通達。如法求財。若得財物。作四分。一分應供",
    "X60n1129_002:0686c11": "父母。己身。妻子眷屬。二分應作如法販轉。留餘一分。",
    "X60n1129_002:0686c12": "藏積自用作福。善男子。財物不應寄附四處。一者老",
    "X60n1129_002:0686c13": "人。二者遠處。三者惡人。四者大力。如是四處。不應寄",
    "X60n1129_002:0686c14": "附。善男子。受優婆塞戒。有四惡人。常應離之。一者樂",
    "X60n1129_002:0686c15": "說他過。二者樂說邪見。三者口輭心惡。四者少作多",
    "X60n1129_002:0686c16": "說。如是戒者。亦名初地。亦名導地。亦名平地。亦名等",
    "X60n1129_002:0686c17": "地。亦名慈地。亦名悲地。亦名佛跡。亦名一切功德根",
    "X60n1129_002:0686c18": "本。亦名福田。以是因緣。智者應當受持不毀。復次。戒",
    "X60n1129_002:0686c19": "有二果。一諸天樂。二菩提樂。智者應當求菩提樂。不",
    "X60n1129_002:0686c20": "求諸天樂。智度論云。有三品持戒。若下持戒。生人中。",
    "X60n1129_002:0686c21": "中持戒。生六欲天中。上持戒。又修四禪四空定。生色",
    "X60n1129_002:0686c22": "無色界天中。上持戒。有三種。下清淨持戒。得阿羅漢。",
    "X60n1129_002:0686c23": "中清淨持戒。得辟支佛。上清淨持戒。得佛道。不著不",
    "X60n1129_002:0686c24": "倚。不破不缺。聖所讚愛。是為上清淨持戒。若人求大",
    "X60n1129_002:0687a01": "善利。當堅持戒。如惜重寶。如護身命。何以故。譬如大",
    "X60n1129_002:0687a02": "地。一切萬物。皆依地而住。戒亦如是。為一切善法住",
    "X60n1129_002:0687a03": "處。又如無足欲行。無翅欲飛。無船欲度。是不可得。若",
    "X60n1129_002:0687a04": "無戒。欲求好果。亦復如是。若人棄捨此戒。雖居山苦。",
    "X60n1129_002:0687a05": "行。食果服藥。與禽獸無異。梵網經佛言。不受佛戒名",
    "X60n1129_002:0687a06": "為畜生。生生之處。不見三寶。如木石無心。名為外道。",
    "X60n1129_002:0687a07": "邪見人輩。木頭無異。故經云。一切功德助道之行。舉",
    "X60n1129_002:0687a08": "要言之。以戒為本。持戒為始。以戒淨故。不斷佛種。成",
    "X60n1129_002:0687a09": "等正覺。不斷法種。分別法性。不斷僧種。修無為道。以",
    "X60n1129_002:0687a10": "持淨戒。相續不斷故。優婆塞戒經云。若至心能受持",
    "X60n1129_002:0687a11": "如是戒者。是人名為優婆塞中分陀利華。優婆塞中",
    "X60n1129_002:0687a12": "微妙上香。優婆塞中清淨蓮華。優婆塞中真實珍寶。",
    "X60n1129_002:0687a13": "優婆塞中大丈夫人。善男子。如佛所說。菩薩二種。一",
    "X60n1129_002:0687a14": "者在家。二者出家。出家菩薩名為比丘。在家菩薩名",
    "X60n1129_002:0687a15": "為優婆塞。出家菩薩。持出家戒。是不為難。在家菩薩。",
    "X60n1129_002:0687a16": "持在家戒。是乃為難。何以故。在家之人。多惡因緣所",
    "X60n1129_002:0687a17": "纏繞故(今此五戒。必從有德明師稟受。方乃得戒。若師不明。不能指示止持作犯。出世之要。故須",
    "X60n1129_002:0687a18": "授受。當依法教。如分別經云。阿難問佛。若時無明師傳教戒者。若有一人。書寫戒律。授與之。便可得度為道者",
    "X60n1129_002:0687a19": "不。佛言。皆當得知禁法者。乃可授戒。不可以文字受。便為應法。何以故。佛為天上天下之大智。不可妄傳失旨。",
    "X60n1129_002:0687a20": "皆當明於戒法禁律。事事委練。乃為相授。不明戒法禁要之事。而妄授人戒法。違佛戒信。反用為是。罪不小也。",
    "X60n1129_002:0687a21": "猘狗經云。佛語阿難。後末世時。有弟子作師懶墯。無有智慧。不精佛法。欲得人供養。行授人戒法。是為賣戒。阿",
    "X60n1129_002:0687a22": "諛隨人。見人貪殺。不與誡。見人嗜酒。不斷酒。謂多少可飲。如是教者。持人著泥犁中。阿難問佛。新發意者。值遇",
    "X60n1129_002:0687a23": "惡師。不曉不了。謂法當爾。至使信受其言。愚癡不解。更見名師。為可復重受戒不。佛言。於我法中曠大。極可得",
    "X60n1129_002:0687a24": "悔。更自懺洗。初發意時。心常矇冥。為惡師所誤。實自不知。更行受戒。始為入法。不知不曉時。非佛弟子。為是世",
    "X60n1129_002:0687b01": "間少善人耳。無有大功德)。善生長者。白佛言。世尊。菩薩已受優婆",
    "X60n1129_002:0687b02": "塞戒。復當云何供養三寶。佛言。善男子。世間福田。凡",
    "X60n1129_002:0687b03": "有三種。一報恩田。二功德田。三貧窮田。報恩田者。所",
    "X60n1129_002:0687b04": "謂父母師長和尚。功德田者。從得煖法。乃至得阿耨",
    "X60n1129_002:0687b05": "多羅三藐三菩提。貧窮田者。一切窮苦困厄之人。如",
    "X60n1129_002:0687b06": "來世尊。是二種田。一報恩田。二功德田。法亦如是。是",
    "X60n1129_002:0687b07": "二種田。眾僧三種。一報恩田。二功德田。三貧窮田。以",
    "X60n1129_002:0687b08": "是因緣。菩薩已受優婆塞戒。當至心勤供養三寶。善",
    "X60n1129_002:0687b09": "男子。如來即是一切法藏。是故智者。應當至心。勤心",
    "X60n1129_002:0687b10": "供養生身。滅身。形儀。塔廟。若於曠野無塔廟處。常當",
    "X60n1129_002:0687b11": "繫念尊重讚歎。若自力作。若勸人作。見人作時。心生",
    "X60n1129_002:0687b12": "歡喜。如其自有功德力者。要多廣教眾多之人。而共",
    "X60n1129_002:0687b13": "作之。既供養已。於己身中。莫生輕想。於三寶所。亦應",
    "X60n1129_002:0687b14": "如是。凡所供養。不使人作。不為勝他。作時不悔。心不",
    "X60n1129_002:0687b15": "愁惱。合掌讚歎。恭敬尊重。若以一錢。至無量寶。若以",
    "X60n1129_002:0687b16": "一線。至無量線。若以一華。至無量華。若以一香。至無",
    "X60n1129_002:0687b17": "量香。若以一偈讚。至無量偈。若以一禮。至無量禮。若",
    "X60n1129_002:0687b18": "遶一帀。至無量帀。若一時中。乃至無量時中。若自獨",
    "X60n1129_002:0687b19": "作。若共人作。善男子。若能如是至心供養佛法僧者。",
    "X60n1129_002:0687b20": "若我現在。及涅槃後。等無差別。涅槃經云。若於佛法。",
    "X60n1129_002:0687b21": "供養一香燈。乃至獻一華。則坐不動國。善守佛僧物。",
    "X60n1129_002:0687b22": "塗掃佛僧地。像塔如母指。常生歡喜心。亦生不動國。",
    "X60n1129_002:0687b23": "此則淨土常嚴。不為三災所動也(不動國。即東方阿閦佛國)。佛告",
    "X60n1129_002:0687b24": "善生。若供養僧。即是供養佛僧二寶。若觀佛法功德",
    "X60n1129_002:0687c01": "微妙。即是具足供養三寶。若人施時。不求果報。即是",
    "X60n1129_002:0687c02": "供養無上菩提。具足成熟檀波羅蜜。修菩提道。能得",
    "X60n1129_002:0687c03": "未來無量功德。亦能自利。及利益他。智度論云。時佛",
    "X60n1129_002:0687c04": "姨母大愛道。以金色上上寶衣奉佛。佛勸施僧。能消",
    "X60n1129_002:0687c05": "能受。故知佛寶僧寶。福無多少。佛說偈言。若人敬愛",
    "X60n1129_002:0687c06": "佛。亦當敬愛僧。不當有分別。同皆為寶故。大莊嚴論",
    "X60n1129_002:0687c07": "云。眾僧功德海。無能測量者。佛尚生欣敬。自以百偈",
    "X60n1129_002:0687c08": "讚。況餘一切人。而當不稱歎。廣大良福田。種少獲大",
    "X60n1129_002:0687c09": "利。是故於眾僧。耆老及少年。等心而供養。不應生分",
    "X60n1129_002:0687c10": "別。佛告善生。善男子。若人樂施。是人即壞五弊惡法。",
    "X60n1129_002:0687c11": "一者邪見。二者無信。三者放逸。四者慳貪。五者嗔癡。",
    "X60n1129_002:0687c12": "離是惡已。心生歡喜。因歡喜故。乃至獲得真正解脫。",
    "X60n1129_002:0687c13": "是人現在得四果報。一者一切樂見。乃至怨家。二者",
    "X60n1129_002:0687c14": "善名流布遍於四方。三者入大眾。時心無怖畏。四者",
    "X60n1129_002:0687c15": "一切善人。樂來親附。善男子。修行施己。其心無悔。是",
    "X60n1129_002:0687c16": "人若以客煩惱故。墮於地獄。雖處惡處。不饑不渴。以",
    "X60n1129_002:0687c17": "是因緣。離二種苦。一鐵丸苦。二鐵漿苦。若畜生身。所",
    "X60n1129_002:0687c18": "須易得。無所匱乏。若餓鬼身。不受饑渴。常得飽滿。若",
    "X60n1129_002:0687c19": "得人身。壽命色力安樂辯才。及信戒施多聞智慧。勝",
    "X60n1129_002:0687c20": "於一切。雖處惡世。不為惡事。惡法生時終不隨受。於",
    "X60n1129_002:0687c21": "怖畏處。不生恐怖。若受天身。十事殊勝。復當深觀貧",
    "X60n1129_002:0687c22": "窮之苦。豪貴快樂。是故繫心常樂行施。善男子。若人",
    "X60n1129_002:0687c23": "有財。見有求者。言無言匱。當知是人。已說來世貧窮",
    "X60n1129_002:0687c24": "薄德。如是之人。名為放逸。善男子。無財之人。自說無",
    "X60n1129_002:0688a01": "財。是亦不然。何以故。一切水草。人無不有。雖是國主。",
    "X60n1129_002:0688a02": "不必能施。雖是貧窮。非不能施。何以故。貧窮之人。亦",
    "X60n1129_002:0688a03": "有食分。食已洗器。棄蕩滌汁。施應食者。亦得福德。若",
    "X60n1129_002:0688a04": "以塵麨施於蟻子。亦得無量福德果報。天下極貧。誰",
    "X60n1129_002:0688a05": "當無此塵許麨耶。誰有一日食三揣麨。命不全者。是",
    "X60n1129_002:0688a06": "故諸人。應以食半。食於乞者。善男子。極貧之人。誰有",
    "X60n1129_002:0688a07": "赤裸無衣服者。若有衣服。豈無一綖施人繫瘡。一指",
    "X60n1129_002:0688a08": "許財。作燈炷耶。善男子。天下之人。誰有貧窮。當無身",
    "X60n1129_002:0688a09": "者。如其有身。見他作福。身應往助。歡喜無厭。亦名施",
    "X60n1129_002:0688a10": "主。亦得福德。或時有分。或有與等。或有勝者。以是因",
    "X60n1129_002:0688a11": "緣。我受波斯匿王食時。亦呪願王。及貧窮人。所得福",
    "X60n1129_002:0688a12": "德。等無差別。善男子。如人買香。塗香。末香。散香。燒香。",
    "X60n1129_002:0688a13": "如是四香。有人觸者。買者。量者。等聞無異。而是諸香。",
    "X60n1129_002:0688a14": "不失毫釐。修施之德。亦復如是。若多若少。若麤若細。",
    "X60n1129_002:0688a15": "若隨喜心。身往佐助。若遙見聞。心生歡喜。其心等故。",
    "X60n1129_002:0688a16": "所得果報。無有差別。善男子。若無財物。見他施已。心",
    "X60n1129_002:0688a17": "不喜信。疑於福田。是名貧窮。若多財寶。自在無礙。有",
    "X60n1129_002:0688a18": "良福田。內無信心。不能奉施。亦名貧窮。是故智者。隨",
    "X60n1129_002:0688a19": "有多少。任力施與。除布施已。無有能得人天之樂。至",
    "X60n1129_002:0688a20": "無上樂。是故我於契經中說。智者自觀。餘一揣食。自",
    "X60n1129_002:0688a21": "食則生。施他則死。猶應與之。況復多耶。善男子。智者",
    "X60n1129_002:0688a22": "當觀。財是無常。是無常故。於無量世。失壞耗減。不得",
    "X60n1129_002:0688a23": "利益。雖是無常。而能施作無量利益。云何慳惜。不布",
    "X60n1129_002:0688a24": "施耶。智者復觀世間。若有持戒多聞。持戒多聞因緣",
    "X60n1129_002:0688b01": "力故。乃至獲得阿羅漢果。雖得是果。不能遮斷饑渴",
    "X60n1129_002:0688b02": "等苦。若阿羅漢。難得房舍衣服飲食臥具病藥。皆由",
    "X60n1129_002:0688b03": "先世不施因緣。破戒之人。若樂行施。人是雖墮餓鬼",
    "X60n1129_002:0688b04": "畜生。常得飽滿。無所乏少。善男子。除布施已。不得二",
    "X60n1129_002:0688b05": "果。一者自在。二者解脫。若持戒人。雖得生天。不修施",
    "X60n1129_002:0688b06": "故。不得上食。微妙瓔珞。若人欲求世間之樂。及無上",
    "X60n1129_002:0688b07": "樂。應當樂施。智者當觀生死無邊。受樂亦爾。是故應",
    "X60n1129_002:0688b08": "為斷生死施。不求受樂。復作是觀。雖復富有四天下",
    "X60n1129_002:0688b09": "地。受無量樂。猶不知足。是故我應。為無上樂。而行布",
    "X60n1129_002:0688b10": "施。不為人天。何以故。無常故。有邊故(無上樂。即無上涅槃樂)。善",
    "X60n1129_002:0688b11": "男子。施物已。兼化眾生。云何教化。見貧窮者。先當語",
    "X60n1129_002:0688b12": "言。汝歸能依三寶不。受齋戒不。若言能者。先受三歸。",
    "X60n1129_002:0688b13": "及以齋戒。後則施物。若言不能。復應語言。若不能者。",
    "X60n1129_002:0688b14": "汝能隨我說一切法無常無我。涅槃寂滅不。若言能",
    "X60n1129_002:0688b15": "者。當教已。便施。若能如是先教後施。名大施主。若以",
    "X60n1129_002:0688b16": "衣施。得上妙色。若以食施。得無上力。若以燈施。得淨",
    "X60n1129_002:0688b17": "妙眼。若以乘施。身受安樂。若以舍施。所須無乏。善男",
    "X60n1129_002:0688b18": "子。智者施時。不為果報。何以故。定知此因。必得果故。",
    "X60n1129_002:0688b19": "毗婆沙論云。若人一日一夜。持不殺戒。於未來世。決",
    "X60n1129_002:0688b20": "定不逢刀兵災起。若以一訶子。起殷淨心。奉施病僧。",
    "X60n1129_002:0688b21": "於當來世。決定不逢疾疫災起。若一摶之食。起殷淨",
    "X60n1129_002:0688b22": "心。奉施僧眾。於當來世。決定不逢饑饉災起。是以尊",
    "X60n1129_002:0688b23": "者薄拘羅。昔受一不殺生戒。得五不死報。施病比丘",
    "X60n1129_002:0688b24": "一訶梨勒果。九十一劫。天上人中。享福快樂。未嘗有",
    "X60n1129_002:0688c01": "病。今最後身出家。成阿羅漢。年百六十無疾。由施僧",
    "X60n1129_002:0688c02": "一果故。智度論云。一念中能行六波羅蜜。謂布施時。",
    "X60n1129_002:0688c03": "如法捨財。是檀波羅蜜。安住大善道中布施。不向二",
    "X60n1129_002:0688c04": "乘。是戒波羅蜜。慳等煩惱。及魔等來。不能動心。是忍",
    "X60n1129_002:0688c05": "辱波羅蜜。布施不息。是精進波羅蜜。攝心不散。無疑",
    "X60n1129_002:0688c06": "無悔。是禪波羅蜜。與者受者。乃至財物。俱不可得。是",
    "X60n1129_002:0688c07": "般若波羅蜜(檀者。施也)。又云。施有三種。一財施。二法施。三",
    "X60n1129_002:0688c08": "無畏施。持戒自檢。不侵一切眾生財物。是行財施。能",
    "X60n1129_002:0688c09": "種種說法。令其開悟。名為法施。眾生畏死。持戒不害。",
    "X60n1129_002:0688c10": "名無畏施。大丈夫論云。財施者。除眾生身苦。法施者。",
    "X60n1129_002:0688c11": "除眾生心苦。財施者。為得身樂。法施者。為得心樂。財",
    "X60n1129_002:0688c12": "施者。為眾生所愛。法施者。為世間所敬。未曾有經云。",
    "X60n1129_002:0688c13": "施食濟一日之命。施財物濟一世之乏。說法教化。能",
    "X60n1129_002:0688c14": "令眾生出世間道。法苑云。若以紙墨令人書寫。若自",
    "X60n1129_002:0688c15": "書寫如來正典。然後施人。令得讀誦。是名法施。如是",
    "X60n1129_002:0688c16": "施者。未來世中。得成上色。壽命延長。多饒財寶。身得",
    "X60n1129_002:0688c17": "大力安樂。獲無礙辯。信心明了。故知法施殊勝。過於",
    "X60n1129_002:0688c18": "財施。若聞法施過於財施。愚人不解。即便秘財唯樂",
    "X60n1129_002:0688c19": "讀經。若如是者。不如有人解心。布施一錢。勝如迷心",
    "X60n1129_002:0688c20": "讀經百千萬卷。是故如來設教。意存解行。雙行方成",
    "X60n1129_002:0688c21": "佛果。阿毗曇甘露味經云。若施畜生。受百世報。若施",
    "X60n1129_002:0688c22": "不善人。受千世報。若施善人。受千萬世報。若施離欲",
    "X60n1129_002:0688c23": "凡夫。受千萬億世報。若施得道人。得無數世報。若施",
    "X60n1129_002:0688c24": "佛。得至涅槃。僧伽吒經云。大眾白佛言。世尊。一佛福",
    "X60n1129_002:0689a01": "德。有幾量耶。佛言。譬如大地微塵。如恒河沙等眾生。",
    "X60n1129_002:0689a02": "悉成十地菩薩。如是一切十地菩薩。所有功德。不如",
    "X60n1129_002:0689a03": "一佛功德之力。優婆塞戒經云。若優婆塞。常能至寺。",
    "X60n1129_002:0689a04": "親近諸比丘等。諮問法味。至心聽受。憶念不忘。能分",
    "X60n1129_002:0689a05": "別義。轉化眾生。是名優婆塞。自利利他。若不能習學。",
    "X60n1129_002:0689a06": "如是所說。輕慢比丘。為求過失。而往聽法。無信敬心。",
    "X60n1129_002:0689a07": "奉事外道。見其功德。深信日月。五星諸宿。是優婆塞。",
    "X60n1129_002:0689a08": "不名堅固。如法住也。若人為護舍宅身命。齋祀諸神。",
    "X60n1129_002:0689a09": "是人不名失歸依法。若人至心信其能救一切怖畏。",
    "X60n1129_002:0689a10": "禮拜外道。是人即失三歸依法。若聞諸天有曾見佛。",
    "X60n1129_002:0689a11": "功德勝己。禮拜供養。是人不失歸依之法。或時禮拜",
    "X60n1129_002:0689a12": "天王。應如禮拜世間諸王。長者。貴人。耆舊。有德之人。",
    "X60n1129_002:0689a13": "雖復禮拜。所說邪見法。慎無受之。供養天時。當起慈",
    "X60n1129_002:0689a14": "心。為護身命。財物國土。人民恐怖。所說邪見。何故不",
    "X60n1129_002:0689a15": "受。智者應觀外道所說云。一切世間萬物。皆是自在",
    "X60n1129_002:0689a16": "天之所作。若是天所作者。我今何故修是善業。而一",
    "X60n1129_002:0689a17": "切眾生作善惡業。以是業緣。自受果報。復說一切萬",
    "X60n1129_002:0689a18": "物。時節星宿。是自在天作。如是邪說。我云何受。智者",
    "X60n1129_002:0689a19": "了了。知是業果。云何說言。時節星宿。自在天作耶。以",
    "X60n1129_002:0689a20": "是因緣。智者不受外道邪錯之說。善男子。一切眾生。",
    "X60n1129_002:0689a21": "隨於業行。若修正見。受於安樂。修邪見者。受大苦惱。",
    "X60n1129_002:0689a22": "因修善業。得大自在。得自在已。眾生親近。復為宣說",
    "X60n1129_002:0689a23": "善業因緣。善業因緣。故得自在。一切眾生。皆由修善",
    "X60n1129_002:0689a24": "業因緣故。得受安樂。非年宿也。順正理論云。諸天神",
    "X60n1129_002:0689b01": "眾。於近事邊。無敢希求禮敬。如國君主。於比丘定無",
    "X60n1129_002:0689b02": "希求禮敬。懼損功德。及壽命故。如契經說。北方天王。",
    "X60n1129_002:0689b03": "請大目連。舍利弗等。五百聖僧。至自宮中。設供養已。",
    "X60n1129_002:0689b04": "請施頌願。復請曰。從今後。諸出家者。及在家近事等。",
    "X60n1129_002:0689b05": "至我廟中。一切皆應施我頌願。我等眷屬。亦從今時。",
    "X60n1129_002:0689b06": "專誠護持正法。令佛出家在家弟子。於一切時。恒無",
    "X60n1129_002:0689b07": "惱害。時尊者許其請所徧。告一切出家在家受佛戒",
    "X60n1129_002:0689b08": "者。至天廟中。皆應如法施天頌願。然未曾有令合掌",
    "X60n1129_002:0689b09": "敬禮。若近事樂禮天神。便與外道等無差別。愛樂邪",
    "X60n1129_002:0689b10": "徒。所作業故。由此方便。習近邪師。墮惡趣因。漸堅增",
    "X60n1129_002:0689b11": "盛。從此展轉。乃至多生。亦樂如是邪行。又若近事。禮",
    "X60n1129_002:0689b12": "敬天神。引多眾生。作大衰損。彼事天者。皆作是言。近",
    "X60n1129_002:0689b13": "事深閑佛教。今來禮敬我所事天。必於天神有懷敬",
    "X60n1129_002:0689b14": "信。善哉。我等無倒歸依。又世間諸樂正理者。推尋佛",
    "X60n1129_002:0689b15": "教。未究其真。觀此。便生僻執。謂佛教。似世間書傳。以",
    "X60n1129_002:0689b16": "不能辯真義理。乃令是人。還歸依諸天神眾。引如是",
    "X60n1129_002:0689b17": "等。無量眾生。令增邪執。名大衰損。又非近事繫天神。",
    "X60n1129_002:0689b18": "自是邪徒相率歸附。非出家人。皆應致敬。是故近事。",
    "X60n1129_002:0689b19": "不應禮敬一切天神(優婆塞戒。經許近事禮拜天神如禮國君等。不得信受其說。今",
    "X60n1129_002:0689b20": "順正理論。禮敬亦遮。天王尚不聽禮。況餘諸鬼神。今時有信受偽造玉皇寶告。三官經。七斗經。受生經等。豈不",
    "X60n1129_002:0689b21": "大錯。或曰經雖非真。可誘為善。寧有過耶。答曰。豈不聞乎。因地不真。果招紆曲。生生不獲正見。過誠非小。宜速",
    "X60n1129_002:0689b22": "省之)。優婆塞戒經云。善生白佛言。世尊。菩薩已受優婆",
    "X60n1129_002:0689b23": "塞戒。若有內外諸惡。不淨因緣。云何得離。佛言。應修",
    "X60n1129_002:0689b24": "念佛心。若有至心修念佛者。是人則得離內外惡。不",
    "X60n1129_002:0689c01": "淨因緣。增長悲慧。大般若經云。佛告善現。菩薩摩訶",
    "X60n1129_002:0689c02": "薩。若晝若夜。常不遠離念佛作意。常不遠離聞法作",
    "X60n1129_002:0689c03": "意。由此因緣。隨諸國土。有諸如來。現說正法。即乘願",
    "X60n1129_002:0689c04": "力。往彼受生。或乘神通。而往聽法。由是因緣。此諸菩",
    "X60n1129_002:0689c05": "薩。生生之處。常不離佛。恒聞正法。無間無斷。無量壽",
    "X60n1129_002:0689c06": "經佛告彌勒。於此世界。有六十七億不退菩薩。往生",
    "X60n1129_002:0689c07": "極樂國。一一菩薩。已曾供養無數諸佛。次如彌勒者",
    "X60n1129_002:0689c08": "也。諸小行菩薩。及修習小功德者。不可稱計。皆當往",
    "X60n1129_002:0689c09": "生。不但我剎。諸菩薩等。往生彼國。他方佛土。亦復如",
    "X60n1129_002:0689c10": "是。其第一佛。名曰遠照。彼有百八十億菩薩。皆當往",
    "X60n1129_002:0689c11": "生。其第二佛。名曰寶藏。彼有九十億菩薩。皆當往生。",
    "X60n1129_002:0689c12": "其第三佛。名曰無量音。彼有二百二十億菩薩。皆當",
    "X60n1129_002:0689c13": "往生。其第四佛。名曰甘露味。彼有二百五十億菩薩。",
    "X60n1129_002:0689c14": "皆當往生。其第五佛。名曰龍勝。彼有十四億菩薩。皆",
    "X60n1129_002:0689c15": "當往生。其第六佛。名曰勝力。彼有萬四千菩薩。皆當",
    "X60n1129_002:0689c16": "往生。其第七佛。名曰師子。彼有五百菩薩。皆當往生。",
    "X60n1129_002:0689c17": "其第八佛。名曰離垢光。彼有八十億菩薩。皆當往生。",
    "X60n1129_002:0689c18": "其第九佛。名曰德首。彼有六十億菩薩。皆當往生。其",
    "X60n1129_002:0689c19": "第十佛。名曰妙德山。彼有六十億菩薩。皆當往生。其",
    "X60n1129_002:0689c20": "第十一佛。名曰人王。彼有十億菩薩。皆當往生。其第",
    "X60n1129_002:0689c21": "十二佛。名曰無上華。彼有無數。不可稱計。諸菩薩眾。",
    "X60n1129_002:0689c22": "皆不退轉。智慧勇猛。已曾供養無量諸佛。於七日中。",
    "X60n1129_002:0689c23": "即能攝取百千億劫大士所修堅固之斯。法等菩薩。",
    "X60n1129_002:0689c24": "皆當往生。其第十三佛。名曰無畏。彼有七百九十億",
    "X60n1129_002:0690a01": "大菩薩眾。諸小菩薩。及比丘等。不可稱計。皆當往生。",
    "X60n1129_002:0690a02": "佛語彌勒。不但此。十四佛國中。諸菩薩等。當往生也。",
    "X60n1129_002:0690a03": "十方世界。無量佛國。其往生者。亦復如是。甚多無數。",
    "X60n1129_002:0690a04": "我但說十方諸佛名號。及菩薩比丘生彼國者。晝夜",
    "X60n1129_002:0690a05": "一劫。尚未能盡。我今為汝略說之耳。唐。慈愍三藏法",
    "X60n1129_002:0690a06": "師。躬往天竺。尋求梵本。訪善知識。深厭閻浮。乃自惟",
    "X60n1129_002:0690a07": "曰。何國何方。有樂無苦。何法何行。能速見佛。徧問天",
    "X60n1129_002:0690a08": "竺三藏學者。皆讚淨土。合於金口。愍聞已頂受。漸至",
    "X60n1129_002:0690a09": "北天竺。徤馱羅國。王城東北。有一大山。山有觀音像。",
    "X60n1129_002:0690a10": "愍。遂七日叩頭祈請。以斷食畢命為期。至七日夜。觀",
    "X60n1129_002:0690a11": "音空中。現紫金色相。垂右手摩愍頂曰。汝若傳法。自",
    "X60n1129_002:0690a12": "利利他。惟有西方阿彌陀佛國。勸令念佛誦經。迴願",
    "X60n1129_002:0690a13": "往生。到彼國已。見佛及我。自當知淨土法門。勝過諸",
    "X60n1129_002:0690a14": "行。說已。忽然不現。又唐。法照法師。大歷二年。止衡州",
    "X60n1129_002:0690a15": "雲峰寺。慈忍戒定。為時所宗。忽於一日。鉢內。兩次現",
    "X60n1129_002:0690a16": "五色雲。雲中見有梵剎。題曰。大聖竹林寺。後詣五臺。",
    "X60n1129_002:0690a17": "見異光。果得竹林寺。方圓可二十里。一百二十院。皆",
    "X60n1129_002:0690a18": "是寶塔莊嚴其地純是黃金。流渠華樹。充滿其內。照",
    "X60n1129_002:0690a19": "入寺。至講堂。見文殊在西。普賢在東。各據師子之座。",
    "X60n1129_002:0690a20": "萬眾圍繞。而為說法。照作禮。問曰。末代凡夫。去聖時",
    "X60n1129_002:0690a21": "遙。知識轉劣。垢障尤深。佛法浩瀚。未審修何法門。最",
    "X60n1129_002:0690a22": "為捷要。文殊告曰。諸修行門。無如念佛。我以念佛。得",
    "X60n1129_002:0690a23": "一切種智。是故一切諸佛法。般若波羅蜜。甚深禪定。",
    "X60n1129_002:0690a24": "乃至諸佛。皆從念佛而生。故知念佛。是諸法之王。汝",
    "X60n1129_002:0690b01": "當念無上法王。令無休息。照。復問。當云何念。文殊曰。",
    "X60n1129_002:0690b02": "此世界西。有阿彌陀佛。彼佛願力。不可思議。汝若繫",
    "X60n1129_002:0690b03": "念。令念無間斷。決定往生。永不退轉。說是語已。二大",
    "X60n1129_002:0690b04": "聖。各舒金色手。摩照頂。為授記。照歡喜禮謝而退(念佛",
    "X60n1129_002:0690b05": "徃生法門。如大小彌陀經。無量壽經。觀經等。及諸淨土典籍。廣明)。",
    "X60n1129_002:0690b07": "歸戒要集卷中"
}