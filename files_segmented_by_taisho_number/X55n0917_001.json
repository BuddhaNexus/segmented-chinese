{
    "X55n0917_001:0736a04": "止觀科節",
    "X55n0917_001:0736a06": "長文廣義悉備輔行。其間數科數節。義意或不同。或",
    "X55n0917_001:0736a07": "義意是同而尋文難見。或科節文勢奢促不定。略出",
    "X55n0917_001:0736a08": "科文并數節義。自備遺忘。豈曰示人也。釋題三。一意。",
    "X55n0917_001:0736a09": "二義。三文意者。大師自云。說己心中所證法門。所證",
    "X55n0917_001:0736a10": "者何。謂諸佛心印。何時證此。謂靈鷲中。憑何典據。別",
    "X55n0917_001:0736a11": "傳云。大師見南嶽。南嶽笑曰。昔共靈山同聽法華。宿",
    "X55n0917_001:0736a12": "緣所追今復來矣。大師未悟。南嶽曰。肉身菩薩經生",
    "X55n0917_001:0736a13": "忘矣。可入普賢道場。至二七日豁然定慧開發。從定",
    "X55n0917_001:0736a14": "起白師。師曰。非爾不證。非我不知。爾所證者。法華三",
    "X55n0917_001:0736a15": "昧。得陀羅尼者。旋陀羅尼。自今已後。文字法師。闇證",
    "X55n0917_001:0736a16": "禪師。千羣萬眾。尋爾之辨莫能究也。當為說法人中",
    "X55n0917_001:0736a17": "最為第一。時年二十三便獲心印。機緣未會。未有傳",
    "X55n0917_001:0736a18": "受。但講大品．智論．法華．仁王．光明．維摩等經。而玄解",
    "X55n0917_001:0736a19": "未吐。至開皇十四年。年五十七。為報生地恩歸荊州。",
    "X55n0917_001:0736a20": "造玉泉寺。寺成訖。說止觀。以申元意義。乃不異眾經。",
    "X55n0917_001:0736a21": "而研心造境。布致十乘。萬德三千。併在一念。逈超義",
    "X55n0917_001:0736a22": "表。卓爾不羣。意令今日合座之人便即入如來室。著",
    "X55n0917_001:0736a23": "如來衣。坐如來座。日用佛心。日行佛事矣。義者五重",
    "X55n0917_001:0736a24": "玄義。出自天台。釋一切經論皆須五義。五義束一部",
    "X55n0917_001:0736b01": "盡矣。謂名．體．宗．用．教也。名者。卷首止觀明靜即釋名",
    "X55n0917_001:0736b02": "也。若別配文。即五略中大意。十廣中釋名是也。大意",
    "X55n0917_001:0736b03": "約四。教．簡．諦．境。釋名約待絕明觀智。智必照境。境智",
    "X55n0917_001:0736b04": "稱會。其名生焉。大意云。既知無明即明。不復流動。故",
    "X55n0917_001:0736b05": "名為止。朗然大淨。呼之為觀。此兩文釋名竟。二出體。",
    "X55n0917_001:0736b06": "三德圓融。體也。若約文。五略中歸大處。十廣中體相",
    "X55n0917_001:0736b07": "并旨歸。此三科竝明三身三德體也。指歸文雖不說。",
    "X55n0917_001:0736b08": "義不異前兩科意也。三明宗者。寂照交徹宗也。涅槃",
    "X55n0917_001:0736b09": "云。定慧平等見佛性當。文云。兩手遞互楷摩。雲日相",
    "X55n0917_001:0736b10": "資。方致牙象。約文。五略中大行。十廣中正修。此兩門",
    "X55n0917_001:0736b11": "是一部之宗主。行人之歸趣修心處也。四辨用者。破",
    "X55n0917_001:0736b12": "遍證圓為用也。破遍則惑無不盡。證圓則德無不備。",
    "X55n0917_001:0736b13": "五略中感大果。十廣中橫豎破遍。第八果報。此三文",
    "X55n0917_001:0736b14": "是也。五教相者。一多互陳教相也。五略中裂大網。十",
    "X55n0917_001:0736b15": "廣中攝法．偏圓．方便。四門竝教相也。故一微塵中出",
    "X55n0917_001:0736b16": "大千經卷。八教五味並自一心。教相明矣。且分文屬",
    "X55n0917_001:0736b17": "當即爾。據圓旨。一一文一一義皆具五也。此乃分而",
    "X55n0917_001:0736b18": "不分不分而分。固在意得耳。摩訶。褒美之詞。止觀。尅",
    "X55n0917_001:0736b19": "明心性。章安初題圓頓。後改摩訶。改者意何。圓頓尊",
    "X55n0917_001:0736b20": "極之稱。摩訶包攝周悉。約理宜尊極。約教宜周悉。周",
    "X55n0917_001:0736b21": "悉具三即。攝漸次不定五時八教盡矣。故改從也。摩",
    "X55n0917_001:0736b22": "訶三義。往翻大．多．勝也。此三皆絕待。不對小少劣受",
    "X55n0917_001:0736b23": "名。法非小大一多勝劣。小即大故。一即多故。劣即勝",
    "X55n0917_001:0736b24": "故。何以故。法性圓玅無隔礙故。是以一塵一毫悉包",
    "X55n0917_001:0736c01": "納法界也。今言大即空。多即假。勝即中。此三皆一色",
    "X55n0917_001:0736c02": "一香一念中足也。一念寂然圓極法界為止。一念朗",
    "X55n0917_001:0736c03": "然圓照法界為觀。止即般若。觀即解脫。止觀不二即",
    "X55n0917_001:0736c04": "法身。在心謂之三觀。在境謂之三諦。在體謂之三德。",
    "X55n0917_001:0736c05": "在用謂之三身。在性謂之三涅槃。在智謂之三菩提。",
    "X55n0917_001:0736c06": "在凡謂之三道。在聖謂之三寶。雖迷悟得失千途。而",
    "X55n0917_001:0736c07": "一性未甞變易也。前代未聞止觀為三世佛母。未聞",
    "X55n0917_001:0736c08": "止觀為十方菩薩祖師。未聞止觀為一切教理行位",
    "X55n0917_001:0736c09": "之主。未聞止觀為一切學人智鏡。未聞止觀照己身",
    "X55n0917_001:0736c10": "心全同佛德。令喜於大師座下親聞故也。儒說生知",
    "X55n0917_001:0736c11": "一世義也。釋辨三世成性也。萬法元本從緣故生。生",
    "X55n0917_001:0736c12": "性常空。號天真理。理不獨立常在萬緣。緣理兼懷乃",
    "X55n0917_001:0736c13": "名大士。妄緣取理乃曰小乘。妄理取緣流轉九有。反",
    "X55n0917_001:0736c14": "本還源須假師傳。照本境寂。我無師保。經曰。不得一",
    "X55n0917_001:0736c15": "法故得授記。授記師也。不得無師也。師不偏屬因。有",
    "X55n0917_001:0736c16": "理觀故無。師不偏屬果。佛師法常也。若謂無真在因",
    "X55n0917_001:0736c17": "緣事外。凡夫未了。聖智方證。此別教也。即我觀智。照",
    "X55n0917_001:0736c18": "因緣生滅悉無自性即全無。真圓教也。圓頓現前即",
    "X55n0917_001:0736c19": "入佛位。萬行萬德一念中具。十卷止觀千度說此。若",
    "X55n0917_001:0736c20": "不信此。天台教門絕矣。始鹿苑不言寂場者。且從跡",
    "X55n0917_001:0736c21": "說。祖承為便。若望本說。何妨二十四祖悉游華嚴海",
    "X55n0917_001:0736c22": "中。九代祖師融寂覺跡義等。下文破古有此說。既非",
    "X55n0917_001:0736c23": "正義。祖宗不成。九代之名請從此削。無漏總中三。此",
    "X55n0917_001:0736c24": "段文古今共難。輔行四紙。釋兼破古。九不可講者。敘",
    "X55n0917_001:0737a01": "述甚自煩閙。昨尋本文。文近在前。止火血刀達三善",
    "X55n0917_001:0737a02": "道。次修禪定。次修無漏。次修慈悲。次修實相。此文是",
    "X55n0917_001:0737a03": "也。無漏若合但有九。無漏若開兩教二乘成四。即十",
    "X55n0917_001:0737a04": "二。不定四。取體中四。或指世界。下總四或字。是四句",
    "X55n0917_001:0737a05": "意。謂實相難解。藉漸次不定導進其心。便有九句十",
    "X55n0917_001:0737a06": "三句階級。然後方達實相。故有此三種止觀也。汎論",
    "X55n0917_001:0737a07": "漸次．不定．圓．頓有四不同。一約教論。八教中頓漸不",
    "X55n0917_001:0737a08": "定。此指華嚴唯頓。五時漸次而生漸也。一一部中或",
    "X55n0917_001:0737a09": "具不具不定也。二約部論。華嚴唯頓。四含唯漸。方等",
    "X55n0917_001:0737a10": "不定。法華唯圓。三約法論。下引淨名。大品．法華．涅槃．",
    "X55n0917_001:0737a11": "無量義等。各有此三是也。四約義。三種止觀皆是大",
    "X55n0917_001:0737a12": "乘。俱緣實相。借漸．不定以助圓修是也。此四義意各",
    "X55n0917_001:0737a13": "異。可深思之。勿使濫也。此四漸中。法華具三漸。大師",
    "X55n0917_001:0737a14": "自云。從牛出乳乃至醍醐。此證漸也。此約五時相次",
    "X55n0917_001:0737a15": "生名漸。非法漸也。如是之人。應以此法漸入佛慧。此",
    "X55n0917_001:0737a16": "敘昔有此漸法也。乃至舉一手或復小低頭。此是圓",
    "X55n0917_001:0737a17": "人用漸義助修也。約部。法華唯圓。無復兼但對帶。會",
    "X55n0917_001:0737a18": "諸權小歸一乘故。約時法義。何妨三漸。何累於圓。情",
    "X55n0917_001:0737a19": "無情一。輔行十解。文理周悉。今助一釋。內外心境別",
    "X55n0917_001:0737a20": "俗諦事也。察內心無性。外境無實。真諦理也。理而觀",
    "X55n0917_001:0737a21": "之未甞有二。事而見之未甞不二。二不二於一念中",
    "X55n0917_001:0737a22": "得。此一念達了之智。非內非外而內而外。十方三世",
    "X55n0917_001:0737a23": "只一念中。念外無法。斯極理也。若謂念內念外有一",
    "X55n0917_001:0737a24": "法可得。悉為虗妄。非真慧也。目此真慧以為佛性。佛",
    "X55n0917_001:0737b01": "性現時豈存心境乎。略指三門。大意在一頓者。三門",
    "X55n0917_001:0737b02": "謂序中三種止觀。漸次．不定．圓頓也。大意在一頓者。",
    "X55n0917_001:0737b03": "唯圓也。準輔行。生起問答非大師料簡。是章安也。記",
    "X55n0917_001:0737b04": "云。剪略身儀名一行。非約一理。今尋經意。乃從理得",
    "X55n0917_001:0737b05": "名。文云。如聞修學。能入一行三昧。面見諸佛。據此乃",
    "X55n0917_001:0737b06": "約一理受名。此四三昧。坐．行．半行半坐．非行非坐。竝",
    "X55n0917_001:0737b07": "從事一行。般舟．法華．方等．隨意。竝從理可思。例四種",
    "X55n0917_001:0737b08": "三昧意。止觀引文雖異。體乃同今取意。總釋只達一",
    "X55n0917_001:0737b09": "念自心是法界。十方諸佛與一切眾生同一無住。本",
    "X55n0917_001:0737b10": "一法界為身為土。無彼無此。無根無住處。無修不修。",
    "X55n0917_001:0737b11": "無證不證。無凡無聖。但眾生自謂妄想纏縛。為凡為",
    "X55n0917_001:0737b12": "不修為不證。謂佛為聖為證修證聖。在眾生自強立",
    "X55n0917_001:0737b13": "之。佛位中都無此名也。諸佛所見。一切身是法身。一",
    "X55n0917_001:0737b14": "切國土是佛國土。一切法是佛法。一切心是一心。極",
    "X55n0917_001:0737b15": "十方三際推求。無纖毫許若色若心不是佛理。智鏡",
    "X55n0917_001:0737b16": "朗然。周遍法界。甞無一事。澹然身心。無所施為。佛心",
    "X55n0917_001:0737b17": "既然。我學佛智。如佛用心。即止觀也。佛現即我心現",
    "X55n0917_001:0737b18": "而不現。只是自心鏡上影像耳。問。豈都無外佛可見",
    "X55n0917_001:0737b19": "耶。答。自他不二。但如來有同體大悲。眾生有熏習之",
    "X55n0917_001:0737b20": "力。扣擊同體智鏡。隨其心上感見相好鏡中之像。然",
    "X55n0917_001:0737b21": "不離鏡而非即鏡。隨照好醜。感者千差。相亦萬品。或",
    "X55n0917_001:0737b22": "機深厚。感佛身長千萬由旬。壽命無量阿僧祇劫。以",
    "X55n0917_001:0737b23": "河沙世界微塵佛剎為淨玅國土。說無量無邊不可",
    "X55n0917_001:0737b24": "說不可說法門。或人天報殊。示現八相。一斯利益不",
    "X55n0917_001:0737c01": "過數百年間。或三途微形含血之類。見聞異身暫能",
    "X55n0917_001:0737c02": "救苦。如空雲水月怳忽不定。斯皆由感者一念之心。",
    "X55n0917_001:0737c03": "謂佛色身來應。佛實無來去之勞。無有形之患。無可",
    "X55n0917_001:0737c04": "說之法。但眾生善緣心想。謂佛應來為我說法。實是",
    "X55n0917_001:0737c05": "眾生於自心上現此相耳。問。眾生善根。擊佛大圓智",
    "X55n0917_001:0737c06": "鏡。現此影像。像則屬佛。答。明鏡屬佛。像不屬佛。像若",
    "X55n0917_001:0737c07": "屬佛。佛則生滅流動。若屬眾生。眾生業結所縛。何能",
    "X55n0917_001:0737c08": "具此相好。但眾生感應道交方見此耳。問。既是佛智",
    "X55n0917_001:0737c09": "鏡上像。何言眾生心上現。答。同體圓鏡。不偏屬佛。眾",
    "X55n0917_001:0737c10": "生同一體故。但眾生磨瑩己鏡。未得全明。故能暫現",
    "X55n0917_001:0737c11": "此相。表進修之力。問。若爾。眾生自感心鏡上現像。不",
    "X55n0917_001:0737c12": "得言佛像現。佛即於眾生無力。虗致敬慕有何益也。",
    "X55n0917_001:0737c13": "答。由敬慕之心感像現也。此真佛力。豈眾生能致哉。",
    "X55n0917_001:0737c14": "問。此亦眾生自蒙佛力。非他佛力也。答。佛地無自他。",
    "X55n0917_001:0737c15": "汝強謂自他。佛者眾生心不盡耳。問。若爾。亦共作一",
    "X55n0917_001:0737c16": "大佛。不能各各自成也。答。不共作一。不各各自成。此",
    "X55n0917_001:0737c17": "義難了。試舉喻首。如國清寺。法界也。住寺僧。古佛也。",
    "X55n0917_001:0737c18": "遠人暫遊。暫感佛也。他日愛慕即剃髮。配寺國清。即",
    "X55n0917_001:0737c19": "我寺也。五峰松逕。臺殿房廊。悉我有也。頓得受用。不",
    "X55n0917_001:0737c20": "減他物。成我家也。不人人別造一寺也。不共他分一",
    "X55n0917_001:0737c21": "寺。分即隨人將去。常住法界不可分也。此義出涅槃",
    "X55n0917_001:0737c22": "經中。路有一大樹。樹陰清涼。來者即納。無人遮護。無",
    "X55n0917_001:0737c23": "持去者。既印金口。可以奉持。還轉四句不見未貪滅",
    "X55n0917_001:0737c24": "欲貪欲生。記云剩生字。道邃和尚云不剩。還轉者翻",
    "X55n0917_001:0738a01": "轉。四句不見。未貪欲滅。欲貪生等。前言為當。當是未",
    "X55n0917_001:0738a02": "審定詞。今言不見。是印定說。故兩番別。若準此說。但",
    "X55n0917_001:0738a03": "有兩箇四句。無餘諸句。準輔行。轉至第二不生句。故",
    "X55n0917_001:0738a04": "剩生字。詳文不合。錯剩取義。輔行無違。執若未盡。竝",
    "X55n0917_001:0738a05": "須推破故。問。玄文七重二諦。三接止觀。何但五重一",
    "X55n0917_001:0738a06": "接。答。約諦理相生漸深有七義。約人智但五。何者。通",
    "X55n0917_001:0738a07": "人八地後聞中修觀伏惑名菩薩。破無明名佛。佛是",
    "X55n0917_001:0738a08": "通教果。果頭無人。只是別教初地。故名別接通。別圓",
    "X55n0917_001:0738a09": "兩人初聞中道。故不名接。故只一接。問。別地即圓住。",
    "X55n0917_001:0738a10": "何非圓接通。答。初將教接。藉空假為方便故。證方名",
    "X55n0917_001:0738a11": "地。地住既一。不復名接。玄文三接復云何。答。別接通",
    "X55n0917_001:0738a12": "如文。圓接通者。從二諦入不次第三諦也。圓接別者。",
    "X55n0917_001:0738a13": "從次第入不次第也。但有三義。無有三人。別人先自",
    "X55n0917_001:0738a14": "知不次第故。約諦故三。約人故一。若剋實論三教。果",
    "X55n0917_001:0738a15": "頭無人。但修三教因。入一圓果。何接之有。今言接者",
    "X55n0917_001:0738a16": "葢義門耳。問。接是連義。為接取接入義。答。兩界中間",
    "X55n0917_001:0738a17": "須安一接。即似連義。責實而論。但是接得入別。教中",
    "X55n0917_001:0738a18": "非連。問。連義何妨。答。文云。但可別接。不可接別。若是",
    "X55n0917_001:0738a19": "連義。別教接。接別何異。文云。不將此果接十地之因",
    "X55n0917_001:0738a20": "故。不接別。不接十住。斷無明故。不接圓。問。接別義如",
    "X55n0917_001:0738a21": "何。答。若將通佛接取別家行位入通果中。方名接別。",
    "X55n0917_001:0738a22": "今既不爾。故不接別。不接圓例別。非色非心為戒體",
    "X55n0917_001:0738a23": "者。準百法論是無表色。此色法處所攝。有一極逈。二",
    "X55n0917_001:0738a24": "極略。三遍計。四受所引。五定果。今戒體正是受所引。",
    "X55n0917_001:0738b01": "因領受師言引起此色。故名受所引。內外大小乘戒",
    "X55n0917_001:0738b02": "悉以此為體。其體是思願種子。如何人欲受戒時。皆",
    "X55n0917_001:0738b03": "思願欲得戒。此是現思願。熏在藏識名種子。至壇場",
    "X55n0917_001:0738b04": "上三番羯磨竟。師告云。汝已得戒竟。更不起思願心。",
    "X55n0917_001:0738b05": "唯有種子能防七支以為戒體。此種子非色。不對礙",
    "X55n0917_001:0738b06": "故。非心。不緣慮故。若言色為體。是無表色故。若言心",
    "X55n0917_001:0738b07": "為體。是思願種子故。隨部異名。體更不易。輔行云。別",
    "X55n0917_001:0738b08": "教從心生十界。圓教心具十界也。生者。心但有能生",
    "X55n0917_001:0738b09": "十界。性未即便是十界。如從地生一切艸木也。具者。",
    "X55n0917_001:0738b10": "即一念心全具十界。不待生亦無前後。只一念是十",
    "X55n0917_001:0738b11": "界。只十界是一念。一切時．一切處．一切法。念念之中",
    "X55n0917_001:0738b12": "體常圓滿。塵沙萬德不欠少一分。八萬惑業不除斷",
    "X55n0917_001:0738b13": "一分。不謂佛果是極聖我未證得。不謂凡是底下穢",
    "X55n0917_001:0738b14": "濁我應捨離。總攬法界在一念心頭。如一圓珠瑩徹。",
    "X55n0917_001:0738b15": "明白圓解。更無別覺觀進修。亦不見有凡聖。取捨分",
    "X55n0917_001:0738b16": "別妄念悉盡也。問。既云念盡。應齊極聖。答。心性本體",
    "X55n0917_001:0738b17": "齊上聖。大師云。見己智慧與如來等。但未能常照隨",
    "X55n0917_001:0738b18": "境生心。此心分別校計萬端把人。有時猶不定。或發",
    "X55n0917_001:0738b19": "地獄心餓鬼畜生心。何況三善。何況小乘。無始妄習",
    "X55n0917_001:0738b20": "何能頓遣。雖有解心未常用解。故是凡也。若能暫照",
    "X55n0917_001:0738b21": "諦理。即坐佛座。證佛身。用佛法。當此一念圓現時。不",
    "X55n0917_001:0738b22": "見十方佛異我此身此念也。解而未修是名字即。念",
    "X55n0917_001:0738b23": "有分數名觀行即。念似於境名相似即。境入於念名",
    "X55n0917_001:0738b24": "分真即。無境無念名究竟即。雖六常一。何凡何聖。雖",
    "X55n0917_001:0738c01": "一常六。凡聖天絕。此止觀大意。讀者宜細意。記云。闡",
    "X55n0917_001:0738c02": "提不斷性善。諸佛不斷性惡者。善惡以無性為性。此",
    "X55n0917_001:0738c03": "性即佛性。即無性。本即法性故不可斷也。即今推自",
    "X55n0917_001:0738c04": "心性不可得。即無住處。能遍一切處。即善惡性也。性",
    "X55n0917_001:0738c05": "無善惡能生善惡。善惡可斷性不可斷。縱墮三途。性",
    "X55n0917_001:0738c06": "善不滅性惡不增。直至成佛。性善不增性惡不滅。此",
    "X55n0917_001:0738c07": "性即法身也。猶如明鏡本無好醜眾像。能現一切好",
    "X55n0917_001:0738c08": "醜眾像。像有增減。明淨光體不增減也。鏡本無像。故",
    "X55n0917_001:0738c09": "能現像。性本無善惡。能現善惡也。眾生不得性。但得",
    "X55n0917_001:0738c10": "善惡所拘。不得自在也。性善不壞故。地獄發佛界。性",
    "X55n0917_001:0738c11": "惡不壞故。佛現六趣生也。開一心為三止觀。合三止",
    "X55n0917_001:0738c12": "觀歸一心者。一心即三中圓頓也。開出漸次不定。并",
    "X55n0917_001:0738c13": "一心三也。一心即三中一也。開合對辨。故有四種觀",
    "X55n0917_001:0738c14": "法。成五百一十二安心也。剋實只有三。無第四。一心",
    "X55n0917_001:0738c15": "即圓頓故也。思議不思議俱十界者。思議十界。唯佛",
    "X55n0917_001:0738c16": "界極。前九麤淺次第至極。思議也。不思議界。界界具",
    "X55n0917_001:0738c17": "十。不待至佛方玅極。地獄即齊佛。不可捨。佛即地獄。",
    "X55n0917_001:0738c18": "不可取。何故爾。此十界全我一念。何以故有取捨者。",
    "X55n0917_001:0738c19": "念未圓耳。圓心往望。法法皆圓。無一毫塵在我念外",
    "X55n0917_001:0738c20": "也。此意極大開懷抱。盛取品得。若取捨纔生。圓即遠",
    "X55n0917_001:0738c21": "矣。圓頓往望漸次不定。皆一心也。漸次不定往望。唯",
    "X55n0917_001:0738c22": "圓一心。二非一心也。故有開合。或三或四。或別明一",
    "X55n0917_001:0738c23": "心三即。思議也。一心即。不思議也。亦不全一。亦不全",
    "X55n0917_001:0738c24": "異(此段續前安心文)。今欲借別顯總。舉次而論不次。故先三",
    "X55n0917_001:0739a01": "義解釋者。此上下文意竝前次後不次。不次無多。只",
    "X55n0917_001:0739a02": "一念即破即立。即修即證。無別觀智。此理難信解行",
    "X55n0917_001:0739a03": "用。須假次第。故開門戶說。或豎或橫。或非橫非豎。或",
    "X55n0917_001:0739a04": "從假入空。從空入假。或兩觀為方便得入中。或先見",
    "X55n0917_001:0739a05": "假次思假。如上所列。竝借別顯總也。若得別意。一一",
    "X55n0917_001:0739a06": "別中悉圓極也。就前根本。都合三百四十八句者。此",
    "X55n0917_001:0739a07": "中本末合計。前四句三假合十二句。又從四句出悉",
    "X55n0917_001:0739a08": "檀十二句。合四十八。悉檀并本十二計六十句。又一",
    "X55n0917_001:0739a09": "悉檀出性相空合九十六性相空。性相空九十六合",
    "X55n0917_001:0739a10": "前六十根本句計一百五十六句。一一句各有止觀",
    "X55n0917_001:0739a11": "合一百九十二句。止觀一百九十二合前一百五十",
    "X55n0917_001:0739a12": "六根本。即都合三百四十八句。此是子本合算法也。",
    "X55n0917_001:0739a13": "後就四人四見。能所自行化他。都合七萬三千三百",
    "X55n0917_001:0739a14": "八十四句。此直論計句不兼本算也。不可說見如初",
    "X55n0917_001:0739a15": "有見。但一千三百九十二句者。此絕言見。只約單四",
    "X55n0917_001:0739a16": "見。句後出故。只如此。若約複．具竝出。即更兩倍。今不",
    "X55n0917_001:0739a17": "出者。隨作者意耳。足前合為一千一百五十二者。三",
    "X55n0917_001:0739a18": "百八十四句合七百六十八句也。合根本一千一百",
    "X55n0917_001:0739a19": "六十四句者。根本十二句也。一品如此。下直論不兼",
    "X55n0917_001:0739a20": "本算也。不動不退方名薩埵。薩埵。唐云勇猛。即是菩",
    "X55n0917_001:0739a21": "薩別名。下文亦頻言薩埵。恐不指薩埵王子一人。器",
    "X55n0917_001:0739a22": "械鈍者。別教道品歷別。鈍也。應云一人器械利者。圓",
    "X55n0917_001:0739a23": "道品一念具利也。文無者。略耳。記云。身壯喻三諦。兵",
    "X55n0917_001:0739a24": "利喻三止。權多喻三觀。今意謂三諦是髻珠戰具。今",
    "X55n0917_001:0739b01": "取五緣中無緣慈。即是行廣。求佛智。即智大。行廣智",
    "X55n0917_001:0739b02": "大。為身壯牢彊。精進即是兵利。滿弘誓大方便即是",
    "X55n0917_001:0739b03": "謀多也。修中意者。初心即修。不待二觀成者。倚在身",
    "X55n0917_001:0739b04": "壯兵利權多也。古珠者。了心性本源常具萬德。不增",
    "X55n0917_001:0739b05": "不減。不用鍛鍊。體自明利也。智障三義。若從能障得",
    "X55n0917_001:0739b06": "名。智即分別智。此智即障。若從所障得名。智即中智。",
    "X55n0917_001:0739b07": "智上有障。如鏡有塵耳。若能所對受名。中智為他無",
    "X55n0917_001:0739b08": "明障。如鏡在塵。除塵鏡自明淨。若斷不斷者。從能得",
    "X55n0917_001:0739b09": "名。此智須斷。從所及對。此智不斷。非碩異者。心性如",
    "X55n0917_001:0739b10": "水。風鼓浪生。浪生。分別智也。但斷其浪。水不可斷也。",
    "X55n0917_001:0739b11": "息風浪止。空日自現。空即止也。日即觀也。止觀現前。",
    "X55n0917_001:0739b12": "萬德斯備。空日在池。萬象到景。準新經論名所知障。",
    "X55n0917_001:0739b13": "所知是智。為無明所障。所知家障亦能所受名也。大",
    "X55n0917_001:0739b14": "品有菩薩從初發心即與薩婆若相應者。準輔行。引",
    "X55n0917_001:0739b15": "經三文釋云。經列前深後淺。今列從淺至深。詳所引",
    "X55n0917_001:0739b16": "經。前亦不深。前是跋致位。次是菩提位。菩提豈淺於",
    "X55n0917_001:0739b17": "跋致。但借彼文權為次第。未必彼經剋定深淺。攝佛",
    "X55n0917_001:0739b18": "威儀。以十力無畏不共法等為威儀。一念中修者。只",
    "X55n0917_001:0739b19": "今學人一念圓解心。具佛果中一切萬德。萬德雖多。",
    "X55n0917_001:0739b20": "以十二事攝盡。此意不偏行位。但言境智。本體自具。",
    "X55n0917_001:0739b21": "修與不修未曾增減。本自圓足。非新生也。前三教人",
    "X55n0917_001:0739b22": "無眼不見。凡夫外道都不知有。我今圓解一念全收。",
    "X55n0917_001:0739b23": "亦只是一念三千世間耳。十界中有佛界。佛界豈無",
    "X55n0917_001:0739b24": "德。佛德乃三千中一分也。有云。佛性如木中火。鑽研",
    "X55n0917_001:0739c01": "乃出。此乃藏教析色得空。全未及通。況乃別圓。仍引",
    "X55n0917_001:0739c02": "大師文云。禿船鳥空。此斥無圓解人妄執。言即不得",
    "X55n0917_001:0739c03": "即意。圓方有即。汝未解圓。學言即。即故失也。十力章",
    "X55n0917_001:0739c04": "云。豈非初心有修有證。三據明矣。豈非正文。宜審此",
    "X55n0917_001:0739c05": "段。記云。十意融通經論。有人將對十乘。深不便也。但",
    "X55n0917_001:0739c06": "對五重玄義。今詳文體釋名及明宗。亦不便。何必作",
    "X55n0917_001:0739c07": "此相對。但消文意。義理自明。何用對十對五。五悔名",
    "X55n0917_001:0739c08": "者。從初懺悔受名取語便耳。如云五拘隣。拘隣是五",
    "X55n0917_001:0739c09": "人首也。若準義。合云拘隣等五人。新翻。梵云懺摩。唐",
    "X55n0917_001:0739c10": "云悔往。今懺悔。唐梵合舉。我以善施眾生者。記云。今",
    "X55n0917_001:0739c11": "說果中故言共與。若因時與將何成道。今謂因果俱",
    "X55n0917_001:0739c12": "共施眾生。此善是不思議迴施他。自善益勝。後當重",
    "X55n0917_001:0739c13": "辨。輔行云。至菩薩境中應辨。夏終不說。下無所論。今",
    "X55n0917_001:0739c14": "詳此指。自是一途。未必全爾。何者。十境明乘。今當第",
    "X55n0917_001:0739c15": "一。猶有九境。九境十乘。乘有法喻。今纔法說。車喻猶",
    "X55n0917_001:0739c16": "明。況後九境。縱後三境無文。尚有六境并陰境一喻。",
    "X55n0917_001:0739c17": "總十三度說此無法愛入住之意在。輔行將車對十",
    "X55n0917_001:0739c18": "乘。云整足者。今謂十乘是行路。車是所乘。乘此車行",
    "X55n0917_001:0739c19": "十乘路。念念之中等。一大車行乃至十方。云整足。故",
    "X55n0917_001:0739c20": "境文竟云。若得悟者不俟餘九。止觀第三第九竝明",
    "X55n0917_001:0739c21": "八教。大師意。頓等四為化儀為綱。攝一代時教盡。藏",
    "X55n0917_001:0739c22": "等四為法為網。亦攝一代教盡。若約法。法華唯圓唯",
    "X55n0917_001:0739c23": "頓。諸教諸理悉無比竝。獨一無侶故。文云。即中捨三",
    "X55n0917_001:0739c24": "方便也。若約化儀。當第五時漸說也。大師言。唯華嚴",
    "X55n0917_001:0740a01": "頓。餘悉屬漸。輔行云。法華涅槃非漸非頓。色塵空塵",
    "X55n0917_001:0740a02": "皆具佛功德。有大經卷。經卷以法界為體。法界在眾",
    "X55n0917_001:0740a03": "生心中。法性心性無二無別。心生即法生。心滅即法",
    "X55n0917_001:0740a04": "滅。心性無生滅而能遍生滅。一念心外更無一毫法",
    "X55n0917_001:0740a05": "可得。全此心性是法界性。一念若有。法界一時有。一",
    "X55n0917_001:0740a06": "念若空。法界一時空。見一塵時全見法界。理事萬德",
    "X55n0917_001:0740a07": "無不圓足。或名佛性佛智佛德神通威儀經卷。種種",
    "X55n0917_001:0740a08": "異名。其體不易。非新非故。無得無失。無時無處。皆於",
    "X55n0917_001:0740a09": "今日一念上現。了了分明。是名圓頓止觀也。一切法",
    "X55n0917_001:0740a10": "趣欲。是趣不過。不壞於身。而隨一相。貪欲即是道。恚",
    "X55n0917_001:0740a11": "癡亦復然。殃掘無減。修吹即即唾。一塵入正受。一切",
    "X55n0917_001:0740a12": "三昧起。如是等比類。悉此一義具。如義海中說。",
    "X55n0917_001:0740a13": "於越州開元寺鈔寫此文。",
    "X55n0917_001:0740a14": "大中九年二月十日日本國天台問法沙門囗",
    "X55n0917_001:0740a15": "王記。",
    "X55n0917_001:0740a16": "義海是法藏和上作。俗姓康。本胡。依儼受華",
    "X55n0917_001:0740a17": "嚴。儼依杜順。禪師姓杜。此文殊化身。具如傳",
    "X55n0917_001:0740a18": "錄。",
    "X55n0917_001:0740a19": "永仁六年三月十八日一校了。",
    "X55n0917_001:0740a20": "相似沙門　禪叡"
}