{
    "T04n0202_003:0366a14": "賢愚經卷第三",
    "T04n0202_003:0366a16": "元魏涼州沙門慧覺等在高昌郡譯",
    "T04n0202_003:0366a17": "15 鋸陀身施品（一五）鋸陀身施品第十五",
    "T04n0202_003:0366a18": "如是我聞：一時佛在羅閱祇耆闍崛山中。爾",
    "T04n0202_003:0366a19": "時世尊！身有風患，祇域醫王，為合藥酥，用",
    "T04n0202_003:0366a20": "三十二種諸藥雜合，令佛日服三十二兩。",
    "T04n0202_003:0366a21": "時提婆達常懷嫉妬，心自高大望與佛齊，",
    "T04n0202_003:0366a22": "聞佛世尊服於藥酥，情中貪慕，欲同佛",
    "T04n0202_003:0366a23": "服，復勅祇域：「當與我合。」爾時祇域，復與",
    "T04n0202_003:0366a24": "合之，因語之言：「日服四兩。」提婆達問：「佛服",
    "T04n0202_003:0366a25": "幾兩？」祇域答言：「日三十二兩。」提婆達言：「我亦",
    "T04n0202_003:0366a26": "當服三十二兩。」祇域答言：「如來身者，不與",
    "T04n0202_003:0366a27": "汝同，汝若多服，必更為患。」提婆達言：「我若",
    "T04n0202_003:0366a28": "服之，自足能消，我身佛身，有何差別？但",
    "T04n0202_003:0366a29": "與我服。」即習效佛，日日亦服三十二兩，藥",
    "T04n0202_003:0366b01": "在體中流注諸脈，身力微弱不能消轉，",
    "T04n0202_003:0366b02": "舉身支節，極患苦痛，呻吟喚呼，煩憒夗轉。",
    "T04n0202_003:0366b03": "世尊憐愍，即遙申手以摩其頭，藥時即消",
    "T04n0202_003:0366b04": "痛患即除。病既得愈，看識佛手，因而言",
    "T04n0202_003:0366b05": "曰：「悉達餘術，世不承用，復學醫道，善能使",
    "T04n0202_003:0366b06": "知。」於時阿難，聞說此語情用悵恨，長跪白",
    "T04n0202_003:0366b07": "佛：「提婆達多，不識恩養，世尊慈矜，為之除",
    "T04n0202_003:0366b08": "患，方更吐此不善之言，有何情懷？能生此",
    "T04n0202_003:0366b09": "心，長夜思嫉，向佛世尊。」佛告阿難：「提婆",
    "T04n0202_003:0366b10": "達者，不但今日懷不善心欲中傷我，過去",
    "T04n0202_003:0366b11": "世時亦常惡心殺害於我。」阿難白佛：「不審過",
    "T04n0202_003:0366b12": "去傷害之事，因緣云何？」佛言：「善聽！當為汝",
    "T04n0202_003:0366b13": "說。」「唯然世尊！當一心聽。」佛告阿難：「過去",
    "T04n0202_003:0366b14": "久遠，不可計數阿僧祇劫，此閻浮提有一大",
    "T04n0202_003:0366b15": "城，名波羅㮈。爾時國王，名梵摩達，兇暴無",
    "T04n0202_003:0366b16": "慈，奢婬好樂，每懷惡忌，好為傷害。爾時其",
    "T04n0202_003:0366b17": "王，欻於夢中，見有一獸，身毛金色，其諸毛",
    "T04n0202_003:0366b18": "端，出金光明，照于左右，皆亦金色。覺已自",
    "T04n0202_003:0366b19": "念：『如我所夢，世必有此，當勅獵者求覓",
    "T04n0202_003:0366b20": "其皮。』作是念已，召諸獵師，而告之言：『我",
    "T04n0202_003:0366b21": "夢有獸，身毛金色，毛頭出光，殊妙晃朗。想",
    "T04n0202_003:0366b22": "今國界，必有此物，仰汝等輩廣行求捕。若",
    "T04n0202_003:0366b23": "得其皮，當重賜與，令汝子孫，食用七世；若",
    "T04n0202_003:0366b24": "不用心，求不得者，當俱誅滅汝等族黨。』時",
    "T04n0202_003:0366b25": "諸獵師，得王教已，憂愁憒憒，無復方計，",
    "T04n0202_003:0366b26": "聚會一處，共議此事：『王所夢獸，生未曾",
    "T04n0202_003:0366b27": "覩，當於何所而求覓此？若今不得，王法",
    "T04n0202_003:0366b28": "難犯，我曹徒類，永無活路。』論此事已，益增",
    "T04n0202_003:0366b29": "悶惱。又復有言：『此山澤中，毒虫惡獸，亦甚眾",
    "T04n0202_003:0366c01": "多，遠行求覓，必不能得，交當喪身，困死",
    "T04n0202_003:0366c02": "林野，且私募一人，令行求之。』眾人言善，更",
    "T04n0202_003:0366c03": "相簡練，曉勸一人：『汝可盡力廣行求覓，若",
    "T04n0202_003:0366c04": "汝吉還，我曹合物，當重賞汝；設令山澤遇",
    "T04n0202_003:0366c05": "害不還，亦當以物與汝妻子。』其人聞此，",
    "T04n0202_003:0366c06": "心自念言：『為此眾人，分棄身命，內計已定，",
    "T04n0202_003:0366c07": "即可當行。』辦行道具，涉險而去，行已經",
    "T04n0202_003:0366c08": "久，身羸力弊，天時盛暑，到熱沙道，脣乾渴",
    "T04n0202_003:0366c09": "乏，欝蒸欲死，窮酸苦切，悲悴而言：『誰有慈",
    "T04n0202_003:0366c10": "悲，矜愍我者？當見拯濟，救我身命。』時山",
    "T04n0202_003:0366c11": "澤中，有一野獸，名曰鋸陀，身毛金色，毛頭",
    "T04n0202_003:0366c12": "光明，遙聞其語，甚憐愍之。身入冷泉，來至",
    "T04n0202_003:0366c13": "其所，以身裹抱，小還有力，將至水所，為其",
    "T04n0202_003:0366c14": "洗浴，行拾菓蓏，來與食之。體既平復，而自",
    "T04n0202_003:0366c15": "念言：『覩此奇獸，毛色光明，是我大王所",
    "T04n0202_003:0366c16": "須之者；然我垂死，賴其濟命，感識其恩，",
    "T04n0202_003:0366c17": "未能酬報，何能生心，當害於此？若復不",
    "T04n0202_003:0366c18": "獲，彼諸獵師，宗黨徒類，當被誅戮。』念此",
    "T04n0202_003:0366c19": "事已，悲不自勝。鋸陀問言：『何以不樂？』垂泣",
    "T04n0202_003:0366c20": "而說心所懷事。鋸陀語言：『此事莫憂！我",
    "T04n0202_003:0366c21": "皮易得，計我前世，捨身無數，未曾為福，而",
    "T04n0202_003:0366c22": "能捨壽。今以身皮，濟彼眾命，心懷歡喜，",
    "T04n0202_003:0366c23": "如有所獲。但剝取皮，莫便絕命，我已施",
    "T04n0202_003:0366c24": "汝，終無悔恨。』爾時獵師，即徐剝皮，爾時鋸",
    "T04n0202_003:0366c25": "陀，即自立願：『今我以皮，用施此人，救彼",
    "T04n0202_003:0366c26": "眾人所愛之命，持此功德，施及眾生，用成",
    "T04n0202_003:0366c27": "佛道無上正真，普度一切生死之苦，安著涅",
    "T04n0202_003:0366c28": "槃永樂之處。』作此願已，三千國土，六反震",
    "T04n0202_003:0366c29": "動，諸天宮殿，動搖不寧，各用驚愕，推尋其",
    "T04n0202_003:0367a01": "相。見於菩薩剝皮布施，即從天下來到其",
    "T04n0202_003:0367a02": "所，散花供養，涕淚如雨。剝皮去後，身肉赤",
    "T04n0202_003:0367a03": "裸，血出流離，難可看覩，復有八萬蠅蟻之",
    "T04n0202_003:0367a04": "屬，集其身上，同時唼食。時欲趣穴，復恐傷",
    "T04n0202_003:0367a05": "害，忍痛自持，身不動搖，分以身施，死",
    "T04n0202_003:0367a06": "於彼中。時諸蠅蟻，緣食菩薩身者，命終之",
    "T04n0202_003:0367a07": "後，皆得生天。爾時獵師，擔皮到國，奉上",
    "T04n0202_003:0367a08": "於王。王見歡喜，奇之未有，善其細軟，常",
    "T04n0202_003:0367a09": "用敷臥，心乃安隱，情用快樂。如是阿難！欲",
    "T04n0202_003:0367a10": "知爾時獸鋸陀者，今我身是。彼梵摩達王，",
    "T04n0202_003:0367a11": "今提婆達是。八萬諸虫，我初成佛，始轉法",
    "T04n0202_003:0367a12": "輪，上八萬諸天得道者是。此提婆達，於彼",
    "T04n0202_003:0367a13": "世時傷害於我，乃至今日，猶無善心，長夜",
    "T04n0202_003:0367a14": "思害，欲相中傷。」賢者阿難，及諸會者，聞佛",
    "T04n0202_003:0367a15": "所說，悲悵兼懷，各自感勵，懃求法要，有得",
    "T04n0202_003:0367a16": "須陀洹、斯陀含、阿那含、阿羅漢者，有種辟支",
    "T04n0202_003:0367a17": "佛因緣者，有發無上佛道意者，有住不退",
    "T04n0202_003:0367a18": "地者，咸各歡喜，敬戴奉行。",
    "T04n0202_003:0367a19": "16 微妙比丘尼品（一六）微妙比丘尼品第十六丹本此品在第四卷為",
    "T04n0202_003:0367a20": "第十九",
    "T04n0202_003:0367a21": "如是我聞：一時佛在舍衛國祇陀精舍。波",
    "T04n0202_003:0367a22": "斯匿王崩背之後，太子流離，攝政為王，暴",
    "T04n0202_003:0367a23": "虐無道，驅逐醉象，蹋殺人民，不可稱計。時",
    "T04n0202_003:0367a24": "諸貴姓婦女，見其如是，心中摧悴，不樂",
    "T04n0202_003:0367a25": "於俗，即共出家，為比丘尼。國中人民，見諸",
    "T04n0202_003:0367a26": "女人，或是釋種，或是王種，尊貴端正，國中第",
    "T04n0202_003:0367a27": "一，悉捨諸欲，出家為道，凡五百人，莫不嘆",
    "T04n0202_003:0367a28": "美，競共供養。諸比丘尼，自相謂言：「吾等今",
    "T04n0202_003:0367a29": "者，雖名出家，未服法藥消婬怒癡，寧可",
    "T04n0202_003:0367b01": "共詣偷羅難陀比丘尼所，諮受經法，冀獲",
    "T04n0202_003:0367b02": "所剋。」即往其所，作禮問訊，各自陳言：「我",
    "T04n0202_003:0367b03": "等雖復為道，未獲甘露，願見開悟。」時偷",
    "T04n0202_003:0367b04": "羅難陀，心自念言：「我今當教令其反戒，吾",
    "T04n0202_003:0367b05": "攝衣鉢，不亦快乎？」即語之曰：「汝等尊貴大",
    "T04n0202_003:0367b06": "姓，田業七寶，象馬奴婢，所須不乏，何為捨",
    "T04n0202_003:0367b07": "之？持佛禁戒，作比丘尼，辛苦如是，不如",
    "T04n0202_003:0367b08": "還家，夫妻男女，共相娛樂，恣意布施，可",
    "T04n0202_003:0367b09": "榮一世。」諸比丘尼，聞說是語，心用惘然，",
    "T04n0202_003:0367b10": "即各涕泣，捨之而去。復至微妙比丘尼所，",
    "T04n0202_003:0367b11": "前為作禮，問訊如法，即各啟曰：「我等在家，",
    "T04n0202_003:0367b12": "習俗迷久，今雖出家，心意蕩逸，情欲熾",
    "T04n0202_003:0367b13": "燃不能自解，願見憐愍，為我說法，開釋",
    "T04n0202_003:0367b14": "罪蓋。」爾時微妙，即告之曰：「汝於三世，欲問",
    "T04n0202_003:0367b15": "何等？」諸比丘尼言：「去來且置，願說現在，",
    "T04n0202_003:0367b16": "解我疑結。」微妙告曰：「夫婬欲者，譬如盛火",
    "T04n0202_003:0367b17": "燒于山澤，蔓莚滋甚，所傷彌廣，人坐婬",
    "T04n0202_003:0367b18": "欲，更相賊害，日月滋長，致墮三塗，無有出",
    "T04n0202_003:0367b19": "期。夫樂家者，貪於合會，恩愛榮樂因緣，生",
    "T04n0202_003:0367b20": "老病死離別，縣官之惱，轉相哭戀，傷壞心",
    "T04n0202_003:0367b21": "肝，絕而復穌，家戀深固，心意纏縛，甚於牢",
    "T04n0202_003:0367b22": "獄。我本生於梵志之家，我父尊貴，國中第",
    "T04n0202_003:0367b23": "一。爾時有梵志子，聰明智慧，聞我端正，即",
    "T04n0202_003:0367b24": "遣媒禮，娉我為婦，遂成室家，後生子息。",
    "T04n0202_003:0367b25": "夫家父母，轉復終亡。我時妊娠，而語夫言：",
    "T04n0202_003:0367b26": "『今我有娠，穢污不淨，日月向滿，儻有危",
    "T04n0202_003:0367b27": "頓，當還我家見我父母。』夫即言善。遂便遣",
    "T04n0202_003:0367b28": "歸，至於道半，身體轉痛，止一樹下，時夫別",
    "T04n0202_003:0367b29": "臥，我時夜產，污露大出，毒蛇聞臭，即來殺",
    "T04n0202_003:0367c01": "夫。我時夜喚數反無聲，天轉向曉，我自力",
    "T04n0202_003:0367c02": "起，往牽夫手，知被蛇毒，身體腫爛，支節",
    "T04n0202_003:0367c03": "解散。我時見此，即便悶絕。時我大兒，見父",
    "T04n0202_003:0367c04": "身死，失聲號叫。我聞兒聲，即時還穌，便",
    "T04n0202_003:0367c05": "取大兒，擔著項上，小兒抱之，涕泣進路，",
    "T04n0202_003:0367c06": "道復曠險，絕無人民。至於中路，有一大河，",
    "T04n0202_003:0367c07": "既深且廣，即留大兒，著於河邊，先擔小兒，",
    "T04n0202_003:0367c08": "度著彼岸，還迎大者。兒遙見我，即來入水",
    "T04n0202_003:0367c09": "水便漂去；我尋追之，力不能救，浮沒而去。",
    "T04n0202_003:0367c10": "我時即還，欲趣小兒，狼已噉訖，但見其血，",
    "T04n0202_003:0367c11": "流離在地。我復斷絕，良久乃穌。遂進前路，",
    "T04n0202_003:0367c12": "逢一梵志，是父親友，即問我言：『汝從何來，",
    "T04n0202_003:0367c13": "困悴乃爾？』我即具以所更苦毒之事告之。",
    "T04n0202_003:0367c14": "爾時梵志，憐我孤苦，相對涕哭。我問梵志：",
    "T04n0202_003:0367c15": "『父母親里，盡平安不？』梵志答言：『汝家父母",
    "T04n0202_003:0367c16": "大小，近日失火，一時死盡。』我時聞之，即復",
    "T04n0202_003:0367c17": "悶絕，良久乃穌。梵志憐我，將我歸家，供給",
    "T04n0202_003:0367c18": "無乏，看視如子。時餘梵志，見我端正，求我",
    "T04n0202_003:0367c19": "為婦，即相許可，適共為室。我復妊娠，日",
    "T04n0202_003:0367c20": "月已滿。時夫出外，他舍飲酒，日暮來歸，我",
    "T04n0202_003:0367c21": "時欲產，獨閉在內，時產未竟，梵志打門大",
    "T04n0202_003:0367c22": "喚，無人往開，梵志瞋恚，破門來入，即見撾",
    "T04n0202_003:0367c23": "打，我如事說，梵志遂怒，即取兒殺。以酥",
    "T04n0202_003:0367c24": "熬煎，逼我使食。我甚愁惱，不忍食之，復",
    "T04n0202_003:0367c25": "見撾打。食兒之後，心中酸結，自惟福盡，乃",
    "T04n0202_003:0367c26": "值斯人，便棄亡去，至波羅㮈，在於城外，",
    "T04n0202_003:0367c27": "樹下坐息。時彼國中，有長者子，適初喪婦，",
    "T04n0202_003:0367c28": "乃於城外園中埋之，戀慕其婦，日往出城，",
    "T04n0202_003:0367c29": "塜上涕哭。彼時見我，即問我言：『汝是何人？",
    "T04n0202_003:0368a01": "獨坐道邊。』我如事說，復語我言：『今欲與汝",
    "T04n0202_003:0368a02": "入彼園觀，寧可爾不？』我便可之，遂為夫",
    "T04n0202_003:0368a03": "妻。經于數日，時長者子，得病不救，奄忽",
    "T04n0202_003:0368a04": "壽終。時彼國法若其生時，有所愛重，臨葬",
    "T04n0202_003:0368a05": "之日，并埋塜中。我雖見埋，命故未絕，時",
    "T04n0202_003:0368a06": "有群賊，來開其塜。爾時賊帥，見我端正，即",
    "T04n0202_003:0368a07": "用為婦。數旬之中，復出劫盜，為主所覺，即",
    "T04n0202_003:0368a08": "斷其頭，賊下徒眾，即持死屍，而來還我，",
    "T04n0202_003:0368a09": "便共埋之，如國俗法，以我并埋。時在塜中，",
    "T04n0202_003:0368a10": "經于三日，諸狼狐狗，復來開塜，欲噉死",
    "T04n0202_003:0368a11": "人，我復得出，重自剋責：『宿有何殃，旬日之",
    "T04n0202_003:0368a12": "間，遇斯罪苦？死而復生，當何所奉得全",
    "T04n0202_003:0368a13": "餘命？』即自念言：『我昔常聞，釋氏之子，棄家",
    "T04n0202_003:0368a14": "學道，道成号佛，達知去來，寧可往詣身",
    "T04n0202_003:0368a15": "心自歸。』即便徑往，馳趣祇洹，遙見如來，",
    "T04n0202_003:0368a16": "如樹花茂星中之月。爾時世尊，以無漏三",
    "T04n0202_003:0368a17": "達，察我應度，而來迎我。我時形露，無用自",
    "T04n0202_003:0368a18": "蔽，即便坐地，以手覆乳。佛告阿難：『汝持",
    "T04n0202_003:0368a19": "衣往覆彼女人。』我時得衣，即便稽首世",
    "T04n0202_003:0368a20": "尊足下，具陳罪厄，願見垂愍，聽我為道。",
    "T04n0202_003:0368a21": "佛告阿難：『將此女人，付憍曇彌，令授",
    "T04n0202_003:0368a22": "戒法。』時大愛道，即便受我，作比丘尼，即為",
    "T04n0202_003:0368a23": "我說四諦之要苦空非常。我聞是法，剋",
    "T04n0202_003:0368a24": "心精進，自致應真，達知去來，今我現世，",
    "T04n0202_003:0368a25": "所更勤苦，難可具陳，如宿所造，毫分不",
    "T04n0202_003:0368a26": "差。」時諸比丘尼，重復啟白：「宿有何咎，而獲",
    "T04n0202_003:0368a27": "斯殃？唯願說之。」微妙答曰：「汝等靜聽。乃往",
    "T04n0202_003:0368a28": "過世，有一長者，財富無數，無有子息，更",
    "T04n0202_003:0368a29": "取小婦，雖小家女，端正少雙，夫甚愛念，遂",
    "T04n0202_003:0368b01": "便有娠。十月已滿，生一男兒，夫妻敬重，",
    "T04n0202_003:0368b02": "視之無厭。大婦自念：『我雖貴族，現無子息",
    "T04n0202_003:0368b03": "可以繼嗣；今此小兒，若其長大，當領門戶，",
    "T04n0202_003:0368b04": "田財諸物，盡當攝持。我唐勞苦，積聚財產，",
    "T04n0202_003:0368b05": "不得自在。』妬心即生，不如早殺，內計已定",
    "T04n0202_003:0368b06": "即取鐵針，刺兒顖上，令沒不現。兒漸痟",
    "T04n0202_003:0368b07": "瘦，旬日之間，遂便喪亡。小婦懊惱，氣絕復",
    "T04n0202_003:0368b08": "穌，疑是大婦妬殺我子，即問大婦：『汝之無",
    "T04n0202_003:0368b09": "狀，怨殺我子。』大婦即時，自呪誓曰：『若殺汝",
    "T04n0202_003:0368b10": "子，使我世世，夫為毒蛇所殺，有兒子者，",
    "T04n0202_003:0368b11": "水漂狼食，身見生埋，自噉其子，父母大",
    "T04n0202_003:0368b12": "小，失火而死。何為謗我？何為謗我？』當於爾",
    "T04n0202_003:0368b13": "時，謂無罪福反報之殃，前所呪誓，今悉受",
    "T04n0202_003:0368b14": "之，無相代者。欲知爾時大婦者，則我身是。」",
    "T04n0202_003:0368b15": "諸比丘尼，重復問曰：「復有何慶，得覩如來，",
    "T04n0202_003:0368b16": "就迎之耶？得在道堂免于生死？」微妙答曰：",
    "T04n0202_003:0368b17": "「昔波羅㮈國，有一大山，名曰仙山，其中恒",
    "T04n0202_003:0368b18": "有辟支佛聲聞、外道神仙，無有空缺。彼時",
    "T04n0202_003:0368b19": "緣覺，入城分衛。有長者婦，見之歡喜，",
    "T04n0202_003:0368b20": "即供養之。緣覺食已，飛昇虛空，身出水火，",
    "T04n0202_003:0368b21": "坐臥空中。婦時見之，即發誓言：『使我後",
    "T04n0202_003:0368b22": "世得道如是。』爾時婦者，則我身是。緣是之",
    "T04n0202_003:0368b23": "故，得見如來，心意開解，成羅漢道。今日我",
    "T04n0202_003:0368b24": "身，雖得羅漢，恒熱鐵針，從頂上入，於足",
    "T04n0202_003:0368b25": "下出，晝夜患此，無復竟已。殃福如是，",
    "T04n0202_003:0368b26": "無有朽敗。」爾時五百貴姓比丘尼，聞說是",
    "T04n0202_003:0368b27": "法，心意悚然，觀欲之本，猶如熾火，貪欲之",
    "T04n0202_003:0368b28": "心，永不復生，在家之苦，甚於牢獄，諸垢消",
    "T04n0202_003:0368b29": "盡，一時入定，成阿羅漢道。各共齊心，白",
    "T04n0202_003:0368c01": "微妙曰：「我等纏綿繫著婬欲，不能自拔，今",
    "T04n0202_003:0368c02": "蒙仁恩導，得度生死。」時佛歎曰：「快哉微",
    "T04n0202_003:0368c03": "妙！夫為道者，能以法教，轉相教誡，可謂",
    "T04n0202_003:0368c04": "佛子。」眾會聞說，莫不歡喜，稽首奉行。",
    "T04n0202_003:0368c05": "17 阿輸迦施土品（一七）阿輸迦施土品第十七丹本此品在第四卷為第二十",
    "T04n0202_003:0368c06": "二",
    "T04n0202_003:0368c07": "如是我聞：一時佛在舍衛國祇樹給孤獨園。",
    "T04n0202_003:0368c08": "爾時世尊，晨與阿難，入城乞食。見群小兒",
    "T04n0202_003:0368c09": "於道中戲，各聚地土，用作宮舍，及作倉藏",
    "T04n0202_003:0368c10": "財寶五穀。有一小兒，遙見佛來，見佛光相，",
    "T04n0202_003:0368c11": "敬心內發，歡喜踊躍，生布施心，即取倉中",
    "T04n0202_003:0368c12": "名為穀者，即以手掬，欲用施佛。身小不",
    "T04n0202_003:0368c13": "逮，語一小兒：「我登汝上，以穀布施。」小兒",
    "T04n0202_003:0368c14": "歡喜，報言：「可爾。」即躡肩上，以土奉佛。佛即",
    "T04n0202_003:0368c15": "下鉢，低頭受土，受之已訖授與阿難，語",
    "T04n0202_003:0368c16": "言：「持此塗污我房。」乞食既得，還詣祇洹，",
    "T04n0202_003:0368c17": "阿難以土，塗佛房地，齊污一邊，其土便盡。",
    "T04n0202_003:0368c18": "污已，整衣服，具以白佛。佛告阿難：「向者小",
    "T04n0202_003:0368c19": "兒，歡喜施土，土足塗污佛房一邊，緣斯功",
    "T04n0202_003:0368c20": "德，我般涅槃百歲之後，當作國王，字阿輸",
    "T04n0202_003:0368c21": "迦。其次小兒，當作大臣，共領閻浮提一",
    "T04n0202_003:0368c22": "切國土，興顯三寶，廣設供養，分布舍利，",
    "T04n0202_003:0368c23": "遍閻浮提，當為我起八萬四千塔。」阿難歡",
    "T04n0202_003:0368c24": "喜，重白佛言：「如來先昔，造何功德，而乃有",
    "T04n0202_003:0368c25": "此多塔之報？」佛言：「阿難！專心善聽。過去久",
    "T04n0202_003:0368c26": "遠阿僧祇劫，有大國王，名波塞奇，典閻浮",
    "T04n0202_003:0368c27": "提八萬四千國。時世有佛，名曰弗沙。波塞",
    "T04n0202_003:0368c28": "奇王，與諸臣民，供養於佛及比丘僧，四",
    "T04n0202_003:0368c29": "事供養，敬慕無量。爾時其王，心自念言：『今此",
    "T04n0202_003:0369a01": "大國，人民之類，常得見佛禮拜供養，其餘",
    "T04n0202_003:0369a02": "小國，各處邊僻人民之類，無由修福，就",
    "T04n0202_003:0369a03": "當圖畵佛之形像，布與諸國，咸令供養。』作",
    "T04n0202_003:0369a04": "是念已，即召畵師，勅使圖畵。時諸畵師，來",
    "T04n0202_003:0369a05": "至佛邊，看佛相好，欲得畵之，適畵一處，",
    "T04n0202_003:0369a06": "忘失餘處；重更觀看，復次下手，忘一畵一，",
    "T04n0202_003:0369a07": "不能使成。時弗沙佛，調和眾彩，手自為",
    "T04n0202_003:0369a08": "畵，以為摸法，畵立一像。於是畵師，乃能",
    "T04n0202_003:0369a09": "圖畵，都盡八萬四千之像，極令淨妙，端正",
    "T04n0202_003:0369a10": "如佛，布與諸國，一國與一。又作告下，勅",
    "T04n0202_003:0369a11": "令人民辦具花香以用供養。諸國王臣民，",
    "T04n0202_003:0369a12": "得如來像，歡喜敬奉，如視佛身。如是阿難！",
    "T04n0202_003:0369a13": "波塞奇王，今我身是。緣於彼世畫八萬四",
    "T04n0202_003:0369a14": "千如來之像，布與諸國令人供養，緣是功",
    "T04n0202_003:0369a15": "德，世世受福，天上人中，恒為帝王，所受",
    "T04n0202_003:0369a16": "生處，端正殊妙，三十二相、八十種好。緣是",
    "T04n0202_003:0369a17": "功德，自致成佛，涅槃之後，當復得此八萬",
    "T04n0202_003:0369a18": "四千諸塔果報。」賢者阿難，及諸會者，聞佛所",
    "T04n0202_003:0369a19": "說，歡喜奉行。",
    "T04n0202_003:0369a20": "18 七瓶金施品（一八）七瓶金施品第十八丹本為二十三",
    "T04n0202_003:0369a21": "如是我聞：一時佛在舍衛國祇樹給孤獨園。",
    "T04n0202_003:0369a22": "爾時諸比丘，各處異國，隨意安居；經九十",
    "T04n0202_003:0369a23": "日，安居已竟，各詣佛所，諮受聖教。爾時世",
    "T04n0202_003:0369a24": "尊，與諸比丘，隔別經久，慈心愍傷，即舉千",
    "T04n0202_003:0369a25": "輻相輪神手，而慰勞之，下意問訊：「汝等諸",
    "T04n0202_003:0369a26": "人！住在僻遠，飲食供養，得無乏耶？」如來功",
    "T04n0202_003:0369a27": "德，世無儔類，今乃下意，瞻諸比丘，特懷",
    "T04n0202_003:0369a28": "謙敬。阿難見之，甚怪所以，即白佛言：「世尊",
    "T04n0202_003:0369a29": "出世，最為殊特，功德智慧，世之希有。今乃",
    "T04n0202_003:0369b01": "下意，慰喻問訊諸比丘眾，何其善耶？不",
    "T04n0202_003:0369b02": "審，世尊！興發如是謙卑之言，為遠近耶？」世",
    "T04n0202_003:0369b03": "尊告曰：「欲知不乎？明聽善思！當為汝說。」",
    "T04n0202_003:0369b04": "「奉教善聽。」佛告阿難：「過去久遠，無數無量",
    "T04n0202_003:0369b05": "不可思議阿僧祇劫，此閻浮提，有一大國，",
    "T04n0202_003:0369b06": "名波羅㮈。時有一人，好修家業，意偏愛金，",
    "T04n0202_003:0369b07": "勤力積聚，作役其身，四方治生，所得錢財，",
    "T04n0202_003:0369b08": "盡用買金，因得一瓶，於其舍內，掘地藏",
    "T04n0202_003:0369b09": "之。如是種種，懃身苦體，經積年歲，終不",
    "T04n0202_003:0369b10": "衣食，聚之不休，乃得七瓶，悉取埋之。其人",
    "T04n0202_003:0369b11": "後時，遇疾命終，由其愛金，轉身作一毒蛇",
    "T04n0202_003:0369b12": "之身，還其舍內，守此金瓶。經積年歲，其舍",
    "T04n0202_003:0369b13": "摩滅，無人住止，蛇守金瓶，壽命年歲，已",
    "T04n0202_003:0369b14": "復向盡，捨其身已，愛心不息，復受本形，",
    "T04n0202_003:0369b15": "自以其身，纏諸金瓶。如是展轉，經數萬歲，",
    "T04n0202_003:0369b16": "最後受身，厭心復生，自計由來，為是金",
    "T04n0202_003:0369b17": "故，而受惡形，無有休已。『今當用施快福",
    "T04n0202_003:0369b18": "田中，使我世世蒙其福報。』思惟計定，往至",
    "T04n0202_003:0369b19": "道邊，竄身草中，匿身而看，設有人來，我當",
    "T04n0202_003:0369b20": "語之。爾時毒蛇見有一人順道而過，蛇便",
    "T04n0202_003:0369b21": "呼之。人聞喚聲，左右顧望，不見有人，",
    "T04n0202_003:0369b22": "但聞其聲，復道而行。蛇復現形，喚言：『咄人！",
    "T04n0202_003:0369b23": "可來近我。』人答蛇言：『汝身毒惡，喚我用為？",
    "T04n0202_003:0369b24": "我若近汝，儻為傷害。』蛇答人言：『我苟懷惡，",
    "T04n0202_003:0369b25": "設汝不來，亦能作害。』其人恐懼，往至其",
    "T04n0202_003:0369b26": "所。蛇語人言：『吾今此處，有一瓶金，欲用相",
    "T04n0202_003:0369b27": "託供養作福，能為之不？若不為者，我當害",
    "T04n0202_003:0369b28": "汝。』其人答蛇：『我能為之。』時蛇將人，共至",
    "T04n0202_003:0369b29": "金所，出金與之，又告之曰：『卿持此金，供",
    "T04n0202_003:0369c01": "養眾僧，設食之日，好念持一阿輸提來，",
    "T04n0202_003:0369c02": "取我舁去。』其人擔金，至僧伽藍，付僧維",
    "T04n0202_003:0369c03": "那，具以上事，向僧說之，云其毒蛇，欲設",
    "T04n0202_003:0369c04": "供養，剋作食日。僧受其金為設美饍，作食",
    "T04n0202_003:0369c05": "日至，其人持一小阿輸提，往至蛇所，蛇見",
    "T04n0202_003:0369c06": "其人，心懷歡喜，慰喻問訊，即盤其身，上",
    "T04n0202_003:0369c07": "阿輸提。於是其人，以疊覆上，擔向佛圖。",
    "T04n0202_003:0369c08": "道逢一人，問擔蛇人：『汝從何來？體履佳不？』",
    "T04n0202_003:0369c09": "其人默然不答彼問，再三問之不出一言，",
    "T04n0202_003:0369c10": "所持毒蛇，即便瞋恚，含毒熾盛，欲殺其人，",
    "T04n0202_003:0369c11": "還自遏折。復自思念：『云何此人？不知時",
    "T04n0202_003:0369c12": "宜，他以好意，問訊進止，鄭重三問，無一言",
    "T04n0202_003:0369c13": "答，何可疾耶？』作是念已，毒心復興，隆猛",
    "T04n0202_003:0369c14": "內發，復欲害之。臨當吐毒，復自思惟：『此",
    "T04n0202_003:0369c15": "人為我作福，未有恩報。』如是再三，還自奄",
    "T04n0202_003:0369c16": "伏。『此人於我，已有大恩，雖復作罪，事",
    "T04n0202_003:0369c17": "宜忍之。』前到空處，蛇語其人：『下我著地。』",
    "T04n0202_003:0369c18": "窮責極切，囑戒以法。其人於是，便自悔責，",
    "T04n0202_003:0369c19": "生謙下心，垂矜一切。蛇重囑及：『莫更爾耶！』",
    "T04n0202_003:0369c20": "其人擔蛇，至僧伽藍，著眾僧前。於時眾僧，",
    "T04n0202_003:0369c21": "食時已到，作行而立。蛇令彼人次第賦",
    "T04n0202_003:0369c22": "香，自以信心，視受香者。如是盡底，熟看",
    "T04n0202_003:0369c23": "不移，眾僧引行，遶塔周匝，其人捉水，",
    "T04n0202_003:0369c24": "洗眾僧手，蛇懷敬意，觀洗手人，無有厭",
    "T04n0202_003:0369c25": "心。眾僧食訖，重為其蛇，廣為說法。蛇倍歡",
    "T04n0202_003:0369c26": "喜，更增施心，將僧維那，到本金所，殘金六",
    "T04n0202_003:0369c27": "瓶，盡用施僧。作福已訖，便取命終，由其",
    "T04n0202_003:0369c28": "福德，生忉利天。」佛告阿難：「欲知爾時擔",
    "T04n0202_003:0369c29": "蛇人者，豈異人乎？則我身是。時毒蛇者，",
    "T04n0202_003:0370a01": "今舍利弗是。我乃往日擔蛇之時，為蛇見",
    "T04n0202_003:0370a02": "責，慚愧立誓，生謙下心，等視一切，未曾",
    "T04n0202_003:0370a03": "中退，乃至今日。」時諸比丘，阿難之等，聞佛",
    "T04n0202_003:0370a04": "所說，歡喜奉行。",
    "T04n0202_003:0370a05": "19 差摩現報品（一九）差摩現報品第十九丹本為二十四",
    "T04n0202_003:0370a06": "如是我聞：一時佛住羅閱祇竹林精舍，與",
    "T04n0202_003:0370a07": "尊弟子無央數眾。爾時國中，有一婆羅門，",
    "T04n0202_003:0370a08": "居貧窮困，乏於錢穀，勤加不懈，衰禍遂甚，",
    "T04n0202_003:0370a09": "方宜理盡，衣食不供，便行問人：「今此世間，",
    "T04n0202_003:0370a10": "作何等行，令人現世蒙賴其福？」有人答言：",
    "T04n0202_003:0370a11": "「汝不知耶？今佛出世，福度眾生，祐利一切，",
    "T04n0202_003:0370a12": "無不得度。如來復有四尊弟子，摩訶迦葉、",
    "T04n0202_003:0370a13": "大目犍連、舍利弗、阿那律等斯四賢士，每",
    "T04n0202_003:0370a14": "哀貧乏，常行福利苦厄眾生。汝今若能以",
    "T04n0202_003:0370a15": "信敬心，設食供養此諸賢士，則可現世稱",
    "T04n0202_003:0370a16": "汝所願。」時婆羅門，聞諸人所說如是事已，",
    "T04n0202_003:0370a17": "心懷歡喜，往其國中，遍行自衒，作役其身，",
    "T04n0202_003:0370a18": "得少財物，擔至其家，施設飲食，請諸賢聖，",
    "T04n0202_003:0370a19": "供養一日，剋心精勤，望現世報。婆羅門婦，",
    "T04n0202_003:0370a20": "字曰差摩晉言安隱，飯僧已訖，諸尊弟子，勸請",
    "T04n0202_003:0370a21": "差摩，受八關齋，受齋已訖，各還精舍。時瓶",
    "T04n0202_003:0370a22": "沙王，值遊林澤還來向城，道見一人，犯王",
    "T04n0202_003:0370a23": "重罪，縛著標頭，竪在道邊，見王悲哀，求",
    "T04n0202_003:0370a24": "索少食；王情愍傷，即可當與，正爾別去。時",
    "T04n0202_003:0370a25": "王竟日，忽忘前事，夜卒自念：「我以先許彼",
    "T04n0202_003:0370a26": "罪人食，云何欻忘？」即時遣人致食往與，舉",
    "T04n0202_003:0370a27": "宮內外，無欲往者，咸作是說：「今是夜半，",
    "T04n0202_003:0370a28": "道路恐有猛獸惡鬼羅剎，禍難眾多，寧死於",
    "T04n0202_003:0370a29": "此，不能去也。」爾時國王，念彼人苦，身心",
    "T04n0202_003:0370b01": "煩惱，極懷憐愍，即令國中：「誰能致食至",
    "T04n0202_003:0370b02": "彼人所，賞金千兩。」國中人民，無受募者。",
    "T04n0202_003:0370b03": "於時差摩，常聞人說：「若世有人，受持八關",
    "T04n0202_003:0370b04": "齋者，眾邪惡鬼，毒獸之類，一切惡災，無能",
    "T04n0202_003:0370b05": "傷害。」差摩聞之，便興此心：「我家貧窮，加復",
    "T04n0202_003:0370b06": "受齋，今王所募，欲為我耳，我今當往受",
    "T04n0202_003:0370b07": "其募直。」思惟已定，往應王募。爾時國王，又",
    "T04n0202_003:0370b08": "語差摩：「為吾擔食，至彼人所，若達來還，",
    "T04n0202_003:0370b09": "吾定當與汝金千兩。」差摩即時，如勅擔往，",
    "T04n0202_003:0370b10": "至心持齋，無有缺失，順道而行。出城漸遠，",
    "T04n0202_003:0370b11": "逢一羅剎，名曰藍婆。彼鬼是時，生五百子，",
    "T04n0202_003:0370b12": "初生已竟，極懷飢渴，見差摩來，望以為食。",
    "T04n0202_003:0370b13": "然彼差摩，持齋無缺，羅剎見之，逆懷怖",
    "T04n0202_003:0370b14": "畏，飢餓所逼，現身從乞所擔之食，持少施",
    "T04n0202_003:0370b15": "我。差摩不逆，以少匃之，所施雖少，鬼神",
    "T04n0202_003:0370b16": "力故，而用飽滿。於時羅剎，問差摩言：「汝字",
    "T04n0202_003:0370b17": "何等？」女人答言：「我字差摩。」羅剎歡喜，語差",
    "T04n0202_003:0370b18": "摩言：「今我分身，而得安隱，由卿活命，益",
    "T04n0202_003:0370b19": "我不少，我既蒙活，復聞好字，我所住處，",
    "T04n0202_003:0370b20": "有一釜金，持以報卿，來時念取。」又復問言：",
    "T04n0202_003:0370b21": "「汝欲何至？」差摩答言：「欲持此食往與彼人。」",
    "T04n0202_003:0370b22": "藍婆又言：「我有女妹，在前住止，字阿藍婆，",
    "T04n0202_003:0370b23": "卿若見之，為吾問訊，云我分身，生五百子，",
    "T04n0202_003:0370b24": "身體安隱，具騰我情，令知消息。」差摩如",
    "T04n0202_003:0370b25": "言，順道而去。見阿藍婆，即出問訊，說其",
    "T04n0202_003:0370b26": "藍婆，情事委曲，生五百子，皆悉安隱。時阿",
    "T04n0202_003:0370b27": "藍婆，聞之歡喜，問婦人曰：「今汝字何？」女人",
    "T04n0202_003:0370b28": "答言：「我字差摩。」羅剎聞之，亦用歡悅。「我",
    "T04n0202_003:0370b29": "姊分身，復得安隱，汝字復好，何其善也！",
    "T04n0202_003:0370c01": "今此住處，有一釜金，我用賜卿，來時念取。」",
    "T04n0202_003:0370c02": "又問之曰：「汝欲何至？」差摩答言：「為王擔食，",
    "T04n0202_003:0370c03": "至彼人所。」阿藍婆曰：「我有一弟，字分那奇，",
    "T04n0202_003:0370c04": "住在前路，為吾問訊，因騰姊意。」即復共",
    "T04n0202_003:0370c05": "辭，順道而進。到前如意，見分那奇，為其",
    "T04n0202_003:0370c06": "二姊，具說意狀，云彼大姊，生五百子，身輕",
    "T04n0202_003:0370c07": "安隱，無有不祥。時分那奇，聞其二姊平安",
    "T04n0202_003:0370c08": "消息，心用歡喜、復問差摩：「汝字何等？」婦人",
    "T04n0202_003:0370c09": "答曰：「我字差摩。」其鬼答言：「汝字安隱，復傳",
    "T04n0202_003:0370c10": "我姊平安消息，倍何快耶？」即語差摩言：「我",
    "T04n0202_003:0370c11": "此住處，有金一釜，以用遺卿，來時念取。」辭",
    "T04n0202_003:0370c12": "別已竟，引路而去。憶識故處，至彼人所，",
    "T04n0202_003:0370c13": "與食已訖，還來本處，取金三釜持至其家，",
    "T04n0202_003:0370c14": "復於王家，得賞金千兩，其家於是，拔貧即",
    "T04n0202_003:0370c15": "富。國中庶民見其家內財寶饒多各各慕",
    "T04n0202_003:0370c16": "及，樂為營從，來至其家，承給使令。王聞是",
    "T04n0202_003:0370c17": "人福德如是，即召至宮，拜為大臣。既蒙王",
    "T04n0202_003:0370c18": "祿，其家又富，信心誠篤廣殖福業，請佛及",
    "T04n0202_003:0370c19": "僧，施設大檀。佛與徒眾，悉受其請。飲食已",
    "T04n0202_003:0370c20": "訖，佛為說法，心意開解，成須陀洹。時諸會",
    "T04n0202_003:0370c21": "者，阿難之等，聞佛所說，歡喜奉行。",
    "T04n0202_003:0370c22": "20 貧女難陀品（二〇）貧女難陀品第二十丹本此品在第十一卷為五十三",
    "T04n0202_003:0370c23": "如是我聞：一時佛在舍衛國祇樹給孤獨園。",
    "T04n0202_003:0370c24": "爾時國中，有一女人名曰難陀，貧窮孤獨，",
    "T04n0202_003:0370c25": "乞匃自活。見諸國王臣民大小，各各供養佛",
    "T04n0202_003:0370c26": "及眾僧，心自思惟：「我之宿罪，生處貧賤，雖",
    "T04n0202_003:0370c27": "遭福田，無有種子。」酸切感傷，深自咎悔，",
    "T04n0202_003:0370c28": "便行乞匃，以俟微供。竟日不休，唯得一",
    "T04n0202_003:0370c29": "錢，持詣油家，欲用買油。油家問曰：「一錢",
    "T04n0202_003:0371a01": "買油，少無所逮，用作何等？」難陀具以所",
    "T04n0202_003:0371a02": "懷語之。油主憐愍，增倍與油。得已歡喜，足",
    "T04n0202_003:0371a03": "作一燈，擔向精舍，奉上世尊，置於佛前",
    "T04n0202_003:0371a04": "眾燈之中，自立誓願：「我今貧窮，用是小燈，",
    "T04n0202_003:0371a05": "供養於佛。以此功德，令我來世得智慧照，",
    "T04n0202_003:0371a06": "滅除一切眾生垢闇。」作是誓已，禮佛而去。",
    "T04n0202_003:0371a07": "乃至夜竟，諸燈盡滅，唯此獨燃。是時目連，",
    "T04n0202_003:0371a08": "次當日直，察天已曉，收燈摒擋，見此一燈，",
    "T04n0202_003:0371a09": "獨燃明好，膏炷未損，如新燃燈，心便生念：",
    "T04n0202_003:0371a10": "「白日燃燈，無益時用。欲取滅之，暮規還燃。」",
    "T04n0202_003:0371a11": "即時舉手，扇滅此燈，燈焰如故，無有虧",
    "T04n0202_003:0371a12": "滅；復以衣扇，燈明不損。佛見目連欲滅",
    "T04n0202_003:0371a13": "此燈，語目連曰：「今此燈者，非汝聲聞所能",
    "T04n0202_003:0371a14": "傾動，正使汝注四大海水，以用灌之，隨嵐",
    "T04n0202_003:0371a15": "風吹，亦不能滅。所以爾者？此是廣濟，發",
    "T04n0202_003:0371a16": "大心人所施之物。」佛說是已，難陀女人，復",
    "T04n0202_003:0371a17": "來詣佛頭面作禮，於時世尊，即授其記：「汝",
    "T04n0202_003:0371a18": "於來世二阿僧祇百劫之中，當得作佛，名",
    "T04n0202_003:0371a19": "曰燈光，十號具足。」於是難陀，得記歡喜，長",
    "T04n0202_003:0371a20": "跪白佛，求索出家。佛即聽之，作比丘尼。慧",
    "T04n0202_003:0371a21": "命阿難、目連，見貧女人得免苦厄出家受",
    "T04n0202_003:0371a22": "記，長跪合掌，前白佛言：「難陀女人，宿有何",
    "T04n0202_003:0371a23": "行，經爾許時，貧乞自活？復因何行，值佛出",
    "T04n0202_003:0371a24": "家，四輩欽仰諍求供養？」佛言阿難：「過去有",
    "T04n0202_003:0371a25": "佛，名曰迦葉。爾時世中，有居士婦，躬往請",
    "T04n0202_003:0371a26": "佛及比丘僧，然佛先已可一貧女，受其供",
    "T04n0202_003:0371a27": "養，此女已得阿那含道。時長者婦，自以財",
    "T04n0202_003:0371a28": "富，輕忽貧者，嫌佛世尊先受其請，便復言",
    "T04n0202_003:0371a29": "曰：『世尊云何不受我供，乃先應彼乞人請",
    "T04n0202_003:0371b01": "也？』以其惡言，輕忽賢聖，從是以來，五百世",
    "T04n0202_003:0371b02": "中，恒生貧賤乞匃之家。由其彼日供養如",
    "T04n0202_003:0371b03": "來及於眾僧，敬心歡喜，今值佛世，出家受",
    "T04n0202_003:0371b04": "記，合國欽仰。」爾時眾會，聞佛說此已，皆大",
    "T04n0202_003:0371b05": "歡喜。國王臣民，聞此貧女奉上一燈受記作",
    "T04n0202_003:0371b06": "佛，皆發欽仰，並各施與上妙衣服，四事無",
    "T04n0202_003:0371b07": "乏。合國男女，尊卑大小，競共設作諸香油",
    "T04n0202_003:0371b08": "燈，持詣祇洹，供養於佛。眾人猥多，燈滿祇",
    "T04n0202_003:0371b09": "洹，諸樹林中，四匝彌滿，猶如眾星列在空中，",
    "T04n0202_003:0371b10": "日日如是，經於七夜。爾時阿難，甚用歡喜，",
    "T04n0202_003:0371b11": "嗟歎如來若干德行，前白佛言：「不審，世尊！",
    "T04n0202_003:0371b12": "過去世中，作何善根，致斯無極燈供果報？」",
    "T04n0202_003:0371b13": "佛告阿難：「過去久遠二阿僧祇九十一劫，此閻",
    "T04n0202_003:0371b14": "浮提，有大國王，名波塞奇，主此世界八萬",
    "T04n0202_003:0371b15": "四千諸小國土。王大夫人，生一太子，身紫金",
    "T04n0202_003:0371b16": "色，三十二相、八十種好，當其頂上，有自然",
    "T04n0202_003:0371b17": "寶，眾相晃朗，光曜人目。即召相師，占相吉",
    "T04n0202_003:0371b18": "凶，因為作字。相師披看，見其奇妙，舉手唱",
    "T04n0202_003:0371b19": "言：『善哉善哉！今此太子，於諸世間天人之",
    "T04n0202_003:0371b20": "中無與等者，若其在家，作轉輪聖王，若其",
    "T04n0202_003:0371b21": "出家，成自然佛。』相師白王：『太子生時，有何",
    "T04n0202_003:0371b22": "異事？』王答之言：『頂上明寶，自然隨出。』便為",
    "T04n0202_003:0371b23": "立字字勒那識祇，晉言寶髻。年漸長大，",
    "T04n0202_003:0371b24": "出家學道，得成為佛，教化人民，度者甚多。",
    "T04n0202_003:0371b25": "爾時父王，請佛及僧，三月供養。有一比丘，",
    "T04n0202_003:0371b26": "字阿梨蜜羅，晉言聖友，保三月中，作燈檀",
    "T04n0202_003:0371b27": "越，日日入城，詣諸長者居士人民，求索",
    "T04n0202_003:0371b28": "蘇油燈炷之具。時王有女，名曰牟尼，登",
    "T04n0202_003:0371b29": "於高樓，見此比丘日行入城，經營所須，",
    "T04n0202_003:0371c01": "心生敬重，遣人往問：『尊人恒爾勞苦，何所",
    "T04n0202_003:0371c02": "營理？』比丘報言：『我今三月，與佛及僧，作燈",
    "T04n0202_003:0371c03": "檀越，所以入城詣諸賢者，求索蘇油燈",
    "T04n0202_003:0371c04": "炷之具，使還報命。』王女歡喜，又語聖友：",
    "T04n0202_003:0371c05": "『自今已往，莫復行乞，我當給汝作燈之",
    "T04n0202_003:0371c06": "具。』比丘可之。從是已後，常送蘇油燈炷之",
    "T04n0202_003:0371c07": "具，詣於精舍。聖友比丘，日日經營，燃燈供",
    "T04n0202_003:0371c08": "養，發意廣濟誠心欵著。佛授其記：『汝於來",
    "T04n0202_003:0371c09": "世阿僧祇劫，當得作佛，名曰定光，十號具",
    "T04n0202_003:0371c10": "足。』王女牟尼，聞聖友比丘授記作佛，心自",
    "T04n0202_003:0371c11": "念言：『佛燈之物，悉是我有，比丘經營，今已",
    "T04n0202_003:0371c12": "得記，我獨不得。』作是念已，往詣佛所，自",
    "T04n0202_003:0371c13": "陳所懷。佛復授記，告牟尼曰：『汝於來世二",
    "T04n0202_003:0371c14": "阿僧祇九十一劫，當得作佛，名釋迦牟尼，",
    "T04n0202_003:0371c15": "十號具足。』於是王女，聞佛授記，歡喜發中，",
    "T04n0202_003:0371c16": "化成男子，重禮佛足，求為沙門。佛便聽",
    "T04n0202_003:0371c17": "之，精進勇猛，勤修不息。」佛告阿難：「爾時",
    "T04n0202_003:0371c18": "比丘阿梨蜜者，豈異人乎？乃往過去定光佛",
    "T04n0202_003:0371c19": "是。王女牟尼，豈異人乎？我身是也。因由昔",
    "T04n0202_003:0371c20": "日燈明布施，從是已來，無數劫中，天上世",
    "T04n0202_003:0371c21": "間受福自然，身體殊異超絕餘人，至今成",
    "T04n0202_003:0371c22": "佛，故受此諸燈明之報。」時諸大會聞佛所",
    "T04n0202_003:0371c23": "說，有得初果乃至四果，或種緣覺善根",
    "T04n0202_003:0371c24": "之者，有發無上正真道意。慧命阿難，及諸",
    "T04n0202_003:0371c25": "眾會，咸共頂戴，踊躍奉行。",
    "T04n0202_003:0371c26": "賢愚經卷第三",
    "T04n0202_003:0372a02": "（二一）大光明王始發道心緣品第十六",
    "T04n0202_003:0372a03": "有知慧巧便人，以小緣故，能發大心趣向",
    "T04n0202_003:0372a04": "佛道；懈怠懶惰人，雖有大緣，猶不發意趣",
    "T04n0202_003:0372a05": "向佛道。是故行者，應強心立志勇猛善緣，",
    "T04n0202_003:0372a06": "何以知然？爾時世尊，在舍衛國祇樹給孤",
    "T04n0202_003:0372a07": "獨園，與諸四眾諸王臣民，前後圍遶，供",
    "T04n0202_003:0372a08": "養恭敬。於是眾中，多有疑者：「世尊，本以何",
    "T04n0202_003:0372a09": "因緣故？初發無上菩提之心，自致成佛，多",
    "T04n0202_003:0372a10": "所利益？我等亦當發心成道利安眾生。」尊",
    "T04n0202_003:0372a11": "者阿難，知眾所念，即從坐起整衣服，前",
    "T04n0202_003:0372a12": "白佛言：「今此大眾，咸皆有疑：『世尊本昔從",
    "T04n0202_003:0372a13": "何因緣，發大道心？唯願說之，廣利一切。』」佛",
    "T04n0202_003:0372a14": "告阿難：「善哉善哉！汝所問者，多所饒益。諦",
    "T04n0202_003:0372a15": "聽善思！當為汝說。」時大會，寂靜無聲，風河",
    "T04n0202_003:0372a16": "江水，百鳥走獸，皆寂無聲，於是大眾，天龍",
    "T04n0202_003:0372a17": "鬼神，悚然樂聞，一心觀佛。佛言阿難：「過去",
    "T04n0202_003:0372a18": "久遠，無量無邊阿僧祇劫，此閻浮提，有一",
    "T04n0202_003:0372a19": "大王，名大光明，有大福德，聰明勇慧，王相",
    "T04n0202_003:0372a20": "具足。爾時邊境，有一國王，與為親厚。彼國",
    "T04n0202_003:0372a21": "所乏，大光明王，隨時贈送；彼國所珍，亦復",
    "T04n0202_003:0372a22": "奉獻於光明王。時彼國王，大山遊獵，得",
    "T04n0202_003:0372a23": "二象子，端正姝妙，白如玻𭺊山，七支拄地，",
    "T04n0202_003:0372a24": "甚可敬愛，心喜念言：『我今當以與光明王。』",
    "T04n0202_003:0372a25": "念已莊校，金銀雜寶，極世之珍，遣人往送。",
    "T04n0202_003:0372a26": "時光明王，見此象已，心大欣悅。時有象師，",
    "T04n0202_003:0372a27": "名曰散闍，王即告言：『汝教此象，瞻養令調。』",
    "T04n0202_003:0372a28": "散闍奉教不久調順，眾寶交絡，往白王",
    "T04n0202_003:0372a29": "言：『我所調象，今已調良，願王觀試。』王聞心",
    "T04n0202_003:0372b01": "喜，遲欲見之，即擊金鼓，會諸臣下，令觀試",
    "T04n0202_003:0372b02": "象。大眾既集，王乘是象，譬如日初出山光",
    "T04n0202_003:0372b03": "明照曜，王初乘象，亦復如是。與諸臣民，出",
    "T04n0202_003:0372b04": "城遊戲，將至試所。時象氣壯，見有群象於",
    "T04n0202_003:0372b05": "蓮華池食蓮華根，見已欲發奔逐牸象，遂",
    "T04n0202_003:0372b06": "至深林。時王冠服，悉皆墮落，壞衣破身，出",
    "T04n0202_003:0372b07": "血牽髮。王時眩𥈆，自惟必死，極懷恐怖，即",
    "T04n0202_003:0372b08": "問象師：『吾寧當有餘命不耶？』散闍白王：『林",
    "T04n0202_003:0372b09": "中諸樹，有可捉者，願王搏捉，乃可得全。』王",
    "T04n0202_003:0372b10": "搏樹枝，象去王住，下樹坐地，自視無復衣",
    "T04n0202_003:0372b11": "冠，身體傷破，生大苦惱，迷悶出林，不知從",
    "T04n0202_003:0372b12": "者所在。象師小前，捉樹得住，還求見王愁",
    "T04n0202_003:0372b13": "惱獨坐，象師叩頭，白王：『願王莫大憂苦，此",
    "T04n0202_003:0372b14": "象正爾婬心當息，厭惡穢草，不甘濁水，思",
    "T04n0202_003:0372b15": "宮清淨肥美飲食，如是自還。』王即告曰：『吾",
    "T04n0202_003:0372b16": "今不復思汝及象，以此象故，幾失吾命。』爾",
    "T04n0202_003:0372b17": "時群臣，咸各生念，謂王已為狂象所害。尋",
    "T04n0202_003:0372b18": "路推求處處，或得天冠衣服，或見落血，遂",
    "T04n0202_003:0372b19": "乃見王，駕乘餘象，還來入城。城中人民，悉",
    "T04n0202_003:0372b20": "見大王受如是苦，莫不憂惱。爾時狂象，在",
    "T04n0202_003:0372b21": "野澤中，食諸惡草，飲濁穢水，婬欲意息，即",
    "T04n0202_003:0372b22": "思王宮清涼甘饍，行如疾風，詣本止處。象",
    "T04n0202_003:0372b23": "師見已，往白王言：『大王當知！先所失象，今",
    "T04n0202_003:0372b24": "還來至，願王視之。』王言：『我不須汝，亦不須",
    "T04n0202_003:0372b25": "象。』散闍啟王：『王若不須我及象者，唯願觀",
    "T04n0202_003:0372b26": "我調象之方。』王即使於平坦地敷置坐處。",
    "T04n0202_003:0372b27": "「時國中人，聞此象師欲示大王調象之法，",
    "T04n0202_003:0372b28": "普皆雲集。時王出宮，大眾導從，詣座而",
    "T04n0202_003:0372b29": "坐，象師散闍，將象至會，尋使工師，作七鐵",
    "T04n0202_003:0372c01": "丸，燒令極赤，作已念言：『象吞此丸，決定當",
    "T04n0202_003:0372c02": "死；王後或悔。』白言大王：『此白象寶，唯轉輪",
    "T04n0202_003:0372c03": "王，乃得之耳，今有小過，不應喪失。』王告之",
    "T04n0202_003:0372c04": "言：『象若不調，不應令吾乘之；若其調適，事",
    "T04n0202_003:0372c05": "釁如斯。今不須汝，亦不須象。』象師又言：『雖",
    "T04n0202_003:0372c06": "不須我，象甚可惜！』王怒隆盛，告言遠去！",
    "T04n0202_003:0372c07": "散闍起已，泣淚而言：『王無親踈，其心如毒，",
    "T04n0202_003:0372c08": "詐出甜言。』時會大小，聞已墮淚，諦視於",
    "T04n0202_003:0372c09": "象。象師即便作相告象：『吞此鐵丸，若不吞",
    "T04n0202_003:0372c10": "者，當以鐵鉤斵裂汝腦。』象知其心，即自思",
    "T04n0202_003:0372c11": "惟：『我寧吞此熱丸而死，實不堪忍被鐵鉤",
    "T04n0202_003:0372c12": "死，如人俱死，寧受絞死不樂燒殺。』屈膝向",
    "T04n0202_003:0372c13": "王，垂淚望救。王意怒盛，覩已餘視。散闍告",
    "T04n0202_003:0372c14": "象：『汝今何以不吞此丸？』時象四顧，念是眾",
    "T04n0202_003:0372c15": "中，乃無有能救我命者，以手取丸，置口吞",
    "T04n0202_003:0372c16": "之，入腹焦爛，直過而死，如金剛杵打玻𭺊",
    "T04n0202_003:0372c17": "山，鐵丸墮地，猶故熱赤。時會見已，莫不悲",
    "T04n0202_003:0372c18": "泣。「王見此事，驚怖愕然，乃生悔心，即召散",
    "T04n0202_003:0372c19": "闍，告言：『汝象調順乃爾，何故在林，不能制",
    "T04n0202_003:0372c20": "之？』時淨居天，知光明王應發無上菩提之",
    "T04n0202_003:0372c21": "心，即作神力，令象師跪答王言：『大王！我唯",
    "T04n0202_003:0372c22": "能調象身，不能調心。』王即問言：『頗復有人，",
    "T04n0202_003:0372c23": "亦能調身，兼調心不？』白言大王：『有佛世",
    "T04n0202_003:0372c24": "尊！既能調身，亦能調心。』時光明王，聞佛名",
    "T04n0202_003:0372c25": "已，心驚毛竪，告言散闍：『所言佛者，何種性",
    "T04n0202_003:0372c26": "生？』散闍答言：『佛世尊者，二種性生，一者智",
    "T04n0202_003:0372c27": "慧，二者大悲。勤行六事，所謂六波羅蜜，功",
    "T04n0202_003:0372c28": "德智慧，悉具足已，號之為佛，既自能調，亦",
    "T04n0202_003:0372c29": "調眾生。』王聞是已，悚然踊躍，即起入宮，洗",
    "T04n0202_003:0373a01": "浴香湯，更著新衣，上高閣上，四向作禮，於",
    "T04n0202_003:0373a02": "一切眾生起大悲心，燒香誓願：『願我所有",
    "T04n0202_003:0373a03": "功德，迴向佛道，我成佛已，自調其心，亦當",
    "T04n0202_003:0373a04": "調伏一切眾生。若以一眾生故，在於阿鼻",
    "T04n0202_003:0373a05": "地獄，住經一劫，有所益者，當入是獄，終不",
    "T04n0202_003:0373a06": "捨於菩提之心。』作是誓已，六種震動，諸",
    "T04n0202_003:0373a07": "山大海，𧿽𨁟踊沒，虛空之中，自然樂聲，無",
    "T04n0202_003:0373a08": "量諸天，作天妓樂，歌歎菩薩，而作是言：『如",
    "T04n0202_003:0373a09": "汝所作，得佛不久；成佛道已，願度我等，我",
    "T04n0202_003:0373a10": "等於此清淨法會，亦應有分。』」佛告諸比丘：",
    "T04n0202_003:0373a11": "「欲知爾時白象吞鐵丸者，難陀是也。時象",
    "T04n0202_003:0373a12": "師者，舍利弗是也。光明王者，我身是也。我",
    "T04n0202_003:0373a13": "於爾時，見是象調順故，始發道心，求於佛",
    "T04n0202_003:0373a14": "道。」爾時大會，聞佛苦行如是，有得四道果",
    "T04n0202_003:0373a15": "者，有發大道心者，有出家修道者，莫不歡",
    "T04n0202_003:0373a16": "喜，頂戴奉行。以是因緣，強志勇故，由小因",
    "T04n0202_003:0373a17": "緣能辦大事；懶惰懈怠，雖遇大緣，無所能",
    "T04n0202_003:0373a18": "成。是故行者，當勤精進趣向佛道。"
}