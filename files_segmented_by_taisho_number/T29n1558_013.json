{
    "T29n1558_013:0067b02": "阿毘達磨俱舍論卷第十三",
    "T29n1558_013:0067b04": "尊者世親造",
    "T29n1558_013:0067b05": "三藏法師玄奘奉　詔譯",
    "T29n1558_013:0067b06": "分別業品第四之一",
    "T29n1558_013:0067b07": "如前所說有情世間及器世間各多差別。如",
    "T29n1558_013:0067b08": "是差別由誰而生。頌曰。",
    "T29n1558_013:0067b09": "　世別由業生　　思及思所作",
    "T29n1558_013:0067b10": "　思即是意業　　所作謂身語",
    "T29n1558_013:0067b11": "論曰。非由一主先覺而生。但由有情業差",
    "T29n1558_013:0067b12": "別起。若爾何故。俱從業生欝金栴檀等甚",
    "T29n1558_013:0067b13": "可愛樂。而內身形等與彼相違。以諸有情",
    "T29n1558_013:0067b14": "業類如是。若造雜業感內身形。於九瘡門",
    "T29n1558_013:0067b15": "常流不淨。為對治彼感外具生色香味觸",
    "T29n1558_013:0067b16": "甚可愛樂。諸天眾等造純淨業故彼所招",
    "T29n1558_013:0067b17": "二事俱妙。此所由業其體是何。謂心所思及",
    "T29n1558_013:0067b18": "思所作。故契經說。有二種業。一者思業。二",
    "T29n1558_013:0067b19": "思已業。思已業者謂思所作。如是二業分別",
    "T29n1558_013:0067b20": "為三。謂即有情身語意業。如何建立此三",
    "T29n1558_013:0067b21": "業耶。為約所依。為據自性。為就等起。縱",
    "T29n1558_013:0067b22": "爾何違。若約所依應唯一業。以一切業並",
    "T29n1558_013:0067b23": "依身故。若據自性應唯語是業。以三種中",
    "T29n1558_013:0067b24": "唯語即業故。若就等起亦應唯一業。以一",
    "T29n1558_013:0067b25": "切業皆意等起故。毘婆沙師說。立三業如",
    "T29n1558_013:0067b26": "其次第由上三因。然心所思即是意業。思所",
    "T29n1558_013:0067b27": "作業分為身語二業。是思所等起故。身語二",
    "T29n1558_013:0067b28": "業自性云何。頌曰。",
    "T29n1558_013:0067b29": "　此身語二業　　俱表無表性",
    "T29n1558_013:0067c01": "論曰。應知如是所說諸業中。身語二業俱表",
    "T29n1558_013:0067c02": "無表性。且身語表其相云何。頌曰。",
    "T29n1558_013:0067c03": "　身表許別形　　非行動為體",
    "T29n1558_013:0067c04": "　以諸有為法　　有剎那盡故",
    "T29n1558_013:0067c05": "　應無無因故　　生因應能滅",
    "T29n1558_013:0067c06": "　形亦非實有　　應二根取故",
    "T29n1558_013:0067c07": "　無別極微故　　語表許言聲",
    "T29n1558_013:0067c08": "論曰。由思力故。別起如是如是身形名",
    "T29n1558_013:0067c09": "身表業。有餘部說。動名身表。以身動時由",
    "T29n1558_013:0067c10": "業動故。為破此故。說非行動。以一切有",
    "T29n1558_013:0067c11": "為皆有剎那故剎那何。謂得體無間滅。有",
    "T29n1558_013:0067c12": "此剎那法名有剎那。如有杖人名為有杖。",
    "T29n1558_013:0067c13": "諸有為法纔得自體。從此無間必滅歸無。",
    "T29n1558_013:0067c14": "若此處生即此處滅。無容從此轉至餘方。",
    "T29n1558_013:0067c15": "故不可言動名身表。若有為法皆有剎那。",
    "T29n1558_013:0067c16": "不至餘方義可成立。諸有為法皆有剎那。",
    "T29n1558_013:0067c17": "其理極成。後必盡故。謂有為法滅不待因。",
    "T29n1558_013:0067c18": "所以者何。待因謂果。滅無非果故不待因",
    "T29n1558_013:0067c19": "滅既不待因。纔生已即滅。若初不滅後亦",
    "T29n1558_013:0067c20": "應然。以後與初有性等故。既後有盡知前",
    "T29n1558_013:0067c21": "有滅若後有異方可滅者。不應即此而名",
    "T29n1558_013:0067c22": "有異。即此相異。理必不然。豈不世間現見",
    "T29n1558_013:0067c23": "薪等由與火合故致滅無。定無餘量過現",
    "T29n1558_013:0067c24": "量者。故非法滅皆不待因。如何知薪等由",
    "T29n1558_013:0067c25": "火合故滅。以薪等火合後便不見故。應共",
    "T29n1558_013:0067c26": "審思。如是薪等為由火合滅故不見。為",
    "T29n1558_013:0067c27": "前薪等生已自滅後不更生無故不見。如",
    "T29n1558_013:0067c28": "風手合燈焰鈴聲。故此義成應由比量。何",
    "T29n1558_013:0067c29": "謂比量。謂如前說。滅無非果故不待因。又",
    "T29n1558_013:0068a01": "若待因薪等方滅。應一切滅無不待因。如",
    "T29n1558_013:0068a02": "生待因無無因者。然世現見覺焰音聲。不",
    "T29n1558_013:0068a03": "待餘因剎那自滅。故薪等滅亦不待因。有",
    "T29n1558_013:0068a04": "執覺聲前因後滅。彼亦非理。二不俱故。疑",
    "T29n1558_013:0068a05": "智苦樂及貪瞋等自相相違理無俱義。若復",
    "T29n1558_013:0068a06": "有位明了覺聲無間便生不明了者。如何同",
    "T29n1558_013:0068a07": "類不明了法能滅明了同類法耶。最後覺聲",
    "T29n1558_013:0068a08": "復由誰滅。有執。燈焰滅以住無為因。有執。",
    "T29n1558_013:0068a09": "焰滅時由法非法力。彼俱非理。無非因故。",
    "T29n1558_013:0068a10": "非法非法為生滅因。以剎那剎那順違相",
    "T29n1558_013:0068a11": "反故。或於一切有為法中。皆可計度有此",
    "T29n1558_013:0068a12": "因義。既爾本諍便應止息。許不待餘因",
    "T29n1558_013:0068a13": "皆有剎那故。又若薪等滅火合為因。於熟",
    "T29n1558_013:0068a14": "變生中有下中上。應生因體即成滅因。所",
    "T29n1558_013:0068a15": "以者何。謂由火合能令薪等有熟變生。中",
    "T29n1558_013:0068a16": "上熟生下中熟滅。或即或似生上中因即能",
    "T29n1558_013:0068a17": "為因滅下中熟則生因體應即滅因。或滅",
    "T29n1558_013:0068a18": "生因應相無別。不應由即此或似此彼",
    "T29n1558_013:0068a19": "有。彼復由即此或似此非有。設於火焰差",
    "T29n1558_013:0068a20": "別生中容計能生能滅因異。於灰雪酢日",
    "T29n1558_013:0068a21": "水地合。能令薪等熟變生中。如何計度生",
    "T29n1558_013:0068a22": "滅因異。若爾現見煎水減盡。火合於中",
    "T29n1558_013:0068a23": "為何所作。由事火合火界力增。由火界增",
    "T29n1558_013:0068a24": "能令水聚於後後位生漸漸微。乃至最微",
    "T29n1558_013:0068a25": "後便不續。是名火合於中所作。故無有因",
    "T29n1558_013:0068a26": "令諸法滅。法自然滅。是壞性故。自然滅故。纔",
    "T29n1558_013:0068a27": "生即滅。由纔生即滅。剎那滅義成。有剎那",
    "T29n1558_013:0068a28": "故定無行動。然於無間異方生中如燒草",
    "T29n1558_013:0068a29": "焰行起行增上慢。既由斯理行動定無。身",
    "T29n1558_013:0068b01": "表是形理得成立。然經部說。形非實有。謂",
    "T29n1558_013:0068b02": "顯色聚一面多生。即於其中假立長色。待",
    "T29n1558_013:0068b03": "此長色於餘色聚一面少中假立短色。於",
    "T29n1558_013:0068b04": "四方面並多生中假立方色。於一切處遍",
    "T29n1558_013:0068b05": "滿生中假立圓色。所餘形色隨應當知如",
    "T29n1558_013:0068b06": "見火[火*曹]。於一方面無間速運。便謂為長。見",
    "T29n1558_013:0068b07": "彼周旋謂為圓色。故形無實別類色體。若",
    "T29n1558_013:0068b08": "謂實有別類形色。則應一色二根所取。謂",
    "T29n1558_013:0068b09": "於色聚長等差別。眼見身觸俱能了知。由",
    "T29n1558_013:0068b10": "此應成二根取過。理無色處二根所取。然",
    "T29n1558_013:0068b11": "如依觸取長等相。如是依顯能取於形。豈",
    "T29n1558_013:0068b12": "不觸形俱行一聚。故因取觸能憶念形。非",
    "T29n1558_013:0068b13": "於觸中親取形色。如見火色便憶火煖。",
    "T29n1558_013:0068b14": "及嗅花香能念花色。此中二法定不相離",
    "T29n1558_013:0068b15": "故因取一可得念餘。無觸與形定不相",
    "T29n1558_013:0068b16": "離。如何取觸能定憶形。若觸與形非定同",
    "T29n1558_013:0068b17": "聚。然由取觸能憶念形。顯色亦應因觸定",
    "T29n1558_013:0068b18": "憶。或應形色如顯無定。則取觸位。應不",
    "T29n1558_013:0068b19": "了形。而實不然。故不應說因取於觸能",
    "T29n1558_013:0068b20": "憶念形。或錦等中見多形故。便應一處有",
    "T29n1558_013:0068b21": "多實形。理不應然。如眾顯色。是故形色非",
    "T29n1558_013:0068b22": "實有體。又諸所有有對實色。必應有實別",
    "T29n1558_013:0068b23": "類極微。然無極微名為長等。故即多物如",
    "T29n1558_013:0068b24": "是安布差別相中假立長等。若謂即以形",
    "T29n1558_013:0068b25": "色極微如是安布名為長等。此唯朋黨。非",
    "T29n1558_013:0068b26": "極成故。謂若形色有別極微自相極成。可",
    "T29n1558_013:0068b27": "得聚集如是安布以為長等。非諸形色有",
    "T29n1558_013:0068b28": "別極微自相極成猶如顯色。云何得有聚",
    "T29n1558_013:0068b29": "集安布。豈不現見諸土器等有顯相同而形",
    "T29n1558_013:0068c01": "相異。為不已辯。即於多物安布差別。假立",
    "T29n1558_013:0068c02": "長等。如眾蟻等有相不殊。然有行輪安布",
    "T29n1558_013:0068c03": "形別。形依顯等理亦應然。豈不闇中或於",
    "T29n1558_013:0068c04": "遠處觀杌等物了形非顯。寧即顯等安布",
    "T29n1558_013:0068c05": "為形。以闇遠中觀顯不了。是故但起長等",
    "T29n1558_013:0068c06": "分別。如於遠闇觀眾樹人。但了行軍不",
    "T29n1558_013:0068c07": "知別相。理必應爾。以或有時不了顯形",
    "T29n1558_013:0068c08": "唯知總聚。既已遮遣行動及形。汝等經部宗",
    "T29n1558_013:0068c09": "立何為身表。立形為身表。但假而非實。既",
    "T29n1558_013:0068c10": "執但用假為身表。復立何法為身業耶。",
    "T29n1558_013:0068c11": "若業依身立為身業。謂能種種運動身思。",
    "T29n1558_013:0068c12": "依身門行故名身業。語業意業隨其所應",
    "T29n1558_013:0068c13": "立差別名當知亦爾。若爾何故契經中說",
    "T29n1558_013:0068c14": "有二種業。一者思業。二思已業。此二何異。謂",
    "T29n1558_013:0068c15": "前加行起思惟思。我當應為如是如是所",
    "T29n1558_013:0068c16": "應作事名為思業。既思惟已起作事思。隨",
    "T29n1558_013:0068c17": "前所思作所作事。動身發語名思已業。若",
    "T29n1558_013:0068c18": "爾表業則為定無。表業既無。欲無表業亦",
    "T29n1558_013:0068c19": "應非有。便成大過。如是大過有理能遮。謂",
    "T29n1558_013:0068c20": "從如前所說二表殊勝思故。起思差別名",
    "T29n1558_013:0068c21": "為無表。此有何過。此應名為隨心轉業。如",
    "T29n1558_013:0068c22": "定無表心俱轉故。無如是過。審決勝思動",
    "T29n1558_013:0068c23": "發勝思所引生故。設許有表。亦待如前所",
    "T29n1558_013:0068c24": "說思力。以性鈍故。毘婆沙師說。形是實故。",
    "T29n1558_013:0068c25": "身表業形色為體。語表業體謂即言聲。無表",
    "T29n1558_013:0068c26": "業相如前已說。經部亦說。此非實有。由先",
    "T29n1558_013:0068c27": "誓限唯不作故。彼亦依過去大種施設。然",
    "T29n1558_013:0068c28": "過去大種體非有故。又諸無表無色相故。",
    "T29n1558_013:0068c29": "毘婆沙說。此亦實有。云何知然。頌曰。",
    "T29n1558_013:0069a01": "　說三無漏色　　增非作等故",
    "T29n1558_013:0069a02": "論曰。以契經說色有三種。此三為處攝一",
    "T29n1558_013:0069a03": "切色。一者有色有見有對。二者有色無見",
    "T29n1558_013:0069a04": "有對。三者有色無見無對。又契經中說有",
    "T29n1558_013:0069a05": "無漏色。如契經說。無漏法云何。謂於過",
    "T29n1558_013:0069a06": "去未來現在諸所有色不起愛恚。乃至識亦",
    "T29n1558_013:0069a07": "然。是名無漏法除無表色。何法名為無見",
    "T29n1558_013:0069a08": "無對及無漏色。又契經說有福增長。如契",
    "T29n1558_013:0069a09": "經言。諸有淨信。若善男子或善女人成就",
    "T29n1558_013:0069a10": "有依七福業事。若行若住若寐若覺。恒時",
    "T29n1558_013:0069a11": "相續福業漸增福業續起。無依亦爾。除無",
    "T29n1558_013:0069a12": "表業。若起餘心或無心時。依何法說福",
    "T29n1558_013:0069a13": "業增長。又非自作。但遣他為。若無無表業",
    "T29n1558_013:0069a14": "不應成業道。以遣他表非彼業道攝。此",
    "T29n1558_013:0069a15": "業未能正作所作故。使作所作已。此性",
    "T29n1558_013:0069a16": "無異故。又契經說。苾芻當知。法謂外處。是",
    "T29n1558_013:0069a17": "十一處所不攝法無見無對。不言無色。若",
    "T29n1558_013:0069a18": "不觀於法處所攝無表色者。此言闕減便",
    "T29n1558_013:0069a19": "成無用。又若無無表應無八道支。以在",
    "T29n1558_013:0069a20": "定時語等無故。若爾何故契經中言。彼如",
    "T29n1558_013:0069a21": "是知彼如是見。修習正見正思惟正精進",
    "T29n1558_013:0069a22": "正念正定皆至圓滿。正語業命先時已得",
    "T29n1558_013:0069a23": "清淨鮮白。此依先時已得世間離染道說。",
    "T29n1558_013:0069a24": "無相違過。又若撥無無表色者。則亦應無",
    "T29n1558_013:0069a25": "有別解脫律儀。非受戒後有戒相續雖",
    "T29n1558_013:0069a26": "起異緣心而名苾芻等。又契經說。離殺",
    "T29n1558_013:0069a27": "等戒名為隄塘戒。能長時相續堰遏犯戒",
    "T29n1558_013:0069a28": "過故。非無有體可名隄塘。由此等證知",
    "T29n1558_013:0069a29": "實有無表色。經部師說。此證雖多種種希",
    "T29n1558_013:0069a30": "奇。然不應理。所以然者。所引證中且初經",
    "T29n1558_013:0069b01": "言有三色者。瑜伽師說。修靜慮時定力所",
    "T29n1558_013:0069b02": "生定境界色。非眼根境故名無見。不障處",
    "T29n1558_013:0069b03": "所故名無對。若謂既爾如何名色。釋如是",
    "T29n1558_013:0069b04": "難與無表同。又經所言無漏色者。瑜伽師",
    "T29n1558_013:0069b05": "說。即由定力所生色中依無漏定者即",
    "T29n1558_013:0069b06": "說為無漏。有餘師言。無學身色及諸外色皆",
    "T29n1558_013:0069b07": "是無漏。非漏依故得無漏名。何故經言有",
    "T29n1558_013:0069b08": "漏法者諸所有眼乃至廣說。此非漏對治",
    "T29n1558_013:0069b09": "故得有漏名。是則此應言有漏亦無漏。若",
    "T29n1558_013:0069b10": "爾何過。有相雜失。若依此理說為有漏。曾",
    "T29n1558_013:0069b11": "不依此說為無漏。無漏亦然。有何相雜。若",
    "T29n1558_013:0069b12": "色處等一向有漏。此經何緣差別而說。如說",
    "T29n1558_013:0069b13": "有漏有取諸色心栽覆事。聲等亦爾。又經所",
    "T29n1558_013:0069b14": "說福增長言。先軌範師作如是釋。由法爾",
    "T29n1558_013:0069b15": "力福業增長。如如施主所施財物。如是如是",
    "T29n1558_013:0069b16": "受者受用。由諸受者受用施物功德攝益",
    "T29n1558_013:0069b17": "有差別故。於後施主心雖異緣而前緣施",
    "T29n1558_013:0069b18": "思所熏習。微細相續漸漸轉變差別而生。由",
    "T29n1558_013:0069b19": "此當來能感多果。故密意說恒時相續福",
    "T29n1558_013:0069b20": "業漸增福業續起。若謂如何由餘相續德益",
    "T29n1558_013:0069b21": "差別令餘相續心雖異緣而有轉變。釋此",
    "T29n1558_013:0069b22": "疑難與無表同。彼復如何由餘相續德益",
    "T29n1558_013:0069b23": "差別。令餘相續別有真實無表法生。若於",
    "T29n1558_013:0069b24": "無依諸福業事如何相續福業增長。亦由數",
    "T29n1558_013:0069b25": "習緣彼思故。乃至夢中亦恒隨轉。無表論者。",
    "T29n1558_013:0069b26": "於無依福既無表業。寧有無表。有說。有依",
    "T29n1558_013:0069b27": "諸福業事。亦由數習緣彼境思故說恒時",
    "T29n1558_013:0069b28": "相續增長。若爾經說。諸有苾芻具淨尸羅成",
    "T29n1558_013:0069b29": "調善法受他所施諸飲食已。入無量心定",
    "T29n1558_013:0069c01": "身證具足住。由此因緣應知施主無量福善",
    "T29n1558_013:0069c02": "滋潤相續。無量安樂流注其身。施主爾時福",
    "T29n1558_013:0069c03": "恒增長。豈定常有緣彼勝思。是故所言思",
    "T29n1558_013:0069c04": "所熏習微細相續漸漸轉變差別而生。定為",
    "T29n1558_013:0069c05": "應理。又非自作但遣他為業道如何得",
    "T29n1558_013:0069c06": "成滿者。應如是說。由本加行。使者依教所",
    "T29n1558_013:0069c07": "作成時。法爾能令教者微細相續轉變差別",
    "T29n1558_013:0069c08": "而生。由此當來能感多果。諸有自作事究竟",
    "T29n1558_013:0069c09": "時。當知亦由如是道理。應知即此微細相",
    "T29n1558_013:0069c10": "續轉變差別名為業道。此即於果假立因",
    "T29n1558_013:0069c11": "名。是身語業所引果故。如執別有無表。論",
    "T29n1558_013:0069c12": "宗無表亦名身語業道。然大德說。於取蘊",
    "T29n1558_013:0069c13": "中由三時起思為殺罪所觸。謂我當殺正",
    "T29n1558_013:0069c14": "殺殺已。非但由此業道究竟。勿自母等實未",
    "T29n1558_013:0069c15": "被害由謂已害成無間業。然於自造不",
    "T29n1558_013:0069c16": "誤殺事。起如是思殺罪便觸。若依此說非",
    "T29n1558_013:0069c17": "不應理。何於無表偏懷憎嫉定撥為無。",
    "T29n1558_013:0069c18": "而許所熏微細相續轉變差別。然此與彼俱",
    "T29n1558_013:0069c19": "難了知。今於此中無所憎嫉。然許業道是",
    "T29n1558_013:0069c20": "心種類。由身加行事究竟時。離於心身於",
    "T29n1558_013:0069c21": "能教者身中別有無表法生。如是所宗不",
    "T29n1558_013:0069c22": "令生喜。若由此引彼加行生事究竟時。即",
    "T29n1558_013:0069c23": "此由彼相續轉變差別而生。如是所宗可令",
    "T29n1558_013:0069c24": "生喜。但由心等相續轉變差別。能生未來",
    "T29n1558_013:0069c25": "果故。又先已說。先說者何。謂表業既無寧",
    "T29n1558_013:0069c26": "有無表等。又說法處不言無色。由有如",
    "T29n1558_013:0069c27": "前所說定境無見無對法處攝色。又言道支",
    "T29n1558_013:0069c28": "應無八者。且彼應說。正在道時如何得有",
    "T29n1558_013:0069c29": "正語業命。為於此位有發正言起正作",
    "T29n1558_013:0070a01": "業求衣等不。不爾。云何。由彼獲得如是",
    "T29n1558_013:0070a02": "種類無漏無表故。出觀後由前勢力能起三",
    "T29n1558_013:0070a03": "正不起三邪。以於因中立果名故。於無",
    "T29n1558_013:0070a04": "表立語業命名。若爾云何不受此義。雖無",
    "T29n1558_013:0070a05": "無表而在道時。獲得如斯意樂依止。故出",
    "T29n1558_013:0070a06": "觀後由前勢力。能起三正不起三邪。以",
    "T29n1558_013:0070a07": "於因中立果名故。可具安立八聖道支。有",
    "T29n1558_013:0070a08": "餘師言。唯說不作邪語等事以為道支。謂",
    "T29n1558_013:0070a09": "在定時由聖道力便能獲得決定不作。此",
    "T29n1558_013:0070a10": "定不作依無漏道而得安立故名無漏。非",
    "T29n1558_013:0070a11": "一切處要依真實別有法體方立名數。如",
    "T29n1558_013:0070a12": "八世法。謂得不得及與毀譽稱譏苦樂。非此",
    "T29n1558_013:0070a13": "不得衣食等事別有實體。此亦應然。別解脫",
    "T29n1558_013:0070a14": "律儀亦應准此。謂由思願力先立要期。能",
    "T29n1558_013:0070a15": "定遮防身語惡業。由斯故建立別解脫律",
    "T29n1558_013:0070a16": "儀。若起異緣心應無律儀者。此難非理。",
    "T29n1558_013:0070a17": "由熏習力欲起過時憶便止故。戒為隄塘",
    "T29n1558_013:0070a18": "義亦應准此。謂先立誓限定不作惡。後數",
    "T29n1558_013:0070a19": "憶念慚愧現前。能自制持令不犯戒。故隄塘",
    "T29n1558_013:0070a20": "義由心受持。若由無表能遮犯戒。應無失",
    "T29n1558_013:0070a21": "念而破戒者。且止此等眾多諍論。毘婆沙師",
    "T29n1558_013:0070a22": "說。有實物名無表色。是我所宗。前說無表",
    "T29n1558_013:0070a23": "大種所造性。為表大種造。為有異耶。頌",
    "T29n1558_013:0070a24": "曰。",
    "T29n1558_013:0070a25": "　此能造大種　　異於表所依",
    "T29n1558_013:0070a26": "論曰。無表與表異大種生。所以者何。從一",
    "T29n1558_013:0070a27": "和合有細麁果不應理故。如表與大心",
    "T29n1558_013:0070a28": "同時生。無表亦然。為有差別。一切所造色",
    "T29n1558_013:0070a29": "多與大種俱時而生。然現在未來亦有少分",
    "T29n1558_013:0070b01": "依過去者。少分者何。頌曰。",
    "T29n1558_013:0070b02": "　欲後念無表　　依過大種生",
    "T29n1558_013:0070b03": "論曰。唯欲界繫初剎那後所有無表從過大",
    "T29n1558_013:0070b04": "生。此為所依無表得起。現身大種但能為",
    "T29n1558_013:0070b05": "依。為轉隨轉因。隨其次第如輪行於",
    "T29n1558_013:0070b06": "地手地為依。何地身語業何地大所造。頌",
    "T29n1558_013:0070b07": "曰。",
    "T29n1558_013:0070b08": "　有漏自地依　　無漏隨生處",
    "T29n1558_013:0070b09": "論曰。欲界所繫身語二業。唯欲界繫大種所",
    "T29n1558_013:0070b10": "造。如是乃至第四靜慮身語二業。唯是彼地",
    "T29n1558_013:0070b11": "大種所造。若身語業是無漏者。隨生此地",
    "T29n1558_013:0070b12": "應起現前。即是此地大種所造。以無漏法不",
    "T29n1558_013:0070b13": "墮界故。必無大種是無漏故。由所依力無",
    "T29n1558_013:0070b14": "漏生故。此表無表其類是何。復是何類大種",
    "T29n1558_013:0070b15": "所造。頌曰。",
    "T29n1558_013:0070b16": "　無表無執受　　亦等流情數",
    "T29n1558_013:0070b17": "　散依等流性　　有受異大生",
    "T29n1558_013:0070b18": "　定生依長養　　無受無異大",
    "T29n1558_013:0070b19": "　表唯等流性　　屬身有執受",
    "T29n1558_013:0070b20": "論曰。今此頌中先辯無表是無執受。無變礙",
    "T29n1558_013:0070b21": "故。亦等流性。亦言顯此有是剎那。謂初無",
    "T29n1558_013:0070b22": "漏。餘皆等流性。謂同類因生。此唯有情。依",
    "T29n1558_013:0070b23": "內起故。於中欲界所有無表。等流有受別異",
    "T29n1558_013:0070b24": "大生。異大生言。顯身語七一一是別大種所",
    "T29n1558_013:0070b25": "造。定生無表差別有二。謂諸靜慮無漏律儀。",
    "T29n1558_013:0070b26": "此二俱依定所長養無受。無異大種所生。無",
    "T29n1558_013:0070b27": "異大言。顯此無表七支同一具四大種所生。",
    "T29n1558_013:0070b28": "所以者何。所依大種如心唯一無差別故。",
    "T29n1558_013:0070b29": "應知有表唯是等流。此若屬身是有執受。餘",
    "T29n1558_013:0070c01": "義皆與散無表同。表業生時為要破壞本身",
    "T29n1558_013:0070c02": "形量。為不爾耶。若爾何失。若破壞者。異熟",
    "T29n1558_013:0070c03": "色斷應可更續。是則違越毘婆沙宗。若不",
    "T29n1558_013:0070c04": "破壞如何得有一身處所二形量成。有別",
    "T29n1558_013:0070c05": "新生等流大種。造有表業不破本身。若爾",
    "T29n1558_013:0070c06": "隨依何身分處起有表業應大於本。新生",
    "T29n1558_013:0070c07": "大種遍增益故。若不遍增益。如何遍生表。",
    "T29n1558_013:0070c08": "身有孔隙故得相容。已辯業門二三五別。",
    "T29n1558_013:0070c09": "此性界地差別云何。頌曰。",
    "T29n1558_013:0070c10": "　無表記餘三　　不善唯在欲",
    "T29n1558_013:0070c11": "　無表遍欲色　　表唯有伺二",
    "T29n1558_013:0070c12": "　欲無有覆表　　以無等起故",
    "T29n1558_013:0070c13": "論曰。無表唯通善不善性無有無記。所以",
    "T29n1558_013:0070c14": "者何。以無記心勢力微劣。不能引發強業",
    "T29n1558_013:0070c15": "令生。可因滅時果仍續起。所言餘者謂表",
    "T29n1558_013:0070c16": "及思。三謂皆通善惡無記。於中不善在欲",
    "T29n1558_013:0070c17": "非餘。已斷不善根無慚無愧故。善及無記",
    "T29n1558_013:0070c18": "諸地皆有。以於頌中不別遮故。欲色二界",
    "T29n1558_013:0070c19": "皆有無表。以無色中無大種故。隨於何處",
    "T29n1558_013:0070c20": "有身語轉。唯是處有身語律儀。若爾身生",
    "T29n1558_013:0070c21": "欲色二界入無色定應有律儀。如起無漏",
    "T29n1558_013:0070c22": "心有無漏無表。不爾以彼不墮界故。於",
    "T29n1558_013:0070c23": "無色界若有無表。應有無表非大種生。不",
    "T29n1558_013:0070c24": "可說言有漏無表以別界地大種為依。又",
    "T29n1558_013:0070c25": "背諸色入無色定故彼定中不能生色。由",
    "T29n1558_013:0070c26": "彼定有伏色想故。毘婆沙師作如是說。為",
    "T29n1558_013:0070c27": "治惡戒故起尸羅。唯欲界中有諸惡戒。無",
    "T29n1558_013:0070c28": "色於欲具四種遠。一所依遠。二行相遠。三",
    "T29n1558_013:0070c29": "所緣遠。四對治遠。故無色中無無表色。表色",
    "T29n1558_013:0071a01": "唯在二有伺地。謂通欲界初靜慮中。非上",
    "T29n1558_013:0071a02": "地中可言有表。有覆無記表。欲界定無。唯",
    "T29n1558_013:0071a03": "於梵世中可得說有。曾聞大梵有誑諂言。",
    "T29n1558_013:0071a04": "謂自眾中為避馬勝所徵問故。矯自歎等。",
    "T29n1558_013:0071a05": "上地既無言何得有聲處。有外大種為因",
    "T29n1558_013:0071a06": "發聲。有餘師言。上三靜慮亦有無覆無記表",
    "T29n1558_013:0071a07": "業。無善無染。所以者何。非上地生能起下",
    "T29n1558_013:0071a08": "地善及染心發身語表。劣故斷故。前說為",
    "T29n1558_013:0071a09": "善。復以何因二定以上都無表業。於欲界",
    "T29n1558_013:0071a10": "中無有有覆無記表業。以無發業等起心",
    "T29n1558_013:0071a11": "故。有尋伺心能發表業。二定以上都無此",
    "T29n1558_013:0071a12": "心。又發表心唯修所斷。見所斷惑內門轉故。",
    "T29n1558_013:0071a13": "以欲界中決定無有有覆無記修所斷惑。是",
    "T29n1558_013:0071a14": "故表業上三地都無。欲界中無有覆無記表。",
    "T29n1558_013:0071a15": "為但由等起令諸法成善不善性等。不爾。",
    "T29n1558_013:0071a16": "云何。由四種因成善性等。一由勝義。二由",
    "T29n1558_013:0071a17": "自性。三由相應。四由等起。何法何性由何",
    "T29n1558_013:0071a18": "因成。頌曰。",
    "T29n1558_013:0071a19": "　勝義善解脫　　自性慚愧根",
    "T29n1558_013:0071a20": "　相應彼相應　　等起色業等",
    "T29n1558_013:0071a21": "　翻此名不善　　勝無記二常",
    "T29n1558_013:0071a22": "論曰。勝義善者。謂真解脫。以涅槃中最極安",
    "T29n1558_013:0071a23": "隱眾苦永寂猶如無病。自性善者。謂慚愧根。",
    "T29n1558_013:0071a24": "以有為中唯慚與愧及無貪等三種善根。不",
    "T29n1558_013:0071a25": "待相應及餘等起。體性是善猶如良藥。相",
    "T29n1558_013:0071a26": "應善者。謂彼相應。以心心所要與慚愧善",
    "T29n1558_013:0071a27": "根相應方成善性。若不與彼慚等相應。善",
    "T29n1558_013:0071a28": "性不成。如雜藥水。等起善者。謂身語業不",
    "T29n1558_013:0071a29": "相應行。以是自性及相應善所等起故。如",
    "T29n1558_013:0071b01": "良藥汁所引生乳。若異類心所起得等云",
    "T29n1558_013:0071b02": "何成善。此義應思。如說善性四種差別。不",
    "T29n1558_013:0071b03": "善四種與此相違。云何相違。勝義不善。謂生",
    "T29n1558_013:0071b04": "死法。由生死中諸法皆以苦為自性極不",
    "T29n1558_013:0071b05": "安隱猶如痼疾。自性不善。謂無慚愧三不善",
    "T29n1558_013:0071b06": "根。由有漏中唯無慚愧及貪瞋等三不善根。",
    "T29n1558_013:0071b07": "不待相應及餘等起。體是不善猶如毒藥。",
    "T29n1558_013:0071b08": "相應不善。謂彼相應。由心心所法要與無慚",
    "T29n1558_013:0071b09": "愧不善根相應。方成不善性。異則不然。如",
    "T29n1558_013:0071b10": "雜毒水。等起不善。謂身語業不相應行。以",
    "T29n1558_013:0071b11": "是自性相應不善所等起故。如毒藥汁所",
    "T29n1558_013:0071b12": "引生乳。若爾便無一有漏法是無記或善。皆",
    "T29n1558_013:0071b13": "生死攝故。若據勝義誠如所言。然於此中",
    "T29n1558_013:0071b14": "約異熟說。諸有漏法若不能記異熟果者",
    "T29n1558_013:0071b15": "立無記名。於中若能記愛異熟說名為善",
    "T29n1558_013:0071b16": "故無有過。勝義無記。謂二無為。以太虛空",
    "T29n1558_013:0071b17": "及非擇滅。唯無記性更無異門。於此應思。",
    "T29n1558_013:0071b18": "若等起力令身語業成善不善。則諸大種例",
    "T29n1558_013:0071b19": "亦應然。以作者心本欲起業。非四大種故",
    "T29n1558_013:0071b20": "不成例。若爾定心隨轉無表。非正在定作",
    "T29n1558_013:0071b21": "意引生。亦非散心加行引發。不同類故。如",
    "T29n1558_013:0071b22": "何成善。或天眼耳應成善性。於如是義應",
    "T29n1558_013:0071b23": "設劬勞。如上所言。見所斷惑內門轉故不",
    "T29n1558_013:0071b24": "能發表。若爾何緣契經中說由邪見故",
    "T29n1558_013:0071b25": "起邪思惟邪語邪業及邪命等。此不相違。何",
    "T29n1558_013:0071b26": "以故。頌曰。",
    "T29n1558_013:0071b27": "　等起有二種　　因及彼剎那",
    "T29n1558_013:0071b28": "　如次第應知　　名轉名隨轉",
    "T29n1558_013:0071b29": "　見斷識唯轉　　唯隨轉五識",
    "T29n1558_013:0071c01": "　修斷意通二　　無漏異熟非",
    "T29n1558_013:0071c02": "　於轉善等性　　隨轉各容三",
    "T29n1558_013:0071c03": "　牟尼善必同　　無記隨惑善",
    "T29n1558_013:0071c04": "論曰。表無表業等起有二。謂因等起。剎那",
    "T29n1558_013:0071c05": "等起。在先為因故。彼剎那有故。如次初名",
    "T29n1558_013:0071c06": "轉。第二名隨轉。謂因等起將作業時。能引",
    "T29n1558_013:0071c07": "發故說名為轉。剎那等起正作業時。不相",
    "T29n1558_013:0071c08": "離故名為隨轉。隨轉於業有何功能。雖有",
    "T29n1558_013:0071c09": "先因為能引發。若無隨轉者如死業應無。",
    "T29n1558_013:0071c10": "若爾無心如何發戒。諸有心者業起分明故",
    "T29n1558_013:0071c11": "隨轉心於業有用。見所斷識於發表中唯",
    "T29n1558_013:0071c12": "能為轉。於能起表尋伺生中為資糧故",
    "T29n1558_013:0071c13": "不為隨轉。於外門心正起業時此無有故。",
    "T29n1558_013:0071c14": "又見所斷若發表色此色則應是見所斷。若",
    "T29n1558_013:0071c15": "許見斷斯有何失。是則違越阿毘達磨。又",
    "T29n1558_013:0071c16": "明無明不相違故。有漏業色非見所斷。如",
    "T29n1558_013:0071c17": "是道理應更成立。若爾大種亦應見斷。俱",
    "T29n1558_013:0071c18": "見斷心力所起故。無如是過失如非善不",
    "T29n1558_013:0071c19": "善。或復許爾理亦無違。不應許然。以諸",
    "T29n1558_013:0071c20": "大種定非見斷及非所斷。以一切種不染污",
    "T29n1558_013:0071c21": "法與明無明不相違故。彼經但據前因等",
    "T29n1558_013:0071c22": "起而作是說。故不相違。若五識身唯作隨",
    "T29n1558_013:0071c23": "轉。無分別故。外門起故。修斷意識通為二",
    "T29n1558_013:0071c24": "種。有分別故。外門起故。一切無漏異熟生心",
    "T29n1558_013:0071c25": "非轉隨轉。唯在定故。不由加行任運轉故。",
    "T29n1558_013:0071c26": "如是即成四句差別。有轉非隨轉。謂見所",
    "T29n1558_013:0071c27": "斷心。有隨轉非轉。謂眼等五識。有轉亦隨",
    "T29n1558_013:0071c28": "轉。謂修所斷三性意識。有非轉隨轉。謂諸",
    "T29n1558_013:0071c29": "無漏異熟生心。轉隨轉心定同性不。此不決",
    "T29n1558_013:0072a01": "定。其事云何。謂前轉心若是善性。後隨轉識",
    "T29n1558_013:0072a02": "通善等三。不善無記隨轉亦爾。唯牟尼尊轉",
    "T29n1558_013:0072a03": "隨轉識多分同性少有不同。謂轉若善心隨",
    "T29n1558_013:0072a04": "轉亦善。轉心若無記隨轉亦然。而或有時善",
    "T29n1558_013:0072a05": "隨無記轉。曾無無記為善隨轉時。以佛世",
    "T29n1558_013:0072a06": "尊於說法等心或增長無萎歇故。有餘部",
    "T29n1558_013:0072a07": "說。諸佛世尊常在定故。心唯是善無無記",
    "T29n1558_013:0072a08": "心。故契經說。",
    "T29n1558_013:0072a09": "　那伽行在定　　那伽住在定",
    "T29n1558_013:0072a10": "　那伽坐在定　　那伽臥在定",
    "T29n1558_013:0072a11": "毘婆沙師作如是釋。此顯佛意。若不樂散",
    "T29n1558_013:0072a12": "心則於四威儀能常在定。然於餘位非",
    "T29n1558_013:0072a13": "無威儀及異熟生通果心起。諸有表業成善",
    "T29n1558_013:0072a14": "等性。為如轉心。為如隨轉。設爾何失。若如",
    "T29n1558_013:0072a15": "轉者。則欲界中應有有覆無記表業。身見邊",
    "T29n1558_013:0072a16": "見能為轉故。或應簡別非一切種見所斷",
    "T29n1558_013:0072a17": "心皆能為轉。若如隨轉惡無記心俱得別解",
    "T29n1558_013:0072a18": "脫表應非善性。於此徵難應設劬勞。應",
    "T29n1558_013:0072a19": "言如轉心表成善等性。然非如彼見斷轉",
    "T29n1558_013:0072a20": "心。修斷轉心為間隔故。若表不由隨轉心",
    "T29n1558_013:0072a21": "力成善等者。則不應言彼經但據前因等",
    "T29n1558_013:0072a22": "起非據剎那。故欲界中定無有覆無記表",
    "T29n1558_013:0072a23": "業。但應說言。彼經唯據餘心所間因等起",
    "T29n1558_013:0072a24": "說故。見斷心雖能為轉。而於欲界定無有",
    "T29n1558_013:0072a25": "覆無記表業。",
    "T29n1558_013:0072a26": "阿毘達磨俱舍論卷第十三"
}