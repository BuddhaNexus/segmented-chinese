{
    "T44n1851_014:0738b12": "大乘義章卷第十四",
    "T44n1851_014:0738b14": "遠法師撰",
    "T44n1851_014:0738b15": "淨法聚因法中此卷有二十一門十想義　十一",
    "T44n1851_014:0738b16": "切入義　十聖處義　十種慰喻義　十願義　十種供養",
    "T44n1851_014:0738b17": "義　十無盡藏義　信等十行義　十明義　十忍義　十",
    "T44n1851_014:0738b18": "無生忍義　十住義　十行義　十迴向義　十地義　十",
    "T44n1851_014:0738b19": "功德義　見性十法義　涅槃十因義　菩薩十力義　菩",
    "T44n1851_014:0738b20": "薩十無畏義　三乘共十地義。",
    "T44n1851_014:0738b21": "170 十想義(一四)十想義五門分別釋名辨相一　體性二　就",
    "T44n1851_014:0738b22": "處分別三　就人分別四　約受分別五",
    "T44n1851_014:0738b23": "初釋名辨相。觀心於法取相名想。想別不同",
    "T44n1851_014:0738b24": "一門說十。十名是何。一無常想。二苦想。三無",
    "T44n1851_014:0738b25": "我想。四厭食想。五一切世間不可樂想。六死",
    "T44n1851_014:0738b26": "想。七不淨想。八斷想。九離想。十滅想。亦名",
    "T44n1851_014:0738b27": "盡想。無常想者。觀有為法遷流非恒。故曰無",
    "T44n1851_014:0738b28": "常。無常有三。一分段無常。六道果報三世",
    "T44n1851_014:0738b29": "分異。於中有二。一者有餘身死名在。二者",
    "T44n1851_014:0738c01": "無餘身死名滅。二念無常。有為念念四相遷",
    "T44n1851_014:0738c02": "變。三者自性不成實無常。有為之法因緣虛",
    "T44n1851_014:0738c03": "集。無有定性。生即無生。滅即無滅。如龍樹",
    "T44n1851_014:0738c04": "說。見身盡滅。即是第一分段無常。新新生滅。",
    "T44n1851_014:0738c05": "是念無常。生時無來。滅時無去。是其自性不",
    "T44n1851_014:0738c06": "成實無常。以此三觀能滅煩惱。問曰。有人由",
    "T44n1851_014:0738c07": "見無常更增煩惱。懼盛年不久。深起染著。今",
    "T44n1851_014:0738c08": "云何言無常之想能滅煩惱。龍樹釋言。如是",
    "T44n1851_014:0738c09": "見者名少分見。不名具足。若具見者則破煩",
    "T44n1851_014:0738c10": "惱。云何具足。如佛昔告舍利弗言。當具修習",
    "T44n1851_014:0738c11": "無常之想。無常故空。得空之時無常亦無。生",
    "T44n1851_014:0738c12": "住滅等不可得故。見生住滅不可得時名為",
    "T44n1851_014:0738c13": "究竟自性無常。性既無常。何樂可貪。問曰。若",
    "T44n1851_014:0738c14": "言得空之時無常亦無。何故佛說無常之義",
    "T44n1851_014:0738c15": "為苦諦實。論言。佛為邪見之人謂世間常。故",
    "T44n1851_014:0738c16": "說無常為苦諦實。不為無常是實故說。言苦",
    "T44n1851_014:0738c17": "想者。觀有為法無常故苦。苦有三種。所謂苦",
    "T44n1851_014:0738c18": "苦壞苦行苦。是義如前四諦章中具廣分別。",
    "T44n1851_014:0738c19": "問曰。若言法皆是苦者。云何得有苦樂及捨",
    "T44n1851_014:0738c20": "三受差別。如涅槃說凡夫苦中妄生樂想。理",
    "T44n1851_014:0738c21": "實是苦。問曰。若法無常故苦。聖道無常體是",
    "T44n1851_014:0738c22": "苦不。龍樹釋言。無常故苦。為於有漏五受",
    "T44n1851_014:0738c23": "陰說。不為聖道。所以然者。道能破苦與空無",
    "T44n1851_014:0738c24": "我實義相應。故雖無常而非是苦。問曰。聖人",
    "T44n1851_014:0738c25": "五陰無常。五陰壞時聖人苦不。龍樹釋言。",
    "T44n1851_014:0738c26": "有著心者法壞則苦。聖人無著故雖無常而",
    "T44n1851_014:0738c27": "不生苦。問曰。若言聖無苦者。如經中說舍利",
    "T44n1851_014:0738c28": "弗患風病苦。畢陵伽婆蹉患眼病苦。羅婆那",
    "T44n1851_014:0738c29": "比丘患痔病苦。云何言無。論言。聖人但無",
    "T44n1851_014:0739a01": "心苦。非無身苦。問曰。聖人若無心苦何故滅",
    "T44n1851_014:0739a02": "智而取滅度。釋言。無者但無追變敗壞之苦。",
    "T44n1851_014:0739a03": "非無苦苦厭行之苦。無我想者。有為之法無",
    "T44n1851_014:0739a04": "常苦故不得自在。故無有我。又一切法皆無",
    "T44n1851_014:0739a05": "定性。故無有我。無我有二。一眾生無我。二法",
    "T44n1851_014:0739a06": "無我。此義如前無我章中具廣分別。問曰。現",
    "T44n1851_014:0739a07": "見有所為作。云何無我。論言。但是五陰和",
    "T44n1851_014:0739a08": "合因緣起作。實無有我。問曰。無常苦與無",
    "T44n1851_014:0739a09": "我為一為異。體若是一不應說三。體若是異",
    "T44n1851_014:0739a10": "佛不應說無常即苦苦即無我。論言。事一隨",
    "T44n1851_014:0739a11": "義分三。五義分之。一隨觀分三。為無常行。",
    "T44n1851_014:0739a12": "所觀察者說為無常。苦行觀者說之為苦。無",
    "T44n1851_014:0739a13": "我行觀名為無我。二所為分三。修無常想為",
    "T44n1851_014:0739a14": "不入三界。修習苦想為知三界過。修無我想",
    "T44n1851_014:0739a15": "為捨三界。三治見說三。修無常想對治常見。",
    "T44n1851_014:0739a16": "修習苦想對治樂見。修無我想對治我見。四",
    "T44n1851_014:0739a17": "除障說三。修無常想斷除愛心。修習苦想斷",
    "T44n1851_014:0739a18": "除慢高。修無我想斷除諸見。五本末分三。論",
    "T44n1851_014:0739a19": "說。五陰是其無常。無常是苦。苦是無我。以此",
    "T44n1851_014:0739a20": "諸義故分三種。厭食想者。觀所食物多從不",
    "T44n1851_014:0739a21": "淨因緣而生。如肉從於精血而生。乳酪之屬",
    "T44n1851_014:0739a22": "從於血生。餘食多為虫鼠垢污。種種污穢至",
    "T44n1851_014:0739a23": "其口中。胸涎流下與唾和合。入腹成糞。無可",
    "T44n1851_014:0739a24": "貪樂。又觀所食多功力得。為求是食受種種",
    "T44n1851_014:0739a25": "苦。故應厭離。復應觀察食貪罪過。生地獄中",
    "T44n1851_014:0739a26": "吞鐵飲銅。生餓鬼中受飢渴苦。生畜生中食",
    "T44n1851_014:0739a27": "諸糞穢。如是一切無量諸苦多由食生。故應",
    "T44n1851_014:0739a28": "生厭。一切世間不可樂者。觀諸世間皆無常",
    "T44n1851_014:0739a29": "苦。無可貪樂。此世間中有其二種。一眾生世",
    "T44n1851_014:0739b01": "間。二器世間。眾生世間有五種事。不可貪樂。",
    "T44n1851_014:0739b02": "一具八苦故不可樂。二具無量煩惱結使故",
    "T44n1851_014:0739b03": "不可樂。三具諸惡業故不可樂。四難具好事",
    "T44n1851_014:0739b04": "故不可樂。或有行善而身苦惱。或身安樂而",
    "T44n1851_014:0739b05": "行不是。或好施而貧。或有富而慳。或柔濡",
    "T44n1851_014:0739b06": "而貪。或少欲而多瞋。如是一切難可具備。五",
    "T44n1851_014:0739b07": "難稱可故不可樂。或見卑下而謂諂曲。或見",
    "T44n1851_014:0739b08": "端直而謂慢高。或見親附而謂貪求。或見疎",
    "T44n1851_014:0739b09": "遠而謂憎嫌。如是一切眾生世間有是五事",
    "T44n1851_014:0739b10": "不可貪樂。器世間中亦有多種不可貪樂。或",
    "T44n1851_014:0739b11": "熱或寒或水或旱或厄或嶮或增不善或多恐",
    "T44n1851_014:0739b12": "怖。如是一切故不可樂。問曰。前說無常苦等",
    "T44n1851_014:0739b13": "即是叵樂。何須別說一切世間不可樂乎。論",
    "T44n1851_014:0739b14": "言。觀行有總有別。前無常苦是其總觀。此是",
    "T44n1851_014:0739b15": "別觀。又復前說無常苦等為呵法過。此不可",
    "T44n1851_014:0739b16": "樂觀眾生過。又前有漏此是無漏。又前見",
    "T44n1851_014:0739b17": "道。此是修道。故復說之。言死想者。觀察是",
    "T44n1851_014:0739b18": "身。不久摩滅。當為無量狐狼野干之所食噉。",
    "T44n1851_014:0739b19": "不淨想者。觀察是身五種不淨。一種子不淨。",
    "T44n1851_014:0739b20": "是身過去業煩惱等以為種子。現以父母精",
    "T44n1851_014:0739b21": "血為種。二住處不淨。在母腹中生藏之下熟",
    "T44n1851_014:0739b22": "藏之上安置己身。三自體不淨。三十六物集",
    "T44n1851_014:0739b23": "成己體。四自相不淨。九孔常流。五終竟不淨。",
    "T44n1851_014:0739b24": "是身死已埋則成土。燒則為灰。虫食成糞。竟",
    "T44n1851_014:0739b25": "無一淨。斷離滅想釋有通別。所言通者如成",
    "T44n1851_014:0739b26": "實說。斷一切行。名之為斷。離一切行。說之為",
    "T44n1851_014:0739b27": "離。滅一切行。目之為滅。此等同體隨義分",
    "T44n1851_014:0739b28": "三。龍樹亦言。緣涅槃法斷諸結使。名之為",
    "T44n1851_014:0739b29": "斷。離諸結使。說之為離。滅諸結使。名之為",
    "T44n1851_014:0739c01": "滅。同體義分如苦無常無我法等同體義分。",
    "T44n1851_014:0739c02": "所言別者如成實中。五義辨之。一懃斷已生",
    "T44n1851_014:0739c03": "未生之惡。名之為斷。斷惡業也。令其欲盡更",
    "T44n1851_014:0739c04": "不重生說之為離。離煩惱也。以斷因故五陰",
    "T44n1851_014:0739c05": "不生。名之為滅。二斷無明漏。名之為斷。離欲",
    "T44n1851_014:0739c06": "漏有漏。說之為離。滅此二果。稱之為滅。三斷",
    "T44n1851_014:0739c07": "無明得慧解脫。名之為斷。除離貪愛得心解",
    "T44n1851_014:0739c08": "脫。名之為離。斷除離貪愛得心解脫。名之",
    "T44n1851_014:0739c09": "為離。得俱解脫滅盡癡愛。說以為滅。四以聖",
    "T44n1851_014:0739c10": "道斷諸煩惱。名之為斷。得有餘涅槃。說以為",
    "T44n1851_014:0739c11": "離。得無餘涅槃。稱之為滅。五得盡智。名之為",
    "T44n1851_014:0739c12": "斷。得無生智。說以為離。身智俱亡。說以為",
    "T44n1851_014:0739c13": "滅。依大智論三義辨異。一斷三毒。名之為",
    "T44n1851_014:0739c14": "斷。斷三塗因。離愛名離。離人天因。苦盡名",
    "T44n1851_014:0739c15": "滅。滅五趣果。二修四現忍遠離煩惱。名之為",
    "T44n1851_014:0739c16": "離。修無漏道斷諸煩惱。說之為斷。入涅槃時",
    "T44n1851_014:0739c17": "滅盡諸苦。說名為滅。三得有餘涅槃斷諸煩",
    "T44n1851_014:0739c18": "惱。名之為斷。得無餘涅槃滅盡諸苦。說之為",
    "T44n1851_014:0739c19": "滅。此二方便說名為離此一門竟。次辨體性。於中",
    "T44n1851_014:0739c20": "有二。一就心法分別。如論中說。此十是其智",
    "T44n1851_014:0739c21": "慧自性。問曰。若此是智慧性何故名想。釋有",
    "T44n1851_014:0739c22": "三義。一心心法更相受名。如四念處。體實是",
    "T44n1851_014:0739c23": "慧而名為念。此亦如是。體實是慧而名為想。",
    "T44n1851_014:0739c24": "二從伴為名。慧與想俱故名為想。故論釋言。",
    "T44n1851_014:0739c25": "與觀無常慧相應之想名無常想。餘亦如是。",
    "T44n1851_014:0739c26": "第三義者隨時受名。行有三時。初習善法受",
    "T44n1851_014:0739c27": "法不失。名之為念。修行之次轉相轉心。說之",
    "T44n1851_014:0739c28": "為想。言轉相者轉昔凡時所取定相。言轉心",
    "T44n1851_014:0739c29": "者轉先凡時定計之心。行修終成。於諸法中",
    "T44n1851_014:0740a01": "決定無疑。名為智慧。二就有漏無漏分別。論",
    "T44n1851_014:0740a02": "自釋言。初三後三通漏無漏。初學有漏終成",
    "T44n1851_014:0740a03": "無漏。中間四種一向有漏此二門竟。次就處論。處",
    "T44n1851_014:0740a04": "別有二。一禪地處。初三後三。若有漏者在十",
    "T44n1851_014:0740a05": "一地。謂欲界地八禪未來中間。若無漏者諸",
    "T44n1851_014:0740a06": "宗不同。毘曇法中唯在九地。根本四禪未來",
    "T44n1851_014:0740a07": "中間及三無色。成實法中在七依處及欲界",
    "T44n1851_014:0740a08": "電光。大乘法中在十一地。與有漏同。大乘",
    "T44n1851_014:0740a09": "欲界及非想地有無漏故。中間四種是有漏",
    "T44n1851_014:0740a10": "故。在十一地。二境界處。厭食不淨唯緣欲界。",
    "T44n1851_014:0740a11": "餘通三界。三道位處。如龍樹說。初三見道。次",
    "T44n1851_014:0740a12": "四修道。後三無學。處別如是此三門竟。次就人",
    "T44n1851_014:0740a13": "論。如龍樹說。凡聖通起此四門竟。次約五受分",
    "T44n1851_014:0740a14": "別十想。如龍樹說。初三後三若無漏者喜樂",
    "T44n1851_014:0740a15": "及捨三根相應。在初二禪喜根相應。在第三",
    "T44n1851_014:0740a16": "禪樂根相應。在餘禪中捨根相應。自餘一切",
    "T44n1851_014:0740a17": "四根相應。除一切苦根。十想如是。",
    "T44n1851_014:0740a18": "171 十一切入義(一四)十一切入義四門分別一釋名辨相　二體性",
    "T44n1851_014:0740a19": "　三就處分別　四約對餘門辨定優劣",
    "T44n1851_014:0740a20": "初釋名辨相。一切入者。經中亦名一切處",
    "T44n1851_014:0740a21": "也。入者猶是處之別稱。定心自在。能令所緣",
    "T44n1851_014:0740a22": "相無不在。名一切處。處別不同一門說十。十",
    "T44n1851_014:0740a23": "名是何。一青二黃三赤四白五地六水七火",
    "T44n1851_014:0740a24": "八風九空十識。若依涅槃去火一切。加無所",
    "T44n1851_014:0740a25": "有令以為十。行者初先繫意。安靜於己身分",
    "T44n1851_014:0740a26": "取少青相。極令明了如明鏡中見諸色像。以",
    "T44n1851_014:0740a27": "漸廣之。周滿世界。同為一青。名青一切處。黃",
    "T44n1851_014:0740a28": "赤白等類亦同然。此青黃等。由四大造故次",
    "T44n1851_014:0740a29": "觀之。始於自身觀少地相。極令明了。以漸廣",
    "T44n1851_014:0740b01": "之。周滿世界。悉為一地。名一切處。水火風",
    "T44n1851_014:0740b02": "等類亦同然。患色多過。次捨色相緣無邊虛",
    "T44n1851_014:0740b03": "空。先緣咽喉鼻口等空。極令明了。以漸廣之。",
    "T44n1851_014:0740b04": "見一切界。同為一空。名空一切處。患彼空觀",
    "T44n1851_014:0740b05": "外緣之惱。次捨空相緣無邊識。始觀一識。極",
    "T44n1851_014:0740b06": "令明了。所謂觀於緣一空識。以漸廣之。緣無",
    "T44n1851_014:0740b07": "邊識。皆令明了。名識一切處。問曰。心識云何",
    "T44n1851_014:0740b08": "無邊。論言。以其空無邊故。緣空之識亦復無",
    "T44n1851_014:0740b09": "邊。問曰。何故不觀受等。成實釋言。取於地等",
    "T44n1851_014:0740b10": "其唯心識。故偏觀識。又識是主。故偏觀識。問",
    "T44n1851_014:0740b11": "曰。何故偏說空識。為一切處。不說非想及無",
    "T44n1851_014:0740b12": "所有。為一切處。雜心釋言。行者先入前三",
    "T44n1851_014:0740b13": "解脫。不能勝進。次入八勝。雖入勝處不能無",
    "T44n1851_014:0740b14": "邊。故入青等四一切處。此青黃等何所依止。",
    "T44n1851_014:0740b15": "依四大造。故觀地等四一切處。云何於此而",
    "T44n1851_014:0740b16": "得勝進。所謂覺知知無邊空。此知依何。謂。",
    "T44n1851_014:0740b17": "依心識。識復何依。便無所依。故上不立。龍",
    "T44n1851_014:0740b18": "樹釋言。虛空廣多。佛說虛空無量無邊。故",
    "T44n1851_014:0740b19": "說虛空。為一切處。向前九種一切觀中。皆有",
    "T44n1851_014:0740b20": "心識。心識能緣一切諸法。一切法中皆見有",
    "T44n1851_014:0740b21": "識。故說心識。為一切處。無所有中。略去多",
    "T44n1851_014:0740b22": "識。唯緣一識。一識不廣。是故不說為一切",
    "T44n1851_014:0740b23": "處。非想地中。心志微細。而復精純。難得取",
    "T44n1851_014:0740b24": "相。難可令廣。故亦不說為一切處。又復空處",
    "T44n1851_014:0740b25": "方便道中。能緣下地無邊之色。就之觀空。識",
    "T44n1851_014:0740b26": "處方便能緣下地無邊色空。就之觀識。故此",
    "T44n1851_014:0740b27": "二地名一切處。上不如是。為是不立。涅槃",
    "T44n1851_014:0740b28": "何故除火一切。立無所有。為一切處。如增集",
    "T44n1851_014:0740b29": "論釋。彼為事火婆羅門。故作如是說。若當宣",
    "T44n1851_014:0740c01": "說火一切處。增彼耶見。是以去之。無所有處。",
    "T44n1851_014:0740c02": "雖無多識非無少識。為成十數。故通說之。為",
    "T44n1851_014:0740c03": "一切處此一門竟。次辨體性。於中有二。一心法分",
    "T44n1851_014:0740c04": "別。隨相別分。前之八種是無貪性。貪欲治故。",
    "T44n1851_014:0740c05": "後二想性。通則十種皆想自性。假想觀故。成",
    "T44n1851_014:0740c06": "實亦云。十皆慧性。以觀法故。二就有漏無漏",
    "T44n1851_014:0740c07": "分別。此十有漏。意解觀故此二門竟。次就處論。",
    "T44n1851_014:0740c08": "處中有三。一禪地處。十中前八依第四禪。空",
    "T44n1851_014:0740c09": "處識處皆當地說。彼前八種依第四禪解脫",
    "T44n1851_014:0740c10": "道起。為防過故。後二是其空處識處方便道",
    "T44n1851_014:0740c11": "攝。方便道中能廣緣故。二境界處。依阿毘曇",
    "T44n1851_014:0740c12": "及大智論。前八欲界淨色為境。為防欲界貪",
    "T44n1851_014:0740c13": "欲過故。成實前八欲色界中色法為境。故彼",
    "T44n1851_014:0740c14": "成實一切入品云。若緣欲界色界之色復有",
    "T44n1851_014:0740c15": "何咎。後二皆緣當地之法。問曰。所緣為虛為",
    "T44n1851_014:0740c16": "實。論言。初實後則虛假。意解見故。問曰。所",
    "T44n1851_014:0740c17": "見與彼神通所作何別。釋言。神通所作色像",
    "T44n1851_014:0740c18": "能令他見。此但自見。又通所作得實受用。此",
    "T44n1851_014:0740c19": "但意解不得實用。有斯異耳。三人位處。凡夫",
    "T44n1851_014:0740c20": "聖人皆得修起此二門竟。次對餘門辨定優劣。於",
    "T44n1851_014:0740c21": "中以初八一切處對八勝處及八解中初三解",
    "T44n1851_014:0740c22": "脫辨定優劣。依如成實一切處下。一向有漏。",
    "T44n1851_014:0740c23": "起在外凡。八勝為中。初學有漏。終成無漏。起",
    "T44n1851_014:0740c24": "在內凡。解脫最上。一向無漏。起在修道。若依",
    "T44n1851_014:0740c25": "毘曇前三解脫總相觀。故說為最下。八勝次",
    "T44n1851_014:0740c26": "廣。說以為中。一切八入者最為廣觀。說為",
    "T44n1851_014:0740c27": "上。大智論中亦同此說。故彼文言。下品之",
    "T44n1851_014:0740c28": "行名為背捨。中品行名為勝處。上品之行",
    "T44n1851_014:0740c29": "名一切處。是義云何。始修背捨。五欲事中不",
    "T44n1851_014:0741a01": "須喜樂。未盡漏故。中間生結。愛著淨色。復",
    "T44n1851_014:0741a02": "懃精進斷此著心。知此淨色從心想生。譬如",
    "T44n1851_014:0741a03": "幻師見於幻事不生著心。是時背捨轉名勝",
    "T44n1851_014:0741a04": "處。然此雖勝未能寬廣。是時行者。還取淨",
    "T44n1851_014:0741a05": "相。以漸廣之。周遍虛空。悉見青黃赤白等",
    "T44n1851_014:0741a06": "相。及見地水火風等相。是時勝處。轉名一切",
    "T44n1851_014:0741a07": "處。十一切處。辨之略爾。",
    "T44n1851_014:0741a08": "172 十聖處義(一四)十聖處義",
    "T44n1851_014:0741a09": "十聖處義如成實說。生聖之處名為聖處。又",
    "T44n1851_014:0741a10": "聖依處亦名聖處。聖處不同一門說十。十名",
    "T44n1851_014:0741a11": "是何。一斷五法。二成六法。三守一法。四依四",
    "T44n1851_014:0741a12": "法。五捨偽諦。六捨諸求。七不濁思惟。八離身",
    "T44n1851_014:0741a13": "行。九善得心解脫。十善得慧解脫。斷五法者。",
    "T44n1851_014:0741a14": "斷五上分結。得阿羅漢。五上結義如前廣釋。",
    "T44n1851_014:0741a15": "成六法者。成六妙行。廣如前解。守一法者。繫",
    "T44n1851_014:0741a16": "念觀身無常苦等。依四法者。依四聖種。盡形",
    "T44n1851_014:0741a17": "乞食。乃至有病服陳棄藥。捨偽諦者。能達實",
    "T44n1851_014:0741a18": "相。斷一切見。證得初果。捨諸求者。如彼論",
    "T44n1851_014:0741a19": "說。求有三種。一者欲求。求欲界法。二者有",
    "T44n1851_014:0741a20": "求。求上二界。三梵行求。求於學道。捨此",
    "T44n1851_014:0741a21": "三求。得無學果。名捨諸求。不濁思惟者。滅欲",
    "T44n1851_014:0741a22": "界中修道煩惱。得前三果。離身行者。除欲界",
    "T44n1851_014:0741a23": "結。獲得四禪。心解脫者。謂得盡智。慧解脫",
    "T44n1851_014:0741a24": "者。得無生智。十中前二從阿那含。得阿羅漢。",
    "T44n1851_014:0741a25": "次四聖處。從外凡夫次第增進得阿羅漢。後",
    "T44n1851_014:0741a26": "四聖處。從須陀果終得羅漢。十聖處義略之",
    "T44n1851_014:0741a27": "云爾。",
    "T44n1851_014:0741a28": "173 十種慰喻義(一四)十種慰喻義",
    "T44n1851_014:0741a29": "十種慰喻出中阿含舍利弗教化病經。彼有",
    "T44n1851_014:0741b01": "長者。名須達多。身遇重病。遂便遣使問訊世",
    "T44n1851_014:0741b02": "尊。并請舍利弗。願垂一顧。舍利遂往。須達遙",
    "T44n1851_014:0741b03": "見。即欲下床。舍利止之。別坐一床。慰喻之",
    "T44n1851_014:0741b04": "曰。長者莫怖莫怖。所以者何。愚癡凡夫成就",
    "T44n1851_014:0741b05": "不信。身壞命終墮於惡道。生地獄中。長者今",
    "T44n1851_014:0741b06": "日無有不信。唯有上信。因上信故。或滅苦痛。",
    "T44n1851_014:0741b07": "生極快樂。或得斯陀。或得那含。長者先得須",
    "T44n1851_014:0741b08": "陀洹果。為是不說。此初慰喻。具足善戒以為",
    "T44n1851_014:0741b09": "第二。多聞第三。惠施第四。善慧第五。正見第",
    "T44n1851_014:0741b10": "六。正志第七。正解第八。正脫第九。正智第",
    "T44n1851_014:0741b11": "十。一一之中。慰喻之法與初相似。十中前五。",
    "T44n1851_014:0741b12": "是世間善。後五出世。就出世中正見正志是",
    "T44n1851_014:0741b13": "無礙道。慧名正見。正思惟者名為正志。正解",
    "T44n1851_014:0741b14": "正脫是解脫道。慧名正解。餘心心法名為正",
    "T44n1851_014:0741b15": "脫。學等見者名為正智。學人重觀四諦之理。",
    "T44n1851_014:0741b16": "名學等見。十種慰喻。釋之麁爾。",
    "T44n1851_014:0741b17": "174 十願義(一四)十願義五門分別一釋名義　二據修分別",
    "T44n1851_014:0741b18": "　三就行分別　四行位分別　五因果分別",
    "T44n1851_014:0741b19": "第一釋名十願之義出十地經。隨求義名之",
    "T44n1851_014:0741b20": "為願。願別不同一門說十。十名是何。一供養",
    "T44n1851_014:0741b21": "佛願。亦名攝功德願。二護正法願。亦名攝智",
    "T44n1851_014:0741b22": "慧願。三攝法上首願。四增長眾生心行願。五",
    "T44n1851_014:0741b23": "知眾生願。亦名化眾生願。六知世界願。七淨",
    "T44n1851_014:0741b24": "佛土願。八同心同行願。九三業不空願。十",
    "T44n1851_014:0741b25": "成菩提願。第一願以一切樂具供養一切佛。",
    "T44n1851_014:0741b26": "名供養願。以此功德攝勝功德。是故亦名攝",
    "T44n1851_014:0741b27": "功德願。問曰。五度皆是功德。何故是中偏願",
    "T44n1851_014:0741b28": "供養。以攝功德。釋言。初地檀度為宗。供養是",
    "T44n1851_014:0741b29": "其檀度所收。故偏論之。理實齊具。又問。諸處",
    "T44n1851_014:0741c01": "多供養三實。今此何故偏願供佛。釋言。道理",
    "T44n1851_014:0741c02": "願供三寶。就初就勝略言供佛。又佛是其所",
    "T44n1851_014:0741c03": "求之果。示所趣求偏言供佛。第二願於諸佛",
    "T44n1851_014:0741c04": "教法行法證法攝持不失。名護法願。以此護",
    "T44n1851_014:0741c05": "法增長智慧。是故亦名攝智慧願。第三願於",
    "T44n1851_014:0741c06": "一切諸佛八相成時盡往供養。攝法為首。名",
    "T44n1851_014:0741c07": "攝法上首願。第四願以一切菩薩所修諸行",
    "T44n1851_014:0741c08": "教化一切。令其受行心得增長。名增長眾生",
    "T44n1851_014:0741c09": "心行願。第五願知一切所化眾生差別。名知",
    "T44n1851_014:0741c10": "眾生願。隨其所知化。令生信入三乘道。是故",
    "T44n1851_014:0741c11": "亦名化眾生願。第六願知眾生所居一切世",
    "T44n1851_014:0741c12": "界淨穢差別。名知世界願。第七願求諸佛淨",
    "T44n1851_014:0741c13": "土攝取眾生。名淨佛土願。第八願與一切菩",
    "T44n1851_014:0741c14": "薩同心同行。名同心同行願。言同心者智慧",
    "T44n1851_014:0741c15": "心同。言同行者功德行同。第九常願身口意",
    "T44n1851_014:0741c16": "中益物不空。名三業不空願。第十願成無上",
    "T44n1851_014:0741c17": "菩提。以菩提道利益眾生。名成菩提願。名義",
    "T44n1851_014:0741c18": "如此此一門竟。次據修義分別十願。修不頓成。必",
    "T44n1851_014:0741c19": "藉以漸。初七修始。次二修熟。後一修成究竟",
    "T44n1851_014:0741c20": "得果此二門竟。次就行論。行謂自利利他之道。十",
    "T44n1851_014:0741c21": "中初二是自行。始自行無出功德智慧。次五",
    "T44n1851_014:0741c22": "是其外化行願。約化中初一為物求法。第二",
    "T44n1851_014:0741c23": "依法化增善心。第三知其所化眾生。第四知",
    "T44n1851_014:0741c24": "其所化住處。第五自求清淨佛土。攝取眾生。",
    "T44n1851_014:0741c25": "後之三願自他不定。隨相別分。第八一願自",
    "T44n1851_014:0741c26": "利行成。第九一願利他行成。第十自利利他",
    "T44n1851_014:0741c27": "得。果菩提自體是自利果。菩提作業是利他",
    "T44n1851_014:0741c28": "果。通論後三皆是自利。並是利他故。地論",
    "T44n1851_014:0741c29": "釋言。此後三種顯示自身並利他。故地論釋",
    "T44n1851_014:0742a01": "言。此後三種得如實教。若復通論十俱自利。",
    "T44n1851_014:0742a02": "十俱利他。故地論中解釋大願有二種勝。一",
    "T44n1851_014:0742a03": "常懃行無量行。故即是自利。二與一切眾生",
    "T44n1851_014:0742a04": "同行。言同行者十盡示現。即是利他此三門竟。",
    "T44n1851_014:0742a05": "次就行位分別十願。十中前七就行分別。行",
    "T44n1851_014:0742a06": "如上辨。後之三種就位分別。位在何處。如地",
    "T44n1851_014:0742a07": "論說。第八願者得地校量勝。第九願者得菩",
    "T44n1851_014:0742a08": "薩地盡校量勝。第十願者得一切地盡校量",
    "T44n1851_014:0742a09": "勝。始從初地乃至九地。行修漸增。名地校量",
    "T44n1851_014:0742a10": "勝。十地學窮名為地盡校量。佛地窮滿名為",
    "T44n1851_014:0742a11": "一切地盡校量。此等皆就所願言耳此四門竟。次",
    "T44n1851_014:0742a12": "就因果分別所願。前九求因。後一願果。亦可",
    "T44n1851_014:0742a13": "前七以為一分。初六為因。後一為果。後三一",
    "T44n1851_014:0742a14": "分前二為因。後一為果。前果依報。後是正果。",
    "T44n1851_014:0742a15": "十願如是。",
    "T44n1851_014:0742a16": "175 十種供養義(一四)十種供養義兩門分別一明供養　二明供心",
    "T44n1851_014:0742a17": "十種供養出地持論。十名是何。一身供養。",
    "T44n1851_014:0742a18": "二支提供養。三現前供養。四不現前供養。五",
    "T44n1851_014:0742a19": "自作供養。六他作供養。七財物供養。八勝供",
    "T44n1851_014:0742a20": "養。九無染供養。十至處道供養。十中初二",
    "T44n1851_014:0742a21": "所供差別。於佛色身而設供養。名身供養。供",
    "T44n1851_014:0742a22": "佛靈廟。名支提供養。依僧祇律有舍利者名",
    "T44n1851_014:0742a23": "為塔婆。無舍利者說為支提。地持論中通名",
    "T44n1851_014:0742a24": "支提。次二約就時處分別。門別雖二。隨事分",
    "T44n1851_014:0742a25": "三。一現前供養。面對佛身及與支提而設供",
    "T44n1851_014:0742a26": "養。二不現前供養。於不現前佛及支提廣設",
    "T44n1851_014:0742a27": "供養。三共現前不現前供養現前供養佛及",
    "T44n1851_014:0742a28": "支提。并供不現佛及支提。現前供養得大",
    "T44n1851_014:0742a29": "大功德。不現供養得大大功德。境界寬廣故。",
    "T44n1851_014:0742b01": "共現前不現前者得最大大功德。次二就其",
    "T44n1851_014:0742b02": "供人分別。門別雖二隨事分三。一自作供養。",
    "T44n1851_014:0742b03": "自身供養佛及支提。二他作供養。有小財物",
    "T44n1851_014:0742b04": "不依懈怠教化施作。三自他供養。彼此同為。",
    "T44n1851_014:0742b05": "自作供養得大功德。教化供養得大大功德。",
    "T44n1851_014:0742b06": "自他供養得最大大功德。次二一對心事分",
    "T44n1851_014:0742b07": "別。以己財事而為供養。名財物供養。財有三",
    "T44n1851_014:0742b08": "種。一資具供養。謂衣食等。二敬具供養。謂香",
    "T44n1851_014:0742b09": "華等。三嚴具供養。謂餘一切寶莊嚴等。以殊",
    "T44n1851_014:0742b10": "勝心為前供養。名勝供養。勝心有三。一專精",
    "T44n1851_014:0742b11": "解心。善解施設種種供養。二純淨信心。信",
    "T44n1851_014:0742b12": "佛德重理合供養。三迴向心。求佛心中而",
    "T44n1851_014:0742b13": "設供養。後二一對就行分別。供行離過名無",
    "T44n1851_014:0742b14": "染供養。無染有二。如地持說。一心無染。離一",
    "T44n1851_014:0742b15": "切過。二財物無染。離非法過。供行順果名至",
    "T44n1851_014:0742b16": "處道供養。佛果是其所至之處。供養之行能",
    "T44n1851_014:0742b17": "至彼處。名至處道。此至處道供養。維摩經中",
    "T44n1851_014:0742b18": "名法供養。地論之中名行供養。於中有三。一",
    "T44n1851_014:0742b19": "財物供養。為至處道。二隨喜供養。為至處道。",
    "T44n1851_014:0742b20": "三修行供養。為至處道。於佛供養既有此十。",
    "T44n1851_014:0742b21": "於法僧類亦同然。供養法十者。一供養法。",
    "T44n1851_014:0742b22": "供佛所說理教行法。二供養經卷。餘八如上。",
    "T44n1851_014:0742b23": "供僧十者。一供養僧。謂供一切三乘聖眾。二",
    "T44n1851_014:0742b24": "支提供養。供三乘眾形像塔廟。又供聖僧及",
    "T44n1851_014:0742b25": "凡夫僧。亦得分二。餘八同前此一門竟。次明供",
    "T44n1851_014:0742b26": "心。供心有六。如地持說。一福田無上心。生福",
    "T44n1851_014:0742b27": "中勝。二恩德無上心。一切善樂依三寶出。三",
    "T44n1851_014:0742b28": "生一切眾生最勝心。四如優曇鉢華難遇心。",
    "T44n1851_014:0742b29": "五三千世界獨一心。六一切世間出世間具",
    "T44n1851_014:0742c01": "足依義心。此明如來具足世間出世間法。能",
    "T44n1851_014:0742c02": "與眾生為依止處。名具依義。以此六心少物",
    "T44n1851_014:0742c03": "供養。能獲無量無邊功德。何況多。供養之",
    "T44n1851_014:0742c04": "義略辨如是。",
    "T44n1851_014:0742c05": "176 十無盡藏義(一四)十無盡藏義",
    "T44n1851_014:0742c06": "十藏之義出華嚴經無盡藏品。德廣難窮。名",
    "T44n1851_014:0742c07": "為無盡。無盡之德苞含曰藏。藏別不同一門",
    "T44n1851_014:0742c08": "說十。十名是何。一信二戒三漸四愧五多聞",
    "T44n1851_014:0742c09": "六惠施七慧八念九聞持十辨。於法決定名",
    "T44n1851_014:0742c10": "之為信。信何等法。如彼經說。信一切法空無",
    "T44n1851_014:0742c11": "相願。及聞種種差別法門。聞不可思議。皆能",
    "T44n1851_014:0742c12": "生信。防禁曰戒。戒有十種。一饒益戒。饒益",
    "T44n1851_014:0742c13": "眾生。二不受戒。不受一切外道邪法。三無著",
    "T44n1851_014:0742c14": "戒。不著三有。四安住戒。安住淨法。五不諍",
    "T44n1851_014:0742c15": "戒。常令他喜。不與物諍。六不惱害戒。不學呪",
    "T44n1851_014:0742c16": "術諸藥草等惱害眾生。七不雜戒。不雜異見。",
    "T44n1851_014:0742c17": "八離邪命戒。菩薩不作持淨戒相。欲使他知",
    "T44n1851_014:0742c18": "亦非無實。詐現德相。專為正法心無異求。",
    "T44n1851_014:0742c19": "九離輕慢戒。不自慢高輕賤他人。十清淨戒。",
    "T44n1851_014:0742c20": "捨離十惡。具斯十種。名為戒藏。於過自羞。名",
    "T44n1851_014:0742c21": "之為漸。過有多種。廣如經說。作過羞他。稱之",
    "T44n1851_014:0742c22": "為愧。亦有多種。備如經說。於一切法具足聞",
    "T44n1851_014:0742c23": "知。名多聞藏。所聞如經。惠捨名施。施有十",
    "T44n1851_014:0742c24": "種。一者施法。菩薩施儀所畜諸物。悉為眾生",
    "T44n1851_014:0742c25": "不自為己。二最後難施法。菩薩有物自用則",
    "T44n1851_014:0742c26": "樂施他。即死寧自身死施與眾生。名最後難",
    "T44n1851_014:0742c27": "施。三內施法。菩薩所受上妙之身他求施與",
    "T44n1851_014:0742c28": "四外施法。有求王位及外財物菩薩施與。五",
    "T44n1851_014:0742c29": "內外施法。身及外財並皆施與。六一切施法。",
    "T44n1851_014:0743a01": "若他所求國城妻子頭目支節一切諸物悉皆",
    "T44n1851_014:0743a02": "盡施。七過去施法。聞過去法心無取著。但為",
    "T44n1851_014:0743a03": "化生隨順說法。八未來施法。聞未來法心無",
    "T44n1851_014:0743a04": "取著。九現在施法聞現在法心無取著。十究",
    "T44n1851_014:0743a05": "竟施法。見有眾生來求身分。則自觀察當必",
    "T44n1851_014:0743a06": "摩滅。畢竟無有一念貪惜。而施與彼。名究竟",
    "T44n1851_014:0743a07": "施。具斯十種名為施藏。於一切法悉如實知。",
    "T44n1851_014:0743a08": "名為慧藏。於過去世一切諸法悉能念知。名",
    "T44n1851_014:0743a09": "為念藏。於佛所說一切教法悉能憶持不失",
    "T44n1851_014:0743a10": "一句。名聞持藏。得深廣智說一切法。無礙自",
    "T44n1851_014:0743a11": "在不違一切諸佛所說。名為辨藏。十無盡義。",
    "T44n1851_014:0743a12": "釋之略爾。",
    "T44n1851_014:0743a13": "177 信等十行義(一四)信等十行義九門分別一釋名　二辨相　三",
    "T44n1851_014:0743a14": "對治　四因起次第　五修行分別　六所成分別",
    "T44n1851_014:0743a15": "　七約對六度共相收攝　八離合廢立　九淺深分齊",
    "T44n1851_014:0743a16": "第一釋名。信等十行如地經說。名字是何。",
    "T44n1851_014:0743a17": "一信二悲三慈四捨五不疲倦六知經書。亦",
    "T44n1851_014:0743a18": "名知經論。七知世智八慚愧九堅固力。亦名",
    "T44n1851_014:0743a19": "不動力。亦名勇猛力。亦名勇健力。十供養諸",
    "T44n1851_014:0743a20": "佛。如說修行決定名信。惻愴稱悲。愛憐曰慈。",
    "T44n1851_014:0743a21": "惠施名捨。策修不惰。名不疲倦。善達五明。名",
    "T44n1851_014:0743a22": "知經書。亦名知經論。善解時宜。名知世智。於",
    "T44n1851_014:0743a23": "過羞恥。稱曰慚愧。所修善根不為緣壞。名",
    "T44n1851_014:0743a24": "堅固力。不隨緣變。稱曰不動。於緣不退。名勇",
    "T44n1851_014:0743a25": "猛力。心不怯弱。名勇健力。行修上順。名供養",
    "T44n1851_014:0743a26": "佛。順教奉修。名如說行。此等十種造緣。集起",
    "T44n1851_014:0743a27": "故通名行此一門竟。次辨其相。依如地經。信有二",
    "T44n1851_014:0743a28": "種。一者信因。二者信果。地持論中說信有八。",
    "T44n1851_014:0743a29": "一者信佛。二者信法。三者信僧。四信諸佛",
    "T44n1851_014:0743b01": "菩薩神通之力。五信真實義。六信種種因果。",
    "T44n1851_014:0743b02": "七信得義。義謂菩提。八信得方便。謂信菩薩",
    "T44n1851_014:0743b03": "所修學道。悲有三種。一眾生緣悲。緣苦眾",
    "T44n1851_014:0743b04": "生欲為濟拔。依如地經。觀諸眾生十二因緣",
    "T44n1851_014:0743b05": "生死流轉。而起悲心。依地持論。緣諸眾生",
    "T44n1851_014:0743b06": "百一十苦。而修悲心。二法緣悲。觀諸眾生",
    "T44n1851_014:0743b07": "俱是五陰因緣法數無我無人。而起悲心。觀",
    "T44n1851_014:0743b08": "無我人云何起悲。釋有兩義。一念眾生妄為",
    "T44n1851_014:0743b09": "我人之所繫縛。受生死苦。深可哀愍故起悲",
    "T44n1851_014:0743b10": "心。二為眾生說如斯法。是則真實拔眾生",
    "T44n1851_014:0743b11": "苦。故名為悲。三無緣悲。觀諸眾生五陰法數",
    "T44n1851_014:0743b12": "畢竟空寂。而起悲心。觀法空寂。云何起悲。還",
    "T44n1851_014:0743b13": "有兩義。一念眾生妄為有法之所纏縛。受生",
    "T44n1851_014:0743b14": "死苦。故起悲心。二念為眾生說如斯法。是",
    "T44n1851_014:0743b15": "則真實拔眾生苦。故名為悲。慈亦有三。一眾",
    "T44n1851_014:0743b16": "生緣慈。緣諸眾生欲與其樂。二法緣慈。緣諸",
    "T44n1851_014:0743b17": "眾生但是五陰因緣法數無我無人。而起慈",
    "T44n1851_014:0743b18": "心。三無緣慈。觀一切法畢竟空寂。而起慈心。",
    "T44n1851_014:0743b19": "法緣無緣云何起慈。釋與悲同。捨有二種。一",
    "T44n1851_014:0743b20": "者內施。謂捨一切頭目支節手足耳鼻。二者",
    "T44n1851_014:0743b21": "外施。施餘資生。不倦有二。一世間行中精懃",
    "T44n1851_014:0743b22": "不倦。二出世行中精懃不倦。廣則無量。智",
    "T44n1851_014:0743b23": "論有四。如地持說。一於五明處成就聞慧。",
    "T44n1851_014:0743b24": "二成思慧。三成修慧。四成證行。知世智中",
    "T44n1851_014:0743b25": "有其二種。如地持說。一如世間知。二如世間",
    "T44n1851_014:0743b26": "轉。如世間知是其解也。如世間轉是其行也。",
    "T44n1851_014:0743b27": "知世知中有其二種。一知世間事。謂知眾生",
    "T44n1851_014:0743b28": "及器世間。二知世間義及第一義。謂於世間",
    "T44n1851_014:0743b29": "八行觀察。何者八行。廣如上說。謂觀世間",
    "T44n1851_014:0743c01": "苦世間集世間滅世間道世間味世間過世",
    "T44n1851_014:0743c02": "間出世間第一義。此八行中前七觀察世間",
    "T44n1851_014:0743c03": "之義。後一觀察世第一義。如世轉中亦有二",
    "T44n1851_014:0743c04": "種。一隨自所宜。二隨他所宜。量宜攝他。",
    "T44n1851_014:0743c05": "慚愧有四。如地持說。一所不應作而故為之。",
    "T44n1851_014:0743c06": "心生慚愧。二所應作不隨建立。心生慚愧。三",
    "T44n1851_014:0743c07": "所不應作作已覆藏。而生慚愧。四所應作作",
    "T44n1851_014:0743c08": "已反悔。而生慚愧。勇猛力中有其二種。一不",
    "T44n1851_014:0743c09": "退力自分不失。二不轉力勝進能入。供養有",
    "T44n1851_014:0743c10": "二。如地論說。一利養供養。財物奉施。二行供",
    "T44n1851_014:0743c11": "養。行修上順亦得分三。如地經說。一利養",
    "T44n1851_014:0743c12": "供養。謂衣食等。二敬供養。謂香華等。三行",
    "T44n1851_014:0743c13": "供養。所謂修行信戒施等。或說十種。如地",
    "T44n1851_014:0743c14": "持論此二門竟。次明對治。如地持說。放逸懈怠不",
    "T44n1851_014:0743c15": "受菩薩戒。違佛菩提。以信對治。問曰。信心",
    "T44n1851_014:0743c16": "應治不信。何緣乃治放逸懈怠不受戒等乎。",
    "T44n1851_014:0743c17": "釋言。以其內心不信故為放逸。不受禁戒。舉",
    "T44n1851_014:0743c18": "此為彰內心不信。於諸眾生有殺害想。違於",
    "T44n1851_014:0743c19": "大悲。大悲以對治。於諸眾生有瞋恚心。違",
    "T44n1851_014:0743c20": "於大慈。以慈對治。顧身命財。違於惠施。以捨",
    "T44n1851_014:0743c21": "對治。於諸眾生多求眾具。違於不倦。不倦對",
    "T44n1851_014:0743c22": "治。問曰。不倦應治懈怠。何緣對治多求眾具。",
    "T44n1851_014:0743c23": "釋言。以求世間事故。妨修出道故。以不倦對",
    "T44n1851_014:0743c24": "治求眾具。無方便智違於知論。以知論對治。",
    "T44n1851_014:0743c25": "不善隨順違隨順他。以隨順對治。於修善法",
    "T44n1851_014:0743c26": "放逸懈怠違於慚愧。以慚愧對治。於生死苦",
    "T44n1851_014:0743c27": "其心怯弱違於勇猛。勇猛對治。於佛疑惑違",
    "T44n1851_014:0743c28": "於供養。以供養對治。對治如是此三門竟。次明因",
    "T44n1851_014:0743c29": "起次第之義。如地持說。聞菩薩藏。信有菩",
    "T44n1851_014:0744a01": "提。故先明信。信菩提故。念諸眾生在生死苦。",
    "T44n1851_014:0744a02": "不得彼法。故起悲心。悲眾生故。欲度脫之。",
    "T44n1851_014:0744a03": "故起慈心。以悲慈故修行慧施。故次明捨。為",
    "T44n1851_014:0744a04": "法施故。修行正義。心無厭惰。故次不倦。以不",
    "T44n1851_014:0744a05": "倦故能知聖教。故次知論。知經論故善解時",
    "T44n1851_014:0744a06": "宜。故知世間。知世間故久在世間。喜生深",
    "T44n1851_014:0744a07": "過。故起慚愧。以慚愧故不隨煩惱。得勇健力。",
    "T44n1851_014:0744a08": "勇健力故能修善法。多獲財利供養如來。次",
    "T44n1851_014:0744a09": "第如是此四門竟。次據行修分別十行。行謂自利",
    "T44n1851_014:0744a10": "利他之道。如地論說。初一信心是自利行。",
    "T44n1851_014:0744a11": "信諸佛法求必得故。悲慈利他。以能安穩與",
    "T44n1851_014:0744a12": "樂心故。捨者以財攝利他行。不疲倦者自攝",
    "T44n1851_014:0744a13": "法行。知經知世者。以法攝他行。後之三種攝",
    "T44n1851_014:0744a14": "護前七。通利自他。慚愧勇猛護前七種。問",
    "T44n1851_014:0744a15": "曰。慚愧云何護前。以慚愧故令前七種離障",
    "T44n1851_014:0744a16": "清淨。故名為護。問曰。信心能治不信。乃至知",
    "T44n1851_014:0744a17": "世能治不知。何須慚愧。而言慚愧護前七種。",
    "T44n1851_014:0744a18": "令其離障。釋言。對治有遠有近。信治不信。",
    "T44n1851_014:0744a19": "乃至知世對治不知。是近對治。以慚愧故令",
    "T44n1851_014:0744a20": "前離障。是遠對治。治相云何。以慚愧故修起",
    "T44n1851_014:0744a21": "信心。遠離不信。以慚愧故起悲慈心。遠離瞋",
    "T44n1851_014:0744a22": "恚。乃至以有慚愧心故學知世間。遠離不知。",
    "T44n1851_014:0744a23": "如六度中。以精進故修施治慳。乃至以有",
    "T44n1851_014:0744a24": "精進心故修慧離癡。此亦如是。問曰。勇猛",
    "T44n1851_014:0744a25": "云何護前。以勇猛故令前七種善法不壞。故",
    "T44n1851_014:0744a26": "名為護。第十供養。如說修行攝前七種。問曰。",
    "T44n1851_014:0744a27": "供養云何攝前。釋有兩義。一攝之令生菩薩",
    "T44n1851_014:0744a28": "為修行供養故起前七種。二攝令得果。二種",
    "T44n1851_014:0744a29": "供養得二種身。令前七種同得二身。何者二",
    "T44n1851_014:0744b01": "身。如地論說。一利養供養。得上妙身。此亦",
    "T44n1851_014:0744b02": "名為功德色身。二行供養。得調柔心。此亦名",
    "T44n1851_014:0744b03": "為智慧法身。問曰。修行云何攝前。釋言。菩",
    "T44n1851_014:0744b04": "薩如說行故起前七種。若復通論十俱自利。",
    "T44n1851_014:0744b05": "修此自求菩提果故。十俱利他。修此求佛。利",
    "T44n1851_014:0744b06": "眾生故此五門竟。次就所成分別十行。如地論說。",
    "T44n1851_014:0744b07": "初之三種深心成就。後之七種修行成就。地",
    "T44n1851_014:0744b08": "持論中說為二淨。前三心淨。後七名為行方",
    "T44n1851_014:0744b09": "便淨。善法建立名為成就。出障無染故云清",
    "T44n1851_014:0744b10": "淨。通則十種俱皆是心。並是其行。但今分",
    "T44n1851_014:0744b11": "相。前三是其行方便心。說為心成。後七是",
    "T44n1851_014:0744b12": "其造緣正行。故名行成行方便淨。所成如是",
    "T44n1851_014:0744b13": "此六門竟。次約六度共相收攝。初一信心起行方",
    "T44n1851_014:0744b14": "便。六度不收。餘九是其六度所攝。悲慈二門",
    "T44n1851_014:0744b15": "是禪度攝故。彼十二門禪之中。八禪及與",
    "T44n1851_014:0744b16": "四無量心通名為禪。捨是檀度。不疲倦者是",
    "T44n1851_014:0744b17": "精進度。知經知世是其慧度。慚愧戒度。堅",
    "T44n1851_014:0744b18": "固力中義有兩兼。處苦不動。是其忍度。於諸",
    "T44n1851_014:0744b19": "善法勇猛不退。是精進度。第十門中如說修",
    "T44n1851_014:0744b20": "行通攝六度。供養諸佛義有兩兼。財物供養",
    "T44n1851_014:0744b21": "是其檀度。行供養者通攝六度此七門竟。次辨離",
    "T44n1851_014:0744b22": "合廢立之義。先釋離合。問曰。悲慈心數法中",
    "T44n1851_014:0744b23": "一無瞋性。何故分二。慚之與愧心數法中",
    "T44n1851_014:0744b24": "是別心數。何故合乎。釋言。悲慈心法雖一四",
    "T44n1851_014:0744b25": "義不同。故分二種。一功能不同。悲能拔苦。",
    "T44n1851_014:0744b26": "慈能與樂。二治患不同。悲止害覺。慈息貪欲。",
    "T44n1851_014:0744b27": "又悲能除微細之瞋。慈遣麁重。三境界不同。",
    "T44n1851_014:0744b28": "悲心多緣苦眾生起。慈緣無樂眾生而起。四",
    "T44n1851_014:0744b29": "得報不同。悲得空處。慈生遍淨。慚之與愧",
    "T44n1851_014:0744c01": "心法雖別四義同。故合之為一。一功能同。",
    "T44n1851_014:0744c02": "同令諸行出障清淨。二治過同。同離殺盜邪",
    "T44n1851_014:0744c03": "婬等過。三境界同。同於離過集善行中生慚",
    "T44n1851_014:0744c04": "愧心。四果報同。所得果報無異處故。離合",
    "T44n1851_014:0744c05": "如是。次辨廢立。問曰。經說四無量心。為利他",
    "T44n1851_014:0744c06": "行。今此何故偏說悲慈不論喜捨。釋言。法門",
    "T44n1851_014:0744c07": "有其二種。一具義門。有行皆說。二隱顯門。有",
    "T44n1851_014:0744c08": "立有廢。今據隱顯偏立悲慈。廢其喜捨。良以",
    "T44n1851_014:0744c09": "悲慈正是拔苦與樂行。故所以偏立。喜捨助",
    "T44n1851_014:0744c10": "行不能正益。故廢不論此八門竟。次明十行淺深",
    "T44n1851_014:0744c11": "分齊。分齊有三。一緣修十行。謂於六識七識",
    "T44n1851_014:0744c12": "心中修行信等。二是真實有作十行。謂於六",
    "T44n1851_014:0744c13": "識七識心中修習諸行。勳發真心。令真心中",
    "T44n1851_014:0744c14": "諸德集起。三者真實無作十行。真識之心體",
    "T44n1851_014:0744c15": "是一切功德之性。煩惱覆故於己無用。後修",
    "T44n1851_014:0744c16": "對治斷煩惱時。本隱真心顯成今德。說為信",
    "T44n1851_014:0744c17": "等。德從緣顯。不從緣生。故名無作。三中初一",
    "T44n1851_014:0744c18": "義等如火。次一如似金莊嚴具。後一如金。故",
    "T44n1851_014:0744c19": "地論言。信等善法猶如真金。攝德從體。後之",
    "T44n1851_014:0744c20": "二種通說如金。如真金故說為地體。十行如",
    "T44n1851_014:0744c21": "是。",
    "T44n1851_014:0744c22": "178 十明義(一四)十明義",
    "T44n1851_014:0744c23": "十明之義出華嚴經。知法顯了故名為明。明",
    "T44n1851_014:0744c24": "義不同一門說十。十名是何。一他心智明。一",
    "T44n1851_014:0744c25": "切眾生心心數法悉如實知。二天眼智明。一",
    "T44n1851_014:0744c26": "切色像明了無礙。三宿命智明。於過去世他",
    "T44n1851_014:0744c27": "及自身八種事六種同行皆如實知。四入未",
    "T44n1851_014:0744c28": "來際無礙智明。一切眾生未來世中生死流",
    "T44n1851_014:0744c29": "轉若出若沒皆如實知。五天耳智明。於十方",
    "T44n1851_014:0745a01": "界一切音聲。若聞不聞隨意自在。六安住無",
    "T44n1851_014:0745a02": "畏神力智明。具足無量不可思議大神通力。",
    "T44n1851_014:0745a03": "於十方界若來若去自在無礙。七分別一切",
    "T44n1851_014:0745a04": "音聲智明。一切眾生語言差別皆如實知。八",
    "T44n1851_014:0745a05": "出生無量色身智明。種種色像悉能現化。九",
    "T44n1851_014:0745a06": "知一切法真實智明。於一切法悉如實知。十",
    "T44n1851_014:0745a07": "入一切法滅定智明。入一切法寂滅正受。而",
    "T44n1851_014:0745a08": "不捨於一切所行。此十猶是六通所攝。初一",
    "T44n1851_014:0745a09": "是其他心智通。第二第四是天眼通。第三是",
    "T44n1851_014:0745a10": "其宿命智通。第五第七是天耳通。第六第八",
    "T44n1851_014:0745a11": "是其身通。後二是其漏盡智通。若分第九為",
    "T44n1851_014:0745a12": "法智通。此十便是七通所攝。十明如是。",
    "T44n1851_014:0745a13": "179 十忍義(一四)十忍義",
    "T44n1851_014:0745a14": "十忍之義出華嚴經。慧心安法。名之為忍。",
    "T44n1851_014:0745a15": "忍行不同。一門說十。十名是何。一隨順音聲",
    "T44n1851_014:0745a16": "忍。二順忍。三無生忍。四如幻忍。五如炎忍。六",
    "T44n1851_014:0745a17": "如夢忍。七如嚮忍。八如電忍。九如化忍。十如",
    "T44n1851_014:0745a18": "空忍。隨聲忍者。聞說一切真實之法不驚不",
    "T44n1851_014:0745a19": "怖。信解受持。愛樂順入。修習安忍。名隨聲",
    "T44n1851_014:0745a20": "忍。言順忍者。隨一切法。若深若淺若理若事",
    "T44n1851_014:0745a21": "若真若忘如實觀察。不違諸法。故名順忍。",
    "T44n1851_014:0745a22": "無生忍者。觀一切法無生無滅平等寂靜。名",
    "T44n1851_014:0745a23": "無生忍。如幻忍者。觀一切法皆悉如幻。一備",
    "T44n1851_014:0745a24": "一切一切成一。因緣虛集無有定性。名如幻",
    "T44n1851_014:0745a25": "忍。如炎忍者。菩薩覺悟一切世間如熱時炎。",
    "T44n1851_014:0745a26": "誑相虛集無有真實。無定方處。名如炎忍。",
    "T44n1851_014:0745a27": "如夢忍者。菩薩解知一切世間如夢所見。非",
    "T44n1851_014:0745a28": "有非無。不壞不著。名如夢忍。如嚮忍者。菩薩",
    "T44n1851_014:0745a29": "善覺究竟彼岸。知一切法皆悉如嚮。分別眾",
    "T44n1851_014:0745b01": "聲如呼聲嚮。不從內出。不從外出。不從內外",
    "T44n1851_014:0745b02": "出。但從緣起。而能巧便種種說法。名如嚮忍。",
    "T44n1851_014:0745b03": "如電忍者。如世電光照眾色像。而無分別。",
    "T44n1851_014:0745b04": "菩薩如是照一切法。而無分別。名如電忍。如",
    "T44n1851_014:0745b05": "化忍者。如世化法非有非無。菩薩如是知一",
    "T44n1851_014:0745b06": "切法非有非無。不取不捨。名如化忍。如空忍",
    "T44n1851_014:0745b07": "者。如世虛空寂無所有。菩薩如是知一切法",
    "T44n1851_014:0745b08": "空無所有。又如虛空體性清淨。菩薩如是知",
    "T44n1851_014:0745b09": "一切法體性清淨。又如虛空無有差別。菩薩",
    "T44n1851_014:0745b10": "如是知一切法等無差別。又如虛空不生不",
    "T44n1851_014:0745b11": "滅。菩薩如是知一切法不生不滅。又如虛空",
    "T44n1851_014:0745b12": "無所分別。菩薩如是心無分別。又如虛空無",
    "T44n1851_014:0745b13": "所不容。菩薩如是於一切法無不攝受。又如",
    "T44n1851_014:0745b14": "虛空廣大無邊。菩薩如是身口及意廣大無",
    "T44n1851_014:0745b15": "邊。又如虛空不生不死。菩薩如是不生不死。",
    "T44n1851_014:0745b16": "有如是等無量種義。如世虛空。名如空忍。十",
    "T44n1851_014:0745b17": "中初一尋詮悟解。後之九種依義以成。十",
    "T44n1851_014:0745b18": "忍之義廣釋如經。但隨名字略舉宗況。",
    "T44n1851_014:0745b19": "180 十無生忍義(一四)十無生忍義三門分別一釋名　二辨相",
    "T44n1851_014:0745b20": "　三就位分別",
    "T44n1851_014:0745b21": "十無生忍如地經說。言無生忍者。汎釋有",
    "T44n1851_014:0745b22": "三。一就法分別。二就因分別。三就果分別。法",
    "T44n1851_014:0745b23": "中有二。一妄想法互相集起。名之為生。生體",
    "T44n1851_014:0745b24": "虛無故曰無生。此即經中空如來藏。二真實",
    "T44n1851_014:0745b25": "法用起名生。體寂無生。此即不空如來藏也。",
    "T44n1851_014:0745b26": "因中有四。一據修分別。六地已還次第修道。",
    "T44n1851_014:0745b27": "地地之中諸行新起。名之為生。七地已上諸",
    "T44n1851_014:0745b28": "行頓修無新起者。故曰無生。二約空有二行",
    "T44n1851_014:0745b29": "分別。六地已前空有間起。名之為生。七地",
    "T44n1851_014:0745c01": "已上寂用雙行無間起者。稱曰無生。三就修",
    "T44n1851_014:0745c02": "行始終分別。七地已還行修未熟。名之為生。",
    "T44n1851_014:0745c03": "如菓未熟說為生菓。八地已上行報純熟。故",
    "T44n1851_014:0745c04": "名無生。四隨義分別。教行集起。名之為生。證",
    "T44n1851_014:0745c05": "行寂滅。名為無生。果中有三。一體用分別。",
    "T44n1851_014:0745c06": "化用集起。名之為生。德體常寂故號無生。二",
    "T44n1851_014:0745c07": "體德分別。有作行德本無今有。方便修起。名",
    "T44n1851_014:0745c08": "之為生。性淨之體本隱今顯。不從緣造。故號",
    "T44n1851_014:0745c09": "無生。三智斷分別。智德集起。名之為生。斷德",
    "T44n1851_014:0745c10": "寂滅。說為無生。今此所論就法言耳。法中",
    "T44n1851_014:0745c11": "亦有無成無出及無滅等。今據一門且說無",
    "T44n1851_014:0745c12": "生。又此十中無生在初。從始為名。故名無生。",
    "T44n1851_014:0745c13": "心安此理。名無生忍此一門竟。次辨其相。無生一",
    "T44n1851_014:0745c14": "味隨詮分十。十名是何。一者無生。二者無成。",
    "T44n1851_014:0745c15": "大本之中說為無起。三名無相。四名無出。大",
    "T44n1851_014:0745c16": "本之中名為無成。五名無失。六名無盡。七名",
    "T44n1851_014:0745c17": "無行。八非有有性。九初中後本等。十真如",
    "T44n1851_014:0745c18": "無分別入一切智智。如地論說。十中前七名",
    "T44n1851_014:0745c19": "事無生。第八名為自性無性。第九名為數差",
    "T44n1851_014:0745c20": "別無生。第十名為作業無生。四中初二破相",
    "T44n1851_014:0745c21": "入如。破遣染淨差別事相以入無生。名事無",
    "T44n1851_014:0745c22": "生。破遣一切諸法體性以入無生。名性無生。",
    "T44n1851_014:0745c23": "後之二種契實離相。離彼因中三世分異。名",
    "T44n1851_014:0745c24": "數差別無生。捨其果中佛智作業。名作業無",
    "T44n1851_014:0745c25": "生。事無生中初無生者。遣初地相。於事分",
    "T44n1851_014:0745c26": "齊初地淨起。名之為生。就理恒如故曰無生。",
    "T44n1851_014:0745c27": "言無成者遣其二地至七地相。若有初地淨",
    "T44n1851_014:0745c28": "法始生。則有二地乃至七地行修漸成。彼",
    "T44n1851_014:0745c29": "生既無。寧有此成。故曰無成。以無行修漸次",
    "T44n1851_014:0746a01": "相起故。大本中說為無起。言無相者遣八地",
    "T44n1851_014:0746a02": "上無功用相。若有生成則可從彼得八地上",
    "T44n1851_014:0746a03": "無功用相。生成既無焉有此相。故曰無相。言",
    "T44n1851_014:0746a04": "無出者遣佛地相。若有前相則可從彼得後",
    "T44n1851_014:0746a05": "際果。名之為出。彼相既無焉有後出。故言",
    "T44n1851_014:0746a06": "無出。以無究竟所成之果故。大本中亦名無",
    "T44n1851_014:0746a07": "成。言無失者遣外凡相。據事外凡有其染過。",
    "T44n1851_014:0746a08": "名之為失。理實本無故曰無失。言無盡者",
    "T44n1851_014:0746a09": "遣內凡地斷煩惱相。若有染失則可斷盡。染",
    "T44n1851_014:0746a10": "失本無寧有所盡。故曰無盡。言無行者遣內",
    "T44n1851_014:0746a11": "外凡地對治行相。若有所盡則有能盡對治",
    "T44n1851_014:0746a12": "之行。所盡既無寧有治行。故曰無行。問曰",
    "T44n1851_014:0746a13": "於事既有生成乃至盡行。何故於理得無所",
    "T44n1851_014:0746a14": "有。釋言。如人夢中所作。於其寤者觀之本無。",
    "T44n1851_014:0746a15": "此亦如是故。得就理說為無失。性無生中",
    "T44n1851_014:0746a16": "非有有性者遣法體性。於世諦中一切諸法",
    "T44n1851_014:0746a17": "各有體性。如色礙性心知性等。據理此性本",
    "T44n1851_014:0746a18": "無所有。是故名為非有有性。此非有性論中",
    "T44n1851_014:0746a19": "說之為法無我。我猶性矣。數差別中初中後",
    "T44n1851_014:0746a20": "等遣其因中時差別相。以實從緣因中則有",
    "T44n1851_014:0746a21": "三世分異。名數差別。七地已前名為過去。於",
    "T44n1851_014:0746a22": "八地中起觀之處說為現在。九地十地名為",
    "T44n1851_014:0746a23": "未來。廢緣論實三世無及。名初中後一切",
    "T44n1851_014:0746a24": "時等。業無生中真如無分別入一切智者。實",
    "T44n1851_014:0746a25": "從緣起成佛果德。名一切智。此智能解一切",
    "T44n1851_014:0746a26": "諸法。說之為入。廢緣論實如性平等無有分",
    "T44n1851_014:0746a27": "別。佛智可得。故言真如無分別入一切智。謂",
    "T44n1851_014:0746a28": "真如中無有分別一切智矣。體相如是此二門竟。",
    "T44n1851_014:0746a29": "次就位論。此無生忍位在何處。義釋有三。一",
    "T44n1851_014:0746b01": "約五忍分別。五忍如上。此無生忍在於七地",
    "T44n1851_014:0746b02": "八地九地。七地始得。八地清淨。九地滿足。二",
    "T44n1851_014:0746b03": "簡勝異劣。六地已前一切未得。七地已上一",
    "T44n1851_014:0746b04": "切得之。問曰。無生與空無我同。是道理空與",
    "T44n1851_014:0746b05": "無我前地已得。何故無生要七地上方乃得",
    "T44n1851_014:0746b06": "乎。釋言。通論體一名異。得無先後。隨義分",
    "T44n1851_014:0746b07": "別。觀因緣相。破遣定性。名為無我。初地中得",
    "T44n1851_014:0746b08": "遣因緣相入法平等。名之為空。謂。前四五六",
    "T44n1851_014:0746b09": "地中。得證法本如無相可起。方名無生。故七",
    "T44n1851_014:0746b10": "地上始能證會。三就實通辨。初地已上皆得",
    "T44n1851_014:0746b11": "無生。故釋論中說。初地上得無生忍。初地",
    "T44n1851_014:0746b12": "菩薩亦能見法不生滅。故若復通論。種性已",
    "T44n1851_014:0746b13": "上亦分得之。十無生忍略辨如是。",
    "T44n1851_014:0746b14": "181 十住義(一四)十住義四門分別一釋名　二辨相　三定位",
    "T44n1851_014:0746b15": "　四起說因緣",
    "T44n1851_014:0746b16": "第一釋名。十住之義出華嚴經。行成不退名",
    "T44n1851_014:0746b17": "之為住。又復自德相應處所亦名為住。通",
    "T44n1851_014:0746b18": "則諸位位莫不是住。故地持中說十三住。別",
    "T44n1851_014:0746b19": "則習種初入住分。離退之首偏名為住。故地",
    "T44n1851_014:0746b20": "持云。善趣之人數退數進。種性菩薩決定堅",
    "T44n1851_014:0746b21": "固無有退轉。住義不同。一門說十。十名是",
    "T44n1851_014:0746b22": "何。一初發心住。二治地住。三修行住。四生貴",
    "T44n1851_014:0746b23": "住。五方便具足住。六正心住。七不退住。八童",
    "T44n1851_014:0746b24": "真住。九法王子住。十灌頂住。住分之始於大",
    "T44n1851_014:0746b25": "菩提起意趣求名初發心住。善修自利利他",
    "T44n1851_014:0746b26": "之道淨治住處名治地住。修護煩惱離小乘",
    "T44n1851_014:0746b27": "行。名修行住。聖法中生種性尊貴。名生貴",
    "T44n1851_014:0746b28": "住。具足善巧度眾生行。名方便具足住。得決",
    "T44n1851_014:0746b29": "定智。於佛法中雖聞邪說正見不動。名正心",
    "T44n1851_014:0746c01": "住。雖聞異說正願不動。名不退住。所行真實",
    "T44n1851_014:0746c02": "離過清淨。如世童子心無欲染。名童真住。亦",
    "T44n1851_014:0746c03": "可。菩薩行業清淨。如世童子真淨無染。名童",
    "T44n1851_014:0746c04": "真住。於佛法王所行住處出生正智。堪住究",
    "T44n1851_014:0746c05": "竟無上菩提。名法王子住。行修上順佛智現",
    "T44n1851_014:0746c06": "前。名灌頂住。亦可。菩薩學一切智能受佛記。",
    "T44n1851_014:0746c07": "名灌頂住。名字如是此一門竟。次辨其相。住有二",
    "T44n1851_014:0746c08": "分。一是修分。二是成分。於諸住前方便造",
    "T44n1851_014:0746c09": "修。名為修分。德成證實廣大不動。名為成分。",
    "T44n1851_014:0746c10": "故經說言。菩薩種性甚深廣大。與法界虛空",
    "T44n1851_014:0746c11": "等。成則證實。分非可言。造修在緣。可以言",
    "T44n1851_014:0746c12": "顯。故地持云。種性麁相我已略說。諸餘實義",
    "T44n1851_014:0746c13": "唯佛世尊能決定知。修分不同略有二種。一",
    "T44n1851_014:0746c14": "者同相。二者別相。於佛所說一切法中解觀",
    "T44n1851_014:0746c15": "成就。名為同相。故經於彼十住之中皆云。菩",
    "T44n1851_014:0746c16": "薩隨所聞法即自開解。不由他悟。一一住中",
    "T44n1851_014:0746c17": "所修各異。名為別相。發心住中相別有三。一",
    "T44n1851_014:0746c18": "發心相。緣佛法僧及緣眾生起菩提心。二所",
    "T44n1851_014:0746c19": "成相。因前發心得十力分。從處非處乃至漏",
    "T44n1851_014:0746c20": "盡。三所學相。學十種法令菩提心轉勝堅固",
    "T44n1851_014:0746c21": "成無上道。如經廣說。治地住中相別有二。一",
    "T44n1851_014:0746c22": "利他行。於諸眾生發十種心。如經廣說。二自",
    "T44n1851_014:0746c23": "利行。學十種法始從多聞乃至安住。亦如經",
    "T44n1851_014:0746c24": "說。修行住中相別有二。一護煩惱行。於一切",
    "T44n1851_014:0746c25": "法十種觀察。謂苦無常空無我等。二護小乘",
    "T44n1851_014:0746c26": "行。於眾生界法界世界十種分別。生貴住中",
    "T44n1851_014:0746c27": "相別有二。一聖法中出生具足行。如彼經說。",
    "T44n1851_014:0746c28": "聖教中生修十種法。一信佛不壞。二究竟於",
    "T44n1851_014:0746c29": "法。三寂然定意。四分別眾生。五分別佛剎。六",
    "T44n1851_014:0747a01": "分別世界。七分別諸業。八分別果報。九分別",
    "T44n1851_014:0747a02": "生死。十分別涅槃。十中初一是同敬智。第",
    "T44n1851_014:0747a03": "二一句是自住處畢竟智。第三一句是真如",
    "T44n1851_014:0747a04": "智。後七是其分別所說智。二上求佛法無有",
    "T44n1851_014:0747a05": "厭足學十種法。謂於三世諸佛法中能解能",
    "T44n1851_014:0747a06": "修。堪能具足。即以為九。等觀諸佛以為第",
    "T44n1851_014:0747a07": "十。方便具足住中相別有二。一化眾生行。",
    "T44n1851_014:0747a08": "廣有十種。謂救眾生饒益安樂一切生等。如",
    "T44n1851_014:0747a09": "經廣說。二知眾生行。修學十種知眾生法。備",
    "T44n1851_014:0747a10": "如經說。正心住中相別有二。一決定信。雖聞",
    "T44n1851_014:0747a11": "異說於佛法中正信不動。二決定智。學十種",
    "T44n1851_014:0747a12": "智觀一切法無相無性不可修等。不退住中",
    "T44n1851_014:0747a13": "相別有二。一不退願。雖聞異說於佛法中求",
    "T44n1851_014:0747a14": "心不退。廣有十種。備如經說。二不退智。具",
    "T44n1851_014:0747a15": "有十種知一切法。亦如經說。童真住中相別",
    "T44n1851_014:0747a16": "有二。一得勝行。於十種法心得安住。謂身行",
    "T44n1851_014:0747a17": "淨口行淨意行。淨隨物受生知眾生等。二淨",
    "T44n1851_014:0747a18": "佛國土。於一切佛剎皆悉能知能動。能持能",
    "T44n1851_014:0747a19": "觀。能詣能遍至等。法王子住中相別有二。一",
    "T44n1851_014:0747a20": "化眾生行。善解十種化眾生法。二求菩提行。",
    "T44n1851_014:0747a21": "於法王處學十種智。權頂住中相別有三。一",
    "T44n1851_014:0747a22": "度眾生堪能修行。成十種智能度眾生。二得",
    "T44n1851_014:0747a23": "甚深所入境界。一切眾生乃至第九法王子",
    "T44n1851_014:0747a24": "菩薩不能測量。三所知廣學十種智知一切",
    "T44n1851_014:0747a25": "法。十住位中曠備法界一切行德。略舉斯耳。",
    "T44n1851_014:0747a26": "體相如是此二門竟。次定其位。位在何處。有人釋",
    "T44n1851_014:0747a27": "言。菩薩十住即是十地。所行與彼十地同故。",
    "T44n1851_014:0747a28": "問曰。若此是十地者。何故經言是菩薩種",
    "T44n1851_014:0747a29": "性甚深廣大與法界虛空等。經言種性明非",
    "T44n1851_014:0747b01": "十地。今正論之在於習種。良以習種離退之",
    "T44n1851_014:0747b02": "始故說為住。問曰。若爾何故所行與十地同。",
    "T44n1851_014:0747b03": "釋言。地法上下同依。依之生信。說為賢首。",
    "T44n1851_014:0747b04": "依之生解。說為十住。依之起行。說為十行。依",
    "T44n1851_014:0747b05": "之以起如實正觀。說為解行。依之證得。說",
    "T44n1851_014:0747b06": "為十地。故地經言。譬如一切書字數說皆初",
    "T44n1851_014:0747b07": "章攝初章為本。十地如是。是一切佛之根本",
    "T44n1851_014:0747b08": "也。行是能得一切佛法。以是所學雖是地法",
    "T44n1851_014:0747b09": "行在習種此三門竟。次明起說因緣之相。六句",
    "T44n1851_014:0747b10": "分別。一明說時。經雖不論准依地經應在第",
    "T44n1851_014:0747b11": "二七日宣說。二明說處。在忉利天妙勝殿",
    "T44n1851_014:0747b12": "上。三明說人。法慧菩薩之所宣說。四明說",
    "T44n1851_014:0747b13": "人所入三昧。法慧菩薩承佛神力入菩薩無",
    "T44n1851_014:0747b14": "量方便三昧。五明加人。十方各千佛世界外。",
    "T44n1851_014:0747b15": "各有千佛世界塵數諸佛。同名法慧。相與",
    "T44n1851_014:0747b16": "加被。六明證人。十方各萬佛世界外。有十",
    "T44n1851_014:0747b17": "佛世界塵數菩薩。同名法慧。雲集作證。十",
    "T44n1851_014:0747b18": "住之義辨之云爾。",
    "T44n1851_014:0747b19": "182 十行義(一四)十行義六門分別一釋名　二辨體　三修起所",
    "T44n1851_014:0747b20": "為　四起行所依　五定位　六起說因緣",
    "T44n1851_014:0747b21": "一門說十。十名是何。一歡喜行。二饒益行。",
    "T44n1851_014:0747b22": "三無恚恨行。四無盡行。五離癡亂行。六善現",
    "T44n1851_014:0747b23": "行。七無著行。八尊重行。九善法行。十真實",
    "T44n1851_014:0747b24": "行。喜心行施亦令他喜。名歡喜行。以持淨",
    "T44n1851_014:0747b25": "戒饒益自他。名饒益行。修忍離瞋。名無恚恨",
    "T44n1851_014:0747b26": "行。懃修精進廣攝善法。名無盡行。常修定意",
    "T44n1851_014:0747b27": "遠離愚癡虛妄分別。名離癡亂行。知法實相",
    "T44n1851_014:0747b28": "般若現前。名善現行。以無著心起諸所行。名",
    "T44n1851_014:0747b29": "無著行。成就種種殊勝善根。名尊重行。成就",
    "T44n1851_014:0747c01": "種種化他善法。名善法行。成就第一誠實之",
    "T44n1851_014:0747c02": "語。如說能行如行能說。名真實行。名義如是",
    "T44n1851_014:0747c03": "此一門竟。次辨行體。行有二分。一者修分。隨緣",
    "T44n1851_014:0747c04": "進習。二者成分。證實平等廣大不動。故經",
    "T44n1851_014:0747c05": "說言。是菩薩行業廣大如法界。究竟如虛空。",
    "T44n1851_014:0747c06": "成分即實難以言論。修分在緣。易以言曉。今",
    "T44n1851_014:0747c07": "依修分次第辨釋。歡喜行者布施為體。故經",
    "T44n1851_014:0747c08": "說言。行歡喜時為大施主。悉捨所有等施眾",
    "T44n1851_014:0747c09": "生。但行施時生喜有二。一生自喜。故經說",
    "T44n1851_014:0747c10": "言。施已無悔。不以煩重而生憂惱。倍復歡喜",
    "T44n1851_014:0747c11": "我得善利。二生他喜。故經說言。修歡喜時一",
    "T44n1851_014:0747c12": "切眾生歡喜愛敬。饒益行者以戒為體。故經",
    "T44n1851_014:0747c13": "說言。持戒清淨於色聲等心無染著。設有諸",
    "T44n1851_014:0747c14": "魔將諸天女及餘樂具不起惡念。但持戒時",
    "T44n1851_014:0747c15": "所益有二。一者自益。故經說言。我持淨戒",
    "T44n1851_014:0747c16": "離一切纏憂悲苦惱成就菩提。二者益他。故",
    "T44n1851_014:0747c17": "經說言。一切眾生未度者度未解者解。如是",
    "T44n1851_014:0747c18": "一切無恚恨者以忍為體。故經說言。常修忍",
    "T44n1851_014:0747c19": "辱。設有無量無數眾生一一各以無數舌無",
    "T44n1851_014:0747c20": "數手毀辱菩薩不生瞋惱。無盡行者精進為",
    "T44n1851_014:0747c21": "體。故經說言。懃修精進最勝第一大精進等。",
    "T44n1851_014:0747c22": "離癡亂者以定為體。故彼經言。第一正念",
    "T44n1851_014:0747c23": "未曾散亂。於一切行一切法中皆無癡亂。善",
    "T44n1851_014:0747c24": "現行者智慧為體。於中分別略有二種。一",
    "T44n1851_014:0747c25": "順空行。成就寂靜身口意業。知一切法皆無",
    "T44n1851_014:0747c26": "所有。故經說言。知一切眾生無性為性。一切",
    "T44n1851_014:0747c27": "諸法無為為性。一切佛剎無相為相。究竟三",
    "T44n1851_014:0747c28": "世皆悉無性。如是一切。二隨有行。故彼經",
    "T44n1851_014:0747c29": "言。亦復不捨菩提之心。不捨教化一切眾生。",
    "T44n1851_014:0748a01": "增長悲慈。如是一切。無著行者。大方便慧",
    "T44n1851_014:0748a02": "發起勝行。以之為體。故彼經說。以無著心起",
    "T44n1851_014:0748a03": "諸所行。無著心者是方便智。於有不染。於空",
    "T44n1851_014:0748a04": "不住。故能起行。所起諸行即是發起殊勝行",
    "T44n1851_014:0748a05": "也。尊重行者。以一切種成就善根為體。故",
    "T44n1851_014:0748a06": "經說言。菩薩成就尊重善根不壞善根最勝",
    "T44n1851_014:0748a07": "善根不可思議無盡無退無比寂靜乃至一",
    "T44n1851_014:0748a08": "切佛法善根。於中分別略有二種。一報行成。",
    "T44n1851_014:0748a09": "先修今熟。二發起勝。曠集眾行趣向菩提。",
    "T44n1851_014:0748a10": "善法行者。以一切種化眾生行為體。故經說",
    "T44n1851_014:0748a11": "言。為人天等一切眾生作清涼池。具一切",
    "T44n1851_014:0748a12": "種陀羅尼門無礙辨才種種音聲種種身等。",
    "T44n1851_014:0748a13": "真實行者。以所修習諸佛如來一切種德為",
    "T44n1851_014:0748a14": "體。故經說言。學三世諸佛真實語。入三世諸",
    "T44n1851_014:0748a15": "佛性。與三世諸佛善根等具佛十力四無畏",
    "T44n1851_014:0748a16": "等。如是一切。體相如是此二門竟。次辨所為。所",
    "T44n1851_014:0748a17": "為有四。一為厭有為故修諸行。二為求菩提",
    "T44n1851_014:0748a18": "滿足佛德故修諸行。三為益眾生欲於現在",
    "T44n1851_014:0748a19": "及未來世救度眾生故修諸行。四為求實際",
    "T44n1851_014:0748a20": "為證法如故修諸行。故彼經言。欲知清淨平",
    "T44n1851_014:0748a21": "等法故修行精進。理實諸行皆具此四。但經",
    "T44n1851_014:0748a22": "文中有說不說。隱顯故爾。四中前三為求世",
    "T44n1851_014:0748a23": "法。後一求理。所為如是此三門竟。次明所依。所",
    "T44n1851_014:0748a24": "依有二。一依世諦修習諸行。二依真諦。如",
    "T44n1851_014:0748a25": "歡喜中依於施者受者財物修行布施。是依",
    "T44n1851_014:0748a26": "世諦。不見施者受者財物若業若果。如是一",
    "T44n1851_014:0748a27": "切名依真諦。歡喜既然。諸行類爾此四門竟。次",
    "T44n1851_014:0748a28": "定其位。位在何處。有人釋言。在初地上。所",
    "T44n1851_014:0748a29": "行即是十地法。故問曰。若此是十地者何故。",
    "T44n1851_014:0748b01": "經言。欲令菩薩種性清淨願種不轉行種不",
    "T44n1851_014:0748b02": "斷。以偈頌乎。經中說云種性清淨。明非十",
    "T44n1851_014:0748b03": "地。今正論之位在性種。以性種中行種建",
    "T44n1851_014:0748b04": "立故名十行。問曰。經中直云欲令種性清淨。",
    "T44n1851_014:0748b05": "云何得知。偏在性種。釋言。文中雖無此判",
    "T44n1851_014:0748b06": "准說因緣。過前十住劣後迴向及與十地。明",
    "T44n1851_014:0748b07": "在性種。問曰。若此是性種者何故所行與十",
    "T44n1851_014:0748b08": "地同。釋言。此義前十住中已廣分別。十地之",
    "T44n1851_014:0748b09": "法上下同依故。此所學雖是地法不妨成行。",
    "T44n1851_014:0748b10": "在於性種。位分如是此五門竟。次明起說因緣之",
    "T44n1851_014:0748b11": "相。六句辨之。一明說時。文雖不辨准依地經",
    "T44n1851_014:0748b12": "當應亦在第二七日。二明說處。在炎摩天宮",
    "T44n1851_014:0748b13": "寶莊嚴殿。三明說人。功德林菩薩之所宣說。",
    "T44n1851_014:0748b14": "四明說人所入三昧。說此法時承佛威神入",
    "T44n1851_014:0748b15": "菩薩善伏三昧。五明加人。十方各過萬佛世",
    "T44n1851_014:0748b16": "界塵數界外。各有萬佛世界塵數諸佛。同名",
    "T44n1851_014:0748b17": "功德林。相與加被。六明證人。十方各過十萬",
    "T44n1851_014:0748b18": "佛剎塵數界外。各有十萬佛剎塵數菩薩。同",
    "T44n1851_014:0748b19": "名功德林。雲集作證。十行如是。",
    "T44n1851_014:0748b20": "183 十迴向義(一四)十迴向義四門分別一釋名義　二辨相　三",
    "T44n1851_014:0748b21": "定從　四起說因緣",
    "T44n1851_014:0748b22": "十迴向義出華嚴經。迴已善法有所趣向。故",
    "T44n1851_014:0748b23": "名迴向。迴向不同。一門說十。十名是何。一",
    "T44n1851_014:0748b24": "救護一切眾生離眾生相迴向。二不壞迴向。",
    "T44n1851_014:0748b25": "三等一切佛迴向。四至一切處迴向。五無",
    "T44n1851_014:0748b26": "盡功德藏迴向。六隨順一切堅固善根迴向。",
    "T44n1851_014:0748b27": "七等心隨順一切眾生迴向。八如相迴向。九",
    "T44n1851_014:0748b28": "無縛無著解脫迴向。十法界無量迴向。救護",
    "T44n1851_014:0748b29": "眾生離眾生相者。就所迴以名。菩薩修行六",
    "T44n1851_014:0748c01": "波羅蜜攝取眾生。令離一切煩惱業苦安住",
    "T44n1851_014:0748c02": "菩提。名救眾生。等救濟不簡怨親善惡等別。",
    "T44n1851_014:0748c03": "名離眾生相。迴此善根有所趣向。名救眾生",
    "T44n1851_014:0748c04": "離眾生相迴向。不壞迴向者亦就所迴以名。",
    "T44n1851_014:0748c05": "如經中說。於佛菩薩及一切法得不壞信。名",
    "T44n1851_014:0748c06": "為不壞。迴此善根有所趣向。名不壞迴向。等",
    "T44n1851_014:0748c07": "一切佛迴向者就所學為名。經言。菩薩學過",
    "T44n1851_014:0748c08": "去未來現在諸佛所作迴向。名等一切佛迴",
    "T44n1851_014:0748c09": "向。於此門中上願諸佛具一切佛十種快樂。",
    "T44n1851_014:0748c10": "謂不思議三昧解脫大悲樂。廣如經說。次願",
    "T44n1851_014:0748c11": "菩薩滿一切行究竟佛德。下願眾生出離一",
    "T44n1851_014:0748c12": "切煩惱業苦。具菩薩行備佛功德。至一切處",
    "T44n1851_014:0748c13": "迴向者。就其所成行益為名。如經中說。菩薩",
    "T44n1851_014:0748c14": "所修一切善根用以迴向。以迴向力令此善",
    "T44n1851_014:0748c15": "根至一切處。譬如實際無所不至。名至一切",
    "T44n1851_014:0748c16": "處迴向。謂至一切佛法僧處無盡供養。至一",
    "T44n1851_014:0748c17": "切行處具足修習。至一切果處具足成滿。至",
    "T44n1851_014:0748c18": "一切佛剎處具足莊嚴。至一切眾生處具足",
    "T44n1851_014:0748c19": "攝化。至一切法處具足解知。如是等也。無盡",
    "T44n1851_014:0748c20": "功德藏迴向者。就所迴向為名。如經中說。",
    "T44n1851_014:0748c21": "迴己所修無盡功德有所趣向。名無盡功德",
    "T44n1851_014:0748c22": "藏迴向。亦得從於所求所成以立其名。求佛",
    "T44n1851_014:0748c23": "菩薩無盡功德能成無盡功德善根。名無盡",
    "T44n1851_014:0748c24": "功德藏迴向。隨順一切堅固善根迴向者。從",
    "T44n1851_014:0748c25": "所成彰名。迴己所修施等善根有所趣向。為",
    "T44n1851_014:0748c26": "佛守護能成一切堅固善根。名隨順一切堅",
    "T44n1851_014:0748c27": "固善根迴向。故經說言。住此迴向為無量",
    "T44n1851_014:0748c28": "佛之所守護。得堅固法堅固善根堅固願。等",
    "T44n1851_014:0748c29": "心隨順一切眾生迴向者。就所益彰名。菩薩",
    "T44n1851_014:0749a01": "增長一切善根迴。以等益一切眾生。名等心",
    "T44n1851_014:0749a02": "隨順一切眾生迴向。如相迴向者。就所依彰",
    "T44n1851_014:0749a03": "名。菩薩所成種種善根同證一切。故曰如",
    "T44n1851_014:0749a04": "相。故經中說。種種善根一觀不二。迴此善根",
    "T44n1851_014:0749a05": "有所趣向。名如相迴向。又復菩薩迴向之心",
    "T44n1851_014:0749a06": "依於種種真如門起。是故亦名如相迴向。亦",
    "T44n1851_014:0749a07": "可。此就譬況為名。隨一切法以辨真如。如義",
    "T44n1851_014:0749a08": "無邊。如經廣說。所謂性如相如法如行如境",
    "T44n1851_014:0749a09": "界安立如量如充滿如久住如等。迴向善",
    "T44n1851_014:0749a10": "根同彼如相。於一切法差別異求名如相迴",
    "T44n1851_014:0749a11": "向。故經說言。如性如善根亦爾。迴向求知",
    "T44n1851_014:0749a12": "一切法性。如相如善根亦爾。迴向求知一切",
    "T44n1851_014:0749a13": "法相。如是等也。無縛無著解脫迴向者。就迴",
    "T44n1851_014:0749a14": "向心以立名也。於一切法心無取執。名無縛",
    "T44n1851_014:0749a15": "無著。於法自在稱曰解脫。菩薩不輕一切善",
    "T44n1851_014:0749a16": "法。以無縛無著解脫之心迴向彼善法。求普",
    "T44n1851_014:0749a17": "賢行能具普賢一切種德。名無縛無著解脫",
    "T44n1851_014:0749a18": "迴向。法界無量迴向者。就所求彰名。菩薩修",
    "T44n1851_014:0749a19": "習無盡善根。迴之願求法界差別無量功德。",
    "T44n1851_014:0749a20": "名為法界無量迴向。名義如是此一門竟。次辨其",
    "T44n1851_014:0749a21": "相。此十迴向大別有三。一迴向眾生所修善",
    "T44n1851_014:0749a22": "根。迴向施眾生。願令出離一切煩惱業苦。",
    "T44n1851_014:0749a23": "具菩薩行滿足佛德。二迴向菩提所修善根。",
    "T44n1851_014:0749a24": "求一切智。三迴向實際所修善法。願證實際",
    "T44n1851_014:0749a25": "於一切法不取不捨。迴向雖眾要不出此。體",
    "T44n1851_014:0749a26": "相如是此二門竟。次定其位。隨義通論迴向之心",
    "T44n1851_014:0749a27": "無處不有。今此所辨在於解行。過前種性劣",
    "T44n1851_014:0749a28": "於十地。以此測尋明在解行。以解行中隣於",
    "T44n1851_014:0749a29": "出道故修迴向。隨順趣入。位別如是此三門竟。",
    "T44n1851_014:0749b01": "次明起說因緣之相。六句辨之。一明說時。文",
    "T44n1851_014:0749b02": "中不辨。准依地經當應亦在第二七日。二明",
    "T44n1851_014:0749b03": "說處。在兜率天一切寶莊嚴殿。三明說人。金",
    "T44n1851_014:0749b04": "剛幢菩薩之所宣說。四明說人所入三昧。入",
    "T44n1851_014:0749b05": "菩薩明智三昧。五明加人。十方各過百萬佛",
    "T44n1851_014:0749b06": "剎塵數界外。各有百萬佛剎塵數諸佛。同名",
    "T44n1851_014:0749b07": "金剛幢。相與加被。六明證人。十方各過百萬",
    "T44n1851_014:0749b08": "佛剎塵數界外。各有百萬佛剎塵數菩薩。同",
    "T44n1851_014:0749b09": "名金剛幢。雲集作證。迴向義廣難以具論。今",
    "T44n1851_014:0749b10": "隨宗要辨之略爾。",
    "T44n1851_014:0749b11": "184 十地義(一四)十地義四門分別一釋名　二辨體　三論位",
    "T44n1851_014:0749b12": "　四起說因緣",
    "T44n1851_014:0749b13": "第一釋名。所言地者論釋不同。依毘婆娑",
    "T44n1851_014:0749b14": "住處解地。故彼論言。十階住處名為十地。若",
    "T44n1851_014:0749b15": "依地持兩義辨釋。一持義解地。故彼論首標",
    "T44n1851_014:0749b16": "舉地法。以持釋之。二能生釋地。彼論言。",
    "T44n1851_014:0749b17": "自受行故名之為住。攝受眾生。因之為地。若",
    "T44n1851_014:0749b18": "依地論四義辨釋。一生二成三住四持。故",
    "T44n1851_014:0749b19": "彼論言。生成佛智住持名地。生之與成望於",
    "T44n1851_014:0749b20": "佛果。始起名生。終滿曰成。亦可。望佛為因",
    "T44n1851_014:0749b21": "名生。為緣稱成。地之一法云何為因。而復稱",
    "T44n1851_014:0749b22": "緣。據今因時果全未有。辨無令有。故名為",
    "T44n1851_014:0749b23": "因。據彼當果果是可有。可有之法地能令現。",
    "T44n1851_014:0749b24": "目之為緣。亦可。地有證教之別。果有性淨方",
    "T44n1851_014:0749b25": "便之異。望性淨果證道為因。教道為緣。望方",
    "T44n1851_014:0749b26": "便果教道為因。證道為緣。故得就地說因說",
    "T44n1851_014:0749b27": "緣。所言住者當分為言。德成之處名之為",
    "T44n1851_014:0749b28": "住。所言持者通望因果。如似初地望二地說",
    "T44n1851_014:0749b29": "持。乃至望佛諸地望後次第例然。良以地中",
    "T44n1851_014:0749c01": "備含多義故。致釋者種種別異。地法不同。一",
    "T44n1851_014:0749c02": "門說十。十名是何。一歡喜地二離垢地三名",
    "T44n1851_014:0749c03": "明地四名炎地五難勝地六現前地七遠行地",
    "T44n1851_014:0749c04": "八不動地九善慧地十法雲地。歡喜地者經",
    "T44n1851_014:0749c05": "中亦名淨心地也。成就無上自利利他行。初",
    "T44n1851_014:0749c06": "證聖處多生歡喜。故名歡喜。住此地時於真",
    "T44n1851_014:0749c07": "如中證心清淨。名淨心地。又於三寶得清淨",
    "T44n1851_014:0749c08": "信。亦名淨心。然此初地對前凡位應名聖",
    "T44n1851_014:0749c09": "地。對彼凡夫取我之障應名無我地。對前",
    "T44n1851_014:0749c10": "位應名證地。對後修道應名見地。如是多義",
    "T44n1851_014:0749c11": "不可並陳。且就利益名為歡喜。離垢地者起",
    "T44n1851_014:0749c12": "信論中名具戒地。地持名增上戒地。離能起",
    "T44n1851_014:0749c13": "誤心犯戒煩惱垢等。清淨戒具足名離垢地。",
    "T44n1851_014:0749c14": "具淨戒故名具戒地。戒行殊勝名增上戒。言",
    "T44n1851_014:0749c15": "明地者釋有三義。一得他上地證光明相。故",
    "T44n1851_014:0749c16": "名明地。地持論言。彼四地上無生行慧。此",
    "T44n1851_014:0749c17": "名光明。因彼光明故名明地。二此地中得禪",
    "T44n1851_014:0749c18": "方便決定慧明。故名明地。故地持言。三昧",
    "T44n1851_014:0749c19": "照明名為明地。二隨聞思修照法顯現。故名",
    "T44n1851_014:0749c20": "明地。故地持云。法照明故名為明地。言炎地",
    "T44n1851_014:0749c21": "者釋有兩義。一就證體釋。如地論說。不",
    "T44n1851_014:0749c22": "忘煩惱薪智火能燒。故名炎地。前三地中",
    "T44n1851_014:0749c23": "分別之解名為不忘。此為四地智火。所焚義",
    "T44n1851_014:0749c24": "說為薪。四地證智對前惑薪義說為火。捨前",
    "T44n1851_014:0749c25": "分別故曰能燒。此之治能如世火炎焚燒諸",
    "T44n1851_014:0749c26": "物。故名炎地。二就用解釋。如地論說。證智",
    "T44n1851_014:0749c27": "法明摩尼寶中放阿含光。故名炎地。此明菩",
    "T44n1851_014:0749c28": "薩依證智體所起阿含教知作用如殊光炎",
    "T44n1851_014:0749c29": "名為炎矣。難勝地者論釋不同。若依地持",
    "T44n1851_014:0750a01": "得決定智難可勝過。故名難勝。若依地論",
    "T44n1851_014:0750a02": "得出世智方便善巧能度難度。名難勝地。得",
    "T44n1851_014:0750a03": "出世智方便善巧釋其難也。能度難度解其",
    "T44n1851_014:0750a04": "勝也。度名為到。到出世難勝前三地。到彼方",
    "T44n1851_014:0750a05": "便善巧之難勝第四地。以彼不能隨世間故。",
    "T44n1851_014:0750a06": "現前地者般若波羅蜜有間大智現前名現",
    "T44n1851_014:0750a07": "前地。遠行地者起信論中名方便具足地。地",
    "T44n1851_014:0750a08": "持名為有行有開發無相住。善修無相行功",
    "T44n1851_014:0750a09": "用究竟。能過世間二乘出世間道名遠行地。",
    "T44n1851_014:0750a10": "修道畢竟行方便具足。功用未捨名有行有",
    "T44n1851_014:0750a11": "開。有功用行故名有行。有功用修共相開發",
    "T44n1851_014:0750a12": "名為有開。寂用雙行離間隔相故名無相。不",
    "T44n1851_014:0750a13": "動地者起信論中名色自在地。地持論中名",
    "T44n1851_014:0750a14": "決定地。亦名無行無開發無相住。報行純熟",
    "T44n1851_014:0750a15": "無相無間名不動地。於此地中修淨土行。色",
    "T44n1851_014:0750a16": "中自在名色自在。法流水中決定上昇名決",
    "T44n1851_014:0750a17": "定地。捨離功用名無行無開。離其間隔及功",
    "T44n1851_014:0750a18": "用相故名無相。善慧地者起信論中名心自",
    "T44n1851_014:0750a19": "在地。地持名為決定行地。亦名無礙住。無礙",
    "T44n1851_014:0750a20": "力說法成就利他行。慧用善巧名善慧地。",
    "T44n1851_014:0750a21": "於此地中善知物心名心自在。依前決定上",
    "T44n1851_014:0750a22": "上進求名決定行。具足此無礙辨才名無礙",
    "T44n1851_014:0750a23": "住。法雲地者地持論中名究竟地。亦名最上",
    "T44n1851_014:0750a24": "住。菩薩得大法身具足自在名法雲地。學中",
    "T44n1851_014:0750a25": "窮滿名究竟地。菩薩中極名最上住。名義",
    "T44n1851_014:0750a26": "如是此一門竟。次辨體相。十地是位。位無別體。",
    "T44n1851_014:0750a27": "攬行以成。成位之行開合不定。或總為一。所",
    "T44n1851_014:0750a28": "謂菩薩願善決定海納眾行。備苞萬德諸德",
    "T44n1851_014:0750a29": "相攝。皆得為一。以願行主故偏論之。或分為",
    "T44n1851_014:0750b01": "二。所謂菩薩證教兩行備如前解。或離為三。",
    "T44n1851_014:0750b02": "謂同相三道。一證二助三是不住。亦如上釋。",
    "T44n1851_014:0750b03": "又戒定慧亦得分三。或別為四。謂。聞思修",
    "T44n1851_014:0750b04": "證。飡教名聞。求義曰思。進行名修。得實云",
    "T44n1851_014:0750b05": "證。或說為五。謂。聞思修報生識智及與證行。",
    "T44n1851_014:0750b06": "又五方便亦得分五。如地論說。一觀方便",
    "T44n1851_014:0750b07": "諸地觀解。二得方便諸地得證。三增上方便",
    "T44n1851_014:0750b08": "依證所成一切行德。四不退方便前三堅固。",
    "T44n1851_014:0750b09": "五盡至方便前三滿足。或分為六。謂。六決定",
    "T44n1851_014:0750b10": "如前六種決定章中具廣分別。又六波羅蜜",
    "T44n1851_014:0750b11": "亦得分六。或說為八。如彼相續解脫經說。一",
    "T44n1851_014:0750b12": "方便淨。趣地方便。二者心淨。初入地心。三悲",
    "T44n1851_014:0750b13": "心淨。正住地中起行方便四波羅蜜淨。於諸",
    "T44n1851_014:0750b14": "地中所修諸度。五見佛淨。於地果中多見諸",
    "T44n1851_014:0750b15": "佛。六成熟眾生淨。見諸佛時起四攝法成",
    "T44n1851_014:0750b16": "熟眾生。七者生淨。謂。十王等。八者力淨。謂。",
    "T44n1851_014:0750b17": "攝根中神力十事及願智果。或說為十。謂。信",
    "T44n1851_014:0750b18": "等十行故。地持云。信等十法淨一切地。又",
    "T44n1851_014:0750b19": "十波羅蜜亦得分十。並如前釋。或復分為三",
    "T44n1851_014:0750b20": "十七品。亦得離為八萬四千諸度法門。廣則",
    "T44n1851_014:0750b21": "無量。此等開合各據一門。廣無量異盈狹",
    "T44n1851_014:0750b22": "無減小。地體如是此二門竟。次辨地位。開合不",
    "T44n1851_014:0750b23": "定。或說為一。如彼證信二地分別。初地已",
    "T44n1851_014:0750b24": "上同名證地。或分為二。謂。見與修。初地名",
    "T44n1851_014:0750b25": "見。二地已上同名為修。又復功用及無功用",
    "T44n1851_014:0750b26": "亦得分二。七地已還名為功用。八地已上名",
    "T44n1851_014:0750b27": "無功用。或分為三。所謂見修及無功用。廣如",
    "T44n1851_014:0750b28": "上釋。或離為四。四中乃有四門不同。一約解",
    "T44n1851_014:0750b29": "分別。如仁王說。初二三地名為信忍。四五",
    "T44n1851_014:0750c01": "六地名為順忍。七八九地名無生忍。十地名",
    "T44n1851_014:0750c02": "為寂滅忍矣。二據修分別。如地持說。初至",
    "T44n1851_014:0750c03": "五地名無相修。六地七地無相修淨。八地九",
    "T44n1851_014:0750c04": "地無相修果。亦名為廣。十地名為無相修果",
    "T44n1851_014:0750c05": "成。三就所淨以分四種。如彼相續解脫經說。",
    "T44n1851_014:0750c06": "一者願淨。謂。初地中起十大願。二者戒淨。第",
    "T44n1851_014:0750c07": "二地中淨戒成就。三者定淨。第三地中禪定",
    "T44n1851_014:0750c08": "增上。四增上慧及上上出生淨。謂。四地上",
    "T44n1851_014:0750c09": "所起行德。四五六地名增上慧。餘名上上",
    "T44n1851_014:0750c10": "出生淨矣。四就位相以別四種。如地持說。",
    "T44n1851_014:0750c11": "一淨心地。局在歡喜。二行迹地。謂。從二地乃",
    "T44n1851_014:0750c12": "至七地。此起修道故曰行迹。三決定地。謂。八",
    "T44n1851_014:0750c13": "地上。四究竟地。謂。第十地。或分為五。如地",
    "T44n1851_014:0750c14": "持說。就前末後四種之中分決定地以為二",
    "T44n1851_014:0750c15": "種。第八一地名決定地。第九一地名決定行。",
    "T44n1851_014:0750c16": "通餘說五。或說為八。如地持說。四五六地同",
    "T44n1851_014:0750c17": "名正見。餘各為一。故得為八。或說為十。始從",
    "T44n1851_014:0750c18": "歡喜乃至法雲。隨行細分亦可無量。今據一",
    "T44n1851_014:0750c19": "門且論十種。此十難分。故經與論十門階別。",
    "T44n1851_014:0750c20": "其十是何。一者趣他方便不同。如地持說。",
    "T44n1851_014:0750c21": "菩薩先於解行地中依世俗禪。修習一切菩",
    "T44n1851_014:0750c22": "提分法。廣興大願轉惡趣報入歡喜地。餘地",
    "T44n1851_014:0750c23": "方便如地持說。修十真心入離垢地。修習",
    "T44n1851_014:0750c24": "十種深念之心入第三地。起十思量入第四",
    "T44n1851_014:0750c25": "地。修十平等深淨之心入第五地。修十平等",
    "T44n1851_014:0750c26": "法入第六地。十方便慧發起勝行入第七地。",
    "T44n1851_014:0750c27": "總前諸地以為方便。及修十種無生忍行入",
    "T44n1851_014:0750c28": "第八地。修十自利利他之行入第九地。總修",
    "T44n1851_014:0750c29": "方便以滿地分入第十地。二初住有異。歡",
    "T44n1851_014:0751a01": "喜地中菩提心生以為初住。第二地中律儀",
    "T44n1851_014:0751a02": "戒淨以為初住。第三地中修護煩惱護小乘",
    "T44n1851_014:0751a03": "心方便攝行以為初住。第四地中十種法智",
    "T44n1851_014:0751a04": "教化成就以為初住。第五地中成就十種順",
    "T44n1851_014:0751a05": "如道行以為初住。第六地中大悲為首。大悲",
    "T44n1851_014:0751a06": "增上大悲滿足。觀世生滅以為初住。第七地",
    "T44n1851_014:0751a07": "中修無量種無功用行以為初住。第八地中",
    "T44n1851_014:0751a08": "無生忍淨及得勝行以為初住。第九地中得",
    "T44n1851_014:0751a09": "智成就以為初住。第十地中三昧滿足以為",
    "T44n1851_014:0751a10": "初住。三正住有殊。歡喜地中修信精進迴向",
    "T44n1851_014:0751a11": "善根以為正住。第二地中攝善根戒淨及攝",
    "T44n1851_014:0751a12": "眾生方便之行以為正住。第三地中修世八",
    "T44n1851_014:0751a13": "禪以為正住。第四地中道品行觀以為正住。",
    "T44n1851_014:0751a14": "第五地中修不住道以為正住。第六地中廣",
    "T44n1851_014:0751a15": "觀因緣以為正住。第七地中二行無間以為",
    "T44n1851_014:0751a16": "正住。第八地中修淨佛土及十自在以為正",
    "T44n1851_014:0751a17": "住。第九地中善知十一稠林之行以為正住。",
    "T44n1851_014:0751a18": "第十地中受佛智識職以為正住。四地果",
    "T44n1851_014:0751a19": "有別。歡喜地中起十大願修行十行以為地",
    "T44n1851_014:0751a20": "滿。第二地中攝生戒成以為地滿。第三地中",
    "T44n1851_014:0751a21": "得四無量五神通等以為地滿。第四中離煩",
    "T44n1851_014:0751a22": "惱業起增上欲。報恩精進本心界滿以為地",
    "T44n1851_014:0751a23": "滿。第五地中攝德起修。化生隨世以為地滿。",
    "T44n1851_014:0751a24": "第六地中對治滅障修行三昧。不壞自在以",
    "T44n1851_014:0751a25": "為地滿。第七地中業淨三昧過地勝行以為",
    "T44n1851_014:0751a26": "地滿。第八地中大勝之行以為地滿。第九地",
    "T44n1851_014:0751a27": "中智成口成法師自在以為地滿。第十地中",
    "T44n1851_014:0751a28": "智慧解脫三昧總持神通行等以為地滿。廣",
    "T44n1851_014:0751a29": "如經說。五據修以分。初地修願。二地修戒。三",
    "T44n1851_014:0751b01": "地習定。四地修習道品之慧。五地修行諦相",
    "T44n1851_014:0751b02": "應慧。六地修習緣起之慧。第七地中修無",
    "T44n1851_014:0751b03": "量種及無功用。第八地中修淨佛土。第九地",
    "T44n1851_014:0751b04": "修習說法智行。第十地修習微細智行。六就",
    "T44n1851_014:0751b05": "行以別。行謂檀等十波羅蜜。初地起檀。二",
    "T44n1851_014:0751b06": "地起戒。乃至十地智波羅蜜。廣如經說。七",
    "T44n1851_014:0751b07": "就報顯異。初地多作閻浮提王。二地多作轉",
    "T44n1851_014:0751b08": "輪聖王。乃至十地多作摩醯首羅天王。八",
    "T44n1851_014:0751b09": "寄數彰別。初地得百三昧知百佛神力等。乃",
    "T44n1851_014:0751b10": "至十地得十不可說百千佛國土微塵三昧",
    "T44n1851_014:0751b11": "等。九就喻論差。喻別有六。謂。胎藏練金山河",
    "T44n1851_014:0751b12": "海珠。胎藏一喻論家為況。後之五喻經家",
    "T44n1851_014:0751b13": "為譬。十對障以分。障有十種。始從凡夫我相",
    "T44n1851_014:0751b14": "障乃至第十於諸法中不得自在障。廣如上",
    "T44n1851_014:0751b15": "釋。翻對此障故說十地。位別如是此三門竟。次",
    "T44n1851_014:0751b16": "明起說因緣之相。七句辨之。一明說時。佛",
    "T44n1851_014:0751b17": "成道已第二七日即便宣說。二明說處。在他",
    "T44n1851_014:0751b18": "化天自在王宮摩尼藏殿。三明說人。是金剛",
    "T44n1851_014:0751b19": "藏菩薩宣說。四明請主。謂解脫月。五明說人",
    "T44n1851_014:0751b20": "所入三昧。入大智慧光明三昧。亦名大乘",
    "T44n1851_014:0751b21": "光明三昧。六明加人。十方各過十億佛土微",
    "T44n1851_014:0751b22": "塵數世界有十億佛土微塵數佛。同名金剛",
    "T44n1851_014:0751b23": "藏相與加被。七明證人。十方各過十億佛土",
    "T44n1851_014:0751b24": "微塵數界有十億佛土塵數菩薩。同名金剛",
    "T44n1851_014:0751b25": "藏雲集作證。十地之相辨之麁爾。",
    "T44n1851_014:0751b26": "185 十功德義(一四)十功德義三門分別一釋名　二辨相　三約",
    "T44n1851_014:0751b27": "對五行定其位分",
    "T44n1851_014:0751b28": "初釋其名。十功德義出涅槃經。功謂功能。",
    "T44n1851_014:0751b29": "能破生死能得涅槃能度眾生。名之為功。此",
    "T44n1851_014:0751c01": "功是其善行家德。故云功德。如清冷等是水",
    "T44n1851_014:0751c02": "之德。此德淵深妙過情取。體寂無為諸相不",
    "T44n1851_014:0751c03": "及。故經說言。不與聲聞辟支佛共。不可思",
    "T44n1851_014:0751c04": "議聞者驚怖。非內非外非難非易。非相非非",
    "T44n1851_014:0751c05": "相。非是世法無有相貌世間所無。然德體雖",
    "T44n1851_014:0751c06": "寂而義充法界。法界體德難以定論。今據一",
    "T44n1851_014:0751c07": "門且說十種。其十是何。一入智功德。二起",
    "T44n1851_014:0751c08": "通功德。三大無量功德。四十利益成就功",
    "T44n1851_014:0751c09": "德。五者五事報果功德。六心自在功德。七",
    "T44n1851_014:0751c10": "修習對治功德。八對治成就功德。九修習正",
    "T44n1851_014:0751c11": "道功德。十正道成就功德。此乃釋者隨義",
    "T44n1851_014:0751c12": "以名。經中不辨。十中前六自分功德。後四",
    "T44n1851_014:0751c13": "勝進觀解。趣實名為入智。妙用隨緣稱曰起",
    "T44n1851_014:0751c14": "通。化心深廣名大無量。行德建立名利益成。",
    "T44n1851_014:0751c15": "勝報圓具名報果成。具金剛定所為無礙名",
    "T44n1851_014:0751c16": "心自在。善修四種之離過道名修對治。解",
    "T44n1851_014:0751c17": "脫德立名對治成。起修上順名習正道。道品",
    "T44n1851_014:0751c18": "德備名正道成。名義如是此一門竟。次辨其相。初",
    "T44n1851_014:0751c19": "功德中差別有五。一所不聞者而能得聞。二",
    "T44n1851_014:0751c20": "者聞已能為利益。三者能斷疑惑之心。四者",
    "T44n1851_014:0751c21": "慧心正直不曲。五者能知如來密藏。五",
    "T44n1851_014:0751c22": "中初一是其聞慧。次二思慧。次一修慧。",
    "T44n1851_014:0751c23": "後一證智。初言不聞而能聞者。聖道佛性菩",
    "T44n1851_014:0751c24": "提涅槃三寶性相。諸餘凡夫二乘法中所未",
    "T44n1851_014:0751c25": "曾聞。今因此經悉得聞之。是名不聞而能得",
    "T44n1851_014:0751c26": "聞。就思慧中初門成益。後門遣疑。所言聞",
    "T44n1851_014:0751c27": "已能為益者。聞此經已書寫讀誦。為他廣說",
    "T44n1851_014:0751c28": "思惟其義能見一切諸法義理。自知得近無",
    "T44n1851_014:0751c29": "上菩提。具法具義二種無礙。於一切說得無",
    "T44n1851_014:0752a01": "所畏名為利益。斷疑心者。以思義故於諸法",
    "T44n1851_014:0752a02": "中種種疑惑悉得永斷。慧心正道直者。凡",
    "T44n1851_014:0752a03": "夫二乘虛妄分別斯名邪曲。菩薩依於大涅",
    "T44n1851_014:0752a04": "槃經修行聖行。見法實相邪曲永斷。故云正",
    "T44n1851_014:0752a05": "直。能知如來深密藏者。菩提涅槃佛性業",
    "T44n1851_014:0752a06": "果是其密藏。依於此經窮證相應故曰能",
    "T44n1851_014:0752a07": "知。第二德中差別有五。一昔所不得而今",
    "T44n1851_014:0752a08": "得之。二昔所不到而今到之。三昔所不聞而",
    "T44n1851_014:0752a09": "今聞之。四昔所不見而今見之。五昔所不知",
    "T44n1851_014:0752a10": "而今知之。五中初二是其身通。次一天耳。次",
    "T44n1851_014:0752a11": "一天眼。後一他心及與宿命。昔所不得而今",
    "T44n1851_014:0752a12": "得者。是身通中轉變神通。此通不與外道聲",
    "T44n1851_014:0752a13": "聞辟支等共。名昔不得而今得之。云何不",
    "T44n1851_014:0752a14": "共。略有六種。一緣心不同用。雖百變都無分",
    "T44n1851_014:0752a15": "別。餘人不爾。二心不隨身異於餘人。菩薩",
    "T44n1851_014:0752a16": "雖復變身為小心亦不小。化身為大心亦不",
    "T44n1851_014:0752a17": "大。餘人不爾。三多少不同。菩薩一心一時能",
    "T44n1851_014:0752a18": "作五趣之身。餘人不堪。四所入不同。菩薩能",
    "T44n1851_014:0752a19": "以廣大之身入一塵中。餘人不能。五應現不",
    "T44n1851_014:0752a20": "同。菩薩一身能令眾生種種異見。餘人不堪。",
    "T44n1851_014:0752a21": "六虛實不同。菩薩變化一切種物皆得實用。",
    "T44n1851_014:0752a22": "餘人不能。昔所不到而今到者。是身通中飛",
    "T44n1851_014:0752a23": "行神通。菩薩神通一念能至恒河沙剎而無",
    "T44n1851_014:0752a24": "去心。餘人不爾。昔所不聞而今聞者。十方",
    "T44n1851_014:0752a25": "諸聲近遠麁細一時悉聞而無分別。昔所不",
    "T44n1851_014:0752a26": "見而今見者。於十方界一切色像近遠麁細",
    "T44n1851_014:0752a27": "一時悉見都無見想。昔時不知而今知者。於",
    "T44n1851_014:0752a28": "中有二。一他心通。能知十方諸眾生心。二宿",
    "T44n1851_014:0752a29": "命通。從今現在及過去世他及自身八種事",
    "T44n1851_014:0752b01": "六種同行一切悉知。第三德者。所謂菩薩無",
    "T44n1851_014:0752b02": "緣大悲心如虛空無所分別。而能普益一切",
    "T44n1851_014:0752b03": "眾生。第四德中差別有十。一根深難拔。二於",
    "T44n1851_014:0752b04": "自身生決定想。三不觀福田及非福田。四修",
    "T44n1851_014:0752b05": "佛淨土。五滅除有餘。六斷除業緣。七修清淨",
    "T44n1851_014:0752b06": "身。八了知諸緣。九離怨敵。十除二邊。十中",
    "T44n1851_014:0752b07": "前二起行根本。後之八種所起行德。起行本",
    "T44n1851_014:0752b08": "中根深難拔明能立始。其體是何。謂菩薩",
    "T44n1851_014:0752b09": "不放逸根。般若離過名不放逸。能與無上菩",
    "T44n1851_014:0752b10": "提為本。故說為根。又與一切諸行為本。亦名",
    "T44n1851_014:0752b11": "為根。解窮實相目之為深。能增信戒施聞智",
    "T44n1851_014:0752b12": "慧忍進念定一切善法。不為惡敗名為難拔。",
    "T44n1851_014:0752b13": "於自身中生定想者明能趣終。自念己身於",
    "T44n1851_014:0752b14": "未來世必為無上菩提法器。心亦如是終無",
    "T44n1851_014:0752b15": "異求。名於自身生決定想。就後八中前五是",
    "T44n1851_014:0752b16": "其攝功德行。後三是其攝智慧行。攝功德",
    "T44n1851_014:0752b17": "中初二是其淨佛土行。後三是其起法身行。",
    "T44n1851_014:0752b18": "淨土行中不觀福田及非福田者明能等施。",
    "T44n1851_014:0752b19": "此即是其捨穢土行。以修等施故離凡夫障",
    "T44n1851_014:0752b20": "礙穢土。修淨土者明能持戒。此即是其嚴淨",
    "T44n1851_014:0752b21": "土行。以修十善離十惡故。得佛之時具眾",
    "T44n1851_014:0752b22": "生來生其國。法身行中前二是其捨穢身行。",
    "T44n1851_014:0752b23": "後一是其嚴法身行。捨穢身中滅有餘者離",
    "T44n1851_014:0752b24": "殘苦也。斷業緣者除殘業因煩惱緣也。此等",
    "T44n1851_014:0752b25": "通時俱名有餘。故涅槃中說餘有三。一煩惱",
    "T44n1851_014:0752b26": "餘報。二者餘業。三者餘有煩惱。餘報就凡夫",
    "T44n1851_014:0752b27": "說。一切凡夫貪瞋癡慢增上力故墮於地獄。",
    "T44n1851_014:0752b28": "從地獄出於畜生中受種種身。乃至人中受",
    "T44n1851_014:0752b29": "惡果報犯四禁罪。言餘業者就學人說。須陀",
    "T44n1851_014:0752c01": "洹人受七有業。斯陀含人於欲界中受二有",
    "T44n1851_014:0752c02": "業。阿那含人受於色有無色有業。言餘有者",
    "T44n1851_014:0752c03": "就無學說。羅漢辟支無業無結。而有結業二",
    "T44n1851_014:0752c04": "家果在。更須轉滅故。經說言。無業無結而轉",
    "T44n1851_014:0752c05": "二果。此三種餘菩薩皆捨。問曰。何處菩薩能",
    "T44n1851_014:0752c06": "捨。謂。初地上。地前雖捨而未能盡。捨初二",
    "T44n1851_014:0752c07": "種猶是向前斷除業緣。捨後一種猶是向前",
    "T44n1851_014:0752c08": "滅除餘有。修淨身者修行十善遠離十惡。得",
    "T44n1851_014:0752c09": "諸相好名修淨身。於十善中一一各以五心",
    "T44n1851_014:0752c10": "修習。謂。下中上上中上上則為五十。始修",
    "T44n1851_014:0752c11": "五十終成五十合為百福。以此百福成於一",
    "T44n1851_014:0752c12": "相。如是具修三十二相。為破世間事八十神",
    "T44n1851_014:0752c13": "修八十好。下修智中初一攝治。後二離障。",
    "T44n1851_014:0752c14": "了知緣者知因緣法空無所有。不取因相不",
    "T44n1851_014:0752c15": "取生相。不取滅相不取一異。無有等相名了",
    "T44n1851_014:0752c16": "因緣。離怨對者有八種魔。是菩薩怨。菩薩",
    "T44n1851_014:0752c17": "離之。言八魔者一煩惱魔貪瞋癡等。二者陰",
    "T44n1851_014:0752c18": "魔。謂五陰身。三者死魔。謂身滅壞。四者天",
    "T44n1851_014:0752c19": "魔。第六天子無常無樂無我不淨。此四倒心",
    "T44n1851_014:0752c20": "復為四魔。通前說八。魔羅胡語。此云殺者。",
    "T44n1851_014:0752c21": "此八害善故名殺者。又復四地已還菩薩觀",
    "T44n1851_014:0752c22": "諸煩惱悉是己怨。常修遠離。五住已上得不",
    "T44n1851_014:0752c23": "住道。隨世化益不以一切煩惱為怨。隨而受",
    "T44n1851_014:0752c24": "身化眾生故。唯用誹謗方等經者以為大怨",
    "T44n1851_014:0752c25": "畏而離之。經說如是。離二邊者生死有果是",
    "T44n1851_014:0752c26": "其一邊。愛煩惱因復為一邊。菩薩皆離。第五",
    "T44n1851_014:0752c27": "德中差別有五。一諸根完具六根不缺。二不",
    "T44n1851_014:0752c28": "生邊地常處中國際化隨物。三諸天愛念。四",
    "T44n1851_014:0752c29": "為一切人天大眾恭敬供養。五得宿命智。初",
    "T44n1851_014:0753a01": "二是報中二是福。後一是智。第六德者謂金",
    "T44n1851_014:0753a02": "剛定。如前金剛三昧章中具廣分別。第七德",
    "T44n1851_014:0753a03": "中差別有四。一近善知識。二專心聽法。三繫",
    "T44n1851_014:0753a04": "念思惟。四如法修行。以此四種對治諸過。故",
    "T44n1851_014:0753a05": "經說言。譬如病人至良醫所醫為說藥。至心",
    "T44n1851_014:0753a06": "善受隨教合藥服之病愈。病人喻於起行",
    "T44n1851_014:0753a07": "菩薩。至醫喻於近善知識。受教喻於專心",
    "T44n1851_014:0753a08": "聽法。合藥喻思。服喻修行。病愈身。樂喻得",
    "T44n1851_014:0753a09": "涅槃。第八德中具有八門。一斷五事。二離五",
    "T44n1851_014:0753a10": "事。三成六事。四修五事。五守一事。六近四",
    "T44n1851_014:0753a11": "事。七信順一實。八心善解脫慧善解。脫斷",
    "T44n1851_014:0753a12": "五事者所謂五陰。陰義如前五陰章中具廣",
    "T44n1851_014:0753a13": "解釋分別。菩薩推求知無所有。故能斷之。",
    "T44n1851_014:0753a14": "離五事者所謂五見。身邊邪見戒見二取是其",
    "T44n1851_014:0753a15": "五也。此義如前十使中釋。菩薩離之。成六事",
    "T44n1851_014:0753a16": "者謂六念心。念佛法僧戒施及天是其六也。",
    "T44n1851_014:0753a17": "亦如前釋。修五事者一是知定。所謂初禪。彼",
    "T44n1851_014:0753a18": "有覺觀故名為知。二者寂定。謂第二禪。彼",
    "T44n1851_014:0753a19": "滅覺觀故云寂定。三身心樂定。謂第三禪。彼",
    "T44n1851_014:0753a20": "樂殊勝故云快樂。四無樂定。謂從四禪乃至",
    "T44n1851_014:0753a21": "非想彼絕四受故云無樂。此四事定。五首",
    "T44n1851_014:0753a22": "楞嚴是其理定。首楞嚴者此名一切事竟。嚴",
    "T44n1851_014:0753a23": "者此云堅固。守一事者謂菩提之心。亦如前",
    "T44n1851_014:0753a24": "釋。近四事者謂四無量。亦如上解。信一實者",
    "T44n1851_014:0753a25": "謂一大乘隨化說三。實唯一大故云一實。心",
    "T44n1851_014:0753a26": "慧脫者滅貪嗔癡心得解脫。於一切法知無",
    "T44n1851_014:0753a27": "礙故。慧得解脫。滅貪嗔癡即是五住性結亡",
    "T44n1851_014:0753a28": "也。所得名為真諦心慧。於一切法知無礙",
    "T44n1851_014:0753a29": "者。即是事中無知盡也。所得名為世諦慧脫。",
    "T44n1851_014:0753b01": "第九德別差別有五。一者信心二者直心",
    "T44n1851_014:0753b02": "三者戒心四者近善友五者多聞。故經說言。",
    "T44n1851_014:0753b03": "修大涅槃初發五事。以初發故判為勝進。信",
    "T44n1851_014:0753b04": "者謂信三寶二諦施有果報及善方便究竟一",
    "T44n1851_014:0753b05": "乘。此等猶是地持論中信八解處。三寶為三。",
    "T44n1851_014:0753b06": "言二諦者地持論中名真實義。施有報者地",
    "T44n1851_014:0753b07": "持名為種種因果。善方便者地持論中名得",
    "T44n1851_014:0753b08": "方便。究竟一乘地持論中名為得義。彼菩提",
    "T44n1851_014:0753b09": "因名得方便。菩提之果名為得義。此中略無",
    "T44n1851_014:0753b10": "諸佛菩薩神通之力。言直心者於自所犯發",
    "T44n1851_014:0753b11": "露悔除。無藏過意故名直心。又以實心覆眾",
    "T44n1851_014:0753b12": "生過讚其善事。所謂佛性令其發心亦名直",
    "T44n1851_014:0753b13": "心。戒者菩薩堅持禁戒。正向菩提心無異求。",
    "T44n1851_014:0753b14": "不受外道烏鷄戒等。近善友者諸佛菩薩是",
    "T44n1851_014:0753b15": "其善友常親近之。言多聞者凡有六種。一為",
    "T44n1851_014:0753b16": "涅槃受持讀誦十二部經書寫供養名具多",
    "T44n1851_014:0753b17": "聞。二除十一部唯持方廣名具多聞。三除十",
    "T44n1851_014:0753b18": "二部但持涅槃名具多聞。四除涅槃具足全",
    "T44n1851_014:0753b19": "體。其唯受持一四句偈名為多聞。五除一四",
    "T44n1851_014:0753b20": "句偈但持如來常住不變名為多聞。六除",
    "T44n1851_014:0753b21": "是事若知如來常不說法亦名多聞。云何不",
    "T44n1851_014:0753b22": "說經。自釋言。諸法無性。雖說諸法常無所",
    "T44n1851_014:0753b23": "說。第十德者所謂菩薩三十七品。是義如後",
    "T44n1851_014:0753b24": "道品章中具廣辨釋此二門竟。次對五行定其位",
    "T44n1851_014:0753b25": "分。言五行者一是聖行。二是梵行。三是天",
    "T44n1851_014:0753b26": "行。四是病行。五嬰兒行。此義如前五行章",
    "T44n1851_014:0753b27": "中已廣解釋。通而論之五行十德皆遍始終。",
    "T44n1851_014:0753b28": "是諸菩薩常所修故隨相別分。五行地前。十",
    "T44n1851_014:0753b29": "德地上。云何得知。五行地前。如涅槃中說。",
    "T44n1851_014:0753c01": "初地上不動之地堪忍無畏極愛之地空平",
    "T44n1851_014:0753c02": "等地為五行果。明是地前。云何得知。十德地",
    "T44n1851_014:0753c03": "上。如經中說。菩薩十德不可思議非是世法。",
    "T44n1851_014:0753c04": "世間所無。明非地前。十德如是。",
    "T44n1851_014:0753c05": "186 見性十法義(一四)見性十法義",
    "T44n1851_014:0753c06": "見性十法如涅槃說。一者少欲。二者知足。",
    "T44n1851_014:0753c07": "三者寂靜。四者精進。五者正念。六者正定。七",
    "T44n1851_014:0753c08": "者正慧。八者解脫。九讚嘆解脫。十以大涅",
    "T44n1851_014:0753c09": "槃教化眾生。此十名中備含多義。如來自以",
    "T44n1851_014:0753c10": "五番釋之。於中義雜難以別名。第一番中",
    "T44n1851_014:0753c11": "少欲知足相對辨釋。經中先對不善之法辨",
    "T44n1851_014:0753c12": "明菩薩少欲知足。後對善法明其菩薩多欲",
    "T44n1851_014:0753c13": "不足。就不善中四義辨異。其一義者少有所",
    "T44n1851_014:0753c14": "求名為少欲。若有乏少但念善法。心無愁惱",
    "T44n1851_014:0753c15": "說為知足。第二義者不從他求。亦不自取名",
    "T44n1851_014:0753c16": "為少欲。得少之時心不悔恨說為知足。第三",
    "T44n1851_014:0753c17": "義者未得法中能破三欲名為少欲。得而不",
    "T44n1851_014:0753c18": "著說為知足。言三欲者。一是惡欲。欲為一",
    "T44n1851_014:0753c19": "切大眾上首。令一切僧隨逐於己。令我所說",
    "T44n1851_014:0753c20": "四眾信受一切天人尊敬讚嘆供養於我。二",
    "T44n1851_014:0753c21": "是大欲。欲令世人咸皆謂已得須陀洹乃至",
    "T44n1851_014:0753c22": "羅漢。得住初地乃至佛果。得禪解脫一切功",
    "T44n1851_014:0753c23": "德。三是欲欲。願生剎利婆羅門家。願生天",
    "T44n1851_014:0753c24": "上乃至梵天。第四義者不求他敬名為少欲。",
    "T44n1851_014:0753c25": "所得之物不為積聚說為知足。上來對惡辨",
    "T44n1851_014:0753c26": "明菩薩少欲知足。今次對善明其多欲不知",
    "T44n1851_014:0753c27": "足義。四句辨之。一少欲不知足。謂須陀洹",
    "T44n1851_014:0753c28": "求小涅槃故。學心未止名不知足。且論須",
    "T44n1851_014:0753c29": "陀洹。斯陀那含類亦同然。二者知足而非少",
    "T44n1851_014:0754a01": "欲。謂辟支佛於自所得生究竟想故名知足。",
    "T44n1851_014:0754a02": "辟支化人但現神通不知說法。求說心多故",
    "T44n1851_014:0754a03": "非少欲。三亦少欲亦是知足。謂阿羅漢更",
    "T44n1851_014:0754a04": "無所求名為少欲。自謂究竟故曰知足。四不",
    "T44n1851_014:0754a05": "少欲亦不知足。所謂菩薩求大菩提無量善",
    "T44n1851_014:0754a06": "法故非少欲。於自所得不生足想名不知足。",
    "T44n1851_014:0754a07": "然此二行有善不善。凡夫所行名為不善。求",
    "T44n1851_014:0754a08": "他知故。聖人行者名之為善。所行不欲令",
    "T44n1851_014:0754a09": "他知故。言寂靜者泛論有四。一者身靜而",
    "T44n1851_014:0754a10": "心不靜。謂有比丘在空閑處。而心積聚貪瞋",
    "T44n1851_014:0754a11": "癡等。二者心靜而身不靜。謂有比丘親近四",
    "T44n1851_014:0754a12": "眾心無煩惱。三者身心俱不寂靜。謂餘凡夫。",
    "T44n1851_014:0754a13": "四者身心二俱寂靜。謂佛菩薩。身寂靜故離",
    "T44n1851_014:0754a14": "殺盜婬。心寂靜故離貪瞋癡。又復菩薩三業",
    "T44n1851_014:0754a15": "無過亦名寂靜。三業策懃離過。修善名為精",
    "T44n1851_014:0754a16": "進。具六念心故云正念。得勝三昧名為正定。",
    "T44n1851_014:0754a17": "觀諸法空說為正慧。斷諸煩惱名為解脫。為",
    "T44n1851_014:0754a18": "諸眾生稱美解脫常恒不變名讚解脫。斷煩",
    "T44n1851_014:0754a19": "惱故得大涅槃。不捨大願力故教化眾生此一",
    "T44n1851_014:0754a20": "門竟。第二番中修習四依。破四惡欲名為少",
    "T44n1851_014:0754a21": "欲。四惡欲者。一為衣惡欲。著糞掃衣而對治",
    "T44n1851_014:0754a22": "之。二為食惡欲。乞食治之。三臥具惡欲。樹",
    "T44n1851_014:0754a23": "下治之。四為有惡欲。為有造業身心寂靜而",
    "T44n1851_014:0754a24": "對治之。住四聖種說為知足。住四種樂名為",
    "T44n1851_014:0754a25": "寂靜。言四樂者。一出寂樂。謂持戒樂。二寂",
    "T44n1851_014:0754a26": "靜樂。地持論中名遠離樂。所謂初禪離欲惡",
    "T44n1851_014:0754a27": "不善故名寂靜。三永滅樂。地持論中名寂靜",
    "T44n1851_014:0754a28": "滅樂。二禪已上覺觀止息故云永滅。四畢竟",
    "T44n1851_014:0754a29": "樂。地持論中名菩提樂。出世聖道一得不",
    "T44n1851_014:0754b01": "退故云畢竟。具四正懃名為精進。具四念處",
    "T44n1851_014:0754b02": "名為正念。得四禪故名為正定。具四聖諦名",
    "T44n1851_014:0754b03": "為正慧。永斷煩惱名為解脫。呵煩惱過顯",
    "T44n1851_014:0754b04": "解脫勝名嘆解脫。第十如前此兩門竟。第三番",
    "T44n1851_014:0754b05": "中離世間事名為少欲。既出家已不生悔心",
    "T44n1851_014:0754b06": "是名知足。近空閑處說為寂靜。念已未得沙",
    "T44n1851_014:0754b07": "門道果。妄令他人謂己已得。生慚愧心疾疾",
    "T44n1851_014:0754b08": "懃修名為精進。近大涅槃說為正念。隨順天",
    "T44n1851_014:0754b09": "行名為正定。菩薩八禪是其天行。正見正知",
    "T44n1851_014:0754b10": "說為正慧。正知見故能破煩惱名為解脫。十",
    "T44n1851_014:0754b11": "住菩薩為眾生故稱美涅槃名嘆解脫。第十",
    "T44n1851_014:0754b12": "如上此三門竟。第四番中行十二頭陀名為少",
    "T44n1851_014:0754b13": "欲。行是事時不生悔心說為知足。修空三昧",
    "T44n1851_014:0754b14": "名為寂靜。得四果已於大菩提心不休息名",
    "T44n1851_014:0754b15": "為精進。思惟如來常恒不變說為正念。修八",
    "T44n1851_014:0754b16": "解脫名為正定。得四無礙是名正慧。遠離",
    "T44n1851_014:0754b17": "七漏稱曰解脫。七漏如前煩惱聚中具廣分",
    "T44n1851_014:0754b18": "別。嘆美涅槃名讚解脫。第十如前此四門竟。第",
    "T44n1851_014:0754b19": "五番中破壞諂曲名為少欲。學如來行稱曰",
    "T44n1851_014:0754b20": "知足。近涅槃門及五種樂說為寂靜。言五",
    "T44n1851_014:0754b21": "樂者如地持論說。一者同樂二者受樂三苦",
    "T44n1851_014:0754b22": "對治樂四斷受樂五無罪樂。亦可。四禪及首",
    "T44n1851_014:0754b23": "楞嚴名五樂矣。堅持禁戒名為精進。有慚",
    "T44n1851_014:0754b24": "愧者說為正念。不見心想名為正定。不求諸",
    "T44n1851_014:0754b25": "法因緣性相名為正慧。斷諸煩惱說為解脫。",
    "T44n1851_014:0754b26": "為他稱美名嘆解脫。第十如上。如是十法雖",
    "T44n1851_014:0754b27": "見佛性而不明了。未同佛故。十法如是。",
    "T44n1851_014:0754b28": "187 涅槃十因義(一四)涅槃十因義",
    "T44n1851_014:0754b29": "涅槃十因如涅槃說。一信二戒三近善友四",
    "T44n1851_014:0754c01": "者寂靜五者精進六正念具足七者濡語八",
    "T44n1851_014:0754c02": "者護法九者布施十者正慧。信者菩薩信佛",
    "T44n1851_014:0754c03": "法僧常恒不變。一切眾生悉有佛性。戒者菩",
    "T44n1851_014:0754c04": "薩堅持禁戒不為一切。唯為最上第一義故。",
    "T44n1851_014:0754c05": "近善友者若有能說信戒施聞智慧等法令",
    "T44n1851_014:0754c06": "人行者常親近之。言寂靜者深觀法界身心",
    "T44n1851_014:0754c07": "不動。言精進者常觀四諦投頭火燃終不放",
    "T44n1851_014:0754c08": "逸捨。正念具者具六念心。念佛法僧戒施",
    "T44n1851_014:0754c09": "及天。言濡語者離口四過與眾生語。言護法",
    "T44n1851_014:0754c10": "者常自樂法。受持讀誦書寫供養。思惟其義",
    "T44n1851_014:0754c11": "為他廣說。見人護法種種供養。施者菩薩於",
    "T44n1851_014:0754c12": "同法者隨其所須一切給與。慧者觀察如來",
    "T44n1851_014:0754c13": "常住無有變易。一切眾生悉有佛性。觀一切",
    "T44n1851_014:0754c14": "法若空若有若常若無常。如是二諦種種差",
    "T44n1851_014:0754c15": "別。以此十種能見涅槃。十因如是。",
    "T44n1851_014:0754c16": "188 菩薩十力義(一四)菩薩十力義",
    "T44n1851_014:0754c17": "菩薩十力出大智論。行心堅固魔法不壞名",
    "T44n1851_014:0754c18": "之為力。力義不同。一門說十。十名是何。一發",
    "T44n1851_014:0754c19": "心堅固力。求一切智不退轉故。二大慈力。常",
    "T44n1851_014:0754c20": "能不捨諸眾生故。三大悲力。不求利養化眾",
    "T44n1851_014:0754c21": "生故。四精進力。能信出生諸佛法故。五禪定",
    "T44n1851_014:0754c22": "力。雖起智慧威儀之行不失壞故。具智",
    "T44n1851_014:0754c23": "慧力。遠離二邊隨十二緣。斷諸邪見滅戲",
    "T44n1851_014:0754c24": "論故。七不厭力。常受生死教化眾生。集諸善",
    "T44n1851_014:0754c25": "行無疲厭故。八無生忍力。觀法實相知無我",
    "T44n1851_014:0754c26": "故。九解脫力。入三解脫門。及知二乘得解脫",
    "T44n1851_014:0754c27": "故。十無礙智力。於法自在知眾生心所趣向",
    "T44n1851_014:0754c28": "故。又華嚴中更說十力。與前十種有同有異。",
    "T44n1851_014:0754c29": "十名是何。一直心力。一切世界無染著故。二",
    "T44n1851_014:0755a01": "深心力。不壞一切諸佛法故。三方便力。究竟",
    "T44n1851_014:0755a02": "一切菩薩行故。四智慧力。知眾生心故。五者",
    "T44n1851_014:0755a03": "願力。令一切眾生願滿足故。六者行力。盡未",
    "T44n1851_014:0755a04": "來際不斷絕故。七者乘力。出生普現一切乘",
    "T44n1851_014:0755a05": "故。八神通力。於一毛道示現一切清淨世界",
    "T44n1851_014:0755a06": "一切如來出興世故。九菩提力。覺悟菩提",
    "T44n1851_014:0755a07": "與一切眾生心念等故。十轉法輪力。於一句",
    "T44n1851_014:0755a08": "法分別演說。隨順一切眾生悕望及諸根故。",
    "T44n1851_014:0755a09": "此十種中初直心力是前十中具智慧力及",
    "T44n1851_014:0755a10": "無生忍力。第二深心是前十中精進之力。第",
    "T44n1851_014:0755a11": "三方便第六行力是前十中不疲厭力。第四",
    "T44n1851_014:0755a12": "慧力第十轉法輪力是前十中無礙智力。第",
    "T44n1851_014:0755a13": "五願力是前十中初發心力。第七乘力是前",
    "T44n1851_014:0755a14": "十中解脫之力。以知三乘解脫法故。後十種",
    "T44n1851_014:0755a15": "中神通力菩提力前十不論。前十種中慈悲",
    "T44n1851_014:0755a16": "定力後十不說。又首楞嚴中更說十力。一菩",
    "T44n1851_014:0755a17": "提心力。堅守不失。二於不思議佛法得深信",
    "T44n1851_014:0755a18": "力。深信不疑。三於多聞得不妄力。堅持不",
    "T44n1851_014:0755a19": "失。四往來生死得無疲力。常能處之。五於眾",
    "T44n1851_014:0755a20": "生得大悲力。常能攝化。六於布施得堅捨力。",
    "T44n1851_014:0755a21": "恒施不休。七於持戒得不壞力。堅持不犯。",
    "T44n1851_014:0755a22": "八於忍辱得堅受力。常能忍受。九魔不能壞",
    "T44n1851_014:0755a23": "得智慧力。不為魔動。十於諸深法得信樂",
    "T44n1851_014:0755a24": "力。樂求無厭。此之十種與大智論所說十力",
    "T44n1851_014:0755a25": "有同有異。初菩提心力是彼第一發心之力。",
    "T44n1851_014:0755a26": "第二深信是彼第四精進之力。能信出生諸",
    "T44n1851_014:0755a27": "佛之法。第四無疲是彼第七無厭力也。第",
    "T44n1851_014:0755a28": "五於生得大慈者。是彼第二大慈之力。及第",
    "T44n1851_014:0755a29": "三門大悲之力。第九於魔得智慧力。是彼",
    "T44n1851_014:0755b01": "第六具智慧力。及第十門無礙智力。第十",
    "T44n1851_014:0755b02": "深法得信樂者。是彼第八無生忍力。及第九",
    "T44n1851_014:0755b03": "門解脫之力。此中多聞布施持戒忍辱之力",
    "T44n1851_014:0755b04": "彼中不論。彼中定力此處不說。十力如是。",
    "T44n1851_014:0755b05": "189 菩薩十無畏義(一四)菩薩十無畏義兩門分別一辨相　二對四無",
    "T44n1851_014:0755b06": "畏辨其同異",
    "T44n1851_014:0755b07": "此十無畏出華嚴經。名字是何。一悉能聞持",
    "T44n1851_014:0755b08": "問答無畏。二除滅眾生疑惑無畏。三見一切",
    "T44n1851_014:0755b09": "空離邪見無畏。四得佛威儀無畏。五三業清",
    "T44n1851_014:0755b10": "淨離過無畏。六諸天善神一切諸佛護念無",
    "T44n1851_014:0755b11": "畏。七悉能受持一切佛法無畏。八示現受",
    "T44n1851_014:0755b12": "生不為生死惑亂無畏。九安住大乘悉能示",
    "T44n1851_014:0755b13": "現諸乘無畏。十隨化眾生普為應現不斷菩",
    "T44n1851_014:0755b14": "薩願行無畏此一門竟。次對菩薩四種無畏辨其",
    "T44n1851_014:0755b15": "同異。四無畏義如前廣說。一者總持說法無",
    "T44n1851_014:0755b16": "畏。二知法藥及知眾生根欲性心說法無畏。",
    "T44n1851_014:0755b17": "三善能問答說法無畏。四能斷物疑說法無",
    "T44n1851_014:0755b18": "畏。十中第一即是四中第一第三。十中第二",
    "T44n1851_014:0755b19": "即是四中第四無畏。十中第三第七第九即",
    "T44n1851_014:0755b20": "是四中第二無畏。知法藥故餘者不同。無畏",
    "T44n1851_014:0755b21": "如是。",
    "T44n1851_014:0755b22": "190 三乘共地義(一四)三乘共地義三門分別一釋名辨相　二約小",
    "T44n1851_014:0755b23": "論大　三辨明菩薩行之通別",
    "T44n1851_014:0755b24": "三乘共地如大品經燈炷品說。一切賢聖住",
    "T44n1851_014:0755b25": "處名地。地別不同。一門說十。說三乘地共為",
    "T44n1851_014:0755b26": "此十。名共十地。為別菩薩獨法十地故云共",
    "T44n1851_014:0755b27": "矣。十名是何。一乾慧地。二者性地。三八人",
    "T44n1851_014:0755b28": "地。四者見地。五者薄地。六離欲地。七已作",
    "T44n1851_014:0755b29": "地。八辟支佛地。九菩薩地。十者佛地。於此十",
    "T44n1851_014:0755c01": "中得名有二。乘別分三。因果為六。地別說十。",
    "T44n1851_014:0755c02": "得名二者前之七種據法彰名。後之三種就",
    "T44n1851_014:0755c03": "人立稱。互從皆得直。以立名不同故爾。乘別",
    "T44n1851_014:0755c04": "三者初七小乘。次一中乘。後二大乘。因果",
    "T44n1851_014:0755c05": "六者初七是其小乘因果。次一是其中乘因",
    "T44n1851_014:0755c06": "果。後二是其大乘因果。地別十者名如上列。",
    "T44n1851_014:0755c07": "言乾慧者謂聲聞中五停心觀總別念處。於",
    "T44n1851_014:0755c08": "此位中勤修精進持戒之行。或觀不淨或修",
    "T44n1851_014:0755c09": "慈悲。或觀因緣或分別界。或為數息或復修",
    "T44n1851_014:0755c10": "習念佛三昧。於四念處總別觀察。總別之",
    "T44n1851_014:0755c11": "相後道品中具廣分別。此等皆是假總觀行。",
    "T44n1851_014:0755c12": "雖有智慧未得定水故云乾慧。又此事觀",
    "T44n1851_014:0755c13": "未得理水亦名乾慧。未觀四諦十六行故。言",
    "T44n1851_014:0755c14": "性地者論言。從煗至世第一法。依禪修習",
    "T44n1851_014:0755c15": "四真諦觀成聖人性故云性地。依何等禪。謂",
    "T44n1851_014:0755c16": "四根本未來中間。八人地者論言。苦忍",
    "T44n1851_014:0755c17": "至道比忍具修八忍名八人地。言見地者論",
    "T44n1851_014:0755c18": "自釋言。初得聖果。謂。須陀洹道比智心見",
    "T44n1851_014:0755c19": "理周盡故云見地。問曰。何故見修無學三道",
    "T44n1851_014:0755c20": "之中。須陀洹向名為見道。此十地中須陀",
    "T44n1851_014:0755c21": "洹果名為見地。釋言。見義有其二種。一推求",
    "T44n1851_014:0755c22": "名見。多在諸忍。二明白名見。多在諸智。須",
    "T44n1851_014:0755c23": "陀向中推求義足故。三道中名為見道。須陀",
    "T44n1851_014:0755c24": "洹果中明白方具說為見地。各據一義不相",
    "T44n1851_014:0755c25": "乖背。言薄地者論自釋言。或須陀洹或斯陀",
    "T44n1851_014:0755c26": "含。能薄欲結故名薄地。言須陀者欲界九",
    "T44n1851_014:0755c27": "品修道惑中。從斷一品乃至第六無礙道來。",
    "T44n1851_014:0755c28": "是其進向須陀洹果。故名須陀。斯陀含者從",
    "T44n1851_014:0755c29": "斷六品乃至第九無礙道來。通名斯陀。斷第",
    "T44n1851_014:0756a01": "六品守果斯陀。斷第七品乃至第九無礙道",
    "T44n1851_014:0756a02": "來進向斯陀。離欲地者謂阿那含。從斷欲界",
    "T44n1851_014:0756a03": "第九品結乃至那含金剛三昧通名那含。離",
    "T44n1851_014:0756a04": "欲界欲名離欲。地此人亦能斷上煩惱。從始",
    "T44n1851_014:0756a05": "為言且云離欲。已作地者謂羅漢果。成就盡",
    "T44n1851_014:0756a06": "智無生智故名為已作。言盡智者現盡諸漏。",
    "T44n1851_014:0756a07": "無生智者保更不起。辟支地者緣覺人中。從",
    "T44n1851_014:0756a08": "因至果通名辟支。辟支胡語。此方翻譯名",
    "T44n1851_014:0756a09": "因緣覺。藉現事緣而得覺悟。不假他教名因",
    "T44n1851_014:0756a10": "緣覺。又於十二因緣法中而得覺悟亦名緣",
    "T44n1851_014:0756a11": "覺。菩薩地者從初發心乃至法雲菩薩胡語。",
    "T44n1851_014:0756a12": "此方翻譯名道眾生。具修自利利他之道名",
    "T44n1851_014:0756a13": "道眾生。又復此人解會中道。從其所會名道",
    "T44n1851_014:0756a14": "眾生。言佛地者金剛心後種智德備。覺窮法",
    "T44n1851_014:0756a15": "性名為佛地。問曰。何故小乘分七中乘為一。",
    "T44n1851_014:0756a16": "大乘說二。釋言。此等互從皆得。但今且據",
    "T44n1851_014:0756a17": "離合法門故為此說。以聲聞人行麁易別故",
    "T44n1851_014:0756a18": "分為七。緣覺之人一入無漏至果乃出。異相",
    "T44n1851_014:0756a19": "難分故合為一。大乘法中果德高出。特異",
    "T44n1851_014:0756a20": "眾聖。理須別樹。故分為二。蓋乃且據一門",
    "T44n1851_014:0756a21": "說言耳。若入餘門或分大乘而合中小。如地",
    "T44n1851_014:0756a22": "經說。聲聞法行緣覺法行菩薩法行如來法",
    "T44n1851_014:0756a23": "行。或分小乘而合中大。如涅槃經。彼恒河",
    "T44n1851_014:0756a24": "中七人是也。彼分小乘以之為五。始從住人",
    "T44n1851_014:0756a25": "乃至第七。水陸俱行。辟支菩薩及與如來同",
    "T44n1851_014:0756a26": "皆說為水陸俱行。如此離合經中大多。不可",
    "T44n1851_014:0756a27": "具論此一門竟。次第二門約小論大。如龍樹說。",
    "T44n1851_014:0756a28": "聲聞乾慧於菩薩中名初發心。種性已前善",
    "T44n1851_014:0756a29": "趣之人始求菩提名初發心。聲聞性地於菩",
    "T44n1851_014:0756b01": "薩中名柔順忍。種性解行隨順出道名柔順",
    "T44n1851_014:0756b02": "忍。聲聞八人於菩薩中名無生忍。入菩薩位",
    "T44n1851_014:0756b03": "此名初地。始入地心為無生忍。不同仁王地",
    "T44n1851_014:0756b04": "經論等七地已上方名無生。聲聞見地於菩",
    "T44n1851_014:0756b05": "薩中名阿毘跋致。此乃初地正住已後。乃至",
    "T44n1851_014:0756b06": "地滿安住不退名阿毘跋致。聲聞薄地於菩",
    "T44n1851_014:0756b07": "薩中。過阿毘跋斷諸煩惱餘氣亦薄。此從",
    "T44n1851_014:0756b08": "二地乃至七地。修道剪障名斷煩惱。聲聞",
    "T44n1851_014:0756b09": "離欲於菩薩中。離欲因緣得五神通。此從八",
    "T44n1851_014:0756b10": "地乃至十地愛佛心斷名為離欲。淨佛國土",
    "T44n1851_014:0756b11": "神變自在。知眾生心如應說法名得五通。聲",
    "T44n1851_014:0756b12": "聞已作於大乘中名為佛地。斯乃論主因解",
    "T44n1851_014:0756b13": "小中七地差別。乘以類顯大乘位分。非前七",
    "T44n1851_014:0756b14": "中已含大乘。若前七中已含大乘。何須在後",
    "T44n1851_014:0756b15": "更說菩薩及與佛地。人惑在斯最須識知此二",
    "T44n1851_014:0756b16": "門竟。次明菩薩行之通則。別則菩薩唯行第",
    "T44n1851_014:0756b17": "九。是故第九名菩薩地。通則十地菩薩皆行。",
    "T44n1851_014:0756b18": "故大品云。菩薩應當具行十地。始從乾慧",
    "T44n1851_014:0756b19": "乃至佛地。問曰。菩薩行後二地義則可知。以",
    "T44n1851_014:0756b20": "何義故行前八地。釋有兩義。一就自行以論。",
    "T44n1851_014:0756b21": "自所行中麁近之者相同二乘。故曰通行。二",
    "T44n1851_014:0756b22": "就外化以釋。為化眾生故現行之。故天女云。",
    "T44n1851_014:0756b23": "以聲聞法化眾生故我為聲聞。以因緣法化",
    "T44n1851_014:0756b24": "眾生故我為辟支。法華亦云。知眾生樂小而",
    "T44n1851_014:0756b25": "畏大智。是故菩薩作聲聞緣覺。龍樹亦云。",
    "T44n1851_014:0756b26": "文殊過去七十億反作辟支佛教化眾生。",
    "T44n1851_014:0756b27": "且言過去作辟支佛。理實過去亦作聲聞。三",
    "T44n1851_014:0756b28": "乘共地辨之略爾。",
    "T44n1851_014:0756b29": "大乘義章卷第十四"
}