{
    "T39n1789_03b:0395b13": "folio_3b 楞伽阿跋多羅寶經註解卷第三下",
    "T39n1789_03b:0395b15": "宋求那跋多羅奉　詔譯",
    "T39n1789_03b:0395b16": "大明天界善世禪寺住持臣僧宗泐",
    "T39n1789_03b:0395b17": "演福講寺住持臣僧如玘奉　詔同註",
    "T39n1789_03b:0395b18": "大慧復白佛言：「如世尊所說：『以彼彼妄想，",
    "T39n1789_03b:0395b19": "妄想彼彼性，非有彼自性，但妄想自性耳。』世",
    "T39n1789_03b:0395b20": "尊！若但妄想自性非性、自性相待者，非為世",
    "T39n1789_03b:0395b21": "尊如是說煩惱清淨無性過耶？一切法妄想",
    "T39n1789_03b:0395b22": "自性非性故。」如世尊所說等，此大慧領如",
    "T39n1789_03b:0395b23": "來所說諸妄想意為致問之端。彼彼者，正言",
    "T39n1789_03b:0395b24": "彼諸妄想也。然諸法本無實性，但妄計耳，而",
    "T39n1789_03b:0395b25": "大慧猶有疑者，謂若但是妄想自性，非諸法",
    "T39n1789_03b:0395b26": "有自性，此自性與非自性相待者，豈非世尊",
    "T39n1789_03b:0395b27": "所說染淨諸法皆無實性耶？大慧意以一切",
    "T39n1789_03b:0395b28": "法無自性，妄想有自性為難。",
    "T39n1789_03b:0395b29": "佛告大慧：「如是如是，如汝所說。大慧！非如愚",
    "T39n1789_03b:0395c01": "夫性自性妄想真實，此妄想自性非有性自",
    "T39n1789_03b:0395c02": "性相。」然答中先可其說，謂諸法無自性，為",
    "T39n1789_03b:0395c03": "是妄想，有自性為非。非如愚夫等者，言不同",
    "T39n1789_03b:0395c04": "彼凡夫計性自性之妄想以為真實。又曰「此",
    "T39n1789_03b:0395c05": "妄想自性」等者，《入楞伽》云：「此但妄執無有性",
    "T39n1789_03b:0395c06": "相。」「大慧！如聖智有性自性，聖知、聖見、聖慧",
    "T39n1789_03b:0395c07": "眼，如是性自性知。」大慧白佛言：「若使如聖，以",
    "T39n1789_03b:0395c08": "聖知、聖見、聖慧眼，非天眼、非肉眼性自性如",
    "T39n1789_03b:0395c09": "是知，非如愚夫妄想。世尊！云何愚夫離是妄",
    "T39n1789_03b:0395c10": "想，不覺聖性事故。世尊！彼亦非顛倒非不顛",
    "T39n1789_03b:0395c11": "倒。所以者何？謂不覺聖事性自性故，不見離",
    "T39n1789_03b:0395c12": "有無相故。」上云自性非性者，遣情也；此云",
    "T39n1789_03b:0395c13": "有性自性者，顯理也。然此如實理性，非佛智",
    "T39n1789_03b:0395c14": "佛眼莫能知見，故云聖知聖見等也。佛既以",
    "T39n1789_03b:0395c15": "自證境界示之，大慧即領悟斯旨，又請曰：若",
    "T39n1789_03b:0395c16": "果如聖所知見，非凡大知見，故云非天眼非",
    "T39n1789_03b:0395c17": "肉眼等也。因復疑而難曰：愚夫既不能覺了",
    "T39n1789_03b:0395c18": "聖自性事，云何得離妄想能明此理？因上聖",
    "T39n1789_03b:0395c19": "凡所見不同，故云「彼亦非顛倒非不顛倒。」復",
    "T39n1789_03b:0395c20": "自徵釋，謂不覺聖事性者，言凡夫非不顛倒",
    "T39n1789_03b:0395c21": "也。不見離有無相者，言聖人非顛倒也。蓋聖",
    "T39n1789_03b:0395c22": "眼所見無不真實，不見有一法可捨故也。",
    "T39n1789_03b:0395c23": "「世尊！聖亦不如是見，如事妄想，不以自相境",
    "T39n1789_03b:0395c24": "界為境界故。世尊！彼亦性自性相，妄想自性",
    "T39n1789_03b:0395c25": "如是現，不說因無因故，謂墮性相見故，異境",
    "T39n1789_03b:0395c26": "界非如彼等，如是無窮過。世尊！不覺性自性",
    "T39n1789_03b:0395c27": "相故。世尊！亦非妄想自性，因性自性相，彼云",
    "T39n1789_03b:0395c28": "何妄想非妄想，如實知妄想？」聖亦不如是",
    "T39n1789_03b:0395c29": "等者，《入楞伽》云：「聖亦不如凡所分別如是得",
    "T39n1789_03b:0396a01": "故，非自所行境界相故。」彼亦性自性者，言聖",
    "T39n1789_03b:0396a02": "人亦有真實性相，聖人既有是性，愚夫固亦",
    "T39n1789_03b:0396a03": "有之，故曰「妄想自性如是現」。然如來真實性",
    "T39n1789_03b:0396a04": "相離乎因緣及無因性，而凡愚妄想自性則",
    "T39n1789_03b:0396a05": "墮性相之見。聖人所行境界既異凡愚，則不",
    "T39n1789_03b:0396a06": "如彼墮於性相無窮之失，由不能覺了性自",
    "T39n1789_03b:0396a07": "性相故也。亦非妄想自性等，言諸法性相不",
    "T39n1789_03b:0396a08": "因分別，云何言分別而有耶？故結難曰：彼",
    "T39n1789_03b:0396a09": "凡夫云何得妄想非妄想，如實知妄想之不",
    "T39n1789_03b:0396a10": "實也。",
    "T39n1789_03b:0396a11": "「世尊！妄想異、自性相異。世尊！不相似因，妄想",
    "T39n1789_03b:0396a12": "自性相，彼云何各各不妄想，而愚夫不如實",
    "T39n1789_03b:0396a13": "知？然為眾生離妄想故，說如妄想相不如實",
    "T39n1789_03b:0396a14": "有。世尊！何故遮眾生有無有見事自性計著，",
    "T39n1789_03b:0396a15": "聖智所行境界計著墮有見，說空法非性而",
    "T39n1789_03b:0396a16": "說聖智自性事？」言妄想異等，謂凡夫分別",
    "T39n1789_03b:0396a17": "有異，見諸法性相之異。言不相似因者，謂因",
    "T39n1789_03b:0396a18": "所見之不相似，諸法何常自謂異不異也。各",
    "T39n1789_03b:0396a19": "各者，諸法也，但愚夫不能如實知覺耳。然如",
    "T39n1789_03b:0396a20": "來如是說諸法者，為令眾生離乎妄想，了知",
    "T39n1789_03b:0396a21": "諸法皆非實有也。世尊何故下，言世尊云何",
    "T39n1789_03b:0396a22": "止諸眾生不著有無諸見執著，而後取著聖",
    "T39n1789_03b:0396a23": "智境界墮於有見，又何故不說空寂之法而",
    "T39n1789_03b:0396a24": "說聖智自性事耶？",
    "T39n1789_03b:0396a25": "佛告大慧：「非我說空法非性，亦不墮有見說",
    "T39n1789_03b:0396a26": "聖智自性事，然為令眾生離恐怖句故。眾生",
    "T39n1789_03b:0396a27": "無始以來計著性自性相、聖智事自性計著",
    "T39n1789_03b:0396a28": "相見，說空法。大慧！我不說性自性相。大慧！但",
    "T39n1789_03b:0396a29": "我住自得如實空法，離惑亂相見，離自心現",
    "T39n1789_03b:0396b01": "性非性見，得三解脫，如實印所印，於性自性",
    "T39n1789_03b:0396b02": "得緣自覺觀察住，離有無事見相。」答中先",
    "T39n1789_03b:0396b03": "拂彼難。言離恐怖句者，謂眾生聞空生怖、聞",
    "T39n1789_03b:0396b04": "有生著，故說聖智自性事以導之。然聖智",
    "T39n1789_03b:0396b05": "事固非有無，而著有者乃說空法以治之，是",
    "T39n1789_03b:0396b06": "知說空說有皆為眾生，未常說有實法也，故",
    "T39n1789_03b:0396b07": "曰「我不說性自性相」，即示自證之法曰「但我",
    "T39n1789_03b:0396b08": "得如實空法」，即本住畢竟妙空也。不墮邪倒",
    "T39n1789_03b:0396b09": "惑亂，常居中道，故離自心現性非性諸見，即",
    "T39n1789_03b:0396b10": "得悟三解脫，獲如實印，見法自性，了聖境界，",
    "T39n1789_03b:0396b11": "離有無一切諸著。",
    "T39n1789_03b:0396b12": "「復次大慧！一切法不生者，菩薩摩訶薩不應",
    "T39n1789_03b:0396b13": "立是宗。所以者何？謂宗一切性非性故，及彼",
    "T39n1789_03b:0396b14": "因生相故，說一切法不生宗，彼宗則壞。彼宗",
    "T39n1789_03b:0396b15": "一切法不生，彼宗壞者，以宗有待而生故。又",
    "T39n1789_03b:0396b16": "彼宗不生，入一切法故、不壞相不生故，立一",
    "T39n1789_03b:0396b17": "切法不生宗者，彼說則壞。大慧！有無不生宗，",
    "T39n1789_03b:0396b18": "彼宗入一切性，有無相不可得。大慧！若使彼",
    "T39n1789_03b:0396b19": "宗不生，一切性不生而立宗，如是彼宗壞，以",
    "T39n1789_03b:0396b20": "有無性相不生故，不應立宗。五分論多過故、",
    "T39n1789_03b:0396b21": "展轉因異相故，及為作故，不應立宗分，謂一",
    "T39n1789_03b:0396b22": "切法不生。如是一切法空，如是一切法無自",
    "T39n1789_03b:0396b23": "性，不應立宗。」上言妄想與聖智皆空，乃真",
    "T39n1789_03b:0396b24": "妄俱遣，是不生義。恐菩薩立此為宗，混於外",
    "T39n1789_03b:0396b25": "計，故說此以破之。言一切法不生，則言想俱",
    "T39n1789_03b:0396b26": "絕，言之已非，況妄立宗乎？如彼外道立不生",
    "T39n1789_03b:0396b27": "宗，反生枝葉，故云「不應立是宗」。所以者何下，",
    "T39n1789_03b:0396b28": "徵釋其義，謂宗一切性非性者，意謂宗必有",
    "T39n1789_03b:0396b29": "主，若宗一切性，性自非性，宗義何在？凡言不",
    "T39n1789_03b:0396c01": "生，必因生立，既有待對，則不生成生，自壞不",
    "T39n1789_03b:0396c02": "生義，其不應立宗一也。又彼宗不生，必入一",
    "T39n1789_03b:0396c03": "切法中，言不生義遍一切世間諸法之中，言",
    "T39n1789_03b:0396c04": "不壞相不生故者，《入楞伽》云：「不生相亦不生，",
    "T39n1789_03b:0396c05": "故言諸法本皆不生，豈待立耶！」故云彼說則",
    "T39n1789_03b:0396c06": "壞，其不應立宗二也。言有無不生者，前以無",
    "T39n1789_03b:0396c07": "為不生，此乃轉計有無皆不生。言入一切性",
    "T39n1789_03b:0396c08": "者，性即法也，謂有無不生亦遍一切法中，皆離",
    "T39n1789_03b:0396c09": "有無之相，縱有轉計有無性相，皆不可得，是",
    "T39n1789_03b:0396c10": "亦不生義，其不應立宗三也。五分論多過者，",
    "T39n1789_03b:0396c11": "五分論義見前註。多過，指宗、因、喻三過也。初",
    "T39n1789_03b:0396c12": "宗有九過，曰現量相違、聖教相違、世間相違、",
    "T39n1789_03b:0396c13": "比量相違、自語相違、相符極成、能別不極成、",
    "T39n1789_03b:0396c14": "所別不極成、俱別不極成。次因有十四過，謂",
    "T39n1789_03b:0396c15": "遍是宗法性，初相中有四不成，曰隨一不成、",
    "T39n1789_03b:0396c16": "所依不成、兩俱不成、猶預不成。後二相共十",
    "T39n1789_03b:0396c17": "過，有六不定，曰同分異全不定、異分同全不",
    "T39n1789_03b:0396c18": "定、俱品一分轉不定、共不定、不共不定、決定",
    "T39n1789_03b:0396c19": "相違不定；有四相違，曰法自相相違、法差別",
    "T39n1789_03b:0396c20": "相違、有法自相相違、有法差別相違。三同喻",
    "T39n1789_03b:0396c21": "有五過，別喻中有五過。同喻中曰所立不成、",
    "T39n1789_03b:0396c22": "能立不成、俱不成、無合、倒合。別喻中曰能立",
    "T39n1789_03b:0396c23": "不遣、所立不遣、俱不遣、不離、倒離。共三十三",
    "T39n1789_03b:0396c24": "過也。展轉因異相者，言彼轉計因相不同，及",
    "T39n1789_03b:0396c25": "墮有為有作，其不應立宗四也。又曰謂一切",
    "T39n1789_03b:0396c26": "法不生、又曰空、又曰無自性，此三者若各立",
    "T39n1789_03b:0396c27": "宗則有多宗，其不應立宗五也。",
    "T39n1789_03b:0396c28": "「大慧！然菩薩摩訶薩說一切法如幻夢，現不",
    "T39n1789_03b:0396c29": "現相故，及見覺過故，當說一切法如幻夢性，",
    "T39n1789_03b:0397a01": "莫令彼恐怖，遠離摩訶衍。」上既斥立宗之",
    "T39n1789_03b:0397a02": "非，此顯其是，故語大慧云「應說一切法如幻",
    "T39n1789_03b:0397a03": "夢現不現相。」現不現謂非實有也。及令眾生",
    "T39n1789_03b:0397a04": "離見聞覺知之過故。又云當說，言除為愚夫",
    "T39n1789_03b:0397a05": "者，蓋愚夫墮於有無之見，不說如幻如夢不",
    "T39n1789_03b:0397a06": "能離彼二見。復恐小機聞此不有不無而生",
    "T39n1789_03b:0397a07": "怖畏，不受大乘，故誡云「莫令彼恐怖遠離",
    "T39n1789_03b:0397a08": "大乘」，意令菩薩隨機說法也。",
    "T39n1789_03b:0397a09": "爾時，世尊欲重宣此義而說偈言：",
    "T39n1789_03b:0397a10": "「無自性無說，　　無事無相續，",
    "T39n1789_03b:0397a11": "彼愚夫妄想，　　如死屍惡覺。",
    "T39n1789_03b:0397a12": "一切法不生，　　非彼外道宗，",
    "T39n1789_03b:0397a13": "至竟無所生，　　性緣所成就。",
    "T39n1789_03b:0397a14": "一切法不生，　　慧者不作想，",
    "T39n1789_03b:0397a15": "彼宗因生故，　　覺者悉除滅。」",
    "T39n1789_03b:0397a16": "此頌上一切法不生，言一切法本無自性，",
    "T39n1789_03b:0397a17": "豈有言說？無說則無事，無事則無相續之",
    "T39n1789_03b:0397a18": "相，此本之與末皆不生也。但彼愚夫妄起",
    "T39n1789_03b:0397a19": "分別，立不生之宗，其惡覺如死屍之無知",
    "T39n1789_03b:0397a20": "也。則佛說一切法不生，豈彼外道所立不",
    "T39n1789_03b:0397a21": "生之宗？至竟無所生等，言性本不生，從因",
    "T39n1789_03b:0397a22": "緣而生也，因緣尚不可得，諸法豈有生",
    "T39n1789_03b:0397a23": "邪！然慧者尚不作不生想，豈作生想？彼",
    "T39n1789_03b:0397a24": "宗言不生者，因生而有不生，是有待對。覺",
    "T39n1789_03b:0397a25": "者則無是見，故云「悉除滅」也。",
    "T39n1789_03b:0397a26": "「譬如翳目視，　　妄見垂髮相，",
    "T39n1789_03b:0397a27": "計著性亦然，　　愚夫邪妄想。",
    "T39n1789_03b:0397a28": "施設於三有，　　無有事自性，",
    "T39n1789_03b:0397a29": "施設事自性，　　思惟起妄想。",
    "T39n1789_03b:0397b01": "相事設言教，　　意亂極震掉，",
    "T39n1789_03b:0397b02": "佛子能超出，　　遠離諸妄想。」",
    "T39n1789_03b:0397b03": "譬如翳目等，明邪正之異，翳目、垂髮並",
    "T39n1789_03b:0397b04": "見前註，喻非有而有。三有即三界，謂三有",
    "T39n1789_03b:0397b05": "本無，惟妄想現，故云「施設於三有，無有事",
    "T39n1789_03b:0397b06": "自性。」施設者，建立也，由妄想而有建立，以",
    "T39n1789_03b:0397b07": "故如來施設言教以化之，所謂但以假名",
    "T39n1789_03b:0397b08": "字，引導於眾生。眾生不達，反於言教而起",
    "T39n1789_03b:0397b09": "分別，動亂心識，故云「意亂極震掉」。惟菩薩",
    "T39n1789_03b:0397b10": "能離是過，超出三有也。",
    "T39n1789_03b:0397b11": "「非水水想受，　　斯從渴愛生，",
    "T39n1789_03b:0397b12": "愚夫如是惑，　　聖見則不然。",
    "T39n1789_03b:0397b13": "聖人見清淨，　　三脫三昧生，",
    "T39n1789_03b:0397b14": "遠離於生滅，　　遊行無所有。",
    "T39n1789_03b:0397b15": "修行無所有，　　亦無性非性，",
    "T39n1789_03b:0397b16": "性非性平等，　　從是生聖果。」",
    "T39n1789_03b:0397b17": "非水水想受者，言非水妄作水想，由渴",
    "T39n1789_03b:0397b18": "愛故爾，是猶渴鹿之奔陽焰，此喻愚夫非",
    "T39n1789_03b:0397b19": "有計有。聖則不然，蓋聖人以正智觀見三",
    "T39n1789_03b:0397b20": "界之相，無有煩惱、生死，故云清淨。三脫慧",
    "T39n1789_03b:0397b21": "也，三昧定也，定慧既生，出離生滅，遊行於",
    "T39n1789_03b:0397b22": "無所有，無所有即畢竟空也。言修行無所",
    "T39n1789_03b:0397b23": "有者，菩薩能如是修之，亦契乎非有非無",
    "T39n1789_03b:0397b24": "之理，故云「亦無性非性」。如是則有無平等，",
    "T39n1789_03b:0397b25": "佛果成矣。",
    "T39n1789_03b:0397b26": "「云何性非性？　　云何為平等？",
    "T39n1789_03b:0397b27": "謂彼心不知，　　內外極漂動；",
    "T39n1789_03b:0397b28": "若能壞彼者，　　心則平等見。」",
    "T39n1789_03b:0397b29": "佛自徵釋，意謂有無平等、凡聖一如，因迷",
    "T39n1789_03b:0397c01": "解有異。迷則不知心外無法，為境風之所",
    "T39n1789_03b:0397c02": "漂動；解故能壞彼見，則復本心平等之理",
    "T39n1789_03b:0397c03": "矣。",
    "T39n1789_03b:0397c04": "爾時，大慧菩薩復白佛言：「世尊！如世尊說，如",
    "T39n1789_03b:0397c05": "攀緣事智慧不得是施設量建立。施設所攝",
    "T39n1789_03b:0397c06": "受非性，攝受亦非性，以無攝故智則不生，唯",
    "T39n1789_03b:0397c07": "施設名耳。」因上明離攀緣是智故，復以智",
    "T39n1789_03b:0397c08": "不得為請。如世尊說攀緣事者，言世間塵境",
    "T39n1789_03b:0397c09": "乃愚夫所緣之事，正智觀察皆無所有，故云",
    "T39n1789_03b:0397c10": "「不得是施設量建立」。施設即前妄想建立境",
    "T39n1789_03b:0397c11": "界，境界既不可得，則能取所取二俱無有，故",
    "T39n1789_03b:0397c12": "云智則不生，所施設者皆是妄想假名耳。",
    "T39n1789_03b:0397c13": "「云何世尊！為不覺性自相共相異不異故智不",
    "T39n1789_03b:0397c14": "得耶？為自相共相種種性自性相隱蔽故智",
    "T39n1789_03b:0397c15": "不得耶？為山巖石壁、地水火風障故智不得",
    "T39n1789_03b:0397c16": "耶？為極遠極近故智不得耶？為老小盲冥、諸",
    "T39n1789_03b:0397c17": "根不具故智不得耶？世尊！若不覺自共相異",
    "T39n1789_03b:0397c18": "不異智不得者，不應說智，應說無智，以有事",
    "T39n1789_03b:0397c19": "不得故。若復種種自共相性自性相隱蔽故",
    "T39n1789_03b:0397c20": "智不得者，彼亦無智，非是智。世尊！有爾焰故",
    "T39n1789_03b:0397c21": "智生，非無性會爾焰故名為智。若山巖石壁、",
    "T39n1789_03b:0397c22": "地水火風、極遠極近、老小盲冥、諸根不具智不",
    "T39n1789_03b:0397c23": "得者，此亦非智，應是無智，以有事不可得故。」",
    "T39n1789_03b:0397c24": "上云智慧不得，固以釋之，恐學者未了，",
    "T39n1789_03b:0397c25": "又申數問意，令破妄智而顯真智故，一一挾",
    "T39n1789_03b:0397c26": "妄反覆為難。初云為不學性自共相等，謂陰、",
    "T39n1789_03b:0397c27": "界、入等諸法都不覺知有自共相異不異，故",
    "T39n1789_03b:0397c28": "云「智不得耶？」又云「為自共相種種諸法自性相",
    "T39n1789_03b:0397c29": "之所隱蔽，不得為智耶？」如下諸難，則智不為",
    "T39n1789_03b:0398a01": "智，又顯不釋。",
    "T39n1789_03b:0398a02": "佛告大慧：「不如是，無智應是智，非非智，我不",
    "T39n1789_03b:0398a03": "如是隱覆說攀緣事智慧不得，是施設量建",
    "T39n1789_03b:0398a04": "立。覺自心現量，有無有外性非性知而事不",
    "T39n1789_03b:0398a05": "得。不得故，智於爾焰不生，順三解脫智亦不",
    "T39n1789_03b:0398a06": "得。非妄想者，無始性非性虛偽習智作如是",
    "T39n1789_03b:0398a07": "知，是知彼不知。」答中言不如是者，是拂彼",
    "T39n1789_03b:0398a08": "難。言無智等者，即非智之智，而智體亦不可",
    "T39n1789_03b:0398a09": "得，故云非非智。若準《大論》，謂無智者空也，應",
    "T39n1789_03b:0398a10": "是智者假也，非非智者中道智也，如是三智",
    "T39n1789_03b:0398a11": "一心中得，得而無得，是為智慧不得。言我不",
    "T39n1789_03b:0398a12": "如是隱覆說者，佛言我如是說是顯非隱，雖",
    "T39n1789_03b:0398a13": "亦常有隱覆之說，如後文云云，但宜隱則隱、",
    "T39n1789_03b:0398a14": "宜顯則顯，此則非隱也。覺自心現量下，正顯",
    "T39n1789_03b:0398a15": "真智，謂了境有無，唯自心量。言外性非性",
    "T39n1789_03b:0398a16": "者，諸法本空也。如是而知、知而不知，是為事",
    "T39n1789_03b:0398a17": "不得也。事即境也，境既不得，智亦不生爾焰",
    "T39n1789_03b:0398a18": "智障也，入三脫門智體亦亡也。非妄想者，揀",
    "T39n1789_03b:0398a19": "妄知也，謂非如一切妄想凡夫無始以來有",
    "T39n1789_03b:0398a20": "無虛妄熏習之智，不知諸法唯心，知彼事物",
    "T39n1789_03b:0398a21": "而不知自性，則喪智於物，故云「是知彼不",
    "T39n1789_03b:0398a22": "知」也。",
    "T39n1789_03b:0398a23": "「故於外事處所相性無性，妄想不斷，自心現",
    "T39n1789_03b:0398a24": "量建立，說我我所相攝受計著，不覺自心現",
    "T39n1789_03b:0398a25": "量，於智爾焰而起妄想。妄想故，外性非性",
    "T39n1789_03b:0398a26": "觀察不得，依於斷見。」此承上而言，謂彼妄",
    "T39n1789_03b:0398a27": "知於外境界，形相有無分別不斷，此於自心",
    "T39n1789_03b:0398a28": "現量妄自建立，計人、法二我而生取著，蓋不",
    "T39n1789_03b:0398b01": "覺知是自心量，於前外境妄想不斷，墮於常",
    "T39n1789_03b:0398b02": "見。於後智體能所不妄，轉為智障而起分",
    "T39n1789_03b:0398b03": "別，以分別故於外法有無觀察不可得處而",
    "T39n1789_03b:0398b04": "生斷見。",
    "T39n1789_03b:0398b05": "爾時，世尊欲重宣此義而說偈言：",
    "T39n1789_03b:0398b06": "「有諸攀緣事，　　智慧不觀察，",
    "T39n1789_03b:0398b07": "此無智非智，　　是妄想者說。",
    "T39n1789_03b:0398b08": "於不異相性，　　智慧不觀察，",
    "T39n1789_03b:0398b09": "障礙及遠近，　　是名為邪智。",
    "T39n1789_03b:0398b10": "老小諸根冥，　　而智慧不生，",
    "T39n1789_03b:0398b11": "而實有爾焰，　　是亦說邪智。」",
    "T39n1789_03b:0398b12": "有境可緣者，是凡夫之智。了境唯心者，",
    "T39n1789_03b:0398b13": "是正智之智。正智則無緣而緣，是為無智。以",
    "T39n1789_03b:0398b14": "此無智為非智者，是凡夫妄想之說。此頌上",
    "T39n1789_03b:0398b15": "智慧不得之義也。於不異相性智慧不觀察",
    "T39n1789_03b:0398b16": "者，此頌上自相共相異不異。言不觀察者，即",
    "T39n1789_03b:0398b17": "智不得也。餘皆頌上可見。",
    "T39n1789_03b:0398b18": "「復次大慧！愚癡凡夫無始虛偽惡邪妄想之",
    "T39n1789_03b:0398b19": "所迴轉，迴轉時，自宗通及說通不善了知，著",
    "T39n1789_03b:0398b20": "自心現外性相故，著方便說，於自宗四句清",
    "T39n1789_03b:0398b21": "淨通相不善分別。」大慧白佛言：「誠如尊教。惟",
    "T39n1789_03b:0398b22": "願世尊為我分別說通及宗通，我及餘菩薩",
    "T39n1789_03b:0398b23": "摩訶薩善於二通，來世凡夫、聲聞、緣覺不得",
    "T39n1789_03b:0398b24": "其短。」宗說通相前既說已，此又說者何也？",
    "T39n1789_03b:0398b25": "前通三乘，此唯在佛。又前為眾請，此佛自述。",
    "T39n1789_03b:0398b26": "言愚癡凡夫等者，謂此二法在凡未常無之，",
    "T39n1789_03b:0398b27": "但為迷轉，故全體不知。迴轉者，謂迷自己故",
    "T39n1789_03b:0398b28": "迴內迴外，惟著自心現外相等境界，亦著方",
    "T39n1789_03b:0398b29": "便言教，故於自心宗本離四句所通清淨之",
    "T39n1789_03b:0398c01": "相不能明了，於是大慧因而致請。言不得短",
    "T39n1789_03b:0398c02": "者，謂宗通而說不通，其短在化導；說通而宗",
    "T39n1789_03b:0398c03": "不通，其短在自行。二者俱通，則不得為短也。",
    "T39n1789_03b:0398c04": "佛告大慧：「善哉！善哉！諦聽！諦聽！善思念之，當",
    "T39n1789_03b:0398c05": "為汝說。」大慧白佛言：「唯然受教。」佛告大慧：「三",
    "T39n1789_03b:0398c06": "世如來有二種法通，謂說通及自宗通。說通",
    "T39n1789_03b:0398c07": "者，謂隨眾生心之所應，為說種種眾具契經，",
    "T39n1789_03b:0398c08": "是名說通。自宗通者，謂修行者離自心現種",
    "T39n1789_03b:0398c09": "種妄想，謂不墮一異、俱不俱品，超度一切心、",
    "T39n1789_03b:0398c10": "意、識，自覺聖境界，離因成見相，一切外道、聲",
    "T39n1789_03b:0398c11": "聞、緣覺、墮二邊者所不能知，我說是名自宗",
    "T39n1789_03b:0398c12": "通法。大慧！是名自宗通及說通相，汝及餘菩",
    "T39n1789_03b:0398c13": "薩摩訶薩應當修學。」答中言三世如來有",
    "T39n1789_03b:0398c14": "二通者，顯諸佛自行化他之法無不同也。先",
    "T39n1789_03b:0398c15": "明說通。言眾具契經者，即前九部，攝一切法",
    "T39n1789_03b:0398c16": "故曰眾具，而卒歸乎契理、契機，故云契經。次",
    "T39n1789_03b:0398c17": "明宗通，自證之法本不可說，故寄修者以示",
    "T39n1789_03b:0398c18": "其相。曰離自心現種種妄想等者，謂不墮一",
    "T39n1789_03b:0398c19": "異等四句，則妄想不行，妄想不行則超越一",
    "T39n1789_03b:0398c20": "切心識，到自覺聖境界。言離因成見相者，因",
    "T39n1789_03b:0398c21": "成即因成假，謂意根對法塵而起分別之見",
    "T39n1789_03b:0398c22": "也，離者離此見也。然如來自證之法非邪外",
    "T39n1789_03b:0398c23": "偏小著空有二邊者之所能知，唯大乘菩",
    "T39n1789_03b:0398c24": "薩能修能證，故誡云「應當修學」。",
    "T39n1789_03b:0398c25": "爾時世尊欲重宣此義，而說偈言：",
    "T39n1789_03b:0398c26": "「我謂二種通，　　宗通及言說，",
    "T39n1789_03b:0398c27": "說者授童蒙，　　宗為修行者。」",
    "T39n1789_03b:0398c28": "童蒙言初機也，既解說通，未必惟在初機，",
    "T39n1789_03b:0398c29": "為對宗通言耳。宗通雖為修行，而言自證",
    "T39n1789_03b:0399a01": "也。",
    "T39n1789_03b:0399a02": "爾時，大慧菩薩白佛言：「世尊！如世尊一時說",
    "T39n1789_03b:0399a03": "言：『世間諸論種種辯說慎勿習近，若習近者，",
    "T39n1789_03b:0399a04": "攝受貪欲、不攝受法。』世尊！何故作如是說？」佛",
    "T39n1789_03b:0399a05": "告大慧：「世間言論種種句味，因緣、譬喻、採集",
    "T39n1789_03b:0399a06": "莊嚴，誘引誑惑愚癡凡夫不入真實自通，不",
    "T39n1789_03b:0399a07": "覺一切法，妄想顛倒，墮於二邊。凡愚癡惑而",
    "T39n1789_03b:0399a08": "自破壞，諸趣相續，不得解脫，不能覺知自心",
    "T39n1789_03b:0399a09": "現量，不離外性自性，妄想計著，是故世間言",
    "T39n1789_03b:0399a10": "論種種辯說不脫生老病死、憂悲苦惱，誑惑",
    "T39n1789_03b:0399a11": "迷亂。」夫論有世論、出世論，故道有正有邪，",
    "T39n1789_03b:0399a12": "雖不兩立，而未嘗不並行於世，故如來誡其",
    "T39n1789_03b:0399a13": "於世論慎勿親近，大慧所以致問。言世論者，",
    "T39n1789_03b:0399a14": "即外道盧伽耶陀，此翻左世、亦云惡論。此論",
    "T39n1789_03b:0399a15": "但飾文詞，誑惑凡愚，有習近者，惟攝取世間",
    "T39n1789_03b:0399a16": "財欲，不得法利。答中先斥其非，以彼言論不",
    "T39n1789_03b:0399a17": "詮正理故，不可以入真實自通之地，卒歸於",
    "T39n1789_03b:0399a18": "二邊而已。凡愚癡惑下，此明受習之非，以自",
    "T39n1789_03b:0399a19": "破壞正見故，有諸趣生死相續。無由解脫下",
    "T39n1789_03b:0399a20": "文，諸過之相可見。",
    "T39n1789_03b:0399a21": "「大慧！釋提桓因廣解眾論，自造聲論。彼世論",
    "T39n1789_03b:0399a22": "者有一弟子，持龍形像詣釋天宮，建立論宗，",
    "T39n1789_03b:0399a23": "要壞帝釋千輻之輪：『隨我不如，斷一一頭以",
    "T39n1789_03b:0399a24": "謝所屈。』作是要已，即以釋法摧伏帝釋。釋墮",
    "T39n1789_03b:0399a25": "負處，即壞其車還來人間。如是大慧！世間言",
    "T39n1789_03b:0399a26": "論因譬莊嚴，乃至畜生亦能以種種句味惑",
    "T39n1789_03b:0399a27": "彼諸天及阿修羅，著生滅見，而況於人？是故",
    "T39n1789_03b:0399a28": "大慧！世間言論應當遠離，以能招致苦生因",
    "T39n1789_03b:0399a29": "故，慎勿習近。」此段下引事證失。釋提桓因",
    "T39n1789_03b:0399b01": "者，帝釋之異名也。持龍形像者，謂變作龍",
    "T39n1789_03b:0399b02": "身也。要，約也。《入楞伽》云：「作是要言：『憍尸",
    "T39n1789_03b:0399b03": "迦！我共汝論，汝若不如我，當破汝千輻之輪。",
    "T39n1789_03b:0399b04": "我若不如，斷一一頭以謝所屈。』」即以釋法者，",
    "T39n1789_03b:0399b05": "謂即以帝釋所造論法為難。墮負即不勝，謂",
    "T39n1789_03b:0399b06": "帝釋不勝也。乃至畜生者，如變作龍身之類",
    "T39n1789_03b:0399b07": "也。又言世間論應當遠離者，謂彼論為害若",
    "T39n1789_03b:0399b08": "此，可不慎歟。",
    "T39n1789_03b:0399b09": "「大慧！世論者，唯說身覺境界而已。大慧！彼世",
    "T39n1789_03b:0399b10": "論者乃有百千，但於後時後五十年，當破壞",
    "T39n1789_03b:0399b11": "結集，惡覺因見盛故，惡弟子受。如是大慧！世",
    "T39n1789_03b:0399b12": "論破壞結集，種種句味因譬莊嚴，說外道事，",
    "T39n1789_03b:0399b13": "著自因緣，無有自通。大慧！彼諸外道無自通",
    "T39n1789_03b:0399b14": "論，於餘世論廣說無量百千事門，無有自通，",
    "T39n1789_03b:0399b15": "亦不自知愚癡世論。」世論下，重出彼論建",
    "T39n1789_03b:0399b16": "立。身覺境界者，謂五陰身覺想之境也，雖彼",
    "T39n1789_03b:0399b17": "世論乃有百千，極其宗趣不離情識，豈知有",
    "T39n1789_03b:0399b18": "至道哉！後五十年破壞結集者，按《金剛功德",
    "T39n1789_03b:0399b19": "施論》，謂人壽百齡開為二分，初分五十教力",
    "T39n1789_03b:0399b20": "增強，後五十歲教力漸微，言正法欲滅時也。",
    "T39n1789_03b:0399b21": "或當作後五百年，「十」字恐誤，破壞如來結集",
    "T39n1789_03b:0399b22": "正教，以彼顛倒惡覺苦因邪見盛故，其惡黨",
    "T39n1789_03b:0399b23": "類受習其說，自取淪溺也。如是下，結斥。言",
    "T39n1789_03b:0399b24": "著自因緣者，如所說身覺是已，而不能以理",
    "T39n1789_03b:0399b25": "自通，故云無有自通。由其不能自通，雖廣說",
    "T39n1789_03b:0399b26": "百千事門，不過是惑世法，彼不自知，良可悲",
    "T39n1789_03b:0399b27": "也。",
    "T39n1789_03b:0399b28": "爾時，大慧白佛言：「世尊！若外道世論種種句",
    "T39n1789_03b:0399b29": "味因譬莊嚴，無有自通，自事計著者，世尊亦",
    "T39n1789_03b:0399c01": "說世論，為種種異方諸來會眾天、人、阿修羅",
    "T39n1789_03b:0399c02": "廣說無量種種句味，亦非自通耶？亦入一切",
    "T39n1789_03b:0399c03": "外道智慧言說數耶？」佛告大慧：「我不說世論，",
    "T39n1789_03b:0399c04": "亦無來去，唯說不來不去。大慧！來者趣聚會",
    "T39n1789_03b:0399c05": "生，去者散壞，不來不去者是不生不滅，我所",
    "T39n1789_03b:0399c06": "說義不墮世論妄想數中。所以者何？謂不計",
    "T39n1789_03b:0399c07": "著外性非性自心現處，二邊妄想所不能轉，",
    "T39n1789_03b:0399c08": "相境非性覺自心現，則自心現妄想不生。妄",
    "T39n1789_03b:0399c09": "想不生者，空、無相、無作，入三脫門，名為解脫。」",
    "T39n1789_03b:0399c10": "此顯正教。初大慧反問，如來所說亦同世",
    "T39n1789_03b:0399c11": "論，凡有二難，如文云云。如為他方諸天人眾",
    "T39n1789_03b:0399c12": "廣說諸法，則隨他意語，豈亦非自通義？亦何",
    "T39n1789_03b:0399c13": "異於外道世智言說耶？答中先拂初難，言我",
    "T39n1789_03b:0399c14": "不說世論。蓋世論說去來，佛唯說不去不",
    "T39n1789_03b:0399c15": "來。來言趣聚會生者，謂來則眾緣和合而生。",
    "T39n1789_03b:0399c16": "去言散壞者，謂去則緣散而滅。佛說異是言，",
    "T39n1789_03b:0399c17": "不去不來即不生不滅，乃我所通。答次難云",
    "T39n1789_03b:0399c18": "「不墮世論妄想數」者，即外道有無分別是妄",
    "T39n1789_03b:0399c19": "想數。復自徵釋，謂不著二邊，以不著故，有無",
    "T39n1789_03b:0399c20": "妄想所不能轉。良以自相境界非性，非性即",
    "T39n1789_03b:0399c21": "空，何轉之有？又言覺自心現等者，既了諸法",
    "T39n1789_03b:0399c22": "唯心，妄想復何所生？由不生故入三脫門，",
    "T39n1789_03b:0399c23": "空者性空也，無相者相空也，無作者性相俱",
    "T39n1789_03b:0399c24": "空，心無所作也。無作又曰無願，謂無願求",
    "T39n1789_03b:0399c25": "也。",
    "T39n1789_03b:0399c26": "「大慧！我念一時於一處住，有世論婆羅門來",
    "T39n1789_03b:0399c27": "詣我所，不請空閑，便問我言：『瞿曇！一切所作",
    "T39n1789_03b:0399c28": "耶？』我時報言：『婆羅門！一切所作是初世論。』",
    "T39n1789_03b:0399c29": "彼復問言：『一切非所作耶？』我復報言：『一切非",
    "T39n1789_03b:0400a01": "作是第二世論。』彼復問言：『一切常耶？一切無",
    "T39n1789_03b:0400a02": "常耶？一切生耶？一切不生耶？』我時報言：『是六",
    "T39n1789_03b:0400a03": "世論。』大慧！彼復問我言：『一切一邪？一切異",
    "T39n1789_03b:0400a04": "邪？一切俱邪？一切不俱邪？一切因種種受生",
    "T39n1789_03b:0400a05": "現邪？』我時報言：『是十一世論。』大慧！彼復問",
    "T39n1789_03b:0400a06": "言：『一切無記耶？一切記耶？有我邪？無我邪？",
    "T39n1789_03b:0400a07": "有此世邪？無此世耶？有他世邪？無他世邪？有",
    "T39n1789_03b:0400a08": "解脫耶？無解脫耶？一切剎那邪？一切不剎",
    "T39n1789_03b:0400a09": "那邪？虛空邪？非數滅邪？涅槃邪？瞿曇！作邪",
    "T39n1789_03b:0400a10": "非作邪？有中陰邪？無中陰邪？』大慧！我時報",
    "T39n1789_03b:0400a11": "言：『婆羅門！如是說者悉是世論，非我所說，是",
    "T39n1789_03b:0400a12": "汝世論。』」此正引論廣辯邪正。婆羅門是梵",
    "T39n1789_03b:0400a13": "語，具云婆羅賀摩拏，此云淨裔、亦云淨行。自",
    "T39n1789_03b:0400a14": "稱祖自梵天口生，因從梵姓，如梵志即其種",
    "T39n1789_03b:0400a15": "也。惟五天竺有，餘國無之。又云外意，其種",
    "T39n1789_03b:0400a16": "別有經書，世承其業，或在家、或出家，恃術倨",
    "T39n1789_03b:0400a17": "傲。言不請空閑者，空閑猶間隙也，請問之儀",
    "T39n1789_03b:0400a18": "當待間隙，如禮有請間之語是也。而彼倨傲，",
    "T39n1789_03b:0400a19": "卒然來問，所以責之也。彼問雖多，概以一世",
    "T39n1789_03b:0400a20": "論報之，所以拒之也。如是說者悉是世論，無",
    "T39n1789_03b:0400a21": "非情見。又曰「非我所說，是汝世論」，所以外之",
    "T39n1789_03b:0400a22": "也。",
    "T39n1789_03b:0400a23": "「『我惟說無始虛偽妄想習氣、種種諸惡、三有之",
    "T39n1789_03b:0400a24": "因，不能覺知自心現量而生妄想，攀緣外性，",
    "T39n1789_03b:0400a25": "如外道法，我、諸根、義三合知生，我不如是。婆",
    "T39n1789_03b:0400a26": "羅門！我不說因、不說無因，惟說妄想攝所攝",
    "T39n1789_03b:0400a27": "性，施設緣起，非汝及餘墮受我相續者所能",
    "T39n1789_03b:0400a28": "覺知。』大慧！涅槃、虛空、滅非有三種，但數有三",
    "T39n1789_03b:0400a29": "耳。」此佛自示正教不出三道，無始至習氣，",
    "T39n1789_03b:0400b01": "煩惱道也；種種諸惡，業道也；三有，苦道也。因",
    "T39n1789_03b:0400b02": "者，謂煩惱惡業為苦道之因也。由不能覺知",
    "T39n1789_03b:0400b03": "諸法唯心所現，於彼外法而起妄想攀緣，此",
    "T39n1789_03b:0400b04": "乃正因緣之說，非外道所知。又曰「如外道法」",
    "T39n1789_03b:0400b05": "者，重舉彼計以格其說。言我、諸根、義三合知",
    "T39n1789_03b:0400b06": "生者，謂我及根、境三緣和合而知生，知即識",
    "T39n1789_03b:0400b07": "也。佛說異是，故曰「我不說因、不說無因。」因即",
    "T39n1789_03b:0400b08": "因緣、無因即自然，唯依妄心以能取所取而",
    "T39n1789_03b:0400b09": "說緣起，非汝及餘外道著我執之不斷者所",
    "T39n1789_03b:0400b10": "能測。言涅槃、虛空、滅，文似孤起，及考大慧之",
    "T39n1789_03b:0400b11": "問，謂如來之說亦同外道數論故，乃告云：此",
    "T39n1789_03b:0400b12": "三無為，但數有三，而非有三。三無為義見前",
    "T39n1789_03b:0400b13": "註。",
    "T39n1789_03b:0400b14": "「復次大慧！爾時，世論婆羅門復問我言：『癡愛",
    "T39n1789_03b:0400b15": "業因故，有三有耶？為無因耶？』我時報言：『此二",
    "T39n1789_03b:0400b16": "者亦是世論耳。』彼復問言：『一切性皆入自共",
    "T39n1789_03b:0400b17": "相耶？』我復報言：『此亦世論。婆羅門！乃至意流",
    "T39n1789_03b:0400b18": "妄計外塵皆是世論。』復次大慧！爾時世論婆",
    "T39n1789_03b:0400b19": "羅門復問我言：『頗有非世論者不？我是一切",
    "T39n1789_03b:0400b20": "外道之宗，說種種句味因緣譬喻莊嚴。』我復",
    "T39n1789_03b:0400b21": "報言：『婆羅門！有，非汝有者，非為非宗，非說非",
    "T39n1789_03b:0400b22": "不說種種句味，非不因譬莊嚴。』婆羅門言：『何",
    "T39n1789_03b:0400b23": "等為非世論、非非宗、非非說？』我時報言：『婆羅",
    "T39n1789_03b:0400b24": "門！有非世論，汝諸外道所不能知，以於外性",
    "T39n1789_03b:0400b25": "不實妄想虛偽計著故，謂妄想不生，覺了有",
    "T39n1789_03b:0400b26": "無自心現量，妄想不生，不受外塵，妄想永息，",
    "T39n1789_03b:0400b27": "是名非世論。此是我法、非汝有也。婆羅門！略",
    "T39n1789_03b:0400b28": "說彼識，若來若去、若死若生、若樂若苦、若溺",
    "T39n1789_03b:0400b29": "若見、若觸若著種種相，若和合相續、若愛、若",
    "T39n1789_03b:0400c01": "因計著。婆羅門！如是比者是汝等世論，非是",
    "T39n1789_03b:0400c02": "我有。』大慧！世論婆羅門作如是問，我如是答，",
    "T39n1789_03b:0400c03": "彼即默然不辭而退，思自通處作是念言：『沙",
    "T39n1789_03b:0400c04": "門釋子出於通外，說無生、無相、無因，覺自妄",
    "T39n1789_03b:0400c05": "想現相妄想不生。』」此如來對大慧述婆羅門",
    "T39n1789_03b:0400c06": "所問及佛所答。然其所問，挾佛二三義以為",
    "T39n1789_03b:0400c07": "問端，佛皆答以世論者，此乃據彼所知。凡意",
    "T39n1789_03b:0400c08": "識流動，隨塵計著，無分邪正，皆為世論，使彼",
    "T39n1789_03b:0400c09": "不得措辭，所以杜之也。彼論既窮，遂有非世",
    "T39n1789_03b:0400c10": "論之請。如來言「有非汝所有」也。非為非宗，乃",
    "T39n1789_03b:0400c11": "至譬喻莊嚴皆言非者，謂異其論，雖微啟之",
    "T39n1789_03b:0400c12": "而終未與說實。及其再請曰「何等為非非宗",
    "T39n1789_03b:0400c13": "非非說？」乃復抑之曰「非汝所知。」以其於外法",
    "T39n1789_03b:0400c14": "妄想計著，非唯不能信入，亦恐隨語生解增",
    "T39n1789_03b:0400c15": "其見過，所以難之也。然後告云「謂妄想不生。」",
    "T39n1789_03b:0400c16": "令其覺了有無無非唯心所現，則妄想不生，",
    "T39n1789_03b:0400c17": "不受外塵則妄想永息，是為非世論。始知三",
    "T39n1789_03b:0400c18": "世諸佛初無一法與人，但令妄想不生，則天",
    "T39n1789_03b:0400c19": "真妙性不遠而復矣。既述正論，復斥其非，自",
    "T39n1789_03b:0400c20": "略說彼識若來若去至於若因計著，皆彼外",
    "T39n1789_03b:0400c21": "計妄識。彼論既屈，復慚而退，亦不暇辭，且言",
    "T39n1789_03b:0400c22": "思自通處。又曰「出於通外」者，此皆外道退而",
    "T39n1789_03b:0400c23": "有省之言，以佛所說求諸己而不得，始知出",
    "T39n1789_03b:0400c24": "於自通之外，而曰「無生無相」等。觀其所領，亦",
    "T39n1789_03b:0400c25": "足以見其有所得矣。",
    "T39n1789_03b:0400c26": "「大慧！此即是汝向所問，我何故說習近世論，",
    "T39n1789_03b:0400c27": "種種辯說攝受貪欲不攝受法。」大慧白佛言：",
    "T39n1789_03b:0400c28": "「世尊！攝受貪欲及法有何句義？」佛告大慧：「善",
    "T39n1789_03b:0400c29": "哉！善哉！汝乃能為未來眾生思惟咨問如是",
    "T39n1789_03b:0401a01": "句義。諦聽！諦聽！善思念之，當為汝說。」大慧白",
    "T39n1789_03b:0401a02": "佛言：「唯然受教。」佛告大慧：「所謂貪者，若取若",
    "T39n1789_03b:0401a03": "捨、若觸若味，繫著外塵，墮二邊見，復生苦陰",
    "T39n1789_03b:0401a04": "生老病死、憂悲苦惱，如是諸患皆從愛起，斯",
    "T39n1789_03b:0401a05": "由習近世論及世論者，我及諸佛說名為貪，",
    "T39n1789_03b:0401a06": "是名攝受貪欲，不攝受法。」此是結指所問所",
    "T39n1789_03b:0401a07": "答。大慧因復問貪欲及法之義，答中以取捨",
    "T39n1789_03b:0401a08": "等為貪。貪即煩惱，以貪故繫著外塵等，即結",
    "T39n1789_03b:0401a09": "業也。復生苦陰等，即苦道也，然皆以愛為本。",
    "T39n1789_03b:0401a10": "愛復由習近世論，及世論者即人也，皆能攝",
    "T39n1789_03b:0401a11": "令生貪，故云「攝受貪欲」。言不攝受法者，不攝",
    "T39n1789_03b:0401a12": "受正法也。",
    "T39n1789_03b:0401a13": "「大慧！云何攝受法？謂善覺知自心現量，見人",
    "T39n1789_03b:0401a14": "無我及法無我相，妄想不生，善知上上地，離",
    "T39n1789_03b:0401a15": "心、意、意識，一切諸佛智慧灌頂，具足攝受十",
    "T39n1789_03b:0401a16": "無盡句，於一切法無開發自在，是名為法，所",
    "T39n1789_03b:0401a17": "謂不墮一切見、一切虛偽、一切妄想、一切性、一",
    "T39n1789_03b:0401a18": "切二邊。大慧！多有外道癡人墮於二邊，若常",
    "T39n1789_03b:0401a19": "若斷。非黠慧者受無因論，則起常見；外因壞，",
    "T39n1789_03b:0401a20": "因緣非性，則起斷見。大慧！我不見生住滅故，",
    "T39n1789_03b:0401a21": "說名為法。大慧！是名貪欲及法，汝及餘菩薩",
    "T39n1789_03b:0401a22": "摩訶薩應當修學。」此答攝受法問。謂善覺",
    "T39n1789_03b:0401a23": "知等者，言所攝受非別有法，即覺知唯心所",
    "T39n1789_03b:0401a24": "現，見二無我，不取於相，離諸分別，善知諸地",
    "T39n1789_03b:0401a25": "行相，離心、意、識，受諸佛灌頂，具足受行十種",
    "T39n1789_03b:0401a26": "大願，於一切法悉得自在，是名法利。又言不",
    "T39n1789_03b:0401a27": "墮一切見等，謂顯自性離諸邪倒。多有外道",
    "T39n1789_03b:0401a28": "下，凡墮邊見，皆愚人法非黠慧者，謂斷、常邪",
    "T39n1789_03b:0401a29": "見，非小乘黠慧。無因論，謂四大性常，不假因",
    "T39n1789_03b:0401b01": "成，故墮常見；或見外因壞滅，計因緣非性，則",
    "T39n1789_03b:0401b02": "成斷見。又言「我不見生住滅故」者，則生而無",
    "T39n1789_03b:0401b03": "生、住而非住、滅而非滅，則異乎斷常，是名為",
    "T39n1789_03b:0401b04": "法。結勸可見。",
    "T39n1789_03b:0401b05": "爾時，世尊欲重宣此義而說偈言：",
    "T39n1789_03b:0401b06": "「一切世間論，　　外道虛妄說，",
    "T39n1789_03b:0401b07": "妄見作所作，　　彼則無自宗。",
    "T39n1789_03b:0401b08": "唯我一自宗，　　離於作所作，",
    "T39n1789_03b:0401b09": "為諸弟子說，　　遠離諸世論。",
    "T39n1789_03b:0401b10": "心量不可見，　　不觀察二心，",
    "T39n1789_03b:0401b11": "攝所攝非性，　　斷常二俱離。",
    "T39n1789_03b:0401b12": "乃至心流轉，　　是則為世論；",
    "T39n1789_03b:0401b13": "妄想不轉者，　　是人見自心。",
    "T39n1789_03b:0401b14": "來者謂事生，　　去者事不現，",
    "T39n1789_03b:0401b15": "明了知去來，　　妄想不復生。",
    "T39n1789_03b:0401b16": "有常及無常，　　所作無所作，",
    "T39n1789_03b:0401b17": "此世他世等，　　斯皆世論通。」",
    "T39n1789_03b:0401b18": "初四句頌世論計作所作，不知唯自心量，",
    "T39n1789_03b:0401b19": "則以有無為宗。言作所作者，作謂能作，所",
    "T39n1789_03b:0401b20": "謂所作之法，如計梵天微塵等生是也。唯",
    "T39n1789_03b:0401b21": "我等者，佛謂唯我以自心為宗，離於妄計能",
    "T39n1789_03b:0401b22": "作所作，為諸弟子說此正法，令其不習世論。",
    "T39n1789_03b:0401b23": "心量不可見者，以心離性執，不可以有無見，",
    "T39n1789_03b:0401b24": "不可以能所攝，是謂斷常俱離。二心，即有無",
    "T39n1789_03b:0401b25": "見也。心為斷常所轉者則為世論，心離分別",
    "T39n1789_03b:0401b26": "不為所轉是明見自心也。若彼外道計來者",
    "T39n1789_03b:0401b27": "為生、去者為滅，事即生死事也，不現即滅也。",
    "T39n1789_03b:0401b28": "薩說無去無來，即不生不滅，故云「明了知去",
    "T39n1789_03b:0401b29": "來，妄想不復生」也。後四句惟頌世論，如文可",
    "T39n1789_03b:0401c01": "見。",
    "T39n1789_03b:0401c02": "爾時，大慧菩薩復白佛言：「世尊！所言涅槃者，",
    "T39n1789_03b:0401c03": "說何等法名為涅槃？而諸外道各起妄想。」佛",
    "T39n1789_03b:0401c04": "告大慧：「諦聽！諦聽！善思念之，當為汝說。如",
    "T39n1789_03b:0401c05": "諸外道妄想涅槃，非彼妄想隨順涅槃。」大慧",
    "T39n1789_03b:0401c06": "白佛言：「唯然受教。」佛告大慧：「或有外道陰、界、",
    "T39n1789_03b:0401c07": "入滅，境界離欲，見法無常，心心法品不生，不",
    "T39n1789_03b:0401c08": "念去、來、現在境界，諸受陰盡，如燈火滅、如種",
    "T39n1789_03b:0401c09": "子壞，妄想不生，斯等於此作涅槃想。大慧！非",
    "T39n1789_03b:0401c10": "以見壞名為涅槃。」前論二乘所得涅槃，與外",
    "T39n1789_03b:0401c11": "道以妄想識滅為涅槃，辯之明矣。大慧於",
    "T39n1789_03b:0401c12": "此復有所請者，恐理未盡明、見未盡破，或墮",
    "T39n1789_03b:0401c13": "邪見，則究竟解脫之道、無上涅槃之城反致",
    "T39n1789_03b:0401c14": "侵毀，本有法身慧命不得而顯。此大慧之所",
    "T39n1789_03b:0401c15": "憂，不可不復請也。如來乃告曰或有外道陰",
    "T39n1789_03b:0401c16": "界入滅等作涅槃想者，按提婆論釋，凡外道",
    "T39n1789_03b:0401c17": "妄計涅槃有二十種，此當第一，論曰：「諸受",
    "T39n1789_03b:0401c18": "陰盡，如燈滅、種壞、風止，名涅槃。」今文則又曰",
    "T39n1789_03b:0401c19": "境界離欲等，謂於六塵無染，故曰離欲。見諸",
    "T39n1789_03b:0401c20": "法無常故，不起心心數法，以不念過、現等境",
    "T39n1789_03b:0401c21": "故，諸受陰盡，如燈滅、種壞。受滅則想滅，故曰",
    "T39n1789_03b:0401c22": "「妄想不生」，且約想滅云爾。其實見想不除，故",
    "T39n1789_03b:0401c23": "斥曰「非以見壞為涅槃」也。此總破諸計。",
    "T39n1789_03b:0401c24": "「大慧！或以從方至方名為解脫，境界想滅猶",
    "T39n1789_03b:0401c25": "如風止。或復以覺所覺見壞，名為解脫。或見",
    "T39n1789_03b:0401c26": "常、無常作解脫想。或見種種相想，招致苦生",
    "T39n1789_03b:0401c27": "因，思惟是已，不善覺知自心現量，怖畏於相",
    "T39n1789_03b:0401c28": "而見無相，深生愛樂，作涅槃想。」從方至方",
    "T39n1789_03b:0401c29": "者，論云：「第二外道說，最初有方，從方生世間",
    "T39n1789_03b:0402a01": "及人，人生天地，次第滅沒，還入彼處。」說方是",
    "T39n1789_03b:0402a02": "常，名涅槃因。或謂方猶方所，亦彼此也，謂從",
    "T39n1789_03b:0402a03": "彼至此，不失本性。又曰境界想滅猶如風止",
    "T39n1789_03b:0402a04": "者，新說云：「風仙外道計風能生殺萬物，說風",
    "T39n1789_03b:0402a05": "性常，是曰涅槃。」或謂風止則無跡而已。言覺",
    "T39n1789_03b:0402a06": "所覺等者，外道言覺，多謂覺想，《入楞伽》云：",
    "T39n1789_03b:0402a07": "「不見能覺所覺，名為涅槃。」見壞即不見也。言",
    "T39n1789_03b:0402a08": "常無常等者，按論，外道言：「師名伊賒那，形不",
    "T39n1789_03b:0402a09": "可見，遍一切處能生萬物，能生是常，名為涅",
    "T39n1789_03b:0402a10": "槃，所生之物即名無常。」解脫、涅槃名異體同",
    "T39n1789_03b:0402a11": "也。言種種相想等者，此以相想而為苦因，不",
    "T39n1789_03b:0402a12": "知相即自心所現，捨相而著無相之見，於此",
    "T39n1789_03b:0402a13": "愛樂以為涅槃。",
    "T39n1789_03b:0402a14": "「或有覺知內外諸法自相、共相，去、來、現在有性",
    "T39n1789_03b:0402a15": "不壞，作涅槃想。或謂我、人、眾生、壽命一切法",
    "T39n1789_03b:0402a16": "壞，作涅槃想。或以外道惡燒智慧，見自性及",
    "T39n1789_03b:0402a17": "士夫，彼二有間，土夫所出名為自性，如冥初",
    "T39n1789_03b:0402a18": "比，求那轉變，求那是作者，作涅槃想。或謂福",
    "T39n1789_03b:0402a19": "非福盡、或謂諸煩惱盡、或謂智慧、或見自在",
    "T39n1789_03b:0402a20": "是真實作死生者，作涅槃想。」言覺知內外",
    "T39n1789_03b:0402a21": "諸法等者，即覺想分別根塵等法，自共之相、",
    "T39n1789_03b:0402a22": "三世之異，神我之性不壞以為涅槃。言我人",
    "T39n1789_03b:0402a23": "等者，妄謂四相之法滅壞，以為涅槃。言惡燒",
    "T39n1789_03b:0402a24": "智慧者，此乃惡見火燒滅正智。自性，我見之",
    "T39n1789_03b:0402a25": "本也。士夫，十六知見之一也。彼二有間，間，異",
    "T39n1789_03b:0402a26": "也，謂彼自性與士夫二者有間異也。然自性",
    "T39n1789_03b:0402a27": "從士夫所出，如冥初生覺之比。或謂二有，從",
    "T39n1789_03b:0402a28": "初生覺為一有、從塵生大為一有者，文意不",
    "T39n1789_03b:0402a29": "貫，若從其說，則不合。又云如冥初比，言求那",
    "T39n1789_03b:0402b01": "轉變等者，謂依自性轉變能作諸法，以為",
    "T39n1789_03b:0402b02": "涅槃。言福非福等者，非福罪也，謂罪福俱盡，",
    "T39n1789_03b:0402b03": "皆指盡處以為涅槃。言煩惱盡等者，按論，煩",
    "T39n1789_03b:0402b04": "惱與智本為一計，謂煩惱盡依智慧，名為涅",
    "T39n1789_03b:0402b05": "槃。言或見自在等者，論云：「自在天能造作眾",
    "T39n1789_03b:0402b06": "王生死者，能作名常，為涅槃也。」",
    "T39n1789_03b:0402b07": "「或謂展轉相生，生死更無餘因，如是即是計",
    "T39n1789_03b:0402b08": "著因，而彼愚癡不能覺知，以不知故作涅槃",
    "T39n1789_03b:0402b09": "想。或有外道言得真諦道，作涅槃想。或見功",
    "T39n1789_03b:0402b10": "德，功德所起和合、一異、俱不俱，作涅槃想。或",
    "T39n1789_03b:0402b11": "見自性所起孔雀文彩種種雜寶，及利刺等",
    "T39n1789_03b:0402b12": "性，見已作涅槃想。」言展轉相生者，尼犍子",
    "T39n1789_03b:0402b13": "論師計劫初生一男一女，彼時和合展轉相",
    "T39n1789_03b:0402b14": "生，一切物滅，復歸於彼，謂此外更無餘因，曾",
    "T39n1789_03b:0402b15": "不知如是計著是生死因，而彼愚癡不覺，以",
    "T39n1789_03b:0402b16": "為涅槃。言得真諦道等者，僧佉論師計二十",
    "T39n1789_03b:0402b17": "五諦，從冥初生，謂證真實之道，以為涅槃。或",
    "T39n1789_03b:0402b18": "見功德等者，凡外道所謂功德，多指苦行，仍",
    "T39n1789_03b:0402b19": "於所起和合處作四句見，以為涅槃。或見自",
    "T39n1789_03b:0402b20": "性等者，《入楞伽》云：「或計諸物從自然生，孔",
    "T39n1789_03b:0402b21": "雀文彩棘刺銛利，生寶之處出種種寶，如此",
    "T39n1789_03b:0402b22": "等事是誰能作？即執自然以為涅槃也。」",
    "T39n1789_03b:0402b23": "「大慧！或有覺二十五真實。或王守護國受六",
    "T39n1789_03b:0402b24": "德論，作涅槃想。或見時是作者，時節世間，如",
    "T39n1789_03b:0402b25": "是覺者，作涅槃想。或謂性或謂非性、或謂知",
    "T39n1789_03b:0402b26": "性非性，或見有覺與涅槃差別，作涅槃想。」",
    "T39n1789_03b:0402b27": "覺二十五真實者，謂覺了二十五諦真實。又",
    "T39n1789_03b:0402b28": "言王守護國者，謂若能受六德論，令萬民安",
    "T39n1789_03b:0402b29": "樂，安樂之性以為涅槃。言見時是作者，時敬",
    "T39n1789_03b:0402c01": "論師計時節為因，能生世間諸法，時有變遷",
    "T39n1789_03b:0402c02": "而作者不異，如是覺者以為涅槃。言性非性",
    "T39n1789_03b:0402c03": "等者，《入楞伽》云：「或執有物、或執無物、或執",
    "T39n1789_03b:0402c04": "有物無物共，以為涅槃。」此云性，性即法，法即",
    "T39n1789_03b:0402c05": "物也。言有覺等者，謂萬物是喧動，涅槃是寂",
    "T39n1789_03b:0402c06": "靜，此二無別，以為涅槃。已上外道種種妄計",
    "T39n1789_03b:0402c07": "起涅槃見，具如提婆等論廣釋其相也。",
    "T39n1789_03b:0402c08": "「有如是比種種妄想，外道所說，不成所成，智",
    "T39n1789_03b:0402c09": "者所棄。大慧！如是一切悉墮二邊，作涅槃想。",
    "T39n1789_03b:0402c10": "如是等外道涅槃妄想，彼中都無若生若滅。",
    "T39n1789_03b:0402c11": "大慧！彼一一外道涅槃，彼等自論，智慧觀察",
    "T39n1789_03b:0402c12": "都無所立，如彼妄想心意來去漂馳流動，一",
    "T39n1789_03b:0402c13": "切無有得涅槃者。」此段結斥文凡有五：言",
    "T39n1789_03b:0402c14": "不成所成者，以其皆妄想故，雖計涅槃而不",
    "T39n1789_03b:0402c15": "成涅槃，乃為智者所棄，一也。又曰「如是一切",
    "T39n1789_03b:0402c16": "悉墮二邊」者，二也。又彼雖妄計生滅，而實彼",
    "T39n1789_03b:0402c17": "法何曾生滅，三也。然彼所計皆是邪論，以正",
    "T39n1789_03b:0402c18": "智觀之無所成立，四也。又以彼心想流動，乖",
    "T39n1789_03b:0402c19": "涅槃性，是故無有得涅槃者，五也。以此辯之，",
    "T39n1789_03b:0402c20": "足顯其妄矣。",
    "T39n1789_03b:0402c21": "「大慧！如我所說涅槃者，謂善覺知自心現量，",
    "T39n1789_03b:0402c22": "不著外性，離於四句，見如實處，不墮自心現",
    "T39n1789_03b:0402c23": "妄想二邊，攝所攝不可得，一切度量不見所",
    "T39n1789_03b:0402c24": "成，愚於真實不應攝受，棄捨彼已，得自覺聖",
    "T39n1789_03b:0402c25": "法，知二無我、離二煩惱，淨除二障、永離二死，",
    "T39n1789_03b:0402c26": "上上地如來地，如影幻等諸深三昧，離心、意、",
    "T39n1789_03b:0402c27": "意識，說名涅槃。大慧！汝及餘菩薩摩訶薩應",
    "T39n1789_03b:0402c28": "當修學，當疾遠離一切外道諸涅槃見。」如",
    "T39n1789_03b:0402c29": "我所說等者，對邪顯正。其文亦五：謂善覺知",
    "T39n1789_03b:0403a01": "自心現量，不著外性，一也。離於四句，見如實",
    "T39n1789_03b:0403a02": "處，二也。不墮自心現妄想二邊，則能取所取",
    "T39n1789_03b:0403a03": "不可得，三也。一切度量不見所成者，顯如來",
    "T39n1789_03b:0403a04": "涅槃出眾邪外，四也。度量即數也，愚於真實",
    "T39n1789_03b:0403a05": "不應攝受者，愚即迷也，謂迷於實理，隨有所",
    "T39n1789_03b:0403a06": "見不應取著，五也。言棄捨彼已者，謂棄彼妄",
    "T39n1789_03b:0403a07": "見已，即得自覺聖智之法，知人、法無我，離通、",
    "T39n1789_03b:0403a08": "別二惑，除惑、智二障，離分段、變易生死，漸歷",
    "T39n1789_03b:0403a09": "諸地，至於佛地，此皆所證之法。如幻三昧離",
    "T39n1789_03b:0403a10": "心、意、識，皆所以能顯涅槃者，究論三德涅槃，",
    "T39n1789_03b:0403a11": "所謂如來祕密之藏，如伊字三點、天主三目，",
    "T39n1789_03b:0403a12": "不縱不橫，絕思絕議，如是安住，是為究竟涅",
    "T39n1789_03b:0403a13": "槃，故誡學者應當修學，離彼邪見。",
    "T39n1789_03b:0403a14": "爾時，世尊欲重宣此義而說偈言：",
    "T39n1789_03b:0403a15": "「外道涅槃見，　　各各起妄想，",
    "T39n1789_03b:0403a16": "斯從心想生，　　無解脫方便。",
    "T39n1789_03b:0403a17": "愚於縛縛者，　　遠離善方便，",
    "T39n1789_03b:0403a18": "外道解脫想，　　解脫終不生。",
    "T39n1789_03b:0403a19": "眾智各異趣，　　外道所見通，",
    "T39n1789_03b:0403a20": "彼悉無解脫，　　愚癡妄想故。」",
    "T39n1789_03b:0403a21": "此頌上諸外道妄計涅槃之見。言各各者，",
    "T39n1789_03b:0403a22": "如前文所列，有二十一種不同，然皆起於",
    "T39n1789_03b:0403a23": "邪習心想。言無解脫方便者，欲解生死之",
    "T39n1789_03b:0403a24": "縛而得解脫，非善巧方便之行則不可也。",
    "T39n1789_03b:0403a25": "既無方便解脫，安能入於涅槃？愚即愚迷，",
    "T39n1789_03b:0403a26": "由愚迷故不了所計邪見是煩惱生死之縛，",
    "T39n1789_03b:0403a27": "所以捨離善巧方便，欲求解脫，終不可得。眾",
    "T39n1789_03b:0403a28": "智等四句，言諸外道苦行成立，所得通智是",
    "T39n1789_03b:0403a29": "妄非真也。",
    "T39n1789_03b:0403b01": "「一切癡外道，　　妄見作、所作，",
    "T39n1789_03b:0403b02": "有、無有品論，　　彼悉無解脫。",
    "T39n1789_03b:0403b03": "凡愚樂妄想，　　不聞真實慧，",
    "T39n1789_03b:0403b04": "言語三苦本，　　真實滅苦因。",
    "T39n1789_03b:0403b05": "譬如鏡中像，　　雖現而非有，",
    "T39n1789_03b:0403b06": "於妄想心鏡，　　愚夫見有二。",
    "T39n1789_03b:0403b07": "不識心及緣，　　則起二妄想；",
    "T39n1789_03b:0403b08": "了心及境界，　　妄想則不生。",
    "T39n1789_03b:0403b09": "心者即種種，　　遠離相所相，",
    "T39n1789_03b:0403b10": "事現而無現，　　如彼愚妄想。」",
    "T39n1789_03b:0403b11": "一切癡外道，妄見作所作，此二句是結斥",
    "T39n1789_03b:0403b12": "外計也。有無有下，明妄想真實，謂妄想出於",
    "T39n1789_03b:0403b13": "言論，為三苦之本，真實反於妄想，故為滅",
    "T39n1789_03b:0403b14": "苦之因，意令凡愚反迷歸悟耳。復以喻顯，鏡",
    "T39n1789_03b:0403b15": "以喻心，像以喻鏡，凡夫不能了境唯心，故見",
    "T39n1789_03b:0403b16": "心外有法而起分別，如見鏡中之像而生實",
    "T39n1789_03b:0403b17": "想，乃見有二，故云「不識心及緣，則起二妄想。」",
    "T39n1789_03b:0403b18": "緣即境也，若了心境一如，妄從何起？心者下",
    "T39n1789_03b:0403b19": "四句，合上鏡像之喻種種諸境也。既知諸",
    "T39n1789_03b:0403b20": "境唯心，則無能相所相。事即境也，言事境",
    "T39n1789_03b:0403b21": "之現，如鏡像之無實，但愚迷不了，自生分",
    "T39n1789_03b:0403b22": "別耳。",
    "T39n1789_03b:0403b23": "「三有唯妄想，　　外義悉無有，",
    "T39n1789_03b:0403b24": "妄想種種現，　　凡愚不能了。",
    "T39n1789_03b:0403b25": "經經說妄想，　　終不出於名，",
    "T39n1789_03b:0403b26": "若離於言說，　　亦無有所說。」",
    "T39n1789_03b:0403b27": "三有即三界，外義即外境，謂三界六道生",
    "T39n1789_03b:0403b28": "死皆無實體，但由妄想，見此種種外境，故",
    "T39n1789_03b:0403b29": "云「凡愚不能了」。此總結迷妄之失也。然如",
    "T39n1789_03b:0403c01": "來所說種種諸法，皆說眾生妄想，溺於生死，",
    "T39n1789_03b:0403c02": "意令眾生反妄歸真，安住涅槃。而眾生著於",
    "T39n1789_03b:0403c03": "名字言說，不能忘言得意；若能了言說而無",
    "T39n1789_03b:0403c04": "言說，則所說之法亦不可得，如得魚兔而忘",
    "T39n1789_03b:0403c05": "筌󱇮，此如來示人之深意也。",
    "T39n1789_03b:0403c06": "楞伽阿跋多羅寶經註解卷第三下"
}