{
    "T25n1509_065:0515a02": "大智度論釋無作實相品第四十",
    "T25n1509_065:0515a03": "三之餘卷六十五",
    "T25n1509_065:0515a05": "聖者龍樹造",
    "T25n1509_065:0515a06": "後秦龜茲國三藏鳩摩羅什譯",
    "T25n1509_065:0515a07": "【經】須菩提白佛言：「世尊！若善男子、善女",
    "T25n1509_065:0515a08": "人受持是般若波羅蜜，親近、正憶念者，終不",
    "T25n1509_065:0515a09": "病眼，耳、鼻、舌、身亦終不病，身無刑殘，亦不",
    "T25n1509_065:0515a10": "衰耄，終不橫死。無數百千萬諸天，四天王",
    "T25n1509_065:0515a11": "天乃至淨居諸天皆悉隨從聽受。六齋日——月",
    "T25n1509_065:0515a12": "八日、二十三日、十四日、二十九日、十五日、三",
    "T25n1509_065:0515a13": "十日，諸天眾會。善男子為法師者，在所說",
    "T25n1509_065:0515a14": "般若波羅蜜處皆悉來集。是善男子、善女",
    "T25n1509_065:0515a15": "人在大眾中說是般若波羅蜜，得無量、無邊、",
    "T25n1509_065:0515a16": "阿僧祇、不可思議、不可稱量福德。」",
    "T25n1509_065:0515a17": "佛告須菩提：「如是！如是！是善男子、善女人，",
    "T25n1509_065:0515a18": "若六齋日——月八日、二十三日、十四日、二十九",
    "T25n1509_065:0515a19": "日、十五日、三十日，在諸天眾前說是般若",
    "T25n1509_065:0515a20": "波羅蜜，是善男子、善女人得無量、無邊、阿僧",
    "T25n1509_065:0515a21": "祇、不可思議、不可稱量福德。何以故？須菩提！",
    "T25n1509_065:0515a22": "般若波羅蜜是大珍寶。何等是大珍寶？是般",
    "T25n1509_065:0515a23": "若波羅蜜能拔地獄、畜生、餓鬼及人中貧窮，",
    "T25n1509_065:0515a24": "能與剎利、婆羅門大姓、居士大家，能與四天",
    "T25n1509_065:0515a25": "王天處乃至非有想非無想處，能與須陀洹",
    "T25n1509_065:0515a26": "果、斯陀含果、阿那含果、阿羅漢果、辟支佛道、阿",
    "T25n1509_065:0515a27": "耨多羅三藐三菩提。何以故？是般若波羅",
    "T25n1509_065:0515a28": "蜜中廣說十善道、四禪、四無量心、四無色定，",
    "T25n1509_065:0515a29": "四念處乃至八聖道分，檀波羅蜜、尸羅波羅蜜、",
    "T25n1509_065:0515b01": "羼提波羅蜜、毘梨耶波羅蜜、禪波羅蜜、般若波",
    "T25n1509_065:0515b02": "羅蜜，廣說內空乃至無法有法空，廣說佛十",
    "T25n1509_065:0515b03": "力乃至一切智。從是中學，出生剎利大姓、",
    "T25n1509_065:0515b04": "婆羅門大姓、居士大家，出生四天王天、三十",
    "T25n1509_065:0515b05": "三天、夜摩天、兜率陀天、化樂天、他化自在天，梵",
    "T25n1509_065:0515b06": "身天、梵輔天、梵眾天、大梵天，光天、少光天、無量",
    "T25n1509_065:0515b07": "光天、光音天，淨天、少淨天、無量淨天、遍淨天，阿",
    "T25n1509_065:0515b08": "那婆伽天、得福天、廣果天、無想天、阿浮呵那",
    "T25n1509_065:0515b09": "天、不熱天、快見天、妙見天、阿迦尼吒天，虛空",
    "T25n1509_065:0515b10": "無邊處天、識無邊處天、無所有處天、非有想非",
    "T25n1509_065:0515b11": "無想處天。是法中學，得須陀洹果、斯陀含",
    "T25n1509_065:0515b12": "果、阿那含果、阿羅漢果，得辟支佛道，得阿",
    "T25n1509_065:0515b13": "耨多羅三藐三菩提。以是故，須菩提！般若",
    "T25n1509_065:0515b14": "波羅蜜名為大珍寶。「珍寶波羅蜜中，無有法",
    "T25n1509_065:0515b15": "可得若生若滅、若垢若淨、若取若捨；珍寶",
    "T25n1509_065:0515b16": "波羅蜜，亦無有法若善若不善、若世間若出",
    "T25n1509_065:0515b17": "世間、若有漏若無漏、若有為若無為。以是故，",
    "T25n1509_065:0515b18": "須菩提！是名無所得珍寶波羅蜜。「須菩提！",
    "T25n1509_065:0515b19": "是珍寶波羅蜜，無有法能染污。何以故？所",
    "T25n1509_065:0515b20": "用染法不可得故。須菩提！以是故名無染",
    "T25n1509_065:0515b21": "珍寶波羅蜜。「須菩提！若菩薩摩訶薩行般若",
    "T25n1509_065:0515b22": "波羅蜜時，亦如是不知，亦如是不分別，亦",
    "T25n1509_065:0515b23": "如是不得，亦如是不戲論，是為能修行般",
    "T25n1509_065:0515b24": "若波羅蜜；亦能禮覲諸佛，從一佛國至一",
    "T25n1509_065:0515b25": "佛國，供養、恭敬、尊重、讚歎諸佛；遊諸佛剎，",
    "T25n1509_065:0515b26": "成就眾生、淨佛國土。「須菩提！是般若波羅",
    "T25n1509_065:0515b27": "蜜於諸法無有力、無非力，亦無受、亦無與，不",
    "T25n1509_065:0515b28": "生不滅、不垢不淨、不增不減。是波羅蜜亦非",
    "T25n1509_065:0515b29": "過去、非未來、非現在，不捨欲界、不住欲界，",
    "T25n1509_065:0515c01": "不捨色界、不住色界，不捨無色界、不住無",
    "T25n1509_065:0515c02": "色界。是般若波羅蜜不與檀波羅蜜亦不捨，",
    "T25n1509_065:0515c03": "不與尸波羅蜜亦不捨，不與羼提波羅蜜亦",
    "T25n1509_065:0515c04": "不捨，不與毘梨耶波羅蜜亦不捨，不與禪波",
    "T25n1509_065:0515c05": "羅蜜亦不捨，不與般若波羅蜜亦不捨；不",
    "T25n1509_065:0515c06": "與內空亦不捨，乃至不與無法有法空亦不",
    "T25n1509_065:0515c07": "捨；不與四念處亦不捨，乃至不與八聖道",
    "T25n1509_065:0515c08": "分亦不捨；不與佛十力亦不捨，乃至不與",
    "T25n1509_065:0515c09": "十八不共法亦不捨；不與須陀洹果亦不捨，",
    "T25n1509_065:0515c10": "乃至不與阿羅漢果亦不捨；不與辟支佛道",
    "T25n1509_065:0515c11": "亦不捨，乃至不與一切智亦不捨。是般若",
    "T25n1509_065:0515c12": "波羅蜜不與阿羅漢法、不捨凡人法；不與辟",
    "T25n1509_065:0515c13": "支佛法、不捨阿羅漢法；不與佛法、不捨辟",
    "T25n1509_065:0515c14": "支佛法。是般若波羅蜜亦不與無為法、不",
    "T25n1509_065:0515c15": "捨有為法。何以故？若有諸佛、若無諸佛，是",
    "T25n1509_065:0515c16": "諸法相常住不異，法相、法住、法位常住，不",
    "T25n1509_065:0515c17": "謬不失故。」【論】問曰：若受持般若、正憶念，",
    "T25n1509_065:0515c18": "猶有眾患，云何言終不病眼等？答曰：是",
    "T25n1509_065:0515c19": "事，上〈功德、地獄品〉中已廣說，所謂非必受報",
    "T25n1509_065:0515c20": "業，故無眾患。又常受持、正憶念、如所說行",
    "T25n1509_065:0515c21": "般若，故無眾患。譬如良藥，能破眾病；若不",
    "T25n1509_065:0515c22": "能將順，則不除患，非藥之失。又如𤻝人",
    "T25n1509_065:0515c23": "雖得利器，不能御難，非器之過。行者如",
    "T25n1509_065:0515c24": "是，先世重罪、今世不如所說行故，不得",
    "T25n1509_065:0515c25": "般若力，非般若過。問曰：天上亦有般若",
    "T25n1509_065:0515c26": "波羅蜜，諸天何以於六齋日隨逐不淨人",
    "T25n1509_065:0515c27": "身求聞般若？答曰：天上有經卷，傳聞如是，",
    "T25n1509_065:0515c28": "亦非佛說。若令有者，忉利天上、兜率天上",
    "T25n1509_065:0515c29": "當有。何以故？阿修羅共忉利天鬪時，佛",
    "T25n1509_065:0516a01": "勅帝釋：「汝當誦念般若。」兜率天上常有補",
    "T25n1509_065:0516a02": "處菩薩為諸天說，故可有。色界諸天，身及",
    "T25n1509_065:0516a03": "衣服輕微，乃至無兩數，常樂宴寂，受禪定",
    "T25n1509_065:0516a04": "味，是故不應有經卷。諸天著二種樂：欲",
    "T25n1509_065:0516a05": "樂、定樂，不能懃苦書持般若波羅蜜。閻浮",
    "T25n1509_065:0516a06": "提人能精進書、持、受學、正憶念。如經說：「閻",
    "T25n1509_065:0516a07": "浮提人以三因緣勝諸天及欝單曰人：一",
    "T25n1509_065:0516a08": "者、能斷淫欲，二者、強識念力，三者、能精懃",
    "T25n1509_065:0516a09": "勇猛。」是閻浮提人能書寫、讀、誦、受持，以是",
    "T25n1509_065:0516a10": "故諸天來下，禮拜般若經卷，或欲聞說。復",
    "T25n1509_065:0516a11": "有人言：天上若有經卷，遠來供養，福德增益，",
    "T25n1509_065:0516a12": "求般若波羅蜜亦無厭足。有菩薩，天欲令",
    "T25n1509_065:0516a13": "般若尊重，故來下，欲令眾生益加信敬——「諸",
    "T25n1509_065:0516a14": "天尚來，何況我等！」行者若聞好香、若見光",
    "T25n1509_065:0516a15": "明，有如是希有事故，深心信樂般若。又未",
    "T25n1509_065:0516a16": "離欲人，惡鬼、魔民常逐伺便，令墮惡處；",
    "T25n1509_065:0516a17": "從四天王乃至淨居天，是大力諸天來，小鬼",
    "T25n1509_065:0516a18": "避去。菩薩能生清淨大心，如先品中說，是",
    "T25n1509_065:0516a19": "故來隨逐法師。六齋日，諸天來觀人心，十五",
    "T25n1509_065:0516a20": "日、三十日，上白諸天。復次，是六齋日是惡日，",
    "T25n1509_065:0516a21": "令人衰凶；若有是日受八戒，持齋、布施、聽",
    "T25n1509_065:0516a22": "法，是時諸天歡喜，小鬼不得其便，利益行",
    "T25n1509_065:0516a23": "者。是日法師高座說法，如是等種種因緣",
    "T25n1509_065:0516a24": "故諸天皆來。說法者讚歎無量無邊無上",
    "T25n1509_065:0516a25": "法——所謂般若波羅蜜，亦得無量無邊福德。",
    "T25n1509_065:0516a26": "若為人說，人鈍根、福德薄，故得福少；諸",
    "T25n1509_065:0516a27": "天利根、福德多、福田勝，故得福多。故佛說：「行",
    "T25n1509_065:0516a28": "者齋日，諸天及大眾中說般若，得福無",
    "T25n1509_065:0516a29": "量。」此中佛可須菩提所言，復自說無量福",
    "T25n1509_065:0516b01": "德因緣，所謂「般若波羅蜜是大珍寶波羅蜜。」",
    "T25n1509_065:0516b02": "如如意寶珠能滿一切人願；是般若波羅",
    "T25n1509_065:0516b03": "蜜能滿一切眾生願，所謂離苦、得樂。離",
    "T25n1509_065:0516b04": "苦者，般若波羅蜜能拔眾生地獄、畜生、餓鬼",
    "T25n1509_065:0516b05": "及人中貧窮；與樂者，能與剎利大姓乃至阿",
    "T25n1509_065:0516b06": "耨多羅三藐三菩提。是樂因緣善法，般若波",
    "T25n1509_065:0516b07": "羅蜜中廣說，所謂十善道乃至一切智。如如",
    "T25n1509_065:0516b08": "意寶能出衣服、飲食、金銀等，隨意所須；般若",
    "T25n1509_065:0516b09": "波羅蜜亦如是，能令得十善道乃至一切智、",
    "T25n1509_065:0516b10": "剎利大姓乃至佛。以是事故，名為「珍寶波",
    "T25n1509_065:0516b11": "羅蜜」。復次，「珍寶波羅蜜」者，如人得如意寶，",
    "T25n1509_065:0516b12": "則隨意所須皆得，失則憂惱；是般若波羅",
    "T25n1509_065:0516b13": "蜜不生不滅，常不失，世世與眾生樂，末",
    "T25n1509_065:0516b14": "後令得佛道。如人得如意寶，則心生自",
    "T25n1509_065:0516b15": "高、輕賤他人，是為衰因緣；若人得世間般",
    "T25n1509_065:0516b16": "若波羅蜜，亦如是分別，著諸善法、捨諸惡",
    "T25n1509_065:0516b17": "法，生高心、輕蔑餘人，則開諸罪門。珍寶般",
    "T25n1509_065:0516b18": "若波羅蜜出世間般若波羅蜜中，不分別",
    "T25n1509_065:0516b19": "善、不善，是名大珍寶波羅蜜，能利眾生，畢",
    "T25n1509_065:0516b20": "竟無憂。是珍寶波羅蜜，善法尚不能污染，",
    "T25n1509_065:0516b21": "何況不善法！如此中說「如是亦不知」者，如",
    "T25n1509_065:0516b22": "上說般若相，亦不作是知、不作知者；不",
    "T25n1509_065:0516b23": "取相亦不生著，不分別，不得定相；是名",
    "T25n1509_065:0516b24": "「無有過患、無有法愛、斷諸戲論」。如是人",
    "T25n1509_065:0516b25": "能實修行般若波羅蜜，以法禮佛、自得實",
    "T25n1509_065:0516b26": "法利益故，能利益眾生；能自離惡、能令眾",
    "T25n1509_065:0516b27": "生離惡故，得淨佛世界。用無所得方便",
    "T25n1509_065:0516b28": "力故，知諸法畢竟寂滅相，而能為眾生故",
    "T25n1509_065:0516b29": "起諸善法。般若波羅蜜畢竟清淨故，無力、無",
    "T25n1509_065:0516c01": "非力；譬如虛空，雖無有法，而因虛空得",
    "T25n1509_065:0516c02": "有所作。無有一法定相可著，故無有力；",
    "T25n1509_065:0516c03": "得諸法實相，於諸善法無礙，乃至降魔成",
    "T25n1509_065:0516c04": "佛，非無有力。「不受不與」、「不生不滅」等乃至",
    "T25n1509_065:0516c05": "「不捨有為法、不與無為法」，亦如是。此中",
    "T25n1509_065:0516c06": "說因緣：「有佛、無佛，諸法性常住世間。」諸法性",
    "T25n1509_065:0516c07": "者，即是諸法實相；諸法實相者，即是般若",
    "T25n1509_065:0516c08": "波羅蜜。若以常、無常等求諸法實相，是皆",
    "T25n1509_065:0516c09": "為錯；若人入法性中求，則無有錯謬。法",
    "T25n1509_065:0516c10": "性常故不失。",
    "T25n1509_065:0516c11": "【經】爾時，諸天子虛空中立，發大音聲，踊躍歡",
    "T25n1509_065:0516c12": "喜，以漚鉢羅華、波頭摩華、拘物頭華、分陀",
    "T25n1509_065:0516c13": "利華而散佛上，如是言：「我等於閻浮提見",
    "T25n1509_065:0516c14": "第二法輪轉。」是中無量百千天子得無生",
    "T25n1509_065:0516c15": "法忍。佛告須菩提：「是法輪非第一轉、非第",
    "T25n1509_065:0516c16": "二轉。是般若波羅蜜不為轉故出、不為還",
    "T25n1509_065:0516c17": "故出，無法有法空故。」須菩提白佛言：「世",
    "T25n1509_065:0516c18": "尊！云何無法有法空故，般若波羅蜜不為轉、",
    "T25n1509_065:0516c19": "不為還故出？」佛言：「般若波羅蜜般若波羅蜜",
    "T25n1509_065:0516c20": "相空，乃至檀波羅蜜檀波羅蜜相空；內空內",
    "T25n1509_065:0516c21": "空相空，乃至無法有法空無法有法空相空；",
    "T25n1509_065:0516c22": "四念處四念處相空，乃至八聖道分八聖道",
    "T25n1509_065:0516c23": "分相空；佛十力佛十力相空，乃至十八不",
    "T25n1509_065:0516c24": "共法十八不共法相空；須陀洹果須陀洹果",
    "T25n1509_065:0516c25": "相空，斯陀含果斯陀含果相空，阿那含果阿",
    "T25n1509_065:0516c26": "那含果相空，阿羅漢果阿羅漢果相空，辟支",
    "T25n1509_065:0516c27": "佛道辟支佛道相空；一切種智一切種智相",
    "T25n1509_065:0516c28": "空。」須菩提白佛言：「世尊！諸菩薩摩訶薩般",
    "T25n1509_065:0516c29": "若波羅蜜是摩訶波羅蜜！何以故？雖一切",
    "T25n1509_065:0517a01": "法自相空，而諸菩薩摩訶薩因般若波羅",
    "T25n1509_065:0517a02": "蜜得阿耨多羅三藐三菩提，亦無法可得。",
    "T25n1509_065:0517a03": "轉法輪，亦無法可轉，亦無法可還；是摩訶",
    "T25n1509_065:0517a04": "般若波羅蜜中，亦無有法可見。何以故？是",
    "T25n1509_065:0517a05": "法不可得，若轉、若還，一切法畢竟不生故。何",
    "T25n1509_065:0517a06": "以故？是空相不能轉、不能還，無相相不能",
    "T25n1509_065:0517a07": "轉、不能還，無作相不能轉、不能還。若能如是",
    "T25n1509_065:0517a08": "說般若波羅蜜，教、照、開、示，分別，顯現，解釋，淺",
    "T25n1509_065:0517a09": "易——有能如是教者，是名清淨說般若波羅",
    "T25n1509_065:0517a10": "蜜。亦無說者、亦無受者、亦無證者；若無說、無",
    "T25n1509_065:0517a11": "受、無證，亦無滅者，是說法中亦無畢定福",
    "T25n1509_065:0517a12": "田。」",
    "T25n1509_065:0517a13": "【論】釋曰：諸天聞般若，大歡喜踊躍。諸天",
    "T25n1509_065:0517a14": "身輕利根，分別著相，知有輕重；聞般若波",
    "T25n1509_065:0517a15": "羅蜜畢竟清淨、平等實相，大利益眾生，無",
    "T25n1509_065:0517a16": "有過者，是故踊躍歡喜。起身業、口業，持",
    "T25n1509_065:0517a17": "供養具蓮華等，供養於佛，作是言：「我等於",
    "T25n1509_065:0517a18": "閻浮提見第二法輪轉。」問曰：初說法令人",
    "T25n1509_065:0517a19": "得道，是名轉法輪，今何以言「第二法輪轉」？",
    "T25n1509_065:0517a20": "若以佛說名為轉法輪者，皆是法輪，何限",
    "T25n1509_065:0517a21": "第二？答曰：初說法名定實一法輪，因初轉",
    "T25n1509_065:0517a22": "乃至法盡，通名為轉。是諸天見是會中多",
    "T25n1509_065:0517a23": "有人發無上道、得無生法忍；見是利益，",
    "T25n1509_065:0517a24": "故讚言「第二轉法輪」。初轉法輪，八萬諸天",
    "T25n1509_065:0517a25": "得無生法忍，阿若憍陳如一人得初道；今無",
    "T25n1509_065:0517a26": "量諸天得無生法忍，是故說第二法輪轉。",
    "T25n1509_065:0517a27": "今轉法輪似如初轉。問曰：今轉法輪多人得",
    "T25n1509_065:0517a28": "道，初轉法輪得道者少，云何以大喻小？答",
    "T25n1509_065:0517a29": "曰：諸佛事有二種：一者、密，二者、現。初轉法",
    "T25n1509_065:0517b01": "輪，聲聞人見八萬、一人得初道；諸菩薩見",
    "T25n1509_065:0517b02": "無數阿僧祇人得聲聞道，無數人種辟支佛",
    "T25n1509_065:0517b03": "道因緣，無數阿僧祇人發無上道心，無數阿",
    "T25n1509_065:0517b04": "僧祇人行六波羅蜜道，得諸深三昧陀羅尼",
    "T25n1509_065:0517b05": "門，十方無量眾生得無生法忍，無量阿僧祇",
    "T25n1509_065:0517b06": "眾生從初地中乃至十地住，無量阿僧祇眾",
    "T25n1509_065:0517b07": "生得一生補處，無量阿僧祇眾生得坐道",
    "T25n1509_065:0517b08": "場，聞是法疾成佛道——如是等不可思議相，",
    "T25n1509_065:0517b09": "是名密轉法輪相。譬如大雨，大樹則多受，小",
    "T25n1509_065:0517b10": "樹則少受。以是故，當知初轉法輪亦大，以",
    "T25n1509_065:0517b11": "後喻前無咎！「轉法輪非一非二」者，為畢竟",
    "T25n1509_065:0517b12": "空及轉法輪果報涅槃故如是說，是則因",
    "T25n1509_065:0517b13": "中說果。法輪即是般若波羅蜜；是般若波羅",
    "T25n1509_065:0517b14": "蜜無起無作相，故無轉無還。如十二因緣",
    "T25n1509_065:0517b15": "中說：無明畢竟空故，不能實生諸行等；無",
    "T25n1509_065:0517b16": "明虛妄顛倒、無有實定故，無法可滅。說世",
    "T25n1509_065:0517b17": "間生法，故名為轉；說世間滅法，故名為",
    "T25n1509_065:0517b18": "還。般若波羅蜜中無此二事，故說無轉、無",
    "T25n1509_065:0517b19": "還。「無法有法空故」——無轉是「有法空」，無還是「無",
    "T25n1509_065:0517b20": "法空」。問曰：須菩提何以作是問——「有法無法",
    "T25n1509_065:0517b21": "空故，般若波羅蜜不為轉、不為還故出」？而",
    "T25n1509_065:0517b22": "佛還以空答？答曰：有人說：諸法有四種相：",
    "T25n1509_065:0517b23": "一者說有，二者說無，三者說亦有亦無，四",
    "T25n1509_065:0517b24": "者說非有非無。是中邪憶念故四種邪行，",
    "T25n1509_065:0517b25": "著此四法故，名為邪道。是中正憶念故四",
    "T25n1509_065:0517b26": "種正行，中不著故，名為正道。是中破非有",
    "T25n1509_065:0517b27": "非無故名「無法有法空」。佛說乃至破非有",
    "T25n1509_065:0517b28": "非無，故說「無有轉，無有還」。破「非有非無」",
    "T25n1509_065:0517b29": "有二種：一者、用上三句破，二者、用涅槃實",
    "T25n1509_065:0517c01": "相破。須菩提雖知佛以涅槃破有無，是中",
    "T25n1509_065:0517c02": "有新發意菩薩或錯謬故用三句破非有",
    "T25n1509_065:0517c03": "非無，於無法有法空中還生邪見；是故佛",
    "T25n1509_065:0517c04": "說「有法無法亦自相空」，是故說「般若波羅蜜",
    "T25n1509_065:0517c05": "無轉、無還」。般若波羅蜜中無般若波羅蜜相，",
    "T25n1509_065:0517c06": "一切法無相故；乃至檀波羅蜜亦如是。內",
    "T25n1509_065:0517c07": "空乃至一切種智相空，亦如是。爾時，須菩提",
    "T25n1509_065:0517c08": "及大眾歡喜讚歎般若波羅蜜，作是言：「大",
    "T25n1509_065:0517c09": "波羅蜜，所謂般若波羅蜜。」大波羅蜜者，所謂",
    "T25n1509_065:0517c10": "一切法雖自性空，而般若波羅蜜能利益菩",
    "T25n1509_065:0517c11": "薩，令得阿耨多羅三藐三菩提；雖得，亦無",
    "T25n1509_065:0517c12": "所得；雖轉法輪，亦無所轉。問曰：若諸法空、",
    "T25n1509_065:0517c13": "般若波羅蜜空、阿耨多羅三藐三菩提亦空，",
    "T25n1509_065:0517c14": "不應讚般若為摩訶波羅蜜？答曰：此中",
    "T25n1509_065:0517c15": "說一切法自性空故，自性空中亦無自性",
    "T25n1509_065:0517c16": "空，是故名摩訶波羅蜜。若無空相，不應作",
    "T25n1509_065:0517c17": "難。以畢竟空故無所礙，而能行諸善法，",
    "T25n1509_065:0517c18": "得阿耨多羅三藐三菩提；世俗法故，非第一",
    "T25n1509_065:0517c19": "義。諸佛雖說法，令他得道，破煩惱，從此至",
    "T25n1509_065:0517c20": "彼，名為「轉」。今我等諸煩惱虛誑、顛倒、妄語、",
    "T25n1509_065:0517c21": "無有定相；若無定相，為何所斷？若無所斷，",
    "T25n1509_065:0517c22": "亦無轉、無還，是故說「雖轉法輪，亦無轉",
    "T25n1509_065:0517c23": "還」。何以故？是般若波羅蜜中，無有法五眼",
    "T25n1509_065:0517c24": "所能見若轉、若還，一切法從本已來畢竟不",
    "T25n1509_065:0517c25": "生故。是自性空、畢竟空，非轉相、非還相。",
    "T25n1509_065:0517c26": "畏墮常故不轉，畏墮滅故不還；畏墮",
    "T25n1509_065:0517c27": "有故不轉，畏墮無故不還；畏著世間故",
    "T25n1509_065:0517c28": "不轉，畏著涅槃故不還。如是自性空、畢竟",
    "T25n1509_065:0517c29": "空、十八空等無量諸空，是空解脫門，不轉、不",
    "T25n1509_065:0518a01": "還；無相、無作亦如是。入是三解脫門，捨我、",
    "T25n1509_065:0518a02": "我所心，是名說得解脫。能如是不取相、不",
    "T25n1509_065:0518a03": "著心，說般若波羅蜜，教、照等。「說」者，若案文，",
    "T25n1509_065:0518a04": "若口傳。「教」者，為人讚般若，令受持、讀誦、正",
    "T25n1509_065:0518a05": "憶念。「照」者，如人執燈照物；若人不知般若，",
    "T25n1509_065:0518a06": "以智慧明照之令知。「開」者，如寶藏閉門，雖",
    "T25n1509_065:0518a07": "有好物而不能得；若開其門，則隨意所",
    "T25n1509_065:0518a08": "取。如人疑不信般若者，開邪疑扉、折無",
    "T25n1509_065:0518a09": "明關，是人則隨意所取。「示」者，如人眼視不",
    "T25n1509_065:0518a10": "明，指示好醜；如人有小信小智者，示是道",
    "T25n1509_065:0518a11": "非道、是利是失等。「分別」者，分別諸法，是善是",
    "T25n1509_065:0518a12": "不善、是罪是福、是世間是涅槃。經書略說，難",
    "T25n1509_065:0518a13": "解難信；能廣為分別解說，令得信解。「顯",
    "T25n1509_065:0518a14": "現」者，佛為種種眾生說種種法，或時毀呰",
    "T25n1509_065:0518a15": "善法、助不善法，趣令眾生得解。「說法」者，說",
    "T25n1509_065:0518a16": "佛意趣以應眾生，令知輕重相。「解釋」者，如",
    "T25n1509_065:0518a17": "囊中寶物，繫口則人不知；若為人解經卷",
    "T25n1509_065:0518a18": "囊，解釋義理。又如重物，披析令輕；種種因",
    "T25n1509_065:0518a19": "緣譬喻，解釋本末令易解。「淺易」者，如深水",
    "T25n1509_065:0518a20": "難渡，有人分散此水令淺，則渡者皆易；般",
    "T25n1509_065:0518a21": "若波羅蜜如水甚深，論議方便力故種種說，",
    "T25n1509_065:0518a22": "能令淺易，乃至小智之人皆能信解。能以十",
    "T25n1509_065:0518a23": "種為首說甚深義，是名清淨說般若波羅",
    "T25n1509_065:0518a24": "蜜義。第一義中，實無所說，畢竟空故「無說」，",
    "T25n1509_065:0518a25": "無說故「無受」，無受故「無證」，無證故「無滅諸煩",
    "T25n1509_065:0518a26": "惱」者，若無滅煩惱則「無福田」。「受」者名信受、",
    "T25n1509_065:0518a27": "讀、誦。行是法，得沙門果、無生法忍，是名為",
    "T25n1509_065:0518a28": "「證」。證時，諸煩惱滅，得有餘涅槃；得有餘涅",
    "T25n1509_065:0518a29": "槃故是畢定福田。畢定者，諸法同無餘涅",
    "T25n1509_065:0518b01": "槃性，故說無畢定福田。",
    "T25n1509_065:0518b02": "44 諸波羅蜜品大智度論釋諸波羅蜜品第四十四",
    "T25n1509_065:0518b03": "【經】爾時，慧命須菩提白佛言：「世尊！無邊波羅",
    "T25n1509_065:0518b04": "蜜是般若波羅蜜。」佛言：「如虛空無邊故。」一「世",
    "T25n1509_065:0518b05": "尊！等波羅蜜是般若波羅蜜。」佛言：「諸法等",
    "T25n1509_065:0518b06": "故。」二「世尊！離波羅蜜是般若波羅蜜。」佛言：",
    "T25n1509_065:0518b07": "「畢竟空故。」三「世尊！不壞波羅蜜是般若波羅",
    "T25n1509_065:0518b08": "蜜。」佛言：「一切法不可得故。」四「世尊！無彼岸",
    "T25n1509_065:0518b09": "波羅蜜是般若波羅蜜。」佛言：「無名無身故。」五",
    "T25n1509_065:0518b10": "「世尊！空種波羅蜜是般若波羅蜜。」佛言：「入",
    "T25n1509_065:0518b11": "出息不可得故。」六「世尊！不可說波羅蜜是般",
    "T25n1509_065:0518b12": "若波羅蜜。」佛言：「覺觀不可得故。」七「世尊！無",
    "T25n1509_065:0518b13": "名波羅蜜是般若波羅蜜。」佛言：「受、想、行、識不",
    "T25n1509_065:0518b14": "可得故。」八「世尊！不去波羅蜜是般若波羅蜜。」",
    "T25n1509_065:0518b15": "佛言：「一切法不來故。」九「世尊！無移波羅蜜是",
    "T25n1509_065:0518b16": "般若波羅蜜。」佛言：「一切法不可伏故。」十「世尊！",
    "T25n1509_065:0518b17": "盡波羅蜜是般若波羅蜜。」佛言：「一切法畢竟",
    "T25n1509_065:0518b18": "盡故。」十一「世尊！不生波羅蜜是般若波羅蜜。」佛",
    "T25n1509_065:0518b19": "言：「一切法不滅故。」十二「世尊！不滅波羅蜜是般",
    "T25n1509_065:0518b20": "若波羅蜜。」佛言：「一切法不生故。」十三「世尊！無",
    "T25n1509_065:0518b21": "作波羅蜜是般若波羅蜜。」佛言：「作者不可得",
    "T25n1509_065:0518b22": "故。」十四「世尊！無知波羅蜜是般若波羅蜜。」佛",
    "T25n1509_065:0518b23": "言：「知者不可得故。」十五「世尊！不到波羅蜜是般",
    "T25n1509_065:0518b24": "若波羅蜜。」佛言：「生死不可得故。」十六「世尊！不",
    "T25n1509_065:0518b25": "失波羅蜜是般若波羅蜜。」佛言：「一切法不失",
    "T25n1509_065:0518b26": "故十七。」【論】釋曰：「無邊波羅蜜」者，須菩提聞佛",
    "T25n1509_065:0518b27": "說大珍寶波羅蜜義，因而自讚般若為摩",
    "T25n1509_065:0518b28": "訶波羅蜜；又以智慧深入種種法門，觀般",
    "T25n1509_065:0518b29": "若波羅蜜如大海水無量無邊；深知般若",
    "T25n1509_065:0518c01": "波羅蜜功德，因發大歡喜；欲以種種因緣",
    "T25n1509_065:0518c02": "讚歎般若，是故白佛言：「世尊！無邊波羅蜜",
    "T25n1509_065:0518c03": "是般若波羅蜜。」「無邊」義，從品初至竟，皆是",
    "T25n1509_065:0518c04": "無邊義；妨說餘事故略說，若廣說則無量。",
    "T25n1509_065:0518c05": "復次，常是一邊、無常是一邊，我、無我，有、無，",
    "T25n1509_065:0518c06": "世間有邊、無邊，眾生有邊、無邊，如是等法，名",
    "T25n1509_065:0518c07": "為邪見邊；得般若波羅蜜，則無是諸邊，故",
    "T25n1509_065:0518c08": "言「無邊」。復次，譬如物盡處名為邊，虛空無",
    "T25n1509_065:0518c09": "色無形故無邊。般若波羅蜜畢竟清淨故無",
    "T25n1509_065:0518c10": "有邊、無有盡、無取處、無受處；是故佛答：",
    "T25n1509_065:0518c11": "「如虛空無邊故，般若波羅蜜亦無邊。」菩薩得",
    "T25n1509_065:0518c12": "法忍，觀一切法皆平等，是故說一切法等，",
    "T25n1509_065:0518c13": "故言「等波羅蜜」。菩薩用畢竟空心離諸煩",
    "T25n1509_065:0518c14": "惱，亦離諸法，是故名「離波羅蜜」。菩薩用是",
    "T25n1509_065:0518c15": "般若波羅蜜，總相、別相求諸法，不得定相",
    "T25n1509_065:0518c16": "如毛髮許；以不可得故，於一切法心不著。",
    "T25n1509_065:0518c17": "若有邪見戲論人用邪見著心欲破壞是",
    "T25n1509_065:0518c18": "菩薩，是菩薩無所著故，不可破壞，是名「不",
    "T25n1509_065:0518c19": "壞波羅蜜」。此岸名為生死，彼岸名涅槃，中",
    "T25n1509_065:0518c20": "有諸煩惱大河；一切出家人欲捨此岸，貪",
    "T25n1509_065:0518c21": "著彼岸；而般若波羅蜜無彼岸，彼岸是涅",
    "T25n1509_065:0518c22": "槃，無色無名，是故說：「無色無名故，是名無彼",
    "T25n1509_065:0518c23": "岸波羅蜜。」有虛空則有出入息，出入息皆",
    "T25n1509_065:0518c24": "從虛誑業因緣生；出者非入，入者非出，念",
    "T25n1509_065:0518c25": "念生滅，不可得實相；息不可得故，一切法亦",
    "T25n1509_065:0518c26": "不可得；不可得故，名「空種波羅蜜」。一切法空",
    "T25n1509_065:0518c27": "寂相故不須覺觀；覺觀無故，則無言說；無",
    "T25n1509_065:0518c28": "言說故，說般若波羅蜜斷語言道，是故名",
    "T25n1509_065:0518c29": "「不可說波羅蜜」。二法攝一切法，所謂名、色。",
    "T25n1509_065:0519a01": "四大及造色，色所攝；受等四眾，名所攝。分",
    "T25n1509_065:0519a02": "別諸法者說：「般若波羅蜜是智慧相，故名",
    "T25n1509_065:0519a03": "所攝。」今實不離色是名、不離名是色，是般",
    "T25n1509_065:0519a04": "若波羅蜜無知相，故說「受、想、行、識不可得」，",
    "T25n1509_065:0519a05": "故言「無名波羅蜜」。一切法無來無去故，名",
    "T25n1509_065:0519a06": "「無去波羅蜜」。般若波羅蜜是三世十方佛",
    "T25n1509_065:0519a07": "法藏，以三法印印，無天無人能破，故名「無",
    "T25n1509_065:0519a08": "移波羅蜜」。諸有為法念念盡滅，無有住時。若",
    "T25n1509_065:0519a09": "爾者，過去法不盡，未來法亦不盡，現在法不",
    "T25n1509_065:0519a10": "住故不盡；三世盡不可得故，名為畢竟盡；",
    "T25n1509_065:0519a11": "畢竟盡故，名「盡波羅蜜」。一切法三世中生不",
    "T25n1509_065:0519a12": "可得故無生，無生故名「無生波羅蜜」。「不滅波",
    "T25n1509_065:0519a13": "羅蜜」亦如是。作有二種：一者、眾生作，二者、",
    "T25n1509_065:0519a14": "法作。眾生作者，布施、持戒等；法作者，火燒、水",
    "T25n1509_065:0519a15": "爛，心識所知。眾生空故，無作者；一切法鈍，不",
    "T25n1509_065:0519a16": "起作相故，法亦不作。是二無作故名「無作",
    "T25n1509_065:0519a17": "波羅蜜」。「無知波羅蜜」亦如是，一切法鈍故",
    "T25n1509_065:0519a18": "無所知。天眼見有生死，用空慧眼見生死",
    "T25n1509_065:0519a19": "不可得；生死不可得故，今世眾生死，無到",
    "T25n1509_065:0519a20": "後世者，但五眾先業因緣相續生，故名「不到",
    "T25n1509_065:0519a21": "波羅蜜」。般若波羅蜜不失諸法實相，亦能",
    "T25n1509_065:0519a22": "令一切法不失實相；離般若波羅蜜，一切",
    "T25n1509_065:0519a23": "法皆失。觀一切法實相，得般若波羅蜜，是",
    "T25n1509_065:0519a24": "故名「不失波羅蜜」。",
    "T25n1509_065:0519a25": "【經】「世尊！夢波羅蜜是般若波羅蜜。」佛言：「乃",
    "T25n1509_065:0519a26": "至夢中所見不可得故。」十八「世尊！響波羅蜜",
    "T25n1509_065:0519a27": "是般若波羅蜜。」佛言：「聞聲者不可得故。」十九",
    "T25n1509_065:0519a28": "「世尊！影波羅蜜是般若波羅蜜。」佛言：「鏡面",
    "T25n1509_065:0519a29": "不可得故。」二十「世尊！焰波羅蜜是般若波羅蜜。」",
    "T25n1509_065:0519b01": "佛言：「水流不可得故。」二十一「世尊！幻波羅蜜是",
    "T25n1509_065:0519b02": "般若波羅蜜。」佛言：「術事不可得故。」二十二「世尊！",
    "T25n1509_065:0519b03": "不垢波羅蜜是般若波羅蜜。」佛言：「諸煩惱不",
    "T25n1509_065:0519b04": "可得故。」二十三「世尊！無淨波羅蜜是般若波羅",
    "T25n1509_065:0519b05": "蜜。」佛言：「煩惱虛誑故。」二十四「世尊！不污波羅",
    "T25n1509_065:0519b06": "蜜是般若波羅蜜。」佛言：「處不可得故。」二十五「世",
    "T25n1509_065:0519b07": "尊！不戲論波羅蜜是般若波羅蜜。」佛言：「一",
    "T25n1509_065:0519b08": "切戲論破故。」二十六「世尊！不念波羅蜜是般若",
    "T25n1509_065:0519b09": "波羅蜜。」佛言：「一切念破故。」二十七「世尊！不動波",
    "T25n1509_065:0519b10": "羅蜜是般若波羅蜜。」佛言：「法性常住故。」二十八",
    "T25n1509_065:0519b11": "「世尊！無染波羅蜜是般若波羅蜜。」佛言：「知",
    "T25n1509_065:0519b12": "一切法妄解故。」二十九「世尊！不起波羅蜜是般",
    "T25n1509_065:0519b13": "若波羅蜜。」佛言：「一切法無分別故。」三十「世尊！",
    "T25n1509_065:0519b14": "寂滅波羅蜜是般若波羅蜜。」佛言：「一切法相",
    "T25n1509_065:0519b15": "不可得故。」三十一「世尊！無欲波羅蜜是般若波",
    "T25n1509_065:0519b16": "羅蜜。」佛言：「欲不可得故。」三十二「世尊！無瞋波",
    "T25n1509_065:0519b17": "羅蜜是般若波羅蜜。」佛言：「瞋恚不實故。」三十三",
    "T25n1509_065:0519b18": "「世尊！無癡波羅蜜是般若波羅蜜。」佛言：「無",
    "T25n1509_065:0519b19": "明黑闇滅故。」三十四「世尊！無煩惱波羅蜜是般若",
    "T25n1509_065:0519b20": "波羅蜜。」佛言：「分別憶想虛妄故。」三十五「世尊！",
    "T25n1509_065:0519b21": "無眾生波羅蜜是般若波羅蜜。」佛言：「眾生無",
    "T25n1509_065:0519b22": "所有故。」三十六「世尊！斷波羅蜜是般若波羅蜜。」",
    "T25n1509_065:0519b23": "佛言：「諸法不起故。」三十七「世尊！無二邊波羅蜜",
    "T25n1509_065:0519b24": "是般若波羅蜜。」佛言：「離二邊故。」三十八「世尊！",
    "T25n1509_065:0519b25": "不破波羅蜜是般若波羅蜜。」佛言：「一切法不",
    "T25n1509_065:0519b26": "相離故。」三十九「世尊！不取波羅蜜是般若波羅",
    "T25n1509_065:0519b27": "蜜。」佛言：「過聲聞辟支佛地故。」四十「世尊！不分別",
    "T25n1509_065:0519b28": "波羅蜜是般若波羅蜜。」佛言：「諸妄想不可得",
    "T25n1509_065:0519b29": "故。」四十一「世尊！無量波羅蜜是般若波羅蜜。」佛",
    "T25n1509_065:0519c01": "言：「諸法量不可得故。」四十二「世尊！虛空波羅",
    "T25n1509_065:0519c02": "蜜是般若波羅蜜。」佛言：「一切法無所有故。」四十",
    "T25n1509_065:0519c03": "三。【論】釋曰：須菩提讚般若波羅蜜，示眾",
    "T25n1509_065:0519c04": "生世間空如夢。佛言：夢亦不可得故名「夢",
    "T25n1509_065:0519c05": "波羅蜜」。響、影、焰、幻亦如是。人心以聲為實，",
    "T25n1509_065:0519c06": "以響為虛；影以人面鏡為實，像為虛；焰",
    "T25n1509_065:0519c07": "以風、塵、日光為實，水為虛；幻以祝術為",
    "T25n1509_065:0519c08": "實，祝術所作為虛。須菩提讚般若以喻",
    "T25n1509_065:0519c09": "為空，佛說喻、本事皆空；本事皆空故，是喻亦",
    "T25n1509_065:0519c10": "空。是般若波羅蜜無垢，能斷滅一切垢。",
    "T25n1509_065:0519c11": "佛言：諸煩惱從本已來常無，今何所斷？",
    "T25n1509_065:0519c12": "是故名「無垢波羅蜜」。「無淨波羅蜜」亦如是。",
    "T25n1509_065:0519c13": "無煩惱即是「淨」。淫欲、瞋恚等諸煩惱名為",
    "T25n1509_065:0519c14": "污；是般若波羅蜜，一切垢法所不污。六情",
    "T25n1509_065:0519c15": "是諸煩惱處，六情及一切法，諸煩惱緣處、住",
    "T25n1509_065:0519c16": "處皆不可得，故名「不污波羅蜜」。得是般若",
    "T25n1509_065:0519c17": "波羅蜜，一切戲論憶想分別滅，故名「不戲",
    "T25n1509_065:0519c18": "論波羅蜜」。一切法畢竟空故，無憶、無念相；",
    "T25n1509_065:0519c19": "無憶、無念相，故名「無念波羅蜜」。住法性菩",
    "T25n1509_065:0519c20": "薩，一切論議者所不能勝，一切結使邪",
    "T25n1509_065:0519c21": "見所不能覆；一切法無常破壞，心不生憂；",
    "T25n1509_065:0519c22": "如是等因緣，故名「不動波羅蜜」。一切法妄",
    "T25n1509_065:0519c23": "解，非但愛染，故名「無染波羅蜜」。憶想分別",
    "T25n1509_065:0519c24": "是一切結使根本；有結使，能起後身業。知",
    "T25n1509_065:0519c25": "憶想分別虛妄，一切後世生業更不復起",
    "T25n1509_065:0519c26": "故，是名「不起波羅蜜」。般若波羅蜜中不取",
    "T25n1509_065:0519c27": "三毒火相，故言「寂滅波羅蜜」。佛言：「非但三",
    "T25n1509_065:0519c28": "毒相寂滅，一切法相不可得故。」是般若波",
    "T25n1509_065:0519c29": "羅蜜，乃至善法中尚不貪，何況餘欲！佛",
    "T25n1509_065:0520a01": "說：「欲，從本已來不可得故。」貪欲虛誑，自性不",
    "T25n1509_065:0520a02": "可得，故名「無欲波羅蜜」；非是離欲故名無",
    "T25n1509_065:0520a03": "欲。瞋恚性畢竟無所有，故名「無瞋波羅蜜」；",
    "T25n1509_065:0520a04": "非是離瞋故名無瞋。一切法中，無明黑闇",
    "T25n1509_065:0520a05": "破，故名「無癡波羅蜜」；非是滅癡故名無癡。",
    "T25n1509_065:0520a06": "「無煩惱波羅蜜」者，菩薩得無生法忍故，一切",
    "T25n1509_065:0520a07": "煩惱滅。佛言：「憶想分別是煩惱根本；憶想尚",
    "T25n1509_065:0520a08": "無，何況煩惱！」故名「無煩惱波羅蜜」。般若能破",
    "T25n1509_065:0520a09": "無眾生中有眾生顛倒，故名「無眾生波羅",
    "T25n1509_065:0520a10": "蜜」。佛言：「是眾生從本已來不生、無所有，故",
    "T25n1509_065:0520a11": "名無眾生。」須菩提意：以般若波羅蜜能斷",
    "T25n1509_065:0520a12": "一切有漏法，故名「斷波羅蜜」。佛言：諸法不",
    "T25n1509_065:0520a13": "起不生、無所作，諸法自然斷相故名「斷」。二",
    "T25n1509_065:0520a14": "邊者，所謂我、無我，斷、無斷，可斷法、無斷法，常、",
    "T25n1509_065:0520a15": "滅，有、無——如是等無量二邊；般若波羅蜜中",
    "T25n1509_065:0520a16": "無是諸邊，故名「無二邊波羅蜜」。佛言：是諸",
    "T25n1509_065:0520a17": "邊從本已來無，但以虛誑顛倒故著；菩薩",
    "T25n1509_065:0520a18": "求實事故，離是顛倒邊。是般若波羅蜜一",
    "T25n1509_065:0520a19": "相、空故，不可破。佛言：不但般若波羅蜜，一",
    "T25n1509_065:0520a20": "切法皆無定異相。如果不離因，因不離果；",
    "T25n1509_065:0520a21": "有為法不離無為法，無為法不離有為法；",
    "T25n1509_065:0520a22": "般若波羅蜜不離一切法，一切法不離般",
    "T25n1509_065:0520a23": "若波羅蜜；一切法實相即是般若波羅蜜，故",
    "T25n1509_065:0520a24": "名「不破波羅蜜」。破者，所謂諸法各各離散。一",
    "T25n1509_065:0520a25": "切法，常、無常等過失；是故般若波羅蜜不取",
    "T25n1509_065:0520a26": "一切法。佛言：一切法乃至二乘出世間清淨",
    "T25n1509_065:0520a27": "法，亦不取，故名「不取波羅蜜」。分別名取相",
    "T25n1509_065:0520a28": "生心，妄想分別；般若波羅蜜是實相故，無",
    "T25n1509_065:0520a29": "是妄想分別。佛言：因憶想分別，有無分",
    "T25n1509_065:0520b01": "別；今憶想分別，從本已來無，故名「無分別",
    "T25n1509_065:0520b02": "波羅蜜」。般若波羅蜜出四無量，故名「無量",
    "T25n1509_065:0520b03": "波羅蜜」。復次，畢竟空，為得涅槃無量法，故",
    "T25n1509_065:0520b04": "名無量。復次，智慧所不能到邊崖，是名無",
    "T25n1509_065:0520b05": "量。是名六情所籌度；是法空、無相、無生滅，",
    "T25n1509_065:0520b06": "六情所不能量。何以故？物多而量器小故。",
    "T25n1509_065:0520b07": "佛言：非但是般若波羅蜜無量，色等一切",
    "T25n1509_065:0520b08": "法不可得故皆無量。如虛空無色無形，無",
    "T25n1509_065:0520b09": "所能作；般若波羅蜜亦如是。佛言：非但虛",
    "T25n1509_065:0520b10": "空無所有，色等諸法皆無所有，故名「虛空",
    "T25n1509_065:0520b11": "波羅蜜」。",
    "T25n1509_065:0520b12": "【經】「世尊！無常波羅蜜是般若波羅蜜。」佛言：",
    "T25n1509_065:0520b13": "「一切法破壞故。」四十四「世尊！苦波羅蜜是般若",
    "T25n1509_065:0520b14": "波羅蜜。」佛言：「一切法惱相故。」四十五「世尊！無",
    "T25n1509_065:0520b15": "我波羅蜜是般若波羅蜜。」佛言：「一切法不著",
    "T25n1509_065:0520b16": "故。」四十六「世尊！空波羅蜜是般若波羅蜜。」佛言：",
    "T25n1509_065:0520b17": "「一切法不可得故。」四十七「世尊！無相波羅蜜是",
    "T25n1509_065:0520b18": "般若波羅蜜。」佛言：「一切法不生故。」四十八「世尊！",
    "T25n1509_065:0520b19": "內空波羅蜜是般若波羅蜜。」佛言：「內法不可",
    "T25n1509_065:0520b20": "得故。」四十九「世尊！外空波羅蜜是般若波羅蜜。」",
    "T25n1509_065:0520b21": "佛言：「外法不可得故。」五十「世尊！內外空波羅蜜",
    "T25n1509_065:0520b22": "是般若波羅蜜。」佛言：「內外法不可得故。」五十一",
    "T25n1509_065:0520b23": "「世尊！空空波羅蜜是般若波羅蜜。」佛言：「空空",
    "T25n1509_065:0520b24": "法不可得故。」五十二「世尊！大空波羅蜜是般若",
    "T25n1509_065:0520b25": "波羅蜜。」佛言：「一切法不可得故。」五十三「世尊！",
    "T25n1509_065:0520b26": "第一義空波羅蜜是般若波羅蜜。」佛言：「涅槃",
    "T25n1509_065:0520b27": "不可得故。」五十四「世尊！有為空波羅蜜是般若",
    "T25n1509_065:0520b28": "波羅蜜。」佛言：「有為法不可得故。」五十五「世尊！",
    "T25n1509_065:0520b29": "無為空波羅蜜是般若波羅蜜。」佛言：「無為法",
    "T25n1509_065:0520c01": "不可得故。」五十六「世尊！畢竟空波羅蜜是般若",
    "T25n1509_065:0520c02": "波羅蜜。」佛言：「諸法畢竟不可得故。」五十七「世尊！",
    "T25n1509_065:0520c03": "無始空波羅蜜是般若波羅蜜。」佛言：「諸法",
    "T25n1509_065:0520c04": "無始不可得故。」五十八「世尊！散空波羅蜜是般",
    "T25n1509_065:0520c05": "若波羅蜜。」佛言：「散法不可得故。」五十九「世尊！",
    "T25n1509_065:0520c06": "性空波羅蜜是般若波羅蜜。」佛言：「有為無為",
    "T25n1509_065:0520c07": "法不可得故。」六十「世尊！諸法空波羅蜜是般若",
    "T25n1509_065:0520c08": "波羅蜜。」佛言：「一切法不可得故。」六十一「世尊！",
    "T25n1509_065:0520c09": "自相空波羅蜜是般若波羅蜜。」佛言：「自相離",
    "T25n1509_065:0520c10": "故。」六十二「世尊！無法空波羅蜜是般若波羅蜜。」",
    "T25n1509_065:0520c11": "佛言：「無法不可得故。」六十三「世尊！有法空波羅",
    "T25n1509_065:0520c12": "蜜是般若波羅蜜。」佛言：「有法不可得故。」六十四",
    "T25n1509_065:0520c13": "「世尊！無法有法空波羅蜜是般若波羅蜜。」佛",
    "T25n1509_065:0520c14": "言：「無法有法不可得故。」六十五「世尊！念處波",
    "T25n1509_065:0520c15": "羅蜜是般若波羅蜜。」佛言：「身、受、心、法不可得",
    "T25n1509_065:0520c16": "故。」六十六「世尊！正懃波羅蜜是般若波羅蜜。」",
    "T25n1509_065:0520c17": "佛言：「善不善法不可得故。」六十七「世尊！如意足",
    "T25n1509_065:0520c18": "波羅蜜是般若波羅蜜。」佛言：「四如意足不可",
    "T25n1509_065:0520c19": "得故。」六十八「世尊！根波羅蜜是般若波羅蜜。」",
    "T25n1509_065:0520c20": "佛言：「五根不可得故。」六十九「世尊！力波羅蜜是",
    "T25n1509_065:0520c21": "般若波羅蜜。」佛言：「五力不可得故。」七十「世尊！",
    "T25n1509_065:0520c22": "覺波羅蜜是般若波羅蜜。」佛言：「七覺分不",
    "T25n1509_065:0520c23": "可得故。」七十一「世尊！道波羅蜜是般若波羅蜜。」",
    "T25n1509_065:0520c24": "佛言：「八聖道分不可得故。」七十二「世尊！無作波",
    "T25n1509_065:0520c25": "羅蜜是般若波羅蜜。」佛言：「無作不可得故。」七十",
    "T25n1509_065:0520c26": "三「世尊！空波羅蜜是般若波羅蜜。」佛言：「空",
    "T25n1509_065:0520c27": "相不可得故。」七十四「世尊！無相波羅蜜是般若",
    "T25n1509_065:0520c28": "波羅蜜。」佛言：「寂滅相不可得故。」七十五「世尊！",
    "T25n1509_065:0520c29": "背捨波羅蜜是般若波羅蜜。」佛言：「八背捨",
    "T25n1509_065:0521a01": "不可得故。」七十六「世尊！定波羅蜜是般若波羅",
    "T25n1509_065:0521a02": "蜜。」佛言：「九次第定不可得故。」七十七「世尊！檀",
    "T25n1509_065:0521a03": "波羅蜜是般若波羅蜜。」佛言：「慳貪不可得故。」",
    "T25n1509_065:0521a04": "七十八「世尊！尸羅波羅蜜是般若波羅蜜。」佛言：",
    "T25n1509_065:0521a05": "「破戒不可得故。」七十九「世尊！羼提波羅蜜是般",
    "T25n1509_065:0521a06": "若波羅蜜。」佛言：「忍不忍辱不可得故。」八十「世尊！",
    "T25n1509_065:0521a07": "毘梨耶波羅蜜是般若波羅蜜。」佛言：「懈怠精",
    "T25n1509_065:0521a08": "進不可得故。」八十一「世尊！禪波羅蜜是般若波",
    "T25n1509_065:0521a09": "羅蜜。」佛言：「定亂不可得故。」八十二「世尊！般若",
    "T25n1509_065:0521a10": "波羅蜜是般若波羅蜜。」佛言：「癡慧不可得故。」",
    "T25n1509_065:0521a11": "八十三「世尊！十力波羅蜜是般若波羅蜜。」佛言：",
    "T25n1509_065:0521a12": "「一切法不可伏故。」八十四「世尊！無所畏波羅蜜",
    "T25n1509_065:0521a13": "是般若波羅蜜。」佛言：「道種智不沒故。」八十五「世",
    "T25n1509_065:0521a14": "尊！無礙智波羅蜜是般若波羅蜜。」佛言：「一",
    "T25n1509_065:0521a15": "切諸法無障無礙故。」八十六「世尊！佛法波羅",
    "T25n1509_065:0521a16": "蜜是般若波羅蜜。」佛言：「過一切法故。」八十七「世",
    "T25n1509_065:0521a17": "尊！如實說者波羅蜜是般若波羅蜜。」佛言：",
    "T25n1509_065:0521a18": "「一切說如實故。」八十八「世尊！自然波羅蜜是",
    "T25n1509_065:0521a19": "般若波羅蜜。」佛言：「一切法中自在故。」八十九「世",
    "T25n1509_065:0521a20": "尊！佛波羅蜜是般若波羅蜜。」佛言：「知一切",
    "T25n1509_065:0521a21": "法、一切種智故九十。」",
    "T25n1509_065:0521a22": "【論】釋曰：般若波羅蜜中有無常聖行，故",
    "T25n1509_065:0521a23": "名「無常波羅蜜」。佛言：非但般若中有無常，",
    "T25n1509_065:0521a24": "觀一切法無常故，名「無常波羅蜜」。問曰：上來",
    "T25n1509_065:0521a25": "說「般若波羅蜜法性常住」，今何以說「無常」？答",
    "T25n1509_065:0521a26": "曰：般若波羅蜜是智慧，觀法從因緣和合",
    "T25n1509_065:0521a27": "生，是有為法故無常；般若波羅蜜所緣處，",
    "T25n1509_065:0521a28": "如、法性、實際，無為法故常。須菩提說有為",
    "T25n1509_065:0521a29": "般若，故言般若波羅蜜無常。問曰：若爾者，",
    "T25n1509_065:0521b01": "佛何以說「一切法盡是破壞無常，無為法無",
    "T25n1509_065:0521b02": "破壞相」？答曰：一切法名六情，內外皆是作",
    "T25n1509_065:0521b03": "法；作法故，必歸破壞相。離有為法，無無",
    "T25n1509_065:0521b04": "為法，亦更無有法相；因有為法相，故說無",
    "T25n1509_065:0521b05": "為法不生不滅。復次，一切有為法有二種：一",
    "T25n1509_065:0521b06": "者、名字一切，二者、實一切。一切有為法破壞，",
    "T25n1509_065:0521b07": "故名一切無常。「苦」等乃至「無法有法空」亦如",
    "T25n1509_065:0521b08": "是。須菩提說一切法相讚般若，佛舉一",
    "T25n1509_065:0521b09": "切法答。正觀身等四法，從四念處生，四念",
    "T25n1509_065:0521b10": "處是四諦之初門，四諦是四沙門果初門，",
    "T25n1509_065:0521b11": "阿羅漢果分別即是三乘。四念處，般若波羅",
    "T25n1509_065:0521b12": "蜜中種種廣說。佛言：是四種法緣處，從本",
    "T25n1509_065:0521b13": "已來皆不可得，故名「念處波羅蜜」。從「四正",
    "T25n1509_065:0521b14": "懃」乃至「般若波羅蜜」，亦如是。問曰：餘法可",
    "T25n1509_065:0521b15": "以讚般若，云何復以般若讚般若？答曰：",
    "T25n1509_065:0521b16": "有二種般若：一者、常住般若；二者、與五波羅",
    "T25n1509_065:0521b17": "蜜共行，有用般若波羅蜜。須菩提讚有",
    "T25n1509_065:0521b18": "用般若波羅蜜，能破無明黑闇、能與真智",
    "T25n1509_065:0521b19": "慧；是故佛說：「常住般若波羅蜜，癡慧不可得",
    "T25n1509_065:0521b20": "故。」行是般若波羅蜜菩薩，初得菩薩十力，",
    "T25n1509_065:0521b21": "後得佛十力，是故說「十力波羅蜜」。佛言：「非",
    "T25n1509_065:0521b22": "但十力者不可破、不可伏，一切法實相亦",
    "T25n1509_065:0521b23": "不可破、亦不可伏。」佛意：為度眾生故說",
    "T25n1509_065:0521b24": "十方佛力無量無邊；如佛力，一切法實相",
    "T25n1509_065:0521b25": "亦如是不可伏，故名「十力波羅蜜」。菩薩得",
    "T25n1509_065:0521b26": "是般若波羅蜜力，於佛前能說法論議，何況",
    "T25n1509_065:0521b27": "餘處！尚不畏魔王，何況外道！故名「無所畏",
    "T25n1509_065:0521b28": "波羅蜜」。佛言：「道種智不沒故。」道種智名法",
    "T25n1509_065:0521b29": "眼，知一切眾生以何道得涅槃。般若波羅",
    "T25n1509_065:0521c01": "蜜，常寂滅相、不可說；是菩薩以道種智故",
    "T25n1509_065:0521c02": "引導眾生，於大眾中師子吼；道種智增益",
    "T25n1509_065:0521c03": "故不沒，無所畏，不自憍慢我有是法，名「無",
    "T25n1509_065:0521c04": "畏波羅蜜」。須菩提從佛聞，無畏轉深，故讚",
    "T25n1509_065:0521c05": "般若波羅蜜，言「無礙波羅蜜」。佛言：「非但四無",
    "T25n1509_065:0521c06": "礙，一切法入如、法性、實際故，皆是無礙",
    "T25n1509_065:0521c07": "相。」菩薩因般若波羅蜜，能集十力、四無所",
    "T25n1509_065:0521c08": "畏、四無礙智、大慈大悲等諸佛法故，說「佛",
    "T25n1509_065:0521c09": "法波羅蜜」。佛言：聲聞法於凡夫法為",
    "T25n1509_065:0521c10": "勝，辟支佛法於聲聞法為勝，佛法於一切",
    "T25n1509_065:0521c11": "法最勝。如一切色中，虛空廣大；佛法最勝，",
    "T25n1509_065:0521c12": "無能及、無可喻，過一切法，故名「佛法",
    "T25n1509_065:0521c13": "波羅蜜」。如過去佛行六波羅蜜，得諸法",
    "T25n1509_065:0521c14": "如相；今佛亦如是行六波羅蜜得佛道，",
    "T25n1509_065:0521c15": "故名「多陀阿伽陀波羅蜜」。「多陀阿伽陀」",
    "T25n1509_065:0521c16": "者，或言「如來」，或言「如實說」，或言「如實知」。此",
    "T25n1509_065:0521c17": "中佛說：非但佛說名如實說，一切語言皆",
    "T25n1509_065:0521c18": "是如實，故名「如實說波羅蜜」。是般若波羅蜜",
    "T25n1509_065:0521c19": "具足，後身自然作佛，故名「自然波羅蜜」。「自",
    "T25n1509_065:0521c20": "然」名佛；佛所說故名「自然波羅蜜」。復次，是",
    "T25n1509_065:0521c21": "般若波羅蜜實相自然、不由他作，故名「自",
    "T25n1509_065:0521c22": "然」。佛言：佛一切法中得自在力，故名「自然",
    "T25n1509_065:0521c23": "波羅蜜」。具足十地，得十力、四無所畏，轉法",
    "T25n1509_065:0521c24": "輪、擊法鼓，覺世間無明睡眾生，故名為",
    "T25n1509_065:0521c25": "「佛波羅蜜」。佛，秦言覺者、知者。何者是？所",
    "T25n1509_065:0521c26": "謂正知一切法、一切種，故名覺。一切法",
    "T25n1509_065:0521c27": "者，所謂五眾、十二入、十八界等。復次，一切",
    "T25n1509_065:0521c28": "法名外道經書、伎術、禪定等；略說有五種，",
    "T25n1509_065:0521c29": "所謂凡夫法、聲聞法、辟支佛法、菩薩法、",
    "T25n1509_065:0522a01": "佛法。佛，略知有二種相，所謂總相、別相；又",
    "T25n1509_065:0522a02": "以分別相、畢竟空相。廣知則一切種——一切種",
    "T25n1509_065:0522a03": "是一切無量無邊法門。以是事故，名為「佛",
    "T25n1509_065:0522a04": "波羅蜜」；不以佛身故名為佛波羅蜜，但以",
    "T25n1509_065:0522a05": "一切種智故。",
    "T25n1509_065:0522a06": "大智度論卷第六十五"
}