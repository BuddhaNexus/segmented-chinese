{
    "T31n1602_012:0535c02": "顯揚聖教論卷第十二",
    "T31n1602_012:0535c04": "無著菩薩造",
    "T31n1602_012:0535c05": "三藏法師玄奘奉　詔譯",
    "T31n1602_012:0535c06": "攝淨義品第二之八",
    "T31n1602_012:0535c07": "釋應知多種者。嗢柁南曰。",
    "T31n1602_012:0535c08": "　體釋文義法　　起義難次師",
    "T31n1602_012:0535c09": "　說眾聽讚佛　　略廣學勝利",
    "T31n1602_012:0535c10": "論曰。體者。諸經體性略有二種。謂文及義。當",
    "T31n1602_012:0535c11": "知文是所依。義是能依。如是二種總名所知",
    "T31n1602_012:0535c12": "境界。",
    "T31n1602_012:0535c13": "釋者。略有五種應知。一法。二等起。三義。四",
    "T31n1602_012:0535c14": "釋難。五次第。",
    "T31n1602_012:0535c15": "文者。略有六種。一名身。二句身。三字身。四",
    "T31n1602_012:0535c16": "語。五相。六機請。",
    "T31n1602_012:0535c17": "名身者。謂共了增語。此復略說有十二種。一",
    "T31n1602_012:0535c18": "假名。二實名。三總名。四別名。五隨義名。六",
    "T31n1602_012:0535c19": "戲論名。七易名。八難名。九顯名。十隱名。十",
    "T31n1602_012:0535c20": "一略名。十二廣名。假名者。謂於內諸蘊。立我",
    "T31n1602_012:0535c21": "有情命者等名。於外諸色。立瓶衣車乘等名。",
    "T31n1602_012:0535c22": "實名者。謂於眼等色等立根義等名。總名者。",
    "T31n1602_012:0535c23": "謂有情色受大種等名。別名者。謂佛友德友",
    "T31n1602_012:0535c24": "青黃等名。隨義名者。謂質礙故名色。領納故",
    "T31n1602_012:0535c25": "名受。能照能燒故名為日。如是等名。戲論名",
    "T31n1602_012:0535c26": "者。如呼貧名富。如是等類不觀於義施設彼",
    "T31n1602_012:0535c27": "名。易名者。謂共所知想。難名者。謂翻於彼。",
    "T31n1602_012:0535c28": "顯名者。謂其義易曉。隱名者。謂其義難曉。如",
    "T31n1602_012:0535c29": "達羅弭荼明呪。略名者。謂一字名。廣名者。",
    "T31n1602_012:0536a01": "謂多字名。",
    "T31n1602_012:0536a02": "句身者。謂依名字釋義滿足。此復六種。一不",
    "T31n1602_012:0536a03": "滿句。二滿句。三所成句。四能成句。五序句。",
    "T31n1602_012:0536a04": "六釋句。不滿句者。謂文不究竟義不究竟。更",
    "T31n1602_012:0536a05": "加餘句方得成滿。如說諸惡者莫作。諸善者",
    "T31n1602_012:0536a06": "奉行。善調伏自心。是諸佛聖教。若唯言諸惡",
    "T31n1602_012:0536a07": "則於文未足。若復言諸惡者。又於義未足。若",
    "T31n1602_012:0536a08": "具言諸惡者莫作。則二俱滿足。是即名為第",
    "T31n1602_012:0536a09": "二滿句。所成句者。所謂前句待後句成。如說",
    "T31n1602_012:0536a10": "諸行無常。有起盡法。生必滅故。彼寂為樂。此",
    "T31n1602_012:0536a11": "中諸行無常是所成句。由有起盡法句之所",
    "T31n1602_012:0536a12": "成立。能成句者。謂第二句以能成立第一句",
    "T31n1602_012:0536a13": "故。序句者。如言善人。釋句者。如言謂趣正丈",
    "T31n1602_012:0536a14": "夫。",
    "T31n1602_012:0536a15": "字身者。謂若究竟若不究竟。名之與句二",
    "T31n1602_012:0536a16": "種所依四十九字。",
    "T31n1602_012:0536a17": "此中欲為名首名為句。首句必有名。若唯一",
    "T31n1602_012:0536a18": "字則不成句。又若有字名所不攝。則唯字無",
    "T31n1602_012:0536a19": "名。問何因緣故。建立名等三種身耶。答為領",
    "T31n1602_012:0536a20": "增語觸所生受故。問名者何義。答目種種事。",
    "T31n1602_012:0536a21": "令世共知故。又能令意作種種相故。又由語",
    "T31n1602_012:0536a22": "言所傳述故。謂之為名。問句者何義。答攝受",
    "T31n1602_012:0536a23": "於名。究竟顯了不現見義。故名為句。問文者",
    "T31n1602_012:0536a24": "何義答顯發名句。故謂之文。",
    "T31n1602_012:0536a25": "如薄伽梵說增語增語路。如是廣說。增語",
    "T31n1602_012:0536a26": "者。謂一切眾類共所立名增語。路者。謂眾類",
    "T31n1602_012:0536a27": "之欲能起彼故。詞者。謂彼相應語及與各別",
    "T31n1602_012:0536a28": "彼彼方言。彼所依故名為彼路。施設者。謂分",
    "T31n1602_012:0536a29": "析一法建立多種。彼所依處名為彼路。欲即",
    "T31n1602_012:0536b01": "是詞無有別欲。此詞即是增語施設之路。彼",
    "T31n1602_012:0536b02": "名身等略有六種依處。一法。二義。三補特伽",
    "T31n1602_012:0536b03": "羅。四時。五數。六處所。彼廣分別。如聞所成",
    "T31n1602_012:0536b04": "地。",
    "T31n1602_012:0536b05": "語者當知略有八分。謂上首美妙等由彼",
    "T31n1602_012:0536b06": "語言具足相應。乃至常委分資糧等德故能",
    "T31n1602_012:0536b07": "說正法。上首語者。趣涅槃宮為先首故。美妙",
    "T31n1602_012:0536b08": "語者。清美音故。顯了語者。文辭善故。易解",
    "T31n1602_012:0536b09": "語者。巧辯說故。樂聞語者。引法義故。無依語",
    "T31n1602_012:0536b10": "者。不依希望他信己故。不逆語者。言知量故。",
    "T31n1602_012:0536b11": "無邊語者。善巧多故。是八種語當知略具三",
    "T31n1602_012:0536b12": "德。一趣處德。謂初一種。二自體德。謂次二",
    "T31n1602_012:0536b13": "種。三加行德。謂所餘種。相應者。謂名句文身",
    "T31n1602_012:0536b14": "次第善安立故。又依四種道理共相應故。助",
    "T31n1602_012:0536b15": "伴者。能成次第故。隨順者。解釋次第故。清亮",
    "T31n1602_012:0536b16": "者。文句顯了清淨故。有用者。善入眾心故。相",
    "T31n1602_012:0536b17": "稱者。如眾會故。應順者。稱法故。引義故。順",
    "T31n1602_012:0536b18": "時故。常委分資糧者。常修委修故。名常委。彼",
    "T31n1602_012:0536b19": "分者。謂正見等。資糧者。是彼資糧故。",
    "T31n1602_012:0536b20": "相者。謂諸蘊相應。諸界相應。諸處相應。緣起",
    "T31n1602_012:0536b21": "相應。處非處相應。念住相應。如是等相應言",
    "T31n1602_012:0536b22": "說。或聲聞說。或菩薩說。或如來說。是名為",
    "T31n1602_012:0536b23": "相。機請者。謂因機請問起於言說。此復根等",
    "T31n1602_012:0536b24": "差別有二十七種補特伽羅。應知。此中由根",
    "T31n1602_012:0536b25": "差別故分成二種。謂鈍根利根。行差別有七",
    "T31n1602_012:0536b26": "種。謂貪行等。如聲聞地說。品類差別有二種。",
    "T31n1602_012:0536b27": "謂在家出家。願差別有三種。謂聲聞獨覺菩",
    "T31n1602_012:0536b28": "薩。可救不可救差別有二種。謂涅槃法不涅",
    "T31n1602_012:0536b29": "槃法。方便差別有九種。謂已入正法。未入正",
    "T31n1602_012:0536c01": "法。有障礙。無障礙。已熟。未熟。具縛。不具縛。",
    "T31n1602_012:0536c02": "無縛種類差別有二種謂人及非人。",
    "T31n1602_012:0536c03": "如是六文總攝為四。一所說。謂名身等及相",
    "T31n1602_012:0536c04": "一分。二所為。謂機請攝二十七種補特伽羅。",
    "T31n1602_012:0536c05": "三能說。謂語言。四說者。謂佛菩薩及與聲聞。",
    "T31n1602_012:0536c06": "如是一切六種相貌總顯於文。若減一種義",
    "T31n1602_012:0536c07": "不顯了。由能顯義是故名文。",
    "T31n1602_012:0536c08": "義者略有十種。一地義。二相義。三作意義。四",
    "T31n1602_012:0536c09": "處所義。五過患義。六勝利義。七所治義。八能",
    "T31n1602_012:0536c10": "治義。九略義。十廣義。",
    "T31n1602_012:0536c11": "地義者。略有五地。謂資糧地。方便地。見地。",
    "T31n1602_012:0536c12": "修地。究竟地。又廣分別有十七地。謂五識身",
    "T31n1602_012:0536c13": "相應地。意地。有尋有伺地。無尋唯伺地無尋",
    "T31n1602_012:0536c14": "無伺地。三摩呬多地。非三摩呬多地。有心地。",
    "T31n1602_012:0536c15": "無心地。聞所成地。思所成地。修所成地聲",
    "T31n1602_012:0536c16": "聞地。獨覺地。菩薩地。有餘依地。無餘依地。",
    "T31n1602_012:0536c17": "相義者。當知五種。一自相。二共相。三假立",
    "T31n1602_012:0536c18": "相。四因相。五果相。如是五相若廣分別如思",
    "T31n1602_012:0536c19": "所成地。復有五相。一差別相。二瑜伽相。三轉",
    "T31n1602_012:0536c20": "異相。四染污相。五清淨相。此五種相當知。如",
    "T31n1602_012:0536c21": "前處處分別復有五相。一所詮相。二能詮相。",
    "T31n1602_012:0536c22": "三此二相屬相。四執著相。五不執著相。所詮",
    "T31n1602_012:0536c23": "相者。謂相等五法如五法藏說。能詮相者。謂",
    "T31n1602_012:0536c24": "即於彼法依止名等。為詮諸法自體差別所",
    "T31n1602_012:0536c25": "有言說。此亦能顯遍計所執自體。應知。此遍",
    "T31n1602_012:0536c26": "計所執自體有多種名。所謂亦名遍分別所",
    "T31n1602_012:0536c27": "計。亦名和合所成。亦名所增益相。亦名虛妄",
    "T31n1602_012:0536c28": "所執。亦名言說所顯。亦名文字方便。亦名唯",
    "T31n1602_012:0536c29": "有音聲。亦名無有體相。如是等類差別應知。",
    "T31n1602_012:0537a01": "此二相屬相者。謂能詮所詮互相屬著。遍計",
    "T31n1602_012:0537a02": "所執自體執所依止。執著相者。謂無始流轉",
    "T31n1602_012:0537a03": "一切愚夫遍計所執自體執及此隨眠。不執",
    "T31n1602_012:0537a04": "著相者。謂已見諦者如實了知。遍計所執相",
    "T31n1602_012:0537a05": "及彼習氣解脫。正分別知。隨其所應分別。如",
    "T31n1602_012:0537a06": "思所成地等。",
    "T31n1602_012:0537a07": "作意義者。有七種作意。謂了相等。如前說。若",
    "T31n1602_012:0537a08": "廣分別如聲聞地復有十智。謂苦智。集智。滅",
    "T31n1602_012:0537a09": "智。道智。法智。種類智。他心智。世俗智。盡智。",
    "T31n1602_012:0537a10": "無生智。若廣分別如聲聞地。復有六識身。所",
    "T31n1602_012:0537a11": "謂眼識乃至意識。如前略釋。若廣分別如五",
    "T31n1602_012:0537a12": "識身相應地及意地。復有九種遍知。謂欲繫",
    "T31n1602_012:0537a13": "見苦集所斷斷初遍知。色無色繫見苦集所",
    "T31n1602_012:0537a14": "斷斷二遍知。欲繫見滅所斷斷三遍知。色無",
    "T31n1602_012:0537a15": "色繫見滅所斷斷四遍知。欲繫見道所斷斷",
    "T31n1602_012:0537a16": "五遍知。色無色繫見道所斷斷六遍知。順下",
    "T31n1602_012:0537a17": "分結斷七遍知色愛盡八遍知。無色愛盡九",
    "T31n1602_012:0537a18": "遍知。若廣分別如三摩呬多地。又有三解脫",
    "T31n1602_012:0537a19": "門。謂空無願無相。此亦如三摩呬多地廣說。",
    "T31n1602_012:0537a20": "是中諸法應當觀察。幾種作意之所思惟。幾",
    "T31n1602_012:0537a21": "智所知。幾識所識。幾種遍知之所遍知。幾解",
    "T31n1602_012:0537a22": "脫門之所解脫。以如是等無量觀門。應觀諸",
    "T31n1602_012:0537a23": "法。處所義者略有三種。一事依處。二時依處。",
    "T31n1602_012:0537a24": "三補特伽羅依處。",
    "T31n1602_012:0537a25": "事依處者。復有三種。一根本事依處。二得方",
    "T31n1602_012:0537a26": "便事依處。三愍他事依處。根本事依處有六",
    "T31n1602_012:0537a27": "種。一善趣。二惡趣。三退墮。四升進。五流轉。",
    "T31n1602_012:0537a28": "六寂滅。得方便事依處者。有十二種。謂十二",
    "T31n1602_012:0537a29": "種行。一欲行。二離行。三善行。四不善行。五",
    "T31n1602_012:0537b01": "苦行。六非苦行。七順退分行。八順進分行。九",
    "T31n1602_012:0537b02": "染污行。十清淨行。十一自義行。十二他義行。",
    "T31n1602_012:0537b03": "愍他事依處者有五種。一令離欲。二示現。",
    "T31n1602_012:0537b04": "三教導。四讚勵。五慶慰。",
    "T31n1602_012:0537b05": "此中善趣者。謂人天。惡趣者。謂那洛迦等。",
    "T31n1602_012:0537b06": "退墮者。復有二種。謂不方他及方他。不",
    "T31n1602_012:0537b07": "方他者。所謂自然壽命退減。如壽命當知色",
    "T31n1602_012:0537b08": "力安樂辨等亦爾。方他者。謂族姓退減。",
    "T31n1602_012:0537b09": "自在增上退減。少枝屬言不肅弊惡慧。不能",
    "T31n1602_012:0537b10": "證獲微妙廣大色香味觸。於諸勝妙所受用",
    "T31n1602_012:0537b11": "具心不憙樂。如是等類名為退墮。翻此退墮",
    "T31n1602_012:0537b12": "如其所應。即名昇進。流轉者。謂即此善趣惡",
    "T31n1602_012:0537b13": "趣退墮昇進。寂滅者。謂有餘依無餘依寂滅",
    "T31n1602_012:0537b14": "界。",
    "T31n1602_012:0537b15": "欲行者。如十種欲所引中說。離行者。謂即於",
    "T31n1602_012:0537b16": "彼所受用事。知無常已厭欲出家。受持禁戒",
    "T31n1602_012:0537b17": "守護根門等。善行者。謂施戒修有漏善行。不",
    "T31n1602_012:0537b18": "善行者。謂三種惡行。苦行者。謂露形無衣。如",
    "T31n1602_012:0537b19": "是等乃至廣說。非苦行者。謂受用如法所得",
    "T31n1602_012:0537b20": "資具。棄捨樂行遠離二邊。所謂受用欲樂行",
    "T31n1602_012:0537b21": "邊及與受用自苦行邊。勤行中道依止於法。",
    "T31n1602_012:0537b22": "求衣鉢等及正受用。順退分行者。謂若行能",
    "T31n1602_012:0537b23": "障昇進分等。順進分行者。謂與上相違。染污",
    "T31n1602_012:0537b24": "行者。如鸚鵡經說。略有三種。謂業雜染。煩",
    "T31n1602_012:0537b25": "惱雜染。流轉雜染。當知此等有九根本句。謂",
    "T31n1602_012:0537b26": "業雜染有三句。一貪二瞋三癡。煩惱雜染有",
    "T31n1602_012:0537b27": "四句。謂四顛倒。流轉雜染有二句。謂無明及",
    "T31n1602_012:0537b28": "有愛。所以者何。由三不善根生起種種業雜",
    "T31n1602_012:0537b29": "染故。由四顛倒能發種種煩惱雜染故。由無",
    "T31n1602_012:0537c01": "明門引生種種諸出家者流轉雜染故。由有",
    "T31n1602_012:0537c02": "愛門引生種種諸在家者流轉雜染故。清淨",
    "T31n1602_012:0537c03": "行者。略有三學五地。此三學等。當知亦有九",
    "T31n1602_012:0537c04": "根本句。謂增上戒學增上心學所攝無貪無",
    "T31n1602_012:0537c05": "瞋無癡在資糧地及方便地。增上慧學所攝",
    "T31n1602_012:0537c06": "四無顛倒明及解脫在見地修地及究竟地。",
    "T31n1602_012:0537c07": "自義行者。謂自利行如聲聞獨覺。彼雖或時",
    "T31n1602_012:0537c08": "起利他行。然本期願為自利故亦名自義。他",
    "T31n1602_012:0537c09": "義行者。謂利他行如佛菩薩。究竟利益無量",
    "T31n1602_012:0537c10": "眾生。乃至廣說。",
    "T31n1602_012:0537c11": "令離欲者。訶毀六種黑品諸行示現過患令",
    "T31n1602_012:0537c12": "離愛欲。示現者。為令受學白品行故示現四",
    "T31n1602_012:0537c13": "種真實道理。教導者。謂示現已得。信解者。令",
    "T31n1602_012:0537c14": "於學處正受正行。由已於彼得自在故。而告",
    "T31n1602_012:0537c15": "之曰。汝等今者於如是如是事。應正作應隨",
    "T31n1602_012:0537c16": "學。讚勵者。謂彼有情若於所知所行所得中",
    "T31n1602_012:0537c17": "心生退屈。爾時稱讚策發彼心。令於所知所",
    "T31n1602_012:0537c18": "行所得中堪有勢力。慶慰者。謂彼有情於法",
    "T31n1602_012:0537c19": "隨法勇猛正行。即應如實讚說令其欣喜。",
    "T31n1602_012:0537c20": "復次令離欲。示現者。或有令離欲而不示現。",
    "T31n1602_012:0537c21": "如教導他令其離欲。而謂彼曰。如某所言",
    "T31n1602_012:0537c22": "不應作者。汝今必定不應復作。或怖彼言。汝",
    "T31n1602_012:0537c23": "若作者我當解作或復求彼。汝若是我親愛",
    "T31n1602_012:0537c24": "友者必不應作。或復示現不令離欲如處中",
    "T31n1602_012:0537c25": "者。示現有情功德過失。而不遮彼令不造過。",
    "T31n1602_012:0537c26": "或有亦示現亦離欲。如示彼過令其遠離教",
    "T31n1602_012:0537c27": "導者。初未受學令其受學。讚勵者。學已未進",
    "T31n1602_012:0537c28": "令其昇進。慶慰者。有五種勝利。一令彼於已",
    "T31n1602_012:0537c29": "所證心得決定。二令餘於彼所證勝德起心",
    "T31n1602_012:0538a01": "趣求。三令誹謗者心處中住。四令不信者心",
    "T31n1602_012:0538a02": "生淨信。五令已信者倍復增長。若有慶慰他",
    "T31n1602_012:0538a03": "人善事。當知是人造作增長能感悅意眾天",
    "T31n1602_012:0538a04": "生業。若命終已。彼彼所生常聞悅意美妙音",
    "T31n1602_012:0538a05": "聲無不悅意。",
    "T31n1602_012:0538a06": "復次欲行或有能感善趣。如為欲故造後善",
    "T31n1602_012:0538a07": "業。或有能感惡趣。如以非法攝受諸欲離行。",
    "T31n1602_012:0538a08": "行若毀犯能感惡趣。若無毀犯能感善趣。及",
    "T31n1602_012:0538a09": "作寂滅資糧善行。能感善趣及為寂滅資糧。",
    "T31n1602_012:0538a10": "不善行能感惡趣苦行。由依邪見苦自身故",
    "T31n1602_012:0538a11": "能感惡趣。非苦行能為寂滅資糧及感善趣。",
    "T31n1602_012:0538a12": "順退分行能感退墮。順進分行能感昇進。染",
    "T31n1602_012:0538a13": "污行能感流轉。清淨行能證寂滅。自義行唯",
    "T31n1602_012:0538a14": "令自己感善趣引昇進證寂滅。他義行俱令",
    "T31n1602_012:0538a15": "自他生善趣引昇進證寂滅。",
    "T31n1602_012:0538a16": "如是三事根本事有六種。所謂善趣乃至涅",
    "T31n1602_012:0538a17": "槃。得方便事有十二種謂十二行。悲愍他事",
    "T31n1602_012:0538a18": "有五種。所謂五種悲愍眾生。此中由根本事",
    "T31n1602_012:0538a19": "增上力故。依十二行如其所應令他離欲。乃",
    "T31n1602_012:0538a20": "至慶慰時。",
    "T31n1602_012:0538a21": "依處者。略有三種。一過去言依。二未來言依。",
    "T31n1602_012:0538a22": "三現在言依。如經廣說。",
    "T31n1602_012:0538a23": "補特伽羅依處者。謂鈍根等二十七種數取",
    "T31n1602_012:0538a24": "趣應知。",
    "T31n1602_012:0538a25": "如上所說。事時補特伽羅。佛薄伽梵。依此三",
    "T31n1602_012:0538a26": "處流布聖教。故名依處。",
    "T31n1602_012:0538a27": "過患義者。謂於應毀厭義而起毀厭。或法或",
    "T31n1602_012:0538a28": "眾生。",
    "T31n1602_012:0538a29": "勝利義者略而言之。於可稱讚義而起稱讚。",
    "T31n1602_012:0538b01": "或法或眾生。",
    "T31n1602_012:0538b02": "所治義者。略而言之。一切雜染行。",
    "T31n1602_012:0538b03": "能治義者。謂一切清淨行。如貪是所治不淨",
    "T31n1602_012:0538b04": "是能治。瞋是所治慈為能治。如是等盡當知",
    "T31n1602_012:0538b05": "略義者。謂說諸法通種類義。",
    "T31n1602_012:0538b06": "廣義者。謂說諸法別種類義。",
    "T31n1602_012:0538b07": "復次說不了義經故。說了義經故。",
    "T31n1602_012:0538b08": "復次略義有二種。一名略。二義略。廣義亦二",
    "T31n1602_012:0538b09": "種。謂名廣。及義廣。如薄伽梵說。舍利子。我",
    "T31n1602_012:0538b10": "能廣略宣說正法。然悟解者甚難可得。於彼",
    "T31n1602_012:0538b11": "經中長行文廣義略伽他義廣文略。",
    "T31n1602_012:0538b12": "為攝十義故說中間。嗢柁南曰。",
    "T31n1602_012:0538b13": "　諸地相作意　　依處德非德",
    "T31n1602_012:0538b14": "　所對治能治　　略廣義應知",
    "T31n1602_012:0538b15": "復次如是略說佛教體性十種義已。諸說法",
    "T31n1602_012:0538b16": "者。應依聖教尋求十種。若具不具既自求已。",
    "T31n1602_012:0538b17": "應為他說。",
    "T31n1602_012:0538b18": "如是建立文義體性已。諸說法者。應以五相",
    "T31n1602_012:0538b19": "隨順解釋一切佛經。謂初應略說法要。次應",
    "T31n1602_012:0538b20": "說等起。次應釋義。次應釋難。後應辯次第。法",
    "T31n1602_012:0538b21": "者略有十二種。謂契經等十二分教。",
    "T31n1602_012:0538b22": "契經者。謂縫綴義。多分長行直說攝諸法體。",
    "T31n1602_012:0538b23": "應頌者。謂長行後諷頌及略舉所說不了義",
    "T31n1602_012:0538b24": "經。",
    "T31n1602_012:0538b25": "記別者。謂廣分別略所舉義及記命過弟子",
    "T31n1602_012:0538b26": "生處。",
    "T31n1602_012:0538b27": "諷頌者。謂以一句說。或二句說。或三四五",
    "T31n1602_012:0538b28": "六句等說。",
    "T31n1602_012:0538b29": "自說者謂不請而說。為令弟子得勝解故。為",
    "T31n1602_012:0538c01": "令上品所化眾生安住勝理。自然而說名為",
    "T31n1602_012:0538c02": "自說。如經言。世尊今者自然宣說。",
    "T31n1602_012:0538c03": "因緣者。謂因請問說。如經言。世尊於一時",
    "T31n1602_012:0538c04": "中因沒力伽羅子。為諸苾芻宣說法要。又依",
    "T31n1602_012:0538c05": "別解脫增上道毘奈耶所有言說。謂依如是",
    "T31n1602_012:0538c06": "如是因緣。依如是如是事。世尊說如是如是",
    "T31n1602_012:0538c07": "語。是名因緣。",
    "T31n1602_012:0538c08": "譬喻者。謂有譬喻經。由譬喻故隱義明了。本",
    "T31n1602_012:0538c09": "事者。謂除本生宣說前際諸所有事。",
    "T31n1602_012:0538c10": "本生者。謂宣說己身於過去世行菩薩行時",
    "T31n1602_012:0538c11": "諸本生事。",
    "T31n1602_012:0538c12": "方廣者。謂說菩薩道如說十地四菩薩行等。",
    "T31n1602_012:0538c13": "及說如來百四十不共佛法。謂四一切種清",
    "T31n1602_012:0538c14": "淨乃至一切種妙智。如菩薩地廣說。又法無",
    "T31n1602_012:0538c15": "量故。義深廣故。時長遠故。謂極勇猛經三大",
    "T31n1602_012:0538c16": "劫阿僧企耶方得成滿故名方廣。",
    "T31n1602_012:0538c17": "希法者。謂佛及諸弟子說希奇法。如諸經中。",
    "T31n1602_012:0538c18": "因希有事故起於言說。",
    "T31n1602_012:0538c19": "論議者。謂諸經所攝摩怛履迦。且如諸了義",
    "T31n1602_012:0538c20": "經皆名摩怛履迦。所謂如來自廣分別諸法",
    "T31n1602_012:0538c21": "體相。又諸弟子已見聖迹。依自所證無倒顯",
    "T31n1602_012:0538c22": "示諸法體相。亦名摩怛履迦。摩怛履迦亦名",
    "T31n1602_012:0538c23": "阿毘達磨。猶如世間一切書算詩論。皆有本",
    "T31n1602_012:0538c24": "母當知經中研究法相。所有言說亦復如是。",
    "T31n1602_012:0538c25": "又如世間若無諸字本母字不顯了。如是十",
    "T31n1602_012:0538c26": "二分教中若不建立諸法體相法不明了。若",
    "T31n1602_012:0538c27": "建立已。諸法自相共相皆得顯現。又復能顯",
    "T31n1602_012:0538c28": "無雜法相故。即此摩怛履迦名阿毘達磨。依",
    "T31n1602_012:0538c29": "此摩怛履迦所餘解釋諸經義者亦名鄔波第",
    "T31n1602_012:0539a01": "鑠。",
    "T31n1602_012:0539a02": "等起者。略有三種。謂事時補特伽羅。依處別",
    "T31n1602_012:0539a03": "故。如經中說。於如是時。為如是補特伽羅。依",
    "T31n1602_012:0539a04": "如是行。令彼離欲乃至慶慰。",
    "T31n1602_012:0539a05": "義者。略有二種。一總義。二別義。當知總義復",
    "T31n1602_012:0539a06": "有四種。一引了義經。二分別事究竟。三行。四",
    "T31n1602_012:0539a07": "果。行復二種。謂邪行正行。果亦二種。謂邪行",
    "T31n1602_012:0539a08": "果正行果。當知別義亦有四種。一分別差別",
    "T31n1602_012:0539a09": "名。二分別自體相。三訓釋名言。四義門差別。",
    "T31n1602_012:0539a10": "訓釋名言復由五種方便。一由相。二由自體。",
    "T31n1602_012:0539a11": "三由業。四由法。五由因果。義門差別亦有五",
    "T31n1602_012:0539a12": "種。應知。一自體差別。二界差別。三時差別。",
    "T31n1602_012:0539a13": "四位差別。五補特伽羅差別。自體差別者。謂",
    "T31n1602_012:0539a14": "色自體有十色處差別。受自體有三受差別。",
    "T31n1602_012:0539a15": "想自體有六想差別。行自體有三行差別。識",
    "T31n1602_012:0539a16": "自體有六識差別。如是等類自體差別應知。",
    "T31n1602_012:0539a17": "界差別者。謂欲界色界無色界。時差別者。謂",
    "T31n1602_012:0539a18": "去來今。位差別者。當知差別二十五種。謂下",
    "T31n1602_012:0539a19": "中上三位。苦樂不苦不樂三位。善不善無記",
    "T31n1602_012:0539a20": "三位。聞思修三位。增上戒增上心增上慧三",
    "T31n1602_012:0539a21": "位。內外二位。所取能取二位。所治能治二位。",
    "T31n1602_012:0539a22": "現前不現前二位。及因果二位。補特伽羅差",
    "T31n1602_012:0539a23": "別者。如前所說二十七種。應知。",
    "T31n1602_012:0539a24": "釋難者。若自設難若他設難。皆應解釋。當知",
    "T31n1602_012:0539a25": "設難略有五因。一為未了義得顯了故。如言",
    "T31n1602_012:0539a26": "此文有何義耶。二語相違故如言。何故薄伽",
    "T31n1602_012:0539a27": "梵前後說異。三理相違故。如有顯示與。四道",
    "T31n1602_012:0539a28": "理相違之義四不定顯示故。如言何故薄伽",
    "T31n1602_012:0539a29": "梵於一種義種種異門差別顯示。五究竟不",
    "T31n1602_012:0539b01": "可見故。如言內我之體有何相貌而常恒不",
    "T31n1602_012:0539b02": "變自性正住。如是等類。",
    "T31n1602_012:0539b03": "於此五難。如其次第應當解釋。謂於不了義",
    "T31n1602_012:0539b04": "難方便顯了於語相違難隨順會通。如於語",
    "T31n1602_012:0539b05": "相違難隨順會通。如是於不定顯示難究竟",
    "T31n1602_012:0539b06": "不可見難亦爾。於理相違難。或以黑教道理",
    "T31n1602_012:0539b07": "而判決之。或復顯示四種道理。或顯因果相",
    "T31n1602_012:0539b08": "應道理。謂此言顯果。或復顯因。又於問難應",
    "T31n1602_012:0539b09": "設四記。決定記者。謂為如理問者無倒建立",
    "T31n1602_012:0539b10": "諸法體相故。分別記者。謂為如理不如理問",
    "T31n1602_012:0539b11": "者開示差別相故。反詰記者。謂為止息戲諍",
    "T31n1602_012:0539b12": "論故。默置記者。有四種因。謂無體性故。乃至",
    "T31n1602_012:0539b13": "彼相法爾故。如前已說。若廣分別如思所成",
    "T31n1602_012:0539b14": "地。又如有問如來滅後為有為無等。此於世",
    "T31n1602_012:0539b15": "俗諦及勝義諦理趣皆不可記。是故默置。以",
    "T31n1602_012:0539b16": "約勝義無如來故。不可記別。若約世俗所依",
    "T31n1602_012:0539b17": "能依。道理違故。及斷滅果非真實故。亦不",
    "T31n1602_012:0539b18": "可記。如來滅後是有無等。",
    "T31n1602_012:0539b19": "次第者。略有三種。一圓滿次第。二解釋次第。",
    "T31n1602_012:0539b20": "三能成次第。為顯此三次第略引聖教。如世",
    "T31n1602_012:0539b21": "尊言。我出家時盛美第一盛美最極盛美。此",
    "T31n1602_012:0539b22": "言即顯盛美。圓滿次第。又復說言。曾處我父",
    "T31n1602_012:0539b23": "淨飯王宮顏容端正。乃至廣說。此言即顯盛",
    "T31n1602_012:0539b24": "美。解釋次第。又言。為何義故盛美出家。由見",
    "T31n1602_012:0539b25": "老病死等法故。此言即顯能成次第。又復經",
    "T31n1602_012:0539b26": "中略說諸法。如言三受苦樂不苦不樂。如是",
    "T31n1602_012:0539b27": "等。此中唯顯圓滿次第。由所餘句圓滿此受。",
    "T31n1602_012:0539b28": "故名圓滿。如受應知四聖諦中。先說初句。後",
    "T31n1602_012:0539b29": "後次第隨順分析亦爾。能成次第有二種。或",
    "T31n1602_012:0539c01": "以前句成立後句。或以後句成立前句。當知",
    "T31n1602_012:0539c02": "解釋次第亦爾。",
    "T31n1602_012:0539c03": "師者。謂成就十法。名說法師眾相圓滿。一善",
    "T31n1602_012:0539c04": "於法義。謂於六種法十種義善能解了。二能",
    "T31n1602_012:0539c05": "廣宣說。謂多聞聞持其聞積集。三具足無畏。",
    "T31n1602_012:0539c06": "謂於剎帝利等勝大眾中宣說正法無有怯懼。",
    "T31n1602_012:0539c07": "又因此故聲不嘶破腋不流汗念無忘失。四",
    "T31n1602_012:0539c08": "言詞善巧。謂語工圓滿八分成就言詞具足",
    "T31n1602_012:0539c09": "處眾說法。語工圓滿者。謂文句相應助伴等。",
    "T31n1602_012:0539c10": "乃至廣說。八分成就者。謂上首美妙等。乃至",
    "T31n1602_012:0539c11": "廣說。五善方便說。謂二十種善方便說如以",
    "T31n1602_012:0539c12": "時殷重等相。六具足成就法隨法行。謂不唯",
    "T31n1602_012:0539c13": "聽聞語言為極要如說行七威儀具足。謂說",
    "T31n1602_012:0539c14": "正法時。手足不亂不搖頭動眉。口面支節無",
    "T31n1602_012:0539c15": "有改變。進止去來端嚴庠序。八勇猛精勤。謂",
    "T31n1602_012:0539c16": "常樂聽聞所未聞法。於已聞法轉令明淨。不",
    "T31n1602_012:0539c17": "捨瑜伽不捨作意心不捨離內奢摩他。九無",
    "T31n1602_012:0539c18": "有疲厭。謂為四眾廣宣妙法身心無倦。十具",
    "T31n1602_012:0539c19": "足忍力。謂罵弄訶責終不反報。若被輕蔑不",
    "T31n1602_012:0539c20": "生忿慼。乃至廣說。",
    "T31n1602_012:0539c21": "說眾者。謂處於五眾宣八種言。何等為八。一",
    "T31n1602_012:0539c22": "可憙樂言。二善開發言。三善釋難言。四善分",
    "T31n1602_012:0539c23": "析言。五善順入言。六引餘證言。七勝辯才言。",
    "T31n1602_012:0539c24": "八隨宗趣言。",
    "T31n1602_012:0539c25": "五眾者。一在家眾。二出家眾。三清淨信眾。四",
    "T31n1602_012:0539c26": "邪怨眾。五中平眾。",
    "T31n1602_012:0539c27": "可憙樂言者。有五種相應知。一有證因。二有",
    "T31n1602_012:0539c28": "譬喻。三語業具足。四文字句美。五言詞顯了。",
    "T31n1602_012:0539c29": "善開發言者。開深隱義令顯現故。辯麁顯義",
    "T31n1602_012:0540a01": "令深邃故。",
    "T31n1602_012:0540a02": "善釋難言者。能善解釋五種難故。如前應知。",
    "T31n1602_012:0540a03": "善分析言者。析一一法依增一道理乃至十",
    "T31n1602_012:0540a04": "種。或復過此善分別故。如依一法建立。二種",
    "T31n1602_012:0540a05": "三種四念住等。乃至廣說。",
    "T31n1602_012:0540a06": "善順入言者。唯善顯釋契經應頌等十二分",
    "T31n1602_012:0540a07": "教終不引攝邪道異論。",
    "T31n1602_012:0540a08": "引餘證言者。謂引餘經成立所說。",
    "T31n1602_012:0540a09": "勝辯才言者。隨自所忍善分別義。",
    "T31n1602_012:0540a10": "隨宗趣言者。謂依摩怛履迦分別顯示。或依",
    "T31n1602_012:0540a11": "餘無倒說者所說言教如理解釋。",
    "T31n1602_012:0540a12": "復次處在家眾。應依毀諸惡行稱讚善行現",
    "T31n1602_012:0540a13": "前說法。令其止息及進修故。處出家眾。應依",
    "T31n1602_012:0540a14": "增上戒等三學現前說法。令彼速疾修圓滿",
    "T31n1602_012:0540a15": "故。處淨等眾。應依聖教廣大威德現前說法",
    "T31n1602_012:0540a16": "如其次第令倍增長。令處中住。令生淨信",
    "T31n1602_012:0540a17": "故。",
    "T31n1602_012:0540a18": "顯揚聖教論卷第十二"
}