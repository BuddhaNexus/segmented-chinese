{
    "X80n1565_016:0328a15": "五燈會元卷第十六",
    "X80n1565_016:0328a17": "青原下十世下",
    "X80n1565_016:0328a18": "雪竇顯禪師法嗣",
    "X80n1565_016:0328a19": "越州天衣義懷禪師永嘉樂清陳氏子也。世以漁為",
    "X80n1565_016:0328a20": "業。母夢星殞于屋。乃孕。及產。尤多吉祥。兒時坐船尾。",
    "X80n1565_016:0328a21": "父得魚付師貫之。師不忍。乃私投江中。父怒。笞之。師",
    "X80n1565_016:0328a22": "恬然如故。長遊京師。依景德寺為童行。天聖中。試經",
    "X80n1565_016:0328a23": "得度。謁金鑾善葉縣省。皆蒙印可。遂由洛抵龍門。復",
    "X80n1565_016:0328a24": "至都下。欲繼宗風。意有未決。忽遇言法華。拊師背曰。",
    "X80n1565_016:0328b01": "雲門臨濟去。及至姑蘇。禮明覺於翠峰。覺問。汝名甚",
    "X80n1565_016:0328b02": "麼。曰。義懷。覺曰。何不名懷義。曰。當時致得。覺曰。誰為",
    "X80n1565_016:0328b03": "汝立名。曰。受戒來十年矣。覺曰。汝行脚費却多少草",
    "X80n1565_016:0328b04": "鞋。曰。和尚莫瞞人好。覺曰。我也沒量罪過。汝也沒量",
    "X80n1565_016:0328b05": "罪過。你作麼生。師無語。覺打曰。脫空謾語漢。出去。入",
    "X80n1565_016:0328b06": "室次。覺曰。恁麼也不得。不恁麼也不得。恁麼不恁麼",
    "X80n1565_016:0328b07": "總不得。師擬議。覺又打出。如是者數四。尋為水頭。因",
    "X80n1565_016:0328b08": "汲水折擔。忽悟。作投機偈曰。一二三四五六七。萬仞",
    "X80n1565_016:0328b09": "峰頭獨足立。驪龍頷下奪明珠。一言勘破維摩詰。覺",
    "X80n1565_016:0328b10": "聞拊几稱善。後七坐道場。化行海內。嗣法者甚眾。住",
    "X80n1565_016:0328b11": "後。僧問。如何是佛。師曰。布髮掩泥。橫身臥地。曰。意旨",
    "X80n1565_016:0328b12": "如何。師曰。任是波旬也皺眉。曰。恁麼則謝師指示。師",
    "X80n1565_016:0328b13": "曰。西天此土。問。學人上來。請師說法。師曰。林間鳥噪。",
    "X80n1565_016:0328b14": "水底魚行。上堂。須彌頂上。不扣金鐘。畢鉢巖中。無人",
    "X80n1565_016:0328b15": "聚會。山僧倒騎佛殿。諸人反著草鞋。朝遊檀特。暮到",
    "X80n1565_016:0328b16": "羅浮。拄杖針筒。自家收取。上堂。衲僧橫說竪說。未知",
    "X80n1565_016:0328b17": "有頂門上眼。時有僧問。如何是頂門上眼。師曰。衣穿",
    "X80n1565_016:0328b18": "瘦骨露。屋破看星眠。上堂。大眾集定。乃曰。上來道箇",
    "X80n1565_016:0328b19": "不審。能銷萬兩黃金。下去道箇珍重。亦銷得四天下",
    "X80n1565_016:0328b20": "供養。若作佛法話會。滴水難消。若作無事商量。眼中",
    "X80n1565_016:0328b21": "著屑。且作麼生即是。良久。曰。還會麼。珍重。上堂。夫為",
    "X80n1565_016:0328b22": "宗師。須是驅耕夫之牛。奪飢人之食。遇賤即貴。遇貴",
    "X80n1565_016:0328b23": "即賤。驅耕夫之牛。令他苗稼豐登。奪飢人之食。令他",
    "X80n1565_016:0328b24": "永絕飢渴。遇賤即貴。握土成金。遇貴即賤。變金成土。",
    "X80n1565_016:0328c01": "老僧亦不驅耕夫之牛。亦不奪飢人之食。何謂。耕夫",
    "X80n1565_016:0328c02": "之牛。我復何用。飢人之食。我復何餐。我也不握土成",
    "X80n1565_016:0328c03": "金。也不變金作土。何也。金是金。土是土。玉是玉。石是",
    "X80n1565_016:0328c04": "石。僧是僧。俗是俗。古今天地。古今日月。古今山河。古",
    "X80n1565_016:0328c05": "今人倫。雖然如此。打破大散關。幾箇迷逢達磨。上堂。",
    "X80n1565_016:0328c06": "鴈過長空。影沉寒水。鴈無遺蹤之意。水無留影之心。",
    "X80n1565_016:0328c07": "若能如是。方解向異類中行。不用續鳧截鶴。夷嶽盈",
    "X80n1565_016:0328c08": "壑。放行也百醜千拙。收來也攣攣拳拳。用之。則敢與",
    "X80n1565_016:0328c09": "八大龍王鬬富。不用。都來不直半分錢。參。上堂。髑髏",
    "X80n1565_016:0328c10": "常干世界。鼻孔摩觸家風。芭蕉聞雷開。葵花隨日轉。",
    "X80n1565_016:0328c11": "諸仁者。芭蕉聞雷開。還有耳麼。葵花隨日轉。還有眼",
    "X80n1565_016:0328c12": "麼。若也會得。西天即是此土。若也不會。七九六十三。",
    "X80n1565_016:0328c13": "收。上堂。靈源絕朕。普現色身。法離斷常。有無堪示。所",
    "X80n1565_016:0328c14": "以道。塵塵不見佛。剎剎不聞經。要會靈山親授記。晝",
    "X80n1565_016:0328c15": "見日。夜見星。良久。曰。若到諸方。不得錯舉。參。上堂。夜",
    "X80n1565_016:0328c16": "來寒霜凜冽。黃河凍結。陝府鐵牛腰折。盡道女媧煉",
    "X80n1565_016:0328c17": "石補天。爭奈西北一缺。如今欲與他補却。又恐大地",
    "X80n1565_016:0328c18": "人無出氣處。且留這一竅。與大地人出氣。參。上堂。虗",
    "X80n1565_016:0328c19": "明自照。不勞心力。上士見之。鬼神茶飯。中下得之。狂",
    "X80n1565_016:0328c20": "心頓息。更有一人。切忌道著。上堂。光透日月。明暗不",
    "X80n1565_016:0328c21": "收。智出聖凡。賢愚不歷。所以道。不用低頭。思量難得。",
    "X80n1565_016:0328c22": "良久曰。是甚麼。上堂。青蘿夤緣。直上寒松之頂。白雲",
    "X80n1565_016:0328c23": "淡泞。出沒太虗之中。何似南山起雲。北山下雨。若也",
    "X80n1565_016:0328c24": "會得。甜瓜徹蔕甜。若也不會。苦瓠連根苦。上堂。無邊",
    "X80n1565_016:0329a01": "剎境。自他不隔於毫端。且道妙喜世界。不動如來。說",
    "X80n1565_016:0329a02": "甚麼法。十世古今。始終不離於當念。祇如威音王佛",
    "X80n1565_016:0329a03": "最初一會。度多少人。若是通方作者。試為道看。良久",
    "X80n1565_016:0329a04": "曰。行路難。行路難。萬仞峯頭君自看。上堂。枯桑知天",
    "X80n1565_016:0329a05": "風。海水知天寒。金色頭陀。見處不真。鷄足山中。與他",
    "X80n1565_016:0329a06": "看守衣鉢。三千大喻。八百小喻。大似泥裏洗土塊。四",
    "X80n1565_016:0329a07": "十九年。三百六十餘會。摩竭提國猶較些子。德山臨",
    "X80n1565_016:0329a08": "濟。雖然丈夫。爭似罽賓國王。一刀兩段。如今若有箇",
    "X80n1565_016:0329a09": "人鼻孔遼天。山僧性命何在。良久曰。太平本是將軍",
    "X80n1565_016:0329a10": "致。不許將軍見太平。喝一喝。下座。僧問。天不能葢。地",
    "X80n1565_016:0329a11": "不能載。未審是甚麼人。師曰。掘地深埋。曰。此人還受",
    "X80n1565_016:0329a12": "安排也無。師曰。土上更加泥。問。牛頭未見四祖時如",
    "X80n1565_016:0329a13": "何。師曰。長江無六月。曰。見後如何。師曰。一年一度春。",
    "X80n1565_016:0329a14": "室中問僧。無手人能行拳。無舌人解言語。忽然無手",
    "X80n1565_016:0329a15": "人打無舌人。無舌人道箇甚麼。又曰。蜀魄連宵呌。鵽",
    "X80n1565_016:0329a16": "鳭終夜啼。圓通門大啟。何事隔雲泥。晚年以疾居池",
    "X80n1565_016:0329a17": "陽杉山菴。門弟子智才住臨平之佛日。迎歸侍奉。才",
    "X80n1565_016:0329a18": "如蘇城未還。師速其歸。及踵門。師告之曰。時至。吾行",
    "X80n1565_016:0329a19": "矣。才曰。師有何語示徒。乃說偈曰。紅日照扶桑。寒雲",
    "X80n1565_016:0329a20": "封華嶽。三更過鐵圍。拶折驪龍角。才問。卵塔已成。如",
    "X80n1565_016:0329a21": "何是畢竟事。師舉拳示之。遂就寢。推枕而寂。塔全身",
    "X80n1565_016:0329a22": "寺東之原。崇寧中諡振宗禪師。",
    "X80n1565_016:0329a23": "越州稱心省倧禪師僧問。如何是祖師西來意。師曰。",
    "X80n1565_016:0329a24": "行人念路。僧曰。不會。師曰。緊峭草鞋。上堂。佛種從緣",
    "X80n1565_016:0329b01": "起。是故說一乘。拈拄杖曰。拄杖是緣。那箇是佛種。拄",
    "X80n1565_016:0329b02": "杖是一乘法。那箇是緣。這裏參見釋迦老子了。却買",
    "X80n1565_016:0329b03": "草鞋行脚。不得向衲僧門下過。打折汝腰。且道衲僧",
    "X80n1565_016:0329b04": "據箇甚麼。良久曰。三十年後。莫孤負人。卓拄杖。下座。",
    "X80n1565_016:0329b05": "泉州承天傳宗禪師僧問。大用現前。不存軌則時如",
    "X80n1565_016:0329b06": "何。師曰。承天今日高竪降旗。僧便喝。師曰。臨濟兒孫。",
    "X80n1565_016:0329b07": "僧又喝。師便打。問。如何是般若體。師曰。雲籠碧嶠。曰。",
    "X80n1565_016:0329b08": "如何是般若用。師曰。月在清池。",
    "X80n1565_016:0329b09": "處州南明日慎禪師僧問。祖意教意。是同是別。師曰。",
    "X80n1565_016:0329b10": "水天影交碧。曰。畢竟是同是別。師曰。松竹聲相寒。",
    "X80n1565_016:0329b11": "舒州投子法宗禪師(時稱道者)僧問。如何是道者家風。師",
    "X80n1565_016:0329b12": "曰。袈裟裹草鞋。曰。意旨如何。師曰。赤脚下桐城。",
    "X80n1565_016:0329b13": "天台寶相蘊觀禪師僧問。如何是佛。師曰。堂堂八尺",
    "X80n1565_016:0329b14": "餘。",
    "X80n1565_016:0329b15": "岳州君山顯昇禪師上堂。大方無外。含褁十虗。至理",
    "X80n1565_016:0329b16": "不形。圓融三際。高超名相。妙體全彰。迥出古今。真機",
    "X80n1565_016:0329b17": "獨露。握驪珠而鑑物。物物流輝。擲寶劒以揮空。空空",
    "X80n1565_016:0329b18": "絕迹。把定則摩竭掩室。淨名杜詞。放行則拾得搖頭。",
    "X80n1565_016:0329b19": "寒山拊掌。且道是何人境界。拈拄杖卓一下。曰。瞬目",
    "X80n1565_016:0329b20": "揚眉處。憑君子細看。",
    "X80n1565_016:0329b21": "平江府水月寺惠金典座依明覺於雪竇。聞舉須彌",
    "X80n1565_016:0329b22": "山話。默有契。一日欲往訊。遇之殿軒。覺問。汝名甚麼。",
    "X80n1565_016:0329b23": "曰。惠金。覺曰。阿誰惠汝金。曰。容少間去方丈致謝。覺",
    "X80n1565_016:0329b24": "曰。即今聻。曰。這裏容和尚不得。",
    "X80n1565_016:0329c01": "修撰曾會居士幼與明覺同舍。及冠異途。天禧間。公",
    "X80n1565_016:0329c02": "守池州。一日會于景德寺。公遂引中庸大學。參以楞",
    "X80n1565_016:0329c03": "嚴符宗門語句。質明覺。覺曰。這箇尚不與教乘合。況",
    "X80n1565_016:0329c04": "中庸大學邪。學士要徑捷理會此事。乃彈指一下曰。",
    "X80n1565_016:0329c05": "但恁麼薦取。公於言下領旨。天聖初。公守四明。以書",
    "X80n1565_016:0329c06": "幣迎師補雪竇。既至。公曰。某近與清長老商量趙州",
    "X80n1565_016:0329c07": "勘婆子話。未審端的有勘破處也無。覺曰。清長老道",
    "X80n1565_016:0329c08": "箇甚麼。公曰。又與麼去也。覺曰。清長老且放過一著。",
    "X80n1565_016:0329c09": "學士還知天下衲僧出這婆子圈[袖由+貴]不得麼。公曰。這",
    "X80n1565_016:0329c10": "裏別有箇道處。趙州若不勘破。婆子一生受屈。覺曰。",
    "X80n1565_016:0329c11": "勘破了也。公大笑。",
    "X80n1565_016:0329c12": "延慶榮禪師法嗣",
    "X80n1565_016:0329c13": "廬山圓通居訥祖印禪師梓州人。姓蹇氏。生而英特。",
    "X80n1565_016:0329c14": "讀書過目成誦。十一出家。十七試法華得度。受具後",
    "X80n1565_016:0329c15": "肄業講肆。耆年多下之。會禪者南遊回。力勉其行。於",
    "X80n1565_016:0329c16": "是徧參荊楚間。迄無所得。至襄州洞山。留止十年。因",
    "X80n1565_016:0329c17": "讀華嚴論有省。後游廬山。道價日起。由歸宗而遷圓",
    "X80n1565_016:0329c18": "通。仁廟聞其名。皇祐初。詔住十方淨因禪院。師稱目",
    "X80n1565_016:0329c19": "疾。不能奉詔。有旨令舉自代。遂舉大覺璉應詔。及引",
    "X80n1565_016:0329c20": "對。問佛法大意稱旨。天下賢師知人也。僧問。祖剎重",
    "X80n1565_016:0329c21": "興時如何。師曰。人在破頭山。曰。一朝權在手。師便打。",
    "X80n1565_016:0329c22": "百丈映禪師法嗣",
    "X80n1565_016:0329c23": "臨安府慧因懷祥禪師上堂。南山高。北山低。日出東",
    "X80n1565_016:0329c24": "方夜落西。白牛上樹覓不得。烏鷄入水大家知。且道",
    "X80n1565_016:0330a01": "覓得後又如何。良久曰。堪作甚麼。",
    "X80n1565_016:0330a02": "臨安府慧因義寧禪師僧問。佛未出世時如何。師曰。",
    "X80n1565_016:0330a03": "摩耶夫人。曰。出世後如何。師曰。悉達太子。",
    "X80n1565_016:0330a04": "南華緣禪師法嗣",
    "X80n1565_016:0330a05": "齊州興化延慶禪師上堂。言前薦得。孤負平生。句後",
    "X80n1565_016:0330a06": "投機。全乖道體。離此二途。祖宗門下又且如何。良久",
    "X80n1565_016:0330a07": "曰。眼裏瞳兒吹木笛。",
    "X80n1565_016:0330a08": "韶州寶壽行德禪師冬日在南華受請。示眾曰。新冬",
    "X80n1565_016:0330a09": "新寶壽。言是舊時言。若會西來意。波斯上舶船。",
    "X80n1565_016:0330a10": "韶州白虎山守昇禪師僧問。如何是佛。師曰。有眼無",
    "X80n1565_016:0330a11": "鼻孔。",
    "X80n1565_016:0330a12": "北禪賢禪師法嗣",
    "X80n1565_016:0330a13": "潭州興化紹銑禪師上堂拈拄杖曰。一大藏教。是拭",
    "X80n1565_016:0330a14": "不淨故紙。超佛越祖之談。是誑諕閭閻漢。若論衲僧",
    "X80n1565_016:0330a15": "門下。一點也用不得。作麼生是衲僧門下事。良久曰。",
    "X80n1565_016:0330a16": "多虗不如少實。擊香臺。下座。",
    "X80n1565_016:0330a17": "洪州法昌倚遇禪師漳州林氏子。幼棄家。依郡之崇",
    "X80n1565_016:0330a18": "福得度。有大志。自受具游方。名著叢席。浮山遠和尚",
    "X80n1565_016:0330a19": "嘗指謂人曰。此後學行脚樣子也。參北禪。禪問。近離",
    "X80n1565_016:0330a20": "甚處。師曰。福嚴。禪曰。思大鼻孔長多少。師曰。與和尚",
    "X80n1565_016:0330a21": "當時見底一般。禪曰。汝道我見時長多少。師曰。和尚",
    "X80n1565_016:0330a22": "大似不曾到福嚴。禪曰。學語之流。又問。來時馬大師",
    "X80n1565_016:0330a23": "安樂否。師曰。安樂。禪曰。向汝道甚麼。師曰。教和尚莫",
    "X80n1565_016:0330a24": "亂統。禪曰。念汝新到。不能打得你。師曰。某甲亦放和",
    "X80n1565_016:0330b01": "尚過。茶罷。禪問。鄉里甚處。師曰。漳州。禪曰。三平在彼",
    "X80n1565_016:0330b02": "作甚處。師曰。說禪說道。禪曰。年多少。師曰。與露柱齊",
    "X80n1565_016:0330b03": "年。禪曰。有露柱且從。無露柱年多少。師曰。無露柱。一",
    "X80n1565_016:0330b04": "年也不少。禪曰。夜半放烏鷄。師留北禪最久。於是師",
    "X80n1565_016:0330b05": "資敲唱。妙出一時。晚至西山。睠雙嶺深邃。棲息三年。",
    "X80n1565_016:0330b06": "始應法昌之請。師在雙嶺受請。與英勝二首座相別。",
    "X80n1565_016:0330b07": "曰。三年聚首。無事不知。檢點將來。不無滲漏。以拄杖",
    "X80n1565_016:0330b08": "畫一畫。曰。這箇即且止。宗門事作麼生。英曰。須彌安",
    "X80n1565_016:0330b09": "鼻孔。師曰。恁麼則臨崖看滸眼。特地一場愁。英曰。深",
    "X80n1565_016:0330b10": "沙努眼睛。師曰。爭奈聖凡無異路。方便有多門。英曰。",
    "X80n1565_016:0330b11": "鐵蛇鑽不入。師曰。這般漢有甚共語處。英曰。自緣根",
    "X80n1565_016:0330b12": "力淺。莫怨太陽春。却畫一畫。曰。宗門事且止。這箇事",
    "X80n1565_016:0330b13": "作麼生。師便掌。英曰。這漳州子。莫無去就。師曰。你這",
    "X80n1565_016:0330b14": "般見解。不打更待何時。又打。英曰。也是老僧招得。上",
    "X80n1565_016:0330b15": "堂。祖師西來。特唱此事。祇要時人知有。如貧子衣珠。",
    "X80n1565_016:0330b16": "不從人得。三世諸佛。祇是弄珠底人。十地菩薩。祇是",
    "X80n1565_016:0330b17": "求珠底人。汝等正是竛竮乞丐。懷寶迷邦。靈利漢纔",
    "X80n1565_016:0330b18": "聞舉著。眨上眉毛。便知落處。若更踏步向前。不如策",
    "X80n1565_016:0330b19": "杖歸山去。長嘯一聲煙霧深。示眾。我要一箇不會禪",
    "X80n1565_016:0330b20": "底作國師。上堂。汝若退身千尺。我便當處生芽。汝若",
    "X80n1565_016:0330b21": "覿面相呈。我便藏身露影。汝若春池拾礫。我便撒下",
    "X80n1565_016:0330b22": "明珠。直得水灑不著。風吹不入。如箇無孔鐵鎚相似。",
    "X80n1565_016:0330b23": "且道法昌還有為人處也無。良久曰。利刀割肉瘡猶",
    "X80n1565_016:0330b24": "合。惡語傷人恨不銷。上堂。春山青。春水綠。一覺南柯",
    "X80n1565_016:0330c01": "夢初足。携笻縱步出松門。是處桃英香馥郁。因思昔",
    "X80n1565_016:0330c02": "日靈雲老。三十年來無處討。如今競愛摘楊花。紅香",
    "X80n1565_016:0330c03": "滿地無人掃。上堂。拈起拄杖曰。我若拈起。你便喚作",
    "X80n1565_016:0330c04": "先照後用。我若放下。你便喚作先用後照。我若擲下。",
    "X80n1565_016:0330c05": "你便喚作照用同時。忽然不拈不放。你向甚麼處卜",
    "X80n1565_016:0330c06": "度。直饒會得倜儻分明。若遇臨濟德山。便須腦門會",
    "X80n1565_016:0330c07": "地。且道伊有甚麼長處。良久曰。曾經大海休誇水。除",
    "X80n1565_016:0330c08": "却須彌不是山。上堂。夜半烏鷄誰捉去。石女無端遭",
    "X80n1565_016:0330c09": "指注。空王令下急搜求。唯心便作軍中主。雲門長驅。",
    "X80n1565_016:0330c10": "溈山隊伍。列五位槍旗。布三玄戈弩。藥山持刀。青原",
    "X80n1565_016:0330c11": "荷斧。石鞏彎弓。禾山打鼓。陣排雪嶺長蛇。兵屯黃檗",
    "X80n1565_016:0330c12": "飛虎。木馬帶毛烹。泥牛和角煑。賞三軍。犒師旅。打葛",
    "X80n1565_016:0330c13": "藤。分露布。截海颺塵。橫山簸土。擊玄關。除徼路。多少",
    "X80n1565_016:0330c14": "平人受辛苦。無邊剎海競紛紛。三界聖凡無覓處。無",
    "X80n1565_016:0330c15": "覓處。還知否。昨夜雲收天宇寬。依然帶月啼高樹。上",
    "X80n1565_016:0330c16": "堂。閑來祇麼坐。拍手誰賡和。回頭忽見簸箕星。水墨",
    "X80n1565_016:0330c17": "觀音解推磨。拍手一下曰。還會麼。八十翁翁雖皓首。",
    "X80n1565_016:0330c18": "看看不見老人容。上堂。法昌今日開爐。行脚僧無一",
    "X80n1565_016:0330c19": "箇。唯有十八高人。緘口圍爐打坐。不是規矩嚴難。免",
    "X80n1565_016:0330c20": "見諸人話墮。直饒口似秤鎚。未免燈籠勘破。不知道",
    "X80n1565_016:0330c21": "絕功勳。妄自修因證果。喝曰。但能一念回光。定脫一",
    "X80n1565_016:0330c22": "乘羈鎻。黃龍南禪師至。上堂。拏雲攫浪數如麻。點著",
    "X80n1565_016:0330c23": "銅睛眼便花。除却黃龍頭角外。自餘渾是赤斑蛇。法",
    "X80n1565_016:0330c24": "昌小剎。路遠山遙。景物蕭疎。游人罕到。敢謂黃龍禪",
    "X80n1565_016:0331a01": "師曲賜光臨。不唯泉石生輝。亦乃人天欣悅。然雲行",
    "X80n1565_016:0331a02": "雨施。自古自今。其奈爐鞴之所。鈍鐵尤多。良醫之門。",
    "X80n1565_016:0331a03": "病者愈甚。瘥病須求靈藥。銷頑必藉金錘。法昌這裏。",
    "X80n1565_016:0331a04": "有幾箇垛根阿師。病者病在膏肓。頑者頑入骨髓。若",
    "X80n1565_016:0331a05": "非黃龍老漢到來。總是虗生浪死。拈拄杖曰。要會麼。",
    "X80n1565_016:0331a06": "打麵還他州土麥。唱歌須是帝鄉人。僧問。古鏡未磨",
    "X80n1565_016:0331a07": "時如何。師曰。却須磨取。曰。未審如何下手。師曰。鏡在",
    "X80n1565_016:0331a08": "甚麼處。僧遂作一圓相。師便打曰。這漆桶。碌甎也不",
    "X80n1565_016:0331a09": "識。師與感首座歲夜喫湯次。座曰。昔日北禪分歲。曾",
    "X80n1565_016:0331a10": "烹露地白牛。和尚今夜分歲。有何施設。師曰。臘雪連",
    "X80n1565_016:0331a11": "山白。春風透戶寒。座曰。大眾喫箇甚麼。師曰。莫嫌冷",
    "X80n1565_016:0331a12": "淡無滋味。一飽能消萬劫飢。座曰。未審是甚麼人置",
    "X80n1565_016:0331a13": "辦。師曰。無慚愧漢。來處也不知。英勝二首座到山相",
    "X80n1565_016:0331a14": "訪。英曰。和尚尋常愛點檢諸方。今日因甚麼却來古",
    "X80n1565_016:0331a15": "廟裏作活計。師曰。打草祇要蛇驚。英曰。莫塗糊人好。",
    "X80n1565_016:0331a16": "師曰。你又刺頭入膠盆作甚麼。英曰。古人道。我見兩",
    "X80n1565_016:0331a17": "個泥牛鬬入海。所以住此山。未審和尚見箇甚麼。師",
    "X80n1565_016:0331a18": "曰。你他時異日。有把茆葢頭。人或問你。作麼生祇對。",
    "X80n1565_016:0331a19": "英曰。山頭不如嶺尾。師曰。你且道。還當得住山事也",
    "X80n1565_016:0331a20": "無。英曰。使钁不及拖犂。師曰。還曾夢見古人麼。英曰。",
    "X80n1565_016:0331a21": "和尚作麼生。師展兩手。英曰。鰕跳不出斗。師曰。休將",
    "X80n1565_016:0331a22": "三寸燭。擬比太陽輝。英曰。爭奈公案見在。師曰。亂統",
    "X80n1565_016:0331a23": "禪和。如麻似粟。龍圖徐公禧布衣時。與師往來。為法",
    "X80n1565_016:0331a24": "喜之游。師將化前一日。作偈遺之曰。今年七十七。出",
    "X80n1565_016:0331b01": "行須擇日。昨夜問龜哥。報道明朝吉。徐覽偈聳然。邀",
    "X80n1565_016:0331b02": "靈源清禪師同往。師方坐寢室。以院務誡知事曰。吾",
    "X80n1565_016:0331b03": "住此山二十三年。護惜常住。每自蒞之。今行矣。汝輩",
    "X80n1565_016:0331b04": "著精彩。言畢。舉拄杖曰。且道這箇分付阿誰。徐與靈",
    "X80n1565_016:0331b05": "源皆屏息。遂擲杖投牀。枕臂而化。",
    "X80n1565_016:0331b06": "福州廣因擇要禪師上堂。王臨寶位。胡漢同風。紐半",
    "X80n1565_016:0331b07": "破三。佛殿倒卓。藏身句即不問。你透出一字作麼生",
    "X80n1565_016:0331b08": "道。拈拄杖曰。春風開竹戶。夜雨滴花心。上堂。古者道。",
    "X80n1565_016:0331b09": "祇恐為僧心不了。為僧心了總輸僧。且如何是諸上",
    "X80n1565_016:0331b10": "座了底心。良久曰。漁翁睡重春潭闊。白鳥不飛舟自",
    "X80n1565_016:0331b11": "橫。僧問。如何是祖師西來意。師曰。長安東。洛陽西。問。",
    "X80n1565_016:0331b12": "如何是佛。師曰。福州橄欖兩頭尖。問。佛未出世時如",
    "X80n1565_016:0331b13": "何。師曰。隈巖傍壑。曰。出世後如何。師曰。前山後山。",
    "X80n1565_016:0331b14": "開先暹禪師法嗣",
    "X80n1565_016:0331b15": "南康軍雲居山了元佛印禪師饒州浮梁林氏子。誕",
    "X80n1565_016:0331b16": "生之時。祥光上燭。鬚髮爪齒。宛然具體。風骨爽拔。孩",
    "X80n1565_016:0331b17": "孺異常。發言成章。語合經史。閭里先生稱曰神童。年",
    "X80n1565_016:0331b18": "將頂角。博覧典墳。卷不再舒。洞明今古。才思俊邁。風",
    "X80n1565_016:0331b19": "韻飄然。志慕空宗。投師出家。試經圓具。感悟夙習。即",
    "X80n1565_016:0331b20": "徧參尋。投機於開先法席。出為宗匠。九坐道場。四眾",
    "X80n1565_016:0331b21": "傾向。名動朝野。神宗賜高麗磨衲金鉢。以旌師德。僧",
    "X80n1565_016:0331b22": "問。如何是佛。師曰。木頭雕不就。曰。恁麼則皆是虗妄",
    "X80n1565_016:0331b23": "也。師曰。梵音深遠。令人樂聞。問。如何是諸佛說不到",
    "X80n1565_016:0331b24": "底法。師曰。蟻子解尋腥處走。蒼蠅偏向臭邊飛。曰。學",
    "X80n1565_016:0331c01": "人未曉。請師再指。師曰。九萬里鵬從海出。一千年鶴",
    "X80n1565_016:0331c02": "遠天歸。問。達磨面壁。意旨如何。師曰。閉口深藏舌。曰。",
    "X80n1565_016:0331c03": "學人未曉。師曰。一言已出。駟馬難追。問。大修行人還",
    "X80n1565_016:0331c04": "入地獄也無。師曰。在裏許。曰。大作業人還上天堂也",
    "X80n1565_016:0331c05": "無。師曰。鰕跳不出斗。曰。恁麼則鑊湯爐炭吹教滅。劒",
    "X80n1565_016:0331c06": "樹刀山喝使摧。師曰。自作自受。乃曰。適來禪客出眾",
    "X80n1565_016:0331c07": "禮拜。各以無量珍寶布施大眾。又於面門上放大光",
    "X80n1565_016:0331c08": "明。照耀乾坤。令諸人普得相見。於此明得。可謂十方",
    "X80n1565_016:0331c09": "諸佛各坐其前。常為勞生。演說大法。豈假山僧重重",
    "X80n1565_016:0331c10": "註破。如或未然。不免橫身徇物。乃橫按拄杖曰。萬般",
    "X80n1565_016:0331c11": "草木根苗異。一得春風便放花。上堂。寒。寒。風撼竹聲",
    "X80n1565_016:0331c12": "乾。水凍魚行澀。林疎鳥宿難。早是嚴霜威重。那堪行",
    "X80n1565_016:0331c13": "客衣單。休思紫陌山千朵。且擁紅爐火一攢。放下茱",
    "X80n1565_016:0331c14": "萸空中竹橛。倒却迦葉門前剎竿。直下更云不會。算",
    "X80n1565_016:0331c15": "來也太無端。參。師一日與學徒入室次。適東坡居士",
    "X80n1565_016:0331c16": "到面前。師曰。此間無坐榻。居士來此作甚麼。士曰。暫",
    "X80n1565_016:0331c17": "借佛印四大為坐榻。師曰。山僧有一問。居士若道得。",
    "X80n1565_016:0331c18": "即請坐。道不得。即輸腰下玉帶子。士欣然曰。便請。師",
    "X80n1565_016:0331c19": "曰。居士適來道。暫借山僧四大為坐榻。祇如山僧四",
    "X80n1565_016:0331c20": "大本空。五陰非有。居士向甚麼處坐。士不能答。遂留",
    "X80n1565_016:0331c21": "玉帶。師却贈以雲山衲衣。士乃作偈曰。百千燈作一",
    "X80n1565_016:0331c22": "燈光。盡是恒沙妙法王。是故東坡不敢惜。借君四大",
    "X80n1565_016:0331c23": "作禪牀。病骨難堪玉帶圍。鈍根仍落箭鋒機。會當乞",
    "X80n1565_016:0331c24": "食歌姬院。奪得雲山舊衲衣。此帶閱人如傳舍。流傳",
    "X80n1565_016:0332a01": "到我亦悠哉。錦袍錯落猶相稱。乞與佯狂老萬回。",
    "X80n1565_016:0332a02": "東京智海本逸正覺禪師僧問。古鏡未磨時如何。師",
    "X80n1565_016:0332a03": "曰。青青河畔草。曰。磨後如何。師曰。鬱鬱園中柳。曰。磨",
    "X80n1565_016:0332a04": "與未磨。是同是別。師曰。同別且置。還我鏡來。僧擬議。",
    "X80n1565_016:0332a05": "師便喝。上堂。開口是。合口是。眼下無妨更著鼻。開口",
    "X80n1565_016:0332a06": "錯。合口錯。眼與鼻孔都拈却。佛也打。祖也打。真人面",
    "X80n1565_016:0332a07": "前不說假。佛也安。祖也安。衲僧肚皮似海寬。此乃一",
    "X80n1565_016:0332a08": "出一入。半合半開。是山僧尋常用底。敢問諸禪德。剎",
    "X80n1565_016:0332a09": "竿因甚麼頭指天。力士何故揎起拳。良久曰。參。上堂。",
    "X80n1565_016:0332a10": "拈拄杖曰。這拄杖。在天也與日月並明。在地也與山",
    "X80n1565_016:0332a11": "河同固。在王侯也以代蒲鞭。在百姓也防身禦惡。在",
    "X80n1565_016:0332a12": "衲僧也晝橫肩上。渡水穿雲。夜宿旅亭。撑門拄戶。且",
    "X80n1565_016:0332a13": "道在山僧手裏。用作何為。要會麼。有時放步東湖上。",
    "X80n1565_016:0332a14": "與僧遙指遠山青。擊禪牀下座。上堂。憶得老僧年七",
    "X80n1565_016:0332a15": "歲時。於村校書處得一法門。超情離見。絕妙絕玄。爰",
    "X80n1565_016:0332a16": "自染神。逾六十載。今日輒出。普告大眾。若欲傳持。宜",
    "X80n1565_016:0332a17": "當諦聽。遂曰。寒原耕種罷。牽犢負薪歸。此夜一爐火。",
    "X80n1565_016:0332a18": "渾家身上衣。諸禪德。逢人不得錯舉。上堂。古者道。接",
    "X80n1565_016:0332a19": "物利生絕妙。外甥終是不肖。他家自有兒孫。將來應",
    "X80n1565_016:0332a20": "用恰好。諸禪德還會麼。菜園牆倒晴方築。房店籬穿",
    "X80n1565_016:0332a21": "雨過修。院宇漏時隨分整。兒孫大小盡風流。上堂。舉",
    "X80n1565_016:0332a22": "暹和尚道。寒。寒。地爐火暖。閑坐蒲團。說迦葉不是。談",
    "X80n1565_016:0332a23": "達磨無端。此也彼也。必然一般。師召大眾曰。迦葉甚",
    "X80n1565_016:0332a24": "處不是。達磨那裏無端。若檢點得出。彼之二老一場",
    "X80n1565_016:0332b01": "懡[怡台+羅]。若點檢不出。三十年後。莫道不被人瞞好。上堂。",
    "X80n1565_016:0332b02": "我有這一著。人人口裏嚼。嚼得破者。速須吐却。嚼不",
    "X80n1565_016:0332b03": "破者。翻成毒藥。乃召諸禪德。作甚麼滋味。試請道看。",
    "X80n1565_016:0332b04": "良久曰。醫王不是無方義。千里蘇香象不回。道士問。",
    "X80n1565_016:0332b05": "如何是道。師曰。龍吟金鼎。虎嘯丹田。曰。如何是道中",
    "X80n1565_016:0332b06": "人。師曰。吐故納新。曰。道與道中人相去多少。師曰。罥",
    "X80n1565_016:0332b07": "鶴顛崖上。冲天昧米民。",
    "X80n1565_016:0332b08": "越州天章元楚寶月禪師僧問。如何是佛法大意。師",
    "X80n1565_016:0332b09": "曰。一年三百六十日。曰。便恁麼會時如何。師曰。迢迢",
    "X80n1565_016:0332b10": "十萬不是遠。上堂。鼓聲錯落。山色崔嵬。本既不有。甚",
    "X80n1565_016:0332b11": "處得來。良久曰。高著眼。",
    "X80n1565_016:0332b12": "欽上勤禪師法嗣",
    "X80n1565_016:0332b13": "鼎州梁山圓應禪師僧問。如何是超佛越祖之談。師",
    "X80n1565_016:0332b14": "曰。喫粥喫飯。",
    "X80n1565_016:0332b15": "青原下十一世",
    "X80n1565_016:0332b16": "雲居舜禪師法嗣",
    "X80n1565_016:0332b17": "金陵蔣山法泉佛慧禪師隨州時氏子。僧問。古人說",
    "X80n1565_016:0332b18": "不到處。請師說。師曰。夫子入太廟。曰。學人未曉。師曰。",
    "X80n1565_016:0332b19": "春暖柳條青。問。如何是急切一句。師曰。火燒眉毛。問。",
    "X80n1565_016:0332b20": "祖師面壁。意旨如何。師曰。撑天拄地。曰。便恁麼去時",
    "X80n1565_016:0332b21": "如何。師曰。落七落八。問。二祖立雪齊腰。意旨如何。師",
    "X80n1565_016:0332b22": "曰。三年逢一閏。曰。為甚麼付法傳衣。師曰。村酒足人",
    "X80n1565_016:0332b23": "酤。問。蓮華未出水時如何。師曰。西瞿耶尼。曰。出水後",
    "X80n1565_016:0332b24": "如何。師曰。泗州大聖。問。如何是祖師西來意。師曰。髮",
    "X80n1565_016:0332c01": "長僧貌醜。曰。未審意旨如何。師曰。閉戶怕天寒。問。南",
    "X80n1565_016:0332c02": "禪結夏。為甚麼却在蔣山解。師曰。眾流逢海盡。曰。恁",
    "X80n1565_016:0332c03": "麼則事同一家。師曰。夢裏到家鄉。上堂。來不來。去不",
    "X80n1565_016:0332c04": "去。脚下須彌山。腦後擎天拄。大藏不能宣。佛眼不能",
    "X80n1565_016:0332c05": "覷。諸禪德。漸老逢春解惜春。昨夜飛花落無數。上堂。",
    "X80n1565_016:0332c06": "畫一圓相。以手拓起曰。諸仁者還見麼。團團離海嶠。",
    "X80n1565_016:0332c07": "漸漸出雲衢。諸人若也未見。莫道南明長老措大相。",
    "X80n1565_016:0332c08": "却於寶華王座上念中秋月詩。若也見得。此夜一輪",
    "X80n1565_016:0332c09": "滿。清光何處無。上堂。要去不得去。要住不得住。打破",
    "X80n1565_016:0332c10": "大散關。脫却孃生袴。諸仁者若到臘月三十日。且道",
    "X80n1565_016:0332c11": "用箇甚麼。良久曰。柳絮隨風。自西自東。上堂。古人恁",
    "X80n1565_016:0332c12": "麼。南禪不恁麼。古人不恁麼。南禪却恁麼。大眾還委",
    "X80n1565_016:0332c13": "悉麼。王婆衫子短。李四帽簷長。聖節。上堂。拈拄杖擊",
    "X80n1565_016:0332c14": "法座一下。曰。以此功德。祝延聖壽。便下座。上堂。時人",
    "X80n1565_016:0332c15": "欲識南禪路。門前有箇長松樹。脚下分明不較多。無",
    "X80n1565_016:0332c16": "奈行人恁麼去。莫恁去。急回顧。樓臺煙鎖鐘鳴處。師",
    "X80n1565_016:0332c17": "因雪下。上堂召大眾曰。還有過得此色者麼。良久曰。",
    "X80n1565_016:0332c18": "文殊笑。普賢嗔。眼裏無筋一世貧。相逢盡道休官去。",
    "X80n1565_016:0332c19": "林下何曾見一人。上堂。快人一言。快馬一鞭。若更眼",
    "X80n1565_016:0332c20": "睛定動。未免紙裹麻纏。脚下是地。頭上是天。不信但",
    "X80n1565_016:0332c21": "看八九月。紛紛黃葉滿山川。師晚奉詔住大相國智",
    "X80n1565_016:0332c22": "海禪寺。問眾曰。赴智海。留蔣山。去就孰是。眾皆無對。",
    "X80n1565_016:0332c23": "師索筆書偈曰。非佛非心徒擬議。得皮得髓謾商量。",
    "X80n1565_016:0332c24": "臨行珍重諸禪侶。門外千山正夕陽。書畢坐逝。",
    "X80n1565_016:0333a01": "明州天童澹交禪師僧問。臨雲閣聳。太白峯高。到這",
    "X80n1565_016:0333a02": "裏如何進步。師曰。但尋荒草際。莫問白雲深。曰。未審",
    "X80n1565_016:0333a03": "如何話會。師曰。寒山逢拾得。兩箇一時癡。曰。向上宗",
    "X80n1565_016:0333a04": "乘。又且如何舉唱。師曰。前言不及後語。上堂。也大奇。",
    "X80n1565_016:0333a05": "也大差。十箇指頭八箇罅。由來多少分明。不用鑽龜",
    "X80n1565_016:0333a06": "打瓦。便下座。",
    "X80n1565_016:0333a07": "建州崇梵餘禪師僧問。臨濟喝少遇知音。德山棒難",
    "X80n1565_016:0333a08": "逢作者。和尚今日作麼生。師曰。山僧被你一問。直得",
    "X80n1565_016:0333a09": "退身三步。脊背汗流。曰。作家宗師。今日遭遇。師曰。一",
    "X80n1565_016:0333a10": "語傷人。千刀攪腹。僧以手畫一畫曰。爭奈這箇何。師",
    "X80n1565_016:0333a11": "曰。草賊大敗。問。恁麼來底人。師還接否。師曰。孤峯無",
    "X80n1565_016:0333a12": "宿客。曰。不恁麼來底人。師還接否。師曰。灘峻不留船。",
    "X80n1565_016:0333a13": "曰。恁麼不恁麼則且置。穿過髑髏一句作麼生。師曰。",
    "X80n1565_016:0333a14": "堪笑亦堪悲。上堂。直須向黑豆未生芽時搆取。良久。",
    "X80n1565_016:0333a15": "召大眾曰。劒去遠矣。",
    "X80n1565_016:0333a16": "處州慈雲院修慧圓照禪師上堂。片月浸寒潭。微雲",
    "X80n1565_016:0333a17": "滿空碧。若於達道人。好箇真消息。還有達道人麼。微",
    "X80n1565_016:0333a18": "雲穿過你髑髏。片月觸著你鼻孔。珍重。",
    "X80n1565_016:0333a19": "大溈宥禪師法嗣",
    "X80n1565_016:0333a20": "廬山歸宗慧通禪師僧問。如何是函葢乾坤句。師曰。",
    "X80n1565_016:0333a21": "日出東方夜落西。曰。如何是截斷眾流句。師曰。鐵山",
    "X80n1565_016:0333a22": "橫在路。曰。如何是隨波逐浪句。師曰。船子下揚州。問。",
    "X80n1565_016:0333a23": "如何是塵塵三昧。師曰。灰飛火亂。問。如何是佛法大",
    "X80n1565_016:0333a24": "意。師曰。黃河水出崑崙觜。問。十二時中如何履踐。師",
    "X80n1565_016:0333b01": "曰。鐵牛步春草。問。隻履西歸。當為何事。師曰。為緣生",
    "X80n1565_016:0333b02": "處樂。不是厭他鄉。曰。如何是當面事。師曰。眼下鼻頭",
    "X80n1565_016:0333b03": "垂。上堂。心隨相起。見自塵生。了見本心。知心無相。即",
    "X80n1565_016:0333b04": "十方剎海。念念圓明。無量法門。心心周匝。夫如是者。",
    "X80n1565_016:0333b05": "何假覺城東際。參見文殊。樓閣門開。方親彌勒。所以",
    "X80n1565_016:0333b06": "道。一切法門無盡海。同會一法道場中。拈起拄杖曰。",
    "X80n1565_016:0333b07": "這箇是一法。那箇是道場。這箇是道場。那箇是一法。",
    "X80n1565_016:0333b08": "良久曰。看。看。拄杖子穿過諸人髑髏。須彌山拶破諸",
    "X80n1565_016:0333b09": "人鼻孔。擊香臺一下。曰。且向這裏會取。上堂。從無入",
    "X80n1565_016:0333b10": "有易。從有入無難。有無俱盡處。且莫自顢頇。舉來看。",
    "X80n1565_016:0333b11": "寒山拾得禮豐干。",
    "X80n1565_016:0333b12": "安州大安興教慧憲禪師上堂。我有一條拄杖。尋常",
    "X80n1565_016:0333b13": "將何比況。采來不在南山。亦非崑崙西嶂。拈起滿目",
    "X80n1565_016:0333b14": "光生。放下驪龍縮項。同徒若也借看。卓出人中之上。",
    "X80n1565_016:0333b15": "擊香臺。下座。",
    "X80n1565_016:0333b16": "育王璉禪師法嗣",
    "X80n1565_016:0333b17": "臨安府佛日淨慧戒弼禪師僧問。如何是毗盧印。師",
    "X80n1565_016:0333b18": "曰。草鞋踏雪。曰。學人不會。師曰。步步成蹤。",
    "X80n1565_016:0333b19": "福州天宮慎徽禪師上堂。八萬四千波羅密門。門門",
    "X80n1565_016:0333b20": "長開。三千大千微塵諸佛。佛佛說法。不說有。不說無。",
    "X80n1565_016:0333b21": "不說非有非無。不說亦有亦無。何也。離四句。絕百非。",
    "X80n1565_016:0333b22": "相逢舉目少人知。昨夜霜風漏消息。梅花依舊綴寒",
    "X80n1565_016:0333b23": "枝。",
    "X80n1565_016:0333b24": "靈隱知禪師法嗣",
    "X80n1565_016:0333c01": "臨安府靈隱正童圓明禪師僧問。如何是道。師曰。夜",
    "X80n1565_016:0333c02": "行莫踏白。曰。如何是道中人。師曰。黃張三。黑李四。",
    "X80n1565_016:0333c03": "承天簡禪師法嗣",
    "X80n1565_016:0333c04": "婺州智者山利元禪師上堂。拈拄杖曰。大用現前。不",
    "X80n1565_016:0333c05": "存軌則。東方一指。乾坤肅靜。西方一指。瓦解冰消。南",
    "X80n1565_016:0333c06": "方一指。南斗作竄。北方一指。北斗潛藏。上方一指。築",
    "X80n1565_016:0333c07": "著帝釋鼻孔。下方一指。穿過金剛水際。諸人面前一",
    "X80n1565_016:0333c08": "指。成得甚麼邊事。良久。卓一下曰。路上指奔鹿。門前",
    "X80n1565_016:0333c09": "打犬兒。",
    "X80n1565_016:0333c10": "九峯韶禪師法嗣",
    "X80n1565_016:0333c11": "明州大梅法英祖鏡禪師本郡張氏子。棄儒試經得",
    "X80n1565_016:0333c12": "度。肄講延慶。凡義學有困於宿德。輒以詰師。師縱辭",
    "X80n1565_016:0333c13": "辨之。為眾所敬。忽曰。名相迂曲。豈吾所宗哉。乃參九",
    "X80n1565_016:0333c14": "峯。峯見器之。與語若久在叢席。因痛劄之。師領旨。自",
    "X80n1565_016:0333c15": "爾得譽。住後。上堂。三十六旬之始。七十二候之初。末",
    "X80n1565_016:0333c16": "後句則且置。祇如當頭一句。又作麼生道。拈拄杖曰。",
    "X80n1565_016:0333c17": "歲朝把筆。萬事皆吉。急急如律令。大眾。山僧恁麼舉",
    "X80n1565_016:0333c18": "唱。且道還有祖師意也無。良久曰。記得東村黑李四。",
    "X80n1565_016:0333c19": "年年親寫在門前。卓拄杖。下座。宣和初。敕天下僧尼",
    "X80n1565_016:0333c20": "為德士。雖主法聚議。無一言以回上意。師肆筆解老",
    "X80n1565_016:0333c21": "子。詣進。上覧。謂近臣曰。法英道德經解。言簡理詣。於",
    "X80n1565_016:0333c22": "古未有。宜賜入道藏流行。仍就賜冠珮壇誥。不知師",
    "X80n1565_016:0333c23": "意者。往往以其為佞諛。明年秋。詔復天下僧尼。師獨",
    "X80n1565_016:0333c24": "無改志。至紹興初。晨起戴樺皮冠。披鶴氅。執象簡。穿",
    "X80n1565_016:0334a01": "朱履。使擊鼓集眾。陞座召大眾曰。蘭芳春谷菊秋籬。",
    "X80n1565_016:0334a02": "物必榮枯各有時。教毀僧尼專奉道。後平道佞復僧",
    "X80n1565_016:0334a03": "尼。且道僧尼形相作麼生。復取冠示眾曰。吾頂從來",
    "X80n1565_016:0334a04": "似月圓。雖冠其髮不成仙。今朝拋下無遮障。放出神",
    "X80n1565_016:0334a05": "光透碧天。擲之于地。隨易僧服。提鶴氅曰。如來昔日",
    "X80n1565_016:0334a06": "[卯/貝]皮衣。數載慚將鶴氅披。還我丈夫調御服。須知此",
    "X80n1565_016:0334a07": "物不相宜。擲之。舉象簡曰。為嫌禪板太無端。豈料遭",
    "X80n1565_016:0334a08": "他象簡瞞。今日因何忽放下。普天致仕老仙官。擲之。",
    "X80n1565_016:0334a09": "提朱履曰。達磨擕將一隻歸。兒孫從此赤脚走。借他",
    "X80n1565_016:0334a10": "朱履代麻鞋。休道時難事掣肘。化鵬未遇不如鵾。畫",
    "X80n1565_016:0334a11": "虎不成反類狗。擲之。橫拄杖曰。今朝拄杖化為龍。分",
    "X80n1565_016:0334a12": "破華山千萬重。復倚肩曰。珍重佛心真聖主。好將堯",
    "X80n1565_016:0334a13": "德振吾宗。擲下拄杖。斂目而逝。",
    "X80n1565_016:0334a14": "玉泉皓禪師法嗣",
    "X80n1565_016:0334a15": "郢州林溪興教文慶禪師上堂。六六三十六。東方甲",
    "X80n1565_016:0334a16": "乙木。嘉州大像出關來。陝府鐵牛入西蜀。參。",
    "X80n1565_016:0334a17": "夾山遵禪師法嗣",
    "X80n1565_016:0334a18": "江陵福昌信禪師僧問。一花開五葉。如何是第一葉。",
    "X80n1565_016:0334a19": "師提起坐具。僧曰。雲生片片。雨點霏霏。師曰。不痛不",
    "X80n1565_016:0334a20": "知傷。僧曰。這箇猶是風生雨意。如何是第一葉。師將",
    "X80n1565_016:0334a21": "坐具[打丁+慼]一[打丁+慼]。僧拍掌。師曰。一任[跳兆+孛]跳。問。如何是佛。師",
    "X80n1565_016:0334a22": "曰。東家兒郎。西家織女。僧曰。學人不會。師曰。擲筆拋",
    "X80n1565_016:0334a23": "梭。上堂召大眾。眾舉頭。師曰。南山風色緊。便下座。說。",
    "X80n1565_016:0334a24": "天衣懷禪師法嗣",
    "X80n1565_016:0334b01": "東京慧林宗本圓照禪師常州無錫管氏子。體貌厖",
    "X80n1565_016:0334b02": "碩。所事淳厚。年十九。依姑蘇承天永安道昇禪師出",
    "X80n1565_016:0334b03": "家。巾侍十載。剃度受具。又三年。禮辭遊方。至池陽謁",
    "X80n1565_016:0334b04": "振宗。宗舉。天親從彌勒內宮而下。無著問云。人間四",
    "X80n1565_016:0334b05": "百年。彼天為一晝夜。彌勒於一時中。成就五百億天",
    "X80n1565_016:0334b06": "子。證無生法忍。未審說甚麼法。天親曰。祇說這箇法。",
    "X80n1565_016:0334b07": "如何是這箇法。師久而開悟。一日。室中問師。即心即",
    "X80n1565_016:0334b08": "佛時如何。曰。殺人放火有甚麼難。於是名播寰宇。漕",
    "X80n1565_016:0334b09": "使李公復圭命師開法瑞光。法席日盛。武林守陳公",
    "X80n1565_016:0334b10": "襄以承天興教二剎命師擇居。蘇人擁道遮留。又以",
    "X80n1565_016:0334b11": "淨慈堅請。移文諭道俗曰。借師三年。為此邦植福。不",
    "X80n1565_016:0334b12": "敢久占。道俗始從。元豐五年。神宗皇帝下詔。闢相國",
    "X80n1565_016:0334b13": "寺六十四院為八禪二律。召師為慧林第一祖。既至。",
    "X80n1565_016:0334b14": "上遣使問勞。閱三日。傳旨就寺之三門為士民演法。",
    "X80n1565_016:0334b15": "翌日。召對延和殿。問道賜坐。師即跏趺。帝問。卿受業",
    "X80n1565_016:0334b16": "何寺。奏曰。蘇州承天永安。帝大悅。賜茶。師即舉盞長",
    "X80n1565_016:0334b17": "吸。又蕩而撼之。帝曰。禪宗方興。宜善開導。師奏曰。陛",
    "X80n1565_016:0334b18": "下知有此道。如日照臨。臣豈敢自怠。即辭退。帝目送",
    "X80n1565_016:0334b19": "之。謂左右曰。真福慧僧也。後帝登遐。命入福寧殿說",
    "X80n1565_016:0334b20": "法。以老乞歸林下。得旨任便雲遊。州郡不得抑令住",
    "X80n1565_016:0334b21": "持。擊鼓辭眾。說偈曰。本是無家客。那堪任意遊。順風",
    "X80n1565_016:0334b22": "加艣棹。船子下揚州。既出都城。王公貴人送者車騎",
    "X80n1565_016:0334b23": "相屬。師臨別誨之曰。歲月不可把玩。老病不與人期。",
    "X80n1565_016:0334b24": "唯勤修勿怠。是真相為。聞者莫不感涕。晚居靈巖。其",
    "X80n1565_016:0334c01": "嗣法傳道者。不可勝紀。僧問。如何是祖師西來意。師",
    "X80n1565_016:0334c02": "曰。韓信臨朝。曰。中下之流。如何領會。師曰。伏屍萬里。",
    "X80n1565_016:0334c03": "曰。早知今日事。悔不慎當初。師曰。三皇塚上草離離。",
    "X80n1565_016:0334c04": "問。上是天。下是地。未審中間是甚麼物。師曰。山河大",
    "X80n1565_016:0334c05": "地。曰。恁麼則謝師答話。師曰。大地山河。曰。和尚何得",
    "X80n1565_016:0334c06": "瞞人。師曰。却是老僧罪過。上元日。僧問。千燈互照。絲",
    "X80n1565_016:0334c07": "竹交音。正恁麼時佛法在甚麼處。師曰。謝布施。曰。莫",
    "X80n1565_016:0334c08": "便是和尚為人處也無。師曰。大似不齋來。上堂。於一",
    "X80n1565_016:0334c09": "毫端現寶王剎。坐微塵裏轉大法輪。拈起拄杖曰。這",
    "X80n1565_016:0334c10": "箇是塵。作麼生說箇轉法輪底道理。山僧今日不惜",
    "X80n1565_016:0334c11": "眉毛。與汝諸人說破。拈起也。海水騰波。須彌岌峇。放",
    "X80n1565_016:0334c12": "下也。四海晏清。乾坤肅靜。敢問諸人。且道拈起即是。",
    "X80n1565_016:0334c13": "放下即是。當斷不斷。兩重公案。擊禪牀。下座。上堂。看。",
    "X80n1565_016:0334c14": "看。爍爍瑞光照大千界。百億微塵國土。百億大海水。",
    "X80n1565_016:0334c15": "百億須彌山。百億日月。百億四天下。乃至微塵剎土。",
    "X80n1565_016:0334c16": "皆於光中。一時發現。諸仁者還見麼。若也見得。許汝",
    "X80n1565_016:0334c17": "親在瑞光。若也不見。莫道瑞光不照好。參。上堂。頭圓",
    "X80n1565_016:0334c18": "像天。足方似地。古貌稜層。丈夫意氣。趯倒須彌。踏翻",
    "X80n1565_016:0334c19": "海水。帝釋與龍王無著身處。乃拈拄杖曰。却來拄杖",
    "X80n1565_016:0334c20": "上回避。咄。任汝神通變化。究竟須歸這裏。以拄杖卓",
    "X80n1565_016:0334c21": "一下。師全身塔于蘇之靈巖。",
    "X80n1565_016:0334c22": "東京法雲寺法秀圓通禪師秦州隴城辛氏子。母夢",
    "X80n1565_016:0334c23": "老僧託宿。覺而有娠。先是。麥積山老僧與應乾寺魯",
    "X80n1565_016:0334c24": "和尚者善。嘗欲從魯游方。魯老之。既去。緒語曰。他日",
    "X80n1565_016:0335a01": "當尋我竹鋪坡前。鐵場嶺下。魯後聞其所俄有兒生。",
    "X80n1565_016:0335a02": "即往觀焉。兒為一笑。三歲願隨魯歸。遂從魯姓。十九",
    "X80n1565_016:0335a03": "試經圓具。勵志講肆。習圓覺．華嚴。妙入精義。因聞無",
    "X80n1565_016:0335a04": "為軍鐵佛寺懷禪師法席之盛。徑往參謁。懷問曰。座",
    "X80n1565_016:0335a05": "主講甚麼經。師曰。華嚴。曰。華嚴以何為宗。師曰。法界",
    "X80n1565_016:0335a06": "為宗。曰。法界以何為宗。師曰。以心為宗。曰。心以何為",
    "X80n1565_016:0335a07": "宗。師無對。懷曰。毫釐有差。天地懸隔。汝當自看。必有",
    "X80n1565_016:0335a08": "發明。後聞僧舉。白兆參報慈。情未生時如何。慈曰。隔。",
    "X80n1565_016:0335a09": "師忽大悟。直詣方丈。陳其所證。懷曰。汝真法器。吾宗",
    "X80n1565_016:0335a10": "異日在汝行矣。初住龍舒四面。後詔居長蘆法雲為",
    "X80n1565_016:0335a11": "鼻祖。神宗皇帝上仙。宣就神御前說法。賜圓通。號。僧",
    "X80n1565_016:0335a12": "問。不離生死而得涅槃。不出魔界而入佛界。此理如",
    "X80n1565_016:0335a13": "何。師曰。赤土茶牛嬭。曰。謝師答話。師曰。你話頭道甚",
    "X80n1565_016:0335a14": "麼。僧擬議。師便喝。問。陽春二三月。萬物盡生芽。未審",
    "X80n1565_016:0335a15": "道芽還增長也無。師曰。自家看取。曰。莫便是指示處",
    "X80n1565_016:0335a16": "麼。師曰。芭蕉高多少。曰。野火燒不盡。春風吹又生。師",
    "X80n1565_016:0335a17": "曰。這箇是白公底。你底作麼生。曰。且待別時。師曰。看",
    "X80n1565_016:0335a18": "你道不出。上堂。看風使帆。正是隨波逐浪。截斷眾流。",
    "X80n1565_016:0335a19": "未免依前滲漏。量才補職。寧越短長。買帽相頭。難得",
    "X80n1565_016:0335a20": "恰好。直饒上不見天。下不見地。東西不辯。南北不分。",
    "X80n1565_016:0335a21": "有甚麼用處。任是純鋼打就。生鐵鑄成。也須額頭汗",
    "X80n1565_016:0335a22": "出。總不恁麼。如何商量。良久曰。赤心片片誰知得。笑",
    "X80n1565_016:0335a23": "殺黃梅石女兒。上堂。山僧不會巧說。大都應箇時節。",
    "X80n1565_016:0335a24": "相喚喫椀茶湯。亦無祖師妙訣。禪人若也未相諳。踏",
    "X80n1565_016:0335b01": "著秤鎚硬似鐵。上堂。秋雲秋水。青山滿目。這裏明得。",
    "X80n1565_016:0335b02": "千足萬足。其或未然。道士倒騎牛。參。上堂。寒雨細。朔",
    "X80n1565_016:0335b03": "風高。吹沙走石。拔木鳴條。諸人盡知有。且道風作何",
    "X80n1565_016:0335b04": "色。若識得去。許你具眼。若也不識。莫怪相瞞。參。上堂。",
    "X80n1565_016:0335b05": "少林九年冷坐。却被神光覷破。如今玉石難分。祇得",
    "X80n1565_016:0335b06": "麻纏紙裹。還會麼。笑我者多。哂我者少。上堂。納僧家",
    "X80n1565_016:0335b07": "高揖釋迦。不拜彌勒。未為分外。祇如半偈亡軀。一句",
    "X80n1565_016:0335b08": "投火。又圖箇甚麼。良久曰。彼彼住山人。何須更說破。",
    "X80n1565_016:0335b09": "師示疾。謂眾曰。老僧六處住持。有煩知事．首座．大眾。",
    "X80n1565_016:0335b10": "今來四大不堅。火風將散。各宜以道自安。無違吾囑。",
    "X80n1565_016:0335b11": "遂曰。來時無物去時空。南北東西事一同。六處住持",
    "X80n1565_016:0335b12": "無所補。師良久。監寺惠當進曰。和尚何不道末後句。",
    "X80n1565_016:0335b13": "師曰。珍重。珍重。言訖而逝。",
    "X80n1565_016:0335b14": "東京相國慧林院若冲覺海禪師江寧府鍾氏子。上",
    "X80n1565_016:0335b15": "堂。碧落靜無雲。秋空明有月。長江瑩如練。清風來不",
    "X80n1565_016:0335b16": "歇。林下道人幽。相看情共悅。諸仁者。適來道箇清風",
    "X80n1565_016:0335b17": "明月。猶是建化門中事。作麼生是道人分上事。良久",
    "X80n1565_016:0335b18": "曰。閑來石上觀流水。欲洗禪衣未有塵。上堂。無邊義",
    "X80n1565_016:0335b19": "海。咸歸顧盻之中。萬象形容。盡入照臨之內。你諸人",
    "X80n1565_016:0335b20": "築著磕著。因甚麼却不知。良久曰。莫怪山僧太多事。",
    "X80n1565_016:0335b21": "光陰如箭急相催。珍重。",
    "X80n1565_016:0335b22": "真州長蘆應夫廣照禪師滁州蔣氏子。僧問。古者道。",
    "X80n1565_016:0335b23": "如來禪即許老兄會。祖師禪未夢見在。未審如來禪",
    "X80n1565_016:0335b24": "與祖師禪是同是別。師曰。一箭過新羅。僧擬議。師便",
    "X80n1565_016:0335c01": "喝。問。識得衣中寶時如何。師曰。你試拈出看。僧展一",
    "X80n1565_016:0335c02": "手。師曰。不用指東畫西。寶在甚麼處。曰。爭奈學人用",
    "X80n1565_016:0335c03": "得。師曰。你試用看。僧拂坐具一下。師曰。眾人笑你。上",
    "X80n1565_016:0335c04": "堂。召眾曰。江山遶檻。宛如水墨屏風。殿閣凌空。麗若",
    "X80n1565_016:0335c05": "神仙洞府。森羅萬象。海印交參。一道神光。更無遮障。",
    "X80n1565_016:0335c06": "諸人還會麼。良久曰。寥寥天地間。獨立望何極。參。上",
    "X80n1565_016:0335c07": "堂。顧大眾曰。這箇為甚麼擁不聚。撥不散。風吹不入。",
    "X80n1565_016:0335c08": "水灑不著。火燒不得。刀斫不斷。是箇甚麼。眾中莫有",
    "X80n1565_016:0335c09": "釘觜鐵舌底衲僧。試為山僧定當看。還有麼。良久曰。",
    "X80n1565_016:0335c10": "若無。山僧今日失利。久立。",
    "X80n1565_016:0335c11": "臨安府佛日智才禪師台州人。僧問。如何是道。師曰。",
    "X80n1565_016:0335c12": "水冷生氷。曰。如何是道中人。師曰。春雪易消。曰。如何",
    "X80n1565_016:0335c13": "談論。師鳴指一下。問。東西密相付。為甚麼眾人皆知。",
    "X80n1565_016:0335c14": "師曰。春無三日晴。曰。特伸請益。師曰。拖泥帶水。曰。學",
    "X80n1565_016:0335c15": "人到這裏却不會。師曰。賊身已露。上堂。城裏喧繁。空",
    "X80n1565_016:0335c16": "山寂靜。然雖如此。動靜一如。死生不二。四時輪轉。物",
    "X80n1565_016:0335c17": "理湛然。夏不去而秋自來。風不涼而人自爽。今也古",
    "X80n1565_016:0335c18": "也。不改絲毫。誰少誰多。身無二用。諸禪德。既身無二",
    "X80n1565_016:0335c19": "用。為甚麼龍女現十八變。君不見弄潮須是弄潮人。",
    "X80n1565_016:0335c20": "珍重。上堂。風雨蕭騷。塞汝耳根。落葉交加。塞汝眼根。",
    "X80n1565_016:0335c21": "香臭叢雜。塞汝鼻根。冷熱甘甜。塞汝舌根。衣綿溫冷。",
    "X80n1565_016:0335c22": "塞汝身根。顛倒妄想。塞汝意根。諸禪德。直饒汝翻得",
    "X80n1565_016:0335c23": "轉。也是平地骨堆。參。上堂。嚴風刮地。大野清寒。萬里",
    "X80n1565_016:0335c24": "草離衰。千山樹黯黲。蒼鷹得勢。俊鶻橫飛。頗稱衲僧。",
    "X80n1565_016:0336a01": "鉢囊高挂。獨步遐方。似猛將出荒郊。臨機須扣敵。今",
    "X80n1565_016:0336a02": "日還有麼。良久曰。匣中寶劒。袖裡金鎚。幸遇太平。挂",
    "X80n1565_016:0336a03": "向壁上。參。上堂。諸禪德還知麼。山僧生身父母一時",
    "X80n1565_016:0336a04": "喪了。直是無依倚處。以手搥胸曰。蒼天。蒼天。復顧大",
    "X80n1565_016:0336a05": "眾。良久曰。你等諸人。也是鐵打心肝。便下座。上堂。舉",
    "X80n1565_016:0336a06": "栢樹子話。師曰。趙州庭栢。說與禪客。黑漆屏風。松欏",
    "X80n1565_016:0336a07": "亮隔。僧問。如何是無為。師曰。山前雪半消。曰。請師方",
    "X80n1565_016:0336a08": "便。師曰。水聲轉嗚咽。",
    "X80n1565_016:0336a09": "北京天鉢寺重元文慧禪師青州千乘孫氏子。母夢",
    "X80n1565_016:0336a10": "於佛前吞一金果。後乃誕師。相儀殊特。迥異羣童。十",
    "X80n1565_016:0336a11": "七出家。冠歲圓具。初遊講肆。頗達宗教。甞晏坐古室。",
    "X80n1565_016:0336a12": "忽聞空中有告師。學上乘者。無滯於此。驚駭出視。杳",
    "X80n1565_016:0336a13": "無人迹。翌日客至。出寒山集。師一覧之。即慕參玄。至",
    "X80n1565_016:0336a14": "天衣法席。遇眾請益。豁然大悟。衣印可曰。此吾家千",
    "X80n1565_016:0336a15": "里駒也。出世後。僧問。如何是禪。師曰。入籠入檻。僧拊",
    "X80n1565_016:0336a16": "掌。師曰。跳得出是好手。僧擬議。師曰。了。問。如何是透",
    "X80n1565_016:0336a17": "法身句。師曰。上是天。下是地。上堂。冬不受寒。夏不受",
    "X80n1565_016:0336a18": "熱。身上衣。口中食。應時應節。既非天然自然。盡是人",
    "X80n1565_016:0336a19": "人膏血。諸禪德。山僧恁麼說話。為是世法。為是佛法。",
    "X80n1565_016:0336a20": "若也擇得分明。萬兩黃金亦消得。喝一喝。上堂。福勝",
    "X80n1565_016:0336a21": "一片地。行也任你行。住也任你住。步步踏著。始知落",
    "X80n1565_016:0336a22": "處。若未然者。直須退步。脚下看取。咄。上堂。古今天地。",
    "X80n1565_016:0336a23": "萬象森然。歲歲秋收冬藏。人人道我總會。還端的也",
    "X80n1565_016:0336a24": "無。直饒端的。比他鷄足峰前。是甚麼閑事。良久曰。今",
    "X80n1565_016:0336b01": "朝十月初旬。天寒不得普請。參。師四易名藍。緇白仰",
    "X80n1565_016:0336b02": "重。示寂正盛暑中。清風透室。異香馥郁。茶毗。煙燄到",
    "X80n1565_016:0336b03": "處。獲舍利五色。太師文公彥博。以上賜白琉璃瓶貯",
    "X80n1565_016:0336b04": "之。藉以錦褥。躬塟于塔。居士何震所獲額骨齒牙舍",
    "X80n1565_016:0336b05": "利。別剏浮圖。",
    "X80n1565_016:0336b06": "台州瑞巖子鴻禪師本郡吳氏子。僧問。如何是道。師",
    "X80n1565_016:0336b07": "曰。開眼覷不見。問。法爾不爾。如何指南。師曰。話墮也。",
    "X80n1565_016:0336b08": "曰。乞師指示。師呵呵大笑。上堂。一不守。二不向。上下",
    "X80n1565_016:0336b09": "四維無等量。大洋海裏汎鐵船。須彌頂上翻鯨浪。臨",
    "X80n1565_016:0336b10": "濟縮却舌頭。德山閣却拄杖。千古萬古獨巍巍。留與",
    "X80n1565_016:0336b11": "人間作榜樣。",
    "X80n1565_016:0336b12": "廬山棲賢智遷禪師僧問。一問一答。盡是建化門庭。",
    "X80n1565_016:0336b13": "未審向上更有事也無。師曰。有。曰。如何是向上事。師",
    "X80n1565_016:0336b14": "曰。雲從龍。風從虎。曰。恁麼則龍得水時添意氣。虎逢",
    "X80n1565_016:0336b15": "山則長威獰。師曰。興雲致雨又作麼生。僧便喝。師曰。",
    "X80n1565_016:0336b16": "莫更有在。僧擬議。師咄曰。念話杜家。問。如何是本來",
    "X80n1565_016:0336b17": "心。師曰。拆東籬。補西壁。曰。恁麼則今日齋宴。師曰。退",
    "X80n1565_016:0336b18": "後著。上堂。聞佛法二字。早是污我耳目。諸人未跨法",
    "X80n1565_016:0336b19": "堂門。脚跟下好與三十棒。雖然如是。山僧今日也是",
    "X80n1565_016:0336b20": "為眾竭力。珍重。上堂。是甚麼物。得恁頑頑嚚嚚。靦靦",
    "X80n1565_016:0336b21": "睍睍。拊掌呵呵大笑曰。今朝巴鼻。直是黃面瞿曇通",
    "X80n1565_016:0336b22": "身是口。也分疎不下。久立。",
    "X80n1565_016:0336b23": "越州淨眾梵言首座示眾。南陽國師道說法有所得。",
    "X80n1565_016:0336b24": "斯則野干鳴。說法無所得。是名師子吼。師曰。國師恁",
    "X80n1565_016:0336c01": "麼道。大似掩耳偷鈴。何故。說有說無。盡是野干鳴。諸",
    "X80n1565_016:0336c02": "人要識師子吼麼。咄。",
    "X80n1565_016:0336c03": "舒州山谷三祖冲會圓智禪師臨安府人也。初開堂",
    "X80n1565_016:0336c04": "日。僧問。如何是第一義諦。師曰。百雜碎。曰。恁麼則褒",
    "X80n1565_016:0336c05": "禪一會。不異靈山。師曰。將糞箕掃帚來。問。師登寶座。",
    "X80n1565_016:0336c06": "壁立千仞。正令當行。十方坐斷。未審將何為人。師曰。",
    "X80n1565_016:0336c07": "千鈞之弩。曰。大眾承恩。師曰。量才補職。問。理雖頓悟。",
    "X80n1565_016:0336c08": "事假漸除。除即不問。如何是頓悟底道理。師曰。言中",
    "X80n1565_016:0336c09": "有響。曰。便恁麼又且如何。師曰。金毛師子。問。生也猶",
    "X80n1565_016:0336c10": "如著衫。死也還同脫袴。未審意旨如何。師曰。譬如閑。",
    "X80n1565_016:0336c11": "曰。為甚麼如此。師曰。因行不妨掉臂。問。如何是天堂。",
    "X80n1565_016:0336c12": "師曰。太遠在。曰。如何是地獄。師曰。放你不得。曰。天堂",
    "X80n1565_016:0336c13": "地獄。相去多少。師曰。七零八落。問。白雲綻處。樓閣門",
    "X80n1565_016:0336c14": "開。善財為甚麼從外而入。師曰。開眼即瞎。曰。未審落",
    "X80n1565_016:0336c15": "在甚麼處。師曰。填溝塞壑。問。如何是不動尊。師曰。寸",
    "X80n1565_016:0336c16": "步千里。",
    "X80n1565_016:0336c17": "泉州資壽院捷禪師僧問。如何是佛法大意。師曰。鐵",
    "X80n1565_016:0336c18": "牛生石卵。曰。如何是接人句。師曰。三門前合掌。曰。如",
    "X80n1565_016:0336c19": "何是大用句。師曰。腦門著地。曰。如何是無事句。師曰。",
    "X80n1565_016:0336c20": "橫眠大道。曰。如何是奇特句。師曰。的。",
    "X80n1565_016:0336c21": "洪州觀音啟禪師僧問。如何是祖師西來意。師曰。松",
    "X80n1565_016:0336c22": "長栢短。曰。意旨如何。師曰。葉落歸根。",
    "X80n1565_016:0336c23": "越州天章元善禪師僧問。大無外。小無內。既無內外。",
    "X80n1565_016:0336c24": "畢竟是甚麼物。師曰。開口見膽。曰。學人未曉。師曰。苦",
    "X80n1565_016:0337a01": "中苦。曰。為眾竭力。禍出私門。師打曰。教休不肯休。須",
    "X80n1565_016:0337a02": "待雨淋頭。問。如何是最初句。師曰。末後問將來。曰。為",
    "X80n1565_016:0337a03": "甚如此。師曰。先行不到。曰。入水見長人也。師曰。秦皇",
    "X80n1565_016:0337a04": "擊缶。上堂。君問西來意。馬師踏水潦。若認一毛頭。何",
    "X80n1565_016:0337a05": "曾知起倒。劫火纔洞然。愚夫覓乾草。寧知明眼人。為",
    "X80n1565_016:0337a06": "君長懊惱。",
    "X80n1565_016:0337a07": "真州長蘆體明圓鑑禪師上堂。顧視左邊曰。師子之",
    "X80n1565_016:0337a08": "狀。豈免嚬呻。顧右邊曰。象王之儀。寧忘回顧。取此逃",
    "X80n1565_016:0337a09": "彼。上士奚堪。識變知機。野狐窠窟。到這裏須知有凡",
    "X80n1565_016:0337a10": "聖不歷處。古今不到處。且道是甚麼人行履。良久曰。",
    "X80n1565_016:0337a11": "丈夫自有衝天志。莫向如來行處來。",
    "X80n1565_016:0337a12": "汀州開元智孜禪師上堂。衲僧家向針眼裡藏身稍",
    "X80n1565_016:0337a13": "寬。大海中走馬甚窄。將軍不上便橋。勇士徒勞挂甲。",
    "X80n1565_016:0337a14": "晝行三千。夜行八百即不問。不動步一句作麼生道。",
    "X80n1565_016:0337a15": "若也道得。觀音．勢至．文殊．普賢祇在目前。若道不得。",
    "X80n1565_016:0337a16": "直須撩起布裙。緊峭草鞋。參。上堂。寒空落落。大地漫",
    "X80n1565_016:0337a17": "漫。雲生洞口。水出高原。若也把定。則十方世界恍然。",
    "X80n1565_016:0337a18": "若也放行。則東西南北坦然。茫茫宇宙人無數。一箇",
    "X80n1565_016:0337a19": "箇鼻孔遼天。且問諸人把定即是。放行即是。還有人",
    "X80n1565_016:0337a20": "斷得麼。若無人斷得。三門外有兩箇大漢。一箇張眉",
    "X80n1565_016:0337a21": "握劒。一箇努目揮拳。參。",
    "X80n1565_016:0337a22": "平江府澄照慧慈禪師僧問。了然無所得。為甚麼天",
    "X80n1565_016:0337a23": "高地闊。師曰。窄。上堂。若論此事。眨上眉毛。早是蹉過。",
    "X80n1565_016:0337a24": "那堪進步向前。更要山僧說破。而今說破了也。還會",
    "X80n1565_016:0337b01": "麼。昨日雨。今日晴。",
    "X80n1565_016:0337b02": "臨安府法雨慧源禪師僧曰。如何是最初一句。師曰。",
    "X80n1565_016:0337b03": "梁王不識。曰。如何是末後一句。師曰。達磨渡江。",
    "X80n1565_016:0337b04": "秀州崇德智澄禪師上堂。覿面相呈。更無餘事。若也",
    "X80n1565_016:0337b05": "如此。豈不俊哉。山僧蓋不得已曲為諸人。若向衲僧",
    "X80n1565_016:0337b06": "面前。一點也著不得。諸禪德。且道衲僧面前說箇甚",
    "X80n1565_016:0337b07": "麼即得。良久曰。深秋簾幕千家雨。落日樓臺一笛風。",
    "X80n1565_016:0337b08": "泉州棲隱有評禪師僧問。如何是平常道。師曰。和尚",
    "X80n1565_016:0337b09": "合掌。道士擎拳。問。十二時中如何趣向。師曰。著衣喫",
    "X80n1565_016:0337b10": "飯。曰。別還有事也無。師曰。有。曰。如何即是。師曰。齋餘",
    "X80n1565_016:0337b11": "更請一甌茶。",
    "X80n1565_016:0337b12": "平江府定慧雲禪師僧問。如何是為人一句。師曰。見",
    "X80n1565_016:0337b13": "之不取。曰。學人未曉。師曰。思之千里。",
    "X80n1565_016:0337b14": "建寧府乾符大同院旺禪師僧問。如何是祖師西來",
    "X80n1565_016:0337b15": "意。師曰。入市烏龜。曰。意旨如何。師曰。得縮頭時且縮",
    "X80n1565_016:0337b16": "頭。",
    "X80n1565_016:0337b17": "無為軍鐵佛因禪師僧問。如何是和尚家風。師曰。一",
    "X80n1565_016:0337b18": "尋寒本自為隣。三事秋雲更誰識。曰。和尚家風蒙指",
    "X80n1565_016:0337b19": "示。為人消息又如何。師曰。新月有圓夜。人心無滿時。",
    "X80n1565_016:0337b20": "安吉州報本法存禪師錢塘陸氏子。僧問。無味之談。",
    "X80n1565_016:0337b21": "塞斷人口。作麼生是塞斷人口底句。師便打。僧曰。恁",
    "X80n1565_016:0337b22": "麼則一句流通。天人聳耳。師曰。祇恐不是玉。是玉也",
    "X80n1565_016:0337b23": "大奇。曰。專為流通。師曰。一任亂道。在天衣受請。上堂",
    "X80n1565_016:0337b24": "曰。吳江聖壽見召住持。進退不遑。且隨緣分。此皆堂",
    "X80n1565_016:0337c01": "頭和尚。提耳訓育。終始獎諭。若據今日。正令當行。便",
    "X80n1565_016:0337c02": "好一棒打殺。那堪更容立在座前。雖然如是。養子方",
    "X80n1565_016:0337c03": "見父慈。",
    "X80n1565_016:0337c04": "和州開聖院棲禪師開堂垂語曰。選佛場開人天普",
    "X80n1565_016:0337c05": "會。莫有久歷覺場。罷參禪客。出來相見。時有僧出。師",
    "X80n1565_016:0337c06": "曰。作家。作家。僧曰。莫著忙。師曰。元來不是作家。僧提",
    "X80n1565_016:0337c07": "起坐具。曰。看。看。摩竭陀國。親行此令。師曰。祇今作麼",
    "X80n1565_016:0337c08": "生。僧禮拜。師曰。龍頭蛇尾。問。東西不辯。南北不分。學",
    "X80n1565_016:0337c09": "人上來。乞師一接。師曰。不接。曰。為甚麼不接。師曰。為",
    "X80n1565_016:0337c10": "你東西不辯。南北不分。曰。將謂胡鬚赤。更有赤鬚胡。",
    "X80n1565_016:0337c11": "師曰。蘇嚧蘇嚧。問。如何是道。師曰。放汝三十棒。曰。為",
    "X80n1565_016:0337c12": "甚麼如此。師曰。殺人可恕。無禮難容。上堂。拈拄杖曰。",
    "X80n1565_016:0337c13": "大眾。急著眼看須彌山。畫一畫百雜碎。南贍部洲打",
    "X80n1565_016:0337c14": "一棒。東傾西側。不免且收在開聖手中。教伊出氣不",
    "X80n1565_016:0337c15": "得。卓一下。",
    "X80n1565_016:0337c16": "福州衡山惟禮禪師上堂。若論此事。直下難明。三賢",
    "X80n1565_016:0337c17": "罔測。十聖不知。到這裏須高提祖令。橫按鏌鎁。佛尚",
    "X80n1565_016:0337c18": "不存。纖塵何立。直教須彌粉碎。大海焦枯。放一線道",
    "X80n1565_016:0337c19": "與諸人商量。且道商量箇甚麼。良久曰。鹽貴米賤。",
    "X80n1565_016:0337c20": "臨安府北山顯明善孜禪師僧問。如何是祖師西來",
    "X80n1565_016:0337c21": "意。師曰。九年空面壁。懡[怡台+羅]又西歸。曰。為甚麼如此。師",
    "X80n1565_016:0337c22": "曰。美食不中飽人餐。問。如何是無情說法。師曰。燈籠",
    "X80n1565_016:0337c23": "挂露柱。曰。甚麼人得聞。師曰。牆壁有耳。",
    "X80n1565_016:0337c24": "明州啟霞思安禪師僧問。諸佛出世。葢為羣生。和尚",
    "X80n1565_016:0338a01": "出世。當為何人。師曰。不為闍黎。曰。恁麼。則潭深波浪",
    "X80n1565_016:0338a02": "靜。學廣語聲低。師曰。棒上不成龍。",
    "X80n1565_016:0338a03": "越州雲門靈侃禪師僧問。十二時中。如何用心。師曰。",
    "X80n1565_016:0338a04": "佛殿裏燒香。曰。學人不會。師曰。三門頭合掌。上堂。塵",
    "X80n1565_016:0338a05": "勞未破。觸境千差。心鑑圓明。絲毫不立。靈光皎皎。獨",
    "X80n1565_016:0338a06": "露現前。今古兩忘。聖凡路絕。到這裏始能卷舒自在。",
    "X80n1565_016:0338a07": "應用無虧。出沒往還。人間天上。大眾。雖然如是。忽被",
    "X80n1565_016:0338a08": "人把住。問你道拄杖子向甚麼處著。又如何祇對。還",
    "X80n1565_016:0338a09": "有人道得麼。出來道看。眾無對。乃拍禪牀。下座。",
    "X80n1565_016:0338a10": "天台太平元坦禪師上堂。是法無宗。隨緣建立。聲色",
    "X80n1565_016:0338a11": "動靜。不昧見聞。舉用千差。如鐘待扣。於此薦得。且隨",
    "X80n1565_016:0338a12": "時著衣喫飯。若是德山臨濟。更須打草鞋行脚。參。",
    "X80n1565_016:0338a13": "臨安府佛日文祖禪師僧問。峭峻之機。請師垂示。師",
    "X80n1565_016:0338a14": "曰。十字街頭八字立。曰。祇如大洋海底行船。須彌山",
    "X80n1565_016:0338a15": "上走馬。又作麼生。師曰。烏龜向火。曰。恁麼則能騎虎",
    "X80n1565_016:0338a16": "頭。善把虎尾。師以拄杖點一下。曰。禮拜著。",
    "X80n1565_016:0338a17": "沂州望仙山宗禪師僧問。四時八節即不問。平常一",
    "X80n1565_016:0338a18": "句事如何。師曰。禾山打鼓。曰。莫是學人著力處也無。",
    "X80n1565_016:0338a19": "師曰。歸宗拽石。僧無語。師曰。真箇衲僧。上堂。南台烏",
    "X80n1565_016:0338a20": "藥。北海天麻。新羅附子。辰錦朱砂。良久曰。大眾會麼。",
    "X80n1565_016:0338a21": "久立。上堂。你等諸人。還肯放下麼。若不放下。且擔取",
    "X80n1565_016:0338a22": "去。便下座。",
    "X80n1565_016:0338a23": "瑞州五峰淨覺院用機禪師僧問。如何是道。師曰。十",
    "X80n1565_016:0338a24": "字街頭踏不著。曰。便恁麼去時如何。師曰。且緩緩。上",
    "X80n1565_016:0338b01": "堂。清平過水。投子賣油。一年三百六十日。不須頻向",
    "X80n1565_016:0338b02": "數中求。以拂擊禪牀。下座。",
    "X80n1565_016:0338b03": "無為軍佛足處祥禪師僧問。如何是般若體。師曰。琉",
    "X80n1565_016:0338b04": "璃殿裏隱寒燈。曰。何如是般若用。師曰。活卓卓地。問。",
    "X80n1565_016:0338b05": "一色無變異。喚作露地白牛。還端的也無。師曰。頭角",
    "X80n1565_016:0338b06": "生也。曰。頭角未生時如何。師曰。不要犯人苗稼。",
    "X80n1565_016:0338b07": "平江府明因慧贇禪師上堂。橫按拄杖曰。若恁麼去。",
    "X80n1565_016:0338b08": "直得天無二日。國無二王。釋迦老子。飲氣吞聲。一大",
    "X80n1565_016:0338b09": "藏教。如蟲蝕木。設使鑽仰不及。正是無孔鐵鎚。假饒",
    "X80n1565_016:0338b10": "信手拈來。也是殘羹餿飯。一時吐却。方有少分相應。",
    "X80n1565_016:0338b11": "更乃墮在空亡。依舊是鬼家活計。要會麼。雨後始知",
    "X80n1565_016:0338b12": "山色翠。事難方見丈夫心。卓拄杖。下座。",
    "X80n1565_016:0338b13": "興化軍西臺其辯禪師上堂。舉臨濟無位真人語。乃",
    "X80n1565_016:0338b14": "召大眾曰。臨濟老漢。尋常一條脊梁硬似鐵。及乎到",
    "X80n1565_016:0338b15": "這裏。大似日中迷路。眼見空花。直饒道無位真人是",
    "X80n1565_016:0338b16": "乾屎橛。正是泥龜曳尾。其僧祇知季夏極熱。不知仲",
    "X80n1565_016:0338b17": "冬嚴寒。若據當時。合著得甚麼語。塞斷天下人舌頭。",
    "X80n1565_016:0338b18": "西臺祇恁麼休去。又乃眼不見為淨。不免出一隻手。",
    "X80n1565_016:0338b19": "狼籍去也。臨濟一擔。西臺一堆。一擔一堆。分付阿誰。",
    "X80n1565_016:0338b20": "從教撒向諸方去。笑殺當年老古錐。",
    "X80n1565_016:0338b21": "禮部楊傑居士字次公。號無為。歷參諸名宿。晚從天",
    "X80n1565_016:0338b22": "衣遊。衣每引老龐機語。令研究深造。後奉祠泰山。一",
    "X80n1565_016:0338b23": "日鷄一鳴。睹日如盤湧。忽大悟。乃別有男不婚．有女",
    "X80n1565_016:0338b24": "不嫁之偈曰。男大須婚。女長須嫁。討甚閑工夫。更說",
    "X80n1565_016:0338c01": "無生話。書以寄衣。衣稱善。後會芙蓉楷禪師。公曰。與",
    "X80n1565_016:0338c02": "師相別幾年。蓉曰。七年。公曰。學道來。參禪來。蓉曰。不",
    "X80n1565_016:0338c03": "打這鼓笛。公曰。恁麼則空遊山水。百無所能也。蓉曰。",
    "X80n1565_016:0338c04": "別來未久。善能高鑒。公大笑。公有辭世偈曰。無一可",
    "X80n1565_016:0338c05": "戀。無一可捨。太虗空中。之乎者也。將錯就錯。西方極",
    "X80n1565_016:0338c06": "樂。",
    "X80n1565_016:0338c07": "稱心倧禪師法嗣",
    "X80n1565_016:0338c08": "彭州慧日堯禪師僧問。古者道。我有一句。待無舌人",
    "X80n1565_016:0338c09": "解語。却向汝道。未審意旨如何。師曰。無影樹下好商",
    "X80n1565_016:0338c10": "量。僧禮拜。師曰。瓦解冰消。",
    "X80n1565_016:0338c11": "報本蘭禪師法嗣",
    "X80n1565_016:0338c12": "福州中際可遵禪師上堂。咄咄咄。井底啾啾是何物。",
    "X80n1565_016:0338c13": "直饒三千大千。也祇是箇鬼窟。咄。上堂。昨夜四更起",
    "X80n1565_016:0338c14": "來。呵呵大笑不歇。幸然好一覺睡。霜鐘撞作兩橛。上",
    "X80n1565_016:0338c15": "堂。禾山普化忽顛狂。打鼓搖鈴戲一場。劫火洞然宜",
    "X80n1565_016:0338c16": "煑茗。嵐風大作好乘凉。四蛇同篋看他弄。二鼠侵藤",
    "X80n1565_016:0338c17": "不自量。滄海月明何處去。廣寒宮殿白銀牀。咄。上堂。",
    "X80n1565_016:0338c18": "八萬四千深法門。門門有路超乾坤。如何箇箇踏不",
    "X80n1565_016:0338c19": "著。祇為蜈蚣太多脚。不唯多脚亦多口。釘觜鐵舌徒",
    "X80n1565_016:0338c20": "增醜。拈椎竪拂泥洗泥。揚眉瞬目籠中雞。要知佛祖",
    "X80n1565_016:0338c21": "不到處。門掩落花春鳥啼。",
    "X80n1565_016:0338c22": "邢州開元法明上座依報本未久。深得法忍。後歸里",
    "X80n1565_016:0338c23": "事落魄。多嗜酒呼盧。每大醉唱柳詞數闋。日以為常。",
    "X80n1565_016:0338c24": "鄉民侮之。召齋則拒。召飲則從。如是者十餘年。咸指",
    "X80n1565_016:0339a01": "曰醉和尚。一日謂寺眾曰。吾明旦當行。汝等無他往。",
    "X80n1565_016:0339a02": "眾竊笑之。翌晨。攝衣就座。大呼曰。吾去矣。聽吾一偈。",
    "X80n1565_016:0339a03": "眾聞奔視。師乃曰。平生醉裏顛蹶。醉裏却有分別。今",
    "X80n1565_016:0339a04": "宵酒醒何處。楊柳岸曉風殘月。言訖寂然。撼之已委",
    "X80n1565_016:0339a05": "蛻矣。",
    "X80n1565_016:0339a06": "稱心明禪師法嗣",
    "X80n1565_016:0339a07": "洪州上藍院光寂禪師上堂。橫按拄杖。召大眾曰。還",
    "X80n1565_016:0339a08": "識上藍老漢麼。眼似木[木*突]。口如匾擔。無問精粗。不知",
    "X80n1565_016:0339a09": "鹹淡。與麼住持。百千過犯。諸禪德。還有為山僧懺悔",
    "X80n1565_016:0339a10": "底麼。良久曰。氣急殺人。卓拄杖。下座。",
    "X80n1565_016:0339a11": "廣因要禪師法嗣",
    "X80n1565_016:0339a12": "福州妙峯如璨禪師上堂。今朝是如來降生之節。天",
    "X80n1565_016:0339a13": "下緇流。莫不以香湯灌沐。共報洪恩。為甚麼教中却",
    "X80n1565_016:0339a14": "道。如來者無所從來。既是無所從來。不知降生底是",
    "X80n1565_016:0339a15": "誰。試請道看。若道得。其恩自報。若道不得。明年四月",
    "X80n1565_016:0339a16": "八。還是驀頭澆。",
    "X80n1565_016:0339a17": "雲居元禪師法嗣",
    "X80n1565_016:0339a18": "臨安府百丈慶善院淨悟禪師僧問。如何是佛。師曰。",
    "X80n1565_016:0339a19": "問誰。曰。特問和尚。師曰。鷂子過新羅。上堂。說則搖唇。",
    "X80n1565_016:0339a20": "行則動脚。直饒不說不行時。錯。錯。拍禪牀下座。",
    "X80n1565_016:0339a21": "常州善權慧泰禪師上堂。諸佛出世。廣演三乘。達磨",
    "X80n1565_016:0339a22": "西來。密傳大事。上根之者。言下頓超。中下之流。須當",
    "X80n1565_016:0339a23": "漸次。發明心地。或一言唱道。或三句敷揚。或善巧應",
    "X80n1565_016:0339a24": "機。遂成多義。撮其樞要。總是空花。一句窮源。沉埋祖",
    "X80n1565_016:0339b01": "道。敢問諸人。作麼生是依時及節底句。良久曰。微雲",
    "X80n1565_016:0339b02": "淡河漢。疎雨滴梧桐。參。",
    "X80n1565_016:0339b03": "饒州崇福德基禪師上堂。若於這裏會得。便能入一",
    "X80n1565_016:0339b04": "佛國。坐一道場。水鳥樹林。共談斯要。樓臺殿閣。同演",
    "X80n1565_016:0339b05": "真乘。續千聖不盡之燈。照八面無私之燄。所以道。在",
    "X80n1565_016:0339b06": "天同天。在人同人。還有知音者麼。良久曰。水底金烏",
    "X80n1565_016:0339b07": "天上日。眼中瞳子面前人。",
    "X80n1565_016:0339b08": "婺州寶林懷吉真覺禪師上堂。善慧遺風五百年。雲",
    "X80n1565_016:0339b09": "黃山色祇依然。而今祖令重行也。一句流通徧大千。",
    "X80n1565_016:0339b10": "大眾且道。是甚麼句。莫是函葢乾坤．截斷眾流．隨波",
    "X80n1565_016:0339b11": "逐浪底麼。吽。有甚交涉。自從有佛祖已來。未曾動著。",
    "X80n1565_016:0339b12": "今日不可漏泄真機去也。顧視大眾曰。若到諸方。不",
    "X80n1565_016:0339b13": "得錯舉。",
    "X80n1565_016:0339b14": "洪州資福宗誘禪師上堂。龍泉今日與諸人說些葛",
    "X80n1565_016:0339b15": "藤。良久曰。枝蔓上更生枝蔓。",
    "X80n1565_016:0339b16": "智海逸禪師法嗣",
    "X80n1565_016:0339b17": "瑞州黃檗志因禪師僧問。如何是得力句。師曰。脚。曰。",
    "X80n1565_016:0339b18": "學人不會。師曰。一步進一步。上堂。四十九年說。恩潤",
    "X80n1565_016:0339b19": "禽魚。十萬途程來。警悟人天。這二老漢。各人好與三",
    "X80n1565_016:0339b20": "十棒。何故。一箇說長說短。一箇胡言漢語。雖然如是。",
    "X80n1565_016:0339b21": "且放過一著。",
    "X80n1565_016:0339b22": "福州大中德隆海印禪師上堂。法無異法。道無別道。",
    "X80n1565_016:0339b23": "時時逢見釋迦。處處撞著達磨。放步即交肩。開口即",
    "X80n1565_016:0339b24": "齩破。不齩破。大小大。上堂。夫欲智拔。先須定動。卓拄",
    "X80n1565_016:0339c01": "杖曰。唵囌嚧．[口*悉]唎娑婆訶。歸堂喫茶。上堂。觸境無滯",
    "X80n1565_016:0339c02": "底。為甚麼擡頭不起。田地穩密底。為甚麼下脚不得。",
    "X80n1565_016:0339c03": "譬如天王賜與華屋。雖獲大宅。要因門入。乃曰。門聻。",
    "X80n1565_016:0339c04": "樊噲踏開真主出。巨靈擡手錦鱗噴。參。上堂。平旦寅",
    "X80n1565_016:0339c05": "曉何人。處處彌陀佛。家家觀世音。月裏麒麟看北斗。",
    "X80n1565_016:0339c06": "向陽椑子一邊青。",
    "X80n1565_016:0339c07": "簽判劉經臣居士字興朝。少以逸才登仕版。於佛法",
    "X80n1565_016:0339c08": "未之信。年三十二。會東林照覺總禪師與語。啟廸之。",
    "X80n1565_016:0339c09": "乃敬服。因醉心祖道。既而抵京師。謁慧林冲禪師。於",
    "X80n1565_016:0339c10": "僧問雪竇。如何是諸佛本源。答曰。千峯寒色。語下有",
    "X80n1565_016:0339c11": "省。歲餘官雒幕。就參韶山杲禪師。將去任。辭韶山。山",
    "X80n1565_016:0339c12": "囑曰。公如此用心。何愁不悟。爾後或有非常境界。無",
    "X80n1565_016:0339c13": "量歡喜。宜急收拾。若收拾得去。便成法器。若收拾不",
    "X80n1565_016:0339c14": "得。則有不寧之疾。成失心之患矣。未幾復至京師。趨",
    "X80n1565_016:0339c15": "智海依正覺逸禪師。請問因緣。海曰。古人道。平常心",
    "X80n1565_016:0339c16": "是道。你十二時中放光動地。不自覺知。向外馳求。轉",
    "X80n1565_016:0339c17": "疎轉遠。公益疑不解。一夕入室。海舉傳燈所載香至",
    "X80n1565_016:0339c18": "國王問波羅提尊者何者是佛。尊者曰見性是佛之",
    "X80n1565_016:0339c19": "語問之。公不能對。疑甚。遂歸就寢。熟睡至五鼓。覺來",
    "X80n1565_016:0339c20": "方追念間。見種種異相。表裏通徹。六根震動。天地回",
    "X80n1565_016:0339c21": "旋。如雲開月現。喜不自勝。忽憶韶山臨別所囑之言。",
    "X80n1565_016:0339c22": "姑抑之。逗明趨智海。悉以所得告。海為證據。且曰。更",
    "X80n1565_016:0339c23": "須用得始得。公曰。莫要踐履否。海厲聲曰。這箇是甚",
    "X80n1565_016:0339c24": "麼事。却說踐履。公默契。乃作發明心地頌八首。及著",
    "X80n1565_016:0340a01": "明道諭儒篇以警世。詞曰。明道在乎見性。余之所悟",
    "X80n1565_016:0340a02": "者。見性而已。孟子曰。口之於味也。目之於色也。耳之",
    "X80n1565_016:0340a03": "於聲也。鼻之於臭也。四肢之於安佚也。性也。楊子曰。",
    "X80n1565_016:0340a04": "視聽言貌思。性所有也。有見於此。則能明乎道矣。當",
    "X80n1565_016:0340a05": "知道不遠人。人之於道。猶魚之於水。未甞須臾離也。",
    "X80n1565_016:0340a06": "唯其迷己逐物。故終身由之而不知。佛曰大覺。儒曰",
    "X80n1565_016:0340a07": "先覺。葢覺此耳。昔人有言曰。今古應無墜。分明在目",
    "X80n1565_016:0340a08": "前。又曰。大道祇在目前。要且目前難睹。欲識大道真",
    "X80n1565_016:0340a09": "體。不離聲色言語。又曰。夜夜抱佛眠。朝朝還共起。起",
    "X80n1565_016:0340a10": "倒鎮相隨。語默同居止。欲識佛去處。祇這語聲是。此",
    "X80n1565_016:0340a11": "佛者之語道為最親者。立則見其參於前也。在輿則",
    "X80n1565_016:0340a12": "見其倚於衡也。瞻之在前也。忽焉在後也。取之左右",
    "X80n1565_016:0340a13": "逢其原也。此儒者之語道最邇者。奈何此道唯可心",
    "X80n1565_016:0340a14": "傳。不立文字。故世尊拈花而妙心傳於迦葉。達磨面",
    "X80n1565_016:0340a15": "壁而宗旨付於神光。六葉既敷。千花競秀。分宗列派。",
    "X80n1565_016:0340a16": "各有門庭。故或瞬目揚眉。擎拳舉指。或行棒行喝。竪",
    "X80n1565_016:0340a17": "拂拈槌。或持叉張弓。輥毬舞笏。或拽石般土。打鼓吹",
    "X80n1565_016:0340a18": "毛。或一默一言。一吁一笑。乃至種種方便。皆是親切",
    "X80n1565_016:0340a19": "為人。然祇為太親。故人多罔措。瞥然見者。不隔絲毫。",
    "X80n1565_016:0340a20": "其或沉吟。迢迢萬里。欲明道者。宜無忽焉。祖祖相傳。",
    "X80n1565_016:0340a21": "至今不絕。真得吾儒所謂忿而不發。開而弗違者矣。",
    "X80n1565_016:0340a22": "余之有得。實在此門。反思吾儒。自有其道。良哉孔子",
    "X80n1565_016:0340a23": "之言。默而識之。一以貫之。故目擊而道存。指掌而意",
    "X80n1565_016:0340a24": "喻。凡若此者。皆合宗門之妙旨。得教外之真機。然而",
    "X80n1565_016:0340b01": "孔子之道。傳之子思。子思傳之孟子。孟子既沒。不得",
    "X80n1565_016:0340b02": "其傳。而所以傳於世者。特文字耳。故余之學。必求自",
    "X80n1565_016:0340b03": "得而後已。幸余一夕開悟。凡目之所見。耳之所聞。心",
    "X80n1565_016:0340b04": "之所思。口之所談。手足之所運動。無非妙者。得之既",
    "X80n1565_016:0340b05": "久。日益見前。每以與人。人不能受。然後知其妙道果",
    "X80n1565_016:0340b06": "不可以文字傳也。嗚呼。是道也。有其人則傳。無其人",
    "X80n1565_016:0340b07": "則絕。余既得之矣。誰其似之乎。終余之身而有其人",
    "X80n1565_016:0340b08": "邪。無其人邪。所不可得而知也。故為記頌歌語。以流",
    "X80n1565_016:0340b09": "播其事。而又著此篇。以諭吾徒云。",
    "X80n1565_016:0340b10": "青原下十二世",
    "X80n1565_016:0340b11": "蔣山泉禪師法嗣",
    "X80n1565_016:0340b12": "清獻公趙抃居士字悅道。年四十餘。擯去聲色。系心",
    "X80n1565_016:0340b13": "宗教。會佛慧來居衢之南禪。公日親之。慧未甞容措",
    "X80n1565_016:0340b14": "一詞。後典青州。政事之餘。多宴坐。忽大雷震驚。即契",
    "X80n1565_016:0340b15": "悟作偈曰。默坐公堂虗隱几。心源不動湛如水。一聲",
    "X80n1565_016:0340b16": "霹靂頂門開。喚起從前自家底。慧聞笑曰。趙悅道撞",
    "X80n1565_016:0340b17": "彩耳。富鄭公初於宗門。未有所趣。公勉之書曰。伏惟",
    "X80n1565_016:0340b18": "執事。富貴如是之極。道德如是之盛。福壽康寧如是",
    "X80n1565_016:0340b19": "之備。退休閑逸如是之高。其所未甚留意者。如來一",
    "X80n1565_016:0340b20": "大事因緣而已。能專誠求所證悟。則他日為門下賀",
    "X80n1565_016:0340b21": "也。公年七十有二。以太子少保致仕而歸。親舊里民。",
    "X80n1565_016:0340b22": "遇之如故。作高齋以自適。題偈見意曰。腰佩黃金已",
    "X80n1565_016:0340b23": "退藏。箇中消息也尋常。世人欲識高齋老。祇是柯村",
    "X80n1565_016:0340b24": "趙四郎。復曰。切忌錯認。臨薨遺佛慧書曰。非師平日",
    "X80n1565_016:0340c01": "警誨。至此必不得力矣。慧悼以偈曰。仕也邦為瑞。歸",
    "X80n1565_016:0340c02": "歟世作程。人間金粟去。天上玉樓成。慧劒無纖缺。冰",
    "X80n1565_016:0340c03": "壺徹底清。春風瀫水路。孤月照雲明。",
    "X80n1565_016:0340c04": "慧林本禪師法嗣",
    "X80n1565_016:0340c05": "東京法雲善本大通禪師族董氏。漢仲舒之裔也。大",
    "X80n1565_016:0340c06": "父琪。父溫。皆官于潁。遂為潁人。母無子。禱白衣大士。",
    "X80n1565_016:0340c07": "乃得師。及長。博極羣書。然清修無仕宦意。嘉祐八年。",
    "X80n1565_016:0340c08": "與弟善思往京師地藏院。選經得度。習毗尼。東遊至",
    "X80n1565_016:0340c09": "姑蘇。禮圓照於瑞光。照特顧之。於是契旨。經五稔。益",
    "X80n1565_016:0340c10": "躋微奧。照令依圓通秀。師去又盡其要。元豐七年。渡",
    "X80n1565_016:0340c11": "淮。留太守巖。久之出住雙林。遷淨慈。尋被旨徙法雲。",
    "X80n1565_016:0340c12": "僧問。寶塔元無縫。如何指示人。師曰。煙霞生背面。星",
    "X80n1565_016:0340c13": "月遶簷楹。曰。如何是塔中人。師曰。竟日不知清世事。",
    "X80n1565_016:0340c14": "長年占斷白雲鄉。曰。向上更有事也無。師曰。太無厭",
    "X80n1565_016:0340c15": "生。問。若論此事。譬如兩家著碁。學人上來。請師一著。",
    "X80n1565_016:0340c16": "師曰。早見輸了也。僧曰。錯。師曰。是。僧曰。進前無路也。",
    "X80n1565_016:0340c17": "師卓拄杖一下。曰。爭奈這箇何。僧曰。祇如黑白未分",
    "X80n1565_016:0340c18": "時。又作麼生。師曰。且饒一著。問。百尺竿頭。如何進步。",
    "X80n1565_016:0340c19": "師曰。險。曰。便恁麼去又作麼生。師曰。百雜碎。問。九夏",
    "X80n1565_016:0340c20": "賞勞即不問。從今向去事如何。師曰。光剃頭。淨洗鉢。",
    "X80n1565_016:0340c21": "曰。謝師指示。師曰。滴水難消。上堂。上不見天。下不見",
    "X80n1565_016:0340c22": "地。畐塞虗空。無處回避。為君明破即不中。且向南山",
    "X80n1565_016:0340c23": "看鼈鼻。擲拄杖下座。",
    "X80n1565_016:0340c24": "鎮江府金山善寧法印禪師僧問。天皇也恁麼道。龍",
    "X80n1565_016:0341a01": "潭也恁麼道。未審和尚作麼生道。師曰。手握白玉鞭。",
    "X80n1565_016:0341a02": "驪珠盡擊碎。曰。退身有分。師曰。知過必改。上堂。顧視",
    "X80n1565_016:0341a03": "大眾曰。古人道。在眼曰見。在耳曰聞。在鼻嗅香。在舌",
    "X80n1565_016:0341a04": "談論。在身覺觸。在意攀緣。雖然如是。祇見錐頭利。不",
    "X80n1565_016:0341a05": "見鑿頭方。若是金山即不然。有眼覰不見。有耳聽不",
    "X80n1565_016:0341a06": "聞。有鼻不知香。有舌不談論。有身不覺觸。有意絕攀",
    "X80n1565_016:0341a07": "緣。一念相應。六根解脫。敢問諸禪德。且道與前來是",
    "X80n1565_016:0341a08": "同是別。莫有具眼底衲僧。出來通箇消息。若無。復為",
    "X80n1565_016:0341a09": "諸人重重注破。放開則私通車馬。揑聚則毫末不存。",
    "X80n1565_016:0341a10": "若是鮑戰作家。一任是非貶剝。",
    "X80n1565_016:0341a11": "壽州資壽院圓澄巖禪師僧問。大藏經中還有奇特",
    "X80n1565_016:0341a12": "事也無。師曰。祇恐汝不信。曰。如何即是。師曰。黑底是",
    "X80n1565_016:0341a13": "墨。黃底是紙。曰。謝師答話。師曰。領取鉤頭意。莫認定",
    "X80n1565_016:0341a14": "盤星。上堂。雲生谷口。月滿長川。樵父斫深雲。漁翁釣",
    "X80n1565_016:0341a15": "沙島。到這裏。便是吳道子張僧繇。無你下手處。良久",
    "X80n1565_016:0341a16": "曰。歸堂問取聖僧。參。上堂。乾坤肅靜。海晏河清。風不",
    "X80n1565_016:0341a17": "鳴條。雨不破塊。春生夏長。秋收冬藏。這箇是世間法。",
    "X80n1565_016:0341a18": "作麼生是佛法。良久曰。欲得不招無間業。莫謗如來",
    "X80n1565_016:0341a19": "正法輪。",
    "X80n1565_016:0341a20": "秀州本覺寺守一法真禪師江陰沈氏子。僧問。如何",
    "X80n1565_016:0341a21": "是句中玄。師曰。崑崙騎象藕絲牽。曰。如何是體中玄。",
    "X80n1565_016:0341a22": "師曰。影浸寒潭月在天。曰。如何是玄中玄。師曰。長連",
    "X80n1565_016:0341a23": "牀上帶刀眠。曰。向上還有事也無。師曰。放下著。上堂。",
    "X80n1565_016:0341a24": "舉拂子曰。三世諸佛。六代祖師。總在這裏。還見麼。見",
    "X80n1565_016:0341b01": "汝不相當。又為說法云。無二無二分。無別無斷故。還",
    "X80n1565_016:0341b02": "聞麼。汝又不惺惺。一時却往上方香積世界去也。[打丁+慼]",
    "X80n1565_016:0341b03": "拂子曰。退後退後。突著你眼睛。上堂。折半列三。人人",
    "X80n1565_016:0341b04": "道得。去一拈七。亦要商量。正當今日。雲門道底不要",
    "X80n1565_016:0341b05": "別。作麼生露得箇消息。良久曰。日月易流。",
    "X80n1565_016:0341b06": "舒州投子修顒證悟禪師僧問。是法平等。無有高下。",
    "X80n1565_016:0341b07": "為甚麼趙州三等接人。師曰。入水見長人。曰。爭奈學",
    "X80n1565_016:0341b08": "人未會。師曰。喚不回頭爭奈何。上堂。楞伽峯頂。誰能",
    "X80n1565_016:0341b09": "措足。少室巖前。水泄不通。正當恁麼時。黃頭老子張",
    "X80n1565_016:0341b10": "得口。碧眼胡僧開得眼。雖然如是。事無一向。先聖幸",
    "X80n1565_016:0341b11": "有第二義門。足可共諸人東說西說。所以道春生夏",
    "X80n1565_016:0341b12": "長。秋落冬枯。四時遷改。輪轉長途。愚者心生彼此。達",
    "X80n1565_016:0341b13": "者一味無殊。良久曰。陝府鐵牛吞大像。嘉州佛向藕",
    "X80n1565_016:0341b14": "[糸*系]藏。上堂。巍巍少室。永鎮群峰。有時雲中捧出。有時",
    "X80n1565_016:0341b15": "霧罩無蹤。有時突在目前。有口道不得。被人喚作壁",
    "X80n1565_016:0341b16": "觀胡僧。諸仁者作麼生免得此過。休。休。不如且持課。",
    "X80n1565_016:0341b17": "良久曰。一元和。二佛陀。三釋迦。自餘是甚椀躂丘。參。",
    "X80n1565_016:0341b18": "福州地藏守恩禪師本州丘氏子。僧問。如何是佛。師",
    "X80n1565_016:0341b19": "曰。晝眠無益。曰。意旨如何。師曰。早起甚長。問。如何是",
    "X80n1565_016:0341b20": "西來祖意。師曰。風吹滿面塵。上堂。竪起拳曰。或時為",
    "X80n1565_016:0341b21": "拳。復開曰。或時為掌。若遇衲僧有功者賞。遂放下曰。",
    "X80n1565_016:0341b22": "直是土曠人稀。相逢者少。上堂。雨後鳩鳴。山前麥熟。",
    "X80n1565_016:0341b23": "何處牧童兒。騎牛笑相逐。更把短笛橫吹。風前一曲",
    "X80n1565_016:0341b24": "兩曲。參。上堂。山僧今日略通一線。不用狐疑。麥中有",
    "X80n1565_016:0341c01": "麵。上堂。拈拄杖擊禪牀一下。曰。有智若聞。則能信解。",
    "X80n1565_016:0341c02": "無智疑悔。則為永失。三十年後。不得道山僧今日上",
    "X80n1565_016:0341c03": "堂。祇念法華經。參。上堂。衲僧現前三昧。釋迦老子不",
    "X80n1565_016:0341c04": "會。住世四十九年。說得天花亂墜。爭似飢餐渴飲。展",
    "X80n1565_016:0341c05": "脚堂中打睡。上堂。諸人知處。山僧盡知。山僧知處。諸",
    "X80n1565_016:0341c06": "人不知。今日不免布施諸人。良久曰。頭上是天。脚下",
    "X80n1565_016:0341c07": "是地。參。",
    "X80n1565_016:0341c08": "衢州靈曜寺辯(音辯)良佛慈禪師饒州吳氏子。清獻趙",
    "X80n1565_016:0341c09": "公命開法於越州福果．衢州超化．海會．靈曜四剎。僧",
    "X80n1565_016:0341c10": "問。三變禪林。四回出世。於和尚分上。成得甚麼邊事。",
    "X80n1565_016:0341c11": "師曰。鉢盂口向天。曰。三十年來關棙子。而今流落五",
    "X80n1565_016:0341c12": "湖傳。師曰。那箇是山僧關棙子。曰。一言超影象。不墜",
    "X80n1565_016:0341c13": "古人風。師曰。惜取眉毛。上堂。不知時分之延促。不知",
    "X80n1565_016:0341c14": "日月之大小。灰頭土面。且與麼過。山僧每遇月朔。特",
    "X80n1565_016:0341c15": "地鬬釘家風。抑揚問答。一場笑具。雖然如是。因風撒",
    "X80n1565_016:0341c16": "土。借水獻花。有箇葛藤露布。與諸人共相解摘看。驀",
    "X80n1565_016:0341c17": "拈拄杖擊香臺。曰。參堂去。",
    "X80n1565_016:0341c18": "明州香山延泳正覺禪師上堂。心隨境現。境逐心生。",
    "X80n1565_016:0341c19": "心境兩忘。是箇甚麼。拈起拄杖曰。且道這箇甚處得",
    "X80n1565_016:0341c20": "來。若道是拄杖。瞎却汝眼。若道不是拄杖。眼在甚麼",
    "X80n1565_016:0341c21": "處。是與不是。一時拈却。且騎拄杖出三門去也。遂曳",
    "X80n1565_016:0341c22": "杖下座。",
    "X80n1565_016:0341c23": "安吉州道場慧印禪師上堂。韶石渡頭。舟橫野水。汾",
    "X80n1565_016:0341c24": "陽浪裏。棹撥孤煙。雲月無私。谿山豈異。一言合轍。千",
    "X80n1565_016:0342a01": "里同風。敢問諸人。作麼生是同風底句。良久曰。八千",
    "X80n1565_016:0342a02": "子弟今何在。萬里山河屬帝家。",
    "X80n1565_016:0342a03": "臨安府西湖妙慧文義禪師上堂。會麼。已被熱謾了",
    "X80n1565_016:0342a04": "也。今早起來。無言可說。下牀著鞋。後架洗面。堂內展",
    "X80n1565_016:0342a05": "鉢喫粥。粥後打睡。睡起喫茶。見客相喚。齋時喫飯。日",
    "X80n1565_016:0342a06": "日相似。有甚麼過。然雖如是。更有一般令我笑。金剛",
    "X80n1565_016:0342a07": "倒地一堆泥。拍禪牀。下座。",
    "X80n1565_016:0342a08": "處州靈泉山宗一禪師上堂。美玉藏頑石。蓮華出淤",
    "X80n1565_016:0342a09": "泥。須知煩惱處。悟得即菩提。咄。",
    "X80n1565_016:0342a10": "泗州普照寺處輝真寂禪師滁州趙氏子。開堂日。僧",
    "X80n1565_016:0342a11": "問。世尊出世。地湧金蓮。和尚出世。有何祥瑞。師曰。掃",
    "X80n1565_016:0342a12": "却門前雪。",
    "X80n1565_016:0342a13": "常州南禪寧禪師僧問。廬陵米價作麼生詶。師曰。欵",
    "X80n1565_016:0342a14": "出囚口。",
    "X80n1565_016:0342a15": "越州石佛曉通禪師上堂。冷似秋潭月。無心合太虗。",
    "X80n1565_016:0342a16": "山高流水急。何處駐游魚。僧問。如何是頓教。師曰。月",
    "X80n1565_016:0342a17": "落寒潭。曰。如何是漸教。師曰。雲生碧漢。曰。不漸不頓",
    "X80n1565_016:0342a18": "時如何。師曰。八十老婆不言嫁。",
    "X80n1565_016:0342a19": "法雲秀禪師法嗣",
    "X80n1565_016:0342a20": "東京法雲惟白佛國禪師上堂。離婁有意。白浪徒以",
    "X80n1565_016:0342a21": "滔天。罔象無心。明珠忽然在掌。以手打一圓相。召大",
    "X80n1565_016:0342a22": "眾曰。還見麼。良久曰。看即有分。上堂。拈拄杖示眾曰。",
    "X80n1565_016:0342a23": "山僧住持七十餘日。未曾拈動這箇。而今不免現些",
    "X80n1565_016:0342a24": "小神通。供養諸人。遂卓拄杖。下座。上堂。過去已過去。",
    "X80n1565_016:0342b01": "未來且莫算。正當現在事。今朝正月半。明月正團圓。",
    "X80n1565_016:0342b02": "打鼓普請看。大眾看即不無。畢竟喚甚麼作月。休於",
    "X80n1565_016:0342b03": "天上覓。莫向水中尋。師有續燈錄三十卷。入藏。",
    "X80n1565_016:0342b04": "建康府保寧子英禪師錢塘人也。上堂。拈拄杖曰。日",
    "X80n1565_016:0342b05": "月不能竝明。河海不能競深。須彌不能同高。乾坤不",
    "X80n1565_016:0342b06": "能同固。聖凡智慧不及。且道這箇有甚麼長處。良久",
    "X80n1565_016:0342b07": "曰。節目分明。生來條直。冰雪敲開片片分。白雲點破",
    "X80n1565_016:0342b08": "承伊力。擊禪牀。下座。",
    "X80n1565_016:0342b09": "溫州僊巖景純禪師僧問。德山棒。臨濟喝。和尚如何",
    "X80n1565_016:0342b10": "作用。師曰。老僧今日困。僧便喝。師曰。却是你惺惺。",
    "X80n1565_016:0342b11": "寧國府廣教守訥禪師(圓照上足。時稱訥叔)僧問。如何是古今",
    "X80n1565_016:0342b12": "常存底句。師曰。鐵牛橫海岸。曰。如何是衲僧正眼。師",
    "X80n1565_016:0342b13": "曰。針劄不入。",
    "X80n1565_016:0342b14": "興元府慈濟聰禪師僧問。如何是道。師曰。此去長安",
    "X80n1565_016:0342b15": "三十七程。曰。如何是道中人。師曰。撞頭磕額。問。不是",
    "X80n1565_016:0342b16": "風動。不是幡動。未審是甚麼動。師曰。低聲。低聲。問。如",
    "X80n1565_016:0342b17": "何是隨色摩尼珠。師曰。青青翠竹。鬱鬱黃花。曰。如何",
    "X80n1565_016:0342b18": "是正色。師曰。退後。退後。問。釋迦已滅。彌勒未生。未審",
    "X80n1565_016:0342b19": "誰為導首。師曰。鐵牛也須汙出。曰。莫便是為人處也",
    "X80n1565_016:0342b20": "無。師曰。細看前話。問。如何是超佛越祖之談。師曰。陝",
    "X80n1565_016:0342b21": "府鐵牛。上堂。三乘教典。不是真詮。直指本心。未為極",
    "X80n1565_016:0342b22": "則。若是通心上士。脫灑高流。出來相見。乃顧視大眾",
    "X80n1565_016:0342b23": "曰。休。上堂。終日孜孜相為。恰似牽牛上壁。大眾。何故",
    "X80n1565_016:0342b24": "如此貪生逐日區區去。喚不回頭爭奈何。上堂。一即",
    "X80n1565_016:0342c01": "一。二即二。把定要津。何處出氣。拈拄杖曰。彼自無瘡。",
    "X80n1565_016:0342c02": "勿傷之也。卓一下。下座。",
    "X80n1565_016:0342c03": "安州白兆山通慧珪禪師上堂。幸逢嘉會。須采異聞。",
    "X80n1565_016:0342c04": "既遇寶山。莫令空手。不可他時後日。門扇後．壁角頭。",
    "X80n1565_016:0342c05": "自說大話也。窮天地。亘古今。即是當人一箇自性。於",
    "X80n1565_016:0342c06": "是中間。更無他物。諸人每日行時行著。臥時臥著。坐",
    "X80n1565_016:0342c07": "時坐著。祇對語言時滿口道著。以至揚眉瞬目。嗔喜",
    "X80n1565_016:0342c08": "愛憎。寂默游戲。未始間斷。因甚麼不肯承當。自家歇",
    "X80n1565_016:0342c09": "去。良由無量劫來。愛欲情重。生死路長。背覺合塵。自",
    "X80n1565_016:0342c10": "生疑惑。譬如空中飛鳥。不知空是家鄉。水裏游魚。忘",
    "X80n1565_016:0342c11": "却水為性命。何得自抑。却問傍人。大似捧飯稱飢。臨",
    "X80n1565_016:0342c12": "河呌渴。諸人要得休去麼。各請立地定著精神。一念",
    "X80n1565_016:0342c13": "回光。豁然自照。何異空中紅日。獨運無私。盤裏明珠。",
    "X80n1565_016:0342c14": "不撥自轉。然雖如是。祇為初機。向上機關。未曾踏著。",
    "X80n1565_016:0342c15": "且道作麼生是向上機關。良久曰。仰面看天不見天。",
    "X80n1565_016:0342c16": "廬州長安淨名法因禪師上堂。天上月圓。人間月半。",
    "X80n1565_016:0342c17": "七八是數。事却難算。隱顯不辨即且置。黑白未分一",
    "X80n1565_016:0342c18": "句作麼生道。良久曰。相逢秋色裏。共話月明中。上堂。",
    "X80n1565_016:0342c19": "祖師妙訣。別無可說。直饒釘觜鐵舌。未免弄巧成拙。",
    "X80n1565_016:0342c20": "淨名已把天機泄。",
    "X80n1565_016:0342c21": "浮槎山福嚴守初禪師僧問。如何是受用三昧。師曰。",
    "X80n1565_016:0342c22": "拈匙放筯。問。如何是正直一路。師曰。踏不著。曰。踏著",
    "X80n1565_016:0342c23": "後如何。師曰。四方八面。乃曰。若論此事。放行則曹谿",
    "X80n1565_016:0342c24": "路上月白風清。把定則少室峰前雲收霧卷。如斯語",
    "X80n1565_016:0343a01": "論。已涉多途。但由一念相應。方信不從人得。大眾且",
    "X80n1565_016:0343a02": "道。從甚麼處得。良久曰。水流元在海。月落不離天。上",
    "X80n1565_016:0343a03": "堂。即性之相。一亘晴空。即相之性。千波競起。若徹來",
    "X80n1565_016:0343a04": "源。清流無阻。所以舉一念而塵沙法門頓顯。拈一毫",
    "X80n1565_016:0343a05": "而無邊剎境齊彰。且道文殊普賢在甚麼處。下坡不",
    "X80n1565_016:0343a06": "走。快便難逢。便下座。",
    "X80n1565_016:0343a07": "鼎州德山仁繪禪師僧問。如何是不動尊。師曰。來千",
    "X80n1565_016:0343a08": "去萬。曰。恁麼則脚跟不點地也。師曰。却是汝會。上堂。",
    "X80n1565_016:0343a09": "至道無難。唯嫌揀擇。但莫憎愛。洞然明白。山僧即不",
    "X80n1565_016:0343a10": "然。至道最難。須是揀擇。若無憎愛。爭見明白。",
    "X80n1565_016:0343a11": "澧州聖壽香積用旻禪師上堂。木馬衝開千騎路。鐵",
    "X80n1565_016:0343a12": "牛透過萬重關。木馬鐵牛即今在甚麼處。良久曰。驚",
    "X80n1565_016:0343a13": "起暮天沙上鴈。海門斜去兩三行。",
    "X80n1565_016:0343a14": "瑞州瑞相子來禪師上堂。顧視眾曰。夫為宗匠。隨處",
    "X80n1565_016:0343a15": "提綱。應機問答。殺活臨時。心眼精明。那容妖怪。若也",
    "X80n1565_016:0343a16": "棒頭取證。喝下承當。埋沒宗風。恥他先作。轉身一路。",
    "X80n1565_016:0343a17": "不在遲疑。一息不來。還同死漢。大眾。直饒到這田地。",
    "X80n1565_016:0343a18": "猶是句語埋藏。未有逶脫一路。敢問諸人。作麼生是",
    "X80n1565_016:0343a19": "透脫一路。還有人道得麼。若無。山僧不免與諸人說",
    "X80n1565_016:0343a20": "破。良久曰。玉離荊岫寒光動。劒出豐城紫氣橫。",
    "X80n1565_016:0343a21": "廬州真空從一禪師上堂。心鏡明鑑無礙。遂拈起拄",
    "X80n1565_016:0343a22": "杖曰。喚這箇作拄杖。即是礙。不喚作拄杖。亦是礙。離",
    "X80n1565_016:0343a23": "此之外。畢竟如何。要會麼。礙不礙。誰為對。大地山河。",
    "X80n1565_016:0343a24": "廓然粉碎。",
    "X80n1565_016:0343b01": "襄州鳳凰山乾明廣禪師上堂。日頭東畔出。月向西",
    "X80n1565_016:0343b02": "邊沒。來去急如梭。催人成白骨。山僧有一法。堪為保",
    "X80n1565_016:0343b03": "命術。生死不相干。打破精魂窟。咄。咄。是何物。不是眾",
    "X80n1565_016:0343b04": "生。不是佛。參。",
    "X80n1565_016:0343b05": "慧林冲禪師法嗣",
    "X80n1565_016:0343b06": "東京永興華嚴寺智明佛慧禪師常州史氏子。上堂。",
    "X80n1565_016:0343b07": "若論此事。在天則列萬象而齊現。在地則運四時而",
    "X80n1565_016:0343b08": "發生。在人則出沒卷舒。六根互用。且道在山僧拄杖",
    "X80n1565_016:0343b09": "頭上。又作麼生。良久。卓一下曰。高也著。低也著。",
    "X80n1565_016:0343b10": "鎮州永泰智航禪師上堂。散為氣者。乃道之漓。適於",
    "X80n1565_016:0343b11": "變者。為法之弊。靈機不昧。亘古亘今。大用現前。何得",
    "X80n1565_016:0343b12": "何失。雖然如是。忽遇無孔鐵槌。作麼生話會。拈拄杖",
    "X80n1565_016:0343b13": "曰。穿過了也。上堂。龍騰碧漢。變化無方。鳳翥青霄。誰",
    "X80n1565_016:0343b14": "知蹤跡。可行則行。不出百千三昧。可止則止。寧忘萬",
    "X80n1565_016:0343b15": "象森羅。所以道取不得。舍不得。不可得中祇麼得。且",
    "X80n1565_016:0343b16": "道得箇甚麼。良久曰。莫妄想。",
    "X80n1565_016:0343b17": "江陰軍壽聖子邦圓覺禪師僧問。祖意教意拈放一",
    "X80n1565_016:0343b18": "邊。如何得速成佛去。師曰。有成終不是。是佛亦非真。",
    "X80n1565_016:0343b19": "僧擬議。師叱曰。話頭道甚麼。",
    "X80n1565_016:0343b20": "長蘆夫禪師法嗣",
    "X80n1565_016:0343b21": "明州雪竇道榮覺印禪師郡之陳氏子。僧問。寒山逢",
    "X80n1565_016:0343b22": "拾得時如何。師曰。揚眉飛閃電。曰。更有何事。師曰。開",
    "X80n1565_016:0343b23": "口放毫光。曰。如何是向上一路。師曰。七六八。",
    "X80n1565_016:0343b24": "真州長蘆宗賾慈覺禪師洛州孫氏子。僧問。達磨面",
    "X80n1565_016:0343c01": "壁。此理如何。師良久。僧禮拜。師曰。今日被這僧一問。",
    "X80n1565_016:0343c02": "直得口瘂。上堂。冬去寒食。一百單五。活人路上。死人",
    "X80n1565_016:0343c03": "無數。頭鑽荊棘林。將謂眾生苦。拜掃事如何。骨堆上",
    "X80n1565_016:0343c04": "添土。唯有出家人。不踏無生路。大眾且道。向甚麼處",
    "X80n1565_016:0343c05": "去。還會麼。南天台。北五臺。參。上堂。新羅別無妙訣。當",
    "X80n1565_016:0343c06": "言不避截舌。但能心口相應。一生受用不徹。且道如",
    "X80n1565_016:0343c07": "何是心口相應底句。良久曰。焦甎打著連底凍。參。問。",
    "X80n1565_016:0343c08": "六門未息時如何。師曰。鼻孔裏燒香。曰。學人不會。師",
    "X80n1565_016:0343c09": "曰。耳朵裡打鼓。問。如何是無功之功。師曰。泥牛不運",
    "X80n1565_016:0343c10": "步。天下沒荒田。曰。恁麼則功不浪施也。師曰。雖然廣",
    "X80n1565_016:0343c11": "大神通。未免遭他痛棒。上堂。金屑雖貴。落眼成翳。金",
    "X80n1565_016:0343c12": "屑既除。眼在甚麼處。若如此者。未出荊棘林中。棒頭",
    "X80n1565_016:0343c13": "取證。喝下承當。正在金峯窠裏。上堂。樓外紫金山色",
    "X80n1565_016:0343c14": "秀。門前甘露水聲寒。古槐陰下清風裏。試為諸人再",
    "X80n1565_016:0343c15": "指看。拈拄杖曰。還見麼。擊香卓曰。還聞麼。靠却拄杖",
    "X80n1565_016:0343c16": "曰。眼耳若通隨處足。水聲山色自悠悠。",
    "X80n1565_016:0343c17": "平江府慧日智覺廣燈禪師本郡梅氏子。上堂。良久",
    "X80n1565_016:0343c18": "曰。休休休。徒悠悠。釣竿長在手。魚冷不吞鉤。喝一喝。",
    "X80n1565_016:0343c19": "下座。",
    "X80n1565_016:0343c20": "佛日才禪師法嗣",
    "X80n1565_016:0343c21": "澧州夾山靈泉自齡禪師常州周氏子。僧問。金鷄啄",
    "X80n1565_016:0343c22": "破琉璃殻。玉兔挨開碧海門。此是人間光影。如何是",
    "X80n1565_016:0343c23": "祖師機。師曰。針劄不入。曰。祇如朕兆未生已前。作麼",
    "X80n1565_016:0343c24": "生道。師舉起拂子。僧曰。如何領會。師曰。斫額望扶桑。",
    "X80n1565_016:0344a01": "問。混沌未分時如何。師曰。春風[颱台+弗][颱台+弗]。曰。分後如何。師",
    "X80n1565_016:0344a02": "曰。春日遲遲。曰。向上更有事也無。師曰。一年三百六",
    "X80n1565_016:0344a03": "十日。上堂。良久顧大眾曰。月裏走金烏。誰云一物無。",
    "X80n1565_016:0344a04": "趙州東壁上。挂箇大葫蘆。參。上堂。良久打一圓相曰。",
    "X80n1565_016:0344a05": "大眾。五千餘卷詮不盡。三世諸佛讚不及。令人却憶",
    "X80n1565_016:0344a06": "賣油翁。狼忙走下繩牀立。參。上堂。便乃忘機守默。已",
    "X80n1565_016:0344a07": "被金粟占先。擬欲展演詞鋒。落在瞿曇之後。離此二",
    "X80n1565_016:0344a08": "途。作麼生是衲僧透脫一路。良久曰。好笑南泉提起",
    "X80n1565_016:0344a09": "處。刈茆鎌子曲彎彎。參。",
    "X80n1565_016:0344a10": "天鉢元禪師法嗣",
    "X80n1565_016:0344a11": "衛州元豐院清滿禪師滄州田氏子。僧問。如何是佛。",
    "X80n1565_016:0344a12": "師曰。天寒地冷。曰。如何是道。師曰。不道。曰。為甚麼不",
    "X80n1565_016:0344a13": "道。師曰。道是閑名字。上堂。無異思惟。諦聽諦聽。昨日",
    "X80n1565_016:0344a14": "寒。今日寒。抖擻精神著力看。著力看。看來看去轉顢",
    "X80n1565_016:0344a15": "頇。要得不顢頇。看。參。上堂。堪作梁底作梁。堪作柱底",
    "X80n1565_016:0344a16": "作柱靈利衲僧便知落處。驀拈拄杖曰。還知這箇堪",
    "X80n1565_016:0344a17": "作甚麼。打香臺一下。曰。莫道無用處。復打一下曰。參。",
    "X80n1565_016:0344a18": "上堂。看看。堂裏木師伯。被聖僧打一摑。走去見維那。",
    "X80n1565_016:0344a19": "被維那打兩摑。露柱呵呵笑。打著這師伯元豐路見",
    "X80n1565_016:0344a20": "不平。與你雪正。拈拄杖曰。來來。然是聖僧也須喫棒。",
    "X80n1565_016:0344a21": "擊香臺下座。歲旦上堂。憶昔山居絕糧。有頌舉似大",
    "X80n1565_016:0344a22": "眾。飢飡松栢葉。渴飲澗中泉。看罷青青竹。和衣自在",
    "X80n1565_016:0344a23": "眠。大眾。更有山懷為君說。今年年是去年年。上堂。此",
    "X80n1565_016:0344a24": "劒刃上事。須劒刃上漢始得。有般名利之徒。為人天",
    "X80n1565_016:0344b01": "師。懸羊頭賣狗肉。壞後進初機。滅先聖洪範。你等諸",
    "X80n1565_016:0344b02": "人聞恁麼事。豈不寒心。由是疑悞眾生。墮無間獄。苦",
    "X80n1565_016:0344b03": "哉。苦哉。取一期快意。受萬劫餘殃。有甚麼死急。來為",
    "X80n1565_016:0344b04": "釋子。喝曰。聵人徒側耳。便下座。上堂。喝一喝曰。不是",
    "X80n1565_016:0344b05": "道。不是禪。每逢三五夜。皓月十分圓。參。師凡見僧。乃",
    "X80n1565_016:0344b06": "曰。佛法世法。眼病空花。有僧曰。翳消花滅時如何。師",
    "X80n1565_016:0344b07": "曰。將謂汝靈利。",
    "X80n1565_016:0344b08": "青州定慧院法本禪師僧問。古人到這裏。為甚麼拱",
    "X80n1565_016:0344b09": "手歸降。師曰。理合如是。曰。畢竟如何。師曰。夜眠日走。",
    "X80n1565_016:0344b10": "西京善勝真悟禪師上堂。揚聲止響。不知聲是響根。",
    "X80n1565_016:0344b11": "弄影逃形。不知形為影本。以法問法。不知法本非法。",
    "X80n1565_016:0344b12": "以心傳心。不知心本無心。心本無心。知心如幻。了法",
    "X80n1565_016:0344b13": "非法。知法如夢。心法不實。莫謾追求。夢幻空花。何勞",
    "X80n1565_016:0344b14": "把捉。到這裏。三世諸佛．一大藏教．祖師言句．天下老",
    "X80n1565_016:0344b15": "和尚路布葛藤盡使不著。何故。太平本是將軍致。不",
    "X80n1565_016:0344b16": "許將軍見太平。",
    "X80n1565_016:0344b17": "瑞巖鴻禪師法嗣",
    "X80n1565_016:0344b18": "明州育王曇振真戒禪師上堂。今日布袋頭開。還有",
    "X80n1565_016:0344b19": "買賣者麼。時有僧出曰。有。師曰。不作貴。不作賤。作麼",
    "X80n1565_016:0344b20": "生酬價。僧無語。師曰。老僧失利。",
    "X80n1565_016:0344b21": "棲賢遷禪師法嗣",
    "X80n1565_016:0344b22": "舒州王屋山崇福燈禪師上堂。天不能葢。地不能載。",
    "X80n1565_016:0344b23": "一室無私。何處不在。大眾。直饒恁麼會去。也是鬼弄",
    "X80n1565_016:0344b24": "精魂。怎生說箇常在底道理。良久曰。金風昨夜起。徧",
    "X80n1565_016:0344c01": "地是黃花。",
    "X80n1565_016:0344c02": "淨眾言首座法嗣",
    "X80n1565_016:0344c03": "西京招提惟湛廣燈禪師嘉禾人也。僧問。如何是和",
    "X80n1565_016:0344c04": "尚家風。師曰。秋風黃葉亂。遠岫白雲歸。曰。專為流通",
    "X80n1565_016:0344c05": "也。師曰。即今作麼生舉。僧便喝。師便打。上堂。偏不偏。",
    "X80n1565_016:0344c06": "正不正。那事從來難比並。滿天風雨骨毛寒。何須更",
    "X80n1565_016:0344c07": "入那伽定。卓拄杖下座。上堂。六塵不惡。還同正覺。馬",
    "X80n1565_016:0344c08": "上誰家白面郎。穿花折柳垂巾角。夜來一醉明月樓。",
    "X80n1565_016:0344c09": "呼盧輪却黃金宅。臂鷹走犬歸不歸。娥眉皓齒嗔無",
    "X80n1565_016:0344c10": "力。此心能有幾人知。黃頭碧眼非相識。囉囉哩。拍手",
    "X80n1565_016:0344c11": "一下。下座。",
    "X80n1565_016:0344c12": "青原下十三世",
    "X80n1565_016:0344c13": "法雲本禪師法嗣",
    "X80n1565_016:0344c14": "臨安府淨慈楚明寶印禪師百粵張氏。上堂。祖師心",
    "X80n1565_016:0344c15": "印。非長非短。非方非圓。非內非外。亦非中間。且問大",
    "X80n1565_016:0344c16": "眾。決定是何形貌。拈拄杖曰。還見麼。古篆不成文。飛",
    "X80n1565_016:0344c17": "帛難同體。從本自分明。何須重特地。擊禪牀下座。上",
    "X80n1565_016:0344c18": "堂。出門見山水。入門見佛殿。靈光觸處通。諸人何不",
    "X80n1565_016:0344c19": "薦。若不薦。淨慈今日不著便。上堂。祖師道。吾本來茲",
    "X80n1565_016:0344c20": "土。傳法救迷情。一花開五葉。結果自然成。淨慈當時",
    "X80n1565_016:0344c21": "若見恁麼道。用黑漆拄杖子一棒打殺。埋向無陰陽",
    "X80n1565_016:0344c22": "地上。令他出氣不得。何故。尀耐他瞞我唐土人。眾中",
    "X80n1565_016:0344c23": "莫有為祖師出氣底麼。出來。和你一時埋却。上堂。若",
    "X80n1565_016:0344c24": "論此事。如散鋪寶貝。亂堆金玉。昧己者自甘窮困。有",
    "X80n1565_016:0345a01": "眼底信手拈來。所以道閻浮有大寶。見少得還稀。若",
    "X80n1565_016:0345a02": "人將獻我。成佛一餉時。乃拈拄杖曰。如今一時呈似。",
    "X80n1565_016:0345a03": "普請大眾高著眼。擲拄杖。下座。",
    "X80n1565_016:0345a04": "真州長蘆道和祖照禪師興化潘氏子。僧問。無遮聖",
    "X80n1565_016:0345a05": "會。還有不到者麼。師曰。有。曰。誰是不到者。師曰。金剛",
    "X80n1565_016:0345a06": "脚下鐵崑崙。問。不許夜行。投明須到。意旨如何。師曰。",
    "X80n1565_016:0345a07": "羊頭車子推明月。曰。便恁麼去時如何。師曰。鐵門路",
    "X80n1565_016:0345a08": "嶮。問。一槌兩當時如何。師曰。踏藕得魚歸。問。教外別",
    "X80n1565_016:0345a09": "傳。未審傳箇甚麼。師曰。鐵彈子。問。百城遊罷時如何。",
    "X80n1565_016:0345a10": "師曰。前頭更有趙州關。上堂。一二三四五六。碧眼胡",
    "X80n1565_016:0345a11": "僧數不足。泥牛入海過新羅。木馬追風到天竺。天竺",
    "X80n1565_016:0345a12": "茫茫何處尋。補陀巖上問觀音。普賢拍手呵呵笑。歸",
    "X80n1565_016:0345a13": "去來兮秋水深。",
    "X80n1565_016:0345a14": "福州雪峯思慧妙湛禪師錢塘俞氏子。僧問。古殿無",
    "X80n1565_016:0345a15": "燈時如何。師曰。東壁打西壁。曰。恁麼則撞著露柱也。",
    "X80n1565_016:0345a16": "師曰。未敢相許。上堂。一法若通。萬緣方透。拈拄杖曰。",
    "X80n1565_016:0345a17": "這裏悟了。提起拄杖。海上橫行。若到雲居山頭。為我",
    "X80n1565_016:0345a18": "傳語雪峯和尚。咄。上堂。布大教網。摝人天魚。護聖不",
    "X80n1565_016:0345a19": "似老胡。拖泥帶水。祇是見兔放鷹。遇獐發箭。乃高聲",
    "X80n1565_016:0345a20": "召眾曰。中。上堂。昔日藥山早晚不參。動經旬月。一日。",
    "X80n1565_016:0345a21": "大眾纔集。藥山便歸方丈。諸禪德。彼時佛法早自淡",
    "X80n1565_016:0345a22": "薄。論來猶較些子。如今每日鳴皷陞堂。忉忉怛怛地。",
    "X80n1565_016:0345a23": "問者口似紡車。答者舌如霹靂。總似今日。靈山慧命。",
    "X80n1565_016:0345a24": "殆若懸絲。少室家風。危如纍卵。又安得箇慨然有志。",
    "X80n1565_016:0345b01": "扶竪宗乘底衲子出來。喝散大眾。非唯耳邊靜辦。當",
    "X80n1565_016:0345b02": "使正法久住。豈不偉哉。如或棒上不成龍。山僧倒行",
    "X80n1565_016:0345b03": "此令。以拄杖一時趂散。上堂。眼睫橫亘十方。眉毛上",
    "X80n1565_016:0345b04": "透青天。下徹黃泉。且道鼻孔在甚麼處。良久曰。劄。上",
    "X80n1565_016:0345b05": "堂。妙高山頂。雲海茫茫。少室巖前。雪霜凜凜。齊腰獨",
    "X80n1565_016:0345b06": "立。徒自苦疲。七日不逢。一場懡[怡台+羅]。別峯相見。落在半",
    "X80n1565_016:0345b07": "途。隻履西歸。遠之遠矣。卓拄杖。下座。上堂。大道祇在",
    "X80n1565_016:0345b08": "目前。要且目前難睹。欲識大道真體。今朝三月十五。",
    "X80n1565_016:0345b09": "不勞久立。建炎改元。上堂。天地之大德曰生。聖人之",
    "X80n1565_016:0345b10": "大寶曰位。今上皇帝踐登寶位。萬國歸仁。草木禽魚。",
    "X80n1565_016:0345b11": "咸被其德。此猶是聖主應世邊事。王宮降誕已前一",
    "X80n1565_016:0345b12": "句。天下人摸索不著。上堂。一切法無差。雲門胡餅趙",
    "X80n1565_016:0345b13": "州茶。黃鶴樓中吹玉笛。江城五月落梅花。慚愧太原",
    "X80n1565_016:0345b14": "孚上座。五更聞鼓角。天曉弄琵琶。喝一喝。上堂。南詢",
    "X80n1565_016:0345b15": "諸友。踏破草鞋。絕學無為。坐消日月。凡情易脫。聖解",
    "X80n1565_016:0345b16": "難忘。但有纖毫。皆成滲漏。可中為道。似地擎山。應物",
    "X80n1565_016:0345b17": "現形。如驢覰井。縱無計較。途轍已成。若論相應。轉沒",
    "X80n1565_016:0345b18": "交涉。勉諸仁者。莫錯用心。各自歸堂。更求何事。",
    "X80n1565_016:0345b19": "婺州寶林果昌寶覺禪師安州時氏子。師與提刑楊",
    "X80n1565_016:0345b20": "次公入山同遊山次。楊拈起大士飯石。問。既是飯石。",
    "X80n1565_016:0345b21": "為甚麼齩不破。師曰。祇為太硬。楊曰。猶涉繁詞。師曰。",
    "X80n1565_016:0345b22": "未審提刑作麼生。楊曰。硬。師曰。也是第二月。楊為寫",
    "X80n1565_016:0345b23": "七佛殿額。乃問。七佛重出世時如何。師曰。一回相見",
    "X80n1565_016:0345b24": "一回新。上堂。一即一。二即二。齅著直是無香氣。驀拈",
    "X80n1565_016:0345c01": "拄杖卓一下。曰。識得山僧楖栗條。莫向南山尋鼈鼻。",
    "X80n1565_016:0345c02": "鄭州資福法明寶月禪師上堂。資福別無所補。五日",
    "X80n1565_016:0345c03": "一參擊鼓。何曾說妙談玄。祇是麤言直語。甘草自來",
    "X80n1565_016:0345c04": "甜。黃連依舊苦。忽若鼻孔遼天。逢人切忌錯舉。參。上",
    "X80n1565_016:0345c05": "堂。若論此事。譬如伐樹得根。灸病得穴。若也得根。豈",
    "X80n1565_016:0345c06": "在千枝徧斫。若也得穴。不假六分全燒。以拄杖卓一",
    "X80n1565_016:0345c07": "下。曰。這箇是根。那箇是穴。擲下拄杖曰。這箇是穴。又",
    "X80n1565_016:0345c08": "喚甚麼作根。咄。是何言歟。",
    "X80n1565_016:0345c09": "潭州雲峯志璿祖燈禪師南粵陳氏子。土堂。休去歇",
    "X80n1565_016:0345c10": "去。一念萬年去。寒灰枯木去。古廟香爐去。一條白練",
    "X80n1565_016:0345c11": "去。大眾。古人見處。如日暉空。不著二邊。豈墮陰界。堪",
    "X80n1565_016:0345c12": "嗟後代兒孫。多作一色邊會。山僧即不然。不休去。不",
    "X80n1565_016:0345c13": "歇去。業識茫茫去。七顛八倒去。十字街頭閙浩浩地。",
    "X80n1565_016:0345c14": "聲色裏坐臥去。三家村裏。盈衢塞路。荊棘裏游戲去。",
    "X80n1565_016:0345c15": "刀山劒樹。劈腹剜心。鑊湯爐炭。皮穿骨爛去。如斯舉",
    "X80n1565_016:0345c16": "唱。大似三歲孩兒輥繡毬。上堂。一切聲是佛聲。塗毒",
    "X80n1565_016:0345c17": "鼓透入耳朵裏。一切色是佛色。鐵蒺藜穿過眼睛中。",
    "X80n1565_016:0345c18": "好事不如無。便下座。上堂。盡乾坤大地。是箇熱鐵圓。",
    "X80n1565_016:0345c19": "汝等諸人向甚麼處下口。良久曰。吞不進。吐不出。上",
    "X80n1565_016:0345c20": "堂。瘦竹長松滴翠香。流風疏月度炎涼。不知誰住原",
    "X80n1565_016:0345c21": "西寺。每日鐘聲送夕陽。上堂。聲色頭上睡眠。虎狼羣",
    "X80n1565_016:0345c22": "裏安禪。荊棘林內翻身。雪刃叢中遊戲。竹影掃堦塵",
    "X80n1565_016:0345c23": "不動。月穿潭底水無痕。上堂。不是風動。不是幡動。衲",
    "X80n1565_016:0345c24": "僧失却鼻孔。是風動。是幡動。分明是箇漆桶。兩段不",
    "X80n1565_016:0346a01": "同。眼暗耳聾。澗水如藍碧。山花似火紅。上堂。僧問。如",
    "X80n1565_016:0346a02": "何是西來意。師曰。築著額頭磕著鼻。曰。意旨如何。師",
    "X80n1565_016:0346a03": "曰。驢駝馬載。曰。向上還有事也無。師曰。朝到西天。暮",
    "X80n1565_016:0346a04": "歸唐土。曰。謝師答話。師曰。大乘砑郎當。僧退。師乃曰。",
    "X80n1565_016:0346a05": "僧問西來意。築著額頭磕著鼻。意旨又如何。驢駝并",
    "X80n1565_016:0346a06": "馬載。朝到西天暮歸唐。大乘恰似砑郎當。何故。沒量",
    "X80n1565_016:0346a07": "大人。被語脉裏轉却。遂拊掌大笑。下座。僧問。丹霞燒",
    "X80n1565_016:0346a08": "木佛。院主為甚麼眉鬚墮落。師曰。一人傳虗。萬人傳",
    "X80n1565_016:0346a09": "實。曰。恁麼則不落也。師曰。兩重公案。曰。學人未曉。特",
    "X80n1565_016:0346a10": "伸請益。師曰。筠袁虔吉。頭上插筆。問。德山入門便棒。",
    "X80n1565_016:0346a11": "意旨如何。師曰。束杖理民。曰。臨濟入門便喝。又作麼",
    "X80n1565_016:0346a12": "生。師曰。不言而化。曰。未審和尚如何為人。師曰。一刀",
    "X80n1565_016:0346a13": "兩段。問。無縫鐵門。請師一啟。師曰。進前三步。曰。向上",
    "X80n1565_016:0346a14": "無關。請師一閉。師曰。退後一尋。曰。不開不閉。又作麼",
    "X80n1565_016:0346a15": "生。師曰。吽吽。便打。",
    "X80n1565_016:0346a16": "東京慧林常悟禪師僧問。若不傳法度眾生。舉世無",
    "X80n1565_016:0346a17": "由報恩者。未審傳箇甚麼法。師曰。開宗明義章第一。",
    "X80n1565_016:0346a18": "問。達磨未來時如何。師曰。省得草鞋錢。曰。來後如何。",
    "X80n1565_016:0346a19": "師曰。重疊關山路。",
    "X80n1565_016:0346a20": "安吉州道場有規禪師婺州姜氏子。上堂。拈拄杖曰。",
    "X80n1565_016:0346a21": "還見麼。窮諸玄辯。若一毫置於太虗。竭世樞機。似一",
    "X80n1565_016:0346a22": "滴投於巨壑。德山老人雖則焚其疏鈔。也是賊過後",
    "X80n1565_016:0346a23": "張弓。且道文彩未彰以前。又作麼生理論。三千劒客",
    "X80n1565_016:0346a24": "今何在。獨許莊周致太平。上堂。種田博飯。地藏家風。",
    "X80n1565_016:0346b01": "客來喫茶。趙州禮度。且道護聖門下。別有甚麼長處。",
    "X80n1565_016:0346b02": "良久曰。尋常不放山泉出。屋底清池冷照人。化士出",
    "X80n1565_016:0346b03": "問。促裝已辦。乞師一言。師曰。好看前路事。莫比在家",
    "X80n1565_016:0346b04": "時。曰。恁麼則三家村裏。十字街頭。等箇人去也。師曰。",
    "X80n1565_016:0346b05": "照顧打失布袋。",
    "X80n1565_016:0346b06": "越州延慶可復禪師上堂。胡來胡現。漢來漢現。忽然",
    "X80n1565_016:0346b07": "胡漢俱來時。如何祗準。良久曰。落霞與孤鶩齊飛。秋",
    "X80n1565_016:0346b08": "水共長天一色。參。上堂。驀拈拄杖橫按膝上。曰。苦痛",
    "X80n1565_016:0346b09": "深。苦痛深。碧潭千萬丈。那箇是知音。卓一下。下座。",
    "X80n1565_016:0346b10": "安吉州道場慧顏禪師上堂。世尊按指。海印發光。拈",
    "X80n1565_016:0346b11": "拄杖曰。莫妄想。便下座。",
    "X80n1565_016:0346b12": "溫州雙峰普寂宗達佛海禪師僧問。如何是永嘉境。",
    "X80n1565_016:0346b13": "師曰。華葢峰。曰。如何是境中人。師曰。一宿覺。上堂眾",
    "X80n1565_016:0346b14": "集定。喝一喝曰。冤有頭。債有主。珍重。",
    "X80n1565_016:0346b15": "越州五峰子琪禪師僧問。學人上來。乞師垂示。師曰。",
    "X80n1565_016:0346b16": "花開千朵。秀曰。學人不會。師曰。雨後萬山青。曰。謝指",
    "X80n1565_016:0346b17": "示。師曰。你作麼生會。僧便喝。師曰。未在。僧又喝。師曰。",
    "X80n1565_016:0346b18": "一喝兩喝後作麼生。曰。也知和尚有此機要。師曰。適",
    "X80n1565_016:0346b19": "來道甚麼。僧無語。師便喝。",
    "X80n1565_016:0346b20": "西京韶山雲門道信禪師僧問。如何是祖師西來意。",
    "X80n1565_016:0346b21": "師曰。千年古墓蛇。今日頭生角。曰。莫便是和尚家風",
    "X80n1565_016:0346b22": "也無。師曰。卜度則喪身失命。問。如何是學人自己。師",
    "X80n1565_016:0346b23": "曰。無人識者。曰。如何得脫灑去。師曰。你問我答。",
    "X80n1565_016:0346b24": "臨安府上天竺從諫慈辯講師處之松陽人也。具大",
    "X80n1565_016:0346c01": "知見。聲播講席。於止觀深有所契。每與禪衲遊。甞以",
    "X80n1565_016:0346c02": "道力扣大通。通一日作書寄之。師發緘。睹黑白二圓",
    "X80n1565_016:0346c03": "相。乃悟。答偈曰。黑相白相。擔枷過狀。了不了兮。無風",
    "X80n1565_016:0346c04": "起浪。若問究竟事如何。洞庭山在太湖上。",
    "X80n1565_016:0346c05": "金山寧禪師法嗣",
    "X80n1565_016:0346c06": "婺州普濟子淳圓濟禪師僧問。摩尼珠人不識。如來",
    "X80n1565_016:0346c07": "藏裏親收得。如何是珠。師曰。不撥自轉。曰。如何是藏。",
    "X80n1565_016:0346c08": "師曰。一撥便轉。曰。轉後如何。師曰。把不住。上堂。雨過",
    "X80n1565_016:0346c09": "山青。雲開月白。帶雪寒松。搖風庭栢。山僧恁麼說話。",
    "X80n1565_016:0346c10": "還有祖師意也無。其或未然。良久曰。看。看。",
    "X80n1565_016:0346c11": "吉州禾山用安禪師僧問。蓮華未出水時如何。師曰。",
    "X80n1565_016:0346c12": "魚挨鼈倚。曰。出水後如何。師曰。水仙頭上戴。好手絕",
    "X80n1565_016:0346c13": "躋攀。曰。出與未出時如何。師曰。應是乾坤措。不教容",
    "X80n1565_016:0346c14": "易看。",
    "X80n1565_016:0346c15": "本覺一禪師法嗣",
    "X80n1565_016:0346c16": "福州越峰粹珪妙覺禪師本郡林氏子。僧問。如何是",
    "X80n1565_016:0346c17": "祖師西來意。師曰。瘦田損種。曰。未審如何領會。師曰。",
    "X80n1565_016:0346c18": "刈禾鎌子曲如鉤。問。機關不到時如何。師曰。抱甕灌",
    "X80n1565_016:0346c19": "園。曰。此猶是機關邊事。師曰。須要雨淋頭。",
    "X80n1565_016:0346c20": "台州天台如庵主久依法真。因看雲門東山水上行",
    "X80n1565_016:0346c21": "語。發明己見。歸隱故山。猿鹿為伍。郡守聞其風。遣使",
    "X80n1565_016:0346c22": "逼令住持。師作偈曰。三十年來住此山。郡符何事到",
    "X80n1565_016:0346c23": "林間。休將瑣瑣塵寰事。換我一生閑又閑。遂焚其廬。",
    "X80n1565_016:0346c24": "竟不知所止。",
    "X80n1565_016:0347a01": "平江府西竺寺尼法海禪師寶文呂嘉之姑也。首參",
    "X80n1565_016:0347a02": "法雲秀和尚。後領旨於法真言下。諸名儒屢挽應世。",
    "X80n1565_016:0347a03": "堅不從。殂日說偈曰。霜天雲霧結。山月冷涵輝。夜接",
    "X80n1565_016:0347a04": "故鄉信。曉行人不知。屆明坐脫。",
    "X80n1565_016:0347a05": "投子顒禪師法嗣",
    "X80n1565_016:0347a06": "壽州資壽灌禪師上堂。良久曰。便恁麼散去。已是葛",
    "X80n1565_016:0347a07": "藤。更若喃喃。有何所益。以拂子擊禪牀。下座。",
    "X80n1565_016:0347a08": "西京白馬崇壽江禪師僧問。知師久蘊囊中寶。今日",
    "X80n1565_016:0347a09": "開堂略借看。師曰。不借。曰。為甚麼不借。師曰。賣金須",
    "X80n1565_016:0347a10": "是買金人。",
    "X80n1565_016:0347a11": "鄧州香嚴智月海印禪師僧問。法雷已震。選佛場開。",
    "X80n1565_016:0347a12": "不昧宗乘。請師直指。師曰。三月三日時。千花萬花拆。",
    "X80n1565_016:0347a13": "曰。普天匝地承恩力。覺苑仙葩一夜開。師曰。切忌隨",
    "X80n1565_016:0347a14": "他去。乃曰。判府吏部。此日命山僧開堂祝聖。紹續祖",
    "X80n1565_016:0347a15": "燈。祇如祖燈作麼生續。不見古者道。六街鐘鼓響鼕",
    "X80n1565_016:0347a16": "鼕。即處鋪金世界中。池長芰荷庭長栢。更將何法演",
    "X80n1565_016:0347a17": "真宗。恁麼說話。也是事不獲已。有旁不肯底出來。把",
    "X80n1565_016:0347a18": "山僧拽下禪牀。痛打一頓。許伊是箇本分衲僧。若未",
    "X80n1565_016:0347a19": "有這箇作家手脚。切不得草草匆匆。勘得脚跟下不",
    "X80n1565_016:0347a20": "實。頭沒去處。却須倒喫香嚴手中钁柄。莫言不道。上",
    "X80n1565_016:0347a21": "堂。吾家寶藏不慳惜。覿面相呈人罕識。輝今耀古體",
    "X80n1565_016:0347a22": "圓時。照地照天光赫赤。荊山美玉奚為貴。合浦明珠",
    "X80n1565_016:0347a23": "比不得。借問誰人敢酬價。波斯鼻孔長三尺。咄。",
    "X80n1565_016:0347a24": "丞相富弼居士字彥國。由清獻公警勵之後。不舍晝",
    "X80n1565_016:0347b01": "夜。力進此道。聞顒禪師主投子。法席冠淮甸。往質所",
    "X80n1565_016:0347b02": "疑。會顒為眾登座。見其顧視如象王回旋。公微有得。",
    "X80n1565_016:0347b03": "因執弟子禮。趨函丈。命侍者請為入室。顒見即曰。相",
    "X80n1565_016:0347b04": "公已入來。富弼猶在外。公聞汗流浹背。即大悟。尋以",
    "X80n1565_016:0347b05": "偈寄圓照本曰。一見顒公悟入深。夤緣傳得老師心。",
    "X80n1565_016:0347b06": "東南謾說江山遠。目對靈光與妙音。後奏署顒師號。",
    "X80n1565_016:0347b07": "顒上堂謝語。有曰。彼一期之悞我。亦將錯而就錯。公",
    "X80n1565_016:0347b08": "作偈贊曰。萬木千花欲向榮。臥龍猶未出滄溟。彤雲",
    "X80n1565_016:0347b09": "彩霧呈嘉瑞。依舊南山一色青。",
    "X80n1565_016:0347b10": "甘露宣禪師法嗣",
    "X80n1565_016:0347b11": "平江府妙湛寺尼文照禪師溫陵人。上堂。靈源不動。",
    "X80n1565_016:0347b12": "妙體何依。歷歷孤明。是誰光彩。若道真如實際。大似",
    "X80n1565_016:0347b13": "好肉剜瘡。更作祖意商量。正是迷頭認影。老胡四十",
    "X80n1565_016:0347b14": "九年說夢即且止。僧堂裏憍陳如上座為你諸人舉",
    "X80n1565_016:0347b15": "覺底。還記得麼。良久曰。惜取眉毛好。",
    "X80n1565_016:0347b16": "瑞巖居禪師法嗣",
    "X80n1565_016:0347b17": "台州萬年處幽禪師上堂。先聖行不到處。凡流恰到。",
    "X80n1565_016:0347b18": "凡流既到。先聖莫知。到與不到。知與不知。總置一壁。",
    "X80n1565_016:0347b19": "祇如僧問乾峰。十方薄伽梵。一路涅槃門。未審路頭",
    "X80n1565_016:0347b20": "在甚麼處。峰以拄杖畫一畫曰。在這裏。且道此老與",
    "X80n1565_016:0347b21": "他先聖凡流。相去幾何。南山虎齩石羊兒。須向其中",
    "X80n1565_016:0347b22": "識生死。",
    "X80n1565_016:0347b23": "廣靈祖禪師法嗣",
    "X80n1565_016:0347b24": "處州縉雲仙巖懷義禪師僧問。如何是佛。師曰。自屈",
    "X80n1565_016:0347c01": "作麼。曰。如何是道。師曰。你道了。曰。向上更有事也無。",
    "X80n1565_016:0347c02": "師曰。無。曰。恁麼則小出大遇也。師曰。祇恐不恁麼。曰。",
    "X80n1565_016:0347c03": "也是。師曰。却恁麼去也。",
    "X80n1565_016:0347c04": "淨因岳禪師法嗣",
    "X80n1565_016:0347c05": "福州鼓山體淳禪鑒禪師上堂。由基弓矢。不射田蛙。",
    "X80n1565_016:0347c06": "任氏絲綸。要投溟渤。發則穿楊破的。得則脩鯨巨鰲。",
    "X80n1565_016:0347c07": "隻箭既入重城。長竿豈釣淺水。而今莫有吞鉤齧鏃",
    "X80n1565_016:0347c08": "底麼。若無。山僧卷起絲綸。抝折弓箭去也。擲拄杖。下",
    "X80n1565_016:0347c09": "座。",
    "X80n1565_016:0347c10": "乾明覺禪師法嗣",
    "X80n1565_016:0347c11": "岳州平江長慶應圓禪師上堂。寒氣將殘春日到。無",
    "X80n1565_016:0347c12": "索泥牛皆[跳兆+孛]跳。築著崑崙鼻孔頭。觸倒須彌成糞掃。",
    "X80n1565_016:0347c13": "牧童兒。鞭棄了。懶吹無孔笛。拍手呵呵笑。歸去來兮",
    "X80n1565_016:0347c14": "歸去來。煙霞深處和衣倒。良久曰。切忌睡著。",
    "X80n1565_016:0347c15": "長蘆信禪師法嗣",
    "X80n1565_016:0347c16": "東京慧林懷深慈受禪師壽春府夏氏子。生而祥光",
    "X80n1565_016:0347c17": "現舍。文殊堅禪師遙見。疑火也。詰旦。知師始生。往訪",
    "X80n1565_016:0347c18": "之。師見堅輒笑。母許出家。十四割愛冠祝髮。後四年。",
    "X80n1565_016:0347c19": "訪道方外。依淨照於嘉禾資聖。照舉良遂見麻谷因",
    "X80n1565_016:0347c20": "緣。問曰。如何是良遂知處。師即洞明。出住資福。屨滿",
    "X80n1565_016:0347c21": "戶外。蔣山佛鑑懃禪師行化至。茶退。師引巡寮。至千",
    "X80n1565_016:0347c22": "人街坊。鑑問。既是千人街坊。為甚麼祇有一人。師曰。",
    "X80n1565_016:0347c23": "多虗不如少實。鑑曰。恁麼那。師赧然。偶朝廷以資福",
    "X80n1565_016:0347c24": "為神霄宮。因棄往蔣山。留西庵陳請益。鑑曰。資福知",
    "X80n1565_016:0348a01": "是般事便休。師曰。某實未穩。望和尚不外。鑑舉倩女",
    "X80n1565_016:0348a02": "離魂話。反覆窮之。大豁疑礙。呈偈曰。祇是舊時行履",
    "X80n1565_016:0348a03": "處。等閑舉著便誵訛。夜來一陣狂風起。吹落桃花知",
    "X80n1565_016:0348a04": "幾多。鑑拊几曰。這底豈不是活祖師意。未幾。被旨住",
    "X80n1565_016:0348a05": "焦山。僧問。如何是佛。師曰。面黃不是真金貼。曰。如何",
    "X80n1565_016:0348a06": "是佛向上事。師曰。一箭一蓮華。僧作禮。師彈指三下。",
    "X80n1565_016:0348a07": "問。知有道不得時如何。師曰。瘂子喫蜜。曰。道得不知",
    "X80n1565_016:0348a08": "有時如何。師曰。鸚鵡喚人。僧禮拜。師叱曰。這傳語漢。",
    "X80n1565_016:0348a09": "問。甚麼人不被無常吞。師曰。祇恐他無下口處。曰。恁",
    "X80n1565_016:0348a10": "麼則一念通玄箭。三尸鬼失姧也。師曰。汝有一念。定",
    "X80n1565_016:0348a11": "被他吞了。曰。無一念時如何。師曰。捉著闍黎。上堂。古",
    "X80n1565_016:0348a12": "者道。忍忍。三世如來從此盡。饒饒。萬禍千殃從此消。",
    "X80n1565_016:0348a13": "默默。無上菩提從此得。師曰。會得此三種語了。好箇",
    "X80n1565_016:0348a14": "不快活漢。山僧祇是得人一牛。還人一馬。潑水相唾。",
    "X80n1565_016:0348a15": "插觜廝罵。卓拄杖曰。平出。平出。上堂。雲自何山起。風",
    "X80n1565_016:0348a16": "從甚澗生。好箇入頭處。官路少人行。上堂。不是境。亦",
    "X80n1565_016:0348a17": "非心。喚作佛時也陸沈。箇中本自無階級。切忌無階",
    "X80n1565_016:0348a18": "級處尋。總不尋。過猶深。打破雲門飯袋子。方知赤土",
    "X80n1565_016:0348a19": "是黃金。咄。",
    "X80n1565_016:0348a20": "平江府萬壽如璝證悟禪師建寧魏氏。開堂日。僧問。",
    "X80n1565_016:0348a21": "如何是蘇臺境。師曰。山橫師子。秀。水接太湖清。曰。如",
    "X80n1565_016:0348a22": "何是境中人。師曰。衣冠皇宋後。禮樂大周前。師凡見",
    "X80n1565_016:0348a23": "僧。必問。近日如何。僧擬對。即拊其背曰。不可思議。將",
    "X80n1565_016:0348a24": "示寂。眾集。復曰。不可思議。乃合掌而終。",
    "X80n1565_016:0348b01": "越州天衣如哲禪師族里未詳。自退席寓平江之萬",
    "X80n1565_016:0348b02": "壽。飲啖無擇。人多侮之。有以瑞巖喚主人公話問者。",
    "X80n1565_016:0348b03": "師答以偈曰。瑞巖長喚主人公。突出須彌最上峯。大",
    "X80n1565_016:0348b04": "地掀翻無覓處。笙歌一曲畵樓中。一日曰。吾行矣。令",
    "X80n1565_016:0348b05": "拂拭所乘笋輿。乃書偈告眾曰。道在用處。用在死處。",
    "X80n1565_016:0348b06": "時人祇管貪歡樂。不肯學無為。敘平昔參問。勉眾進",
    "X80n1565_016:0348b07": "修已。忽竪起拳曰。諸人且道。這箇落在甚麼處。眾無",
    "X80n1565_016:0348b08": "對。師揮案一下曰。一齊分付與秋風。遂入輿。端坐而",
    "X80n1565_016:0348b09": "逝。",
    "X80n1565_016:0348b10": "婺州智者法銓禪師上堂。要扣玄關。須是有節操。極",
    "X80n1565_016:0348b11": "慷慨。斬得釘。截得鐵。硬剝剝地漢始得。若是隈刀避",
    "X80n1565_016:0348b12": "箭。碌碌之徒看即有分。以拂子擊禪牀。下座。",
    "X80n1565_016:0348b13": "臨安府徑山智訥妙空禪師僧問。牛頭未見四祖時",
    "X80n1565_016:0348b14": "如何。師曰。坐久成勞。曰。見後如何。師曰。不妨我東行",
    "X80n1565_016:0348b15": "西行。",
    "X80n1565_016:0348b16": "金山慧禪師法嗣",
    "X80n1565_016:0348b17": "常州報恩覺然寶月禪師越州鄭氏子。上堂。學者無",
    "X80n1565_016:0348b18": "事空言。須求妙悟。去妙悟而事空言。其猶逐臭耳。然",
    "X80n1565_016:0348b19": "雖如是。罕逢穿耳客。多遇刻舟人。一日謂眾曰。世緣",
    "X80n1565_016:0348b20": "易染。道業難辦。汝等勉之。語卒而逝。",
    "X80n1565_016:0348b21": "法雲白禪師法嗣",
    "X80n1565_016:0348b22": "婺州智者紹先禪師潭州人也。上堂。根塵同源。縛脫",
    "X80n1565_016:0348b23": "無二。不動絲毫。十方游戲。子湖犬子雖獰。爭似南山",
    "X80n1565_016:0348b24": "氅鼻。遂高聲曰。大眾看脚下。上堂。團不聚。撥不散。日",
    "X80n1565_016:0348c01": "曬不乾。水浸不爛。等閑挂在太虗中。一任傍人冷眼",
    "X80n1565_016:0348c02": "看。",
    "X80n1565_016:0348c03": "沂州馬鞍山福聖院仲易禪師上堂。一二三四五。陞",
    "X80n1565_016:0348c04": "堂擊法鼓。簇簇齊上來。一一面相睹。秋色滿虗庭。秋",
    "X80n1565_016:0348c05": "風動寰宇。更問祖師禪。雪峰到投子。咄。",
    "X80n1565_016:0348c06": "東京慧林慧海月印禪師僧問。師唱誰家曲。宗風嗣",
    "X80n1565_016:0348c07": "阿誰。師曰。黃金地上玉樓臺。曰。如何是祖師西來意。",
    "X80n1565_016:0348c08": "師曰。三月洛陽人戴花。上堂。黃金地上。具眼者未肯",
    "X80n1565_016:0348c09": "安居。荊棘林中。本分底留伊不得。祇如去此二途。作",
    "X80n1565_016:0348c10": "麼生是衲僧行履處。良久曰。舉頭煙靄裏。依約見家",
    "X80n1565_016:0348c11": "山。上堂。顧視大眾。拍禪牀一下。曰。聊表不空。便下座。",
    "X80n1565_016:0348c12": "楊州建隆原禪師姑蘇夏氏子。上堂。拈拄杖曰。買帽",
    "X80n1565_016:0348c13": "相頭。依模畵樣。從他野老自顰眉。誌公不是閑和尚。",
    "X80n1565_016:0348c14": "卓拄杖。下座。",
    "X80n1565_016:0348c15": "保寧英禪師法嗣",
    "X80n1565_016:0348c16": "臨安府廣福院惟尚禪師初參覺印。問曰。南泉斬貓",
    "X80n1565_016:0348c17": "兒。意旨如何。印曰。須是南泉始得。印以前語詰之。師",
    "X80n1565_016:0348c18": "不能對。至僧堂。忽大悟曰。古人道。從今日去。更不疑",
    "X80n1565_016:0348c19": "天下老和尚舌頭。信有之矣。述偈呈印。曰。須是南泉",
    "X80n1565_016:0348c20": "第一機。不知不覺驀頭錐。覿面若無青白眼。還如[感*鳥]",
    "X80n1565_016:0348c21": "[感*鳥]守空池。舉未絕。印竪拳曰。正當恁麼時作麼生。師",
    "X80n1565_016:0348c22": "掀倒禪牀。印遂喝。師曰。賊過後張弓。便出。住廣福日。",
    "X80n1565_016:0348c23": "室中問僧。提起來作麼生會。又曰。且道是箇甚麼。要",
    "X80n1565_016:0348c24": "人提起。",
    "X80n1565_016:0349a01": "明州雪竇法寧禪師衢州杜氏子。上堂。百川異流。以",
    "X80n1565_016:0349a02": "海為極。森羅萬象。以空為極。四聖六凡。以佛為極。明",
    "X80n1565_016:0349a03": "眼衲子。以拄杖子為極。且道拄杖子以何為極。有人",
    "X80n1565_016:0349a04": "道得。山僧兩手分付。儻或未然。不如閑倚禪牀畔。留",
    "X80n1565_016:0349a05": "與兒孫指路頭。",
    "X80n1565_016:0349a06": "開先珣禪師法嗣",
    "X80n1565_016:0349a07": "廬州延昌熈詠禪師僧問。少林面壁。意旨如何。師曰。",
    "X80n1565_016:0349a08": "慚惶殺人。",
    "X80n1565_016:0349a09": "廬州開先宗禪師上堂。一不做。二不休。棙轉鼻孔。捺",
    "X80n1565_016:0349a10": "下雲頭。禾山解打鹽官鼓。僧繇不寫戴嵩牛。廬陵米。",
    "X80n1565_016:0349a11": "投子油。雪峯依舊輥雙毬。夜來風送衡陽信。寒鴈一",
    "X80n1565_016:0349a12": "聲霜月幽。",
    "X80n1565_016:0349a13": "甘露顒禪師法嗣",
    "X80n1565_016:0349a14": "楊州光孝元禪師僧問。如何是和尚家風。師曰。七顛",
    "X80n1565_016:0349a15": "八倒。曰。忽遇客來。如何祇待。師曰。生鐵蒺藜劈口[祝/土]。",
    "X80n1565_016:0349a16": "雪竇榮禪師法嗣",
    "X80n1565_016:0349a17": "福州雪峯大智禪師僧問。如何是祖師西來意。師銜",
    "X80n1565_016:0349a18": "拂柄示之。僧曰。此是香嚴底。和尚又作麼生。師便喝。",
    "X80n1565_016:0349a19": "僧大笑。師叱曰。這野狐精。",
    "X80n1565_016:0349a20": "元豐滿禪師法嗣",
    "X80n1565_016:0349a21": "福州雪峰宗演圓覺禪師恩州人也。僧問。不慕諸聖．",
    "X80n1565_016:0349a22": "不重己靈時如何。師曰。欵出囚口。曰。便恁麼會去時",
    "X80n1565_016:0349a23": "如何。師曰。換手槌胸。問。如何是大善知識心。師曰。十",
    "X80n1565_016:0349a24": "字街頭片瓦子。辭眾日。僧問。如何是臨岐一句。師曰。",
    "X80n1565_016:0349b01": "有馬騎馬。無馬步行。曰。途中事作麼生。師曰。賤避貴。",
    "X80n1565_016:0349b02": "上堂。遣迷求悟。不知迷是悟之鉗鎚。愛聖憎凡。不知",
    "X80n1565_016:0349b03": "凡是聖之鑪鞴。祇如聖凡雙泯．迷悟俱忘一句作麼",
    "X80n1565_016:0349b04": "生道。半夜彩霞籠玉像。天明峰頂五雲遮。",
    "X80n1565_016:0349b05": "衛州王大夫遺其名。以喪偶猒世相。遂參元豐。於言",
    "X80n1565_016:0349b06": "下知歸。豐一日謂曰。子乃今之陸亘也。公便掩耳。既",
    "X80n1565_016:0349b07": "而回壇山之陽。縛茅自處者三載。偶歌曰。壇山裏。日",
    "X80n1565_016:0349b08": "何長。青松嶺。白雲鄉。吟鳥啼猿作道場。散髮采薇歌",
    "X80n1565_016:0349b09": "又笑。從教人道野夫狂。",
    "X80n1565_016:0349b10": "育王振禪師法嗣",
    "X80n1565_016:0349b11": "明州岳林真禪師上堂。古人道。初秋夏末。合有責情",
    "X80n1565_016:0349b12": "三十棒。岳林則不然。靈山會上。世尊拈華。迦葉微笑。",
    "X80n1565_016:0349b13": "正當恁麼時。好與三十棒。何故。如此太平時節。強起",
    "X80n1565_016:0349b14": "干戈。教人吹大法螺。擊大法鼓。舉步則金蓮躞蹀。端",
    "X80n1565_016:0349b15": "居則寶座巍峩。梵王引之於前。香花繚繞。帝釋隨之",
    "X80n1565_016:0349b16": "於後。龍象駢羅。致令後代兒孫。遞相倣斆。三三兩兩。",
    "X80n1565_016:0349b17": "皆言出格風標。劫劫波波。未肯歸家隱坐。鼓脣搖舌。",
    "X80n1565_016:0349b18": "宛如鐘磬笙竽。奮臂點胸。何啻稻麻竹葦。更逞遊山",
    "X80n1565_016:0349b19": "翫水。撥草瞻風。人前說得石點頭。天上飛來花撲地。",
    "X80n1565_016:0349b20": "也好與三十棒。且道坐夏賞勞。如何酬獎。良久曰。萬",
    "X80n1565_016:0349b21": "寶功成何厚薄。千鈞價重自低昂。",
    "X80n1565_016:0349b22": "招提湛禪師法嗣",
    "X80n1565_016:0349b23": "秀州華亭觀音和尚僧問。如何是佛。師曰。半夜烏龜",
    "X80n1565_016:0349b24": "火裏行。曰。意作麼生。師曰。虗空無背面。僧禮拜。師便",
    "X80n1565_016:0349c01": "打。",
    "X80n1565_016:0349c02": "青原下十四世",
    "X80n1565_016:0349c03": "淨慈明禪師法嗣",
    "X80n1565_016:0349c04": "臨安府淨慈象禪師越州山陰人也。上堂。古者道。一",
    "X80n1565_016:0349c05": "翳在眼。空花亂墜。拈拄杖曰。淨慈拈起拄杖。豈不是",
    "X80n1565_016:0349c06": "一翳在眼。百千諸佛總在拄杖頭。現丈六紫磨金色",
    "X80n1565_016:0349c07": "之身。乘其國土。遊歷十方。說一切法。度一切眾。豈不",
    "X80n1565_016:0349c08": "是空花亂墜。即今莫有向拄杖未拈已前坐斷得麼。",
    "X80n1565_016:0349c09": "出來與淨慈相見。如無。切忌向空本無花．眼本無翳",
    "X80n1565_016:0349c10": "處著倒。乃擲拄杖。下座。",
    "X80n1565_016:0349c11": "福州雪峰隆禪師上堂。一不成。二不是。口喫飯。鼻出",
    "X80n1565_016:0349c12": "氣。休云北斗藏身。說甚南山鼈鼻。家財運出任交關。",
    "X80n1565_016:0349c13": "勸君莫競錐頭利。",
    "X80n1565_016:0349c14": "長蘆和禪師法嗣",
    "X80n1565_016:0349c15": "鎮江府甘露達珠禪師福州人。上堂。聖賢不分。古今",
    "X80n1565_016:0349c16": "惟一。可謂火就燥。水流濕。鑿井而飲。耕田而食。大眾。",
    "X80n1565_016:0349c17": "東村王老去不歸。紛紛黃葉空狼籍。",
    "X80n1565_016:0349c18": "臨安府靈隱惠淳圓智禪師上堂。吾心似秋月。碧潭",
    "X80n1565_016:0349c19": "清皎潔。乃喝曰。寒山子話墮了也。諸禪德。皎潔無塵。",
    "X80n1565_016:0349c20": "豈中秋之月可比。虗明絕待。非照世之珠可倫。獨露",
    "X80n1565_016:0349c21": "乾坤。光吞萬象。普天匝地。耀古騰今。且道是箇甚麼。",
    "X80n1565_016:0349c22": "良久曰。此夜一輪滿。清光何處無。",
    "X80n1565_016:0349c23": "雪峰慧禪師法嗣",
    "X80n1565_016:0349c24": "臨安府淨慈月堂道昌佛行禪師湖州寶溪吳氏。僧",
    "X80n1565_016:0350a01": "問。大用現前。不存軌則時如何。師曰。張家兄弟太無",
    "X80n1565_016:0350a02": "良。曰。恁麼則一切處皆是去也。師曰。莫唐突人好。問。",
    "X80n1565_016:0350a03": "心生則法生。心滅則法滅。祇如心法雙忘時。生滅在",
    "X80n1565_016:0350a04": "甚麼處。師曰。左手得來右手用。問。如何是從上宗門",
    "X80n1565_016:0350a05": "中事。師曰。一畆地。曰。便恁麼會時如何。師曰。埋沒不",
    "X80n1565_016:0350a06": "少。問。如何是諸佛本源。師曰。屋頭問路。曰。向上還有",
    "X80n1565_016:0350a07": "事也無。師曰。月下拋甎。上堂。未透祖師關。千難與萬",
    "X80n1565_016:0350a08": "難。既透祖師關。千難與萬難。未透時難即且置。既透",
    "X80n1565_016:0350a09": "了因甚麼却難。放下笊籬雖得價。動他杓柄也無端。",
    "X80n1565_016:0350a10": "上堂。與我相似。共你無緣。打翻藥銚。傾出爐煙。還丹",
    "X80n1565_016:0350a11": "一粒分明在。流落人間是幾年。咄。上堂。鴈過長空。影",
    "X80n1565_016:0350a12": "沉寒水。鴈無遺蹤之意。水無留影之心。若能如是。正",
    "X80n1565_016:0350a13": "好買草鞋行脚。所以道動則影現。覺則冰生。不動不",
    "X80n1565_016:0350a14": "覺。正在死水裏。薦福老人出頭不得即且置。育王今",
    "X80n1565_016:0350a15": "日又作麼生。向道莫行山下路。果聞猿呌斷腸聲。歲",
    "X80n1565_016:0350a16": "旦。上堂。舉拂子曰。歲朝把筆。萬事皆吉。忽有箇漢出",
    "X80n1565_016:0350a17": "來道。和尚。這箇是三家村裏保正書門底。為甚麼將",
    "X80n1565_016:0350a18": "來華王座上當作宗乘。祇向他道。牛進千頭。馬入百",
    "X80n1565_016:0350a19": "疋。",
    "X80n1565_016:0350a20": "臨安府徑山照堂了一禪師明州人。上堂。參玄之士。",
    "X80n1565_016:0350a21": "觸境遇緣。不能直下透脫者。葢為業識深重。情妄膠",
    "X80n1565_016:0350a22": "固。六門未息。一處不通。絕點純清。含生難到。直須入",
    "X80n1565_016:0350a23": "林不動草。入水不動波。始可順生死流。入人間世。諸",
    "X80n1565_016:0350a24": "人要會麼。以拄杖畫曰。祇向這裏薦取。",
    "X80n1565_016:0350b01": "鎮江府金山了心禪師上堂。佛之一字孰云無。木馬",
    "X80n1565_016:0350b02": "泥牛滿道途。倚遍欄干春色晚。海風吹斷碧珊瑚。還",
    "X80n1565_016:0350b03": "有同聲相應。同氣相求者麼。百鳥不來樓閣閉。祇聞",
    "X80n1565_016:0350b04": "夜雨滴芭蕉。",
    "X80n1565_016:0350b05": "香嚴月禪師法嗣",
    "X80n1565_016:0350b06": "鄧州香嚴倚松如璧禪師撫州饒氏子。上堂。變化密",
    "X80n1565_016:0350b07": "移何太急。剎那念念一呼吸。八萬四千方便門。且道",
    "X80n1565_016:0350b08": "何門不可入。入不入。曉來雨打芭蕉濕。殷勤更問箇",
    "X80n1565_016:0350b09": "中人。門外堂堂相對立。聞啄木鳥鳴。說偈曰。剝剝剝。",
    "X80n1565_016:0350b10": "裏面有蟲外面啄。多少茫茫瞌睡人。頂後一錐猶未",
    "X80n1565_016:0350b11": "覺。若不覺。更聽山僧剝剝剝。",
    "X80n1565_016:0350b12": "慧林深禪師法嗣",
    "X80n1565_016:0350b13": "臨安府靈隱寂室慧光禪師錢塘夏侯氏。僧問。飛來",
    "X80n1565_016:0350b14": "山色示清淨法身。合澗溪聲演廣長舌相。正當恁麼",
    "X80n1565_016:0350b15": "時。如何是雲門一曲。師曰。芭蕉葉上三更雨。曰。一句",
    "X80n1565_016:0350b16": "全提超佛祖。滿筵朱紫盡知音。師曰。逢人不得錯舉。",
    "X80n1565_016:0350b17": "上堂。不用求真。何須息見。倒騎牛兮入佛殿。羗笛一",
    "X80n1565_016:0350b18": "聲天地空。不知誰識瞿曇面。",
    "X80n1565_016:0350b19": "台州國清愚谷妙印禪師上堂。滿口道得底。為甚麼",
    "X80n1565_016:0350b20": "不知有。十分知有底。為甚麼滿口道不得。且道誵訛",
    "X80n1565_016:0350b21": "在甚麼處。若也知得。許你照用同時。明闇俱了。其或",
    "X80n1565_016:0350b22": "未然。道得道不得。知有不知有。南山石大蟲。解作師",
    "X80n1565_016:0350b23": "子吼。",
    "X80n1565_016:0350b24": "台州國清垂慈普紹禪師上堂。靈雲悟桃花。玄沙傍",
    "X80n1565_016:0350c01": "不肯。多少癡禪和。擔雪去填井。今春花又開。此意誰",
    "X80n1565_016:0350c02": "能領。端的少人知。花落春風靜。",
    "X80n1565_016:0350c03": "泉州九座慧邃禪師上堂。九座今日向孤峰絕頂駕",
    "X80n1565_016:0350c04": "一隻鐵船。截斷天下人要津。教他揮篙動棹不得。有",
    "X80n1565_016:0350c05": "箇錦標子。且道在甚麼人手裏。拈拄杖曰。看。看。向道",
    "X80n1565_016:0350c06": "是龍剛不信。等閑奪得始驚人。",
    "X80n1565_016:0350c07": "報恩然禪師法嗣",
    "X80n1565_016:0350c08": "秀州資聖元祖禪師僧問。紫金蓮捧千輪足。白玉毫",
    "X80n1565_016:0350c09": "輝萬德身。如何是佛。師曰。拖槍帶甲。曰。貫花千偈雖",
    "X80n1565_016:0350c10": "殊品。標月還歸理一如。如何是法。師曰。元豐條。紹興",
    "X80n1565_016:0350c11": "令。曰。林下雅為方外客。人間堪作火中蓮。如何是僧。",
    "X80n1565_016:0350c12": "師曰。披席把椀。",
    "X80n1565_016:0350c13": "慧林海禪師法嗣",
    "X80n1565_016:0350c14": "廬山萬杉壽堅禪師相州人。歲旦。上堂。有一人不拜",
    "X80n1565_016:0350c15": "歲。不迎新。寒暑不能侵其體。聖凡不能混其迹。從來",
    "X80n1565_016:0350c16": "鼻孔遼天。誰管多年曆日。大眾且道。此人即今在甚",
    "X80n1565_016:0350c17": "麼處。卓拄杖曰。咄咄咄。沒處去。",
    "X80n1565_016:0350c18": "開先宗禪師法嗣",
    "X80n1565_016:0350c19": "瑞州黃檗惟初禪師常州蔡氏子。上堂。我見宗大哥。",
    "X80n1565_016:0350c20": "平生槁默危坐。所謂朽木形骸。未甞口角譊譊。將佛",
    "X80n1565_016:0350c21": "祖言教以當門庭。祇要當人歇得十成。自然不向這",
    "X80n1565_016:0350c22": "殻漏子上著倒。有僧問。既不向這殻漏子上著倒。未",
    "X80n1565_016:0350c23": "審如何保任。師曰。無你用心處。曰。和尚豈無方便。師",
    "X80n1565_016:0350c24": "曰。鏊餅既無汁。壓沙那有油。",
    "X80n1565_016:0351a01": "潭州嶽麓海禪師僧問。進前三步時如何。師曰。撞頭",
    "X80n1565_016:0351a02": "磕額。曰。退後三步時如何。師曰。墮坑落壍。曰。不進不",
    "X80n1565_016:0351a03": "退時如何。師曰。立地死漢。",
    "X80n1565_016:0351a04": "雪峰演禪師法嗣",
    "X80n1565_016:0351a05": "福州西禪慧舜禪師真定府人。上堂。五日一參。三八",
    "X80n1565_016:0351a06": "普說。千說萬說。橫說竪說。忽有箇漢出來道。說即不",
    "X80n1565_016:0351a07": "無。爭奈三門頭兩箇不肯。山僧即向他道。瞎漢若不",
    "X80n1565_016:0351a08": "得他兩箇。西禪大似不遇知音。",
    "X80n1565_016:0351a09": "青原下十五世",
    "X80n1565_016:0351a10": "雪竇明禪師法嗣",
    "X80n1565_016:0351a11": "密州[山*耆]山寧禪師上堂。有時孤峰頂上嘯月眠雲。有",
    "X80n1565_016:0351a12": "時大洋海中翻波走浪。有時十字街頭七穿八穴。諸",
    "X80n1565_016:0351a13": "人還相委悉麼。樟樹花開盛。芭蕉葉最多。",
    "X80n1565_016:0351a14": "淨慈昌禪師法嗣",
    "X80n1565_016:0351a15": "臨安府五雲悟禪師苕溪人也。上堂。月堂老漢道。行",
    "X80n1565_016:0351a16": "不見行。是箇甚麼。坐不見坐。是箇甚麼。著衣時不見",
    "X80n1565_016:0351a17": "著衣。是箇甚麼。喫飯時不見喫飯。是箇甚麼。山僧雖",
    "X80n1565_016:0351a18": "與他同牀打睡。要且各自做夢。何故。行見行。坐見坐。",
    "X80n1565_016:0351a19": "著衣時見著衣。喫飯時見喫飯。無有不見底道理。亦",
    "X80n1565_016:0351a20": "無箇是甚麼。諸人且道。老漢底是。五雲底是。拈拄杖",
    "X80n1565_016:0351a21": "卓一下。曰。桃紅李白薔薇紫。問著春風總不知。",
    "X80n1565_016:0351a22": "靈隱光禪師法嗣",
    "X80n1565_016:0351a23": "臨安府中竺癡禪元妙禪師婺州王氏。僧問。如何是",
    "X80n1565_016:0351a24": "截斷眾流句。師曰。佛祖開口無分。曰。如何是函蓋乾",
    "X80n1565_016:0351b01": "坤句。師曰。匝地普天。曰。如何是隨波逐浪句。師曰。有",
    "X80n1565_016:0351b02": "時入荒草。有時上孤峰。上堂。黃昏雞報曉。半夜日頭",
    "X80n1565_016:0351b03": "明。驚起雪師子。瞠開紅眼睛。上堂。去年梅。今歲柳。顏",
    "X80n1565_016:0351b04": "色馨香。喝一喝。良久曰。若不得這一喝。幾乎道著依",
    "X80n1565_016:0351b05": "舊。且道道著後如何。眼睛突出。",
    "X80n1565_016:0351b06": "圓覺曇禪師法嗣",
    "X80n1565_016:0351b07": "撫州靈巖圓日禪師上堂。悟無不悟。得無不得。九年",
    "X80n1565_016:0351b08": "面壁空勞力。三脚驢兒跳上天。泥牛入海無蹤跡。為",
    "X80n1565_016:0351b09": "甚如此。九九八十一。",
    "X80n1565_016:0351b10": "嶽麓海禪師法嗣",
    "X80n1565_016:0351b11": "荊門軍玉泉思達禪師僧問。如何是一印印空。師曰。",
    "X80n1565_016:0351b12": "萬象收歸古鑑中。曰。如何是一印印水。師曰。秋蟾影",
    "X80n1565_016:0351b13": "落千江裏。曰。如何是一印印泥。師曰。細觀文彩未生",
    "X80n1565_016:0351b14": "時。",
    "X80n1565_016:0351b15": "青原下十六世",
    "X80n1565_016:0351b16": "中竺妙禪師法嗣",
    "X80n1565_016:0351b17": "溫州光孝巳菴深禪師本郡人也。上堂曰。龍生龍鳳",
    "X80n1565_016:0351b18": "生鳳。老鼠養兒沿屋棟。達磨大師不會禪。歷魏遊梁",
    "X80n1565_016:0351b19": "乾打閧。上堂。一九二九。相逢不出手。三九二十七。籬",
    "X80n1565_016:0351b20": "頭吹觱栗。翻憶小釋迦。雙手抱屈膝。知不知。實不實。",
    "X80n1565_016:0351b21": "摩訶般若波羅蜜。上堂。維摩默然。普賢廣說。歷代聖",
    "X80n1565_016:0351b22": "人互呈醜拙。君不見。落花三月子規啼。一聲聲是一",
    "X80n1565_016:0351b23": "點血。上堂。風蕭蕭。葉飄飄。雲片片。水茫茫。江干獨立",
    "X80n1565_016:0351b24": "向誰說。天外飛鴻三兩行。",
    "X80n1565_016:0351c01": "五燈會元卷第十六"
}