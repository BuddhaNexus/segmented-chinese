{
    "T13n0400_017:0517b22": "佛說海意菩薩所問淨印法門經",
    "T13n0400_017:0517b23": "卷第十七",
    "T13n0400_017:0517b25": "西天譯經三藏朝散大夫試鴻臚卿傳",
    "T13n0400_017:0517b26": "梵大師賜紫沙門臣法護等奉　詔譯",
    "T13n0400_017:0517b27": "爾時，世尊，說是破魔法門時，一切魔宮皆悉",
    "T13n0400_017:0517b28": "暗暝，六種震動，如佛初坐菩提道場，未成",
    "T13n0400_017:0517b29": "正覺居菩薩位，爾時眉間放大光明，而諸魔",
    "T13n0400_017:0517c01": "宮亦皆暗瞑，同於今日，等無有異。是時諸",
    "T13n0400_017:0517c02": "惡魔眾，見斯廣大變異之相，速疾嚴整於四",
    "T13n0400_017:0517c03": "兵眾，猶如往昔詣菩提場所莊嚴相；今者亦",
    "T13n0400_017:0517c04": "然，領四兵眾，廣三十六由旬，皆悉遍滿，來",
    "T13n0400_017:0517c05": "至世尊大寶莊嚴大集會所。以佛世尊威神",
    "T13n0400_017:0517c06": "力故，而悉不能還復魔宮。又佛神力，魔眾來",
    "T13n0400_017:0517c07": "時，或見餘諸剎土有佛世尊，與不退轉諸菩",
    "T13n0400_017:0517c08": "薩眾，化度眾生，及斷諸有結證阿羅漢者，",
    "T13n0400_017:0517c09": "或有正見具足補特伽羅。",
    "T13n0400_017:0517c10": "爾時，世尊告海意菩薩言：「海意！汝今見此諸",
    "T13n0400_017:0517c11": "惡魔眾如是莊嚴來眾會不？」海意白佛言：「世",
    "T13n0400_017:0517c12": "尊！唯然已見。」佛言：「海意！是諸魔眾至此會",
    "T13n0400_017:0517c13": "中，於我正法欲興難事，而汝今者當何所為？」",
    "T13n0400_017:0517c14": "海意白言：「世尊！我今以此惡魔之眾，置於他",
    "T13n0400_017:0517c15": "方諸樂莊嚴世界之中。」",
    "T13n0400_017:0517c16": "爾時，會中尊者舍利子，即白海意菩薩言：「善",
    "T13n0400_017:0517c17": "哉，大士！諸樂莊嚴世界，為在何所？其佛說",
    "T13n0400_017:0517c18": "法復何名字？」海意菩薩言：「尊者舍利子！東",
    "T13n0400_017:0517c19": "方去此佛剎，過十二殑伽沙數等國土，有",
    "T13n0400_017:0517c20": "世界名諸樂莊嚴；其土有佛，號曰摧魔如來、",
    "T13n0400_017:0517c21": "應供、正等正覺，見在說法。以何緣故而此世",
    "T13n0400_017:0517c22": "界名諸樂莊嚴？尊者！謂彼世界有諸樂事、諸",
    "T13n0400_017:0517c23": "功德事、諸莊嚴事，若廣宣說彼勝妙事，縱一",
    "T13n0400_017:0517c24": "劫中說不能盡。以是緣故，其世界名諸樂莊",
    "T13n0400_017:0517c25": "嚴。又其佛號摧魔如來、應供、正等正覺者，謂",
    "T13n0400_017:0517c26": "彼世尊初坐菩提道場居菩薩位，未證一切",
    "T13n0400_017:0517c27": "智時，身放光明普照諸魔。其光所照，彼魔",
    "T13n0400_017:0517c28": "界中百俱胝魔眾，而一一魔各有千俱胝眷",
    "T13n0400_017:0517c29": "屬，是時諸魔詣菩薩所，欲於菩薩興諸難事。",
    "T13n0400_017:0518a01": "而此菩薩威神力故，其魔不能作諸障難，即",
    "T13n0400_017:0518a02": "時各發希有之心，向彼菩薩歸依頂禮，菩薩",
    "T13n0400_017:0518a03": "即為如應說法。魔聞法已深心清淨，即發阿",
    "T13n0400_017:0518a04": "耨多羅三藐三菩提心。其後彼佛證道果已，",
    "T13n0400_017:0518a05": "是故立名摧魔如來。又復彼佛，於過去世莊",
    "T13n0400_017:0518a06": "嚴劫中，居菩薩位時，名降伏魔。今此賢劫",
    "T13n0400_017:0518a07": "之中，得菩提已，能令諸魔發菩提心而為",
    "T13n0400_017:0518a08": "承事。其佛但為諸菩薩眾，唯說最上大乘",
    "T13n0400_017:0518a09": "之法，無復二乘之名。尊者！是故我今置此",
    "T13n0400_017:0518a10": "魔眾，往彼諸樂莊嚴世界之中，置於彼已，",
    "T13n0400_017:0518a11": "使諸魔眾不復興於魔之事業。於彼佛剎，與",
    "T13n0400_017:0518a12": "其降伏魔菩薩，同發菩提心已，圓滿菩提分",
    "T13n0400_017:0518a13": "法。」爾時，諸惡魔眾聞是語已，生大驚怖身毛",
    "T13n0400_017:0518a14": "悚豎，即欲離彼眾會，以佛威神力不能去，",
    "T13n0400_017:0518a15": "又不能隱蔽其身而極增懼，即各向佛歸依",
    "T13n0400_017:0518a16": "頂禮，作是白言：「救我。世尊！救我。善逝！無",
    "T13n0400_017:0518a17": "令海意菩薩置我於彼世界之中。」",
    "T13n0400_017:0518a18": "爾時，佛告諸魔眾言：「汝等諸魔勿生驚怖，菩",
    "T13n0400_017:0518a19": "薩大士於諸眾生不起嬈害。汝等應當自於",
    "T13n0400_017:0518a20": "海意菩薩之前求忍悔謝，必當為汝善作救",
    "T13n0400_017:0518a21": "護。」爾時，魔眾即各合掌，向海意菩薩稽首白",
    "T13n0400_017:0518a22": "言：「我今悔謝，大士忍可！勿置我於諸樂莊",
    "T13n0400_017:0518a23": "嚴世界之中。如我所作，不復第二往彼眾",
    "T13n0400_017:0518a24": "會。」海意菩薩言：「諸魔當知！我今於汝無復",
    "T13n0400_017:0518a25": "可忍。何以故？菩薩於一切眾生，究竟常忍。",
    "T13n0400_017:0518a26": "汝等諸魔今宜往彼諸樂莊嚴世界之中，觀",
    "T13n0400_017:0518a27": "彼世界眾莊嚴事。彼摧魔如來，於汝魔眾無",
    "T13n0400_017:0518a28": "所嬈害。」爾時海意菩薩，即舒右臂金色晃耀，",
    "T13n0400_017:0518a29": "安於魔頂而為加持，作如是言：「若法真實，",
    "T13n0400_017:0518b01": "此真實語，諸菩薩者於法無慳亦無祕吝，",
    "T13n0400_017:0518b02": "以此真實語故，如我所有如是神力，令此魔",
    "T13n0400_017:0518b03": "眾皆悉獲得。」海意菩薩作是語已，而諸魔眾",
    "T13n0400_017:0518b04": "即得自在神力具足。爾時，此三千大千世界",
    "T13n0400_017:0518b05": "六種震動，而諸魔眾，於此會中隱身不現，",
    "T13n0400_017:0518b06": "於須臾頃，到彼諸樂莊嚴世界之中，皆是海",
    "T13n0400_017:0518b07": "意菩薩加持力故。是時魔眾到彼國已，即詣",
    "T13n0400_017:0518b08": "摧魔如來、應供、正等正覺所，頭面著地禮佛",
    "T13n0400_017:0518b09": "雙足，右繞七匝退住一面。於是彼佛剎中有",
    "T13n0400_017:0518b10": "一菩薩，名降伏魔，見是相已，白其佛言：「世",
    "T13n0400_017:0518b11": "尊！今此劣弱尠有威光，狀貌異常人可惡者，",
    "T13n0400_017:0518b12": "從何所來？」其佛答言：「善男子！西方去此佛",
    "T13n0400_017:0518b13": "剎，過十二殑伽沙數等世界，有一世界名",
    "T13n0400_017:0518b14": "曰娑婆，彼佛世尊號釋迦牟尼如來、應供、正",
    "T13n0400_017:0518b15": "等正覺，今現在彼大寶莊嚴道場，廣大宣說",
    "T13n0400_017:0518b16": "大集會正法。復有十方世界無量阿僧祇出",
    "T13n0400_017:0518b17": "過算數諸大菩薩，皆悉來集聽受正法。而彼",
    "T13n0400_017:0518b18": "會中有一菩薩，名曰海意，善被不可思議",
    "T13n0400_017:0518b19": "大堅固鎧，而能請問釋迦牟尼如來如是正",
    "T13n0400_017:0518b20": "法。當說法時有惡魔眾，至彼會中欲興難事，",
    "T13n0400_017:0518b21": "於是海意菩薩大士，置其魔眾而來至此，為",
    "T13n0400_017:0518b22": "欲化度作成辦故。」",
    "T13n0400_017:0518b23": "爾時，降伏魔菩薩白諸魔言：「我等今者與汝",
    "T13n0400_017:0518b24": "諸魔，同發阿耨多羅三藐三菩提心。何以故？",
    "T13n0400_017:0518b25": "我昔亦甞處於魔類，於諸眾生種善根時而",
    "T13n0400_017:0518b26": "生障難，其後於此如來法中，發阿耨多羅三",
    "T13n0400_017:0518b27": "藐三菩提心。是故今時汝等諸魔，宜應速發",
    "T13n0400_017:0518b28": "阿耨多羅三藐三菩提心。」爾時諸魔深心堅",
    "T13n0400_017:0518b29": "固，各發阿耨多羅三藐三菩提心。既發心已",
    "T13n0400_017:0518c01": "咸作是言：「我等已發阿耨多羅三藐三菩提",
    "T13n0400_017:0518c02": "心，永不復作魔之事業。」於是降伏魔菩薩，",
    "T13n0400_017:0518c03": "即命其魔，同處於彼眾寶莊嚴師子之座，而",
    "T13n0400_017:0518c04": "勸請言：「善男子！云何是彼釋迦牟尼如來所",
    "T13n0400_017:0518c05": "說大集會正法，隨汝所樂今當演說。」",
    "T13n0400_017:0518c06": "爾時，諸魔承海意菩薩威神之力所加持故，",
    "T13n0400_017:0518c07": "尋即處于師子之座，從其口門及諸毛孔出清",
    "T13n0400_017:0518c08": "淨音，猶如釋迦牟尼如來所說大集會正法，",
    "T13n0400_017:0518c09": "如是文字、如是章句，一一宣說滿足無遺，於",
    "T13n0400_017:0518c10": "其中間亦無增減。時降伏魔菩薩，於其魔所，",
    "T13n0400_017:0518c11": "得聞如是大集會正法已，生希有心，白彼佛",
    "T13n0400_017:0518c12": "言：「世尊！我今欲見娑婆世界及釋迦牟尼如",
    "T13n0400_017:0518c13": "來；又欲見彼海意菩薩并十方世界所來集",
    "T13n0400_017:0518c14": "會諸大菩薩摩訶薩眾。」時彼世界摧魔如來，",
    "T13n0400_017:0518c15": "即於眉間放大光明，名曰普現一切色相，是",
    "T13n0400_017:0518c16": "光遍照西方去此十二殑伽沙數等諸佛剎",
    "T13n0400_017:0518c17": "土乃至娑婆世界，廣大明耀相續不斷。彼諸",
    "T13n0400_017:0518c18": "樂莊嚴世界諸菩薩眾，皆見釋迦牟尼如來",
    "T13n0400_017:0518c19": "在於大寶莊嚴道場之中，處百千種色相嚴",
    "T13n0400_017:0518c20": "飾寶師子座，為十方世界諸來集會大菩薩",
    "T13n0400_017:0518c21": "眾，廣大宣說大集會正法。又復見此娑婆世",
    "T13n0400_017:0518c22": "界大水盈滿，猶如大海，普觀是中悉無障礙。",
    "T13n0400_017:0518c23": "又見十方世界所來集會諸大菩薩，各各坐",
    "T13n0400_017:0518c24": "於眾寶莊嚴大蓮花上，聽受正法，其花縱廣",
    "T13n0400_017:0518c25": "一俱盧舍。而諸大士見是相已，生歡喜心適",
    "T13n0400_017:0518c26": "悅慶快，即以妙花，遙向釋迦牟尼如來散擲",
    "T13n0400_017:0518c27": "供養。所散之花，以佛世尊威神力故，悉於釋",
    "T13n0400_017:0518c28": "迦牟尼如來頂上，結成廣大殊妙花蓋。時此",
    "T13n0400_017:0518c29": "佛會，一切大眾見是花蓋於佛頂上乘空而",
    "T13n0400_017:0519a01": "住，生希有心，俱白佛言：「世尊！今此花蓋從何",
    "T13n0400_017:0519a02": "所來？」佛言：「諸仁者！而此花蓋，是彼諸樂莊嚴",
    "T13n0400_017:0519a03": "世界之中菩薩大眾，遙向此會散擲妙花而",
    "T13n0400_017:0519a04": "伸供養。」而此眾會，咸白佛言：「世尊！我等樂",
    "T13n0400_017:0519a05": "欲見彼諸樂莊嚴世界及彼世尊摧魔如來，",
    "T13n0400_017:0519a06": "亦欲見此所往諸魔之眾并其世界所施作",
    "T13n0400_017:0519a07": "事。」",
    "T13n0400_017:0519a08": "爾時，世尊，知其眾會之所樂欲，即告海意菩",
    "T13n0400_017:0519a09": "薩言：「善男子！今此眾會樂見諸樂莊嚴世界，",
    "T13n0400_017:0519a10": "亦欲見彼摧魔如來。汝可現之，使諸大眾咸",
    "T13n0400_017:0519a11": "悉瞻奉。」於是海意菩薩承佛教勅，即時於其",
    "T13n0400_017:0519a12": "足十指間，放十千光明，其光普照東方去此",
    "T13n0400_017:0519a13": "十二殑伽沙數等諸佛剎土乃至諸樂莊嚴",
    "T13n0400_017:0519a14": "世界，廣大明耀相續不斷。時此會中一切大",
    "T13n0400_017:0519a15": "眾，悉見諸樂莊嚴世界，及得見彼摧魔如",
    "T13n0400_017:0519a16": "來。又見諸魔在彼佛會，處于法座，廣為眾",
    "T13n0400_017:0519a17": "說大集會正法。此會大眾見是相已，生希有",
    "T13n0400_017:0519a18": "心，各各從於蓮花座起，遙向摧魔如來合掌",
    "T13n0400_017:0519a19": "頂禮，各以妙花散擲供養；所散之花，以佛",
    "T13n0400_017:0519a20": "世尊威神力故，於彼摧魔如來頂上，結成廣",
    "T13n0400_017:0519a21": "大妙花樓閣。",
    "T13n0400_017:0519a22": "爾時，魔眾白彼摧魔如來言：「世尊！我等今",
    "T13n0400_017:0519a23": "欲還復娑婆世界釋迦牟尼佛所。」彼佛告言：",
    "T13n0400_017:0519a24": "「諸善男子！汝可還復，今正是時。」於是諸魔頭",
    "T13n0400_017:0519a25": "面著地，禮彼佛足，右繞七匝，以海意菩薩威",
    "T13n0400_017:0519a26": "神力故，於彼剎中隱而不現，經須臾頃還於",
    "T13n0400_017:0519a27": "娑婆世界，到已頭面禮釋迦牟尼佛足，右",
    "T13n0400_017:0519a28": "繞七匝，退住一面攝心諦意恭敬歸向。",
    "T13n0400_017:0519a29": "爾時，尊者舍利子告諸魔言：「諸仁者！汝等",
    "T13n0400_017:0519b01": "見彼諸樂莊嚴世界不？」諸魔答言：「我等已見。",
    "T13n0400_017:0519b02": "尊者！彼土希有清淨可愛，是為清淨無垢最",
    "T13n0400_017:0519b03": "上所居。我等見已，皆發阿耨多羅三藐三菩",
    "T13n0400_017:0519b04": "提心。」尊者舍利子言：「諸仁者！汝等已發阿",
    "T13n0400_017:0519b05": "耨多羅三藐三菩提心，不應復作諸魔事業。」",
    "T13n0400_017:0519b06": "魔言：「不也。尊者！若有善住深固心者，諸菩",
    "T13n0400_017:0519b07": "薩眾乃能施作諸魔事業。何以故？如諸菩薩",
    "T13n0400_017:0519b08": "善住深固心者，即有力能隨其所應發起魔",
    "T13n0400_017:0519b09": "事。以是緣故，尊者當知！諸有菩薩施作魔",
    "T13n0400_017:0519b10": "事，此說即是佛之事業，非魔事業。」",
    "T13n0400_017:0519b11": "爾時，諸魔於此佛剎現神變已，此眾會中，有",
    "T13n0400_017:0519b12": "二萬人發阿耨多羅三藐三菩提心；於魔眾",
    "T13n0400_017:0519b13": "中，復有一萬天子，發阿耨多羅三藐三菩提",
    "T13n0400_017:0519b14": "心，異口同音作如是言：「世尊！我等悉願生",
    "T13n0400_017:0519b15": "彼諸樂莊嚴世界之中。」作是語已，於是釋迦",
    "T13n0400_017:0519b16": "牟尼如來即記之曰：「汝等當生彼佛剎中。」",
    "T13n0400_017:0519b17": "爾時，海意菩薩復白佛言：「世尊！諸佛如來菩",
    "T13n0400_017:0519b18": "提之法，諸魔外道多生障難。惟願世尊威神",
    "T13n0400_017:0519b19": "建立，令此正法久住世間，復於如是甚深經",
    "T13n0400_017:0519b20": "典攝受護持。世尊！若此經典，得佛如來所加",
    "T13n0400_017:0519b21": "持故而不隱沒，受持讀誦廣大流布，令諸魔",
    "T13n0400_017:0519b22": "眾伺不得便。」佛告海意菩薩言：「海意！我今",
    "T13n0400_017:0519b23": "建立此之正法。若有眾生欲發精進，種諸",
    "T13n0400_017:0519b24": "善根為作成熟，化度之者，當於如是甚深經",
    "T13n0400_017:0519b25": "典，如法受持為他演說。」",
    "T13n0400_017:0519b26": "復次，佛告海意菩薩言：「汝今諦聽，極善作意！",
    "T13n0400_017:0519b27": "今為汝說呼召四大天王祕密章句，而此章",
    "T13n0400_017:0519b28": "句速能召集四大天王，有此正法之處來為",
    "T13n0400_017:0519b29": "作護，亦當攝護其說法師。」爾時，世尊即說陀",
    "T13n0400_017:0519c01": "羅尼曰：",
    "T13n0400_017:0519c02": "「怛𭔞切身佗引一句　三彌引二　三摩散底三　薩囉尼引四",
    "T13n0400_017:0519c03": "　娑引囉嚩底五　達泥引六　達那嚩底七　度度彌引八　度",
    "T13n0400_017:0519c04": "度摩底九　阿引縛哩多二合泥引十　阿末里引十一　尾末",
    "T13n0400_017:0519c05": "里引十二　尾囉𡁠引十三　葛葛哩引十四　葛葛尼引十五　虎魯",
    "T13n0400_017:0519c06": "十六　虎魯嚩底十七　虎魯散提十八　儞哩伽二合、引薩儞十九",
    "T13n0400_017:0519c07": "　阿引嚩致引二十　尾嚩致引二十一　末末枯末底二十二　摩引",
    "T13n0400_017:0519c08": "囉𡁠帝引二十三　尾戍提引二十四　尾戍駄嚩底二十五　彌彌",
    "T13n0400_017:0519c09": "里引二十六　末努引賀囉莎引賀引二十七",
    "T13n0400_017:0519c10": "「海意！如是祕密章句，速能呼召四大天王來",
    "T13n0400_017:0519c11": "護持此甚深正法，及能攝護其說法師。又此",
    "T13n0400_017:0519c12": "章句，能令法師善說此法，如所作已諦觀四",
    "T13n0400_017:0519c13": "方起大慈心。是時四大天王以此秘密章句",
    "T13n0400_017:0519c14": "所呼召故，皆來攝受諸說法者。」",
    "T13n0400_017:0519c15": "爾時，四大天王現在此會，即從座起前詣佛",
    "T13n0400_017:0519c16": "所，合掌頂禮而白佛言：「世尊！若有眾生，於",
    "T13n0400_017:0519c17": "此最上甚深正法，真實了知，而能為他如理",
    "T13n0400_017:0519c18": "宣說者，我等四王并諸眷屬，常來營衛護持",
    "T13n0400_017:0519c19": "正法，復當攝護其說法師，令無障難及無衰",
    "T13n0400_017:0519c20": "惱。」",
    "T13n0400_017:0519c21": "佛說海意菩薩所問淨印法門經卷第十七"
}