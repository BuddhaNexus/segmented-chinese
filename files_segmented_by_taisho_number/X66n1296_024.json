{
    "X66n1296_024:0138a01": "宗門拈古彚集卷第二十四",
    "X66n1296_024:0138a02": "古杭白巖嗣祖沙門　淨符　彚集",
    "X66n1296_024:0138a03": "　　△青四",
    "X66n1296_024:0138a04": "舒州投子大同禪師(青四翠微學嗣)一日指菴前一片石向",
    "X66n1296_024:0138a05": "雪峰曰。三世諸佛總在裏許。峰曰須知有不在裏許",
    "X66n1296_024:0138a06": "者。子曰不快漆桶。又一日與峰遊龍眠。有兩路。峰問",
    "X66n1296_024:0138a07": "那個是龍眠路。子以杖指之。峰曰東去西去。子曰不",
    "X66n1296_024:0138a08": "快漆桶。峰又問一槌便就時如何。子曰不是性躁漢。",
    "X66n1296_024:0138a09": "曰不假一槌時如何。子曰不快漆桶。又一日峰問此",
    "X66n1296_024:0138a10": "間還有人參也無。子將钁頭拋向峰面前。峰曰與麼",
    "X66n1296_024:0138a11": "則當處掘去也。子曰不快漆桶。",
    "X66n1296_024:0138a12": "雪竇顯云。然則一期折挫雪峰。且投子是作家罏",
    "X66n1296_024:0138a13": "鞲。我當時若作雪峰。待道不是性躁漢。只向伊云",
    "X66n1296_024:0138a14": "鉗槌在我手裏。諸上座合與投子著得箇什麼語。",
    "X66n1296_024:0138a15": "若能道得。便乃性躁平生光揚宗眼。若也顢頇。頂",
    "X66n1296_024:0138a16": "上一槌。莫言不道。",
    "X66n1296_024:0138a17": "溈山喆云。雪峰雖是本分鉗槌。爭奈投子是作家",
    "X66n1296_024:0138a18": "爐鞲。眾中還有本分鉗槌者麼。如無。山僧為你諸",
    "X66n1296_024:0138a19": "人下一槌。直是火星迸散。乃卓拄杖云。看看。諸人",
    "X66n1296_024:0138a20": "護取眉毛好。",
    "X66n1296_024:0138a21": "東禪觀云。與麼酬對。喚做作家爐鞲。正是認狸為",
    "X66n1296_024:0138a22": "虎自取疑怖。若據性空見處。投子心肝五臟被雪",
    "X66n1296_024:0138a23": "峰盡情摟出。",
    "X66n1296_024:0138a24": "古南門云。投子雪竇俱是作家爐鞲。爭奈鉗槌在",
    "X66n1296_024:0138b01": "手。善說不善用。未為性躁。若是古南。待雪峰纔問",
    "X66n1296_024:0138b02": "一槌便就時如何。劈脊便棒云。打破者漆桶。諸上",
    "X66n1296_024:0138b03": "座。漆桶既然打破。宗眼又作麼生光揚。",
    "X66n1296_024:0138b04": "投子路次逢趙州。州問莫便是投子山主麼。子曰茶",
    "X66n1296_024:0138b05": "鹽錢布施我。州乃先至菴。子後歸手携油缻。州曰。久",
    "X66n1296_024:0138b06": "嚮投子。及乎到來。祇見箇賣油翁。子曰。你只識賣油",
    "X66n1296_024:0138b07": "翁。且不識投子。州曰如何是投子。子提起油瓶曰油",
    "X66n1296_024:0138b08": "油。州問大死底人却活時如何。子曰。不許夜行。投明",
    "X66n1296_024:0138b09": "須到。州曰。我早候白。伊更候黑。",
    "X66n1296_024:0138b10": "南堂靜云。趙州作家爐鞲。要煅百煉精金。投子本",
    "X66n1296_024:0138b11": "分鉗槌。不免途中受用。諸人要見二老落處麼。十",
    "X66n1296_024:0138b12": "年辛苦無人問。一旦成名天下知。",
    "X66n1296_024:0138b13": "博山來云。跨逐日之蹄。截奔滙之水。非趙州即投",
    "X66n1296_024:0138b14": "子。非投子即趙州。如善知奕者各見數著之先。應",
    "X66n1296_024:0138b15": "在臨機自然調妥。要知二老落處麼。向鐵圍城穿",
    "X66n1296_024:0138b16": "下過。來十字街頭與汝相見。",
    "X66n1296_024:0138b17": "投子因巨榮禪客參。子曰。老僧未有一言半句挂諸",
    "X66n1296_024:0138b18": "方脣齒。何用要見老僧。榮曰到者裏不施三拜要且",
    "X66n1296_024:0138b19": "不甘。子曰。出家兒得與麼。沒碑記。榮乃遶禪牀一帀",
    "X66n1296_024:0138b20": "而去。子曰。有眼無耳朵。六月火邊坐。",
    "X66n1296_024:0138b21": "雪竇顯云。也不得放過。纔遶便擒住云是誰不甘。",
    "X66n1296_024:0138b22": "若跳得出。不妨是一員衲僧。",
    "X66n1296_024:0138b23": "溈山喆云。者僧雖是慣戰沙場。怎奈投子善能折",
    "X66n1296_024:0138b24": "挫。何故。真金若不經爐冶。怎得光華徹底鮮。",
    "X66n1296_024:0138c01": "古南門云。者僧放過且不論。祇如有眼無耳朵六",
    "X66n1296_024:0138c02": "月火邊坐。還放過得投子麼。",
    "X66n1296_024:0138c03": "投子因僧問如何是十身調御。子下禪牀立。又問凡",
    "X66n1296_024:0138c04": "聖相去多少。子亦下禪牀立。",
    "X66n1296_024:0138c05": "雪竇顯云。此公案諸人無不委知。若與麼舉。天下",
    "X66n1296_024:0138c06": "衲僧盡為念話杜家。雪竇還有長處也無。試為大",
    "X66n1296_024:0138c07": "眾舉看。凡聖相去多少。投子下禪牀立。如何是十",
    "X66n1296_024:0138c08": "身調御。投子下禪牀立。且道與前來舉底是同是",
    "X66n1296_024:0138c09": "別。若道一般。許上座具一隻眼。若道別有奇特。也",
    "X66n1296_024:0138c10": "許上座具一隻眼。復更開一線道。凡聖相去多少。",
    "X66n1296_024:0138c11": "請上座下一轉語。如何是十身調御。請上座答一",
    "X66n1296_024:0138c12": "轉語。非但參見投子。亦乃知雪竇長處。或若總道",
    "X66n1296_024:0138c13": "下禪牀立。惜取眉毛好。",
    "X66n1296_024:0138c14": "五祖演云。或有人恁麼問。山僧亦下禪牀立。為什",
    "X66n1296_024:0138c15": "麼。却依樣畵猫兒。待我計較得成却向你道。",
    "X66n1296_024:0138c16": "徑山杲云。投子下禪牀。今朝為舉揚。驢前馬後漢。",
    "X66n1296_024:0138c17": "切忌亂承當。",
    "X66n1296_024:0138c18": "高峰妙云。一轉語天懸地殊。一轉語言端語的。具",
    "X66n1296_024:0138c19": "眼者試辨取。",
    "X66n1296_024:0138c20": "古南門云。投子好箇十身調御。被雪竇咬得百雜",
    "X66n1296_024:0138c21": "碎。設有問者。但道口上著。",
    "X66n1296_024:0138c22": "龍華體云。投子抱璞示人貴圖識者。爭奈不遇賈",
    "X66n1296_024:0138c23": "目。祇作瓦礫擿却。雪竇固是明眼指瑜摘瑕爭奈",
    "X66n1296_024:0138c24": "太傷風化。致令後人不見完璧。諸人要見完璧麼。",
    "X66n1296_024:0139a01": "良久云。來朝更獻楚王看。",
    "X66n1296_024:0139a02": "投子因僧問如何是一大事因緣。子曰尹司空請山",
    "X66n1296_024:0139a03": "僧開堂。",
    "X66n1296_024:0139a04": "昭覺勤云。投子古佛叢林中推其得逸羣之辨。得",
    "X66n1296_024:0139a05": "樸實道用。看其等閑拈掇。不妨佛法世法打成一",
    "X66n1296_024:0139a06": "片。然雖如是。惜其不甚寬廓。今日有問天寧如何",
    "X66n1296_024:0139a07": "是一大事因緣。即向他道。手握金輪清四海。聖躳",
    "X66n1296_024:0139a08": "彌億萬斯年。",
    "X66n1296_024:0139a09": "龍翔訢云。投子老人可謂應機施設不犯鋒鋩。中",
    "X66n1296_024:0139a10": "峰不免因齋慶讚。一髮由來引萬鈞。全肩荷負見",
    "X66n1296_024:0139a11": "當人。通身手眼重拈掇。枯木花開大地春。",
    "X66n1296_024:0139a12": "磬山修云。二老宿舉揚一大事因緣。本無優劣。作",
    "X66n1296_024:0139a13": "麼生是投子實頭處。設有問磬山如何是一大事",
    "X66n1296_024:0139a14": "因緣。但向他道。朝看雲片片。暮聽水潺潺。",
    "X66n1296_024:0139a15": "天童忞云。佛果眼葢五天胸羅萬有。據其生平施",
    "X66n1296_024:0139a16": "設。發一言舉一令。直欲上窮圓葢下透風輪。山僧",
    "X66n1296_024:0139a17": "今日非敢抑他威光。細檢此語。未免碌碌因人成",
    "X66n1296_024:0139a18": "事。若是道峰即不然。有問如何是一大事因緣。但",
    "X66n1296_024:0139a19": "向他道。數聲黃鳥青山外。占斷風光作主人。",
    "X66n1296_024:0139a20": "金粟元云。與麼答話雖則樸實十分。要且驚羣動",
    "X66n1296_024:0139a21": "眾。新金粟則不然。如何是一大事因緣。但向他道。",
    "X66n1296_024:0139a22": "橫吹玉笛鷗灘上。九九奇巒盡點頭。",
    "X66n1296_024:0139a23": "神鼎僼舉昭覺勤天童忞二語畢云。三大老相席",
    "X66n1296_024:0139a24": "打令。各展家風。可謂一步高一步。一浪濶一浪。天",
    "X66n1296_024:0139b01": "童新長老則不然。有問如何是一大事因緣。但向",
    "X66n1296_024:0139b02": "他道。雲開日現人人見。水到渠成處處通。",
    "X66n1296_024:0139b03": "投子因僧問一大藏教還有奇特事也無。子曰有。曰",
    "X66n1296_024:0139b04": "如何是奇特事。子曰演出一大藏教。",
    "X66n1296_024:0139b05": "雲巖新別云。演入一大藏教。",
    "X66n1296_024:0139b06": "昭覺勤云。差病不假驢馱藥。",
    "X66n1296_024:0139b07": "徑山杲云。演出演入則不無二老。若是奇特事。三",
    "X66n1296_024:0139b08": "生六十劫也未夢見在。",
    "X66n1296_024:0139b09": "獅林則云。叢林商量都道大慧不肯二老。若作恁",
    "X66n1296_024:0139b10": "麼見解。三生六十劫未夢見大慧在。",
    "X66n1296_024:0139b11": "投子因僧問月未圓時如何。子曰吞却三個四個。曰",
    "X66n1296_024:0139b12": "圓後如何。子曰吐却七個八個。",
    "X66n1296_024:0139b13": "天童傑云。吞却與吐却。算來無處著。要見滑稽人。",
    "X66n1296_024:0139b14": "便是黃番綽。",
    "X66n1296_024:0139b15": "南山寶云。者則公案你若向吞吐處著倒。我知你",
    "X66n1296_024:0139b16": "未識投子。若問紫雲月未圓時如何。徧界是光明。",
    "X66n1296_024:0139b17": "圓後如何。通身無向背。且道與投子相去多少。",
    "X66n1296_024:0139b18": "廣潤融云。大小投子為人不無直截。祇是賺他在",
    "X66n1296_024:0139b19": "三三四四七七八八上作活計。若有問廣潤月未",
    "X66n1296_024:0139b20": "圓時如何。向道大家在者裏。圓後如何。待山僧出",
    "X66n1296_024:0139b21": "隊回來為你說破。",
    "X66n1296_024:0139b22": "投子因僧問。不斷煩惱而入涅槃時如何。子作色曰",
    "X66n1296_024:0139b23": "者個師僧好發業殺人。",
    "X66n1296_024:0139b24": "國清機因其僧又問。不斷煩惱而入涅槃時如何。",
    "X66n1296_024:0139c01": "清便打。",
    "X66n1296_024:0139c02": "松隱然云。投子只解裁長不能補短。國清只解補",
    "X66n1296_024:0139c03": "短不能裁長。或有問龍峰不斷煩惱而入涅槃時",
    "X66n1296_024:0139c04": "如何。只對他道。有水皆含月。無山不帶雲。",
    "X66n1296_024:0139c05": "洞山度云。投子古佛殺人不用刀活人不用劒。非",
    "X66n1296_024:0139c06": "但善能裁長而且善於補短。雖然。在洞山者裏又",
    "X66n1296_024:0139c07": "且不然。今日或有人恁麼問。但向道柴炭紙衾松",
    "X66n1296_024:0139c08": "風水石。且道與古人是同是別。",
    "X66n1296_024:0139c09": "投子因僧問。依俙似半月。髣髴若三星。乾坤收不得。",
    "X66n1296_024:0139c10": "師於何處明。子曰道什麼。僧曰想師只有湛水之波",
    "X66n1296_024:0139c11": "且無滔天之浪。子曰閒言語。",
    "X66n1296_024:0139c12": "雪竇顯云。投子古佛不可道不知。若檢點將來。直",
    "X66n1296_024:0139c13": "是天地懸隔。若是雪竇。纔問和聲便打。",
    "X66n1296_024:0139c14": "天童傑云。田地穩密佛眼不能窺。坐籌帷幄決勝",
    "X66n1296_024:0139c15": "千里。還他投子老人。者僧也解扣關擊節。上門上",
    "X66n1296_024:0139c16": "戶。只是插手脚不得。雪竇道和聲便打。也是賊過",
    "X66n1296_024:0139c17": "後張弓。",
    "X66n1296_024:0139c18": "雲居莊云。有人與麼問山僧。山僧亦云道什麼。待",
    "X66n1296_024:0139c19": "道只有湛水之波且無滔天之浪。脚跟下痛與一",
    "X66n1296_024:0139c20": "頓。拈拄杖云。有麼有麼。靠拄杖云。縱饒栽種得。不",
    "X66n1296_024:0139c21": "是棟梁材。",
    "X66n1296_024:0139c22": "海舟慈云。者僧文辭燦爛。投子本分提持。若是濟",
    "X66n1296_024:0139c23": "下兒孫。痛打一頓逐出。",
    "X66n1296_024:0139c24": "投子因一婆子家中失却牛。特詣方丈請卜。子召婆",
    "X66n1296_024:0140a01": "婆。婆應諾。子曰牛在。",
    "X66n1296_024:0140a02": "白巖符云。大小投子奇則奇矣。要且鬼家活計未",
    "X66n1296_024:0140a03": "有殺活。當時婆子應諾。何不曰在即在。祇是少了",
    "X66n1296_024:0140a04": "些頭角。婆子從者裏搆去也未可知。",
    "X66n1296_024:0140a05": "鄂州清平安樂令遵禪師(青四翠微學嗣)因僧問如何是小",
    "X66n1296_024:0140a06": "乘。平曰錢貫。如何是大乘。平曰井索。如何有是漏。平",
    "X66n1296_024:0140a07": "曰笊籬。如何是無漏。平曰木杓。覿面相呈時如何。平",
    "X66n1296_024:0140a08": "曰分付與典座。",
    "X66n1296_024:0140a09": "天寧琦云。永祚不避諸方檢責。也要矢上加尖。打",
    "X66n1296_024:0140a10": "破大唐國。覓一個會佛法底不可得。",
    "X66n1296_024:0140a11": "澧州夾山善會禪師(青四船子誠嗣)因僧問如何是夾山境。",
    "X66n1296_024:0140a12": "山曰猿抱子歸青嶂裏。鳥銜花落碧巖前。",
    "X66n1296_024:0140a13": "法眼益云。老僧二十年只作境話會。",
    "X66n1296_024:0140a14": "浮山遠云。直饒不作境話會。亦未許在。何故。犀因",
    "X66n1296_024:0140a15": "翫月紋生角。象被雷轟花入牙。",
    "X66n1296_024:0140a16": "瑯瑘覺云。且道如今作甚麼會。良久云。上士遊山",
    "X66n1296_024:0140a17": "水。中人坐竹林。",
    "X66n1296_024:0140a18": "黃龍新云。者僧分明問境。法眼因甚不作境會。既",
    "X66n1296_024:0140a19": "不作境會。作什麼會。長憶江南三月裏。鷓鴣啼處",
    "X66n1296_024:0140a20": "百花香。",
    "X66n1296_024:0140a21": "黃龍震云。直饒法眼盡力[跳-兆+孛]跳也出夾山圈繢不",
    "X66n1296_024:0140a22": "得。法眼既出不得。且道是什麼人出得。乃豎起拂",
    "X66n1296_024:0140a23": "子云。須是者老漢始得。",
    "X66n1296_024:0140a24": "高峰妙云。大眾還會麼。直饒向者裏會得。見法眼",
    "X66n1296_024:0140b01": "則易。見夾山則難。",
    "X66n1296_024:0140b02": "白巖符云。不作境話會。且作麼生會。者裏也須有",
    "X66n1296_024:0140b03": "個眼目始得。不然總是念言語漢。",
    "X66n1296_024:0140b04": "真如元徵云。者僧問底。夾山答底。兩兩分明是境",
    "X66n1296_024:0140b05": "話。法眼因甚却恁麼道。",
    "X66n1296_024:0140b06": "蟠龍長云。法眼與麼解會。要見夾山直待驢年。",
    "X66n1296_024:0140b07": "夾山示眾。百草頭上薦取老僧。閙市裏識取天子。",
    "X66n1296_024:0140b08": "雲門偃云。蝦蟆鑽你鼻孔。毒蛇穿你眼睛。且向葛",
    "X66n1296_024:0140b09": "藤裏會取。",
    "X66n1296_024:0140b10": "雲峰悅云。雲門與麼道。大似和泥脫墼。若無後語。",
    "X66n1296_024:0140b11": "疑殺天下人。山僧今日因行不妨掉臂。乃豎拄杖",
    "X66n1296_024:0140b12": "云。還見雲門麼。",
    "X66n1296_024:0140b13": "保寧勇云。百草頭上分明顯露。為甚不薦。閙市裏",
    "X66n1296_024:0140b14": "終日相逢。為甚不識。未開眼者且莫錯怪夾山。雖",
    "X66n1296_024:0140b15": "然如是。干保寧什麼事。",
    "X66n1296_024:0140b16": "雲居舜云。古人與麼。實為慈悲。大眾。且作麼生是",
    "X66n1296_024:0140b17": "閙市門頭天子。會麼。愁人莫向愁人說。說向愁人",
    "X66n1296_024:0140b18": "愁殺人。",
    "X66n1296_024:0140b19": "徑山杲云。夾山垛生招箭。雲門認賊為子。雖然如",
    "X66n1296_024:0140b20": "是。知恩者少。負恩者多。",
    "X66n1296_024:0140b21": "天寧琦云。百草頭薦阿誰。閙市裏識什麼。",
    "X66n1296_024:0140b22": "仰山欽云。與麼說話。正是妄認前塵分別影事。若",
    "X66n1296_024:0140b23": "是端拱垂衣孤峰獨宿。未夢見在。汝等諸人要見",
    "X66n1296_024:0140b24": "夾山。豎拂子云。一狀領過。",
    "X66n1296_024:0140c01": "佛川義云。大小妙喜錯判不少。眾中還有辨別得",
    "X66n1296_024:0140c02": "出者麼。如無。埜山翻案去也。雲門垛生招箭。夾山",
    "X66n1296_024:0140c03": "認賊為子。我與麼道。也是空費口脣皮。何也。不見",
    "X66n1296_024:0140c04": "道知恩者少負恩者多。",
    "X66n1296_024:0140c05": "崇先奇云。夾山好事不如無。雲門禍不單行。雖然",
    "X66n1296_024:0140c06": "如是。駕與青龍不解騎。又爭怪得山僧。",
    "X66n1296_024:0140c07": "夾山上堂。我二十年住此山。未曾舉著宗門中事。僧",
    "X66n1296_024:0140c08": "便問。承和尚有言二十年住此山未曾舉著宗門中",
    "X66n1296_024:0140c09": "事是否。山曰是。僧便掀倒禪牀。山休去。明日普請掘",
    "X66n1296_024:0140c10": "一坑。令侍者請昨日問話僧至。曰老僧二十年說無",
    "X66n1296_024:0140c11": "義語。今請上座打殺老僧埋向坑裏便請便請。若不",
    "X66n1296_024:0140c12": "打殺老僧。上座自著打殺埋向坑裏始得。其僧歸堂",
    "X66n1296_024:0140c13": "束裝潛去。",
    "X66n1296_024:0140c14": "昭覺勤云。夾山濁時頭尾皆濁。者僧清時始終俱",
    "X66n1296_024:0140c15": "清。後人不會。盡云者僧怕被打殺潛然而去。殊不",
    "X66n1296_024:0140c16": "知綿裏有針。者僧好即好。只是少一轉語。待道若",
    "X66n1296_024:0140c17": "不打殺老僧上座自著打殺埋向坑中始得。只近",
    "X66n1296_024:0140c18": "前兩手擘開云猫。",
    "X66n1296_024:0140c19": "中峰本云。者僧始則攙旗奪鼓。終則詐敗佯輸。夾",
    "X66n1296_024:0140c20": "山雖有添兵減竈之謀。爭奈脚跟下泥深三尺。",
    "X66n1296_024:0140c21": "敬畏空云。夾山者漢賊過張弓。當時待者僧問。何",
    "X66n1296_024:0140c22": "不曰我向來無此語。喚侍者立時擯出。亦不失乎",
    "X66n1296_024:0140c23": "有前無後。乃無端掘坑。不曾埋者僧。却自埋却了",
    "X66n1296_024:0140c24": "也。",
    "X66n1296_024:0141a01": "天井新云。者僧若不潛去。好與夾山一坑埋却。",
    "X66n1296_024:0141a02": "慧雲盛云。夾山褲內火發。幾乎自身難保。者僧虎",
    "X66n1296_024:0141a03": "頭[打-丁+瓜]癢。幸其作速躲得過。",
    "X66n1296_024:0141a04": "白巖符云。夾山掘個坑子。盡大地人乞命有分。其",
    "X66n1296_024:0141a05": "奈者僧別有條軟套索子。不惟自得全生。且能絆",
    "X66n1296_024:0141a06": "倒夾山。如今還有為夾山扶起者麼。",
    "X66n1296_024:0141a07": "夾山因虎頭上座參。山問甚處來。曰湖南來。山曰曾",
    "X66n1296_024:0141a08": "到石霜麼。曰要路經過爭得不到。山曰聞石霜有毬",
    "X66n1296_024:0141a09": "子話是否。曰和尚也須急著眼始得。山曰作麼生是",
    "X66n1296_024:0141a10": "毬子。曰跳不出。山曰作麼生是毬杖。曰沒手足。山曰。",
    "X66n1296_024:0141a11": "且去。老僧未與闍黎相見。",
    "X66n1296_024:0141a12": "雪竇顯云。親見者僧從石霜來。夾山因甚道不相",
    "X66n1296_024:0141a13": "識。",
    "X66n1296_024:0141a14": "智海逸云。夾山恁麼道。是肯者僧不肯者僧。若辨",
    "X66n1296_024:0141a15": "得出。許你具擇法眼。",
    "X66n1296_024:0141a16": "徑山筞云。入虎穴者不畏死。登危竿者不怕險。者",
    "X66n1296_024:0141a17": "僧要路經過夾山。因茲落草。檢點將來。未免如猫",
    "X66n1296_024:0141a18": "弄鼠。塗毒若作夾山。待他道和尚也須急著眼。即",
    "X66n1296_024:0141a19": "和聲打出。且向道淨地上不要放屙。還知麼。傷鼈",
    "X66n1296_024:0141a20": "恕龜。殺活由我。",
    "X66n1296_024:0141a21": "開先金云。夾山何用繁詞。待道要路經過爭得不",
    "X66n1296_024:0141a22": "到。便與劈脊打出。不惟見我門庭高峻。亦使者僧",
    "X66n1296_024:0141a23": "脫皮換骨。",
    "X66n1296_024:0141a24": "夾山因與虎頭上座相見了。次日又陞座曰。昨日新",
    "X66n1296_024:0141b01": "到在麼。頭出應諾。山曰。目前無法。意在目前。不是目",
    "X66n1296_024:0141b02": "前法。非耳目之所到。頭曰。今日雖問。要且不是。山曰。",
    "X66n1296_024:0141b03": "片月難明。非關天地。頭曰莫[尸@豕]沸。便作掀禪牀勢。山",
    "X66n1296_024:0141b04": "曰且緩緩。虧著上座甚麼處。頭豎起拳曰目前還著",
    "X66n1296_024:0141b05": "得者個麼。山曰作家作家。頭又作掀禪牀勢。山曰。大",
    "X66n1296_024:0141b06": "眾。看者一員戰將。若是門庭布列。山僧不如他。若據",
    "X66n1296_024:0141b07": "入理深談。也較山僧一級地。",
    "X66n1296_024:0141b08": "天童覺云。夾山老子解開布袋頭。將差珍異寶撒",
    "X66n1296_024:0141b09": "向諸人面前了也。正當恁麼時作麼生。路不拾遺。",
    "X66n1296_024:0141b10": "君子稱美。",
    "X66n1296_024:0141b11": "東禪嶽云。夾山只吹無孔笛。手提氈拍板。大家唱",
    "X66n1296_024:0141b12": "云。去年梅。今年柳。顏色馨香依舊。且道是何曲調。",
    "X66n1296_024:0141b13": "還會麼。曲終人不見。江上數峰青。",
    "X66n1296_024:0141b14": "夾山因僧問撥塵見佛時如何。山曰。直須揮劍。若不",
    "X66n1296_024:0141b15": "揮劍。漁父棲巢。僧後問石霜撥塵見佛時如何。霜曰。",
    "X66n1296_024:0141b16": "渠無國土。甚處逢渠。僧回舉似山。山上堂舉了乃曰。",
    "X66n1296_024:0141b17": "門庭施設不如老僧。入理深譚猶較石霜百步。",
    "X66n1296_024:0141b18": "護國元云。參須實參。見須實見。毫端許言之本末",
    "X66n1296_024:0141b19": "皆為自欺。今夜忽有問三峰撥塵見佛時如何。和",
    "X66n1296_024:0141b20": "聲便打。為什麼。黃金自有黃金價。終不和沙賣與",
    "X66n1296_024:0141b21": "人。",
    "X66n1296_024:0141b22": "梅山相云。夾山斵木為舟。石霜藏頭露面。山僧則",
    "X66n1296_024:0141b23": "不然。有問撥塵見佛時如何。便與劈脊一棒。非但",
    "X66n1296_024:0141b24": "使者僧當下悟去。亦免費後人許多氣力。",
    "X66n1296_024:0141c01": "石霜尊云。夾山為眾竭力。禍出私門。石霜覿露全",
    "X66n1296_024:0141c02": "機。遭人邈摸。護國要且只有利人之心。且無出人",
    "X66n1296_024:0141c03": "之眼。若問山僧撥塵見佛時如何。亦與和聲便打。",
    "X66n1296_024:0141c04": "待伊擬議。便與擲下拄杖。",
    "X66n1296_024:0141c05": "夾山會下有一僧到石霜。入門便道不審。霜曰不必",
    "X66n1296_024:0141c06": "闍黎。僧曰與麼則珍重便去。又到巖頭。入門便道不",
    "X66n1296_024:0141c07": "審。頭乃噓兩噓。僧曰與麼則珍重。纔回步。頭曰雖是",
    "X66n1296_024:0141c08": "後生亦能管帶。其僧歸舉似夾山。山明日陞堂乃喚",
    "X66n1296_024:0141c09": "曰。昨日從石霜巖頭來底阿師出來。如法舉前話。僧",
    "X66n1296_024:0141c10": "舉了。山曰大眾還會麼。若無人道。老僧不惜眉毛道",
    "X66n1296_024:0141c11": "去也。乃曰。石霜雖有殺人刀。且無活人劒。巖頭亦有",
    "X66n1296_024:0141c12": "殺人刀。亦有活人劒。",
    "X66n1296_024:0141c13": "白巖符云。石霜巖頭已有夾山發放了也。茲置弗",
    "X66n1296_024:0141c14": "論。若夫者僧亦不妨許伊是個俊俏衲子。祇是不",
    "X66n1296_024:0141c15": "合向夾山手裏納敗缺。當時若解慎初護末。待道",
    "X66n1296_024:0141c16": "如法舉前話。便好掀倒禪牀。教夾山者漢要做鹽",
    "X66n1296_024:0141c17": "鐵判官也未得在。",
    "X66n1296_024:0141c18": "夾山因僧問如何是佛。山曰此位無賓主。曰尋常與",
    "X66n1296_024:0141c19": "什麼人對談。山曰。文殊與吾携水去。普賢猶未折花",
    "X66n1296_024:0141c20": "來。",
    "X66n1296_024:0141c21": "百丈泐云。在家不會迎賓客。出路方知無主人。花",
    "X66n1296_024:0141c22": "階柳巷皆空過。嗟怨堂中老令公。且道尋常畢竟",
    "X66n1296_024:0141c23": "與什麼人對談。良久云。命坐孤星。日犯歲君。",
    "X66n1296_024:0141c24": "夾山問黃山月輪。子是甚處人。曰是閩中人。山曰還",
    "X66n1296_024:0142a01": "識老僧麼。曰還識學人麼。山曰。不然。子且還老僧草",
    "X66n1296_024:0142a02": "鞋錢。然後老僧還子廬陵米價。曰恁麼則不識和尚",
    "X66n1296_024:0142a03": "也。未審廬陵米作麼價。山曰。真獅子兒。善能哮吼。",
    "X66n1296_024:0142a04": "天奇瑞云。神之通也。虎穴魔宮無不自在。用之妙",
    "X66n1296_024:0142a05": "也。海角天涯有何障蔽。縱之星布高穹。奪之風捲",
    "X66n1296_024:0142a06": "殘雲。自古明鎗易躲。至今暗箭難防。鼷口鼠食人",
    "X66n1296_024:0142a07": "不覺疼。若人會得八表橫行。",
    "X66n1296_024:0142a08": "大珠□云。凡參學流。頂門具眼方堪共語。看他作",
    "X66n1296_024:0142a09": "者相見。機鋒相拄。唱愈高和愈峻。八面玲瓏何等",
    "X66n1296_024:0142a10": "自在。雖然。還知者僧暗傷毒箭處麼。",
    "X66n1296_024:0142a11": "夾山因僧問。如何是相似句。山曰。荷葉團團團似鏡。",
    "X66n1296_024:0142a12": "菱角尖尖尖似錐。復曰會麼。僧曰學人不會。山曰風",
    "X66n1296_024:0142a13": "吹柳絮毛毬走。雨打棃花蛺蜨飛。",
    "X66n1296_024:0142a14": "仰山欽云。大小夾山雖然不負來機。爭奈被者僧",
    "X66n1296_024:0142a15": "勘破。仰山則不然。如何是相似句。荷葉團團團似",
    "X66n1296_024:0142a16": "鏡。菱角尖尖尖似錐。學人不會。風吹柳絮毛毬走",
    "X66n1296_024:0142a17": "雨打棃花蛺蜨飛。終是別些子。",
    "X66n1296_024:0142a18": "天寧琦云。夾山老漢與麼答話。恰似夾竹桃花錦",
    "X66n1296_024:0142a19": "上鋪花。只是未曾點著本分事在。若有問天寧如",
    "X66n1296_024:0142a20": "何是相似句。向道無將支遁鶴誤作右軍鵞。",
    "X66n1296_024:0142a21": "夾山見船子後再住京口。僧問如何是法身。山曰法",
    "X66n1296_024:0142a22": "身無相。如何是法眼。山曰法眼無瑕。僧舉似道吾。吾",
    "X66n1296_024:0142a23": "曰者漢此回方徹。",
    "X66n1296_024:0142a24": "育王雪云。三十年前賣牛買馬。三十年後賣馬買",
    "X66n1296_024:0142b01": "牛。若是出格流。決不向他語脉裏轉。還見麼。法身",
    "X66n1296_024:0142b02": "無相。法眼無瑕。",
    "X66n1296_024:0142b03": "青龍斯云。夾山答話前來也恁麼道。後頭也恁麼",
    "X66n1296_024:0142b04": "道。為什麼道吾前頭失笑。後頭却滿口肯他。且道",
    "X66n1296_024:0142b05": "節目在什麼處。豎拂子云。尋常一樣窓前月。纔有",
    "X66n1296_024:0142b06": "梅花遂喝一喝云。不得者一喝。幾乎道個便不同。",
    "X66n1296_024:0142b07": "夾山在溈山充典座。溈一日問今日喫甚麼菜。山曰",
    "X66n1296_024:0142b08": "兩年同一春。溈曰好好修事著。山曰龍宿鳳巢。",
    "X66n1296_024:0142b09": "天童傑云。&#;柄在手。縱奪臨時。敲磕將來。百味具",
    "X66n1296_024:0142b10": "足。其中只欠一味。且道是油是醬。若人檢點得出。",
    "X66n1296_024:0142b11": "華藏功不浪施。",
    "X66n1296_024:0142b12": "天界盛云。夾山者漢纔遭一笑。三橈開得眼來。便",
    "X66n1296_024:0142b13": "乃氣吞諸方。雖然。汝等時中還曾咬著二年同一",
    "X66n1296_024:0142b14": "春麼。喝一喝云。趕起石老虎著。",
    "X66n1296_024:0142b15": "夾山將示滅。垂語曰。石頭一枝看看即滅矣。洛浦曰",
    "X66n1296_024:0142b16": "不然。山曰何也。浦曰他家自有青山在。山曰。苟如是。",
    "X66n1296_024:0142b17": "即吾宗不墜矣。",
    "X66n1296_024:0142b18": "愚菴盂云。石頭一枝有賴洛浦此語。墜吾宗者可",
    "X66n1296_024:0142b19": "惜夾山後語。減價賣絲帛。兒孫盡布衣。",
    "X66n1296_024:0142b20": "白巖符云。大小洛浦錯過夾山。當時若是個克肖",
    "X66n1296_024:0142b21": "兒。待道石頭一枝看看即滅矣。便好震威一喝云",
    "X66n1296_024:0142b22": "者漢臨死猶寐語。拂袖便出。管教夾嶺一枝至今",
    "X66n1296_024:0142b23": "蕃茂。乃無端云云。豈不令夾山擔盡干係。愚菴云",
    "X66n1296_024:0142b24": "墜吾宗者可惜夾山後語。失却一隻眼。殊不知夾",
    "X66n1296_024:0142c01": "山此語只好信他一半。",
    "X66n1296_024:0142c03": "宗門拈古彚集卷第二十四"
}