{
    "T07n0220d_564:0910b02": "大般若波羅蜜多經卷第五百六",
    "T07n0220d_564:0910b03": "十四",
    "T07n0220d_564:0910b05": "三藏法師玄奘奉　詔譯",
    "T07n0220d_564:0910b06": "20 勝意樂品第五分勝意樂品第二十",
    "T07n0220d_564:0910b07": "「復次，善現！若諸菩薩以勝意樂，欲證無上正",
    "T07n0220d_564:0910b08": "等菩提，常應親近、供養恭敬、尊重讚歎真淨",
    "T07n0220d_564:0910b09": "善友。」爾時，善現便白佛言：「何等名為菩薩善",
    "T07n0220d_564:0910b10": "友？」佛告善現：「諸佛皆名菩薩善友。若能宣說",
    "T07n0220d_564:0910b11": "甚深般若波羅蜜多，教誡教授諸菩薩眾，令",
    "T07n0220d_564:0910b12": "於般若波羅蜜多甚深法門能悟入者，亦得名",
    "T07n0220d_564:0910b13": "為菩薩善友。布施、淨戒、安忍、精進、靜慮、般若",
    "T07n0220d_564:0910b14": "波羅蜜多，當知亦名菩薩善友。如是六種波",
    "T07n0220d_564:0910b15": "羅蜜多，與諸菩薩為師為導，為明為炬，為光",
    "T07n0220d_564:0910b16": "為照，為舍為護，為歸為趣，為洲為渚，為父",
    "T07n0220d_564:0910b17": "為母。過去未來現在諸佛，皆依六種波羅蜜",
    "T07n0220d_564:0910b18": "多，而得成辦功德事業。所以者何？如是六種",
    "T07n0220d_564:0910b19": "波羅蜜多，普能攝受一切佛法。是故，善現！若",
    "T07n0220d_564:0910b20": "諸菩薩欲證無上正等菩提，應學六種波羅",
    "T07n0220d_564:0910b21": "蜜多。",
    "T07n0220d_564:0910b22": "「復次，善現！若諸菩薩欲學六種波羅蜜多，應",
    "T07n0220d_564:0910b23": "於般若波羅蜜多甚深經典，至心聽聞、受持、",
    "T07n0220d_564:0910b24": "讀誦，觀察義趣請決所疑。所以者何？如是般",
    "T07n0220d_564:0910b25": "若波羅蜜多甚深經典，能與六種波羅蜜多",
    "T07n0220d_564:0910b26": "為尊為導、為生養母。善現當知！若諸菩薩欲",
    "T07n0220d_564:0910b27": "得不隨他教行，欲住不隨他教地，欲斷一切",
    "T07n0220d_564:0910b28": "有情疑，欲滿一切有情願，應學如是甚深般",
    "T07n0220d_564:0910b29": "若波羅蜜多。」具壽善現便白佛言：「甚深般若",
    "T07n0220d_564:0910c01": "波羅蜜多以何為相？」佛告善現：「甚深般若波",
    "T07n0220d_564:0910c02": "羅蜜多無礙為相。」爾時，善現復白佛言：「頗有",
    "T07n0220d_564:0910c03": "因緣，甚深般若波羅蜜多無礙之相，餘一切",
    "T07n0220d_564:0910c04": "法亦得有耶？」佛告善現：「有因緣故，甚深般若",
    "T07n0220d_564:0910c05": "波羅蜜多無礙之相，餘一切法亦可說有。所",
    "T07n0220d_564:0910c06": "以者何？以一切法無不皆如甚深般若波羅",
    "T07n0220d_564:0910c07": "蜜多是空、遠離。」具壽善現復白佛言：「若一切",
    "T07n0220d_564:0910c08": "法皆空、遠離，云何有情有染有淨？所以者何？",
    "T07n0220d_564:0910c09": "非空、遠離法可說有染淨，非空、遠離能證菩",
    "T07n0220d_564:0910c10": "提，非離空、遠離有別法可得，云何令我解如",
    "T07n0220d_564:0910c11": "是義？」佛告善現：「於意云何？有情長夜有我等",
    "T07n0220d_564:0910c12": "心執我等不？」善現對曰：「如是！世尊！」佛告善現：",
    "T07n0220d_564:0910c13": "「於意云何？有情所執我及我所空、遠離不？」善",
    "T07n0220d_564:0910c14": "現對曰：「如是！世尊！」佛告善現：「於意云何？豈",
    "T07n0220d_564:0910c15": "不有情由我、我所流轉生死？」善現對曰：「如是！",
    "T07n0220d_564:0910c16": "世尊！」佛告善現：「如是有情流轉生死，施設雜",
    "T07n0220d_564:0910c17": "染及清淨者。由諸有情虛妄執著我及我所",
    "T07n0220d_564:0910c18": "說有雜染，而於其中無雜染者；由諸有情不",
    "T07n0220d_564:0910c19": "妄執著我及我所說有清淨，而於其中無清",
    "T07n0220d_564:0910c20": "淨者。是故，善現！雖一切法皆空、遠離，而諸有",
    "T07n0220d_564:0910c21": "情亦可施設有染有淨，若諸菩薩能如是行，",
    "T07n0220d_564:0910c22": "名行般若波羅蜜多。」具壽善現便白佛言：「希",
    "T07n0220d_564:0910c23": "有！世尊！雖一切法皆空、遠離，而諸有情有染",
    "T07n0220d_564:0910c24": "有淨。若諸菩薩能如是行，則不行色、受、想、行、",
    "T07n0220d_564:0910c25": "識，世間天、人、阿素洛等皆不能伏，普勝一切",
    "T07n0220d_564:0910c26": "聲聞、獨覺所行之行至無勝處，是諸菩薩由",
    "T07n0220d_564:0910c27": "此般若波羅蜜多相應作意，晝夜安住方便",
    "T07n0220d_564:0910c28": "善巧，趣向無上正等菩提，疾證無上正等菩",
    "T07n0220d_564:0910c29": "提。」佛告善現：「如是！如是！復次，善現！於意云",
    "T07n0220d_564:0911a01": "何？假使於此贍部洲中一切有情，非前非後",
    "T07n0220d_564:0911a02": "皆得人身，發菩提心盡壽布施，持此布施",
    "T07n0220d_564:0911a03": "迴向菩提，由此因緣得福多不？」善現對曰：",
    "T07n0220d_564:0911a04": "「甚多！世尊！」佛告善現：「若有菩薩下至一日，安",
    "T07n0220d_564:0911a05": "住般若波羅蜜多相應作意，所獲功德甚多",
    "T07n0220d_564:0911a06": "於前無量無數。所以者何？如是菩薩如如安",
    "T07n0220d_564:0911a07": "住甚深般若波羅蜜多相應作意，如是如是",
    "T07n0220d_564:0911a08": "堪為一切有情福田，由此菩薩所起慈心，諸",
    "T07n0220d_564:0911a09": "有情類無能及者，唯除如來、應、正等覺。「如是",
    "T07n0220d_564:0911a10": "菩薩具勝妙慧，由勝妙慧，見諸有情受大苦",
    "T07n0220d_564:0911a11": "惱如被刑戮，起大悲心。復以天眼，見有情類",
    "T07n0220d_564:0911a12": "成無間業墮無暇處受諸苦惱，或為見網之",
    "T07n0220d_564:0911a13": "所覆蔽不得正道，見已悲愍生大厭怖，普緣",
    "T07n0220d_564:0911a14": "一切有情世間起大慈悲相應作意：『我當普",
    "T07n0220d_564:0911a15": "為一切有情作大導師令脫眾苦。』雖作是念",
    "T07n0220d_564:0911a16": "而不住此想亦不住餘想，是名菩薩大慧光",
    "T07n0220d_564:0911a17": "明。由住此住，能作一切世間福田，雖未證得",
    "T07n0220d_564:0911a18": "一切智智，而於菩提已不退轉，堪受施主一",
    "T07n0220d_564:0911a19": "切供養。「如是菩薩善住般若波羅蜜多，既能",
    "T07n0220d_564:0911a20": "畢竟報施主恩，亦能親近一切智智。是故菩",
    "T07n0220d_564:0911a21": "薩欲不虛受世間信施，欲示有情真淨道路，",
    "T07n0220d_564:0911a22": "欲為有情作大饒益，欲為世間作大明照，欲",
    "T07n0220d_564:0911a23": "脫有情生死牢獄，欲施有情清淨法眼，應常",
    "T07n0220d_564:0911a24": "安住甚深般若波羅蜜多相應作意。由此作",
    "T07n0220d_564:0911a25": "意，所有言說皆與般若波羅蜜多理趣相應，",
    "T07n0220d_564:0911a26": "諸餘作意無容暫起。所以者何？如是菩薩，甚",
    "T07n0220d_564:0911a27": "深般若波羅蜜多相應作意流注相續。譬如",
    "T07n0220d_564:0911a28": "有人先未曾有末尼寶珠，後時遇得歡喜自",
    "T07n0220d_564:0911a29": "慶，遇緣還失生大憂惱，常懷歎惜未曾離念，",
    "T07n0220d_564:0911b01": "思當何計還得此珠？彼人由是相應作意，緣",
    "T07n0220d_564:0911b02": "此寶珠無時暫捨。菩薩亦爾，應常安住甚深",
    "T07n0220d_564:0911b03": "般若波羅蜜多相應作意，若不安住如是作",
    "T07n0220d_564:0911b04": "意，則為喪失一切智智相應作意。」爾時，善現",
    "T07n0220d_564:0911b05": "便白佛言：「若一切法及諸作意皆離自性，",
    "T07n0220d_564:0911b06": "云何菩薩不離般若一切智智相應作意？」佛",
    "T07n0220d_564:0911b07": "告善現：「若諸菩薩知一切法及諸作意皆離",
    "T07n0220d_564:0911b08": "自性，是諸菩薩不離般若一切智智。所以",
    "T07n0220d_564:0911b09": "者何？甚深般若一切智智及諸作意自性皆",
    "T07n0220d_564:0911b10": "空、無增無減。」具壽善現復白佛言：「若深般若",
    "T07n0220d_564:0911b11": "波羅蜜多自性常空、無增無減，云何菩薩增",
    "T07n0220d_564:0911b12": "長般若波羅蜜多能近菩提？」佛告善現：「若諸",
    "T07n0220d_564:0911b13": "菩薩行深般若波羅蜜多，知一切法無增無",
    "T07n0220d_564:0911b14": "減，於深般若波羅蜜多亦無增減。若諸菩薩",
    "T07n0220d_564:0911b15": "能如是知，聞一切法無增無減，不驚、不怖亦",
    "T07n0220d_564:0911b16": "不沈沒。是諸菩薩行深般若波羅蜜多已到",
    "T07n0220d_564:0911b17": "究竟，安住菩薩不退轉地，疾證無上正等",
    "T07n0220d_564:0911b18": "菩提。」具壽善現白言：「世尊！為即般若波羅蜜",
    "T07n0220d_564:0911b19": "多，能行般若波羅蜜多不？」「不爾！善現！」「世尊！為",
    "T07n0220d_564:0911b20": "離般若波羅蜜多有法可得，能行般若波羅",
    "T07n0220d_564:0911b21": "蜜多不？」「不爾！善現！」「世尊！為即般若波羅蜜多",
    "T07n0220d_564:0911b22": "空，能行般若波羅蜜多不？」「不爾！善現！」「世尊！為",
    "T07n0220d_564:0911b23": "離般若波羅蜜多空有法可得，能行般若波",
    "T07n0220d_564:0911b24": "羅蜜多不？」「不爾！善現！」「世尊！為即空，能行般若",
    "T07n0220d_564:0911b25": "波羅蜜多不？」「不爾！善現！」「世尊！為離空有法可",
    "T07n0220d_564:0911b26": "得，能行般若波羅蜜多不？」「不爾！善現！」「世尊！為",
    "T07n0220d_564:0911b27": "即空，能行空不？」「不爾！善現！」「世尊！為離空有法",
    "T07n0220d_564:0911b28": "可得，能行空不？」「不爾！善現！」「世尊！為即般若波",
    "T07n0220d_564:0911b29": "羅蜜多，能行空不？」「不爾！善現！」「世尊！為離般若",
    "T07n0220d_564:0911c01": "波羅蜜多有法可得，能行空不？」「不爾！善現！」「世",
    "T07n0220d_564:0911c02": "尊！為即色、受、想、行、識等，能行般若波羅蜜多",
    "T07n0220d_564:0911c03": "及行空不？」「不爾！善現！」「世尊！為離色、受、想、行、識",
    "T07n0220d_564:0911c04": "等有法可得，能行般若波羅蜜多及行空不？」",
    "T07n0220d_564:0911c05": "「不爾！善現！」「世尊！為即色、受、想、行、識等空，能",
    "T07n0220d_564:0911c06": "行般若波羅蜜多及行空不？」「不爾！善現！」「世",
    "T07n0220d_564:0911c07": "尊！為離色、受、想、行、識等空，能行般若波羅",
    "T07n0220d_564:0911c08": "蜜多及行空不？」「不爾！善現！」爾時，善現便白佛",
    "T07n0220d_564:0911c09": "言：「若爾，菩薩以何等法能行般若波羅蜜多",
    "T07n0220d_564:0911c10": "及能行空？」佛告善現：「於意云何？汝見有法能",
    "T07n0220d_564:0911c11": "行般若波羅蜜多及行空不？」善現對曰：「不也！",
    "T07n0220d_564:0911c12": "世尊！」佛告善現：「於意云何？汝見有般若波羅",
    "T07n0220d_564:0911c13": "蜜多及見有空，是諸菩薩所行處不？」善現對",
    "T07n0220d_564:0911c14": "曰：「不也！世尊！」佛告善現：「於意云何？汝所不見",
    "T07n0220d_564:0911c15": "法，是法可得不？」善現對曰：「不也！世尊！」佛告",
    "T07n0220d_564:0911c16": "善現：「於意云何？不可得法頗有生不？」善現對",
    "T07n0220d_564:0911c17": "曰：「不也！世尊！」佛告善現：「汝所不見、所不得法",
    "T07n0220d_564:0911c18": "所有實相，即是菩薩無生法忍。菩薩成就如",
    "T07n0220d_564:0911c19": "是忍者，便於無上正等菩提堪得受記，亦",
    "T07n0220d_564:0911c20": "名如來無所畏道。若諸菩薩勤行此道，不得",
    "T07n0220d_564:0911c21": "無上正等覺智、大智、妙智、自然智、一切智",
    "T07n0220d_564:0911c22": "智及如來智，無有是處。」具壽善現復白佛言：",
    "T07n0220d_564:0911c23": "「菩薩為以諸法無生，於佛菩提得受記不？」「不",
    "T07n0220d_564:0911c24": "爾！善現！」「世尊！若爾，菩薩云何受菩提記？」佛告",
    "T07n0220d_564:0911c25": "善現：「於意云何？汝見有法於佛菩提得受記",
    "T07n0220d_564:0911c26": "不？」善現對曰：「不也！世尊！我不見法於佛菩提",
    "T07n0220d_564:0911c27": "堪得受記，亦不見法於佛菩提有能證者，證",
    "T07n0220d_564:0911c28": "時、證處及由此證、若所證法皆亦不見。」佛告",
    "T07n0220d_564:0911c29": "善現：「以一切法不可得故，不應念言於佛菩",
    "T07n0220d_564:0912a01": "提此是能證、此是所證。」時，天帝釋便白佛言：",
    "T07n0220d_564:0912a02": "「如是般若波羅蜜多最為甚深、難見、難覺，畢",
    "T07n0220d_564:0912a03": "竟離故，非少善根諸有情類，能於如是甚深",
    "T07n0220d_564:0912a04": "般若波羅蜜多書寫、聽聞、受持、讀誦。」爾時，佛",
    "T07n0220d_564:0912a05": "告天帝釋言：「如是！如是！如汝所說。憍尸迦！",
    "T07n0220d_564:0912a06": "假使於此贍部洲中，一切有情悉皆成就十",
    "T07n0220d_564:0912a07": "善業道，如是福聚於能書寫、聽聞、受持、讀誦",
    "T07n0220d_564:0912a08": "般若波羅蜜多甚深經典所獲功德，百分不",
    "T07n0220d_564:0912a09": "及一，千分不及一，乃至鄔波尼殺曇分亦不",
    "T07n0220d_564:0912a10": "及一。」時，有苾芻告天帝釋：「有於般若波羅蜜",
    "T07n0220d_564:0912a11": "多書寫、聽聞、受持、讀誦，所獲功德勝於仁者？」",
    "T07n0220d_564:0912a12": "天帝釋言：「彼有情類初發心時尚勝於我，況",
    "T07n0220d_564:0912a13": "於般若波羅蜜多書寫、聽聞、受持、讀誦、精勤",
    "T07n0220d_564:0912a14": "修學、如理思惟！「苾芻當知！彼有情類即是菩",
    "T07n0220d_564:0912a15": "薩。如是菩薩所獲福聚，普勝一切世間天、人、",
    "T07n0220d_564:0912a16": "阿素洛等。如是菩薩所獲福聚，亦勝預流、一",
    "T07n0220d_564:0912a17": "來、不還、應果、獨覺，亦勝菩薩遠離般若波羅",
    "T07n0220d_564:0912a18": "蜜多方便善巧，修行布施、淨戒、安忍、精進、靜",
    "T07n0220d_564:0912a19": "慮波羅蜜多及餘功德。苾芻當知！若諸菩薩",
    "T07n0220d_564:0912a20": "如說修行甚深般若波羅蜜多方便善巧，是",
    "T07n0220d_564:0912a21": "諸菩薩普勝一切世間天、人、阿素洛等，世間",
    "T07n0220d_564:0912a22": "天、人、阿素洛等皆應供養。所以者何？是諸菩",
    "T07n0220d_564:0912a23": "薩於深般若波羅蜜多，能如說行究竟隨轉。",
    "T07n0220d_564:0912a24": "是諸菩薩能紹一切智智種性令不斷絕，常",
    "T07n0220d_564:0912a25": "不遠離諸佛世尊，常不遠離妙菩提座，常能",
    "T07n0220d_564:0912a26": "濟拔溺生死泥諸有情類。是諸菩薩如是學",
    "T07n0220d_564:0912a27": "時，常學菩薩所應學法，不學二乘所應學法。",
    "T07n0220d_564:0912a28": "諸天神等常隨擁護，四大天王來至其所供",
    "T07n0220d_564:0912a29": "養恭敬，咸作是言：『善哉！大士！當勤精進學菩",
    "T07n0220d_564:0912b01": "薩眾所應學法，疾當安坐妙菩提座，速證無",
    "T07n0220d_564:0912b02": "上正等菩提。如昔天王所奉四鉢，我亦當奉。』",
    "T07n0220d_564:0912b03": "苾芻當知！是諸菩薩，我等天帝尚往其所",
    "T07n0220d_564:0912b04": "供養恭敬，況餘天神！苾芻當知！是諸菩薩如",
    "T07n0220d_564:0912b05": "是學時，一切如來及諸菩薩、諸天龍等常隨",
    "T07n0220d_564:0912b06": "守護，由此因緣，世間危厄、身心憂苦皆不侵",
    "T07n0220d_564:0912b07": "害，所有疾病亦復不起。苾芻當知！是諸菩薩",
    "T07n0220d_564:0912b08": "獲如是等現法勝利，後世功德無量無邊。」時，",
    "T07n0220d_564:0912b09": "阿難陀竊作是念：「天主帝釋為自辯才讚說",
    "T07n0220d_564:0912b10": "如是菩薩功德，為是如來威神加被？」時，天帝",
    "T07n0220d_564:0912b11": "釋承佛威神，知阿難陀心之所念，白言：「大",
    "T07n0220d_564:0912b12": "德！非我辯才，皆是如來威神加被。」爾時，佛告",
    "T07n0220d_564:0912b13": "阿難陀言：「如是！如是！今天帝釋承佛威神能",
    "T07n0220d_564:0912b14": "如是說。慶喜當知！若時菩薩於深般若波羅",
    "T07n0220d_564:0912b15": "蜜多思惟修學，三千世界一切惡魔皆生疑",
    "T07n0220d_564:0912b16": "怖，咸作是念：『此諸菩薩為於中間便證實際，",
    "T07n0220d_564:0912b17": "墮二乘地，為趣無上正等菩提轉妙法輪，空",
    "T07n0220d_564:0912b18": "我境界。』」",
    "T07n0220d_564:0912b19": "21 修學品第五分修學品第二十一",
    "T07n0220d_564:0912b20": "「復次，慶喜！若時菩薩修學般若波羅蜜多，晝",
    "T07n0220d_564:0912b21": "夜精勤常不捨離。時，魔眷屬如箭入心，怖戰",
    "T07n0220d_564:0912b22": "憂惶不任自處。「復次，慶喜！若時菩薩修學般",
    "T07n0220d_564:0912b23": "若波羅蜜多，晝夜精勤將至究竟。時，魔眷屬",
    "T07n0220d_564:0912b24": "來至其所，化作種種可怖畏事，欲令菩薩身",
    "T07n0220d_564:0912b25": "心驚惶，於大菩提暫退便足。「復次，慶喜！非諸",
    "T07n0220d_564:0912b26": "菩薩修學般若波羅蜜多，皆為惡魔之所擾",
    "T07n0220d_564:0912b27": "亂。若諸菩薩先世聞此甚深般若波羅蜜多，",
    "T07n0220d_564:0912b28": "無信解心毀訾誹謗，是諸菩薩修學般若波",
    "T07n0220d_564:0912b29": "羅蜜多，便為惡魔之所擾亂。「復次，慶喜！若諸",
    "T07n0220d_564:0912c01": "菩薩聞深般若波羅蜜多，疑惑猶豫為有為",
    "T07n0220d_564:0912c02": "無，是諸菩薩修學般若波羅蜜多，便為惡魔",
    "T07n0220d_564:0912c03": "之所擾亂。「復次，慶喜！若諸菩薩遠離善友，惡",
    "T07n0220d_564:0912c04": "友攝持，不聞般若波羅蜜多甚深義處，由不",
    "T07n0220d_564:0912c05": "聞故不知不見，云何修學甚深般若波羅蜜",
    "T07n0220d_564:0912c06": "多？是諸菩薩修學般若波羅蜜多，便為惡魔",
    "T07n0220d_564:0912c07": "之所擾亂。「復次，慶喜！若諸菩薩攝受邪法，爾",
    "T07n0220d_564:0912c08": "時，惡魔便作是念：『今此菩薩與我為伴，令無",
    "T07n0220d_564:0912c09": "量人棄捨正法滿我所願。』是諸菩薩修學般",
    "T07n0220d_564:0912c10": "若波羅蜜多，便為惡魔之所擾亂。「復次，慶喜！",
    "T07n0220d_564:0912c11": "若諸菩薩聞說般若波羅蜜多甚深經時，告",
    "T07n0220d_564:0912c12": "餘菩薩：『如是般若波羅蜜多理趣甚深、難信",
    "T07n0220d_564:0912c13": "難解，何用書寫、受持、讀誦？我尚不能得其源",
    "T07n0220d_564:0912c14": "底，況餘薄福淺智者哉！』是諸菩薩修學般若",
    "T07n0220d_564:0912c15": "波羅蜜多，便為惡魔之所擾亂。「復次，慶喜！若",
    "T07n0220d_564:0912c16": "諸菩薩輕餘菩薩，謂作是言：『我能安住真遠",
    "T07n0220d_564:0912c17": "離行，汝等皆無。』爾時，惡魔歡喜慶快，是諸菩",
    "T07n0220d_564:0912c18": "薩修學般若波羅蜜多，便為惡魔之所擾亂。",
    "T07n0220d_564:0912c19": "「復次，慶喜！若時菩薩自恃名姓及所修行杜",
    "T07n0220d_564:0912c20": "多功德，輕蔑諸餘修勝善法諸菩薩眾，常自",
    "T07n0220d_564:0912c21": "稱讚毀訾他人，無不退轉諸行、狀、相而謂自",
    "T07n0220d_564:0912c22": "有，起煩惱業。爾時，惡魔便大歡喜，作如是念：",
    "T07n0220d_564:0912c23": "『今此菩薩令我境土宮殿不空，增益地獄、傍",
    "T07n0220d_564:0912c24": "生、鬼界。』是時，惡魔助其神力，令轉增益威力",
    "T07n0220d_564:0912c25": "辯才，由此多人信受其語，因斯勸發同彼惡",
    "T07n0220d_564:0912c26": "見，同惡見已隨彼邪學，隨邪學已煩惱熾盛。",
    "T07n0220d_564:0912c27": "心顛倒故，所起三業皆能感得不可愛果，由",
    "T07n0220d_564:0912c28": "此因緣增長惡趣，令魔宮殿轉更充滿，由此",
    "T07n0220d_564:0912c29": "惡魔歡喜踊躍，諸有所作隨意自在，是諸菩",
    "T07n0220d_564:0913a01": "薩修學般若波羅蜜多，便為惡魔之所擾亂。",
    "T07n0220d_564:0913a02": "「復次，慶喜！若時菩薩與求聲聞、獨覺乘者更",
    "T07n0220d_564:0913a03": "相毀蔑、鬪諍、誹謗，爾時惡魔便作是念：『今此",
    "T07n0220d_564:0913a04": "菩薩雖遠菩提而不極遠，雖近惡趣而不甚",
    "T07n0220d_564:0913a05": "近。』若時菩薩與菩薩乘善男子等更相毀蔑、",
    "T07n0220d_564:0913a06": "鬪諍、誹謗，爾時惡魔便作是念：『此二菩薩極",
    "T07n0220d_564:0913a07": "遠菩提甚近惡趣。』作是念已歡喜踊躍，增其",
    "T07n0220d_564:0913a08": "威勢，令二朋黨鬪諍不息，使餘無量無邊有",
    "T07n0220d_564:0913a09": "情皆於大乘深心厭離，是諸菩薩修學般若",
    "T07n0220d_564:0913a10": "波羅蜜多，便為惡魔之所擾亂。「復次，慶喜！若",
    "T07n0220d_564:0913a11": "諸菩薩未得菩提不退轉記，於得菩提不退",
    "T07n0220d_564:0913a12": "轉記諸菩薩所起損害心，鬪諍、輕蔑、罵辱、誹",
    "T07n0220d_564:0913a13": "謗，是諸菩薩隨起爾所念不饒益心，還退爾",
    "T07n0220d_564:0913a14": "所劫曾修勝行，經爾所時遠離善友，還受爾",
    "T07n0220d_564:0913a15": "所生死繫縛。若不棄捨大菩提心，還爾所劫",
    "T07n0220d_564:0913a16": "被弘誓鎧勤修勝行時無間斷，然後乃補爾",
    "T07n0220d_564:0913a17": "所功德。」爾時，慶喜便白佛言：「是諸菩薩所起",
    "T07n0220d_564:0913a18": "惡心生死罪苦，為要流轉經爾所時，為於中",
    "T07n0220d_564:0913a19": "間亦得出離？是諸菩薩所退勝行，為要精勤",
    "T07n0220d_564:0913a20": "經爾所劫時無間斷然後乃補，為於中間有",
    "T07n0220d_564:0913a21": "復本義？」佛告慶喜：「我為菩薩、獨覺、聲聞，說有",
    "T07n0220d_564:0913a22": "出罪還補善法。「慶喜當知！若諸菩薩造此罪",
    "T07n0220d_564:0913a23": "後，心無慚愧懷惡不捨，不能如法發露悔過。",
    "T07n0220d_564:0913a24": "我說彼類，於其中間無出罪苦還補善義。「若",
    "T07n0220d_564:0913a25": "諸菩薩造此罪後，深生慚愧心不繫惡，尋能",
    "T07n0220d_564:0913a26": "如法發露悔過，作如是念：『我今已得難得人",
    "T07n0220d_564:0913a27": "身，何容復起如是過惡失大善利？我應饒益",
    "T07n0220d_564:0913a28": "一切有情，何乃於中反作衰損？我應恭敬一",
    "T07n0220d_564:0913a29": "切有情如僕事主，何乃於中反生憍慢、毀辱、",
    "T07n0220d_564:0913b01": "凌蔑？我應忍受一切有情捶打訶罵，何容於",
    "T07n0220d_564:0913b02": "彼反以暴惡身語加報？我應和解一切有情",
    "T07n0220d_564:0913b03": "令相敬愛，何容復起勃惡語言與彼乖諍？我",
    "T07n0220d_564:0913b04": "應堪耐一切有情長時履踐，猶如道路亦如",
    "T07n0220d_564:0913b05": "橋梁，何容於彼反加凌辱？我求無上正等",
    "T07n0220d_564:0913b06": "菩提，為拔有情生死大苦，令得究竟安樂涅",
    "T07n0220d_564:0913b07": "槃，何容反欲加之以苦？我應從今盡未來際，",
    "T07n0220d_564:0913b08": "如愚、如啞、如聾、如盲，於諸有情無所分別。假",
    "T07n0220d_564:0913b09": "使斬截頭足手臂、挑目、割耳、劓鼻、截舌、鋸解",
    "T07n0220d_564:0913b10": "一切身分支體，於彼有情終不起惡。若我起",
    "T07n0220d_564:0913b11": "惡，即便退壞所發無上正等覺心，障礙所求",
    "T07n0220d_564:0913b12": "一切智智，不能利益安樂有情。』慶喜當知！是",
    "T07n0220d_564:0913b13": "諸菩薩，我說中間有出罪苦還補善義，非要",
    "T07n0220d_564:0913b14": "經於爾所劫數，惡魔於彼不能擾亂，疾證無",
    "T07n0220d_564:0913b15": "上正等菩提。「復次，慶喜！諸菩薩眾與求聲聞、",
    "T07n0220d_564:0913b16": "獨覺乘者不應交涉，設與交涉不應共住，設",
    "T07n0220d_564:0913b17": "與共住不應與彼論義決擇，勿因此故起忿",
    "T07n0220d_564:0913b18": "恚心，或復令生麁惡言說，便礙無上正等菩",
    "T07n0220d_564:0913b19": "提，亦壞無邊菩薩行法。若諸菩薩與菩薩乘",
    "T07n0220d_564:0913b20": "善男子等共住相視，尊重敬事應如大師，復",
    "T07n0220d_564:0913b21": "作是念：『彼是我等真淨善友，同載一船、同一",
    "T07n0220d_564:0913b22": "所趣、同行一道、同一事業，學時、學處及所學",
    "T07n0220d_564:0913b23": "法、若由此學皆無有異。』復作是念：『若彼菩薩",
    "T07n0220d_564:0913b24": "住雜作意，我當於中不同彼學；若彼菩薩離",
    "T07n0220d_564:0913b25": "雜作意，我當於中常同彼學。』若諸菩薩如是",
    "T07n0220d_564:0913b26": "學時，疾證所求一切智智。」爾時，善現便白佛",
    "T07n0220d_564:0913b27": "言：「若諸菩薩為盡故學，為不生故學，為離故",
    "T07n0220d_564:0913b28": "學，為滅故學，是學一切智智不？」佛告善現：「若",
    "T07n0220d_564:0913b29": "諸菩薩如是學時，非學一切智智。」具壽善現",
    "T07n0220d_564:0913c01": "復白佛言：「何緣菩薩如是學時，非學一切智",
    "T07n0220d_564:0913c02": "智？」佛告善現：「於意云何？佛證真如極圓滿",
    "T07n0220d_564:0913c03": "故，說名如來、應、正等覺，如是真如可說為盡",
    "T07n0220d_564:0913c04": "乃至滅不？」善現對曰：「不也！世尊！何以故？真如",
    "T07n0220d_564:0913c05": "無相，不可說盡乃至滅故。」佛告善現：「是故菩",
    "T07n0220d_564:0913c06": "薩如是學時，非學一切智智。若諸菩薩不為",
    "T07n0220d_564:0913c07": "盡故學，乃至不為滅故學，如是學時，是學一",
    "T07n0220d_564:0913c08": "切智智，亦學般若波羅蜜多，亦學佛地、力、無",
    "T07n0220d_564:0913c09": "畏等無邊佛法。善現當知！若諸菩薩如是學",
    "T07n0220d_564:0913c10": "時，至一切學究竟彼岸，天魔外道皆不能伏，",
    "T07n0220d_564:0913c11": "息除諸惡眾善圓滿，少分有情能如是學，是",
    "T07n0220d_564:0913c12": "故菩薩欲墮極少有情數者，當勤修學甚深",
    "T07n0220d_564:0913c13": "般若波羅蜜多方便善巧。」",
    "T07n0220d_564:0913c14": "22 根栽品1第五分根栽品第二十二之一",
    "T07n0220d_564:0913c15": "「復次，善現！若諸菩薩如是修學甚深般若波",
    "T07n0220d_564:0913c16": "羅蜜多方便善巧，不起根栽俱行之心，不起",
    "T07n0220d_564:0913c17": "慳悋、犯戒、瞋忿、懈怠、散動、惡慧、猶豫俱行之",
    "T07n0220d_564:0913c18": "心。「復次，善現！若諸菩薩如是修學甚深般若",
    "T07n0220d_564:0913c19": "波羅蜜多方便善巧，能攝一切波羅蜜多。譬",
    "T07n0220d_564:0913c20": "如身見能具攝受六十二見，如是般若波羅",
    "T07n0220d_564:0913c21": "蜜多攝受一切波羅蜜多。譬如命根遍能攝受",
    "T07n0220d_564:0913c22": "所餘諸根，命根滅時諸根隨滅，如是般若",
    "T07n0220d_564:0913c23": "波羅蜜多攝受一切波羅蜜多，若失般若波",
    "T07n0220d_564:0913c24": "羅蜜多則失一切波羅蜜多。所以者何？甚深",
    "T07n0220d_564:0913c25": "般若波羅蜜多能持一切殊勝善法，能滅一",
    "T07n0220d_564:0913c26": "切惡不善法。是故，善現！若諸菩薩欲攝一切",
    "T07n0220d_564:0913c27": "波羅蜜多，應學般若波羅蜜多。若諸菩薩能",
    "T07n0220d_564:0913c28": "學般若波羅蜜多，於諸有情最尊最勝。「復",
    "T07n0220d_564:0913c29": "次，善現！於意云何？於此三千大千世界諸有",
    "T07n0220d_564:0914a01": "情類寧為多不？」善現對曰：「甚多！世尊！贍部洲",
    "T07n0220d_564:0914a02": "中諸有情類其數尚多，況三千界！」佛告善現：",
    "T07n0220d_564:0914a03": "「假使三千大千世界一切有情皆成菩薩，一",
    "T07n0220d_564:0914a04": "一皆以上妙樂具，盡壽供養一切有情。於意",
    "T07n0220d_564:0914a05": "云何？是諸菩薩由此因緣得福多不？」善現對",
    "T07n0220d_564:0914a06": "曰：「甚多！世尊！」佛告善現：「若有菩薩修學般若",
    "T07n0220d_564:0914a07": "波羅蜜多如彈指頃，其福勝彼無量無邊。所",
    "T07n0220d_564:0914a08": "以者何？甚深般若波羅蜜多具大義用，能攝",
    "T07n0220d_564:0914a09": "無上正等菩提。是故，善現！若諸菩薩欲證無",
    "T07n0220d_564:0914a10": "上正等菩提，欲為一切有情上首，欲普饒益",
    "T07n0220d_564:0914a11": "一切有情，欲為一切有情依怙，欲證一切圓",
    "T07n0220d_564:0914a12": "滿佛法，欲行諸佛所行境界，欲遊戲佛所遊",
    "T07n0220d_564:0914a13": "戲處，欲作諸佛大師子吼，欲以一音為三千",
    "T07n0220d_564:0914a14": "界一切有情宣說正法普令一切獲大饒益，",
    "T07n0220d_564:0914a15": "當學般若波羅蜜多。善現當知！我曾不見有",
    "T07n0220d_564:0914a16": "諸菩薩修學般若波羅蜜多，而不能得世、出世",
    "T07n0220d_564:0914a17": "間功德勝利。」爾時，善現便白佛言：「菩薩修學",
    "T07n0220d_564:0914a18": "甚深般若波羅蜜多，豈亦能得聲聞、獨覺功",
    "T07n0220d_564:0914a19": "德善根？」佛告善現：「聲聞、獨覺功德善根，此菩",
    "T07n0220d_564:0914a20": "薩眾亦皆能得，但於其中心不樂住；以勝智",
    "T07n0220d_564:0914a21": "見無倒觀察，超過聲聞及獨覺地，為彼開示",
    "T07n0220d_564:0914a22": "令皆證得。「復次，善現！若諸菩薩如是學時，則",
    "T07n0220d_564:0914a23": "為一切世間天、人、阿素洛等真淨福田，超諸",
    "T07n0220d_564:0914a24": "世間聲聞、獨覺福田之上，疾能證得一切智",
    "T07n0220d_564:0914a25": "智，常不捨離甚深般若波羅蜜多。菩薩若能",
    "T07n0220d_564:0914a26": "修行般若波羅蜜多，當知已於一切智智得",
    "T07n0220d_564:0914a27": "不退轉，遠離聲聞、獨覺等地，親近無上正等",
    "T07n0220d_564:0914a28": "菩提。「善現當知！若諸菩薩作如是念：『此是般",
    "T07n0220d_564:0914a29": "若波羅蜜多，我由般若波羅蜜多，當能引發",
    "T07n0220d_564:0914b01": "一切智智。』是諸菩薩非行般若波羅蜜多，亦",
    "T07n0220d_564:0914b02": "於般若波羅蜜多不知不見。若諸菩薩不作",
    "T07n0220d_564:0914b03": "是念：『此是般若波羅蜜多，我由般若波羅蜜",
    "T07n0220d_564:0914b04": "多，當能引發一切智智。』是諸菩薩是行般若波",
    "T07n0220d_564:0914b05": "羅蜜多，亦於般若波羅蜜多能知能見。「復次，",
    "T07n0220d_564:0914b06": "善現！若諸菩薩不見般若波羅蜜多，不聞、不",
    "T07n0220d_564:0914b07": "覺、不知般若波羅蜜多，於不見、聞、覺、知諸法",
    "T07n0220d_564:0914b08": "亦不分別，是行般若波羅蜜多。」時，天帝釋作",
    "T07n0220d_564:0914b09": "是念言：「若諸菩薩修行般若波羅蜜多，尚勝",
    "T07n0220d_564:0914b10": "一切有情之類，況得無上正等菩提！若諸有",
    "T07n0220d_564:0914b11": "情聞說一切智智名字深生信解，尚為獲得",
    "T07n0220d_564:0914b12": "人中善利及得世間最勝壽命，況發無上正",
    "T07n0220d_564:0914b13": "等覺心，或能聽聞甚深般若波羅蜜多！是諸",
    "T07n0220d_564:0914b14": "有情世間敬愛，當能調御一切有情。」作是念",
    "T07n0220d_564:0914b15": "已，即便化作微妙音花，捧散如來及諸菩薩。",
    "T07n0220d_564:0914b16": "既散華已，作是願言：「若諸菩薩求趣無上正",
    "T07n0220d_564:0914b17": "等菩提，以我所生善根功德，願彼佛法速得",
    "T07n0220d_564:0914b18": "圓滿，願彼所求一切智法及無漏法速得圓",
    "T07n0220d_564:0914b19": "滿。」作是願已，便白佛言：「若菩薩乘善男子等，",
    "T07n0220d_564:0914b20": "已發無上正等覺心，我終不生一念異意，令",
    "T07n0220d_564:0914b21": "其退轉大菩提心；我終不生一念異意，令諸",
    "T07n0220d_564:0914b22": "菩薩厭大菩提，退住聲聞、獨覺等地；我終",
    "T07n0220d_564:0914b23": "不起一念異心，令諸菩薩退失大悲相應作",
    "T07n0220d_564:0914b24": "意。若諸菩薩已發大心，我願彼心倍復增進，",
    "T07n0220d_564:0914b25": "願彼菩薩見生死中種種苦已，為欲利樂世",
    "T07n0220d_564:0914b26": "間天、人、阿素洛等，發起種種堅固大願：『我既",
    "T07n0220d_564:0914b27": "自度，亦當精勤度未度者；我既自脫，亦當精",
    "T07n0220d_564:0914b28": "勤脫未脫者；我既自安，亦當精勤安未安者；",
    "T07n0220d_564:0914b29": "我既自證究竟涅槃，亦當精勤令未證者皆同",
    "T07n0220d_564:0914c01": "證得究竟涅槃。』「世尊！若有情類於初發心菩",
    "T07n0220d_564:0914c02": "薩功德深心隨喜，得幾所福？於久發心修諸",
    "T07n0220d_564:0914c03": "勝行菩薩功德、於不退轉地菩薩功德、於一",
    "T07n0220d_564:0914c04": "生所繫菩薩功德深心隨喜，得幾所福？」爾時，",
    "T07n0220d_564:0914c05": "佛告天帝釋言：「妙高山王可知兩數，此有情",
    "T07n0220d_564:0914c06": "類隨喜俱心所生福德不可知量，乃至三千",
    "T07n0220d_564:0914c07": "大千世界可知兩數，此有情類隨喜俱心所",
    "T07n0220d_564:0914c08": "生福德不可知量。」時，天帝釋復白佛言：「若諸",
    "T07n0220d_564:0914c09": "有情於諸菩薩從初發心乃至得佛功德善根",
    "T07n0220d_564:0914c10": "不生隨喜，或復於彼隨喜功德不聞不知，當",
    "T07n0220d_564:0914c11": "知皆是魔所執持、魔所魅著、魔之朋黨，魔天",
    "T07n0220d_564:0914c12": "界歿來生此間。所以者何？若諸菩薩發菩提",
    "T07n0220d_564:0914c13": "心修菩薩行，得不退轉至究竟位，有能於彼",
    "T07n0220d_564:0914c14": "起隨喜心，定能破壞眾魔眷屬，疾能證得一",
    "T07n0220d_564:0914c15": "切智智。若諸有情深心敬愛佛、法、僧寶，隨所",
    "T07n0220d_564:0914c16": "生處常欲見佛、聞法、遇僧，於諸菩薩功德善",
    "T07n0220d_564:0914c17": "根，應深隨喜迴向菩提不生執著。若能如是，",
    "T07n0220d_564:0914c18": "疾證無上正等菩提，利樂有情破魔軍眾。」爾",
    "T07n0220d_564:0914c19": "時，佛告天帝釋言：「如是！如是！如汝所說。憍",
    "T07n0220d_564:0914c20": "尸迦！若諸有情於諸菩薩功德善根，深心隨",
    "T07n0220d_564:0914c21": "喜迴向菩提，速能圓滿諸菩薩行，疾證無上",
    "T07n0220d_564:0914c22": "正等菩提。若諸有情於諸菩薩功德善根，深",
    "T07n0220d_564:0914c23": "心隨喜迴向菩提，是諸有情具大勢力，常能",
    "T07n0220d_564:0914c24": "奉事諸佛世尊，於深經典善知義趣。隨所生",
    "T07n0220d_564:0914c25": "處，一切世間恭敬供養，不見惡色、不聞惡聲、",
    "T07n0220d_564:0914c26": "不嗅惡香、不嘗惡味、不覺惡觸、不思惡法、不",
    "T07n0220d_564:0914c27": "墮惡趣，生人天中恒受勝樂。何以故？憍尸迦！",
    "T07n0220d_564:0914c28": "是諸有情能於無量菩薩功德，深心隨喜迴",
    "T07n0220d_564:0914c29": "向菩提，善根增進，疾能證得一切智智，饒益",
    "T07n0220d_564:0915a01": "無量無數有情，令住無餘般涅槃界。以是故，",
    "T07n0220d_564:0915a02": "憍尸迦！住菩薩乘善男子等，於諸菩薩功德",
    "T07n0220d_564:0915a03": "善根，皆應隨喜迴向菩提，利樂無邊諸有情",
    "T07n0220d_564:0915a04": "類。」爾時，善現便白佛言：「心既如幻，云何菩薩",
    "T07n0220d_564:0915a05": "能證無上正等菩提？」佛告善現：「於意云何？汝",
    "T07n0220d_564:0915a06": "為見有如幻心不？」善現對曰：「不也！世尊！」佛",
    "T07n0220d_564:0915a07": "告善現：「於意云何？汝見幻不？」善現對曰：「不",
    "T07n0220d_564:0915a08": "也！世尊！」佛告善現：「於意云何？若汝不見幻、不",
    "T07n0220d_564:0915a09": "見如幻心，若處無幻、無如幻心，汝見有是心",
    "T07n0220d_564:0915a10": "能得菩提不？」善現對曰：「不也！世尊！」佛告善",
    "T07n0220d_564:0915a11": "現：「於意云何？若處離幻、離如幻心，汝見有是",
    "T07n0220d_564:0915a12": "法能得菩提不？」善現對曰：「不也！世尊！我都不",
    "T07n0220d_564:0915a13": "見即、離心法，說何等法若有若無？以一切法",
    "T07n0220d_564:0915a14": "畢竟離故，不可施設是有是無。若法不可施",
    "T07n0220d_564:0915a15": "設有無，則不可說能得菩提，非無所有法能",
    "T07n0220d_564:0915a16": "得菩提故。由此般若波羅蜜多亦畢竟離，不",
    "T07n0220d_564:0915a17": "應修遣，亦復不應有所引發，無上菩提亦畢",
    "T07n0220d_564:0915a18": "竟離。云何可說諸菩薩眾依深般若波羅蜜",
    "T07n0220d_564:0915a19": "多能證菩提？是故般若波羅蜜多應不可說",
    "T07n0220d_564:0915a20": "能證無上正等菩提，離法不得離法故？」佛告",
    "T07n0220d_564:0915a21": "善現：「善哉！善哉！如是！如是！甚深般若波羅蜜",
    "T07n0220d_564:0915a22": "多、無上菩提俱畢竟離。甚深般若波羅蜜多",
    "T07n0220d_564:0915a23": "畢竟離故，得畢竟離無上菩提，若深般若波",
    "T07n0220d_564:0915a24": "羅蜜多非畢竟離，應非般若波羅蜜多。是故，",
    "T07n0220d_564:0915a25": "善現！非不依止甚深般若波羅蜜多得大菩",
    "T07n0220d_564:0915a26": "提，雖非離法能得離法，而得菩提非不依止",
    "T07n0220d_564:0915a27": "甚深般若波羅蜜多。是故菩薩欲得無上正",
    "T07n0220d_564:0915a28": "等菩提，應勤修學甚深般若波羅蜜多。」",
    "T07n0220d_564:0915a29": "大般若波羅蜜多經卷第五百六十四"
}