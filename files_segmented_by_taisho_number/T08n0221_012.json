{
    "T08n0221_012:0081b12": "放光般若經卷第十二",
    "T08n0221_012:0081b14": "西晉于闐國三藏無羅叉",
    "T08n0221_012:0081b15": "奉　詔譯",
    "T08n0221_012:0081b16": "◎摩訶般若波羅蜜隨真知識品第五十三",
    "T08n0221_012:0081b17": "爾時須菩提白佛言：「世尊！新學菩薩云何學",
    "T08n0221_012:0081b18": "六波羅蜜？」佛告須菩提：「新學菩薩欲學六波",
    "T08n0221_012:0081b19": "羅蜜者，當與真知識相隨，常當承事，又復當",
    "T08n0221_012:0081b20": "與能解說般若波羅蜜者相隨亦親近。有能",
    "T08n0221_012:0081b21": "解說是般若波羅蜜者，常當呼人勸助，令學",
    "T08n0221_012:0081b22": "六波羅蜜，當守奉行，當持是得阿耨多羅三",
    "T08n0221_012:0081b23": "耶三菩，莫於阿耨多羅三耶三菩中[打丁+此]於五",
    "T08n0221_012:0081b24": "陰，亦莫於阿耨多羅三耶三菩中[打丁+此]六波羅",
    "T08n0221_012:0081b25": "蜜，莫[打丁+此]於內外空及有無空，莫[打丁+此]三十七品、",
    "T08n0221_012:0081b26": "佛十八法，莫[打丁+此]薩云若。所以者何？不[打丁+此]五",
    "T08n0221_012:0081b27": "陰者便逮得薩云若，不[打丁+此]六波羅蜜者便逮",
    "T08n0221_012:0081b28": "得薩云若，不[打丁+此]內外空及有無空、三十七品、",
    "T08n0221_012:0081b29": "佛十八法者便逮得薩云若。當言：『善男子！行",
    "T08n0221_012:0081c01": "般若波羅蜜，於五陰中莫起想著之意。所以",
    "T08n0221_012:0081c02": "者何？善男子！是五陰非可著者。亦莫於六",
    "T08n0221_012:0081c03": "波羅蜜有所著。善男子！六波羅蜜亦非可著",
    "T08n0221_012:0081c04": "者。亦莫著於內空、外空及有無空、三十七品、",
    "T08n0221_012:0081c05": "佛十八法，乃至薩云若亦莫有著。所以者何？",
    "T08n0221_012:0081c06": "薩云若者亦非有著。亦莫起著於須陀洹、斯",
    "T08n0221_012:0081c07": "陀含、阿那含、阿羅漢、辟支佛，亦莫起著於菩",
    "T08n0221_012:0081c08": "薩乘，亦莫起著於阿耨多羅三耶三菩。所以",
    "T08n0221_012:0081c09": "者何？善男子！是阿耨多羅三耶三菩非可著",
    "T08n0221_012:0081c10": "者。何以故？諸法之相皆悉空故。』」須菩提白佛",
    "T08n0221_012:0081c11": "言：「世尊！菩薩摩訶薩甚謙苦於空、無相之",
    "T08n0221_012:0081c12": "法，發阿耨多羅三耶三菩，欲得阿惟三佛。」佛",
    "T08n0221_012:0081c13": "言：「如是，須菩提！菩薩甚謙苦於空、無相之法，",
    "T08n0221_012:0081c14": "發阿耨多羅三耶三菩，得阿惟三佛。須菩提！",
    "T08n0221_012:0081c15": "為世間故，愍念世間、安隱世間，欲救世間一",
    "T08n0221_012:0081c16": "切眾生。以眾生故，發阿耨多羅三耶三菩，為",
    "T08n0221_012:0081c17": "世間歸、為世間作護、為世間作燈明故，發",
    "T08n0221_012:0081c18": "阿耨多羅三耶三菩。為世間作將、為世間導、",
    "T08n0221_012:0081c19": "為世間舍、為世間趣故，發阿耨多羅三耶三",
    "T08n0221_012:0081c20": "菩。須菩提！云何菩薩為諸眾生故，發阿耨多",
    "T08n0221_012:0081c21": "羅三耶三菩？度脫五道、安隱眾生，著無畏岸",
    "T08n0221_012:0081c22": "坦然泥洹；以是故，為世間發阿耨多羅三耶",
    "T08n0221_012:0081c23": "三菩。云何菩薩欲安隱世間？須菩提！菩薩摩",
    "T08n0221_012:0081c24": "訶薩，諸有眾生有苦惱憂悲者，皆悉度著無",
    "T08n0221_012:0081c25": "憂之岸坦然泥洹；是故菩薩為世間安樂。須",
    "T08n0221_012:0081c26": "菩提！云何菩薩為世間作救？是菩薩摩訶薩，",
    "T08n0221_012:0081c27": "世間諸有生死，勤苦救世眾生令脫眾苦，以",
    "T08n0221_012:0081c28": "法救化，次以三乘而度脫之；是故菩薩為世",
    "T08n0221_012:0081c29": "間救。須菩提！云何菩薩為世間護？世間眾",
    "T08n0221_012:0082a01": "生有生死之法，護令不生。眾生皆有老病死",
    "T08n0221_012:0082a02": "法，護使不老不病不死。有憂悲者，護令得",
    "T08n0221_012:0082a03": "至無餘泥洹。是故菩薩發阿耨多羅三耶三",
    "T08n0221_012:0082a04": "菩，為世間護。須菩提！云何菩薩為世間舍？是",
    "T08n0221_012:0082a05": "菩薩摩訶薩，得阿耨多羅三耶三菩阿惟三",
    "T08n0221_012:0082a06": "佛時，為世間說諸法無礙；是故菩薩為世間",
    "T08n0221_012:0082a07": "舍。云何菩薩為世間燈明？菩薩摩訶薩於三",
    "T08n0221_012:0082a08": "界冥中，拔諸眾生令立泥洹；是故菩薩為世",
    "T08n0221_012:0082a09": "間燈明。云何菩薩為世間將？是菩薩得阿惟",
    "T08n0221_012:0082a10": "三佛時，為世間說色非我所是為非色，痛想",
    "T08n0221_012:0082a11": "行識亦非我所是為非識，乃至薩云若為非",
    "T08n0221_012:0082a12": "我所是為非薩云若。須菩提！如色非我是為",
    "T08n0221_012:0082a13": "非色，如色非我，諸法亦爾。」須菩提白佛言：",
    "T08n0221_012:0082a14": "「如世尊所說，五陰非我所，諸法亦爾。如是菩",
    "T08n0221_012:0082a15": "薩為不逮覺諸法。何以故？色者無所分別，乃",
    "T08n0221_012:0082a16": "至薩云若亦無所分別，亦不言是五陰，亦不",
    "T08n0221_012:0082a17": "言是薩云若。」佛告須菩提：「如汝所言，五陰無",
    "T08n0221_012:0082a18": "所分別，至薩云若亦無所分別，亦不言是五",
    "T08n0221_012:0082a19": "陰，亦不言是薩云若。須菩提！是亦為大謙",
    "T08n0221_012:0082a20": "苦。常行是法而不厭倦亦不懈怠，菩薩言：『我",
    "T08n0221_012:0082a21": "亦當逮覺，亦當持是清淨之法宣示未學者。』",
    "T08n0221_012:0082a22": "須菩提！是故菩薩為世說非我所。須菩提！",
    "T08n0221_012:0082a23": "云何菩薩為世間渚？譬如江河洹海，斷流",
    "T08n0221_012:0082a24": "絕域可止頓處，是謂為渚，於人有益。當來",
    "T08n0221_012:0082a25": "過去五陰兩斷，當來過去薩云若亦兩斷。如",
    "T08n0221_012:0082a26": "是斷者諸法亦斷，諸法斷者當來過去亦斷。",
    "T08n0221_012:0082a27": "如是斷者，是則為淨，是則為快，是則為真實，",
    "T08n0221_012:0082a28": "是則為空。愛盡無猗、無餘無塵，是則為泥",
    "T08n0221_012:0082a29": "洹。須菩提！菩薩得阿耨多羅三耶三菩阿惟",
    "T08n0221_012:0082b01": "三佛時，便分流是清淨法化、真諦法化，以濟",
    "T08n0221_012:0082b02": "眾生；是故菩薩為世間渚。須菩提！云何菩",
    "T08n0221_012:0082b03": "薩為世間將導？菩薩得阿耨多羅三耶三菩",
    "T08n0221_012:0082b04": "阿惟三佛時，為世間眾生說五陰法不生不",
    "T08n0221_012:0082b05": "滅、不著不斷。作是說法，從須陀洹至阿羅漢、",
    "T08n0221_012:0082b06": "辟支佛法，為是輩說五陰不生、五陰不滅，持",
    "T08n0221_012:0082b07": "是法教流布世間。須菩提！是菩薩得阿惟三",
    "T08n0221_012:0082b08": "佛時作是說法，是為世間將導。須菩提！云",
    "T08n0221_012:0082b09": "何菩薩為世間趣？菩薩得阿耨多羅三耶三",
    "T08n0221_012:0082b10": "菩阿惟三佛時，說五陰如趣空，說薩云若如",
    "T08n0221_012:0082b11": "趣空。五陰空者則無所趣，亦不趣亦不不趣。",
    "T08n0221_012:0082b12": "何以故？五陰與空亦不來亦不去。作是說法",
    "T08n0221_012:0082b13": "者，為眾生說薩云若空，亦不來亦不去，所趣",
    "T08n0221_012:0082b14": "而無所趣。須菩提！是故菩薩為世間趣。須",
    "T08n0221_012:0082b15": "菩提！何以故諸法過者如空，一趣不復還？",
    "T08n0221_012:0082b16": "何以故？空亦無來亦無去，諸法所至亦無有",
    "T08n0221_012:0082b17": "相、亦無有願。何以故？相、願一過不復還故。相、",
    "T08n0221_012:0082b18": "願亦不來亦不去，諸法所至亦無所至，亦無",
    "T08n0221_012:0082b19": "有行、亦無有生、亦無有滅、亦無有著、亦無有",
    "T08n0221_012:0082b20": "斷，如夢、如幻、如響、如影、如化、如焰。諸法亦如",
    "T08n0221_012:0082b21": "是，一去亦不復還。何以故？化者亦無去亦",
    "T08n0221_012:0082b22": "無有來。須菩提！諸法所至無有邊際亦不復",
    "T08n0221_012:0082b23": "還，諸法亦不動亦不不動，諸法亦不來亦不",
    "T08n0221_012:0082b24": "去，諸法亦不合亦不散，諸法無我、無命、無壽。",
    "T08n0221_012:0082b25": "須菩提！眾生尚無所有，況當有往還？須菩",
    "T08n0221_012:0082b26": "提！諸法所住有常、諸法所住有樂、諸法所",
    "T08n0221_012:0082b27": "住有淨、諸法所住有我，諸法無常、苦、無淨、非",
    "T08n0221_012:0082b28": "我。諸法所住者，有婬怒癡見、有身見，是諸",
    "T08n0221_012:0082b29": "法住亦如如住、如法性住、如真際住、如普住、",
    "T08n0221_012:0082c01": "如不思議性住、如不動移住，是所住處亦不",
    "T08n0221_012:0082c02": "來亦不去。何以故？諸法亦不來亦不去。諸",
    "T08n0221_012:0082c03": "法住如五陰。何以故？五陰尚不可見，何況",
    "T08n0221_012:0082c04": "當有去來？諸法住如六波羅蜜，是住亦無有",
    "T08n0221_012:0082c05": "還。何以故？六波羅蜜尚不可見，何況當有",
    "T08n0221_012:0082c06": "往還？諸法住如內外空及有無空、如三十七",
    "T08n0221_012:0082c07": "品住、如十八法住，如十八法亦無去亦無來。",
    "T08n0221_012:0082c08": "諸法住如聲聞、辟支佛道住，如阿耨多羅三",
    "T08n0221_012:0082c09": "耶三菩住，亦無往還。何以故？阿耨多羅三",
    "T08n0221_012:0082c10": "耶三菩無往還、無所有故。」須菩提白佛言：「世",
    "T08n0221_012:0082c11": "尊！是深般若波羅蜜誰能解者？」佛言：「菩薩",
    "T08n0221_012:0082c12": "摩訶薩從過去佛所作功德，供養無央數百",
    "T08n0221_012:0082c13": "千諸佛，久與真知識相得者，是輩人能解是",
    "T08n0221_012:0082c14": "深般若波羅蜜耳。」須菩提白佛言：「世尊！菩",
    "T08n0221_012:0082c15": "薩摩訶薩有何等相，能解是深般若波羅蜜？」",
    "T08n0221_012:0082c16": "佛告須菩提：「若有菩薩於婬怒癡斷者，則是",
    "T08n0221_012:0082c17": "其相。須菩提！能解深般若波羅蜜者，婬怒癡",
    "T08n0221_012:0082c18": "像則為已斷也。」",
    "T08n0221_012:0082c19": "摩訶般若波羅蜜解深品第五十四",
    "T08n0221_012:0082c20": "須菩提白佛言：「世尊！菩薩摩訶薩解深般",
    "T08n0221_012:0082c21": "若波羅蜜者，為至何趣？」佛告須菩提：「菩薩摩",
    "T08n0221_012:0082c22": "訶薩能解深般若波羅蜜者，當趣薩云若。」須",
    "T08n0221_012:0082c23": "菩提白佛言：「如薩云若所趣者，是為菩薩摩",
    "T08n0221_012:0082c24": "訶薩解深般若波羅蜜。趣薩云若者，則為一",
    "T08n0221_012:0082c25": "切眾生作導。」須菩提言：「世尊！念般若波羅",
    "T08n0221_012:0082c26": "蜜者為不念諸法，念般若波羅蜜者為無所",
    "T08n0221_012:0082c27": "念，念般若波羅蜜者為無端緒。」佛問須菩提：",
    "T08n0221_012:0082c28": "「念般若波羅蜜者，何等為無所念？」須菩提言：",
    "T08n0221_012:0082c29": "「世尊！念般若波羅蜜者，五陰無所念。念般",
    "T08n0221_012:0083a01": "若波羅蜜者，吾我、眾生為無所念。念般若波",
    "T08n0221_012:0083a02": "羅蜜者，六波羅蜜為無所念。念般若波羅蜜",
    "T08n0221_012:0083a03": "者，內空、外空及有無空，三十七品、佛十八法",
    "T08n0221_012:0083a04": "為無所念。念般若波羅蜜者，須陀洹至薩云",
    "T08n0221_012:0083a05": "若為無所念。」佛言：「善哉，善哉！如須菩提所",
    "T08n0221_012:0083a06": "言，念般若波羅蜜者為不念五陰，乃至薩云",
    "T08n0221_012:0083a07": "若為無所念。須菩提！六波羅蜜者是阿惟越",
    "T08n0221_012:0083a08": "致菩薩摩訶薩之所應護，有菩薩行深般若",
    "T08n0221_012:0083a09": "波羅蜜，不入六波羅蜜亦不入薩云若。行",
    "T08n0221_012:0083a10": "般若波羅蜜者，不隨他人語，不信餘道亦不",
    "T08n0221_012:0083a11": "持作要。阿惟越致菩薩摩訶薩行深般若波",
    "T08n0221_012:0083a12": "羅蜜，不雜婬怒癡行深般若波羅蜜。阿惟",
    "T08n0221_012:0083a13": "越致菩薩摩訶薩初不離六波羅蜜，聞說深",
    "T08n0221_012:0083a14": "般若波羅蜜時亦不恐懼亦不厭倦，終不轉",
    "T08n0221_012:0083a15": "還。常思念聞，聞已受持諷誦守行，應般若波",
    "T08n0221_012:0083a16": "羅蜜教。須菩提！當知是阿惟越致菩薩前",
    "T08n0221_012:0083a17": "世已曾聞般若波羅蜜中事，亦諷誦受持已",
    "T08n0221_012:0083a18": "行中事。何以故不恐不懼？從久遠以來，常",
    "T08n0221_012:0083a19": "行是深般若波羅蜜故。」須菩提白佛言：「世尊！",
    "T08n0221_012:0083a20": "菩薩摩訶薩聞說深般若波羅蜜，不恐不怖",
    "T08n0221_012:0083a21": "亦不動還者，云何於行倍復增益？」佛言：「行",
    "T08n0221_012:0083a22": "般若波羅蜜者如應薩云若。云何行般若波",
    "T08n0221_012:0083a23": "羅蜜應薩云若？」佛言：「如依應空、無相、無願，為",
    "T08n0221_012:0083a24": "應依深般若波羅蜜。依深般若波羅蜜者，如",
    "T08n0221_012:0083a25": "依虛空，如依無所生、如依無所滅，不依於著",
    "T08n0221_012:0083a26": "而依於斷，如依於如，依於法性、依於不思議、",
    "T08n0221_012:0083a27": "依等無作，如依夢。」須菩提白佛言：「世尊！依",
    "T08n0221_012:0083a28": "般若波羅蜜者，如依虛空、如依夢者；菩薩行",
    "T08n0221_012:0083a29": "深般若波羅蜜者，不依五陰、不依薩云若作",
    "T08n0221_012:0083b01": "行。」佛語須菩提：「菩薩行般若波羅蜜，亦不",
    "T08n0221_012:0083b02": "依五陰、亦不依薩云若。五陰及薩云若，亦無",
    "T08n0221_012:0083b03": "有作者亦非不作，亦無來亦無去，亦無所",
    "T08n0221_012:0083b04": "止亦無所依，亦無所出亦無所入，亦無有數",
    "T08n0221_012:0083b05": "亦無有限。無數無限者，亦無有能逮覺者。從",
    "T08n0221_012:0083b06": "色至識無能逮覺者，亦不從六波羅蜜能逮",
    "T08n0221_012:0083b07": "覺者，亦非薩云若慧能逮覺者。何以故？五",
    "T08n0221_012:0083b08": "陰如、薩云若如，五陰與薩云若如俱等無異。",
    "T08n0221_012:0083b09": "十八法如、薩云若如，亦等無有異，一等無有",
    "T08n0221_012:0083b10": "二。」◎",
    "T08n0221_012:0083b11": "◎摩訶般若波羅蜜歎深品第五十五",
    "T08n0221_012:0083b12": "爾時諸欲天子諸色天子，以天名花而散佛",
    "T08n0221_012:0083b13": "上，來詣佛所頭面作禮，叉手白佛言：「世尊！",
    "T08n0221_012:0083b14": "是般若波羅蜜甚深，難曉難了，不可思議。是",
    "T08n0221_012:0083b15": "智者之所知，是一切世間所可信者，是諸如",
    "T08n0221_012:0083b16": "來、無所著、等正覺之道徑，從是成阿耨多羅",
    "T08n0221_012:0083b17": "三耶三菩阿惟三佛者，皆是般若波羅蜜之",
    "T08n0221_012:0083b18": "恩。是為一教。一教者，五陰則薩云然，薩云",
    "T08n0221_012:0083b19": "然則五陰；薩云然如、五陰如，薩云然、五陰一",
    "T08n0221_012:0083b20": "如無二；佛如及薩云然如亦無有二。」佛告諸",
    "T08n0221_012:0083b21": "欲色天子：「如是，如是！如諸天子所言，五陰",
    "T08n0221_012:0083b22": "則薩云然，薩云然則五陰；佛則薩云然，薩",
    "T08n0221_012:0083b23": "云然則佛；一如無有二。以是故，諸天子！如",
    "T08n0221_012:0083b24": "來坦然無為而不說法。何以故？是法甚深清",
    "T08n0221_012:0083b25": "淨，難曉難了，特可信故。諸如來之道，於過去",
    "T08n0221_012:0083b26": "當來今現在無有逮覺者，於法無有二者是",
    "T08n0221_012:0083b27": "乃為法。諸天子！如虛空之甚深微妙，是法",
    "T08n0221_012:0083b28": "亦如是。以如法之深妙故，是法深妙。法性、",
    "T08n0221_012:0083b29": "不可思議性、真際，無涯底、無來無往、無著無斷、",
    "T08n0221_012:0083c01": "不生不滅，甚深微妙無有逮覺者。以無有逮",
    "T08n0221_012:0083c02": "覺者甚深微妙故，般若波羅蜜甚深微妙。諸",
    "T08n0221_012:0083c03": "天子！以諸法甚深微妙故，眾生、我人、壽命亦",
    "T08n0221_012:0083c04": "復甚深微妙。五陰深妙，六波羅蜜深妙，內",
    "T08n0221_012:0083c05": "空、外空及有無空，三十七品、佛十八法至薩云",
    "T08n0221_012:0083c06": "若，甚深微妙。以是甚深微妙故，諸天子！般",
    "T08n0221_012:0083c07": "若波羅蜜法甚深微妙。」諸欲、色天子俱白佛",
    "T08n0221_012:0083c08": "言：「世尊！是法於世間特可信者。如是說者，",
    "T08n0221_012:0083c09": "亦不受五陰亦不不受，乃至十八法亦無所",
    "T08n0221_012:0083c10": "受亦不不受。如是說者，從須陀洹乃至薩云",
    "T08n0221_012:0083c11": "然亦不受持亦不不受持。諸世間者皆是受",
    "T08n0221_012:0083c12": "持。云何受持？五陰是我所，我是五陰所。十",
    "T08n0221_012:0083c13": "八法是我所，我是十八法所。從須陀洹至薩",
    "T08n0221_012:0083c14": "云然皆是我所，我是薩云若所。是為世間受",
    "T08n0221_012:0083c15": "持。」佛告諸天子：「如諸天子所言，是法亦不",
    "T08n0221_012:0083c16": "受持五陰，亦不受持薩云然。諸天子！諸有",
    "T08n0221_012:0083c17": "受持行五陰者、受持薩云然行者，則不堪任",
    "T08n0221_012:0083c18": "行六波羅蜜，亦不堪任行薩云然。」須菩提白",
    "T08n0221_012:0083c19": "佛言：「世尊！是法不逆於諸法而有順。何等",
    "T08n0221_012:0083c20": "法順？是法順六波羅蜜，是法順內外空及有",
    "T08n0221_012:0083c21": "無空，順三十七品至薩云然；是為順法。是",
    "T08n0221_012:0083c22": "法於諸法無所礙。云何無礙？不礙於五陰，",
    "T08n0221_012:0083c23": "至薩云然亦無所礙；是法無礙之相。譬如虛",
    "T08n0221_012:0083c24": "空。何以故？其住如法性、如真際、如不思議性，",
    "T08n0221_012:0083c25": "如空、無相、無願。是般若波羅蜜法亦不生亦",
    "T08n0221_012:0083c26": "不滅，以五陰不生不有故。乃至薩云若亦不",
    "T08n0221_012:0083c27": "生亦不有。是法無有迹，以五陰迹不可見故；",
    "T08n0221_012:0083c28": "至薩云若迹亦不可見。」爾時諸欲天子、諸色",
    "T08n0221_012:0083c29": "天子俱白佛言：「世尊！尊者須菩提諸弟子中",
    "T08n0221_012:0084a01": "佛之真子。何以故？所說但說空無縛之法。」時",
    "T08n0221_012:0084a02": "須菩提語諸欲色天子言：「如卿所說，諸弟子",
    "T08n0221_012:0084a03": "中我為真弟子。云何為真子？」諸天子報須菩",
    "T08n0221_012:0084a04": "提言：「佛從如生，無去無來；須菩提如亦不來",
    "T08n0221_012:0084a05": "亦不去。以是故，須菩提從佛生。佛之如者",
    "T08n0221_012:0084a06": "則為一切諸法之如，如諸法如則佛之如，如",
    "T08n0221_012:0084a07": "者亦復非如；是故須菩提為從佛生。如佛如",
    "T08n0221_012:0084a08": "住，須菩提如亦如是住。如佛之如無作無",
    "T08n0221_012:0084a09": "為亦無所有，須菩提如亦復如是。如佛之如",
    "T08n0221_012:0084a10": "無所罣礙，諸法之如亦無所礙。如佛之如、諸",
    "T08n0221_012:0084a11": "法之如，一如無二亦無作者。無作之如常爾，",
    "T08n0221_012:0084a12": "無不不爾。從有如爾無不爾時，常一無二，是",
    "T08n0221_012:0084a13": "故知尊者須菩提從如來生。如佛之如亦無",
    "T08n0221_012:0084a14": "所壞，須菩提之如亦無所壞亦不不壞。如佛",
    "T08n0221_012:0084a15": "之如亦不可見不可破壞，須菩提如亦復如",
    "T08n0221_012:0084a16": "是。如佛之如亦是諸法之如亦無他如，尊者",
    "T08n0221_012:0084a17": "須菩提亦復如是。以是故知，須菩提真從佛",
    "T08n0221_012:0084a18": "生，如佛之如不過去當來今現在，諸法之如",
    "T08n0221_012:0084a19": "亦無去來今，是故知須菩提為從佛生。過",
    "T08n0221_012:0084a20": "去當來今現在如亦是佛如，佛如者亦是過",
    "T08n0221_012:0084a21": "去當來今現在如，等一無二。五陰之如、如來",
    "T08n0221_012:0084a22": "之如亦一無二。吾我、壽命、眾生之如，如佛之",
    "T08n0221_012:0084a23": "如，亦一無二。六波羅蜜如、內外空如，及有無",
    "T08n0221_012:0084a24": "空如、三十七品如，乃至薩云然如，如佛之如，",
    "T08n0221_012:0084a25": "一如無二。何等為如？須菩提如者菩薩所可",
    "T08n0221_012:0084a26": "逮覺，得如來名號者是。」說是如品時，三千大",
    "T08n0221_012:0084a27": "千剎土地為六反震動：東踊西沒，西踊東",
    "T08n0221_012:0084a28": "沒，南踊北沒，北踊南沒，四面都踊則中央",
    "T08n0221_012:0084a29": "沒，適中央踊四面都沒，是為六反震動。是",
    "T08n0221_012:0084b01": "時三千大千剎土諸欲天子、諸色天子，以天",
    "T08n0221_012:0084b02": "花名香栴檀，用散佛上及散須菩提上，同時",
    "T08n0221_012:0084b03": "歎言：「世尊！甚奇甚特！尊者須菩提乃從如",
    "T08n0221_012:0084b04": "來如生，真佛之子。」是時須菩提更為諸天子",
    "T08n0221_012:0084b05": "說言：「諸天子！須菩提者亦不從五陰生，亦",
    "T08n0221_012:0084b06": "不從五陰如生，亦不離五陰如生；亦不從薩",
    "T08n0221_012:0084b07": "云然如生，亦不離薩云然如生；亦不從有為",
    "T08n0221_012:0084b08": "無為如生，亦不離有為無為如生。何以故？是",
    "T08n0221_012:0084b09": "諸法皆無所有故，亦無法可著樂者。」舍利弗",
    "T08n0221_012:0084b10": "白佛言：「世尊！如者及爾、法住、道法，甚深甚",
    "T08n0221_012:0084b11": "深。五陰尚不可見，況五陰如？乃至薩云然尚",
    "T08n0221_012:0084b12": "不可見，況薩云然如？」佛言：「如是，如是！舍利",
    "T08n0221_012:0084b13": "弗！如者甚深！五陰及薩云然尚不可見！況薩",
    "T08n0221_012:0084b14": "云然如？舍利弗！如者甚深。」說如及爾，爾時",
    "T08n0221_012:0084b15": "二百比丘僧漏盡意解，五百比丘尼遠塵離",
    "T08n0221_012:0084b16": "垢法眼生，五千菩薩、天及人得無所從生法",
    "T08n0221_012:0084b17": "忍，六十菩薩漏盡意解。佛告舍利弗：「是六",
    "T08n0221_012:0084b18": "十菩薩已便供養五百佛已，盡行六波羅蜜，",
    "T08n0221_012:0084b19": "不持漚惒拘舍羅，種種學五波羅蜜，離般若",
    "T08n0221_012:0084b20": "波羅蜜。不以漚惒拘舍羅行施、行戒、行忍、行",
    "T08n0221_012:0084b21": "精進、行禪，種種相行不得一定菩薩之道，便",
    "T08n0221_012:0084b22": "得須陀洹及羅漢、辟支佛道。舍利弗！菩薩雖",
    "T08n0221_012:0084b23": "得空、無相、無願之道，離般若波羅蜜，不持漚",
    "T08n0221_012:0084b24": "惒拘舍羅，便證真際，得弟子乘。」舍利弗白佛",
    "T08n0221_012:0084b25": "言：「世尊！云何得空、無相、無願之法，離漚惒",
    "T08n0221_012:0084b26": "拘舍羅，真際作證，便得弟子乘？云何俱得空、",
    "T08n0221_012:0084b27": "無相、無願之法，得漚惒拘舍羅，便得阿耨多",
    "T08n0221_012:0084b28": "羅三耶三菩？」佛告舍利弗言：「諸有離薩云然",
    "T08n0221_012:0084b29": "意，念空、無相、無願之法，不與漚惒拘舍羅俱",
    "T08n0221_012:0084c01": "者，便為弟子乘。舍利弗！菩薩得空、無相、無",
    "T08n0221_012:0084c02": "願之法，應薩云然，不離漚惒拘舍羅者，便得",
    "T08n0221_012:0084c03": "阿耨多羅三耶三菩。舍利弗！譬如大鳥，身長",
    "T08n0221_012:0084c04": "一百俞旬二百俞旬三百俞旬，無有兩翅。欲",
    "T08n0221_012:0084c05": "從忉利天上來下至閻浮提，已下中道，復欲",
    "T08n0221_012:0084c06": "還去至忉利天上。舍利弗！是鳥寧得如意周",
    "T08n0221_012:0084c07": "旋往反不？」舍利弗言：「世尊！不得。」「假令是鳥",
    "T08n0221_012:0084c08": "來下至地，欲使身不痛，寧得不痛耶？」舍利弗",
    "T08n0221_012:0084c09": "言：「世尊！不得不痛；或悶或死。所以者何？其",
    "T08n0221_012:0084c10": "身長大無有翅故。」「舍利弗！正使是菩薩如恒",
    "T08n0221_012:0084c11": "邊沙劫相行五波羅蜜，雖得大道，欲發大意、",
    "T08n0221_012:0084c12": "欲逮無量覺慧，離般若波羅蜜，無漚惒拘舍",
    "T08n0221_012:0084c13": "羅者，便墮羅漢、辟支佛道。何以故？離漚惒",
    "T08n0221_012:0084c14": "拘舍羅、離薩云若、離般若波羅蜜行五波",
    "T08n0221_012:0084c15": "羅蜜，便墮羅漢、辟支佛道。舍利弗！菩薩雖於",
    "T08n0221_012:0084c16": "過去當來今現在佛所作功德，戒性、忍辱、精",
    "T08n0221_012:0084c17": "進、一心、智慧，皆作相著，是為不曉如來戒性、",
    "T08n0221_012:0084c18": "三昧、智慧、解脫、見解脫慧，亦不知亦不見，但",
    "T08n0221_012:0084c19": "遙聞空、無相、無願之法。但相聞聲，以相欲",
    "T08n0221_012:0084c20": "為阿耨多羅三耶三菩，作相念言：『是為菩薩",
    "T08n0221_012:0084c21": "所住處也，是為佛所住處，是為聲聞辟支佛",
    "T08n0221_012:0084c22": "所住處。』舍利弗！菩薩離般若波羅蜜漚惒拘",
    "T08n0221_012:0084c23": "舍羅者，持是功德欲為阿耨多羅三耶三菩，",
    "T08n0221_012:0084c24": "是為相。舍利弗！菩薩發意念薩云然，不離",
    "T08n0221_012:0084c25": "六波羅蜜，不離漚惒拘舍羅，不離過去當來",
    "T08n0221_012:0084c26": "今現在諸佛戒性、三昧、智慧、見解脫慧性，不",
    "T08n0221_012:0084c27": "以相著，於空、無相、無願亦不以相。舍利弗！",
    "T08n0221_012:0084c28": "當知是菩薩不墮羅漢、辟支佛道。何以故？是",
    "T08n0221_012:0084c29": "菩薩摩訶薩從發意以來，不以相行六波羅",
    "T08n0221_012:0085a01": "蜜，不以相於過去來今佛戒性、三昧、智慧、",
    "T08n0221_012:0085a02": "見解脫慧性；皆無相著。舍利弗！不以相",
    "T08n0221_012:0085a03": "行六波羅蜜，不以相行薩云然，是則為菩",
    "T08n0221_012:0085a04": "薩漚惒拘舍羅。」舍利弗白佛言：「世尊！如我",
    "T08n0221_012:0085a05": "今從如來所聞，菩薩不離般若波羅蜜漚惒",
    "T08n0221_012:0085a06": "拘舍羅者，以為至阿耨多羅三耶三菩。何以",
    "T08n0221_012:0085a07": "故？以是菩薩從發意以來，初不見法有逮覺",
    "T08n0221_012:0085a08": "者，亦不見甫當逮覺者，亦不見已逮覺者；五",
    "T08n0221_012:0085a09": "陰至薩云然亦復如是。」舍利弗言：「世尊！若",
    "T08n0221_012:0085a10": "有行菩薩道者，離般若波羅蜜漚惒拘舍羅，",
    "T08n0221_012:0085a11": "當知是輩於阿耨多羅三耶三菩便有狐疑。",
    "T08n0221_012:0085a12": "何以故？用離般若波羅蜜漚惒拘舍羅故，行",
    "T08n0221_012:0085a13": "六波羅蜜皆於中有相。以是相故，當知有",
    "T08n0221_012:0085a14": "狐疑。是故，世尊！菩薩欲得阿耨多羅三耶三",
    "T08n0221_012:0085a15": "菩者，不當離般若波羅蜜漚惒拘舍羅。住般",
    "T08n0221_012:0085a16": "若波羅蜜漚惒拘舍羅，亦無相、無猗行五波",
    "T08n0221_012:0085a17": "羅蜜者，乃至薩云然亦無相、猗。」爾時諸欲",
    "T08n0221_012:0085a18": "天子、諸色天子俱白佛言：「世尊！欲求阿耨多",
    "T08n0221_012:0085a19": "羅三耶三菩者難得。所以者何？為菩薩者盡",
    "T08n0221_012:0085a20": "當逮覺諸法而無所得。」佛言：「如是，如是！諸",
    "T08n0221_012:0085a21": "天子！甚難。我亦成阿耨多羅三耶三菩，亦無",
    "T08n0221_012:0085a22": "所成亦無所得，亦不見法有所成得。所以者",
    "T08n0221_012:0085a23": "何？諸天子！諸法常淨故。」須菩提白佛言：「如",
    "T08n0221_012:0085a24": "我今從佛所聞，求阿耨多羅三耶三菩者甚",
    "T08n0221_012:0085a25": "難得。如我意者，快哉得成阿耨多羅三耶三",
    "T08n0221_012:0085a26": "菩。何以故？諸法空、無所逮覺故。於空法中",
    "T08n0221_012:0085a27": "諸法不可得，亦無有法逮覺不逮覺者。所以",
    "T08n0221_012:0085a28": "者何？隨如法不增不減，學五波羅蜜至薩云",
    "T08n0221_012:0085a29": "然，是法皆空，亦不可見亦不可得。以是故，世",
    "T08n0221_012:0085b01": "尊！快哉菩薩逮覺成阿耨多羅三耶三菩。所",
    "T08n0221_012:0085b02": "以者何？五陰五陰自空，薩云然慧事自空。」舍",
    "T08n0221_012:0085b03": "利弗語須菩提言：「以是故，阿耨多羅三耶三",
    "T08n0221_012:0085b04": "菩難解難得。虛空亦不有念言：『我當成阿耨",
    "T08n0221_012:0085b05": "多羅三耶三菩。』菩薩亦不念：『我當成阿耨多",
    "T08n0221_012:0085b06": "羅三耶三菩。』何以故？諸法如虛空故。菩薩解",
    "T08n0221_012:0085b07": "諸法如虛空，乃成阿耨多羅三耶三菩。若菩",
    "T08n0221_012:0085b08": "薩知諸法如虛空，快哉難成成阿耨多羅三",
    "T08n0221_012:0085b09": "耶三菩。恒邊沙等諸菩薩求阿耨多羅三耶",
    "T08n0221_012:0085b10": "三菩，終不動還。以是故，須菩提！甚快難成",
    "T08n0221_012:0085b11": "成阿耨多羅三耶三菩。」須菩提語舍利弗言：",
    "T08n0221_012:0085b12": "「於意云何，五陰於阿耨多羅三耶三菩為動",
    "T08n0221_012:0085b13": "還耶？」舍利弗言：「不。」「乃至如於阿耨多羅三耶",
    "T08n0221_012:0085b14": "三菩為動還耶？」舍利弗言：「不。」「於意云何，頗",
    "T08n0221_012:0085b15": "有異離五陰為還者無？頗有離薩云然還者",
    "T08n0221_012:0085b16": "不？」舍利弗言：「無。」須菩提言：「舍利弗！於意云",
    "T08n0221_012:0085b17": "何，五陰如為還不？薩云然如為還不？」舍利",
    "T08n0221_012:0085b18": "弗言：「無。」「頗有離五陰如、離薩云然如還者無？」",
    "T08n0221_012:0085b19": "舍利弗言：「無。」「於舍利弗意云何，如法、法性法、",
    "T08n0221_012:0085b20": "住道法、真際、不可思議性，於阿耨多羅三耶",
    "T08n0221_012:0085b21": "三菩有還者無？」舍利弗言：「無。」「頗有離如乃至",
    "T08n0221_012:0085b22": "不可思議性有還者無？」舍利弗言：「無是義，是",
    "T08n0221_012:0085b23": "法亦不可得。」「何所法於阿耨多羅三耶三菩",
    "T08n0221_012:0085b24": "有還者？」舍利弗語須菩提言：「如尊者須菩提",
    "T08n0221_012:0085b25": "所說法忍，無有菩薩於阿耨多羅三耶三菩",
    "T08n0221_012:0085b26": "有動還者。如來所記菩薩三乘之行，皆無有",
    "T08n0221_012:0085b27": "處。如須菩提所說，為一乘耳。」分耨曼陀尼子",
    "T08n0221_012:0085b28": "語舍利弗：「須菩提為欲說一菩薩乘耶？當問",
    "T08n0221_012:0085b29": "須菩提。」舍利弗問須菩提：「云何為欲說菩薩",
    "T08n0221_012:0085c01": "一乘行耶？」須菩提報言：「卿欲於如中說三乘耶？",
    "T08n0221_012:0085c02": "羅漢乘、辟支佛乘、菩薩佛乘。」舍利弗言：「不也。」",
    "T08n0221_012:0085c03": "須菩提言：「於舍利弗意云何？於如中頗有三",
    "T08n0221_012:0085c04": "乘不？」答言：「無有。」須菩提言：「頗於如中有",
    "T08n0221_012:0085c05": "一事二事三事不？」舍利弗言：「無。」「頗於如中見",
    "T08n0221_012:0085c06": "一菩薩不？」答言：「無也。」「是法名無為無所有法，",
    "T08n0221_012:0085c07": "云何欲於中求索三乘——羅漢、辟支佛、三耶三",
    "T08n0221_012:0085c08": "佛？舍利弗！菩薩摩訶薩於如出生諸法，聞",
    "T08n0221_012:0085c09": "是不恐不厭不還，出生於阿耨多羅三耶三",
    "T08n0221_012:0085c10": "菩。」爾時佛歎須菩提：「善哉，善哉！汝之所說",
    "T08n0221_012:0085c11": "皆是佛事。菩薩聞是諸法皆出於如，不恐不",
    "T08n0221_012:0085c12": "懼不厭不還，當知是菩薩成阿耨多羅三耶",
    "T08n0221_012:0085c13": "三菩。」舍利弗白佛言：「世尊！菩薩摩訶薩當",
    "T08n0221_012:0085c14": "出何道？」佛言：「是菩薩當出生阿耨多羅三耶",
    "T08n0221_012:0085c15": "三菩道。」須菩提言：「世尊！菩薩欲出成阿耨",
    "T08n0221_012:0085c16": "多羅三耶三菩，當云何住？」佛言：「常當等意",
    "T08n0221_012:0085c17": "於眾生，大慈普念，無有偏黨。當為眾生說營",
    "T08n0221_012:0085c18": "護念安隱，與語和順、無得中傷。視眾生等，如",
    "T08n0221_012:0085c19": "父如母如身如子。以慈勸人令不害生，常勸",
    "T08n0221_012:0085c20": "眾生令行十善。見人行正離於邪見，代其歡",
    "T08n0221_012:0085c21": "喜。菩薩摩訶薩欲得成阿耨多羅三耶三菩，",
    "T08n0221_012:0085c22": "當作是住。自行四諦、四禪、四等行、四空定，勸",
    "T08n0221_012:0085c23": "人令行，見人行者代其歡喜。自行六波羅蜜，",
    "T08n0221_012:0085c24": "常勸教人行六波羅蜜，見有行者代其歡喜。",
    "T08n0221_012:0085c25": "自行內外空及有無空、三十七品，自行八惟",
    "T08n0221_012:0085c26": "無、佛十種力、大慈大悲，自行逆順十二因緣，",
    "T08n0221_012:0085c27": "勸人行逆順，見有行者代其歡喜。自行聲聞、",
    "T08n0221_012:0085c28": "辟支佛慧，勸人令行不證真際，見有行者代",
    "T08n0221_012:0085c29": "其歡喜。自上菩薩位教人令進，自行神通淨",
    "T08n0221_012:0086a01": "佛國土，教化眾生勸彼令學，見有學者代其",
    "T08n0221_012:0086a02": "歡喜。自滅習緒，勸彼令滅。自壽命成就，自受",
    "T08n0221_012:0086a03": "法住，勸彼住法，見彼為者皆代歡喜。須菩提！",
    "T08n0221_012:0086a04": "菩薩摩訶薩欲成阿耨多羅三耶三菩者，當",
    "T08n0221_012:0086a05": "作是學、當作是住。菩薩摩訶薩當作是學般",
    "T08n0221_012:0086a06": "若波羅蜜漚惒拘舍羅，作如是學、如是住者，",
    "T08n0221_012:0086a07": "於五陰無有罣礙，乃至法住亦無罣礙。所以",
    "T08n0221_012:0086a08": "者何？是菩薩摩訶薩真際學，不受五陰，乃",
    "T08n0221_012:0086a09": "至薩云若亦無所受。所以者何？不受五陰則",
    "T08n0221_012:0086a10": "非五陰，不受薩云然則非薩云然。」說是菩薩",
    "T08n0221_012:0086a11": "住品時，二千菩薩得無所從生法忍。",
    "T08n0221_012:0086a12": "摩訶般若波羅蜜阿惟越致品第五十六",
    "T08n0221_012:0086a13": "於是須菩提白佛言：「世尊！我等當以何貌相",
    "T08n0221_012:0086a14": "像知是阿惟越致？」佛告須菩提言：「解知凡",
    "T08n0221_012:0086a15": "人地及弟子地、辟支佛地乃至如來地，盡是",
    "T08n0221_012:0086a16": "一如而不分別，一無有二入；自身、如等，一",
    "T08n0221_012:0086a17": "入不分別；聞是如已直過無狐疑，於如無所",
    "T08n0221_012:0086a18": "失；所說無增減，亦不視他人長短；以是貌",
    "T08n0221_012:0086a19": "像當知是為阿惟越致菩薩。」「世尊！當復以何",
    "T08n0221_012:0086a20": "相像之貌知是阿惟越致菩薩？」佛言：「諸法",
    "T08n0221_012:0086a21": "亦無形、亦無貌像、亦無有相。」須菩提言：「世尊！",
    "T08n0221_012:0086a22": "若諸法無形無像、亦無相，為從何法轉還而",
    "T08n0221_012:0086a23": "為阿惟越致菩薩？」佛言：「於五陰轉還，知是",
    "T08n0221_012:0086a24": "阿惟越致菩薩。須菩提！菩薩於六波羅蜜轉",
    "T08n0221_012:0086a25": "還，於內空、外空及有無空，三十七品、佛十八",
    "T08n0221_012:0086a26": "法轉還，於聲聞、辟支佛地及阿耨多羅三耶",
    "T08n0221_012:0086a27": "三菩地轉還，須菩提！當知是為阿惟越致菩",
    "T08n0221_012:0086a28": "薩。何以故？須菩提！五陰無有形，道亦無有",
    "T08n0221_012:0086a29": "形，是故菩薩於五陰轉還及於道。何以故？五",
    "T08n0221_012:0086b01": "陰及道無有處故。「復次，須菩提！菩薩摩訶薩",
    "T08n0221_012:0086b02": "亦不觀視外道及沙門、婆羅門所為所知所",
    "T08n0221_012:0086b03": "見，亦不觀視諸外道家邪見直見，亦不狐疑。",
    "T08n0221_012:0086b04": "亦不[打丁+此]外道沙門婆羅門戒，亦不狡戲墮諸",
    "T08n0221_012:0086b05": "邪見，不持香花繒蓋幢幡奉諸天神，亦不教",
    "T08n0221_012:0086b06": "他人令奉邪見。以是像貌觀其相行具足，知",
    "T08n0221_012:0086b07": "是阿惟越致菩薩。須菩提！阿惟越致不生下",
    "T08n0221_012:0086b08": "賤之家，不生八劇之處，不受女人身。以是",
    "T08n0221_012:0086b09": "像貌具足，知是阿惟越致菩薩。須菩提！阿",
    "T08n0221_012:0086b10": "惟越致常行十善而不毀犯，常於夢中守行",
    "T08n0221_012:0086b11": "十善，教人令行，見人行者代其歡喜。以是像",
    "T08n0221_012:0086b12": "貌具足，知是為阿惟越致菩薩。須菩提！阿惟",
    "T08n0221_012:0086b13": "越致為眾生故行六波羅蜜，自學十二部經，",
    "T08n0221_012:0086b14": "常作願言：『持是十二部經，勸勉眾生，滿眾生",
    "T08n0221_012:0086b15": "願。持是功德皆施眾生，成阿耨多羅三耶三",
    "T08n0221_012:0086b16": "菩。』以是像貌具足，知是為阿惟越致菩薩。須",
    "T08n0221_012:0086b17": "菩提！阿惟越致於深經中亦不狐疑平相。」須",
    "T08n0221_012:0086b18": "菩提白言：「云何阿惟越致於深經法中無",
    "T08n0221_012:0086b19": "有狐疑？」佛言：「是菩薩亦不見有法，亦不見",
    "T08n0221_012:0086b20": "五陰，亦不見道有平相狐疑者。以是像貌具",
    "T08n0221_012:0086b21": "足，知是為阿惟越致。須菩提！阿惟越致菩薩",
    "T08n0221_012:0086b22": "身口意行常慈柔軟，身口意業常施眾生。以",
    "T08n0221_012:0086b23": "是像貌具足，知是為阿惟越致菩薩。須菩提！",
    "T08n0221_012:0086b24": "阿惟越致菩薩不與五蓋事俱，初無戀慕於",
    "T08n0221_012:0086b25": "恩愛意。以是相故，知是為阿惟越致菩薩。",
    "T08n0221_012:0086b26": "須菩提！阿惟越致坐起行步臥覺，安詳而不",
    "T08n0221_012:0086b27": "卒暴。以是相具足，知是阿惟越致菩薩。須菩",
    "T08n0221_012:0086b28": "提！阿惟越致菩薩淨潔自喜無有塵垢，衣服",
    "T08n0221_012:0086b29": "床臥亦復淨潔，少於疾病。凡人身中有八萬",
    "T08n0221_012:0086c01": "種蟲常侵食人，阿惟越致無復是蟲。何以故？",
    "T08n0221_012:0086c02": "是菩薩功德過出世間、諸天、鬼神、阿須倫上。",
    "T08n0221_012:0086c03": "為諸善本，於功德中稍漸增益，身口意淨。以",
    "T08n0221_012:0086c04": "是相行像貌具足，是為阿惟越致菩薩。」須菩",
    "T08n0221_012:0086c05": "提白佛言：「云何菩薩受身口意淨？」佛言：「隨諸",
    "T08n0221_012:0086c06": "善本，身口意淨，瑕穢即除，功德稍增、瑕穢轉",
    "T08n0221_012:0086c07": "滅；是為身口意淨。以是三事淨，過於聲聞、",
    "T08n0221_012:0086c08": "辟支佛上。以是相行像貌具足，是為阿惟越",
    "T08n0221_012:0086c09": "致菩薩。須菩提！阿惟越致菩薩不貪利養、不",
    "T08n0221_012:0086c10": "貪衣服，具足十二沙門法，行無嫉妬意，亦無",
    "T08n0221_012:0086c11": "愚癡貪利之意，無不等意、無懈怠意、無惡戒",
    "T08n0221_012:0086c12": "意。以是相行像貌具足，是為阿惟越致菩薩。",
    "T08n0221_012:0086c13": "須菩提！阿惟越致志常安隱、意常深入，一意",
    "T08n0221_012:0086c14": "聽受所聞法教，與般若波羅蜜俱等意奉行，所",
    "T08n0221_012:0086c15": "有俗事皆與般若波羅蜜俱；有不入法性者，",
    "T08n0221_012:0086c16": "皆見與般若波羅蜜合。以是相行像貌具足，",
    "T08n0221_012:0086c17": "知是阿惟越致菩薩。須菩提！阿惟越致菩薩，",
    "T08n0221_012:0086c18": "若魔波旬化作大小泥犁，一一泥犁中有無數",
    "T08n0221_012:0086c19": "億千菩薩，皆在其中受諸苦痛。波旬指示語",
    "T08n0221_012:0086c20": "菩薩言：『是諸苦人，皆過去佛所授記莂，皆是",
    "T08n0221_012:0086c21": "阿惟越致菩薩，今皆墮是中受諸苦痛。今卿",
    "T08n0221_012:0086c22": "若是阿惟越致受記莂者，佛為授卿泥犁記",
    "T08n0221_012:0086c23": "莂，不為授卿菩薩記莂。卿不如捨菩薩道可",
    "T08n0221_012:0086c24": "得生天，不復受是泥犁勤苦。』須菩提！若是菩",
    "T08n0221_012:0086c25": "薩意不亂者，終不墮泥犁中；當知是為阿惟",
    "T08n0221_012:0086c26": "越致菩薩。時魔波旬復作沙門被服，至菩薩",
    "T08n0221_012:0086c27": "所言：『卿前可所受六波羅蜜，欲求阿耨多羅",
    "T08n0221_012:0086c28": "三耶三菩意者，諸可行法今疾悔之，疾悔過",
    "T08n0221_012:0086c29": "者可得解脫。汝前所可供養諸佛及弟子眾，",
    "T08n0221_012:0087a01": "從初發意至于法盡，中間所作善本及勸助",
    "T08n0221_012:0087a02": "代歡喜之福，求阿耨多羅三耶三菩。汝疾捨",
    "T08n0221_012:0087a03": "是意、早悔過。若捨若悔者，我便當語汝佛所說",
    "T08n0221_012:0087a04": "深經要法、如來所教。汝所聞者，皆非佛經、非",
    "T08n0221_012:0087a05": "如來教，是異道人所撰集耳。』若菩薩得是意",
    "T08n0221_012:0087a06": "亂狐疑者，當知是菩薩非如來所授記莂，是",
    "T08n0221_012:0087a07": "菩薩未正定住阿惟越致地。若菩薩不疑不亂、",
    "T08n0221_012:0087a08": "不轉意、無所受，不信他事、不用他教，行六波",
    "T08n0221_012:0087a09": "羅蜜便自具足，疾逮薩云然慧道。自歸之不",
    "T08n0221_012:0087a10": "受他教，譬如漏盡羅漢面自見法，不信餘教，",
    "T08n0221_012:0087a11": "魔終不能耶。阿羅漢、辟支佛終不能轉阿惟",
    "T08n0221_012:0087a12": "越致菩薩。」佛告須菩提：「如汝所言，羅漢、辟支",
    "T08n0221_012:0087a13": "佛不能動轉阿惟越致菩薩。不能轉者，為不轉",
    "T08n0221_012:0087a14": "還，是菩薩必至阿耨多羅三耶三菩，正住阿",
    "T08n0221_012:0087a15": "惟越致地。尚不信如來、無所著、等正覺，何況",
    "T08n0221_012:0087a16": "當信羅漢、辟支佛及魔波旬、諸異學語。所以",
    "T08n0221_012:0087a17": "者何？初不見有法當可信者，亦不見五陰如有",
    "T08n0221_012:0087a18": "可信者，亦不見道如可信者。須菩提！當以是",
    "T08n0221_012:0087a19": "像貌觀其相行，知是為阿惟越致菩薩。須菩",
    "T08n0221_012:0087a20": "提！魔復化作比丘被服形像，來至菩薩前語",
    "T08n0221_012:0087a21": "菩薩言：『善男子！如卿所行，皆世俗事非薩云",
    "T08n0221_012:0087a22": "然行。』魔復語言：『我當斷卿勤苦之本。』便為",
    "T08n0221_012:0087a23": "菩薩說像道法教，則是世事像道教者，或示",
    "T08n0221_012:0087a24": "尸解，或說四禪及四空定。言：『善男子！是還正",
    "T08n0221_012:0087a25": "道，從是可得須陀洹道，可至羅漢、辟支佛道。",
    "T08n0221_012:0087a26": "從我教者可斷生死勤苦根本。用是勤苦為",
    "T08n0221_012:0087a27": "學之乎？隨我教者可生欲天、得生色天。』須",
    "T08n0221_012:0087a28": "菩提！菩薩聞是便大歡喜，不亂不轉亦不狐",
    "T08n0221_012:0087a29": "疑，意復念言：『今是比丘持是像法來為我",
    "T08n0221_012:0087b01": "說，益我不少。所以者何？像法所說，不於須陀",
    "T08n0221_012:0087b02": "洹取證，至於羅漢、辟支佛道亦不取證，至阿",
    "T08n0221_012:0087b03": "耨多羅三耶三菩亦不取證。今受是比丘恩，",
    "T08n0221_012:0087b04": "我所應覺知之事，今為我說。覺知是已，當遍",
    "T08n0221_012:0087b05": "知三乘之事。』時魔波旬知菩薩喜，語菩薩言：",
    "T08n0221_012:0087b06": "『善男子！欲得知供養如恒邊沙佛衣被飲食、",
    "T08n0221_012:0087b07": "床臥醫藥菩薩者，不復從是過去恒邊沙佛",
    "T08n0221_012:0087b08": "受行五波羅蜜、從彼諸佛所聞所問：「菩薩摩",
    "T08n0221_012:0087b09": "訶薩當云何住、當云何行五波羅蜜、三十七",
    "T08n0221_012:0087b10": "品、大悲大慈？如諸佛所教，當作是行、當作是",
    "T08n0221_012:0087b11": "住。如菩薩所應，從是成阿耨多羅三耶三菩。",
    "T08n0221_012:0087b12": "如其教住，如諸行者逮薩云然。」諸過去菩薩",
    "T08n0221_012:0087b13": "作是輩行乃作爾所功德，尚不能得阿耨多",
    "T08n0221_012:0087b14": "羅三耶三菩，卿學以來甫爾，便當那得阿耨",
    "T08n0221_012:0087b15": "多羅三耶三菩？』若菩薩聞是，意無有異、不恐",
    "T08n0221_012:0087b16": "不懼，倍復歡喜言：『是輩比丘重復益我，令",
    "T08n0221_012:0087b17": "我得須陀洹至薩云然。』時魔波旬知是菩薩意",
    "T08n0221_012:0087b18": "不動轉，更便化作大比丘眾，示菩薩言：『是輩",
    "T08n0221_012:0087b19": "比丘諸漏已盡，發意求佛不能得佛，今皆取",
    "T08n0221_012:0087b20": "羅漢。如是輩人不能得成，況卿欲得阿耨多",
    "T08n0221_012:0087b21": "羅三耶三菩菩薩？』覺知是魔事者，不墮羅漢、",
    "T08n0221_012:0087b22": "辟支佛道，當成阿耨多羅三耶三菩。若有菩",
    "T08n0221_012:0087b23": "薩行檀波羅蜜至薩云然不動還者，成阿耨",
    "T08n0221_012:0087b24": "多羅三耶三菩。「復次，須菩提！若有菩薩行般",
    "T08n0221_012:0087b25": "若波羅蜜，作是念言：『如佛所說，菩薩盡奉持",
    "T08n0221_012:0087b26": "不離諸佛教，至薩云然終不耗減。』須菩提！菩",
    "T08n0221_012:0087b27": "薩行般若波羅蜜，當作念言：『覺知魔事者，終",
    "T08n0221_012:0087b28": "不耗減於阿耨多羅三耶三菩。』須菩提！以是",
    "T08n0221_012:0087b29": "相行像貌具足，當知是阿惟越致菩薩。」須菩",
    "T08n0221_012:0087c01": "提言：「世尊！菩薩於何所轉而言不轉還？」佛",
    "T08n0221_012:0087c02": "言：「於五陰相還，於十二衰相還，於十八性相",
    "T08n0221_012:0087c03": "還，於婬怒癡相還，於見相還，於三十七品相",
    "T08n0221_012:0087c04": "還，於聲聞、辟支佛相還，於佛相還。何以故？阿",
    "T08n0221_012:0087c05": "惟越致菩薩空像色貌法相，上菩薩位。於不",
    "T08n0221_012:0087c06": "生法亦無所有，既無所有亦無所作，亦不作",
    "T08n0221_012:0087c07": "亦不生，是故名為無所從生法忍。菩薩得是",
    "T08n0221_012:0087c08": "忍者，則是阿惟越致菩薩摩訶薩。須菩提！",
    "T08n0221_012:0087c09": "以是相行像貌具足，知是阿惟越致菩薩摩",
    "T08n0221_012:0087c10": "訶薩。」",
    "T08n0221_012:0087c11": "放光般若經卷第十二"
}