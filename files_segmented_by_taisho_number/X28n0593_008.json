{
    "X28n0593_008:0760b18": "法華天台文句輔正記卷第八(輔妙樂記)",
    "X28n0593_008:0760b20": "吳興永定寺　釋沙門　道暹　述",
    "X28n0593_008:0760b21": "釋法師品",
    "X28n0593_008:0760b22": "疏云宣傳者依文宣傳未能廣解義理。",
    "X28n0593_008:0760b23": "若多若少者經論五六不同故又從咸數下約四法",
    "X28n0593_008:0760b24": "乃至一法明法師即是多少之相。",
    "X28n0593_008:0760c01": "未有一文者無有經論次第具列五種名為法師在",
    "X28n0593_008:0760c02": "於一處也多少者只是五六不同耳。",
    "X28n0593_008:0760c03": "三流傳者令他書寫受持讀誦故。",
    "X28n0593_008:0760c04": "七廣說者若流通其文不名為廣敷義弘理乃名為",
    "X28n0593_008:0760c05": "廣。",
    "X28n0593_008:0760c06": "單云憶持者意云先受後方慞持不得單云慞持應",
    "X28n0593_008:0760c07": "云受持也。",
    "X28n0593_008:0760c08": "元是別義此是大經中次第之義即當別教。",
    "X28n0593_008:0760c09": "大經九品者從第四恒已上俱能化他以證今文五",
    "X28n0593_008:0760c10": "法師也。",
    "X28n0593_008:0760c11": "疏前四人無解者彼經云佛告迦葉若有眾生於熈",
    "X28n0593_008:0760c12": "連河沙佛所發菩提心乃能於惡世中受於是經",
    "X28n0593_008:0760c13": "不生誹謗次於一恒沙佛所發心加能愛樂餘與",
    "X28n0593_008:0760c14": "上同次於二恒沙佛所發心又加能正信解及讀",
    "X28n0593_008:0760c15": "誦次於三恒佛所發心又加書寫經卷雖為他說",
    "X28n0593_008:0760c16": "未解深義是故四人俱為弟子之位。",
    "X28n0593_008:0760c17": "疏束五為四者以五法師對三業安樂行加誓願安",
    "X28n0593_008:0760c18": "樂行三業皆具慈悲所以通名化他也。",
    "X28n0593_008:0760c19": "疏身意是自行者其身若正不令而行其身不正雖",
    "X28n0593_008:0760c20": "令不從今以身正故故是身業法師也意業能善",
    "X28n0593_008:0760c21": "籌量契當實境界不勵而正即意業法師也。",
    "X28n0593_008:0760c22": "已有前後者前則指五法師今從通義故名法師品",
    "X28n0593_008:0760c23": "文是後者則東西為三文是並是後從通以結品",
    "X28n0593_008:0760c24": "名若以四安樂行例結品者若從別論三業安樂",
    "X28n0593_008:0761a01": "行是自行是慈悲誓願是化他又別論身意慈悲",
    "X28n0593_008:0761a02": "即自行口業慈悲即化他又通論自軌四法故通",
    "X28n0593_008:0761a03": "稱弟子即自行之法師四種教詔即化他故通稱",
    "X28n0593_008:0761a04": "法師今從通四故名法師品是故云若欲知者下",
    "X28n0593_008:0761a05": "即示四安樂行相也。",
    "X28n0593_008:0761a06": "疏即福德門者五法在昔未名為門今經五法以自",
    "X28n0593_008:0761a07": "薰修即是緣因故名門也餘二品爾。",
    "X28n0593_008:0761a08": "疏讀誦書寫是外行者衣能蔽身故屬外由讀誦等",
    "X28n0593_008:0761a09": "外遮諸惡故名外行。",
    "X28n0593_008:0761a10": "受持是內行者座為安身以身安故內思空理即內",
    "X28n0593_008:0761a11": "座也。",
    "X28n0593_008:0761a12": "疏障己醜者由讀誦等內安寂理能障三惑之醜也。",
    "X28n0593_008:0761a13": "疏涉有者但以入惡弘經名為涉有用中道寂忍為",
    "X28n0593_008:0761a14": "本也。",
    "X28n0593_008:0761a15": "疏濟他以忘我者不同俱舍等教中忘人忘法為忘",
    "X28n0593_008:0761a16": "我今緣中道畢竟空理十法界我任運自忘。",
    "X28n0593_008:0761a17": "通論互通者謂自行之法通堪化他化他之法通堪",
    "X28n0593_008:0761a18": "自行即是化功歸己也。",
    "X28n0593_008:0761a19": "疏三界者謂三善道也。",
    "X28n0593_008:0761a20": "疏坐蘊一切相者亦是蘊一切生善滅惡等相也。",
    "X28n0593_008:0761a21": "所依具二者所依即法身也法身具福慧二嚴也。",
    "X28n0593_008:0761a22": "疏所謂六度者度雖有智為對五眼故度屬福。",
    "X28n0593_008:0761a23": "疏空座勝折體者彼未能處第一義空座故。",
    "X28n0593_008:0761a24": "釋出其意者界內界外各具四魔名同體別界外以",
    "X28n0593_008:0761b01": "細易麤為死魔變易無漏陰名陰魔別惑障於中",
    "X28n0593_008:0761b02": "理名煩惱魔中道赤色三昧未究竟名天子魔界",
    "X28n0593_008:0761b03": "內四魔如前已引。",
    "X28n0593_008:0761b04": "明具二嚴者慈悲覆一切故能問空智通達故能答",
    "X28n0593_008:0761b05": "又定心通達故能問慈忍無擁故能答善於問答",
    "X28n0593_008:0761b06": "名二莊嚴疏慈忍故能種下釋慈忍有三用空慧",
    "X28n0593_008:0761b07": "下釋慧有三用此即約譬以明二種莊嚴下種故",
    "X28n0593_008:0761b08": "名種生長故名立橫資法身故名資又由下種故",
    "X28n0593_008:0761b09": "須耘之有立故須破有橫資故須智導令至竪極",
    "X28n0593_008:0761b10": "也大論云一人能耘一人能種種喻於緣耘喻於",
    "X28n0593_008:0761b11": "了此即圓教二嚴之因種佛具二嚴之果。",
    "X28n0593_008:0761b12": "約體用者即體起用也體即涅槃一法而具衣座室",
    "X28n0593_008:0761b13": "三三有離於三惑二死之用也。",
    "X28n0593_008:0761b14": "疏出三諦者圓融三諦遍攝諸法過於次第三諦故",
    "X28n0593_008:0761b15": "云出也。",
    "X28n0593_008:0761b16": "疏包含普接者若分句解者包含故名大普接故名",
    "X28n0593_008:0761b17": "乘。",
    "X28n0593_008:0761b18": "忍衣三昧者王三昧一切三昧悉入其中是故此三",
    "X28n0593_008:0761b19": "昧如王即當空座也。",
    "X28n0593_008:0761b20": "疏忍辱第一者忍衣也無相最上者空座也。",
    "X28n0593_008:0761b21": "圓五行者行雖有五不出三梵行即如來室室亦具",
    "X28n0593_008:0761b22": "三謂淨即空也不淨即假也非淨非不淨即中也",
    "X28n0593_008:0761b23": "謂依於三淨起無緣慈悲修於七善及四無量心",
    "X28n0593_008:0761b24": "並六念法從始至終當以三諦無緣慈悲薰修故",
    "X28n0593_008:0761c01": "名梵行天行即如來座座亦具三依天然三諦之",
    "X28n0593_008:0761c02": "理而遍修也聖行嬰兒及病行即如來衣衣亦具",
    "X28n0593_008:0761c03": "三謂戒定慧此三謂是聖法依而行之故名聖行",
    "X28n0593_008:0761c04": "是故此三即彼止觀一心三觀衣即中室即假座",
    "X28n0593_008:0761c05": "即空。",
    "X28n0593_008:0761c06": "十乘十境者以一心三觀修於十乘而為能觀陰入",
    "X28n0593_008:0761c07": "等十境以為所觀一一觀一一境當體遍接諸法",
    "X28n0593_008:0761c08": "為橫優劣相望為竪。",
    "X28n0593_008:0761c09": "破遍者如破遍中橫約諸門竪約三觀(云云)及方便",
    "X28n0593_008:0761c10": "者二十五法悉具橫竪。",
    "X28n0593_008:0761c11": "四種三昧者常坐常行半行半坐非行非座等若教",
    "X28n0593_008:0761c12": "若行意在一實正修故云只是一行。",
    "X28n0593_008:0761c13": "事理二三者謂事三理三也。",
    "X28n0593_008:0761c14": "疏約結業起惑者謂漏無漏非漏非無漏業起惑也。",
    "X28n0593_008:0761c15": "即向第三者指前三約諦理起惑文是諦理之言具",
    "X28n0593_008:0761c16": "三諦故。",
    "X28n0593_008:0761c17": "多種三法者如玄文中明十種三法謂道識性般若",
    "X28n0593_008:0761c18": "菩提大乘身涅槃三寶三德並與衣座室三義同",
    "X28n0593_008:0761c19": "如苦道即法身可對忍衣煩惱道即般若可對空",
    "X28n0593_008:0761c20": "座業道即解脫解脫故利生對慈悲室餘九例然。",
    "X28n0593_008:0761c21": "疏法者軌則者前文釋五種也故今云法也。",
    "X28n0593_008:0761c22": "疏皆以妙法為師者謂受持等五法一一皆是開權",
    "X28n0593_008:0761c23": "之法故云妙法也。",
    "X28n0593_008:0761c24": "疏法師寶塔至福重者一約現未二約自行化他因",
    "X28n0593_008:0762a01": "果以勸流通故云深重也。",
    "X28n0593_008:0762a02": "唯有退沒一分者今家約遠而論近門可是接退流",
    "X28n0593_008:0762a03": "通餘約近等二門及以夢入銅輪等並是始行修",
    "X28n0593_008:0762a04": "觀自益之相何必皆是退耶故不依古也。",
    "X28n0593_008:0762a05": "疏見聲聞畏憚者如持品初爾時眾中五百羅漢及",
    "X28n0593_008:0762a06": "八千人乃至此娑婆國中人多蔽惡故云畏憚。",
    "X28n0593_008:0762a07": "被眾擯棄者若不依四行入濁弘經涉於聲色為他",
    "X28n0593_008:0762a08": "擯棄如持品末偈即其事也。",
    "X28n0593_008:0762a09": "疏初因藥王至得福之人者應云佛世弟子為二初",
    "X28n0593_008:0762a10": "經家敘出所因人次佛世下正示佛世弟子之相。",
    "X28n0593_008:0762a11": "然曉其經旨者意云只曉得迹門開權顯實本門開",
    "X28n0593_008:0762a12": "近顯遠久近雖殊不出權實不二之法故玄文序",
    "X28n0593_008:0762a13": "云文心莫過本迹如此緣者與始末不殊也。",
    "X28n0593_008:0762a14": "當得同者聞一句一偈之人咸皆與記雖無劫國之",
    "X28n0593_008:0762a15": "別與記四大弟子未來當得作佛道理必同。",
    "X28n0593_008:0762a16": "容用別時意趣者雖云容用今經圓乘種強是故稱",
    "X28n0593_008:0762a17": "歎及以與記等不可全同餘經別時意趣。",
    "X28n0593_008:0762a18": "內觀具足者謂外加法雨則讀誦妙經內加觀行即",
    "X28n0593_008:0762a19": "是位位十法故知始從初品終至妙覺十法究竟",
    "X28n0593_008:0762a20": "轉名十大具如止觀第五以去至第七廣明也。",
    "X28n0593_008:0762a21": "疏見實三昧經者是大乘經彼至兼帶故不及今經",
    "X28n0593_008:0762a22": "遍開顯耳。",
    "X28n0593_008:0762a23": "疏我有四句所謂諦者如金剛疏引云一名顯理周",
    "X28n0593_008:0762a24": "圓偈但舉一字詮義無缺者名為顯理周圓也二",
    "X28n0593_008:0762b01": "集法滿足偈通舉一部等皆名集法滿足也彼經",
    "X28n0593_008:0762b02": "云凡所有相皆是虗妄若見諸相非相則見如來",
    "X28n0593_008:0762b03": "為一四句偈也。",
    "X28n0593_008:0762b04": "大師誦經觀法者別有一少卷誦經觀法流行於世",
    "X28n0593_008:0762b05": "其文雖略十乘觀法具足觀誦經心性文字聽眾",
    "X28n0593_008:0762b06": "具百界三千為假能誦所誦體不可得為空無非",
    "X28n0593_008:0762b07": "法界為中。",
    "X28n0593_008:0762b08": "指一心法名為一念者即指心性實相之體名為一",
    "X28n0593_008:0762b09": "念也。",
    "X28n0593_008:0762b10": "疏事理者雙照則權實俱立稱之為事雙亡則權實",
    "X28n0593_008:0762b11": "寂然稱之為理亡時即照照時則亡不二而二而",
    "X28n0593_008:0762b12": "二不二故曰圓融。",
    "X28n0593_008:0762b13": "望於餘心者亦不出餘九界心也。",
    "X28n0593_008:0762b14": "亦名小解多聞者但是翻倒上句謂解一義應一切",
    "X28n0593_008:0762b15": "能詮。",
    "X28n0593_008:0762b16": "音樂如前者如第四卷末引阿含經也。",
    "X28n0593_008:0762b17": "經是大菩薩者圓菩薩也望偏為大矣。",
    "X28n0593_008:0762b18": "願兼於業者今弘經之人業兼於願故云捨於清淨",
    "X28n0593_008:0762b19": "土而生此國也。",
    "X28n0593_008:0762b20": "疏但竪得其意者但能解權解實對不能為他廣說",
    "X28n0593_008:0762b21": "故名竪也圓鏡云今謂此人出處有異竊為一人",
    "X28n0593_008:0762b22": "是所化少唯說一句是所說法少於大眾中是所",
    "X28n0593_008:0762b23": "化人多廣為人說是所說法多約能廣略分為上",
    "X28n0593_008:0762b24": "下不是法師為勝劣可尋經自因見意經說佛在",
    "X28n0593_008:0762c01": "世明上品法師愍眾生故生於惡世廣演此經即",
    "X28n0593_008:0762c02": "接次云若是善男子善女人我滅度後能為一人",
    "X28n0593_008:0762c03": "說法華經乃至一句明知只是佛在世上品為他",
    "X28n0593_008:0762c04": "竊說非謂有慧無聞不能處眾與他廣說為下品",
    "X28n0593_008:0762c05": "也經明滅後自分上下何得佛世釋故今不用。",
    "X28n0593_008:0762c06": "四法師者彼評第二法師偈云廣學多聞智慧訥口",
    "X28n0593_008:0762c07": "拙言無巧便不能顯發法寶藏譬如無雷而小雨",
    "X28n0593_008:0762c08": "偈意聞慧譬雨。",
    "X28n0593_008:0762c09": "反論至理者反以莊儒仁義自然齊於法界常住故",
    "X28n0593_008:0762c10": "云反也。",
    "X28n0593_008:0762c11": "經以不善心等者以三業俱罵而經一劫若以一惡",
    "X28n0593_008:0762c12": "言去只一口業而以經時極但其罪甚多也。",
    "X28n0593_008:0762c13": "疏豈能障礙者若毀持經人則障他菩提之路若毀",
    "X28n0593_008:0762c14": "於佛則不能障礙佛菩提何以故佛菩提以滿故。",
    "X28n0593_008:0762c15": "疏修非權非實法身體者當冥至理義如在背當照",
    "X28n0593_008:0762c16": "權實義如在肩故云修非權等也。",
    "X28n0593_008:0762c17": "須廢事釋者若無理觀不稱此經開顯權實以世人",
    "X28n0593_008:0762c18": "散心多故須簡事專存於理也。",
    "X28n0593_008:0762c19": "經捨於清淨土者此上品師位在內凡下品師位在",
    "X28n0593_008:0762c20": "外凡。",
    "X28n0593_008:0762c21": "疏亦格量歎者謂已今當最為第一也。",
    "X28n0593_008:0762c22": "疏已得會同者古人意云由法華已會同竟是故涅",
    "X28n0593_008:0762c23": "槃易得會同也。",
    "X28n0593_008:0762c24": "疏會三之始歸一之初者但是綺文互說其義一矣",
    "X28n0593_008:0763a01": "古人又名涅槃為會三之始如後破。",
    "X28n0593_008:0763a02": "疏大品已上漸頓者頓謂華嚴漸即鹿苑等三味須",
    "X28n0593_008:0763a03": "簡漸中有頓頓中有漸於諸部中借使不信於大",
    "X28n0593_008:0763a04": "小亦易信。",
    "X28n0593_008:0763a05": "疏論人則師弟本迹者迹門以大通佛所第十六王",
    "X28n0593_008:0763a06": "子為本今日說法華前十四品為迹諸聲聞等於",
    "X28n0593_008:0763a07": "彼初發大心為弟子本于今有住聲聞地者等為",
    "X28n0593_008:0763a08": "迹本門亦爾師弟皆論久成故也。",
    "X28n0593_008:0763a09": "嘉祥猶然者彼云法華前教為已說法華經為今說",
    "X28n0593_008:0763a10": "涅槃之流為當說三說之中法華最為難信難解",
    "X28n0593_008:0763a11": "所以者何法華之前大小分流其言易解法華已",
    "X28n0593_008:0763a12": "後三一已會亦非難解此經開方便門示真實相",
    "X28n0593_008:0763a13": "會三之始歸一之初乖於昔執故成難信難解猶",
    "X28n0593_008:0763a14": "然者嘉祥稟大師之教尚然況於近代耶。",
    "X28n0593_008:0763a15": "具足四法者謂佛法僧戒四也。",
    "X28n0593_008:0763a16": "若不爾者者須如前荷負中約理觀釋不可從事而",
    "X28n0593_008:0763a17": "說故云於理何益也疏又信力修畢竟空下約三",
    "X28n0593_008:0763a18": "法以釋初從又信下先說意次從此人下正對三",
    "X28n0593_008:0763a19": "法信力對忍衣願力解脫善力般若合此三德以",
    "X28n0593_008:0763a20": "為自行而為機感故云權實也。",
    "X28n0593_008:0763a21": "疏法輪正體者此法華經總為前經法輪之體方名",
    "X28n0593_008:0763a22": "正也。",
    "X28n0593_008:0763a23": "疏大涅槃窟者窟只是秘藏即所依也。",
    "X28n0593_008:0763a24": "具如止觀者彼約十二因緣束為三德作大車觀具",
    "X28n0593_008:0763b01": "用今經下文四法生處得道即法身德轉於法輪",
    "X28n0593_008:0763b02": "即般若德入於涅槃即解脫德三德秘藏佛住其",
    "X28n0593_008:0763b03": "中即是塔義故云此經是法身生處等。",
    "X28n0593_008:0763b04": "八相者初從兜率天下生二詑胎三出胎四出家五",
    "X28n0593_008:0763b05": "降魔六成道七轉法輪八入涅槃。",
    "X28n0593_008:0763b06": "向以人為魚[少/兔]者指前長行偈頌約人歎經功深喻",
    "X28n0593_008:0763b07": "之魚[少/兔]記中引彼文由欠二文結句前文云故曰",
    "X28n0593_008:0763b08": "不論供養佛也結後句云故曰不須復安舍利。",
    "X28n0593_008:0763b09": "與舍利等妙者明此長行偈頌約法以歎處只與丈",
    "X28n0593_008:0763b10": "六舍利等妙故今破之令同小教何名妙耶。",
    "X28n0593_008:0763b11": "巧拙二度者大論云聲聞化人苦行頭陀初中後夜",
    "X28n0593_008:0763b12": "懃心坐禪觀苦而行道名為拙度菩薩化人觀諸",
    "X28n0593_008:0763b13": "法實相無縛無解心得清淨名為巧度斷釋如記。",
    "X28n0593_008:0763b14": "經皆近者上聲呼去聲前通不及於上也。",
    "X28n0593_008:0763b15": "疏安樂行中名為近處者彼經云安住一相是名近",
    "X28n0593_008:0763b16": "處一相即是實相也今文明佛知見處為體體是",
    "X28n0593_008:0763b17": "理故引用也。",
    "X28n0593_008:0763b18": "約真之緣了者以住前依真如修故云約也。",
    "X28n0593_008:0763b19": "即真之緣了者初住一分緣了開發當體即是故云",
    "X28n0593_008:0763b20": "即也又是全性為修故名即也。",
    "X28n0593_008:0763b21": "與前小異者此正消文與前諸文稍別也。",
    "X28n0593_008:0763b22": "疏初觀實相名因者通於二義發心為因初住為因。",
    "X28n0593_008:0763b23": "疏觀竟名果者通於分果及極果也。",
    "X28n0593_008:0763b24": "經云譬如有人渴乏須水者生死八苦煩惱灾煎如",
    "X28n0593_008:0763c01": "渴乏發心悕果如須水。",
    "X28n0593_008:0763c02": "初家棄初及三者棄華嚴及方等故此從今家立五",
    "X28n0593_008:0763c03": "時次第以破也。",
    "X28n0593_008:0763c04": "疏未能如聞而解者意云雖復誦持未得聞第一而",
    "X28n0593_008:0763c05": "為未聞。",
    "X28n0593_008:0763c06": "疏能解為至泥者具約三慧方名至泥。",
    "X28n0593_008:0763c07": "理不全爾者應知三乘是所開故須對權以明乾濕",
    "X28n0593_008:0763c08": "等悉須開顯如何純約法華以判但云三乘於一",
    "X28n0593_008:0763c09": "乘難信由如高厚故未可也。",
    "X28n0593_008:0763c10": "皆有小失者不云華嚴及鹿苑般若復不云法華即",
    "X28n0593_008:0763c11": "清水但云如泥故成失也如前判中闕二闕三等是。",
    "X28n0593_008:0763c12": "今師二義者約觀教皆約教味以判故也。",
    "X28n0593_008:0763c13": "三教為麤者以法華為泥水即相待意也。",
    "X28n0593_008:0763c14": "須臾唯約法華中圓釋者即絕待義也應知前三師",
    "X28n0593_008:0763c15": "相待不成何者法華體遍唯一妙乘對昔未說故",
    "X28n0593_008:0763c16": "昔為麤古人但是相對以說故相待不成也注家",
    "X28n0593_008:0763c17": "唯約法華絕待不顯何者不開前三即是圓妙故",
    "X28n0593_008:0763c18": "絕無體絕不成絕也。",
    "X28n0593_008:0763c19": "教雖已轉者却明般若中意彼教雖融人行未妙故",
    "X28n0593_008:0763c20": "今法華開彼人行汝等所行及皆吾子為是義故",
    "X28n0593_008:0763c21": "須第五味遠近二釋良由此也五品位修觀為遠",
    "X28n0593_008:0763c22": "六根為近也。",
    "X28n0593_008:0763c23": "亦應具問遠近二意者此述上問但問於近也。",
    "X28n0593_008:0763c24": "大旨同前者同前答云未開權求佛人未決等。",
    "X28n0593_008:0764a01": "疏夫般若實慧方便者實慧是實方便是權故云二",
    "X28n0593_008:0764a02": "慧也。",
    "X28n0593_008:0764a03": "新發心菩薩者鈍根菩薩初心與二乘同學無生具",
    "X28n0593_008:0764a04": "煩惱故名病人也。",
    "X28n0593_008:0764a05": "疏雨健扶者用前同體二慧密而開之令至極果菩",
    "X28n0593_008:0764a06": "提取佛意說故云扶也。",
    "X28n0593_008:0764a07": "經聞解者此二字屬聞思修可見。",
    "X28n0593_008:0764a08": "依前以為二釋者如前譬中約觀約教二釋也。",
    "X28n0593_008:0764a09": "經今佛教化成就菩薩者開權教菩薩入於真實即",
    "X28n0593_008:0764a10": "是成就也。",
    "X28n0593_008:0764a11": "開義不成者凡言開者點權即是方名真實如何廢",
    "X28n0593_008:0764a12": "除以釋開顯若爾今亦云廢與彼何殊答今家意",
    "X28n0593_008:0764a13": "者開已即廢時無異途權稱永絕名之為廢不同",
    "X28n0593_008:0764a14": "光宅以除釋廢也。",
    "X28n0593_008:0764a15": "開二種之方便者只是開顯二乘也。",
    "X28n0593_008:0764a16": "令開義善成者他意將為開義巧成不意且成會二",
    "X28n0593_008:0764a17": "不免違經之過。",
    "X28n0593_008:0764a18": "疏八萬煥然者大小八萬具足故云煥然矣薩婆多",
    "X28n0593_008:0764a19": "論云佛一座說法為一藏如是至八萬名八萬藏",
    "X28n0593_008:0764a20": "有云且舉大數具足應云八萬四千也。",
    "X28n0593_008:0764a21": "未有所通者只觀俗法得俗諦三昧未通於中故云",
    "X28n0593_008:0764a22": "也。",
    "X28n0593_008:0764a23": "算砂者彼經云善財南行至名聞國於自在主知識",
    "X28n0593_008:0764a24": "所得算砂法門自在主言我已先於文殊師利童",
    "X28n0593_008:0764b01": "子所得此法門常與十千童子在河渚上而共圍",
    "X28n0593_008:0764b02": "繞聚砂為戲因此得知一切法等婆陀羅於城門",
    "X28n0593_008:0764b03": "臥海岸上住百千商人及餘無量大眾圍繞說大",
    "X28n0593_008:0764b04": "海法方便開示佛功德海乃至語善財言善男子",
    "X28n0593_008:0764b05": "我以好船諸商人眾行安穩道復為說法令其歡",
    "X28n0593_008:0764b06": "喜引至寶洲與諸珍寶咸使充足然後將欲還閻",
    "X28n0593_008:0764b07": "浮提若有眾生得見我身聞我法者令其永不悕",
    "X28n0593_008:0764b08": "生死海必得入一切智海此並別教恒沙法門故",
    "X28n0593_008:0764b09": "引證成方便當體門也。",
    "X28n0593_008:0764b10": "疏昔不言三是方便者即當體為門也今說三是方",
    "X28n0593_008:0764b11": "便者即能通門也真實亦爾。",
    "X28n0593_008:0764b12": "然但說三為方便者意云若說三是方便則是開權",
    "X28n0593_008:0764b13": "故論云一是真實也。",
    "X28n0593_008:0764b14": "如赦體遍元者喻當體虗通是門。",
    "X28n0593_008:0764b15": "罪無不釋者喻能通方便歸實為門也。",
    "X28n0593_008:0764b16": "疏言非三則方便之門得開者會三為一故曰非三",
    "X28n0593_008:0764b17": "方便之門即一實也語三三唯一斯乃點示三之",
    "X28n0593_008:0764b18": "本性故云可示意汎汎隱也。",
    "X28n0593_008:0764b19": "第三准例者應云如三一為二非三非一為不二二",
    "X28n0593_008:0764b20": "不二為非二非不二之門由達二不二通至雙非",
    "X28n0593_008:0764b21": "即以二不二為雙非門由雙非故起於二不二故",
    "X28n0593_008:0764b22": "非二非不二為二不二門也。",
    "X28n0593_008:0764b23": "但定三通一句者闕於一通三句也。",
    "X28n0593_008:0764b24": "次半者以委破前方便為實作門意未破實為方便",
    "X28n0593_008:0764c01": "作門以易破故云不能也。",
    "X28n0593_008:0764c02": "更立二句者章安前以方便為實作門及實為方便",
    "X28n0593_008:0764c03": "作門竟從問方便真實下更立二句並前為四句",
    "X28n0593_008:0764c04": "以立今義故云得作餘二句不也。",
    "X28n0593_008:0764c05": "後之二句理無別趣者以方便名趣方便義實名義",
    "X28n0593_008:0764c06": "亦爾故也。",
    "X28n0593_008:0764c07": "三如名下次引例者只如名之言即是引例也。",
    "X28n0593_008:0764c08": "先示非者良由三不能相顯故從破此病下明今昔",
    "X28n0593_008:0764c09": "互相顯相即也。",
    "X28n0593_008:0764c10": "言三一既不相異者判其三一本來相即故云不異",
    "X28n0593_008:0764c11": "因緣之義下結也應知開昔一外之三即是今經",
    "X28n0593_008:0764c12": "同體之權故成以三顯三也次以因緣三下自約",
    "X28n0593_008:0764c13": "今經修性相顯即是依教而修由修照理故得更",
    "X28n0593_008:0764c14": "互相顯發也。",
    "X28n0593_008:0764c15": "為一施三之一三者約佛意說也。",
    "X28n0593_008:0764c16": "何者已開者列諸門者論知從實立名者不論更開",
    "X28n0593_008:0764c17": "若從權立者並須開之仍須體即開無異途方名",
    "X28n0593_008:0764c18": "開相也。",
    "X28n0593_008:0764c19": "具如隨文解釋者者如今家隨一部文釋門義是。",
    "X28n0593_008:0764c20": "亦應破之者今正明方便須開但列諸門故成不當",
    "X28n0593_008:0764c21": "餘亦准此。",
    "X28n0593_008:0764c22": "豈得云為實作門者然今正明權教智如何以同體",
    "X28n0593_008:0764c23": "之智為實作門釋也。",
    "X28n0593_008:0764c24": "疏法華論同者論云以阿含言教為門此釋亦未全",
    "X28n0593_008:0765a01": "當今家約行約理俱得為門也。",
    "X28n0593_008:0765a02": "不專在教者上文云今取理為教所詮即是理教共",
    "X28n0593_008:0765a03": "為門也。",
    "X28n0593_008:0765a04": "但云從限域出者破云限域為大乘為小乘為是理",
    "X28n0593_008:0765a05": "為是教等。",
    "X28n0593_008:0765a06": "破亦同前者同限域也。",
    "X28n0593_008:0765a07": "並不相應者與前三車在門外及父在門外立二文",
    "X28n0593_008:0765a08": "大同破云此二文所喻永別如何得同也。",
    "X28n0593_008:0765a09": "從初說故有門非門者謂約施權及所開邊有於三",
    "X28n0593_008:0765a10": "乘五乘及資生等今皆真實豈更名門。",
    "X28n0593_008:0765a11": "疏昔說二為方便者約漸三觀瓔珞經云因是二觀",
    "X28n0593_008:0765a12": "為方便道得入中道第一義觀即其文也。",
    "X28n0593_008:0765a13": "無非通途者只是無通入一實也。",
    "X28n0593_008:0765a14": "疏藥王若有菩薩下簡非者非類在昔於今定無不",
    "X28n0593_008:0765a15": "信之眾故云也。",
    "X28n0593_008:0765a16": "疏身座冥稱者夫解脫者謂內智冥境外則和光利",
    "X28n0593_008:0765a17": "物名為解脫。",
    "X28n0593_008:0765a18": "經雖在異國者或寂光或實報或方便土為異國也。",
    "X28n0593_008:0765a19": "經欲捨諸懈怠者專依今經三德秘密藏衣座室三",
    "X28n0593_008:0765a20": "方能捨於偏小懈怠也。",
    "X28n0593_008:0765a21": "經念佛故應忍者衣座室是三佛也。",
    "X28n0593_008:0765a22": "經清淨光明身者即法身也。",
    "X28n0593_008:0765a23": "經若人具是德者具衣座室三也。",
    "X28n0593_008:0765a24": "疏八部下(云云)者應廣明在在處處有弘法之處所",
    "X28n0593_008:0765b01": "聽之眾若權若實皆聖所遣如高僧傳中有冥告",
    "X28n0593_008:0765b02": "云一切如法講處自人頭向上並是冥力。",
    "X28n0593_008:0765b03": "釋見寶塔品",
    "X28n0593_008:0765b04": "翻名有無者謂有舍利無舍利等不同也僧祇律云",
    "X28n0593_008:0765b05": "無舍利名支提有舍利名塔。",
    "X28n0593_008:0765b06": "說菩薩因果者意云彼經中雖說普賢融門因圓果",
    "X28n0593_008:0765b07": "滿亦只是明菩薩因果與遮那等不說遮那遠因",
    "X28n0593_008:0765b08": "果矣。",
    "X28n0593_008:0765b09": "道非存亡古今一揆者道謂多寶釋迦所證之道二",
    "X28n0593_008:0765b10": "體無二故云一揆揆則也謂釋迦道非存以現佛",
    "X28n0593_008:0765b11": "入古佛塔故多寶道非亡雖久滅度今出證經故",
    "X28n0593_008:0765b12": "云非存亡也。",
    "X28n0593_008:0765b13": "交莚接影者意云分身是釋迦儔輩召集使莚相次",
    "X28n0593_008:0765b14": "而身相接者密顯釋迦遠壽令知丈六非生也。",
    "X28n0593_008:0765b15": "實道不生者意明今古同證一顯實之道故以入塔",
    "X28n0593_008:0765b16": "表之。",
    "X28n0593_008:0765b17": "乃顯舍那非成者謂今集分身召地涌本為顯壽量",
    "X28n0593_008:0765b18": "而非生故也。",
    "X28n0593_008:0765b19": "約譬類者圓鏡云塔是所見大眾是能見此事為是",
    "X28n0593_008:0765b20": "根見為是識見為是塔色發眼使見若根見者根",
    "X28n0593_008:0765b21": "無知故若色發者色不見知故若識見者識無見",
    "X28n0593_008:0765b22": "故二一既無見和合亦無見如一砂無油和合既",
    "X28n0593_008:0765b23": "有見一一亦有見如一麻有油多亦有油又為到",
    "X28n0593_008:0765b24": "故見不到故見若到故見之見水眼應濕見火眼",
    "X28n0593_008:0765c01": "應燒以眼到故又若到故見則眼去眼去故面上",
    "X28n0593_008:0765c02": "應無眼眼既不無明知不到若不到而能見者是",
    "X28n0593_008:0765c03": "亦不然若眼不到塔而能見塔如斧不到柴而能",
    "X28n0593_008:0765c04": "破柴如塩不到則醎火不到燒杖不到痛雖有此",
    "X28n0593_008:0765c05": "破更無決斷。",
    "X28n0593_008:0765c06": "若無通見者謂有通識也若無通途之見名無通識",
    "X28n0593_008:0765c07": "之人意今消經須與觀行有別若不甄簡二途不",
    "X28n0593_008:0765c08": "分。",
    "X28n0593_008:0765c09": "有人問者圓鏡云分身數多寶塔唯一答法華論云",
    "X28n0593_008:0765c10": "存略故存謂多身略謂一塔也。",
    "X28n0593_008:0765c11": "寶塔不多者如經云我滅度後欲供養我全身者應",
    "X28n0593_008:0765c12": "起一大塔也。",
    "X28n0593_008:0765c13": "合多寶願者如經云其有欲以我身示四眾者彼佛",
    "X28n0593_008:0765c14": "分身諸佛在於十方世界乃至盡還集一處等。",
    "X28n0593_008:0765c15": "故今經文如四支徵者神力品若經卷所住之處皆",
    "X28n0593_008:0765c16": "應起塔供養所以者何當知是處即是道場即如",
    "X28n0593_008:0765c17": "觀經佛三種身從此經生諸佛於此得三菩提諸",
    "X28n0593_008:0765c18": "佛於此轉于法輪諸佛於此而般涅槃故云如四",
    "X28n0593_008:0765c19": "支徵。",
    "X28n0593_008:0765c20": "疏薩雲分陀利者武兵道亮云更有薩雲分陀利本",
    "X28n0593_008:0765c21": "既存方世乃成三存如提婆達多中引薩雲分陀",
    "X28n0593_008:0765c22": "利者古譯法華仍存梵名薩雲此言妙法分陀利",
    "X28n0593_008:0765c23": "此言蓮華。",
    "X28n0593_008:0765c24": "疏此塔正為證前等者非但破於他師謬解得對治",
    "X28n0593_008:0766a01": "名又證前故破於執迹之疑起後故破於迷本之",
    "X28n0593_008:0766a02": "疑故屬對治。",
    "X28n0593_008:0766a03": "尚非應身者謂多寶但是化身證經若是應身須具",
    "X28n0593_008:0766a04": "八相成道所以只可表於法身非即是法身故云",
    "X28n0593_008:0766a05": "必不可也。",
    "X28n0593_008:0766a06": "疏未盡其體者經從所表不從理具正明多寶以表",
    "X28n0593_008:0766a07": "法身及具三身不得云只是法身以現塔處處證",
    "X28n0593_008:0766a08": "經故。",
    "X28n0593_008:0766a09": "能表三中各三者一身各具三身故云不一也。",
    "X28n0593_008:0766a10": "所表三中皆一者三佛各表一德故云皆一德雖有",
    "X28n0593_008:0766a11": "三而體是一故不異也。",
    "X28n0593_008:0766a12": "共成此故不異者共成釋迦化道開三顯一及以起",
    "X28n0593_008:0766a13": "後故。",
    "X28n0593_008:0766a14": "明示四相者謂四悉也。",
    "X28n0593_008:0766a15": "在空以表二意者塔閇以表證前開塔以表起後也",
    "X28n0593_008:0766a16": "所非必多者八非並是所非中道實相為能非也。",
    "X28n0593_008:0766a17": "疏分座共坐示不生者示釋迦不生也何者若是於",
    "X28n0593_008:0766a18": "生不應坐滅佛之座。",
    "X28n0593_008:0766a19": "疏入塔示不常者示常釋迦不應入古佛塔也。",
    "X28n0593_008:0766a20": "疏現塔示不斷者仍於現塔故云示不斷分身示不",
    "X28n0593_008:0766a21": "一可解。",
    "X28n0593_008:0766a22": "疏全身示不異者多寶全身不散故也。",
    "X28n0593_008:0766a23": "疏讓座示不來者雖來而讓座以示不來。",
    "X28n0593_008:0766a24": "疏示不出者定出不應入塔坐出只是去耳又以生",
    "X28n0593_008:0766b01": "同滅故示不出故止觀中引論釋相大略同此故",
    "X28n0593_008:0766b02": "不重引。",
    "X28n0593_008:0766b03": "疏八不顯然者能表之事既且顯然所表之法必實。",
    "X28n0593_008:0766b04": "以現未師弟等者現未師弟是法師前長行意因果",
    "X28n0593_008:0766b05": "等是後長行意。",
    "X28n0593_008:0766b06": "引達多往等者達多往日弘經釋迦獲益今日釋迦",
    "X28n0593_008:0766b07": "弘經授達多天王佛記也。",
    "X28n0593_008:0766b08": "未關地涌者圓鏡云將明遠壽之果故先辯遠壽之",
    "X28n0593_008:0766b09": "因則四行是也。",
    "X28n0593_008:0766b10": "種智前已具釋者如前諸文釋也。",
    "X28n0593_008:0766b11": "妙法之言一分通智者以妙法不出境智既云真實",
    "X28n0593_008:0766b12": "能所咸然故知約能觀邊與般若無二又妙法則",
    "X28n0593_008:0766b13": "三德具足以般若德與智體同故云一分通智。",
    "X28n0593_008:0766b14": "對迹明本者只是對此迹門以明於是本門故也。",
    "X28n0593_008:0766b15": "略舉經題者下經云以大音聲普告四眾誰能於此",
    "X28n0593_008:0766b16": "娑婆國土廣說妙法華經。",
    "X28n0593_008:0766b17": "以此起彼者謂壽量品也。",
    "X28n0593_008:0766b18": "如明起由者如先明所起之由下文是。",
    "X28n0593_008:0766b19": "盤桓經思者謂每於觀心之文皆經遊心思使觀道",
    "X28n0593_008:0766b20": "相應矣。",
    "X28n0593_008:0766b21": "疏如塔來證經者塔如境經如觀智即是境發智故",
    "X28n0593_008:0766b22": "云來也經五千欄楯下圓鏡云列莊嚴文中七科",
    "X28n0593_008:0766b23": "法門初總持門欄楯有防遮之力故表總持陀羅",
    "X28n0593_008:0766b24": "尼有遮三惑防二死因果之力有持因中萬行萬",
    "X28n0593_008:0766c01": "善果中萬德之力故云總持龕室下明三昧門無",
    "X28n0593_008:0766c02": "數幢下明神通門垂寶下明四接門寶鈴下明四",
    "X28n0593_008:0766c03": "辯門四辯八音詮辯無量四面下明四弘門其諸",
    "X28n0593_008:0766c04": "幡下明無量心門釋相可知。",
    "X28n0593_008:0766c05": "疏幢幡是神通者依於不動而動動而不動也。",
    "X28n0593_008:0766c06": "疏而且遍者內充而外遍也。",
    "X28n0593_008:0766c07": "疏如前高廣義者此是高家之大故用高釋廣也。",
    "X28n0593_008:0766c08": "疏中觀橫竪平等者只是不耳。",
    "X28n0593_008:0766c09": "疏一如法相是者如法相解內稱理解方有於說。",
    "X28n0593_008:0766c10": "攬因成果者謂佛修戒定慧聖行時亦無別法但以",
    "X28n0593_008:0766c11": "大涅槃心導於二乘等法至初地時攬於因行而",
    "X28n0593_008:0766c12": "成果德名聖行滿爾時後轉名梵行慈悲喜三心",
    "X28n0593_008:0766c13": "滿住一子地捨心滿住空平等地若於圓人入於",
    "X28n0593_008:0766c14": "初住等廣如彼釋。",
    "X28n0593_008:0766c15": "無說欲辭者經中但云彼某甲佛與欲開此寶塔即",
    "X28n0593_008:0766c16": "是欲辭更無別辭。",
    "X28n0593_008:0766c17": "破大憍慢者破諸住權教自謂為極慢也。",
    "X28n0593_008:0766c18": "疏華嚴亦說等者如前明字等語等法等已引即是",
    "X28n0593_008:0766c19": "其相。",
    "X28n0593_008:0766c20": "大品亦云千佛者彼經無作品中釋提桓因難問須",
    "X28n0593_008:0766c21": "菩提般若義爾時四天王及釋梵諸王乃至諸淨",
    "X28n0593_008:0766c22": "居天佛神力故悉見東方千佛說法亦如是名字",
    "X28n0593_008:0766c23": "說如是般若波羅蜜諸比丘皆字須菩提難問者",
    "X28n0593_008:0766c24": "皆字釋提桓因南西北方四維上下亦爾。",
    "X28n0593_008:0767a01": "疏却障機動者若表前者權障已却大機已動意若",
    "X28n0593_008:0767a02": "起後者表執近之情將却須遠之機將動也。",
    "X28n0593_008:0767a03": "問凡云本迹至劣者恐人悟解見下壽量釋迦顯本",
    "X28n0593_008:0767a04": "竟依舊猶見丈六之身猶謂釋迦不及華嚴舍那",
    "X28n0593_008:0767a05": "此將舍那亦問釋迦本也。",
    "X28n0593_008:0767a06": "自望本時遮那者將華嚴舍那自望彼遮那但是體",
    "X28n0593_008:0767a07": "用本迹也。",
    "X28n0593_008:0767a08": "望迹成妙者釋迦開已望舍那迹釋迦成妙也。",
    "X28n0593_008:0767a09": "迹妙猶麤者意云舍那雖即巍巍堂堂不顯久本望",
    "X28n0593_008:0767a10": "於釋迦任運成麤也。",
    "X28n0593_008:0767a11": "本門十妙者一本因妙二本果妙三本國土妙四本",
    "X28n0593_008:0767a12": "感應妙五本神通妙六本說法妙七本眷屬妙八",
    "X28n0593_008:0767a13": "本涅槃妙九本壽命妙十本利益妙彼判云迹中",
    "X28n0593_008:0767a14": "若待麤妙若開麤妙不異本妙而言始得始得為",
    "X28n0593_008:0767a15": "麤本中先成若麤若妙若開麤妙亦不異迹妙而",
    "X28n0593_008:0767a16": "是先得先得稱妙又云不以廣狹及權實而判麤",
    "X28n0593_008:0767a17": "妙但以久近而判本迹麤妙。",
    "X28n0593_008:0767a18": "經我為聽是經故者為獎勸諸菩薩多寶豈用聽經",
    "X28n0593_008:0767a19": "耶。",
    "X28n0593_008:0767a20": "經廣說妙法者勸弘通時亦如今佛三周說法等故",
    "X28n0593_008:0767a21": "云廣說也。",
    "X28n0593_008:0767a22": "二萬在持品之首者亦應云如爾時世尊視八十萬",
    "X28n0593_008:0767a23": "億那由他諸菩薩今但略指二萬也。",
    "X28n0593_008:0767a24": "疏初有三行半頌多寶滅度者上長行有六今但略",
    "X28n0593_008:0767b01": "頌第六佛答上佛答又三今亦略今偈中加入滅",
    "X28n0593_008:0767b02": "久近誡勸持眾及聽法難遇等。",
    "X28n0593_008:0767b03": "經雖久滅度者意云雖滅而實不滅故云雖也。",
    "X28n0593_008:0767b04": "經以難遇故者多寶何故處處聽法以法華經開權",
    "X28n0593_008:0767b05": "顯實開近顯遠雖值遇故。",
    "X28n0593_008:0767b06": "經各捨妙土等者諸分身一佛只各賷一侍者餘皆",
    "X28n0593_008:0767b07": "捨矣。",
    "X28n0593_008:0767b08": "經眾生蒙薰者時眾蒙光及香薰也。",
    "X28n0593_008:0767b09": "經以是方便者分身遠集以為流通方便故云令法",
    "X28n0593_008:0767b10": "即是久住也。",
    "X28n0593_008:0767b11": "經而師子吼者頌上多寶讚言善哉善哉皆是真實",
    "X28n0593_008:0767b12": "決定不虗也。",
    "X28n0593_008:0767b13": "疏供養三佛等者親供養自身三佛則見三佛及聞",
    "X28n0593_008:0767b14": "三佛教也。",
    "X28n0593_008:0767b15": "疏初一行誡勸者經云諸善男子各諦思惟誡也此",
    "X28n0593_008:0767b16": "為難事下二句勸也經諸餘經典下正舉難勸持",
    "X28n0593_008:0767b17": "文為六初明說經難大力諸天二乘菩薩擲山動",
    "X28n0593_008:0767b18": "地豈得言難具傳說經此為難也諸餘經典者別",
    "X28n0593_008:0767b19": "則唯指三藏為餘通則三教皆名餘也假使有人",
    "X28n0593_008:0767b20": "下明書持難空無像不可執捉假令把得亦不為",
    "X28n0593_008:0767b21": "難如無垢稱接取妙喜不以為難凡夫書持實為",
    "X28n0593_008:0767b22": "難也若以大地下三明暫讀難假使劫燒下四明",
    "X28n0593_008:0767b23": "說法難若持八萬下五明聽受難。",
    "X28n0593_008:0767b24": "引俱舍等者俱舍唯少報恩兩兼並是易持對辯難",
    "X28n0593_008:0767c01": "也。",
    "X28n0593_008:0767c02": "十二通大小者解九本通大小但廣問記故名不至",
    "X28n0593_008:0767c03": "至不至者大涅槃何義故至永斷貪欲嗔恚愚癡",
    "X28n0593_008:0767c04": "不謗方等不作闡提五逆等故何因緣記三云唯",
    "X28n0593_008:0767c05": "在大今約小理即是方廣如成論中以空為實自",
    "X28n0593_008:0767c06": "唱善哉即無問自說也如阿含經中授記彌勒即",
    "X28n0593_008:0767c07": "授記經也但小乘灰斷無真常理說必假緣非天",
    "X28n0593_008:0767c08": "鼓任鳴記作佛少云無授記等玄文廣說是故指",
    "X28n0593_008:0767c09": "之若人說法下六明奉持難。",
    "X28n0593_008:0767c10": "經我為佛道者若約自行應云為若約化他應云我",
    "X28n0593_008:0767c11": "為佛道為訓作作佛道以流通也。",
    "X28n0593_008:0767c12": "經行頭陀者者此經既已以圓詮三德故用衣食處",
    "X28n0593_008:0767c13": "三表於三德為持經人所依斗藪三惑是真行頭",
    "X28n0593_008:0767c14": "陀人也。",
    "X28n0593_008:0767c15": "疏賢劫者劫有千佛謂之為賢而具五濁八苦又稱",
    "X28n0593_008:0767c16": "恐畏也。",
    "X28n0593_008:0767c17": "釋提婆品",
    "X28n0593_008:0767c18": "逆順定故者前三教破逆會真故云定也。",
    "X28n0593_008:0767c19": "同於如來者此經尚為如來師何況同耶。",
    "X28n0593_008:0767c20": "全似什公文體者只是真諦重譯達多品文言體勢",
    "X28n0593_008:0767c21": "與妙經前後文體全同驗知此是先有也。",
    "X28n0593_008:0767c22": "百論之流者百論梵文有二十品此土但傳十品後",
    "X28n0593_008:0767c23": "十品與此無緣故故略不傳此土。",
    "X28n0593_008:0767c24": "大康元年者西晉惠帝時也草堂寺在長安矣。",
    "X28n0593_008:0768a01": "昏聖相扣[彳*育*亍]者謂佛在靈山時說一乘先且放光照",
    "X28n0593_008:0768a02": "于東方萬八千土爾時十方六道眾生盡得相見",
    "X28n0593_008:0768a03": "以表至道靈通先擁無滯大眾既覩嘉瑞皆同不",
    "X28n0593_008:0768a04": "測所由彌勒緣眾生有機推請文殊為決斯乃四",
    "X28n0593_008:0768a05": "眾為昏文殊為聖。",
    "X28n0593_008:0768a06": "涉教歸真者謂方便品三歸於真即開示悟入是也。",
    "X28n0593_008:0768a07": "興類潛彰者謂比興也以長者比如來引經大富長",
    "X28n0593_008:0768a08": "者即是如來乃以火宅喻三界三車喻三乘潛者",
    "X28n0593_008:0768a09": "陰也借喻也彰也顯也謂顯幽玄之理也。",
    "X28n0593_008:0768a10": "述窮道昔者謂昔迷流道背曩緣於彼轉四生受於",
    "X28n0593_008:0768a11": "人天二乘大乘解廣稱為巨富棄大學小為窮子",
    "X28n0593_008:0768a12": "今述昔迷故云通昔也。",
    "X28n0593_008:0768a13": "彰因進悟者謂於大通佛所得記為因爾來無量何",
    "X28n0593_008:0768a14": "不進悟此城非實即是彰因寶所在近是進悟也。",
    "X28n0593_008:0768a15": "讚揚行理者謂如來通法為事若人善寶所在近亦",
    "X28n0593_008:0768a16": "即修行此經即是如來使命名行如來事則如來",
    "X28n0593_008:0768a17": "廣讚理行之人也。",
    "X28n0593_008:0768a18": "六本迹如記不思議一者二人相對為不思議一也。",
    "X28n0593_008:0768a19": "舉因徵果者者謂彌勒不識地踊菩薩即執釋迦近",
    "X28n0593_008:0768a20": "成之因徵於久遠之果佛即說壽量辯因果所由",
    "X28n0593_008:0768a21": "伽耶道樹始爾久遠若斯故能成就如是大菩薩",
    "X28n0593_008:0768a22": "眾假使塵點狹量方能測量佛壽極果也。",
    "X28n0593_008:0768a23": "稱揚遠濟者稱謂稱歎揚謂讚揚讚揚六根清淨乃",
    "X28n0593_008:0768a24": "至稱歎普賢菩薩守護讚揚六根令人樂淨歎諸",
    "X28n0593_008:0768b01": "菩薩令人進行又讚六根令人修自行讚諸菩薩",
    "X28n0593_008:0768b02": "令人讚佗行修經之理能為苦海之業目之為濟",
    "X28n0593_008:0768b03": "法王啟運非直利於當時亦乃遠傳來業故云遠",
    "X28n0593_008:0768b04": "也。",
    "X28n0593_008:0768b05": "二十八品生起者未見叡公生起注家生起大理亦",
    "X28n0593_008:0768b06": "同故今錄之夫昏聖相扣必有感異之瑞焉故首",
    "X28n0593_008:0768b07": "之以序品隨機筌極涉教成權故受之以方便方",
    "X28n0593_008:0768b08": "便之奧興類乃彰故受之以譬喻飡喻不猜因象",
    "X28n0593_008:0768b09": "能照故受之以信解納其解心又以象告故受之",
    "X28n0593_008:0768b10": "以藥草興喻既明許以體極故受之以授記而下",
    "X28n0593_008:0768b11": "象須繫眾譬宜廣故受之以化城鈍淺又啟取含",
    "X28n0593_008:0768b12": "亦同故受之以五百授記取含之中復有未悟故",
    "X28n0593_008:0768b13": "受之以授學無學記利鈍俱朗化道須弘故受之",
    "X28n0593_008:0768b14": "以法師弘經通極必以證瑞故受之以見寶塔塔",
    "X28n0593_008:0768b15": "踊瑞炳幽顯樂宣故受之以勸持宣故受之以勸",
    "X28n0593_008:0768b16": "持有範者患在律故受之以安樂引請規嘉躅潛",
    "X28n0593_008:0768b17": "有其人故受之以踊出人廣德懿功似非始故受",
    "X28n0593_008:0768b18": "之以壽量知宗悟常淺深不一故受之以分別功",
    "X28n0593_008:0768b19": "德聞此功德欣以相傳故受之以隨喜隨喜則四",
    "X28n0593_008:0768b20": "眾竟修六根必淨故受之以法師功德根淨則含",
    "X28n0593_008:0768b21": "柔忘我現為前範故受之以常不輕法極人高通",
    "X28n0593_008:0768b22": "之有本故受之以神力神奇既發對印已周故受",
    "X28n0593_008:0768b23": "之以屬累崇法壽命暉光住世故受之以藥王本",
    "X28n0593_008:0768b24": "事負荷之懿十地同風故受之以妙音功玄應轉",
    "X28n0593_008:0768c01": "萬品感賴故受之以觀音凡四弘修必人鬼爭護",
    "X28n0593_008:0768c02": "故受之以陀羅尼執一所轉嚴父移心故受之以",
    "X28n0593_008:0768c03": "莊嚴王本事化傳遐劫福彰來裔故受之以普賢",
    "X28n0593_008:0768c04": "勸發終焉。○懿己利反訓美。",
    "X28n0593_008:0768c05": "但品旨未彰者今家解釋品意難明須開章門別解",
    "X28n0593_008:0768c06": "品意顯者但直釋名而已若但生起故品意未彰",
    "X28n0593_008:0768c07": "但云因果語通何教無之故但云舉因徵果何能",
    "X28n0593_008:0768c08": "顯於發迹顯本也。",
    "X28n0593_008:0768c09": "疏滿法師者宋齊錄云上定林寺釋法獻方于圓國",
    "X28n0593_008:0768c10": "得梵本來有此一品瓦官釋法意齊永明八年十",
    "X28n0593_008:0768c11": "二月譯出仍自別何未安部內至梁初有滿法師",
    "X28n0593_008:0768c12": "如疏今引此文者恐云長安宮人請此品淹留未",
    "X28n0593_008:0768c13": "為隱便耳。",
    "X28n0593_008:0768c14": "天下大同者當時秦晉根阻車書未同乃至大隋方",
    "X28n0593_008:0768c15": "獲寧一故曰混和即大同也。",
    "X28n0593_008:0768c16": "約處人除北等者謂北州人及黃門不能造逆故除",
    "X28n0593_008:0768c17": "之。",
    "X28n0593_008:0768c18": "疏捧華色比丘尼死者摩耶經云提婆達多既至摩",
    "X28n0593_008:0768c19": "竭國語守門者汝入白王道我在即入白王此時",
    "X28n0593_008:0768c20": "守門人即入白王王大嗔忿而作是言乃至不欲",
    "X28n0593_008:0768c21": "聞其名字何況而應眼見之耶勅守門者勿聽其",
    "X28n0593_008:0768c22": "前提婆達多心大苦惱舉手扣頭切齒罵詈時鬱",
    "X28n0593_008:0768c23": "波羅比丘尼此云蓮華色從王宮出見提婆達多",
    "X28n0593_008:0768c24": "即呵之言汝今釋種不得熾盛於佛法中作大障",
    "X28n0593_008:0769a01": "礙提婆達多聞此語已極大忿恚即以手拳而打",
    "X28n0593_008:0769a02": "其頭比丘尼尋便命終即其事也。",
    "X28n0593_008:0769a03": "四身者謂四屬身業。",
    "X28n0593_008:0769a04": "一語業者破僧屬口業也從三殺下更一節分三殺",
    "X28n0593_008:0769a05": "謂父母羅漢三也。",
    "X28n0593_008:0769a06": "一虗誑者出血屬方便與破僧加行同。",
    "X28n0593_008:0769a07": "增苦增者五逆罪五倍增也。",
    "X28n0593_008:0769a08": "八比丘分二者謂調達四為能破四清淨僧為所破",
    "X28n0593_008:0769a09": "即羯摩僧也若調達為佛及四比丘破清淨四九",
    "X28n0593_008:0769a10": "人名破法輪僧佛在四清淨比丘內矣。",
    "X28n0593_008:0769a11": "破出殺者破僧出血殺蓮華尼三也汙母汙無學尼",
    "X28n0593_008:0769a12": "是殺母同類。",
    "X28n0593_008:0769a13": "殺住定菩薩者百劫修相好菩薩是殺父母同類殺",
    "X28n0593_008:0769a14": "有學聖人是殺羅漢同類。",
    "X28n0593_008:0769a15": "嘉祥三意者前三意度量之無品只是故不可也。",
    "X28n0593_008:0769a16": "經於多劫中至國王者人中尊位奢促之極而能發",
    "X28n0593_008:0769a17": "願求法無退也。",
    "X28n0593_008:0769a18": "疏一明欲滿檀那者經中無餘五度相以檀度接於",
    "X28n0593_008:0769a19": "六耳。",
    "X28n0593_008:0769a20": "經委政太子者簡異餘王子以付儲君也。",
    "X28n0593_008:0769a21": "疏次雖作下至正求法者上文總三此但頌其最為",
    "X28n0593_008:0769a22": "滿般若阿私仙此云無比亦云端正。",
    "X28n0593_008:0769a23": "始從十五終二十一者盡十五盡二十一卷並明六",
    "X28n0593_008:0769a24": "度也。",
    "X28n0593_008:0769b01": "文相顯著者文相兼含者今亦不錄也。",
    "X28n0593_008:0769b02": "體相可識者體謂體狀相謂行相也。",
    "X28n0593_008:0769b03": "疏防止七支者小乘之戒防禁身口故但云七。",
    "X28n0593_008:0769b04": "疏四禪八定者於四禪上更加四空名為八定耳。",
    "X28n0593_008:0769b05": "疏不殺至是檀者不殺即是無畏施也不盜即是施",
    "X28n0593_008:0769b06": "他財也不婬即是有禮正當施禮也不妄語即是",
    "X28n0593_008:0769b07": "施於誠實之語也不兩舌是尸者戒謂慎也兩舌",
    "X28n0593_008:0769b08": "能成自他之惡為過處甚故對於戒不綺語是進",
    "X28n0593_008:0769b09": "者綺語一法人多喜犯此失難防故對精進不貪",
    "X28n0593_008:0769b10": "是禪者禪防意地之非則調直故得名禪般若是",
    "X28n0593_008:0769b11": "正信因果故能除邪見也。",
    "X28n0593_008:0769b12": "疏一對治謂慳等者如淨名經云以布施接慳貪以",
    "X28n0593_008:0769b13": "持戒接毀禁以忍辱接嗔恚以精進接懈怠以禪",
    "X28n0593_008:0769b14": "定接亂意以智慧接愚癡即接持義成對治義。",
    "X28n0593_008:0769b15": "疏根調知法界者知五陰十二入十八界界分不同",
    "X28n0593_008:0769b16": "故即第六識辯了三法名為般若。",
    "X28n0593_008:0769b17": "疏壽安者禪報在長壽諸天而樂。",
    "X28n0593_008:0769b18": "疏辯者欲知智在說也。",
    "X28n0593_008:0769b19": "疏乃至詣道場者一一文中更有眾多讚歎之詞故",
    "X28n0593_008:0769b20": "云乃至。",
    "X28n0593_008:0769b21": "疏不乏信財者以信成就名為不乏即七聖財也故",
    "X28n0593_008:0769b22": "云信為道源功德母一切善法由茲生也。",
    "X28n0593_008:0769b23": "疏他不能折伏者有行解故。",
    "X28n0593_008:0769b24": "疏隨食能消者得法喜食能消一切惡也。",
    "X28n0593_008:0769c01": "疏如優鉢華者只是善根念念增長如優鉢羅華矣。",
    "X28n0593_008:0769c02": "疏行慈境界者夫修慈皆依禪而發以九種大禪是",
    "X28n0593_008:0769c03": "慈境也。",
    "X28n0593_008:0769c04": "疏離身心精進者若身行精進而心滯者不名精進",
    "X28n0593_008:0769c05": "身心俱運乃名精進耳。",
    "X28n0593_008:0769c06": "疏禪無所住者菩薩雖行禪定而不隨禪生也。",
    "X28n0593_008:0769c07": "疏滅惡戒者滅外道惡眾戒名滅惡戒也。",
    "X28n0593_008:0769c08": "疏能壞煩惱者即煩惱障也。",
    "X28n0593_008:0769c09": "疏及智障者偏真之智為中智障也。",
    "X28n0593_008:0769c10": "疏造一切福者是檀若修身是戒忍進修心是禪修",
    "X28n0593_008:0769c11": "慧是般若以第一義薰修者謂以實相心於四威",
    "X28n0593_008:0769c12": "儀中行一一度互相融即百界三千體唯法界方",
    "X28n0593_008:0769c13": "名圓捨不犯二偏乃名尸等是故記云無非十度",
    "X28n0593_008:0769c14": "也。",
    "X28n0593_008:0769c15": "疏不生瘡疣者於念念中不見能忍所忍故。",
    "X28n0593_008:0769c16": "疏不捨於離者謂常觀無念曰精念念趣入曰進故",
    "X28n0593_008:0769c17": "云也。",
    "X28n0593_008:0769c18": "疏於事中不放逸者謂於事即理名不放逸。",
    "X28n0593_008:0769c19": "疏於陰不熾然者謂常觀法性不令於陰而增諸惡",
    "X28n0593_008:0769c20": "故也。",
    "X28n0593_008:0769c21": "疏於界不擾濁者根境識三互相涉入動亂於心名",
    "X28n0593_008:0769c22": "為擾濁達界三諦不名擾濁。",
    "X28n0593_008:0769c23": "疏於界捨因緣者如眼見色眼為因空明為緣若因",
    "X28n0593_008:0769c24": "若緣無非中道名之為忍。",
    "X28n0593_008:0770a01": "六之與十開合不同者開禪出願力開般若出方便",
    "X28n0593_008:0770a02": "及智智謂中智方便出假智。",
    "X28n0593_008:0770a03": "疏三十二相者且依婆娑一百七十七云問相是何",
    "X28n0593_008:0770a04": "義答標熾義是相義殊勝是相義祥瑞義是相義",
    "X28n0593_008:0770a05": "一足善住相足下平滿不凹不凸於踐躡時等柔",
    "X28n0593_008:0770a06": "觸地其跡分明惡心欲滅終不能滅二千輻輪相",
    "X28n0593_008:0770a07": "佛雙足下有文如輪千輻具足轂輞圓滿分明巧",
    "X28n0593_008:0770a08": "妙三指纖長傭而漸銳節不麤現並時無隟安布",
    "X28n0593_008:0770a09": "得中先後圓滿四足跟圓長端嚴廣直五手足細",
    "X28n0593_008:0770a10": "濡如妬羅綿六手足網縵指間皆有網縵猶如鵝",
    "X28n0593_008:0770a11": "王指若合時網即不現而無皺緩開時便現而無",
    "X28n0593_008:0770a12": "率急七足趺圓厚向指寫庸兩邊圓直如紅蓮華",
    "X28n0593_008:0770a13": "八佛[跳兆+專]脛圓直漸下傭細如翳耶鹿王[跳兆+專]九勢峯",
    "X28n0593_008:0770a14": "藏密猶如馬王若爾云何所化得見有說世尊愍",
    "X28n0593_008:0770a15": "所化故方便示之十身分圓滿如諾瞿陀樹十一",
    "X28n0593_008:0770a16": "同十二身諸毛孔一一毛生如紺青色螺文右旋",
    "X28n0593_008:0770a17": "十三佛身諸毛孔各生一毛如吠瑠璃其色紺潤",
    "X28n0593_008:0770a18": "宛轉右旋毛端上靡十四身真金色映奪世間一",
    "X28n0593_008:0770a19": "切金光令不復現十五常光一尋周匝常有光明",
    "X28n0593_008:0770a20": "四方各一尋晝夜恒照十六皮膚細滑塵水不著",
    "X28n0593_008:0770a21": "如吠瑠璃及蓮華葉十七同十八佛身廣洪直不",
    "X28n0593_008:0770a22": "偃不僂亦不傍倿歌端雅充實十九佛胷臆分齊",
    "X28n0593_008:0770a23": "方廣威肅如師子王二十佛肩[骨*專]圓滿非諸捔力",
    "X28n0593_008:0770a24": "妹狀力士能及二十一佛平立舒持摩自膝輪二",
    "X28n0593_008:0770b01": "十二佛頷輪廣好如師子王骨圓如輪二十三四",
    "X28n0593_008:0770b02": "十齒齊二十四齒齊平密二十五牙齒鮮白有光",
    "X28n0593_008:0770b03": "明四十齒悉齊平中間無隟如毛髮許光明皎映",
    "X28n0593_008:0770b04": "如雪山王二十六得最上味舌根淨故令所食變",
    "X28n0593_008:0770b05": "成上味有說佛咽喉中有二乳泉若飲食時其乳",
    "X28n0593_008:0770b06": "流出雜諸飲食變成上味不正分耳二十七舌薄",
    "X28n0593_008:0770b07": "濡廣長出時覆面至耳髮際若還入口而於中無",
    "X28n0593_008:0770b08": "所妨礙二十八眼目修廣其色紺淨如蘇圓多青",
    "X28n0593_008:0770b09": "蓮華葉二十九佛眼睫安布善巧猶如牛王三十",
    "X28n0593_008:0770b10": "同三十一眉毫間長半尋右旋轉光明清徹三十",
    "X28n0593_008:0770b11": "二佛於唯藏中有妙大種能發悅意和雅梵音如",
    "X28n0593_008:0770b12": "頻迦鳥如帝釋鼓如是音聲具八功德一深遠二",
    "X28n0593_008:0770b13": "和雅三分明四悅耳五入心六發喜七易了八無",
    "X28n0593_008:0770b14": "厭。",
    "X28n0593_008:0770b15": "不須各修者明圓人從初發心常觀涅槃行道至初",
    "X28n0593_008:0770b16": "住時三十二相任運自發不同權教別而修也。",
    "X28n0593_008:0770b17": "已略辨之者法身之相為諸相本境智相稱具三十",
    "X28n0593_008:0770b18": "二又如華嚴一一相好與虗空等修發互融不得",
    "X28n0593_008:0770b19": "各論。",
    "X28n0593_008:0770b20": "相體多同者藏通以真為體別圓以實相為體。",
    "X28n0593_008:0770b21": "疏足跟者足後也。",
    "X28n0593_008:0770b22": "疏梵身圓等相者如來報得圓迴身等觀目四面皆",
    "X28n0593_008:0770b23": "覩故云等相。",
    "X28n0593_008:0770b24": "疏慈等心者等取悲喜捨也。",
    "X28n0593_008:0770c01": "疏成梵音聲者隨機屈曲巧取眾生處處調熟皆令",
    "X28n0593_008:0770c02": "入實故知梵聲諸相中最妙也。",
    "X28n0593_008:0770c03": "疏道種智是別者地前緣修至十行中用於假智遍",
    "X28n0593_008:0770c04": "學諸法故以道種智為本也。",
    "X28n0593_008:0770c05": "疏奇中三處好者兩[月*客]中間有骨名奇骨即背下分",
    "X28n0593_008:0770c06": "是。",
    "X28n0593_008:0770c07": "疏臗凡者應云尻恐字悞。",
    "X28n0593_008:0770c08": "經十八不共者大論二十六云佛於無量阿僧祇劫",
    "X28n0593_008:0770c09": "來持戒清淨故身口業無失三佛一切意業隨智",
    "X28n0593_008:0770c10": "慧行故全無失四無異相者佛於一切眾生無分",
    "X28n0593_008:0770c11": "別無遠近異想是貴可為說是賤不可為說如日",
    "X28n0593_008:0770c12": "出普照萬物佛大悲光明一切憐愍等度五無不",
    "X28n0593_008:0770c13": "定心者定名一心不亂亂心中不能得見實事佛",
    "X28n0593_008:0770c14": "於諸法實相中定不退不失是名無不定心六無",
    "X28n0593_008:0770c15": "不知已捨者眾生有三種受苦受樂受不苦不樂",
    "X28n0593_008:0770c16": "受苦受生嗔樂受生愛不苦不樂受生愚癡是三",
    "X28n0593_008:0770c17": "種受苦受生苦住苦滅樂樂受生樂住樂滅苦不",
    "X28n0593_008:0770c18": "苦不樂受不知為苦不知為樂餘人鈍根故多覺",
    "X28n0593_008:0770c19": "苦受樂受於不苦不樂受中不覺不知而有捨心",
    "X28n0593_008:0770c20": "是為癡使所使佛於不苦不樂受中知覺生時覺",
    "X28n0593_008:0770c21": "住時滅時以是故言佛無不知以捨心七欲無減",
    "X28n0593_008:0770c22": "者佛知善法思故常欲集諸善法故欲無減修習",
    "X28n0593_008:0770c23": "諸善法心無厭足故說無減八精進無減者欲義",
    "X28n0593_008:0770c24": "即是精進欲為初行欲增長名精進如佛說一切",
    "X28n0593_008:0771a01": "法欲為根本欲屬意業精進屬三業欲為內精進",
    "X28n0593_008:0771a02": "為外九念無減者於三世諸法一切智慧相應故",
    "X28n0593_008:0771a03": "念滿足無減又失念名威儀俯仰如來法中失念",
    "X28n0593_008:0771a04": "無減名住禪定神通念過去現在世通達無礙十",
    "X28n0593_008:0771a05": "慧無減者佛得一切智慧故慧無減三世智慧無",
    "X28n0593_008:0771a06": "礙故慧無減十一解脫無減者解脫有二種有為",
    "X28n0593_008:0771a07": "解脫無為解脫有為解脫名無漏智慧相應解脫",
    "X28n0593_008:0771a08": "無為解脫為一切煩惱習都盡無餘佛於二解脫",
    "X28n0593_008:0771a09": "無減十二解脫知見無減者佛於諸解脫中智慧",
    "X28n0593_008:0771a10": "無量無邊清淨故名解脫知見無減十三十四十",
    "X28n0593_008:0771a11": "五一切身業一切口業一切意業隨智慧行者佛",
    "X28n0593_008:0771a12": "一切身口意業先知然後隨智慧行諸佛身口意",
    "X28n0593_008:0771a13": "業一切行無不利益眾生故名先知然後隨智慧",
    "X28n0593_008:0771a14": "行若先不籌量而起身口意業則有失佛先以智",
    "X28n0593_008:0771a15": "慧起身口意業故無失復次佛成就三種淨業三",
    "X28n0593_008:0771a16": "種寂靜業三不護業十六佛以智慧知過去十七",
    "X28n0593_008:0771a17": "知未來十八知現在通達無礙謂過去已過去等",
    "X28n0593_008:0771a18": "立通四教准前今唯在圓也。",
    "X28n0593_008:0771a19": "經號曰天王者大論云食不用鉢不被袈裟如王治",
    "X28n0593_008:0771a20": "也故曰天王也因即返當合道果乃失類同真故",
    "X28n0593_008:0771a21": "曰天王如來也。",
    "X28n0593_008:0771a22": "經廣為眾生說於妙法者通指一代俱名妙法此文",
    "X28n0593_008:0771a23": "具五時教意故也。",
    "X28n0593_008:0771a24": "疏第三勸修如文者前分文云佛告下明勸信今云",
    "X28n0593_008:0771b01": "勸修者勸信本令修行其言雖異其義則同也。",
    "X28n0593_008:0771b02": "疏處華臺久者此例如人中處胎十二月者為久以",
    "X28n0593_008:0771b03": "蓮華生者有上中下。",
    "X28n0593_008:0771b04": "故在父膝等者等取在梵王口生臍生也。",
    "X28n0593_008:0771b05": "安置一切於菩提心者令住三德涅槃故從別圓以",
    "X28n0593_008:0771b06": "釋應通前二教也。",
    "X28n0593_008:0771b07": "亦可釋妨者妨云淨土既云蓮華為父母何故皷音",
    "X28n0593_008:0771b08": "王經云彌陀佛父名月上母名殊勝妙類釋曰經",
    "X28n0593_008:0771b09": "言他土有父母淨土則無又經云有者說因位時",
    "X28n0593_008:0771b10": "云有言化生者說成佛已後云無父母故不為妨。",
    "X28n0593_008:0771b11": "經云若生人天至妙樂者於人天中得一實益方名",
    "X28n0593_008:0771b12": "勝妙樂矣。",
    "X28n0593_008:0771b13": "來時大利方生者意云去時機緣未有大益故無白",
    "X28n0593_008:0771b14": "去之辭。",
    "X28n0593_008:0771b15": "菩薩讚詞者以文殊海出例地涌菩薩出已讚佛經",
    "X28n0593_008:0771b16": "文今文但云從蓮華下至於佛前頭面敬禮等其",
    "X28n0593_008:0771b17": "詞甚略引此例者用釋他疑令知經文存略故耳。",
    "X28n0593_008:0771b18": "從所移處來者文殊縱從四百那由他外來復有何",
    "X28n0593_008:0771b19": "遠故云應無也。",
    "X28n0593_008:0771b20": "二者眾海縱移者意云海眾無緣者被移龍宮有緣",
    "X28n0593_008:0771b21": "者不動也。",
    "X28n0593_008:0771b22": "後變而不變處來者只是從龍宮謂不動處來名為",
    "X28n0593_008:0771b23": "不變處來。",
    "X28n0593_008:0771b24": "非謂改體者謂淨穢土體本來相即故不可改如淨",
    "X28n0593_008:0771c01": "名中梵王見淨身子見穢即其例也。",
    "X28n0593_008:0771c02": "此乃有往來者佛彰灼三變而移之眾故見有往來",
    "X28n0593_008:0771c03": "之想也。",
    "X28n0593_008:0771c04": "化事成規者謂成於化儀也。",
    "X28n0593_008:0771c05": "經本聲聞人等者住在今會空中述海化意故云本",
    "X28n0593_008:0771c06": "也。",
    "X28n0593_008:0771c07": "經今皆修行大乘者此敘於海中已修行法華圓乘",
    "X28n0593_008:0771c08": "己意非謂至今釋迦會中方始修行也。",
    "X28n0593_008:0771c09": "經文殊師利至宣說者應知文殊先亦非不施權今",
    "X28n0593_008:0771c10": "述化意故云唯常宣說等。",
    "X28n0593_008:0771c11": "經善知眾生諸根行業者明龍女已得相似觀機三",
    "X28n0593_008:0771c12": "昧故能善知陀羅尼者得相似三陀羅尼等。",
    "X28n0593_008:0771c13": "下去諸文者妙音觀音等皆不出此三也。",
    "X28n0593_008:0771c14": "經於須臾頃者玉篇云俄頃也明時極促也。",
    "X28n0593_008:0771c15": "經深達罪福者問此是讚佛為自讚耶答觀經及疏",
    "X28n0593_008:0771c16": "是讚自身所證以釋智積之疑又疏中但歎法應",
    "X28n0593_008:0771c17": "二身應以境智不二消釋若無能契之智焉有所",
    "X28n0593_008:0771c18": "起之應得妙法身復有能契之智方有妙應疏雖",
    "X28n0593_008:0771c19": "云二身經意乃三身具足。",
    "X28n0593_008:0771c20": "經經無量劫者即三祇行行驗身子是執三藏教意",
    "X28n0593_008:0771c21": "難也。",
    "X28n0593_008:0771c22": "權實義等者有權則有實故云等也。",
    "X28n0593_008:0771c23": "從六根淨得無生者據前長行文殊答智積云智慧",
    "X28n0593_008:0771c24": "利根等文則是先以稟於諸部中圓得六根淨今",
    "X28n0593_008:0772a01": "聞圓經即入初住從六根位即往南方名起神通",
    "X28n0593_008:0772a02": "若從初住已上即名起應矣又若一向從權釋者",
    "X28n0593_008:0772a03": "即深位菩薩權引實行示同即成亦應無失此中",
    "X28n0593_008:0772a04": "不云別教地前菩薩者以別地前皆是法性身菩",
    "X28n0593_008:0772a05": "薩無有於父母生身得入初往故不論也從實得",
    "X28n0593_008:0772a06": "說者只是從父母生身得為實得耳。",
    "X28n0593_008:0772a07": "何妨捨此往彼者若八相成佛要須捨身故云也。",
    "X28n0593_008:0772a08": "釋勸持品",
    "X28n0593_008:0772a09": "疏二萬菩薩奉命弘經者若云弘持即屬化他若云",
    "X28n0593_008:0772a10": "受持即屬自行。",
    "X28n0593_008:0772a11": "不及從初者若題云勸持即失持若單題於持即收",
    "X28n0593_008:0772a12": "二意以持文在前故。",
    "X28n0593_008:0772a13": "八十似對治者佛但眼視而不發言告者將護聲聞",
    "X28n0593_008:0772a14": "他方疑故云也。",
    "X28n0593_008:0772a15": "經於異國土者他方淨土也經憍曇是姓彌猶女也",
    "X28n0593_008:0772a16": "亦云憍答摩亦瞿曇梵音奢切耳此云滿生或云",
    "X28n0593_008:0772a17": "泥土又翻甘蔗種亦云日炙種以其逆賊中與滅",
    "X28n0593_008:0772a18": "暴釋氏唯除一娠孕者仙人觀知乃詣娠婦之所",
    "X28n0593_008:0772a19": "先言求其所孕之子後果遂之方至髻年釋星便",
    "X28n0593_008:0772a20": "現其後賊王知在山中候仙不在察令擒捉既獲",
    "X28n0593_008:0772a21": "而長竿穿之仙還尋得知命難濟乃降微雨令少",
    "X28n0593_008:0772a22": "蘇醒化現一女勸其交通遺體染泥仙乃收之以",
    "X28n0593_008:0772a23": "牛糞裹置甘蔗園有日使照滿足十月乃變成男",
    "X28n0593_008:0772a24": "又復為王繼釋種因得甘蔗及以日炙泥土之稱。",
    "X28n0593_008:0772b01": "經皆是阿惟越致者亦云阿鞞跋致大品云不退不",
    "X28n0593_008:0772b02": "轉故名阿鞞跋致彌勒問論云云何名不退轉答",
    "X28n0593_008:0772b03": "此諸菩薩證得初地必定之因依般若生在佛家",
    "X28n0593_008:0772b04": "大悲為體善住菩薩正修行處入於平等真如法",
    "X28n0593_008:0772b05": "中究竟心證涅槃道故彼論約別今經在圓。○即",
    "X28n0593_008:0772b06": "初住已上位也。",
    "X28n0593_008:0772b07": "經作師子吼者作字去聲呼訓為若入聲呼訓起也。",
    "X28n0593_008:0772b08": "疏引證分明者以引達多及龍女明功深福重竟故",
    "X28n0593_008:0772b09": "也。",
    "X28n0593_008:0772b10": "疏又將護聲聞者此諸聲聞以入初住不須將護正",
    "X28n0593_008:0772b11": "為護於機緣耳。",
    "X28n0593_008:0772b12": "空生之德者須菩提若人嫌行即坐嫌坐即行等皆",
    "X28n0593_008:0772b13": "護物機不令起與。",
    "X28n0593_008:0772b14": "七年失國者如四分律云[牛*句]睒彌國憂陀延王是賓",
    "X28n0593_008:0772b15": "頭盧親厚知識王朝哺常往問訊受惡人語云賤",
    "X28n0593_008:0772b16": "人見王不起王乃報言明旦更往若故不起當奪",
    "X28n0593_008:0772b17": "其命如言而往賓頭盧念言王惡心來我若不起",
    "X28n0593_008:0772b18": "當斷我命悟王墜獄我今若起七年失位作是思",
    "X28n0593_008:0772b19": "惟以輕易重寧使失國即起迎王乃問之今何故",
    "X28n0593_008:0772b20": "起前不起耶答言起與不起悉皆為王王問云何",
    "X28n0593_008:0772b21": "為我具述前意王問幾日當失答言却後七日王",
    "X28n0593_008:0772b22": "便還國修治城塹貯備軍儀至第七日云沙門語",
    "X28n0593_008:0772b23": "虗與諸綵女入恒水中乘般遊戲時愍禪國七年",
    "X28n0593_008:0772b24": "不雨波羅殊提王往摩竭國詣於瓶沙求出水珠",
    "X28n0593_008:0772c01": "不獲却還聞彼水中憂陀延王綵女悞樂密放白",
    "X28n0593_008:0772c02": "象入水引之憂陀延王謂為野象善其調法誦術",
    "X28n0593_008:0772c03": "彈琴向前取之為彼得便鏁脚還國經於七年教",
    "X28n0593_008:0772c04": "兒調象教女彈琴後因私逸懼王罪之彼羅王子",
    "X28n0593_008:0772c05": "感以師德聽自莊嚴疾行捊象與女逃還食頃而",
    "X28n0593_008:0772c06": "到。",
    "X28n0593_008:0772c07": "進否為王者即北齊少林寺稠禪師也為齊王所重",
    "X28n0593_008:0772c08": "親體所居為護王壽不起迎送王密怨內心明重",
    "X28n0593_008:0772c09": "試之故不起當斷其命預知其念斷命罪重寧使",
    "X28n0593_008:0772c10": "失壽便起迎送王亦問之昨何不起今何起耶答",
    "X28n0593_008:0772c11": "云不起與起悉皆為王王問知已尅時而卒。",
    "X28n0593_008:0772c12": "而為正則者則即式也若以此名而均下出正式意",
    "X28n0593_008:0772c13": "意云若以小乘分之若融於大名方應今經出家",
    "X28n0593_008:0772c14": "之戒。",
    "X28n0593_008:0772c15": "二脫者解脫解脫知見二也大乘則雙脫二死方名",
    "X28n0593_008:0772c16": "二脫並於三學名五分法身也。",
    "X28n0593_008:0772c17": "疏餘四亦如是者無有能將妙定來必由自修正而",
    "X28n0593_008:0772c18": "所得餘三亦爾。",
    "X28n0593_008:0772c19": "疏既自無香者譬上於戒不樂行亦不自聞者譬其",
    "X28n0593_008:0772c20": "既不樂行則無自利。",
    "X28n0593_008:0772c21": "疏心不定者者若心不定由具煩惱我心已定煩惱",
    "X28n0593_008:0772c22": "已盡入無學位如何說罵故也。",
    "X28n0593_008:0772c23": "疏如折角牛者喻斷正使已盡如牛無角也。",
    "X28n0593_008:0772c24": "疏如殘童子者殘疾也喻正使盡猶有餘習雖有餘",
    "X28n0593_008:0773a01": "習而不惱人。",
    "X28n0593_008:0773a02": "疏置之日中者日譬喻無漏也謂於無漏日中當自",
    "X28n0593_008:0773a03": "觀察有餘起陰雖無煩惱而於此身未免違順等。",
    "X28n0593_008:0773a04": "惡邊定無單雙者以此二句俱但須互舉則成單雙",
    "X28n0593_008:0773a05": "之相不須更立故云定無也如云口善則身意惡",
    "X28n0593_008:0773a06": "身善則口意惡是也。",
    "X28n0593_008:0773a07": "疏常念境界者上單善雙惡等境也。",
    "X28n0593_008:0773a08": "三合聲者阿字合拘盧奢三字為三合也。",
    "X28n0593_008:0773a09": "世人執覽者覽前就後故成罵也。",
    "X28n0593_008:0773a10": "聲界有八者如下法師功德品中引。",
    "X28n0593_008:0773a11": "大種為因者謂四大種如下釋。",
    "X28n0593_008:0773a12": "觀我既是所罵之境者彼為能罵今反觀於能罵以",
    "X28n0593_008:0773a13": "為觀境皆不可得由如幻化等。",
    "X28n0593_008:0773a14": "形顯受者謂罵形不罵顯罵顯不罵形受想行識亦",
    "X28n0593_008:0773a15": "如是。",
    "X28n0593_008:0773a16": "此觀因緣者觀因成假也。",
    "X28n0593_008:0773a17": "過於異生者羅漢身中有怖畏尚過於凡夫也。",
    "X28n0593_008:0773a18": "未得樂受者欲得故受也。",
    "X28n0593_008:0773a19": "已得樂受者得以保護不令失故也。",
    "X28n0593_008:0773a20": "已生苦受者得已欲離故生苦受。",
    "X28n0593_008:0773a21": "未生苦受者只是欲得不生故苦。",
    "X28n0593_008:0773a22": "疏於不苦不樂不癡者慈悲為他故也。",
    "X28n0593_008:0773a23": "經惡鬼入其身者謂三惑重以為鬼也又惑被外惡",
    "X28n0593_008:0773a24": "鬼人也。",
    "X28n0593_008:0773b01": "疏僧即事理俱和者智契於境為理和由理和故方",
    "X28n0593_008:0773b02": "令事和故云佛即僧也。",
    "X28n0593_008:0773b03": "經諸聚落下一行入室弘經者悉體性而為說法斯",
    "X28n0593_008:0773b04": "慈悲慧之至也。",
    "X28n0593_008:0773b05": "經願佛安穩住者謂此經若住世則是三佛住世住",
    "X28n0593_008:0773b06": "世即坐座也。",
    "X28n0593_008:0773b07": "釋安樂行品",
    "X28n0593_008:0773b08": "應委騰前四品者今騰法師品初大分四段文也。",
    "X28n0593_008:0773b09": "文起盡耳者只依四品生起次第亦未顯於品中正",
    "X28n0593_008:0773b10": "意正意者何謂諸品文心即衣座室是。",
    "X28n0593_008:0773b11": "冥資顯益者未得度者但為冥益以示入品故又為",
    "X28n0593_008:0773b12": "如來冥資顯被因益也。",
    "X28n0593_008:0773b13": "上方者方便實報土弘經也。",
    "X28n0593_008:0773b14": "進否者能於此土他土弘經為進但能他土弘經為",
    "X28n0593_008:0773b15": "否。",
    "X28n0593_008:0773b16": "准而則之者令以修而則於性使全性成修修性則",
    "X28n0593_008:0773b17": "於三德無非著衣坐座入室等皆不逾三德故。",
    "X28n0593_008:0773b18": "在今同異者同只是秘藏三德耳異者轉名赴物不",
    "X28n0593_008:0773b19": "同從所以法師下其異相也又法說名實相譬說",
    "X28n0593_008:0773b20": "名大車信解名付財藥草名地雨化城名寶所等",
    "X28n0593_008:0773b21": "又名五行三道三因等品品隨機立名不等然其",
    "X28n0593_008:0773b22": "理體不出三德秘藏故云無非一乘也。",
    "X28n0593_008:0773b23": "多寶衣者多寶久已契寂故對衣也。",
    "X28n0593_008:0773b24": "分身室者若非大慈悲故無以處處利生令入大慈",
    "X28n0593_008:0773c01": "之內故表室也。",
    "X28n0593_008:0773c02": "次變表破無知者法眼若顯遍識法門應病授藥即",
    "X28n0593_008:0773c03": "入室義。",
    "X28n0593_008:0773c04": "五波羅蜜衣者一一無非法界以莊嚴故故對忍衣",
    "X28n0593_008:0773c05": "也。",
    "X28n0593_008:0773c06": "疏此附上品文者若准今品上寶塔達多二品皆須",
    "X28n0593_008:0773c07": "先附法師品釋次方依當品意以法師品衣座室",
    "X28n0593_008:0773c08": "三為弘經之軌故須先附彼品。",
    "X28n0593_008:0773c09": "疏不受三昧廣大之用者大品中有不受三昧得此",
    "X28n0593_008:0773c10": "三昧遍法界用而體不受此用復能遍破一切空",
    "X28n0593_008:0773c11": "有故云不受凡夫等。",
    "X28n0593_008:0773c12": "不受亦不受者能受亦不可得也。",
    "X28n0593_008:0773c13": "疏生見者謂凡有見皆不受耳。",
    "X28n0593_008:0773c14": "疏今更廣事解者前附事釋即是約俗諦以釋今約",
    "X28n0593_008:0773c15": "因果以釋也。",
    "X28n0593_008:0773c16": "疏即是體法身行者謂之正宗自當體法身行也體",
    "X28n0593_008:0773c17": "字訓禮禮者履也謂履法身行則法身安故云著",
    "X28n0593_008:0773c18": "衣也餘二亦體。",
    "X28n0593_008:0773c19": "疏因名至恩德者上歎佛恩下化眾生俱名恩德。",
    "X28n0593_008:0773c20": "三喻具如玄文者然大經中佛為調伏匿王諸妃后",
    "X28n0593_008:0773c21": "等說是偈云一切江河必有迴曲一切藂林必有",
    "X28n0593_008:0773c22": "樹木一切女人必懷諂曲文殊難曰是義有餘[牛*句]",
    "X28n0593_008:0773c23": "耶尼州有河端直名娑婆耶猶如直繩入於西海。",
    "X28n0593_008:0773c24": "○疏云金沙文出大論種種金銀瑠璃寶樹是亦",
    "X28n0593_008:0774a01": "名林亦有女人善持禁戒功德成就有大慈悲此",
    "X28n0593_008:0774a02": "三喻皆非盡理故名有餘。",
    "X28n0593_008:0774a03": "疏彼呼為無餘義者彼經三喻接一切法門盡此外",
    "X28n0593_008:0774a04": "若更有法者皆名有餘之說。",
    "X28n0593_008:0774a05": "疏此呼為無上道者經云晝夜常說無上道教也。",
    "X28n0593_008:0774a06": "疏大經明親附國王等者諸優婆塞等不受五戒不",
    "X28n0593_008:0774a07": "修威儀應持刀箭摧伏惡人護說法者等(云云)。",
    "X28n0593_008:0774a08": "聖行座者有慧故對座也。",
    "X28n0593_008:0774a09": "或出或沒者或但用折或但用攝故耳。",
    "X28n0593_008:0774a10": "二釋並三皆四悉者廣略二釋不出三德四悉故云",
    "X28n0593_008:0774a11": "三法異即世界復以三德離對三悉故云皆四也。",
    "X28n0593_008:0774a12": "疏一緒者應作此敘敘謂次第也此緒訓於絲端亦",
    "X28n0593_008:0774a13": "無大失若取訓業訓事訓餘並非文意。",
    "X28n0593_008:0774a14": "疏一假實二空者假即生空實即法空也。",
    "X28n0593_008:0774a15": "而濫向三行者不知為是何等慈悲為身為口意耶",
    "X28n0593_008:0774a16": "故云也。",
    "X28n0593_008:0774a17": "疏恩德者法身德也無緣普覆故得其名。",
    "X28n0593_008:0774a18": "疏資成者即是法身資發智德也。",
    "X28n0593_008:0774a19": "疏何能宣說是經者為用何方法而流通此經也。",
    "X28n0593_008:0774a20": "疏三總明行成之相者此指四行文後偈頌之文從",
    "X28n0593_008:0774a21": "我滅度後求佛道者已下文是。",
    "X28n0593_008:0774a22": "經當安住四法者但總標四行而不別出四相便即",
    "X28n0593_008:0774a23": "先釋身行處矣。",
    "X28n0593_008:0774a24": "疏或云內凡初行者從十住初心已去也。",
    "X28n0593_008:0774b01": "疏若久習純熟者位在迴向後心也。",
    "X28n0593_008:0774b02": "疏引前品近果之行者法師品云聞已諦思惟當知",
    "X28n0593_008:0774b03": "此人等近於佛智慧文是也。",
    "X28n0593_008:0774b04": "疏七住已上者瑤師案瓔珞經云入無生畢竟空界",
    "X28n0593_008:0774b05": "心心當行無相無願名不退住即第七住也。",
    "X28n0593_008:0774b06": "疏行始者雖過分段未侵變易俱名行始並是別教",
    "X28n0593_008:0774b07": "內凡初心也。",
    "X28n0593_008:0774b08": "疏或云行處約因者因應通等覺約果應在妙覺如",
    "X28n0593_008:0774b09": "此判者凡夫絕分故不用也。",
    "X28n0593_008:0774b10": "後釋通因果者次家約智約境之言通於因果亦不",
    "X28n0593_008:0774b11": "知為是何教因果故不可依也。",
    "X28n0593_008:0774b12": "行近兩處俱得名行者俱有進趣漸近於理之能故",
    "X28n0593_008:0774b13": "云也。",
    "X28n0593_008:0774b14": "立理破者立道理破也。",
    "X28n0593_008:0774b15": "並深俱淺等者初家及第二家行處俱淺近處俱深",
    "X28n0593_008:0774b16": "瑤師則行深而近淺故云互也。",
    "X28n0593_008:0774b17": "而永異古師者今家行近雖俱在淺二行同時及通",
    "X28n0593_008:0774b18": "於後故不同古分於行近深淺放不等故及以定",
    "X28n0593_008:0774b19": "判也。",
    "X28n0593_008:0774b20": "其意則別者以淺通深不同古人淺定局淺深定局",
    "X28n0593_008:0774b21": "深故云意別下去約二忍四忍釋即當約位也。",
    "X28n0593_008:0774b22": "疏內懷至理者接起理行也。",
    "X28n0593_008:0774b23": "附事必依理者攬事以徹理觀理以達事又經由也",
    "X28n0593_008:0774b24": "達也故云事理不可條然也。",
    "X28n0593_008:0774c01": "非無所詣者說真之時亦詣於理說俗之時亦詣於",
    "X28n0593_008:0774c02": "理真俗不二詣理是同。",
    "X28n0593_008:0774c03": "約行准說者說既真俗相即行必事理無偏。",
    "X28n0593_008:0774c04": "通遍前導者謂慈悲通身口意復以慈悲導身口意",
    "X28n0593_008:0774c05": "上止觀令入深位止觀從淺至深皆是慈悲之力。",
    "X28n0593_008:0774c06": "正當於身者應知身業之文具於口意何者不與小",
    "X28n0593_008:0774c07": "女處女共語口意業也柔和善順亦口業也心亦",
    "X28n0593_008:0774c08": "不驚及所畏心不悕望等意業也雖此互兼而各",
    "X28n0593_008:0774c09": "一業為主餘之二業但為資成而已。",
    "X28n0593_008:0774c10": "以能從所者中道三智從於所觀境故但云一法也。",
    "X28n0593_008:0774c11": "總釋功德所由者得中道地故所以在剛能柔能順",
    "X28n0593_008:0774c12": "能治能安故也。",
    "X28n0593_008:0774c13": "見諸法實者經中但云如實相者始行未證但得云",
    "X28n0593_008:0774c14": "而觀諸法如實相即是因緣法如果地之法今言",
    "X28n0593_008:0774c15": "見者約所證說。",
    "X28n0593_008:0774c16": "疏人法二空者大論問曰小乘但得人空何得具於",
    "X28n0593_008:0774c17": "二空答曰如來滅後四百年內諸師說小具二空",
    "X28n0593_008:0774c18": "四百年外諸師所說乃云小乘但得人空無法空",
    "X28n0593_008:0774c19": "耳此違阿含經彼云小乘具二空。",
    "X28n0593_008:0774c20": "疏約真俗假實者真俗約諦是所詮故假實約所破",
    "X28n0593_008:0774c21": "是故不同。",
    "X28n0593_008:0774c22": "為對所破者性相是所破也。",
    "X28n0593_008:0774c23": "名同義異者通教以真為體圓教以中道實相為體",
    "X28n0593_008:0774c24": "故云也。",
    "X28n0593_008:0775a01": "若更開為四十二忍者前開為四五六則通別教從",
    "X28n0593_008:0775a02": "若作四十二忍者唯在於圓但從無生寂滅二忍",
    "X28n0593_008:0775a03": "開故增減可知者若作四忍伏順在住前若作五",
    "X28n0593_008:0775a04": "忍三忍在住前如信忍故若作六忍在住前加和",
    "X28n0593_008:0775a05": "從忍故云增減也。",
    "X28n0593_008:0775a06": "為二者生法二忍也。",
    "X28n0593_008:0775a07": "二復為一者前約一法即一實諦忍辱地是。",
    "X28n0593_008:0775a08": "仍離二空者生空為伏順法空為無生寂滅也。",
    "X28n0593_008:0775a09": "則經中二句者從住忍辱地至不驚為初句從又復",
    "X28n0593_008:0775a10": "下為次句也。",
    "X28n0593_008:0775a11": "初地依法得忍者依真如法得忍也。",
    "X28n0593_008:0775a12": "疏後心亦窮二空理者後心二空理方窮也。",
    "X28n0593_008:0775a13": "疏大經云發心至不別者指名字位為初發心也亦",
    "X28n0593_008:0775a14": "通於五品初心也。",
    "X28n0593_008:0775a15": "善消柔和至竟者意云前文釋文釋柔和善順對當",
    "X28n0593_008:0775a16": "二忍已通初後則是生忍竟即知不率暴等亦是",
    "X28n0593_008:0775a17": "生忍行相功德而已由得地故故有此德。",
    "X28n0593_008:0775a18": "前則准知者只是亦可互為其德故前柔和等准不",
    "X28n0593_008:0775a19": "率暴等其相可見何者由得忍辱地故柔和由得",
    "X28n0593_008:0775a20": "忍辱地善順即知柔和等是不率不驚等德故云",
    "X28n0593_008:0775a21": "也。",
    "X28n0593_008:0775a22": "疏聞佛常與無常者是大小相對二乘作佛等即偏",
    "X28n0593_008:0775a23": "圓相對生死涅槃即真俗相對佛道長等謂實長",
    "X28n0593_008:0775a24": "實難權短權易此即從事故分約理不二故云非",
    "X28n0593_008:0775b01": "長等。",
    "X28n0593_008:0775b02": "疏觀行即非行非不行者以般若蕩二邊之相故也。",
    "X28n0593_008:0775b03": "疏合上衣座室者止行合衣法身德觀行合座般若",
    "X28n0593_008:0775b04": "德慈悲行合室解脫德今明能行對所離法者三",
    "X28n0593_008:0775b05": "行是能行能離之法十惱亂等是所離之法也。",
    "X28n0593_008:0775b06": "所附為助者以三學通附此三淺法助於正觀深法",
    "X28n0593_008:0775b07": "故云助也。",
    "X28n0593_008:0775b08": "須指梵網者以菩薩輕重等持一支一境無非法界",
    "X28n0593_008:0775b09": "方稱具足戒也。",
    "X28n0593_008:0775b10": "三行兼理者戒等三行皆悉正助合行故云兼理於",
    "X28n0593_008:0775b11": "三門中非遠非近以觀諸法空等而復最得兼名",
    "X28n0593_008:0775b12": "故云對事設觀以助照理之正觀也。",
    "X28n0593_008:0775b13": "向云助真似者此取意通問耳以前正觀文通深淺",
    "X28n0593_008:0775b14": "以釋故今以約真似問之。",
    "X28n0593_008:0775b15": "不同古德者如前三師釋行處文是。",
    "X28n0593_008:0775b16": "疏修定心者經云修攝其心修定處者經云在於閑",
    "X28n0593_008:0775b17": "處修定門者經云常好坐禪。",
    "X28n0593_008:0775b18": "經云國王者小者曰邦大者曰國王者以一貫三三",
    "X28n0593_008:0775b19": "表三才一表三通三才謂天地人故易云天得一",
    "X28n0593_008:0775b20": "以清地得一寧君王得一以治天下君國之王故",
    "X28n0593_008:0775b21": "云國王王之所生故云王子臣中大者名曰大臣",
    "X28n0593_008:0775b22": "官長謂五等諸侯也。",
    "X28n0593_008:0775b23": "經及造世俗文筆等者即勒沙婆外道所造經名其",
    "X28n0593_008:0775b24": "經有十萬偈頌路伽耶陀者正梵音云路伽也氏",
    "X28n0593_008:0775c01": "迦此云順世外道之論。",
    "X28n0593_008:0775c02": "梵志者事於梵天志在梵天故云也。",
    "X28n0593_008:0775c03": "設筋力戲者令他設此戲也。",
    "X28n0593_008:0775c04": "經諸惡律儀者如大經明十六惡律儀如造一惡時",
    "X28n0593_008:0775c05": "皆有無表惡起即是惡法則也。",
    "X28n0593_008:0775c06": "不男壞亂菩提志者不男無志以自無志壞人志故。",
    "X28n0593_008:0775c07": "疏九遠譏嫌者大寶積經云若諸女人減二十眾不",
    "X28n0593_008:0775c08": "為說法餘有男女終不往詣比丘尼僧論法會處",
    "X28n0593_008:0775c09": "不應也。",
    "X28n0593_008:0775c10": "此當因緣約教者附事當因緣諸教俱離則成約教",
    "X28n0593_008:0775c11": "今弘圓經須屬圓教。",
    "X28n0593_008:0775c12": "欲想者止觀第八中明一念欲覺初起甚微不即遮",
    "X28n0593_008:0775c13": "止遂漸增長為欲事故貪引無道乃至四重五逆",
    "X28n0593_008:0775c14": "乃至因欲生十法界亦如偈中記引薄拘羅緣並",
    "X28n0593_008:0775c15": "是明其欲想之相。",
    "X28n0593_008:0775c16": "何所可離者十惱即法界故無可離即空也。",
    "X28n0593_008:0775c17": "何所不離者以法界體遍離一切即假也雙非即中",
    "X28n0593_008:0775c18": "也。",
    "X28n0593_008:0775c19": "一切俗境者於俗諦境不可藥病等名為譏嫌。",
    "X28n0593_008:0775c20": "遠離魔外者畜養者如淨名用魔為侍也。",
    "X28n0593_008:0775c21": "如病將身者大論問云菩薩以度人為事云何深山",
    "X28n0593_008:0775c22": "自靜棄捨眾生遠於慈悲利他之行答云如眾藥",
    "X28n0593_008:0775c23": "將身體康修業身雖遠離心不遠離准此今令住",
    "X28n0593_008:0775c24": "閑處之意也。",
    "X28n0593_008:0776a01": "隨要列二者五緣中閑居靜處一調五事中調心一",
    "X28n0593_008:0776a02": "故云二也。",
    "X28n0593_008:0776a03": "結成智境者只經中一空字對二法者表智境不二",
    "X28n0593_008:0776a04": "也。",
    "X28n0593_008:0776a05": "空字隨位判者須約六即判也。",
    "X28n0593_008:0776a06": "疏二邊三諦者中對二邊故名三諦也。",
    "X28n0593_008:0776a07": "疏非七方便者謂非此等人所觀之境也。",
    "X28n0593_008:0776a08": "即表中道者無常等四二乘四倒常樂等四菩薩四",
    "X28n0593_008:0776a09": "倒如來證中入秘密藏故以雙非枯榮以表之。",
    "X28n0593_008:0776a10": "若不立雙非者若不對出假菩薩更立雙非者常樂",
    "X28n0593_008:0776a11": "我淨四德皆是雙非中道四德故所以界外但有",
    "X28n0593_008:0776a12": "無常等四倒遠於八倒即畢竟空故。",
    "X28n0593_008:0776a13": "應約真妄者真如為自無明為他等。",
    "X28n0593_008:0776a14": "今真如理正當無因者此即立也故異外人橫計無",
    "X28n0593_008:0776a15": "因也。",
    "X28n0593_008:0776a16": "又云十境者謂陰入等十境耳。",
    "X28n0593_008:0776a17": "疏非解非惑者亦是重舉中境即是而解而惑故云",
    "X28n0593_008:0776a18": "而從惑因緣生等。",
    "X28n0593_008:0776a19": "騰以因緣一句者只是前於因緣一句開為涅槃生",
    "X28n0593_008:0776a20": "死二境也。",
    "X28n0593_008:0776a21": "顛倒即是說由者由顛倒說生死由顛倒說涅槃也。",
    "X28n0593_008:0776a22": "常樂無別釋者無如前因緣顛倒二句作二邊等二",
    "X28n0593_008:0776a23": "重釋也。",
    "X28n0593_008:0776a24": "由本有境說上諸觀者上經云觀一切法空如實相",
    "X28n0593_008:0776b01": "是境也。",
    "X28n0593_008:0776b02": "亦由第二說用觀者上經從不顛倒下諸句是第三",
    "X28n0593_008:0776b03": "從但以因緣有下是結文也。",
    "X28n0593_008:0776b04": "初釋由顛倒故說者從非解非惑下文是以解惑因",
    "X28n0593_008:0776b05": "緣皆由顛倒所以偏受顛倒之名即結前妙境一",
    "X28n0593_008:0776b06": "切法空文也。",
    "X28n0593_008:0776b07": "次釋由二邊者從又因緣有下文是即結前第二用",
    "X28n0593_008:0776b08": "觀文也。",
    "X28n0593_008:0776b09": "第三釋由不思議者從又但以因緣有從顛倒已下",
    "X28n0593_008:0776b10": "文是。",
    "X28n0593_008:0776b11": "通上下文者上謂如實相句下謂從以因緣下有二",
    "X28n0593_008:0776b12": "句經是並於中間成十九句也。",
    "X28n0593_008:0776b13": "觀方有體者能觀觀以實相空為體也。",
    "X28n0593_008:0776b14": "無出是不出者法體不屬三世所以不從現出墮於",
    "X28n0593_008:0776b15": "過去故云不出出只是入耳。",
    "X28n0593_008:0776b16": "只是一大空者謂十八空不出能觀一畢竟空名為",
    "X28n0593_008:0776b17": "大空也。",
    "X28n0593_008:0776b18": "故次文云中道正慧者應云最後文云中道正慧今",
    "X28n0593_008:0776b19": "從語便但云次耳。",
    "X28n0593_008:0776b20": "如不無斷者此十八句能破不出此四字即舉諸句",
    "X28n0593_008:0776b21": "初如字也餘三字在經可見。",
    "X28n0593_008:0776b22": "及以離合者彼止觀記中問云前六空已明二空何",
    "X28n0593_008:0776b23": "須更說次空耶答以向性相重歷諸法故更明七",
    "X28n0593_008:0776b24": "問內空至畢竟破諸法盡何須後五答大論云十",
    "X28n0593_008:0776c01": "三破盡後五重說耳是則從一大空離為性相二",
    "X28n0593_008:0776c02": "空及大論十八空大經十一空楞伽七空等合成",
    "X28n0593_008:0776c03": "一不思議圓妙境也。",
    "X28n0593_008:0776c04": "疏不顛倒即內空者須約八倒以釋我我所及六塵",
    "X28n0593_008:0776c05": "等皆須三惑二邊以釋也。",
    "X28n0593_008:0776c06": "疏即內外空者內根外境俱空也。",
    "X28n0593_008:0776c07": "疏諸法是所破者二邊之法名諸法也。",
    "X28n0593_008:0776c08": "疏執方計破者執空為有有即屬方破之執故故云",
    "X28n0593_008:0776c09": "計破。",
    "X28n0593_008:0776c10": "疏無名出離法空者謂無為是小乘法空中道無名",
    "X28n0593_008:0776c11": "出離於此故云也。",
    "X28n0593_008:0776c12": "疏無名性空可解者無四性執故名性空。",
    "X28n0593_008:0776c13": "大乘進退者勸弘經者觀於前機宜大須大不宜於",
    "X28n0593_008:0776c14": "大而為說小以助於大。",
    "X28n0593_008:0776c15": "結成大車者十乘是法大車約譬也。",
    "X28n0593_008:0776c16": "一切破遍者觀一切法空而已。",
    "X28n0593_008:0776c17": "十八道品者中道雙非以修念處由念處生正勤等",
    "X28n0593_008:0776c18": "故以十八空對於道品也。",
    "X28n0593_008:0776c19": "表後三者夢入諸位即第八知次第九安忍從五品",
    "X28n0593_008:0776c20": "策入六根十無法愛即從十信離相似三法入於",
    "X28n0593_008:0776c21": "初住位即如品末經文說也。",
    "X28n0593_008:0776c22": "四總十別者須以四行總於十法則使一一行皆具",
    "X28n0593_008:0776c23": "十乘復以十乘別於四行令一一乘皆具四行故",
    "X28n0593_008:0776c24": "也。",
    "X28n0593_008:0777a01": "俱通橫竪者十乘為竪四行為橫四行入十乘無橫",
    "X28n0593_008:0777a02": "而不竪十乘入四行無竪而不橫則成橫竪皆至",
    "X28n0593_008:0777a03": "於極也。",
    "X28n0593_008:0777a04": "十法導理者理謂不思議境境為十法所依所以十",
    "X28n0593_008:0777a05": "乘得能導名。",
    "X28n0593_008:0777a06": "以廣顯略者近三助行行略近廣也。",
    "X28n0593_008:0777a07": "各遍消故者今騰上行處三釋一一皆遍消行處經",
    "X28n0593_008:0777a08": "文也。",
    "X28n0593_008:0777a09": "人空行處者只是頌上戒門合行處中生空意也。",
    "X28n0593_008:0777a10": "頌雙標行近者意云偈後既結行近所應雙標二章",
    "X28n0593_008:0777a11": "也。",
    "X28n0593_008:0777a12": "亦當生空柔和等者應云十惱亂與行處柔和等俱",
    "X28n0593_008:0777a13": "是生空故亦云當也。",
    "X28n0593_008:0777a14": "經云無怖畏心者申依行近二法故無怖畏也。",
    "X28n0593_008:0777a15": "疏初應入行下十四行者就此為九初頌離憍慢緣",
    "X28n0593_008:0777a16": "次兇險下頌上第三離散亂緣三旃陀羅下頌上",
    "X28n0593_008:0777a17": "第四離惡業緣四外道梵志下頌上第二離邪見",
    "X28n0593_008:0777a18": "緣五亦不親近下頌上第五離小乘緣六寡女下",
    "X28n0593_008:0777a19": "頌上第六欲想第七不男無志操緣七亦莫親近",
    "X28n0593_008:0777a20": "下重頌上第四八兇險下重頌第三九諸婬女下",
    "X28n0593_008:0777a21": "頌上第九遠譏謙兼得八遠危害十遠畜養也。",
    "X28n0593_008:0777a22": "疏一陰謀王命者謂比丘教詔故。",
    "X28n0593_008:0777a23": "疏三典藏亡寶者謂比丘通引故。",
    "X28n0593_008:0777a24": "疏即謗法者比丘是行法人謂佛命爾耶。",
    "X28n0593_008:0777b01": "疏摩橙加經者彼經上卷云有旃陀羅名帝勝伽求",
    "X28n0593_008:0777b02": "婆羅門女以為子婦諸婆羅門悉皆毀呰旃陀羅",
    "X28n0593_008:0777b03": "姓帝勝伽言汝婆羅門姓若因韋陀名婆羅門者",
    "X28n0593_008:0777b04": "如昔梵天修學禪道有大智見造韋陀論流布教",
    "X28n0593_008:0777b05": "化其後有仙名曰白淨造四韋陀如疏一一韋陀",
    "X28n0593_008:0777b06": "各四萬偈偈各有三十二字言各三十二萬偈者",
    "X28n0593_008:0777b07": "恐悞次拂沙等如疏當知韋陀分散之時婆羅門",
    "X28n0593_008:0777b08": "種亦應分散若韋陀壞時婆羅門不散壞者如何",
    "X28n0593_008:0777b09": "得言婆羅門種因於韋陀。",
    "X28n0593_008:0777b10": "疏讚誦韋陀者如此土文選之類。",
    "X28n0593_008:0777b11": "疏並諸雜語者只是諸讚誦等耳。",
    "X28n0593_008:0777b12": "疏優留僧佉者此云鵂鶹仙其人晝藏山谷以造經",
    "X28n0593_008:0777b13": "書夜則遊行說法教化此伏夜遊行如彼鳥因得",
    "X28n0593_008:0777b14": "此名在佛前八百年出世說最勝論有十萬偈以",
    "X28n0593_008:0777b15": "六諦為宗一陀驃諦此云主諦謂五大及時方神",
    "X28n0593_008:0777b16": "意此九法為萬物所依故名為主二求那諦此云",
    "X28n0593_008:0777b17": "依諦謂色等五塵一異離合數量好醜愚智愛憎",
    "X28n0593_008:0777b18": "苦樂勤墮此二十一依前九法故名為依三羯磨",
    "X28n0593_008:0777b19": "諦此云作諦謂俯仰屈伸出入去來故名為作四",
    "X28n0593_008:0777b20": "摩若諦此云總相諦謂總取萬法為一大有故名",
    "X28n0593_008:0777b21": "總想五毗尸沙諦此云別想諦謂森羅萬像各各",
    "X28n0593_008:0777b22": "不同故名別想六摩婆夜諦此云不與計塵成執",
    "X28n0593_008:0777b23": "不相妨礙故名不與計恒水滅罪故須三洗又曰",
    "X28n0593_008:0777b24": "爾供養火謂火為天口天因此食雨時燒香蘇等",
    "X28n0593_008:0777c01": "令氣上天以為供養謂能滅罪及生福利。",
    "X28n0593_008:0777c02": "疏迦毗羅者以其頭如金色因此立名得神通前後",
    "X28n0593_008:0777c03": "各知八萬劫事造無頂論十萬偈明因中有果計",
    "X28n0593_008:0777c04": "一為宗用二十五諦一者從冥初生覺過八萬前",
    "X28n0593_008:0777c05": "冥然不知但見最初中陰初起以宿命力恒憶想",
    "X28n0593_008:0777c06": "之名為冥諦亦云世性謂世間眾生由冥初而有",
    "X28n0593_008:0777c07": "即世間本性也亦曰自然無所從故從此生覺亦",
    "X28n0593_008:0777c08": "名為大即是中陰識也次從覺生我心者此是我",
    "X28n0593_008:0777c09": "慢之我非神我也即第三諦從我心生色聲香味",
    "X28n0593_008:0777c10": "觸從五塵生五大謂四大及空塵細大麤合塵成",
    "X28n0593_008:0777c11": "大故云從塵生大從五大生十一根謂眼等根能",
    "X28n0593_008:0777c12": "覺知故故名為根名五知根手足口大小遺根能",
    "X28n0593_008:0777c13": "有用故名五業根心平等根合十一根心能遍緣",
    "X28n0593_008:0777c14": "名平等根此二十四諦即是我所皆依神我名為",
    "X28n0593_008:0777c15": "主諦。",
    "X28n0593_008:0777c16": "經破戒比丘者大經云不與犯重禁同共一處住呵",
    "X28n0593_008:0777c17": "謗方等者得生不動國波羅夷此云退沒墮落無",
    "X28n0593_008:0777c18": "道果分也。",
    "X28n0593_008:0777c19": "經名字羅漢者但有羅漢名字無羅漢義如金剛三",
    "X28n0593_008:0777c20": "昧經云有名菩薩有義菩薩今亦爾雖口自云我",
    "X28n0593_008:0777c21": "是羅漢其實未殺煩惱等實是羅漢尚不親近況",
    "X28n0593_008:0777c22": "名字者耶。",
    "X28n0593_008:0777c23": "更有別事何不問耶者意云有解脫涅槃何以不問",
    "X28n0593_008:0777c24": "而問此鄙惡事耶。",
    "X28n0593_008:0778a01": "經求現滅度者所著既深隨之而死不能捨離故云",
    "X28n0593_008:0778a02": "現滅。",
    "X28n0593_008:0778a03": "經小女者十五已下處女者十五已上未嫡者。",
    "X28n0593_008:0778a04": "疏第二八行頌非遠非近理遠近者非遠非近專明",
    "X28n0593_008:0778a05": "以觀契理得名然此八行今應先分二行半頌上",
    "X28n0593_008:0778a06": "又復於法無所行等文初頌非行次不得下頌非",
    "X28n0593_008:0778a07": "不行與長行雅合從一切諸法下正頌非遠非近",
    "X28n0593_008:0778a08": "初一行半頌上觀一切法空如實相是總句也。",
    "X28n0593_008:0778a09": "經不得諸法者不得二邊法也。",
    "X28n0593_008:0778a10": "經不知不見者應以中道佛眼見佛智知不墮二邊",
    "X28n0593_008:0778a11": "知見也從顛倒下頌前中八句餘十句闕初二行",
    "X28n0593_008:0778a12": "頌不顛倒之相在於下正約止行頌不顛倒觀一",
    "X28n0593_008:0778a13": "切下半行頌無所有性句猶如下半行頌如虗空",
    "X28n0593_008:0778a14": "一句不生下半行頌不生等四句常住一相頌實",
    "X28n0593_008:0778a15": "相句。",
    "X28n0593_008:0778a16": "疏得人無我者人謂數趣也起惑造業類取五趣之",
    "X28n0593_008:0778a17": "果謂之為人而於其問執有生宰自在之用謂之",
    "X28n0593_008:0778a18": "為我安樂行人隨於行近以正憶念中道之觀而",
    "X28n0593_008:0778a19": "觀實相之法故能止於二邊過惡也。",
    "X28n0593_008:0778a20": "疏得法無我者於二邊法中執有勝實自性自在之",
    "X28n0593_008:0778a21": "用謂之法我安樂行人了達偏小之法即是實相",
    "X28n0593_008:0778a22": "故離二邊之取著也。",
    "X28n0593_008:0778a23": "疏文殊下第三一行一句總結成者上長行身安樂",
    "X28n0593_008:0778a24": "行初開章為二一釋行方法二結成結成即指此",
    "X28n0593_008:0778b01": "文也今應云大段第二一行一句總結成身安樂",
    "X28n0593_008:0778b02": "行也第二口安樂行亦具三業以口為主餘二業",
    "X28n0593_008:0778b03": "助以油塗身等身業也除嬾墯意等意業也。",
    "X28n0593_008:0778b04": "問經讚小善者大經云見人小善便讚歎之。",
    "X28n0593_008:0778b05": "如涅槃中二乘者先取小果助於圓極也。",
    "X28n0593_008:0778b06": "尚不令順法而違物情者若順大法而違物機尚不",
    "X28n0593_008:0778b07": "可也。",
    "X28n0593_008:0778b08": "疏行門也者若不棲心至境則安樂之旨未明故云",
    "X28n0593_008:0778b09": "觀諸法空等。",
    "X28n0593_008:0778b10": "疏王者語者自在如王使他從己不順而罸故云誅",
    "X28n0593_008:0778b11": "之第三意安樂行亦以餘二業助意。",
    "X28n0593_008:0778b12": "經亦勿輕罵學佛道者等口業也恭敬禮拜等身業",
    "X28n0593_008:0778b13": "也。",
    "X28n0593_008:0778b14": "經於諸如來起慈父想者以覆陰長養菩提心故起",
    "X28n0593_008:0778b15": "大師亦爾。",
    "X28n0593_008:0778b16": "疏理論三乘等者約化意說約開權說故云汝等所",
    "X28n0593_008:0778b17": "行是菩薩道即其義也。",
    "X28n0593_008:0778b18": "經得好同學者五種法師也。",
    "X28n0593_008:0778b19": "故各釋妨者只拔苦必與樂與樂必拔苦也疏此等",
    "X28n0593_008:0778b20": "亦須與樂但其下釋不堪意。",
    "X28n0593_008:0778b21": "疏降伏諸國者今用小教破所化陰入即是涅槃故。",
    "X28n0593_008:0778b22": "疏是三毒至四千者是佛所對治法謂貪嗔等十種",
    "X28n0593_008:0778b23": "隨眠只是十使隨逐有情眠伏不起名為隨眠若",
    "X28n0593_008:0778b24": "約起邊名十思惟此十隨眠一一皆餘有九隨眠",
    "X28n0593_008:0778c01": "為其方便足成一百前分一百謂過去也後分謂",
    "X28n0593_008:0778c02": "未起也並現在一百合成三百置本一百就前後",
    "X28n0593_008:0778c03": "分二百之中一一皆以九為方便足成二千並本",
    "X28n0593_008:0778c04": "一百成二千一百起及未起各有二千一百足成",
    "X28n0593_008:0778c05": "四千二百約多貪多嗔多癡著我思覺此之五人",
    "X28n0593_008:0778c06": "一一各有四千二百合成二萬一千更就三毒及",
    "X28n0593_008:0778c07": "以等分四人分之一一各有二萬一千遂成八萬",
    "X28n0593_008:0778c08": "四千此是小乘論一數若依玄文第一所引即約",
    "X28n0593_008:0778c09": "大乘中數也。",
    "X28n0593_008:0778c10": "疏衣服即慚忍善法者始從五停終至羅漢位皆具",
    "X28n0593_008:0778c11": "慚忍莊嚴也。",
    "X28n0593_008:0778c12": "經得法國土者謂寂光土也從法身地起應三界故",
    "X28n0593_008:0778c13": "云王也。",
    "X28n0593_008:0778c14": "經引導其心等者說化意也。",
    "X28n0593_008:0778c15": "然有壞義者意云發心即壞天子魔故也。",
    "X28n0593_008:0778c16": "爾後時長者在方等時被彈不退故歡喜在般若時",
    "X28n0593_008:0778c17": "被加故歡喜故云通也。",
    "X28n0593_008:0778c18": "疏兼得人一者行從人立既其有行豈可無人故經",
    "X28n0593_008:0778c19": "云能令眾生至一切智也。",
    "X28n0593_008:0778c20": "疏上總明行成者上長行有總有別前總中皆有行",
    "X28n0593_008:0778c21": "成及無過失今但頌行成不頌其無過失。",
    "X28n0593_008:0778c22": "疏初三行頌不與珠者上文有六合但頌三初半行",
    "X28n0593_008:0778c23": "頌第一輪王譬次一句頌第四有功歡喜譬三兩",
    "X28n0593_008:0778c24": "行一句頌第五隨功賞賜譬次合不與珠譬中但",
    "X28n0593_008:0779a01": "頌其四初一行半頌合第一輪王譬次半行頌合",
    "X28n0593_008:0779a02": "第二小王不順譬三半行超頌合第四有功歡喜",
    "X28n0593_008:0779a03": "譬四一行追頌合第三起兵往罰譬。",
    "X28n0593_008:0779a04": "經以大方便者用同體之權說法名大方便。",
    "X28n0593_008:0779a05": "疏三行頌合與珠者初半行頌合大功勳譬次二行",
    "X28n0593_008:0779a06": "半頌合正與珠譬。",
    "X28n0593_008:0779a07": "經於家出家者於家出頌上慈境及非菩薩頌上悲",
    "X28n0593_008:0779a08": "境也。",
    "X28n0593_008:0779a09": "經如法化世者只是先權後實耳。",
    "X28n0593_008:0779a10": "疏其中細開者上合與珠文具四一今頌亦四既知",
    "X28n0593_008:0779a11": "眾生二句頌人一末後乃為下二句頌教一如王",
    "X28n0593_008:0779a12": "解髻下二句頌理一此經下一行半頌行一故云",
    "X28n0593_008:0779a13": "細開也。",
    "X28n0593_008:0779a14": "疏得現生後勝報者現謂現在受報生當生而受後",
    "X28n0593_008:0779a15": "謂隔跨當來一生二生無量生而方受也。",
    "X28n0593_008:0779a16": "與初地等者亦是且借別地對住也。",
    "X28n0593_008:0779a17": "疏正見無癡者正見無見惑無癡無思惑也。",
    "X28n0593_008:0779a18": "疏信根者等者應約圓釋即無作道品以消經中深",
    "X28n0593_008:0779a19": "入佛道等文也。",
    "X28n0593_008:0779a20": "疏定根得四禪者得四如意足定也。",
    "X28n0593_008:0779a21": "疏是沙門道者因也。",
    "X28n0593_008:0779a22": "疏是沙門法者修行法也。",
    "X28n0593_008:0779a23": "疏是沙門義者沙門此云勤息息謂息諸煩惱今云",
    "X28n0593_008:0779a24": "煩惱盡即息義無嗔即慈悲義也。",
    "X28n0593_008:0779b01": "疏又是所更者更謂經也。",
    "X28n0593_008:0779b02": "疏答此非願智等者謂願智頂禪能知三世之事經",
    "X28n0593_008:0779b03": "既但明夢之所見不論禪之所見故云非也。",
    "X28n0593_008:0779b04": "疏佛起現前者起謂覺也佛常以覺智現前故。",
    "X28n0593_008:0779b06": "法華天台文句輔正記卷第八"
}