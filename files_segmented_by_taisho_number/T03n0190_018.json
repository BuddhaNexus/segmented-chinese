{
    "T03n0190_018:0735a09": "佛本行集經卷第十八",
    "T03n0190_018:0735a11": "隋天竺三藏闍那崛多譯",
    "T03n0190_018:0735a12": "剃髮染衣品下",
    "T03n0190_018:0735a13": "「爾時，太子以手從其天冠頭髻解天無價摩尼",
    "T03n0190_018:0735a14": "之寶，付與車匿，作如是言：『車匿！我今與汝此",
    "T03n0190_018:0735a15": "摩尼寶，汝將此寶還於我父淨飯大王，至王",
    "T03n0190_018:0735a16": "邊已，無量頂禮。汝知我意，我付囑汝，汝當",
    "T03n0190_018:0735a17": "信我，我今令汝將此寶還，至父王邊，啟白令",
    "T03n0190_018:0735a18": "除一切愁苦。復好為我諮啟父王，作如是言：",
    "T03n0190_018:0735a19": "「我今不以被人所欺，而忽捨離父王足下，又",
    "T03n0190_018:0735a20": "亦不以瞋恨心故，亦復不為求覓資財，又亦",
    "T03n0190_018:0735a21": "不以少封祿故，亦不欲求生於天上；唯見一",
    "T03n0190_018:0735a22": "切諸眾生等在不正路，迷惑黑暗邪逕而行；",
    "T03n0190_018:0735a23": "欲作光明，欲除如是生死之法，欲求利益世",
    "T03n0190_018:0735a24": "間之句無愁憂處，欲斷無常有漏之行，求出",
    "T03n0190_018:0735a25": "家耳。大慈父王，見我如是樂出家故，不應憂",
    "T03n0190_018:0735a26": "愁。」』而說偈言：",
    "T03n0190_018:0735a27": "「『假使恩愛久共處，　　時至會必有別離，",
    "T03n0190_018:0735a28": "見此無常須臾間，　　是故我今求解脫。』",
    "T03n0190_018:0735a29": "「爾時太子說此偈已，作如是言：『我今欲離此",
    "T03n0190_018:0735b01": "憂苦故，棄捨出家，是故諮啟我父大王不須",
    "T03n0190_018:0735b02": "愁憂。若世有人，緣憂愁故，為於五慾而縛",
    "T03n0190_018:0735b03": "著者，彼等諸人應須憂愁。所以者何？世多有",
    "T03n0190_018:0735b04": "人，父生於子，為求財故，所以養育；報於父",
    "T03n0190_018:0735b05": "母，施法財者，世子難有。若父王意，作如是",
    "T03n0190_018:0735b06": "心，我子今者，非出家時。唯願父王！莫如是",
    "T03n0190_018:0735b07": "念，凡求法者，無有時節。所以者何？人居世",
    "T03n0190_018:0735b08": "間，命無限齊，知如是者，是故智人決須捨",
    "T03n0190_018:0735b09": "求勝上行處，此是我心決定之語。譬如有人",
    "T03n0190_018:0735b10": "共死命怨同居一室，言我壽長，無有是處。車",
    "T03n0190_018:0735b11": "匿！汝至我父淨飯王邊，作如是等多種語言，",
    "T03n0190_018:0735b12": "令王意定。汝至彼處，善作如是方便慰喻，莫",
    "T03n0190_018:0735b13": "令憶我。車匿！雖然，我復語汝，若至我父淨飯",
    "T03n0190_018:0735b14": "王邊，但說於我惡逆之事，無德行處，大子",
    "T03n0190_018:0735b15": "如是，無有恩義，無愛著心，莫說於我孝順",
    "T03n0190_018:0735b16": "之處。所以者何？已捨愛故，即捨一切憶念憂",
    "T03n0190_018:0735b17": "愁。』",
    "T03n0190_018:0735b18": "「爾時，車匿聞於太子作如是等諸語言已，遍",
    "T03n0190_018:0735b19": "體熱惱，滿面淚流，合十指掌，向於太子，而作",
    "T03n0190_018:0735b20": "是言：『大聖太子！如太子教。但前所言，於諸親",
    "T03n0190_018:0735b21": "族及父王邊，大生憂愁，我意不喜，心情斷",
    "T03n0190_018:0735b22": "絕。如大象王沒在深泥，不能自出。聞是語已，",
    "T03n0190_018:0735b23": "誰不淚流？』復作是言：『精進之心，餘人聞說，猶",
    "T03n0190_018:0735b24": "尚大驚，況我車匿小來，共於聖子，同日一",
    "T03n0190_018:0735b25": "時，俱長愛敬之心，相樂不已。』而說偈言：",
    "T03n0190_018:0735b26": "「『假使用鐵持作心，　　以聞如是言誓語，",
    "T03n0190_018:0735b27": "人誰不心酸楚毒，　　況我愛戀同日生。』",
    "T03n0190_018:0735b28": "「爾時車匿說是偈已，白聖子言：『我將馬王與",
    "T03n0190_018:0735b29": "聖子乘，以彼諸天神通力故，強令我心遣被",
    "T03n0190_018:0735c01": "與來，非我自意。我今云何能斷聖子是出家",
    "T03n0190_018:0735c02": "事？我今既是同日生奴，及此馬王一種無異，",
    "T03n0190_018:0735c03": "豈能違離聖子須臾獨還宮也？終無是處。聖",
    "T03n0190_018:0735c04": "子！亦不合放於我乾陟向家，而復令我傳此",
    "T03n0190_018:0735c05": "憂悲愛別之語，向大父王說如是事。而聖子",
    "T03n0190_018:0735c06": "今亦不合背捨老父王而自出家，彼法非是，",
    "T03n0190_018:0735c07": "更無有法，絕妙越殊過是尊者，能勝孝養所",
    "T03n0190_018:0735c08": "生父母，亦不應捨乳哺姨母摩訶波闍波提。",
    "T03n0190_018:0735c09": "以是而論，聖子亦成無恩義人，而不憶舊育",
    "T03n0190_018:0735c10": "養之時。聖子！正妃耶輸陀羅，貞潔之女，諸",
    "T03n0190_018:0735c11": "德具足，亦復不合棄捨相離。雖然若聖子今",
    "T03n0190_018:0735c12": "捨離一切釋種親族，我今既是同日生奴，亦",
    "T03n0190_018:0735c13": "不合放。但是聖子足蹹之地，我常隨順，不",
    "T03n0190_018:0735c14": "得背捨。大聖太子！是故我今意中，不忍將此",
    "T03n0190_018:0735c15": "熾然憂悲之火所燒心情，迴向於城，而放聖",
    "T03n0190_018:0735c16": "子，獨在此處空閑林野，令我自返脫至城",
    "T03n0190_018:0735c17": "邑，淨飯大王責我何言？又復聖子既不還家，",
    "T03n0190_018:0735c18": "我獨去時，聖子所有朋友識知，并及宮內婇",
    "T03n0190_018:0735c19": "女妃后，問我何言？聖子復語我作是言：「汝今",
    "T03n0190_018:0735c20": "將我惡辭毀辱非法之事，向眷屬說，令我眷",
    "T03n0190_018:0735c21": "屬遺忘於我，憎惡於我。」而我何敢妄說於此",
    "T03n0190_018:0735c22": "毀辱之言？我心可不自慚自羞自愧自耻，我",
    "T03n0190_018:0735c23": "之心意及以口舌，若為欲說聖子惡言，雖我",
    "T03n0190_018:0735c24": "妄言欲說聖子，誰當信我妄言之事？聖子！譬",
    "T03n0190_018:0735c25": "如有人，說彼月天種種惡事毀辱之言，叵有",
    "T03n0190_018:0735c26": "人聞如此事者，能信以不？但聖子今恒常習",
    "T03n0190_018:0735c27": "行慈悲之心，聖子囑託此言不善。聖子既行",
    "T03n0190_018:0735c28": "大慈悲行，恒常美言慰喻眾生，今捨諸親，此",
    "T03n0190_018:0735c29": "是非善。是故善哉聖子！迴心向家受樂。』",
    "T03n0190_018:0736a01": "「爾時，太子見其車匿如是憂悲苦惱之語，聞",
    "T03n0190_018:0736a02": "已復報彼車匿言：『車匿！汝今應須捨別離苦，",
    "T03n0190_018:0736a03": "莫作憂惱。何以故？一切眾生，有生有老，",
    "T03n0190_018:0736a04": "悉有別離。車匿！一切眾生所有愛著染惑之",
    "T03n0190_018:0736a05": "心，其在胎內養育之者，皆悉是虛，會有別",
    "T03n0190_018:0736a06": "離，彼非是我，我非是彼。』而說偈言：",
    "T03n0190_018:0736a07": "「『譬如大樹眾鳥群，　　各從諸方來共宿，",
    "T03n0190_018:0736a08": "後日別飛各自去，　　眾生離別亦復然。",
    "T03n0190_018:0736a09": "猶如盛夏起大雲，　　暫聚以復還離散，",
    "T03n0190_018:0736a10": "眾生離別法皆爾，　　須臾聚合復分離。",
    "T03n0190_018:0736a11": "既相隨來生此間，　　今者各各還歸本，",
    "T03n0190_018:0736a12": "勿言我與汝有異，　　剩作彼此去住情。",
    "T03n0190_018:0736a13": "一切去來無所依，　　但隨眾生有愛著，",
    "T03n0190_018:0736a14": "強作分別自他意。　　猶如樹木枝葉莖，",
    "T03n0190_018:0736a15": "各各別有色形容，　　此緣本來無染污，",
    "T03n0190_018:0736a16": "況復無常眾生類。　　譬如樹蔓生果蓏，",
    "T03n0190_018:0736a17": "隨其熟時則墮落，　　人命脩短亦如是，",
    "T03n0190_018:0736a18": "長年促壽死終無。　　往昔一切諸仙人，",
    "T03n0190_018:0736a19": "恒說如是無常事，　　設使壽命八大劫，",
    "T03n0190_018:0736a20": "至於無常敗壞時，　　必死更無有疑慮。",
    "T03n0190_018:0736a21": "猶如諸方各自來，　　至河同共欲飲水，",
    "T03n0190_018:0736a22": "或復上船渡彼岸，　　既至岸上還復分。",
    "T03n0190_018:0736a23": "父母生子亦復然，　　并及眷屬諸朋黨，",
    "T03n0190_018:0736a24": "少小雖同在一處，　　長大須臾各別離。",
    "T03n0190_018:0736a25": "雖復業果同共家，　　其受苦樂報不等，",
    "T03n0190_018:0736a26": "及至無常事催促，　　各各相捨無親踈。』",
    "T03n0190_018:0736a27": "「爾時太子說此偈已，告車匿言：『善生車匿！是",
    "T03n0190_018:0736a28": "故汝今莫惱自心，決定還去。所以者何？汝今",
    "T03n0190_018:0736a29": "止為愛著大家，不能捨者，汝若到家，還來覓",
    "T03n0190_018:0736b01": "我。若汝迴至迦毘羅城，見我親族為我愁者，",
    "T03n0190_018:0736b02": "汝告彼等作如是言：「汝等眷屬！於太子邊，宜",
    "T03n0190_018:0736b03": "應割捨愛著之心。何以故？我今知彼有要誓",
    "T03n0190_018:0736b04": "言。」』爾時，太子即說此偈，囑車匿言：",
    "T03n0190_018:0736b05": "「『假使我今身血肉，　　并及支節筋脈皮，",
    "T03n0190_018:0736b06": "一切磨滅盡消亡，　　或復性命不全保，",
    "T03n0190_018:0736b07": "我若不捨此重擔，　　越渡諸苦達本源，",
    "T03n0190_018:0736b08": "未證解脫坐道場，　　終不虛爾還相見。』",
    "T03n0190_018:0736b09": "「爾時，車匿既聞太子說此偈已，即以自身四",
    "T03n0190_018:0736b10": "布於地，持其兩手前著抱於太子兩足，而作",
    "T03n0190_018:0736b11": "是言：『善哉聖子！今乞歡喜，莫作如是苦切誓",
    "T03n0190_018:0736b12": "言。大聖大子！我有何力，有何神德，能令聖",
    "T03n0190_018:0736b13": "子迴還本宮？但我從此獨自向家，聖子眷屬",
    "T03n0190_018:0736b14": "必當打我，或復聖子父王淨飯，并及姨母摩",
    "T03n0190_018:0736b15": "訶波闍波提，必應問我：「我妙梵聲，聰慧之",
    "T03n0190_018:0736b16": "子，汝今將向何處擲來？」』爾時，太子報車匿言：",
    "T03n0190_018:0736b17": "『車匿！莫作是言！莫作是言！我之父母及諸眷",
    "T03n0190_018:0736b18": "屬，見汝從此獨自迴還，終不打汝。所以者何？",
    "T03n0190_018:0736b19": "我眷屬等，一切悉皆愛念於汝。車匿！速起速",
    "T03n0190_018:0736b20": "起。上來所論，有如此法，世若有人，將所愛人",
    "T03n0190_018:0736b21": "言語意氣向彼道時，必得賞賜。汝決定須",
    "T03n0190_018:0736b22": "速還至家，我之父王見汝還已，心得穌醒。然",
    "T03n0190_018:0736b23": "我父王，見我捨家聞道出家，大生苦逼。父王",
    "T03n0190_018:0736b24": "之身及諸眷屬，一切號咷，悲咽哭泣，城內大",
    "T03n0190_018:0736b25": "小，一切人民，為於我故，生重苦惱，彼等若",
    "T03n0190_018:0736b26": "得見汝還者，心少喜歡。』",
    "T03n0190_018:0736b27": "「爾時車匿從地而起，合十指掌，淚下如流，舉",
    "T03n0190_018:0736b28": "聲大哭，白太子言：『以如是故，我今欲將聖子",
    "T03n0190_018:0736b29": "還家，勿令大王種姓斷絕。』是時車匿從地起",
    "T03n0190_018:0736c01": "已，馬王乾陟前膝胡跪，出舌舐於太子二",
    "T03n0190_018:0736c02": "足，兩眼流淚。是時車匿白太子言：『大聖太子！",
    "T03n0190_018:0736c03": "此馬雖復是畜生身，猶尚慈悲垂淚而泣，況",
    "T03n0190_018:0736c04": "復聖子諸眷屬心，當見何殃？唯願聖子！正",
    "T03n0190_018:0736c05": "觀於此乾陟馬王，今見聖子不欲還家，是",
    "T03n0190_018:0736c06": "以胡跪屈前兩膝，開口出舌舐聖子足，以",
    "T03n0190_018:0736c07": "慈哀心，二目淚下。』",
    "T03n0190_018:0736c08": "「爾時，太子以諸功德萬字莊嚴千輻相輪，猶",
    "T03n0190_018:0736c09": "如芭蕉，內心柔軟，金色右掌網縵手指，摩其",
    "T03n0190_018:0736c10": "馬王乾陟頂上，而語之言：『乾陟！汝今具作",
    "T03n0190_018:0736c11": "馬事，以得度於大負重任，從今已後，汝乾",
    "T03n0190_018:0736c12": "陟馬，還家自養。此今是我最後從家騎乘之",
    "T03n0190_018:0736c13": "務，行大遠路，賴汝今日得濟於我。乾陟！汝",
    "T03n0190_018:0736c14": "今莫生憂惱，莫泣莫悲，汝所載我當得大報，",
    "T03n0190_018:0736c15": "我今欲求阿耨多羅三藐三菩提，於後證時，",
    "T03n0190_018:0736c16": "當將甘露分布與汝。』而有偈說：",
    "T03n0190_018:0736c17": "「『太子以右羅網指，　　萬字千輻輪相現，",
    "T03n0190_018:0736c18": "金色柔軟清淨手，　　用摩馬王乾陟頭。",
    "T03n0190_018:0736c19": "猶如兩人對語言，　　汝同日生馬乾陟，",
    "T03n0190_018:0736c20": "莫過悲啼生懊惱，　　汝作馬功已訖了。",
    "T03n0190_018:0736c21": "我若當證甘露味，　　所可負載於我者，",
    "T03n0190_018:0736c22": "分別密教甚深法，　　報答於彼終不虛。』",
    "T03n0190_018:0736c23": "「爾時車匿白太子言：『大聖太子！今日已得廣",
    "T03n0190_018:0736c24": "大王位，聖子具足一切諸相玉女之寶，所莊",
    "T03n0190_018:0736c25": "嚴宮普皆顯，現自餘多種五欲之事，最",
    "T03n0190_018:0736c26": "勝最妙，人間難辦，今已得之。何故聖子捨",
    "T03n0190_018:0736c27": "此妙樂，愛於諸獸百鳥充滿曠野之內？又復",
    "T03n0190_018:0736c28": "是處多有惡賊恐怖之事，獨行獨坐，遠離諸",
    "T03n0190_018:0736c29": "樂，云何悅心？』太子報言：『汝善車匿！所語不",
    "T03n0190_018:0737a01": "虛。其理雖然，汝今諦聽，我為汝說。世間五",
    "T03n0190_018:0737a02": "慾，會歸無常，非究竟法，不合心安，若得",
    "T03n0190_018:0737a03": "還失，速疾如流，不暫停住，如草上露，不久消",
    "T03n0190_018:0737a04": "散；猶如空拳，誑於小兒；如芭蕉心，無有真",
    "T03n0190_018:0737a05": "實；如秋雲起，乍布還收；如閃電光，忽出還",
    "T03n0190_018:0737a06": "滅；如水上沫，無有常定；如熱陽炎，誑惑於",
    "T03n0190_018:0737a07": "人。』而說偈言：",
    "T03n0190_018:0737a08": "「『諸五慾之事，　　猶如魁膾机，",
    "T03n0190_018:0737a09": "如刀刃塗蜜，　　如借他器用，",
    "T03n0190_018:0737a10": "如新死哭泣，　　如夢見快樂，",
    "T03n0190_018:0737a11": "寤後覓還無，　　猶如剗貫人，",
    "T03n0190_018:0737a12": "如樹果子熟，　　不久當墮地，",
    "T03n0190_018:0737a13": "如惡人刀仗，　　殺怨無慈心，",
    "T03n0190_018:0737a14": "猶如割肉臠，　　當受大苦惱，",
    "T03n0190_018:0737a15": "如執大火炬，　　不慎而燒身。",
    "T03n0190_018:0737a16": "妙色人天果，　　久長受樂已，",
    "T03n0190_018:0737a17": "心無有厭離，　　已得復能求，",
    "T03n0190_018:0737a18": "猶如人熱渴，　　更復飲鹹水，",
    "T03n0190_018:0737a19": "求諸五欲等，　　不厭離亦然。",
    "T03n0190_018:0737a20": "是故若智人，　　欲離諸五欲，",
    "T03n0190_018:0737a21": "猶如毒蛇頭，　　若求長壽命，",
    "T03n0190_018:0737a22": "遠離如毒藥，　　亦如大火聚，",
    "T03n0190_018:0737a23": "若有智慧人，　　應當遠捨離。",
    "T03n0190_018:0737a24": "諸有生死者，　　一切不堅實，",
    "T03n0190_018:0737a25": "念念不暫停，　　世法應如是。",
    "T03n0190_018:0737a26": "壽命無自由，　　決至向死鬼，",
    "T03n0190_018:0737a27": "如是思量已，　　莫住於世間。』",
    "T03n0190_018:0737a28": "「爾時太子說此偈已，告車匿言：『車匿！五欲",
    "T03n0190_018:0737a29": "之事，有如是等多種過患。車匿！王位亦然，以",
    "T03n0190_018:0737b01": "種種苦眾患雜亂。我見如是可畏相故，寧住",
    "T03n0190_018:0737b02": "於此曠野之中，共諸飛禽走獸盜賊恐怖之",
    "T03n0190_018:0737b03": "處，獨起獨行，遠離欲樂。我意樂此，彼非所",
    "T03n0190_018:0737b04": "願。車匿！汝聞我作如是語已，莫復違我此之",
    "T03n0190_018:0737b05": "大事。車匿！我於如是法行之內，當開法眼，",
    "T03n0190_018:0737b06": "汝須隨喜，不應障我。』是時車匿白太子言：",
    "T03n0190_018:0737b07": "『大聖太子！太子若定作是心者，我今不敢違",
    "T03n0190_018:0737b08": "聖子勅，如聖子教，我還向家。』",
    "T03n0190_018:0737b09": "「爾時太子讚車匿言：『善哉善哉！大善車匿！汝",
    "T03n0190_018:0737b10": "今如是，順從我意，獲大善利，汝作事善。』是時",
    "T03n0190_018:0737b11": "太子，身上所有諸寶瓔珞皆悉自解，口作",
    "T03n0190_018:0737b12": "如是大弘願言：『此是我今最後在家莊嚴身",
    "T03n0190_018:0737b13": "飾，此是我今最後在家莊嚴身飾。』解已手持",
    "T03n0190_018:0737b14": "將付車匿，付車匿已，復作是言：『車匿！汝將",
    "T03n0190_018:0737b15": "此等諸寶瓔珞，歸付與我諸眷屬等。』是時車",
    "T03n0190_018:0737b16": "匿即取彼等諸寶瓔珞，受已更問於太子言：",
    "T03n0190_018:0737b17": "『聖子！若我至家，將此瓔珞，付於聖子諸眷屬",
    "T03n0190_018:0737b18": "時，脫彼眷屬問於我言：「車匿！汝今何故？將",
    "T03n0190_018:0737b19": "我太子，送至他國，而捨獨來？車匿！悉達太子",
    "T03n0190_018:0737b20": "復更囑託我等何事？」彼等若問我如是事，當",
    "T03n0190_018:0737b21": "作何報？』太子又言：『車匿！汝若至家，為我頂禮",
    "T03n0190_018:0737b22": "父王淨飯并及姨母摩訶波闍波提，自餘尊",
    "T03n0190_018:0737b23": "者一切眷屬，悉皆問訊。車匿！為我諮啟淨飯",
    "T03n0190_018:0737b24": "大王，作如是言：「我今實知父王恩深，但我為",
    "T03n0190_018:0737b25": "證阿耨多羅三藐三菩提故，所以違離；若得",
    "T03n0190_018:0737b26": "證已，即當還家奉見大王。」又別為我，諮白姨",
    "T03n0190_018:0737b27": "母摩訶波闍波提國大夫人：「勿為我故生大",
    "T03n0190_018:0737b28": "憂愁，聖子必得成大善利，迴還共母，歡喜",
    "T03n0190_018:0737b29": "相見。」又我宮內一切婇女及諸親族，時年童",
    "T03n0190_018:0737c01": "子并餘釋種，作如是言：「我今欲破無明暗網，",
    "T03n0190_018:0737c02": "當得智明；得智明已，我當迴還入迦毘羅。」』",
    "T03n0190_018:0737c03": "「爾時太子，從車匿邊，索取摩尼雜飾莊嚴七",
    "T03n0190_018:0737c04": "寶把刀，自以右手執於彼刀，從鞘拔出，即",
    "T03n0190_018:0737c05": "以左手，攬捉紺青優鉢羅色螺髻之髮，右手",
    "T03n0190_018:0737c06": "自持利刀割取，以左手擎，擲置空中。時天帝",
    "T03n0190_018:0737c07": "釋，以希有心，生大歡喜，捧太子髻不令墮",
    "T03n0190_018:0737c08": "地，以天妙衣承受接取。爾時諸天，以彼勝上",
    "T03n0190_018:0737c09": "天諸供具而供養之。",
    "T03n0190_018:0737c10": "「爾時，淨居諸天大眾，去於太子不近不遠，有",
    "T03n0190_018:0737c11": "一華鬘，名須曼那。其須曼那華，下化作一淨",
    "T03n0190_018:0737c12": "髮師，執利剃刀，去於太子不遠而立。太子",
    "T03n0190_018:0737c13": "見已，作如是言：『謂淨髮師！汝能為我淨髮以",
    "T03n0190_018:0737c14": "不？』其淨髮師報太子言：『我甚能為。』太子報",
    "T03n0190_018:0737c15": "言：『汝若能者，今可知時。』",
    "T03n0190_018:0737c16": "「爾時，彼化淨髮之師，即以利刀，剃於太子無",
    "T03n0190_018:0737c17": "見頂相紺螺髻髮。當剃頭時，帝釋天王生",
    "T03n0190_018:0737c18": "希有心，所落之髮不令一毛墜墮於地，一",
    "T03n0190_018:0737c19": "一悉以天衣承之，受已將向三十三天而供",
    "T03n0190_018:0737c20": "養之。從此已來，令諸天上因立節名，供",
    "T03n0190_018:0737c21": "養菩薩髮髻冠節，至今不斷。",
    "T03n0190_018:0737c22": "「爾時，太子自解其身一切瓔珞及以天冠，剃",
    "T03n0190_018:0737c23": "去髮鬚，剪落既訖，觀於體上猶有天衣，見已",
    "T03n0190_018:0737c24": "念言：『此衣非是出家之服，出家之人，在於山",
    "T03n0190_018:0737c25": "間，誰能與我袈裟色衣？如出家法，居在山林，",
    "T03n0190_018:0737c26": "須如法衣。』時淨居天，知太子心如是念已，應",
    "T03n0190_018:0737c27": "時化作獵師之形，身著袈裟染色之衣，手執",
    "T03n0190_018:0737c28": "弓箭，漸漸來至太子之前，相去不遠，默然而",
    "T03n0190_018:0737c29": "住。",
    "T03n0190_018:0738a01": "「是時太子，見彼獵師身著袈裟手執弓箭，見",
    "T03n0190_018:0738a02": "已即語，作如是言：『山野仁者！汝能與我此之",
    "T03n0190_018:0738a03": "袈裟色衣已不？汝若與我，我當與汝迦尸迦",
    "T03n0190_018:0738a04": "衣，此衣價直百千億金，復為種種栴檀香等",
    "T03n0190_018:0738a05": "之所熏修。汝何用是麤弊衣服袈裟色為？可",
    "T03n0190_018:0738a06": "取如是迦尸迦衣。』而說偈言：",
    "T03n0190_018:0738a07": "「『此是解脫聖人衣，　　若執弓箭不合著，",
    "T03n0190_018:0738a08": "汝發歡喜心施我，　　莫惜共我博天衣。』",
    "T03n0190_018:0738a09": "「爾時獵師報菩薩言：『善哉仁者！我今與汝，實",
    "T03n0190_018:0738a10": "不悋惜。』是時化人，即與菩薩袈裟之衣，從菩",
    "T03n0190_018:0738a11": "薩取迦尸迦衣，價數直於百千金者，復以種",
    "T03n0190_018:0738a12": "種栴檀所熏。菩薩爾時，心大歡喜受袈裟衣，",
    "T03n0190_018:0738a13": "深自慶幸，即脫身上迦尸迦衣與彼獵師。",
    "T03n0190_018:0738a14": "時淨居天所化之人，從菩薩邊取迦尸迦微",
    "T03n0190_018:0738a15": "妙衣已，即於其地以神通飛上虛空中，如一",
    "T03n0190_018:0738a16": "念頃還至梵天，為欲供養彼妙衣故，於菩薩",
    "T03n0190_018:0738a17": "前，以天神通乘空而行。菩薩見已，生大歡",
    "T03n0190_018:0738a18": "喜，希有勝上奇特之心，於此袈裟染色衣",
    "T03n0190_018:0738a19": "邊，復更倍生慇重至到歡喜之心。",
    "T03n0190_018:0738a20": "「爾時菩薩以剃頭訖，身得袈裟染色衣著，形",
    "T03n0190_018:0738a21": "容改變，既嚴整訖，口發如是大弘誓言：『我今",
    "T03n0190_018:0738a22": "始名真出家也。』是時菩薩遣車匿還，淚流滿",
    "T03n0190_018:0738a23": "面以送車匿。分別訖了，獨一無雙，體上既披",
    "T03n0190_018:0738a24": "袈裟色服，安庠徐步向跋伽婆仙人居處。是",
    "T03n0190_018:0738a25": "時車匿，曲躬頂禮菩薩兩足，圍遶菩薩三匝",
    "T03n0190_018:0738a26": "而迴。車匿既見菩薩割意，不肯還家，兼其身",
    "T03n0190_018:0738a27": "體著袈裟衣，頭無天冠鬚髮悉剪，身體復無",
    "T03n0190_018:0738a28": "諸寶瓔珞并及微妙迦尸迦衣，如是一切種",
    "T03n0190_018:0738a29": "種悉無，既遙見已，上舉兩手，大叫盡聲，號天",
    "T03n0190_018:0738b01": "而哭，投身撲地，心意悶絕，良久乃穌。穌已",
    "T03n0190_018:0738b02": "還起，諦觀立地，視菩薩行，更復舉聲，稱冤而",
    "T03n0190_018:0738b03": "哭，以其兩手，抱乾陟項，悲咽哽塞，大聲呼",
    "T03n0190_018:0738b04": "嗟。良久哭已，觀見菩薩，心意不迴，無可冀",
    "T03n0190_018:0738b05": "望，將諸瓔珞及以衣裳，并牽馬王乾陟，迴",
    "T03n0190_018:0738b06": "返欲向家歸，此是身還，實非心捨。其行",
    "T03n0190_018:0738b07": "道路，或時思惟，或舉聲哭，或復悶絕，躃倒於",
    "T03n0190_018:0738b08": "地，或處直立，不能前行。或處思慕，不樂而",
    "T03n0190_018:0738b09": "坐，車匿如是心懷愁惱，多種自現諸苦相",
    "T03n0190_018:0738b10": "已，漸漸次到迦毘羅城。其乾陟馬，數數迴",
    "T03n0190_018:0738b11": "頭觀看菩薩，作聲鳴喚，逐車匿後，淚下而",
    "T03n0190_018:0738b12": "行。其馬已前，多足氣力，歡喜縱逸，以見菩薩",
    "T03n0190_018:0738b13": "捨家出家剃鬚髮故，苦逼憂愁，恒常懊惱，身",
    "T03n0190_018:0738b14": "形羸瘦，氣力消盡。假使是馬瓔珞莊嚴，以心",
    "T03n0190_018:0738b15": "離別於菩薩故，無有威神、無有威德，迴顧數",
    "T03n0190_018:0738b16": "觀，占看菩薩，而作大聲，淚下滿面，悲鳴而",
    "T03n0190_018:0738b17": "行。在於路上，不食水草，以飢渴逼，行步羸",
    "T03n0190_018:0738b18": "弱，威力威神悉皆減損，不復能行。其眼中",
    "T03n0190_018:0738b19": "淚，恒常不乾。菩薩初騎，所發到處止半夜行，",
    "T03n0190_018:0738b20": "今以苦逼身羸弱故，迴還八日始得至家。而",
    "T03n0190_018:0738b21": "有偈言：",
    "T03n0190_018:0738b22": "「『菩薩初出半夜行，　　車匿辭別牽乾陟，",
    "T03n0190_018:0738b23": "以苦逼切失威勢，　　迴還八日乃到家。』",
    "T03n0190_018:0738b24": "23 車匿等還品1佛本行集經車匿等還品第二十三上",
    "T03n0190_018:0738b25": "「爾時，車匿將馬乾陟辭別太子，迴還歸至",
    "T03n0190_018:0738b26": "迦毘羅城。當初入時，譬如有人入於空宅，其",
    "T03n0190_018:0738b27": "迦毘羅城之內外，四面周匝，或復園林，或",
    "T03n0190_018:0738b28": "復泉池，或復渠河或復苑囿，以太子捨行出",
    "T03n0190_018:0738b29": "家故，無有威神，凋悴枯竭。其迦毘羅城內，",
    "T03n0190_018:0738c01": "所居人民大小，遙見車匿將領馬王乾陟還",
    "T03n0190_018:0738c02": "歸，不見太子，以不見故，悉隨車匿及乾陟",
    "T03n0190_018:0738c03": "後，次第而行，諮車匿言：『悉達太子，今在何",
    "T03n0190_018:0738c04": "處？』是時車匿，流淚滿面，哭泣哽咽，不能得",
    "T03n0190_018:0738c05": "言。時彼城內一切人民，悲泣啼哭，隨逐車匿",
    "T03n0190_018:0738c06": "及以乾陟，行則隨行，心生疑惑而問車匿，",
    "T03n0190_018:0738c07": "作如是言：『其王子者，今在何處？於我國內生",
    "T03n0190_018:0738c08": "大歡喜，今汝何處捨離而來？』是時車匿，隨行",
    "T03n0190_018:0738c09": "隨報彼諸人言：『我實不敢捨背聖子，而彼聖",
    "T03n0190_018:0738c10": "子，捐棄自宮，捨俗衣形，并發遣我及馬乾",
    "T03n0190_018:0738c11": "陟，令使來還，太子獨自在山出家。』是時城",
    "T03n0190_018:0738c12": "內一切人民，聞此語已，心生奇特希有之事，",
    "T03n0190_018:0738c13": "而讚助言：『未曾有法。』各各對面，共相謂言：",
    "T03n0190_018:0738c14": "『悉達太子，難行能行。』時彼城內一切人民，口",
    "T03n0190_018:0738c15": "雖如是稱說彼言，而其淚下猶如流水，復各",
    "T03n0190_018:0738c16": "呵身，作如是言：『咄我今者可共隨其相逐出",
    "T03n0190_018:0738c17": "家，至於彼處，看人師子徒步行者，我今寧應",
    "T03n0190_018:0738c18": "至彼隨行，勿令一日離別聖子而存活命。所",
    "T03n0190_018:0738c19": "以者何？此城今無彼聖子故，無有威神、無有",
    "T03n0190_018:0738c20": "勢力，此城以無於太子故寂寞，今與曠野無",
    "T03n0190_018:0738c21": "異；彼所居處，以有太子威神力故，山澤叢林，",
    "T03n0190_018:0738c22": "還成聚落。』而有偈說：",
    "T03n0190_018:0738c23": "「『城內人民聞此言，　　口稱希有如是事，",
    "T03n0190_018:0738c24": "此無悉達成曠野，　　彼有太子如國城。』",
    "T03n0190_018:0738c25": "「爾時，馬王乾陟鳴喚，城內所有一切人民，悉",
    "T03n0190_018:0738c26": "在自家，各聞其聲聞已，一切所有人民，及兩",
    "T03n0190_018:0738c27": "宮內諸婇女等，作如是心，謂言大子迴還",
    "T03n0190_018:0738c28": "入城。是時人民及以宮內所有婇女，或開窓",
    "T03n0190_018:0738c29": "牖，或撥門簾，以歡喜心，遙望太子。時彼人",
    "T03n0190_018:0739a01": "民及宮婇女，唯見馬王及以車匿離別太子",
    "T03n0190_018:0739a02": "獨自而來，見已各還閉窓門戶，退入家內，",
    "T03n0190_018:0739a03": "稱冤大哭。時，淨飯王以愛苦惱逼切身故，思",
    "T03n0190_018:0739a04": "惟欲見悉達太子，即入齋堂，潔戒淨心，修持",
    "T03n0190_018:0739a05": "苦行，憂愁悵怏，內心日夜求守一切諸天諸",
    "T03n0190_018:0739a06": "神，復作種種方便因緣，欲求見子以慰心故。",
    "T03n0190_018:0739a07": "爾時車匿，苦惱憂悲，淚下如雨，手執乾陟，",
    "T03n0190_018:0739a08": "并及太子緣身瓔珞無價寶冠，擎持將入淨",
    "T03n0190_018:0739a09": "飯王宮，譬如王子於戰鬪場被怨敵殺，其從",
    "T03n0190_018:0739a10": "左右將馬瓔珞入於王宮，如是如是。其奴車匿，",
    "T03n0190_018:0739a11": "離別太子，將馬服玩，雨淚而入大王宮中，亦",
    "T03n0190_018:0739a12": "復如是。車匿入時，其馬乾陟，在淨飯王宮",
    "T03n0190_018:0739a13": "門之外，欲入門內觀瞻太子，左右行動坐臥",
    "T03n0190_018:0739a14": "之處，不見太子，淚下如流，爮地大鳴，譬如",
    "T03n0190_018:0739a15": "有人於大眾中說苦惱事。時，淨飯王宮內所",
    "T03n0190_018:0739a16": "有種種諸鳥，孔雀鸚鵡、鸜鵒命命、俱翅羅等",
    "T03n0190_018:0739a17": "種種諸鳥，聞乾陟聲，亦謂言是太子歸家，",
    "T03n0190_018:0739a18": "彼等歡喜，各自出聲和雅而鳴。如是乾陟，",
    "T03n0190_018:0739a19": "作於聲已，所有大王厩內餘馬，聞乾陟聲，",
    "T03n0190_018:0739a20": "亦謂太子歸來向家，一切歡喜，皆悉鳴喚。其",
    "T03n0190_018:0739a21": "淨飯王，宮內婇女眾多百千，摩訶波闍波提",
    "T03n0190_018:0739a22": "等，復有太子宮內婇女六萬餘人，及其大妃",
    "T03n0190_018:0739a23": "耶輸陀羅等，念太子故，大生憂惱，塵淚滿",
    "T03n0190_018:0739a24": "面，各任本容，不復洗梳，身體衣裳，皆悉垢",
    "T03n0190_018:0739a25": "膩，捨諸一切妙好瓔珞，憂愁悵怏，心意不安，",
    "T03n0190_018:0739a26": "或哭或啼，或思惟坐。聞乾陟鳴，各相謂言：",
    "T03n0190_018:0739a27": "『如是乾陟，作是鳴聲，決定是我太子歸家，",
    "T03n0190_018:0739a28": "無有疑也。』彼等既聞乾陟聲已，心大歡喜，",
    "T03n0190_018:0739a29": "渴仰欲見於太子故。摩訶波闍波提、耶輸陀",
    "T03n0190_018:0739b01": "羅等多千婇女，各於自房，或在樓上，或在殿",
    "T03n0190_018:0739b02": "中，或在室內，欲見太子，渴仰忽起，急走集",
    "T03n0190_018:0739b03": "聚，向於車匿及乾陟邊。彼諸婇女，唯見車",
    "T03n0190_018:0739b04": "匿及馬乾陟離別太子而來向宮，彼既見已，",
    "T03n0190_018:0739b05": "各舉兩手，叫喚大哭，流淚滿面，口唱太子種",
    "T03n0190_018:0739b06": "種諸德。而有偈說：",
    "T03n0190_018:0739b07": "「『彼等婇女心苦切，　　渴仰欲見太子還，",
    "T03n0190_018:0739b08": "忽覩車匿馬空迴，　　淚下滿面叫喚哭。",
    "T03n0190_018:0739b09": "解絕瓔珞妙衣服，　　散被頭髮身瘦羸，",
    "T03n0190_018:0739b10": "各舉兩手無承望，　　啼號不眠徹天曉。』",
    "T03n0190_018:0739b11": "佛本行集經卷第十八"
}