{
    "X04n0223_004:0032c01": "大方廣佛新華嚴經合論卷第四",
    "X04n0223_004:0032c02": "唐于闐國三藏沙門實叉難陀譯經",
    "X04n0223_004:0032c03": "唐太原方山長者李通玄造論",
    "X04n0223_004:0032c04": "唐福州開元寺沙門志寧釐經合論",
    "X04n0223_004:0032c05": "【論】第四所示因圓果滿別者顯佛果有三種不同",
    "X04n0223_004:0032c06": "一亡言絕行獨明法身無作果二從行積修行滿",
    "X04n0223_004:0032c07": "功成多劫始成果三創發心時十住初位體用隨",
    "X04n0223_004:0032c08": "緣所成果初亡言絕行所明法身無作果者即涅",
    "X04n0223_004:0032c09": "槃無行等經是隱身不現萬事休息又云羅剎為",
    "X04n0223_004:0032c10": "雪山童子說諸行無常是生滅法生滅滅已寂滅",
    "X04n0223_004:0032c11": "為樂是無作果不具行故二從行積修行滿多劫",
    "X04n0223_004:0032c12": "方明果者即權教之中說從行修成三僧祇劫行",
    "X04n0223_004:0032c13": "滿所成佛果是也此以不了無明十二有支本是",
    "X04n0223_004:0032c14": "法身智慧厭而以空觀折伏現行煩惱忻別淨門",
    "X04n0223_004:0032c15": "三從凡十住初心創證隨緣運用所成果者即華",
    "X04n0223_004:0032c16": "嚴經是也十信終心即以方便三昧達無明十二",
    "X04n0223_004:0032c17": "有支成理智大悲即具文殊普賢體用法界法門",
    "X04n0223_004:0032c18": "又如化佛所施因果教行定經三僧祇中所有佛",
    "X04n0223_004:0032c19": "功德總是修生百劫修相好業然燈得光明不殺",
    "X04n0223_004:0032c20": "得長壽布施得資財忍辱得端正一一因果屬對",
    "X04n0223_004:0032c21": "相似具足仍對治種種法門始得見性成佛如華",
    "X04n0223_004:0032c22": "嚴經即不然一念頓證法界法門身心性相本唯",
    "X04n0223_004:0032c23": "法體施為運用動寂任無作智即是佛也為一切",
    "X04n0223_004:0032c24": "佛法應如是無長無短始終畢竟法皆如是於一",
    "X04n0223_004:0033a01": "真法界任法施為悉皆具足恒沙德用即因即果",
    "X04n0223_004:0033a02": "以此普門法界理智諸障自無無別對治別修別",
    "X04n0223_004:0033a03": "斷不見變化變與不變無異性相故普觀一切無",
    "X04n0223_004:0033a04": "非法門無非解脫但為自心強生繫著為多事故",
    "X04n0223_004:0033a05": "沈潛苦流故勞聖說種種差別於所說處復生繫",
    "X04n0223_004:0033a06": "著以此義故聖說不同或漸或圓應諸根器如此",
    "X04n0223_004:0033a07": "經教頓示圓乘上上乘人所應堪受設不堪受者",
    "X04n0223_004:0033a08": "當須樂修究竟歸流畢居此海是故餘教先因後",
    "X04n0223_004:0033a09": "果不同此教因果同時為法性智海中因果不可",
    "X04n0223_004:0033a10": "得故為不可得中因果同時無有障礙也可得因",
    "X04n0223_004:0033a11": "果即有前後有所得者皆是無常非究竟說也若",
    "X04n0223_004:0033a12": "先因後果者因亦不成故果亦壞也緣生之法不",
    "X04n0223_004:0033a13": "相續故即斷滅故自他不成故如數一錢不數後",
    "X04n0223_004:0033a14": "錢無後二者一亦不成為剎那不相續剎那不成",
    "X04n0223_004:0033a15": "果亦壞多劫不相續多劫因果壞要待數後錢時",
    "X04n0223_004:0033a16": "前一始成因果亦爾要待一時中無間者因果始",
    "X04n0223_004:0033a17": "成若爾者如數兩錢同數無前無後誰為一二如",
    "X04n0223_004:0033a18": "豎二指誰為因果如二指等隨心數處為因後數",
    "X04n0223_004:0033a19": "為果若如是有前有後即有中間者還有剎那間",
    "X04n0223_004:0033a20": "斷有間斷者不成因果若同時者如豎二指無前",
    "X04n0223_004:0033a21": "無後誰為因果亦皆不成如此華嚴經因果同時",
    "X04n0223_004:0033a22": "者俱無如是前後因果及同時情量繫著妄想有",
    "X04n0223_004:0033a23": "無俱不俱常無常等繫著因果但了法體非所施",
    "X04n0223_004:0033a24": "設非因果繫名為因果非情所立同時前後之妄",
    "X04n0223_004:0033b01": "想也如是者何異楞伽漸教之說此則不然前說",
    "X04n0223_004:0033b02": "教主別問答主別等即明文殊普賢佛等三德體",
    "X04n0223_004:0033b03": "用主伴無礙故楞伽經中化佛及大慧菩薩問答",
    "X04n0223_004:0033b04": "破相但教顯理無繫著故不論緣起如緣起法界",
    "X04n0223_004:0033b05": "者法界不成不破但知了法如是故是故楞伽經",
    "X04n0223_004:0033b06": "云先示相似物後當與真實又云得相者是識不",
    "X04n0223_004:0033b07": "得相者是智即是明成壞也如此經中意者即真",
    "X04n0223_004:0033b08": "無有假法諸法總真純真更無假無相似存真存",
    "X04n0223_004:0033b09": "假經云眾生界即佛界也如此經中文殊以理會",
    "X04n0223_004:0033b10": "行普賢以行會理二人體用相徹以成一真法界",
    "X04n0223_004:0033b11": "前後相收四十品經互相該括前後相徹文義相",
    "X04n0223_004:0033b12": "收一法門中具多法也是故經云於多法中為一",
    "X04n0223_004:0033b13": "法於一法中為多法於漸教中設有少分義同多",
    "X04n0223_004:0033b14": "分不相似故如覺首等十首菩薩各說一法以成",
    "X04n0223_004:0033b15": "十信於十信中共成一信為十箇信位互體相成",
    "X04n0223_004:0033b16": "不獨施設以十信成一信以一信成十信有解者",
    "X04n0223_004:0033b17": "不可偏取一門十慧菩薩十林菩薩十幢菩薩十",
    "X04n0223_004:0033b18": "藏菩薩又說十定十通十忍如是一一位次法門",
    "X04n0223_004:0033b19": "皆悉如是互相成就如帝釋網互相徹入一中無",
    "X04n0223_004:0033b20": "量無量中一諸佛菩薩體用相成因果相入同時",
    "X04n0223_004:0033b21": "無二如經中說法慧菩薩入定即十方世界同名",
    "X04n0223_004:0033b22": "法慧佛來功德林菩薩入定十方世界同名功德",
    "X04n0223_004:0033b23": "林佛來金剛幢菩薩入定即十方世界同名金剛",
    "X04n0223_004:0033b24": "幢佛來金剛藏菩薩入定即十方世界同名金剛",
    "X04n0223_004:0033c01": "藏佛來摩頂如是位位之內地地之中佛與菩薩",
    "X04n0223_004:0033c02": "因果相成體用相徹所來諸佛即明是果入定菩",
    "X04n0223_004:0033c03": "薩即明是因明因果無二故於佛法身智體上安",
    "X04n0223_004:0033c04": "立十住十行十迴向十地十一地等行相引凡接",
    "X04n0223_004:0033c05": "俗化生之門諸位即佛佛即諸位若上上根人於",
    "X04n0223_004:0033c06": "此教中起信行者還依此法創首十住初心正證",
    "X04n0223_004:0033c07": "如來佛果智法方行一切菩薩萬行為初證之首",
    "X04n0223_004:0033c08": "為知法體智性故設同凡事經過多劫行而於自",
    "X04n0223_004:0033c09": "見本不移時於初發心時與三世佛同成正覺無",
    "X04n0223_004:0033c10": "前無後際故法如是故應如是知不同權教經三",
    "X04n0223_004:0033c11": "僧祇方成佛果是故今言與諸三乘得果別故又",
    "X04n0223_004:0033c12": "於此經乘如來一切智乘得佛果故無二乘人得",
    "X04n0223_004:0033c13": "四沙門果亦無權教菩薩諸地行相因前果後也",
    "X04n0223_004:0033c14": "第五明地位所行行相別者凡發大乘心者依其",
    "X04n0223_004:0033c15": "根品有六種所乘三種五位十地差別行相不同",
    "X04n0223_004:0033c16": "其名數如何一念佛願生淨土門二作淨土觀行",
    "X04n0223_004:0033c17": "所生淨土門三修空無我所乘門四和會有無觀",
    "X04n0223_004:0033c18": "智門五漸見佛性進修門六頓證佛性圓融門修",
    "X04n0223_004:0033c19": "大乘者不離此六種所乘行相何者三種五位十",
    "X04n0223_004:0033c20": "地一修假詮假智假真如等安立五位十地二修",
    "X04n0223_004:0033c21": "分真分證一分真如安立五位十地三頓修頓證",
    "X04n0223_004:0033c22": "頓真頓說佛境界圓滿真如安立十地五位行相",
    "X04n0223_004:0033c23": "(此佛乘中無假法言說名相總真)如是三種十地五位行相向菩",
    "X04n0223_004:0033c24": "提者行菩薩行者滿佛果者莫不總在其中今以",
    "X04n0223_004:0034a01": "總舉各以己所乘宗辯其權實使令離障進修有",
    "X04n0223_004:0034a02": "功不相誹毀顯了差別令無疑悔令進修者分明",
    "X04n0223_004:0034a03": "了知權實故令成佛者不迃滯其功故一念佛力",
    "X04n0223_004:0034a04": "修戒發願力生於淨土是化佛淨土非真淨土為",
    "X04n0223_004:0034a05": "非見性及不了無明是一切如來根本智故是有",
    "X04n0223_004:0034a06": "為故如阿彌陀經是也二作淨土觀行所生淨土",
    "X04n0223_004:0034a07": "是化淨土從心想生故是有為故不見佛性本智",
    "X04n0223_004:0034a08": "慧故即無量壽觀經是也三修空無我觀所乘門",
    "X04n0223_004:0034a09": "者為初說般若破凡夫實有二乘生空我執故多",
    "X04n0223_004:0034a10": "修空法空有俱空為空增勝故雖行六波羅蜜修",
    "X04n0223_004:0034a11": "種種菩提分法得六神通行菩薩行福勝人天不",
    "X04n0223_004:0034a12": "生佛家不見佛性為析法明空不了無明是如來",
    "X04n0223_004:0034a13": "智慧故華嚴經亦同此訶責如前已述如法華經",
    "X04n0223_004:0034a14": "云假使有人讀誦八萬四千法藏為人解說行六",
    "X04n0223_004:0034a15": "波羅蜜得六神通亦未為難暫讀此經是則為難",
    "X04n0223_004:0034a16": "法華經成就佛乘故非菩薩乘故是故如來於涅",
    "X04n0223_004:0034a17": "槃經中說一切眾生皆有佛性常樂我淨有諸菩",
    "X04n0223_004:0034a18": "薩自悔過言我於無量劫流轉生死只為無我之",
    "X04n0223_004:0034a19": "所惑亂有如此過故迴心方可得見性達我是智",
    "X04n0223_004:0034a20": "諸般若中有文殊師利菩薩為問答者皆論一分",
    "X04n0223_004:0034a21": "法身佛性道理如文殊般若是也若與聲聞為問",
    "X04n0223_004:0034a22": "答者多為破二乘生空我執說法空故與普賢問",
    "X04n0223_004:0034a23": "答者多約行門凡說法依根但見問答主伴可知",
    "X04n0223_004:0034a24": "表裏准之可見四和會有無觀智門者即解深密",
    "X04n0223_004:0034b01": "經第三時教說九識為淨識與業種為依并說三",
    "X04n0223_004:0034b02": "性三無性所謂徧計所執性依他起性圓成實性",
    "X04n0223_004:0034b03": "互相成壞離諸執障不成不壞性自涅槃如深密",
    "X04n0223_004:0034b04": "經頌曰一切諸法皆無性無生無滅本來寂諸法",
    "X04n0223_004:0034b05": "自性恒涅槃誰有智者無密意此經為破般若修",
    "X04n0223_004:0034b06": "空增勝者壞緣生法故空見現前違道理故但於",
    "X04n0223_004:0034b07": "此經成就緣生諸法自體涅槃不須誹撥言空言",
    "X04n0223_004:0034b08": "有互相破斥不令計有不令計無又此經雖安立",
    "X04n0223_004:0034b09": "十地名同華嚴於中義意軌則各別又無地前三",
    "X04n0223_004:0034b10": "賢十信等位但立十地斷惑行相及說佛地為十",
    "X04n0223_004:0034b11": "一地於其十地位之內復說有十一種麤重二十",
    "X04n0223_004:0034b12": "二種愚癡所以此經不安立地前三賢十信具足",
    "X04n0223_004:0034b13": "行門為此經地前非見道故又為第三時教中間",
    "X04n0223_004:0034b14": "但和會有無未是文殊普賢理事相攝行滿故是",
    "X04n0223_004:0034b15": "故華嚴經中說十信十住十行十迴向十地法門",
    "X04n0223_004:0034b16": "時十方諸佛同來印可故一切諸佛國土總說此",
    "X04n0223_004:0034b17": "門故十三種相加表真實故三乘經中但說十地",
    "X04n0223_004:0034b18": "攝諸眾生不盡故此即是三種十地中假詮假智",
    "X04n0223_004:0034b19": "假真如十地行故何以然者為此十一地是佛位",
    "X04n0223_004:0034b20": "佛位之內猶有障故明十一地已前未有真理本",
    "X04n0223_004:0034b21": "智故若全真理智云何十一地有十一麤重既有",
    "X04n0223_004:0034b22": "麤重即非地地中有佛智為因果故此經且漸和",
    "X04n0223_004:0034b23": "會有無令無滯住未似普賢文殊理事智盡大用",
    "X04n0223_004:0034b24": "而說故如仁王經說五位十地行門安立從凡漸",
    "X04n0223_004:0034c01": "習積行多生修假真如又有教說地前伏惑地上",
    "X04n0223_004:0034c02": "見道或說留惑不斷要經三僧祇劫方可成佛如",
    "X04n0223_004:0034c03": "是等教竝對權根假施設有未為實說但化佛所",
    "X04n0223_004:0034c04": "說皆是引中下根人未盡實說餘准可知又二乘",
    "X04n0223_004:0034c05": "人迴心向權教中所忻佛果及權教菩薩所忻佛",
    "X04n0223_004:0034c06": "果僧祇滿後但只樂求三千大千世界佛之報果",
    "X04n0223_004:0034c07": "不忻十佛境界毗盧遮那無盡十方境界之報果",
    "X04n0223_004:0034c08": "也不如華嚴經中十信菩薩所忻佛果勝解心上",
    "X04n0223_004:0034c09": "具足凡夫即樂忻修十身毗盧遮那之境界深心",
    "X04n0223_004:0034c10": "廣大盡無極重玄之妙境界也不同權教佛之境",
    "X04n0223_004:0034c11": "界皆立分劑限量此乃為根狹未廣故且權安立",
    "X04n0223_004:0034c12": "如解深密經中十地斷惑分劑第一初地中對治",
    "X04n0223_004:0034c13": "惡趣煩惱業生雜染障第二地中對治微細悞犯",
    "X04n0223_004:0034c14": "現行障第三地中對治欲貪障第四地中對治定",
    "X04n0223_004:0034c15": "愛及法愛障第五地中對治生死涅槃一向背趣",
    "X04n0223_004:0034c16": "障第六地中對治麤相現行障第七地中對治細",
    "X04n0223_004:0034c17": "相現行障第八地中對治於無相無作功用及於",
    "X04n0223_004:0034c18": "有相不得自在障第九地中對治於一切種善巧",
    "X04n0223_004:0034c19": "言辭不得自在障第十地中對治不得圓滿法身",
    "X04n0223_004:0034c20": "證得障善男子此奢摩他毗鉢舍那於如來地對",
    "X04n0223_004:0034c21": "治極微細最極微細煩惱障及所知障如華嚴經",
    "X04n0223_004:0034c22": "但於地前三賢初發心住中即能頓證佛果法門",
    "X04n0223_004:0034c23": "普印諸位十住十行十迴向十地等覺諸位如印",
    "X04n0223_004:0034c24": "印時文相具足無前後際即以初發心時頓印三",
    "X04n0223_004:0035a01": "界無明便為佛智之海以如來法身智身大悲之",
    "X04n0223_004:0035a02": "印一下頓印世間以為法界大用無前後故法如",
    "X04n0223_004:0035a03": "是故不同權教法外施設且引三根來歸一實故",
    "X04n0223_004:0035a04": "五漸見佛性進修門者如涅槃經云十住菩薩少",
    "X04n0223_004:0035a05": "分見性乃至十地未能了了起信論云十住菩薩",
    "X04n0223_004:0035a06": "少分得見法身化八相成道故如彼論釋言是願",
    "X04n0223_004:0035a07": "力所為既是願力非為實報總為漸見佛性皆是",
    "X04n0223_004:0035a08": "權教分分中漸引之宗非為圓故如是之類從初",
    "X04n0223_004:0035a09": "發心住已後所證佛果不定僧祇何以故如涅槃",
    "X04n0223_004:0035a10": "經云記屠兒廣額於賢劫中成佛闡提創發心尚",
    "X04n0223_004:0035a11": "有越劫之功何況具足信根復能少分見性者何",
    "X04n0223_004:0035a12": "有僧祇之隔哉世有諸德解屠兒廣額是化作爾",
    "X04n0223_004:0035a13": "者此乃曲逐人情未詳佛意者也漸漸引權向實",
    "X04n0223_004:0035a14": "豈令見劫存情令違本耶漸漸引至龍女善財一",
    "X04n0223_004:0035a15": "念之中得成佛者始成實說三乘小見但念長時",
    "X04n0223_004:0035a16": "時體本無空嗟忻仰無繩自縛何有休期前略說",
    "X04n0223_004:0035a17": "三種十地又以經義校量有六種十地者如三乘",
    "X04n0223_004:0035a18": "權教中有三種十地實教中有三種十地如仁王",
    "X04n0223_004:0035a19": "經解深密大品經此三部經中所說十地多立假",
    "X04n0223_004:0035a20": "真如門以成十地行相如此是權教中三種十地",
    "X04n0223_004:0035a21": "第四如涅槃經中十住菩薩少分見性十地菩薩",
    "X04n0223_004:0035a22": "見性未能了了即明以佛性為所乘門分修分證",
    "X04n0223_004:0035a23": "十地第五又涅槃經如牛食雪山肥膩草純得醍",
    "X04n0223_004:0035a24": "醐等即明證佛位故即為五種十地此教通華嚴",
    "X04n0223_004:0035b01": "經初發心上同佛正覺故第六一乘十地如華嚴",
    "X04n0223_004:0035b02": "經所說法界門重玄無盡法以成十地是為六種",
    "X04n0223_004:0035b03": "十地涅槃法華龍女剎那成佛皆是引權向實教",
    "X04n0223_004:0035b04": "故且三乘十地菩薩所忻佛果境界但忻三千大",
    "X04n0223_004:0035b05": "千世界為報佛之果故此即實教中第三化身非",
    "X04n0223_004:0035b06": "為實報身故三種化身者一者佛化身作種種眾",
    "X04n0223_004:0035b07": "生身二化身者化作一四天下及二十八天所化",
    "X04n0223_004:0035b08": "之佛三化身者化作三千大千世界佛也實報身",
    "X04n0223_004:0035b09": "者十身毗盧遮那互體相徹重玄境界量齊法界",
    "X04n0223_004:0035b10": "及徹纖塵塵塵之內皆齊法界具如華嚴經說三",
    "X04n0223_004:0035b11": "乘之教既權所說法門及佛報境界總未實說是",
    "X04n0223_004:0035b12": "故大品經中名共教三乘共行十地第二解深密",
    "X04n0223_004:0035b13": "經所說十地直為解深密廣意菩薩廣慧菩薩清",
    "X04n0223_004:0035b14": "淨慧菩薩等共為問答主伴說十地門不共聲聞",
    "X04n0223_004:0035b15": "為問答主伴為深密經迴彼般若樂空增勝者故",
    "X04n0223_004:0035b16": "此大品深密等經但說十地之名無地前十信三",
    "X04n0223_004:0035b17": "賢四資糧位第三如仁王經中具足五位行相法",
    "X04n0223_004:0035b18": "門如是權教中所說三賢十聖多分總是說假真",
    "X04n0223_004:0035b19": "如次第漸細方明佛性方可說乘如來乘直至道",
    "X04n0223_004:0035b20": "場將知權教非真所說地位次第未實第四如來",
    "X04n0223_004:0035b21": "乘中如涅槃經中說十住少分見性十地菩薩未",
    "X04n0223_004:0035b22": "全了了者如起信論中十住菩薩少分見性以誓",
    "X04n0223_004:0035b23": "願力能八相成佛者是其流也雖未圓滿為見少",
    "X04n0223_004:0035b24": "分性力故勢力如是猶如儲君為有因緣父王令",
    "X04n0223_004:0035c01": "其統紹君政為是王真子故力堪如是故為少見",
    "X04n0223_004:0035c02": "性故為如來真子生佛家故不同餘教假真如假",
    "X04n0223_004:0035c03": "智等待於初地方云生佛家故明見性力真勝餘",
    "X04n0223_004:0035c04": "宗故少分如是何況全得第五明圓教十地者一",
    "X04n0223_004:0035c05": "念體道智全佛故以會無明體全智故經云一成",
    "X04n0223_004:0035c06": "一切成一壞一切壞後當廣明是名五種十地此",
    "X04n0223_004:0035c07": "四種十地位次第行相以化下中根接生門中大",
    "X04n0223_004:0035c08": "同小異至於本法教門而權教之中三種假立真",
    "X04n0223_004:0035c09": "如為觀智與從法身佛性體上安立漸頓二門全",
    "X04n0223_004:0035c10": "別如權教中雖復還從初地之中對治惡趣煩惱",
    "X04n0223_004:0035c11": "業生雜染障乃至第七地中對治細相現行猶成",
    "X04n0223_004:0035c12": "障障無相智未全自在至於八地無相無作功用",
    "X04n0223_004:0035c13": "及於有相功用亦未自在如是地地中不自在皆",
    "X04n0223_004:0035c14": "有障故如前依解深密經中地位斷惑次第法門",
    "X04n0223_004:0035c15": "說如三乘中十地畢定如是階降斷惑經三僧祇",
    "X04n0223_004:0035c16": "百劫修相好業如涅槃經等佛性門中安立諸地",
    "X04n0223_004:0035c17": "次第如前已明如本業瓔珞經云十住菩薩銅寶",
    "X04n0223_004:0035c18": "瓔珞銅輪王百福子為眷屬生一佛土受佛學行",
    "X04n0223_004:0035c19": "教二天下十行菩薩銀寶瓔珞銀輪王五百福子",
    "X04n0223_004:0035c20": "為眷屬生三佛國中受教行化三天下十迴向菩",
    "X04n0223_004:0035c21": "薩金剛寶瓔珞金輪王千福子為眷屬入十方佛",
    "X04n0223_004:0035c22": "國中化一切眾生處四天下初地已上百寶瓔珞",
    "X04n0223_004:0035c23": "二地千寶三地萬寶四地菩薩不可稱數寶為瓔",
    "X04n0223_004:0035c24": "珞乃至十地寶瓔珞漸漸增廣及十地十一地通",
    "X04n0223_004:0036a01": "佛法王及三賢菩薩總有十五種輪王位廣如瓔",
    "X04n0223_004:0036a02": "珞經說又言三賢菩薩伏三界煩惱麤業道麤相",
    "X04n0223_004:0036a03": "續果亦不起麤見道喜忍伏三業道離忍伏地獄",
    "X04n0223_004:0036a04": "餓鬼畜生人中業道明忍伏六天業道炎忍伏諸",
    "X04n0223_004:0036a05": "見業道勝忍伏疑見業道現忍伏因業道無生忍",
    "X04n0223_004:0036a06": "伏果業道不動忍伏色因業道光忍伏心因業道",
    "X04n0223_004:0036a07": "寂滅忍伏心色二習業道無垢忍伏習果業道習",
    "X04n0223_004:0036a08": "前已除而果不敗亡是故佛子三賢名為伏斷喜",
    "X04n0223_004:0036a09": "忍已上亦伏亦斷一切煩惱覺忍現時法界中一",
    "X04n0223_004:0036a10": "切無明頓斷無餘如是已上說十一種忍三堅菩",
    "X04n0223_004:0036a11": "薩用除三界麤煩惱故亦伏斷故解云三堅者即",
    "X04n0223_004:0036a12": "三賢菩薩也十住十行十迴向地前三位也又瓔",
    "X04n0223_004:0036a13": "珞經云佛子初地一念無相法身智成就百萬阿",
    "X04n0223_004:0036a14": "僧祇功德雙照二諦心心寂滅法流水中不可以",
    "X04n0223_004:0036a15": "凡夫心識量二種法身解云二身者一法性身二",
    "X04n0223_004:0036a16": "報化身法流水者言初地菩薩即法性智流中任",
    "X04n0223_004:0036a17": "運至佛位故無所修造何況二地三地故又經云",
    "X04n0223_004:0036a18": "地前三賢菩薩入聖人位但法性流中心心寂滅",
    "X04n0223_004:0036a19": "自然流入妙覺大海佛子乃至三賢十地之名亦",
    "X04n0223_004:0036a20": "無名無相但以應化故古佛道法有十地之名此",
    "X04n0223_004:0036a21": "經即是說華嚴經已後教化三乘人於別時中重",
    "X04n0223_004:0036a22": "於初始成佛菩提樹下重略敘華嚴法門此瓔珞",
    "X04n0223_004:0036a23": "經中皆言我曾於普光堂說淨土法門及至忉利",
    "X04n0223_004:0036a24": "天說十住今更略說廣如彼經說准此經次第說",
    "X04n0223_004:0036b01": "十地已後於第三禪中說十一地法門經在西方",
    "X04n0223_004:0036b02": "不來經云佛子吾先於第三禪中集八禪眾說一",
    "X04n0223_004:0036b03": "生補處菩薩入佛華三昧說百萬億偈今已略說",
    "X04n0223_004:0036b04": "一偈之義開眾生心汝等受持又依瓔珞經安十",
    "X04n0223_004:0036b05": "地斷惑法相門經云佛子前三賢伏三界無明而",
    "X04n0223_004:0036b06": "用除麤業何以故當受生時善為緣子解云三賢",
    "X04n0223_004:0036b07": "菩薩初受法性智慧生佛家時悲心增勝為觀一",
    "X04n0223_004:0036b08": "切三界眾生總為子故誓願無捨為慈悲故潤生",
    "X04n0223_004:0036b09": "三界業故三界受生又經云為潤業故受未來果",
    "X04n0223_004:0036b10": "故名息用解云於三界無造新業故為息用又經",
    "X04n0223_004:0036b11": "云而不斷愛用解云然三界業亡慈業受生不亡",
    "X04n0223_004:0036b12": "經云有十一人亦伏法界中三界業果故解云十",
    "X04n0223_004:0036b13": "一人者十地并等覺位為十一人又經云初地乃",
    "X04n0223_004:0036b14": "至七地三界業果俱伏盡無餘八地乃盡故解云",
    "X04n0223_004:0036b15": "七地已前伏盡八地稱法盡故從此已上示現作",
    "X04n0223_004:0036b16": "佛王宮受生出家得道轉法輪滅度示現一切化",
    "X04n0223_004:0036b17": "佛界故無子愛三界之報唯有無明習在解云此",
    "X04n0223_004:0036b18": "八地現前住無功用智雖度眾生無眾生想七地",
    "X04n0223_004:0036b19": "已前悲勝八地已後無相智現前智勝雖無受生",
    "X04n0223_004:0036b20": "任運度人非無愛法習故佛地始盡以本願力故",
    "X04n0223_004:0036b21": "變化生是以我昔天中說生不生義業生變生佛",
    "X04n0223_004:0036b22": "子聖位中二種業一慧業無相無生智心心緣法",
    "X04n0223_004:0036b23": "性而生無照是名慧業二功德業實智出有諦中",
    "X04n0223_004:0036b24": "有為無漏集百萬阿僧祇功德故名為功德業從",
    "X04n0223_004:0036c01": "初聖已上而現受生以變易故不造新以願力故",
    "X04n0223_004:0036c02": "住壽百劫千劫變化生以上竝依本業瓔珞經說",
    "X04n0223_004:0036c03": "此即是圓教中亦頓亦漸二門亦頓者此經云三",
    "X04n0223_004:0036c04": "賢菩薩即入聖人位入法性流中任運至佛海更",
    "X04n0223_004:0036c05": "無造作漸者斷惑階降一一進修此瓔珞經三賢",
    "X04n0223_004:0036c06": "十住即入法性之流不同權教初地見道道前伏",
    "X04n0223_004:0036c07": "惑若望華嚴經十地品初地令凡夫修行不云要",
    "X04n0223_004:0036c08": "聖人方學彼經自有明文又明進退者如瓔珞經",
    "X04n0223_004:0036c09": "云佛子若退若進者十住已前一切凡夫法中發",
    "X04n0223_004:0036c10": "菩提心有恒河沙眾生學行佛法信相心中行者",
    "X04n0223_004:0036c11": "是退分善根諸善男子一劫二劫乃至修行十信",
    "X04n0223_004:0036c12": "入十住是人爾時從初至第六住中若修第六般",
    "X04n0223_004:0036c13": "若波羅蜜正觀現前復值諸佛菩薩善知識所護",
    "X04n0223_004:0036c14": "念故出到第七住常住不退自在七住已前名為",
    "X04n0223_004:0036c15": "退分佛子若不退者入第六般若修行於空無我",
    "X04n0223_004:0036c16": "無人無主者畢竟不生畢竟入定佛位佛子若不",
    "X04n0223_004:0036c17": "值善知識者若一劫若二劫乃至十劫退菩提心",
    "X04n0223_004:0036c18": "如我初會眾中有八萬人退如淨目天子法才王",
    "X04n0223_004:0036c19": "子舍利弗等欲入第七住其中值惡因緣故退入",
    "X04n0223_004:0036c20": "凡夫不善惡中不名習種性人退入外道若一劫",
    "X04n0223_004:0036c21": "若十劫乃至千劫作大邪見及五逆無惡不造也",
    "X04n0223_004:0036c22": "問如涅槃經聞常住二字尚七劫不墮地獄如華",
    "X04n0223_004:0036c23": "嚴經云設聞如來名及所說法不生信解亦能成",
    "X04n0223_004:0036c24": "種必得解脫至成佛故何故今言第六住心及從",
    "X04n0223_004:0037a01": "凡夫信位猶言有退此意若為和會解云十信之",
    "X04n0223_004:0037a02": "中勝解未成未得謂得便生憍慢不近善友不敬",
    "X04n0223_004:0037a03": "賢良為慢怠故久處人天惡業便起能成就大地",
    "X04n0223_004:0037a04": "獄業若一信不慢常求勝友即無此失若權教中",
    "X04n0223_004:0037a05": "第六住心可有退位實教中為稽滯者責令進修",
    "X04n0223_004:0037a06": "如舍利弗是示現聲聞非實聲聞所作方便皆度",
    "X04n0223_004:0037a07": "眾生使令進策如權教中第六住心可說實退何",
    "X04n0223_004:0037a08": "以故為權教中地前三賢總未見道所修作業皆",
    "X04n0223_004:0037a09": "是有為所有無明皆是折伏功不強者便生退還",
    "X04n0223_004:0037a10": "若折伏有力亦不退失如蛇有毒為呪力故毒不",
    "X04n0223_004:0037a11": "能起但於佛法中種於信心謙下無慢敬順賢良",
    "X04n0223_004:0037a12": "於諸惡人心常慈忍於諸勝己者諮受未聞所聞",
    "X04n0223_004:0037a13": "勝法奉行無忘所有虗妄依教蠲除於三菩提道",
    "X04n0223_004:0037a14": "常勤不息夫為人生之法法合如然但不長惡而",
    "X04n0223_004:0037a15": "生何須慮退已上五種十地權教中三種十地如",
    "X04n0223_004:0037a16": "大品般若但有十地名第八名大人地第九名乾",
    "X04n0223_004:0037a17": "慧地地名少殊解深密經中十地名雖與華嚴經",
    "X04n0223_004:0037a18": "中十地名雖同從初地至十一地有十一種麤重",
    "X04n0223_004:0037a19": "二十二種愚癡此二部經中但有十地總無地前",
    "X04n0223_004:0037a20": "四種資糧仁王經中雖說地前十信十住十行十",
    "X04n0223_004:0037a21": "迴向四資糧十信即說為外凡十住為內凡即不",
    "X04n0223_004:0037a22": "同實教中十住初心便登聖性體齊諸佛十信之",
    "X04n0223_004:0037a23": "中若不信自身與佛身因果無二者不成信解是",
    "X04n0223_004:0037a24": "故如來出現品云菩薩摩訶薩應知自心之內一",
    "X04n0223_004:0037b01": "念念中有十方諸佛成等正覺轉正法輪何以故",
    "X04n0223_004:0037b02": "佛心與自心無二故如是信心方名信故何況十",
    "X04n0223_004:0037b03": "住之位不證此心若不證此心云何為住以是義",
    "X04n0223_004:0037b04": "故住於佛住名之為住是故初發心住便成正覺",
    "X04n0223_004:0037b05": "又權教中說十地時竝無他方佛與說法者同名",
    "X04n0223_004:0037b06": "故又無同名佛來證成表同因果故以是義故地",
    "X04n0223_004:0037b07": "及教門竝是接小根眾生權施設故諸有智者勿",
    "X04n0223_004:0037b08": "滯其中應忻昇進是故說華嚴經中五位十地法",
    "X04n0223_004:0037b09": "門時十住中法慧菩薩入定欲說十住法門時過",
    "X04n0223_004:0037b10": "十方千佛世界外有千佛世界微塵數同名法慧",
    "X04n0223_004:0037b11": "佛來手摩法慧菩薩頂及語業讚歎及與法慧智",
    "X04n0223_004:0037b12": "力十三種加持說十行位時功德林菩薩入定十",
    "X04n0223_004:0037b13": "方過萬佛世界外有萬佛世界微塵數佛來俱名",
    "X04n0223_004:0037b14": "功德林及十三種加功德林菩薩等說十迴向時",
    "X04n0223_004:0037b15": "十方過百萬佛世界外有百萬佛世界微塵數佛",
    "X04n0223_004:0037b16": "來同名金剛幢亦十三種加金剛幢菩薩十地亦",
    "X04n0223_004:0037b17": "然佛與菩薩名同者明因果同故後當廣明如十",
    "X04n0223_004:0037b18": "地論是天親菩薩造解十地經是華嚴經中十地",
    "X04n0223_004:0037b19": "品也於解義處文義通三乘及一乘義解於中解",
    "X04n0223_004:0037b20": "者多解三乘義於一乘義人多不解為一乘道理",
    "X04n0223_004:0037b21": "情解不及設有以情解者疑網不除且信佛語故",
    "X04n0223_004:0037b22": "自疑不斷會久在無思不厭苦者不滯寂者悟常",
    "X04n0223_004:0037b23": "樂我淨者之所能知故是故五種十地三種是權",
    "X04n0223_004:0037b24": "餘二種十地是實教故是故瓔珞經云古佛道法",
    "X04n0223_004:0037c01": "為化眾生有此十地當知三乘權教十地名雖同",
    "X04n0223_004:0037c02": "所設方便引眾生行解全別以此當處具說未有",
    "X04n0223_004:0037c03": "同名佛共成印信因果契證故六明頓證佛性理",
    "X04n0223_004:0037c04": "智萬行圓融門者如華嚴經第一會如來現相品",
    "X04n0223_004:0037c05": "中如來齒間放光又放眉間中道果德光明又令",
    "X04n0223_004:0037c06": "普賢菩薩入三昧說世界成就品華藏世界品毗",
    "X04n0223_004:0037c07": "盧遮那品說諸佛果法令生愛樂既生愛樂已於",
    "X04n0223_004:0037c08": "第二會中令文殊師利說如來名號品四聖諦品",
    "X04n0223_004:0037c09": "又於兩足輪下放光明其光明過十方十佛剎微",
    "X04n0223_004:0037c10": "塵數世界外各有十佛剎微塵數菩薩皆來集會",
    "X04n0223_004:0037c11": "又說菩薩問明品淨行品賢首品成就十信之門",
    "X04n0223_004:0037c12": "兩足輪下光者為其最下明入信之首以信為因",
    "X04n0223_004:0037c13": "信為最下故此是如來眉間果光放入故前如來",
    "X04n0223_004:0037c14": "現相品中如來眉間放光已入兩足輪中為欲明",
    "X04n0223_004:0037c15": "舉佛果德用成信位諸有學者還信果法用成初",
    "X04n0223_004:0037c16": "證入於十住之門故以是義故十方各有十佛剎",
    "X04n0223_004:0037c17": "微塵數十首菩薩皆從十色世界十智如來所來",
    "X04n0223_004:0037c18": "以十信為入道之初故是故所來菩薩皆名為首",
    "X04n0223_004:0037c19": "十色世界者為十信菩薩未成實證明是凡夫雖",
    "X04n0223_004:0037c20": "信果德佛境未離色塵以色為國十住菩薩理事",
    "X04n0223_004:0037c21": "圓明以華為國為創從凡位理事開敷故十行菩",
    "X04n0223_004:0037c22": "薩善達簡擇覺慧圓明以慧為國十迴向十地以",
    "X04n0223_004:0037c23": "妙用自在以妙為國從當位法門所來以法為國",
    "X04n0223_004:0037c24": "非為四大地水火風故入聖智者已離此障十信",
    "X04n0223_004:0038a01": "位中菩薩皆從十智佛所來者所謂不動智佛無",
    "X04n0223_004:0038a02": "礙智佛解脫智佛如是十智佛者智為果德為十",
    "X04n0223_004:0038a03": "信位中以果成信故為明信從果來以果為因故",
    "X04n0223_004:0038a04": "若不以果為信即無所信故信無所依何故文殊",
    "X04n0223_004:0038a05": "師利為上首者為文殊師利皆啟蒙之主故十方",
    "X04n0223_004:0038a06": "諸佛皆以文殊師利妙德為發信心之首故以彰",
    "X04n0223_004:0038a07": "顯法身根本智故常以文殊為果前之信普賢明",
    "X04n0223_004:0038a08": "是差別智為果後之行故是故善財童子初見文",
    "X04n0223_004:0038a09": "殊為信門後見慈氏為佛位又自見其身入普賢",
    "X04n0223_004:0038a10": "身是佛果後行文殊為小男普賢為長子二聖合",
    "X04n0223_004:0038a11": "體名之為佛文殊為法身妙慧普賢為萬行成德",
    "X04n0223_004:0038a12": "故體用自在名之為佛文殊小男者為信證法身",
    "X04n0223_004:0038a13": "根本智慧為初生故因初證本智法身能生佛家",
    "X04n0223_004:0038a14": "故普賢為長子者為依根本智起行行差別智治",
    "X04n0223_004:0038a15": "佛家法諸波羅蜜事自在故常以行門建佛家法",
    "X04n0223_004:0038a16": "治佛家事但諸經之內以文殊為問答主者多明",
    "X04n0223_004:0038a17": "法身佛性之門普賢為問答主者多論其行以此",
    "X04n0223_004:0038a18": "表之又文殊乘師子者為明創證法身佛性根本",
    "X04n0223_004:0038a19": "智斷惑之駿故普賢乘香象王者表行庠序為威",
    "X04n0223_004:0038a20": "德故又文殊常居東方金色世界不動智佛所者",
    "X04n0223_004:0038a21": "為明金為白色能離垢故金色者表法身也不動",
    "X04n0223_004:0038a22": "智者依法性身根本智起智用即無動故普賢菩",
    "X04n0223_004:0038a23": "薩常居東方寶威德上王佛所者明萬行為寶以",
    "X04n0223_004:0038a24": "此行故成其威德若具行者以法寶身自在也威",
    "X04n0223_004:0038b01": "德無畏自在為王若不具行者皆有所畏設居高",
    "X04n0223_004:0038b02": "位不得為王為有所畏故與文殊師利同在東方",
    "X04n0223_004:0038b03": "者為法身智身理事體用本自一故本無二故又",
    "X04n0223_004:0038b04": "文殊居東北方清涼山者像艮卦艮為小男主東",
    "X04n0223_004:0038b05": "北方故艮為小男為童蒙為文殊常化凡夫啟蒙",
    "X04n0223_004:0038b06": "見性及本智之初首故又與普賢俱在東方卯位",
    "X04n0223_004:0038b07": "卯為震卦震為長男又像日出東方春陽發萌無",
    "X04n0223_004:0038b08": "物不生無物不照表理智雙徹體一無二如日出",
    "X04n0223_004:0038b09": "東方無物不照春陽發萌無物不生以根本智差",
    "X04n0223_004:0038b10": "別智無別體用生萬行故是故子為佛位丑為信",
    "X04n0223_004:0038b11": "位寅為十住卯為十行辰為十迴向已為十地午",
    "X04n0223_004:0038b12": "為等覺未為晦明入俗同俗化迷申酉戌亥為所",
    "X04n0223_004:0038b13": "化故如是安立法則法合如是故易卦坎為君離",
    "X04n0223_004:0038b14": "為臣震為上相酉為上將東為青龍西為白虎前",
    "X04n0223_004:0038b15": "為朱雀後為玄武青龍為吉慶白虎為凶害朱雀",
    "X04n0223_004:0038b16": "為其明玄武為其黑是故如來治坎而發明普賢",
    "X04n0223_004:0038b17": "為智相主萬行觀音為大悲之首治凶危為上將",
    "X04n0223_004:0038b18": "文殊為覺蒙之首常為接信之師互體交參以持",
    "X04n0223_004:0038b19": "佛家之法皆令眾生住於中道處恬和之性智慈",
    "X04n0223_004:0038b20": "益物以是身皆金色目髮紺青體白而相黃為應",
    "X04n0223_004:0038b21": "真和氣也皆為無形之形無色之色也若以其體",
    "X04n0223_004:0038b22": "用也一一菩薩總具智德無邊次其法則常以文",
    "X04n0223_004:0038b23": "殊為創信之首今以南北且立東西之一門若論",
    "X04n0223_004:0038b24": "互體重玄一方總俱有十經云一切處普賢菩薩",
    "X04n0223_004:0038c01": "一切處金色世界一切處文殊師利一切處不動",
    "X04n0223_004:0038c02": "智佛經云佛身充滿於法界普現一切眾生前應",
    "X04n0223_004:0038c03": "受化器悉充滿佛故處此菩提樹一切佛剎微塵",
    "X04n0223_004:0038c04": "等爾所佛坐一毛孔皆有無量菩薩眾各為具說",
    "X04n0223_004:0038c05": "普賢行如是一方即十方無盡一塵即剎海無窮",
    "X04n0223_004:0038c06": "今為化儀各示方分總別今言十信者信何等位",
    "X04n0223_004:0038c07": "決定成於十信之門如經十信中光明覺品云十",
    "X04n0223_004:0038c08": "方一切處文殊師利於十方一切處說十方一切",
    "X04n0223_004:0038c09": "處法門歎佛十種果德以成信位如光明覺品說",
    "X04n0223_004:0038c10": "又令起信根者轉更明淨文殊師利又問十首菩",
    "X04n0223_004:0038c11": "薩等業不知心心不知業等十問令起信者自身",
    "X04n0223_004:0038c12": "觀照轉令深固經云諸法無作用亦無有體性是",
    "X04n0223_004:0038c13": "故彼一切各各不相知又作水流火燄風起大地",
    "X04n0223_004:0038c14": "所生不相知喻又下頌云分別觀內身此中誰是",
    "X04n0223_004:0038c15": "我若能如是解彼達我有無如是文殊師利問十",
    "X04n0223_004:0038c16": "首菩薩所成十信觀行之門具如問明品說又賢",
    "X04n0223_004:0038c17": "首品中從凡夫位以信為首決定取佛大菩提果",
    "X04n0223_004:0038c18": "故從凡夫地信十方諸佛心不動智與自心無異",
    "X04n0223_004:0038c19": "智故只為無明所迷故無明與十方諸佛心本來",
    "X04n0223_004:0038c20": "無二故從凡夫地信十方諸佛身根本智與自身",
    "X04n0223_004:0038c21": "無異故何以故皆是一法性身一根本智猶如樹",
    "X04n0223_004:0038c22": "枝一根生多枝葉等以因緣故一樹枝上成壞不",
    "X04n0223_004:0038c23": "同故從凡夫地信如來十住十行十迴向十地我",
    "X04n0223_004:0038c24": "悉盡能行之何以故自憶無始時來波流苦海無",
    "X04n0223_004:0039a01": "益之事尚以行之何況如今有益之事菩薩萬行",
    "X04n0223_004:0039a02": "濟眾生事豈不能為從凡夫地信十方諸佛皆從",
    "X04n0223_004:0039a03": "三昧生我亦當得何以故諸佛三昧皆從如來自",
    "X04n0223_004:0039a04": "性方便生我亦具有如來自體清淨之性與佛平",
    "X04n0223_004:0039a05": "等從凡夫地信十方佛一切神通我亦當得何以",
    "X04n0223_004:0039a06": "故諸佛神通依真智而得我但依真性智中無有",
    "X04n0223_004:0039a07": "煩惱無明成智一切業亡唯有智慈通化自在從",
    "X04n0223_004:0039a08": "凡夫地信佛智慧我亦當得何以故一切諸佛悉",
    "X04n0223_004:0039a09": "從凡夫來故從凡夫地信佛大悲普覆一切我亦",
    "X04n0223_004:0039a10": "當得何以故諸佛大悲從大願起我亦如諸佛發",
    "X04n0223_004:0039a11": "大願故從凡夫地信佛自在我亦當得何以故諸",
    "X04n0223_004:0039a12": "佛自在於性起法門智身法身入眾生界不染色",
    "X04n0223_004:0039a13": "塵諸根自在我亦不離性起如來智故從凡夫地",
    "X04n0223_004:0039a14": "信自發心經無盡劫修功德行滿位齊諸佛不移",
    "X04n0223_004:0039a15": "一念何以故為三世無時故如是從凡夫信解始",
    "X04n0223_004:0039a16": "終徹佛果位如上所發十種信者必能決定成就",
    "X04n0223_004:0039a17": "十信之門住於堅固之種永不退轉又十信中文",
    "X04n0223_004:0039a18": "殊師利及覺首等十首菩薩皆從十色世界來所",
    "X04n0223_004:0039a19": "謂金色世界者表本白淨法中來故為明信心依",
    "X04n0223_004:0039a20": "本信故妙色世界者為依理事自在妙用而生信",
    "X04n0223_004:0039a21": "故蓮華色世界者依行能信故為蓮華表萬行故",
    "X04n0223_004:0039a22": "薝蔔華色世界者表從福慶之色以理智大慈中",
    "X04n0223_004:0039a23": "和性而生信心故五色之中黃色為最此為應真",
    "X04n0223_004:0039a24": "色亦中宮色也表中道色故為此華為黃色華故",
    "X04n0223_004:0039b01": "此信心菩薩為智慈中和之色應真世界來故優",
    "X04n0223_004:0039b02": "鉢羅華色世界者其華赤黃色兼有紫燄氣表一",
    "X04n0223_004:0039b03": "行行一切行能純能襍而生信故寶色世界表智",
    "X04n0223_004:0039b04": "慈法行成信而可貴故金剛色世界表以佛果德",
    "X04n0223_004:0039b05": "而生信心故必能決斷諸煩惱故頗棃色世界似",
    "X04n0223_004:0039b06": "水精表信心本清淨故平等色世界表信法界平",
    "X04n0223_004:0039b07": "等無二故如是十色世界皆是十信菩薩所信之",
    "X04n0223_004:0039b08": "法門皆從自信法門中來故名曰從如是世界中",
    "X04n0223_004:0039b09": "來已下本所事佛所謂不動智佛無礙智佛解脫",
    "X04n0223_004:0039b10": "智佛如是十箇智佛即是佛果中佛明信自智從",
    "X04n0223_004:0039b11": "佛智果為因故來表不因佛果不成信故其十住",
    "X04n0223_004:0039b12": "位中昇須彌山頂於兩足指端放百千妙色光明",
    "X04n0223_004:0039b13": "明前十信位於普光明殿兩足下千輻輪中放光",
    "X04n0223_004:0039b14": "表信位在凡未離凡地光出足下為表以信為初",
    "X04n0223_004:0039b15": "因其位最下今說十住上昇須彌之頂者明十住",
    "X04n0223_004:0039b16": "初心證法頂故從地昇上至相盡處故陟山王頂",
    "X04n0223_004:0039b17": "至法王位處故明其止為山也以入真實證非止",
    "X04n0223_004:0039b18": "不會於兩足指端放百千妙色光者為明足指以",
    "X04n0223_004:0039b19": "艮為手足之指初取聖道非止不明履踐之始表",
    "X04n0223_004:0039b20": "創從十信凡夫之位極始在十住初首履踐如來",
    "X04n0223_004:0039b21": "法王聖蹤以其定門普觀凡聖一切境界性相無",
    "X04n0223_004:0039b22": "礙色無不妙故稱為光如本業瓔珞經云修三賢",
    "X04n0223_004:0039b23": "法入聖位法流水中心心寂滅自然流入妙覺之",
    "X04n0223_004:0039b24": "位然此華嚴經意即不然識滅時亡情塵頓絕唯",
    "X04n0223_004:0039c01": "真智境一念則五位齊明為全將佛果以為因故",
    "X04n0223_004:0039c02": "設凡夫住世百年及以多劫而於自見不見須臾",
    "X04n0223_004:0039c03": "可遷不見當成佛不見已成佛不見現成佛十住",
    "X04n0223_004:0039c04": "之位法既如是更有何生不成佛耶更有何生而",
    "X04n0223_004:0039c05": "成正覺此華嚴經是本法界門一切諸佛本住大",
    "X04n0223_004:0039c06": "宅一切佛子究竟所歸化身權乘總居其外若有",
    "X04n0223_004:0039c07": "入者一入全真此位中初發心住菩薩見道住佛",
    "X04n0223_004:0039c08": "知見入佛知見直與如來同身心性智相故頓印",
    "X04n0223_004:0039c09": "五位行相總在其中如持明鏡普臨眾色此經法",
    "X04n0223_004:0039c10": "門法合如是所有歎說應如是知應如是信解為",
    "X04n0223_004:0039c11": "法界法門圓無始終於一念中歲月晦明重重無",
    "X04n0223_004:0039c12": "盡一毫之內佛境眾生境色相無邊一成一切成",
    "X04n0223_004:0039c13": "一壞一切壞此十住位中有十箇菩薩下同悉同",
    "X04n0223_004:0039c14": "名之為慧本從來土皆號為華從十箇華國土來",
    "X04n0223_004:0039c15": "本所事佛下名悉同名之為月釋云此位自己證",
    "X04n0223_004:0039c16": "真善簡邪正名之為慧理事齊發開敷若華以開",
    "X04n0223_004:0039c17": "敷法門為國所居得法惱除清涼如月名為本所",
    "X04n0223_004:0039c18": "事佛此之名目總是十住位中所證法門非虗名",
    "X04n0223_004:0039c19": "也經云爾時法慧菩薩以佛神力入菩薩無量方",
    "X04n0223_004:0039c20": "便三昧以三昧力故十方各千佛剎微塵數世界",
    "X04n0223_004:0039c21": "之外有千佛剎微塵數諸佛皆同一號名曰法慧",
    "X04n0223_004:0039c22": "普現其前以十三種加法慧菩薩十三加者語業",
    "X04n0223_004:0039c23": "加以言稱歎善哉善哉身業加者以手摩法慧菩",
    "X04n0223_004:0039c24": "薩頂智業加者經云即與法慧菩薩十種無礙智",
    "X04n0223_004:0040a01": "及此土如來光照其身是為十三。",
    "X04n0223_004:0040a03": "大方廣佛新華嚴經合論卷第四"
}