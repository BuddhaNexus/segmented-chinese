{
    "T28n1548_017:0638c04": "3舍利弗阿毘曇論卷第十七",
    "T28n1548_017:0638c06": "姚秦罽賓三藏曇摩耶舍",
    "T28n1548_017:0638c07": "共曇摩崛多等譯",
    "T28n1548_017:0638c08": "非問分道品第十之三",
    "T28n1548_017:0638c09": "以何因故作是說？如比丘，心知分別食不",
    "T28n1548_017:0638c10": "淨想，於揣食心退沒不進，漸當除盡，背捨厭",
    "T28n1548_017:0638c11": "離已正住。如筋、如鳥羽、如頭羅草投於火",
    "T28n1548_017:0638c12": "中燋捲不展，後便消滅。比丘如是，心知分別",
    "T28n1548_017:0638c13": "揣食不淨想，令揣食淨想退沒不進，漸當除",
    "T28n1548_017:0638c14": "盡，背捨厭離已正住。如比丘，或有心知分別",
    "T28n1548_017:0638c15": "揣食不淨想，心於揣食猶生津漏，如本無異，",
    "T28n1548_017:0638c16": "心不背捨、不厭離、不正住。比丘如實自知，我",
    "T28n1548_017:0638c17": "便為未修揣食不淨想、我未增益異名色、我",
    "T28n1548_017:0638c18": "未得修果報，如是比丘有正智。如比丘，心",
    "T28n1548_017:0638c19": "知分別揣食不淨想，於揣食心不生津漏，於",
    "T28n1548_017:0638c20": "本有異，背捨厭離正住。比丘如實正知，我已",
    "T28n1548_017:0638c21": "修揣食不淨想、我有增益於異名色、我得修",
    "T28n1548_017:0638c22": "果報，此比丘有正智。揣食不淨想，親近多修",
    "T28n1548_017:0638c23": "學已，得大果報、得大功德、得至甘露。以是",
    "T28n1548_017:0638c24": "因緣故說。如一切世間不樂想，親近多修學",
    "T28n1548_017:0638c25": "已，得大果報、得大功德、得至甘露。以何因",
    "T28n1548_017:0638c26": "緣故作是說？如比丘，心知分別一切世間不",
    "T28n1548_017:0638c27": "樂想，世間種種想心退沒不進，漸當除盡，背",
    "T28n1548_017:0638c28": "捨厭離已正住。如筋、如鳥羽、如頭羅草投於",
    "T28n1548_017:0638c29": "火中燋捲不展，後便消滅。比丘如是心知分",
    "T28n1548_017:0639a01": "別一切世間不樂想，令世間種種想退沒不",
    "T28n1548_017:0639a02": "進，漸當除盡，背捨厭離已正住。如比丘，或有",
    "T28n1548_017:0639a03": "心知分別一切世間不樂想，世間種種想心",
    "T28n1548_017:0639a04": "猶生津漏，如本無異，不背捨、不厭離、不正住。",
    "T28n1548_017:0639a05": "比丘如實自知，我便為未修一切世間不樂",
    "T28n1548_017:0639a06": "想、我未增益異名色、我未得修果報，如是",
    "T28n1548_017:0639a07": "比丘有正智。如比丘，心知分別一切世間不",
    "T28n1548_017:0639a08": "樂想，於世間種種想心不生津漏，於本有",
    "T28n1548_017:0639a09": "異，背捨厭離正住。比丘如實正知，我已修一",
    "T28n1548_017:0639a10": "切世間不樂想、我有增益異名色、我得修果",
    "T28n1548_017:0639a11": "報，此比丘有正智。一切世間不樂想，親近多",
    "T28n1548_017:0639a12": "修學，多修學已得大果報、得大功德、得至",
    "T28n1548_017:0639a13": "甘露，以是因緣故說。如死想，親近多修學已，",
    "T28n1548_017:0639a14": "得大果報、得大功德、得至甘露。以何因緣",
    "T28n1548_017:0639a15": "故作是說？如比丘，心知分別死想，倚恃命根",
    "T28n1548_017:0639a16": "而自貢高，以命根決定堪忍常住，心貪著命",
    "T28n1548_017:0639a17": "根，如是盡斷無餘。如比丘，或有心知分別死",
    "T28n1548_017:0639a18": "想，倚恃命根而自貢高，以命根決定堪忍常",
    "T28n1548_017:0639a19": "住，心貪著命根，如是未斷。比丘如實自知，",
    "T28n1548_017:0639a20": "我便為未修死想、我未增益異名色、我未修",
    "T28n1548_017:0639a21": "果報，如是比丘有正智。如比丘，心知分別死",
    "T28n1548_017:0639a22": "想，倚恃命根而自貢高，以命根決定堪忍",
    "T28n1548_017:0639a23": "常住，心貪著命根，如是盡斷無餘。如比丘",
    "T28n1548_017:0639a24": "如實自知，我已修死想、增益異名色、我得果",
    "T28n1548_017:0639a25": "報，如是比丘有正智。死想，親近多修學已，",
    "T28n1548_017:0639a26": "得大果報、得大功德、得至甘露，以是因緣",
    "T28n1548_017:0639a27": "故說。如無常想，親近多修學已，得大果報、得",
    "T28n1548_017:0639a28": "大功德、得至甘露。以何因緣故作是說？如比",
    "T28n1548_017:0639a29": "丘，心知分別無常想，於利養名譽恭敬心退",
    "T28n1548_017:0639b01": "沒不進，漸當除盡，背捨厭離已正住。如筋、如",
    "T28n1548_017:0639b02": "鳥羽、如頭羅草投於火中燋捲不展，後便",
    "T28n1548_017:0639b03": "消盡。比丘如是，心知分別無常想，於利養名",
    "T28n1548_017:0639b04": "譽恭敬心退沒不進，漸當除盡，背捨厭離已",
    "T28n1548_017:0639b05": "正住。如比丘，或有心知分別無常想，於利養",
    "T28n1548_017:0639b06": "名譽恭敬心猶生津漏，如本無異，不背捨、",
    "T28n1548_017:0639b07": "不厭離、不正住。比丘如實自知，我便為未修",
    "T28n1548_017:0639b08": "無常想、我未增益異名色、我未得修果報，如",
    "T28n1548_017:0639b09": "是比丘如實自知。如比丘，心知分別無常想，",
    "T28n1548_017:0639b10": "於利養名譽恭敬心不生津漏，於本有異，背",
    "T28n1548_017:0639b11": "捨厭離正住。比丘如實正知，我已修無常想、",
    "T28n1548_017:0639b12": "我有增益異名色、我得修果報，比丘有正智。",
    "T28n1548_017:0639b13": "無常想，親近多修學，多修學已得大果報、得",
    "T28n1548_017:0639b14": "大功德、得至甘露，以是因緣故說。如無常苦",
    "T28n1548_017:0639b15": "想，親近多修學已，得大果報、得大功德、得至",
    "T28n1548_017:0639b16": "甘露。以何因緣故作是說？如比丘心知分別",
    "T28n1548_017:0639b17": "無常苦想，於懈怠窳惰、不信、放逸不勤不觀",
    "T28n1548_017:0639b18": "等，生恐怖大畏切逼想，如臨死舉刀觀無",
    "T28n1548_017:0639b19": "常苦想。比丘或有心知分別無常苦想，於",
    "T28n1548_017:0639b20": "窳惰懈怠、不信、放逸不勤不觀等，不生恐怖",
    "T28n1548_017:0639b21": "大畏切逼想，非如臨死舉刀。如比丘如實自",
    "T28n1548_017:0639b22": "知，我便為未修無常苦想、我未增益異名色、",
    "T28n1548_017:0639b23": "我未得修果報，如是比丘如實自知。如比",
    "T28n1548_017:0639b24": "丘，心知分別則無常苦想，於窳惰懈怠、不",
    "T28n1548_017:0639b25": "信、放逸不勤不觀等，生恐怖大畏切逼想，如",
    "T28n1548_017:0639b26": "臨死舉刀觀無常苦想。如比丘如實正知，",
    "T28n1548_017:0639b27": "我以修無常苦想、我增益異名色、我得果",
    "T28n1548_017:0639b28": "報，此比丘有正智。無常苦想，親近多修學已，",
    "T28n1548_017:0639b29": "得大果報、得大功德、得至甘露，以是因緣",
    "T28n1548_017:0639c01": "故說。如苦無我想，親近多修學已，得大果",
    "T28n1548_017:0639c02": "報、得大功德、得至甘露。以何緣故作是說？如",
    "T28n1548_017:0639c03": "比丘，心知分別苦無我想，於諸有識身及諸",
    "T28n1548_017:0639c04": "外物，計我我所、生憍慢等，俱離寂靜正解",
    "T28n1548_017:0639c05": "脫。如比丘，或有心分別苦無我想，於諸有",
    "T28n1548_017:0639c06": "識身及諸外物，計我我所、生憍慢等，心猶不",
    "T28n1548_017:0639c07": "離不寂靜不解脫。如比丘如實自知，我便為",
    "T28n1548_017:0639c08": "未修苦無我想、未增益異名色、我未得修",
    "T28n1548_017:0639c09": "果報，如是比丘如實自知。如比丘，心知分",
    "T28n1548_017:0639c10": "別苦無我想，於諸有識身及諸外物，計我",
    "T28n1548_017:0639c11": "我所、生憍慢等，心俱離寂靜正解脫。如是比",
    "T28n1548_017:0639c12": "丘如實知，我已修苦無我想、我增益異名色、",
    "T28n1548_017:0639c13": "得修果報，此比丘有正智。苦無我想，親近多",
    "T28n1548_017:0639c14": "修學已，得大果報、得大功德、得至甘露，以是",
    "T28n1548_017:0639c15": "因緣故說。是名七想。何謂七定因緣法？正見、",
    "T28n1548_017:0639c16": "正覺、正語、正業、正命、正進、正念，是名七定因緣",
    "T28n1548_017:0639c17": "法。",
    "T28n1548_017:0639c18": "何謂八聖道？正見乃至正定，是名八聖道。何",
    "T28n1548_017:0639c19": "謂八解脫？色觀色解脫，是名初解脫。內無色",
    "T28n1548_017:0639c20": "想觀外色，是名第二解脫。淨解脫，是名第",
    "T28n1548_017:0639c21": "三解脫。離一切色想、滅瞋恚想、不思惟若干",
    "T28n1548_017:0639c22": "想，成就無邊空處，是名第四解脫。離一切空",
    "T28n1548_017:0639c23": "處，成就無邊識處行，是名第五解脫。離一切",
    "T28n1548_017:0639c24": "識處，成就無所有處，是名第六解脫。離一",
    "T28n1548_017:0639c25": "切無所有處，成就非想非非想處，是名第七",
    "T28n1548_017:0639c26": "解脫。離一切非想非非想處，成就滅受想行，",
    "T28n1548_017:0639c27": "是名第八解脫。何謂色觀色初解脫？如比丘，",
    "T28n1548_017:0639c28": "不滅內色想，取外色想。比丘以外色調心修",
    "T28n1548_017:0639c29": "令柔軟，修令柔軟已得色解脫。如比丘，心",
    "T28n1548_017:0640a01": "知分別外色想，心向彼、尊上彼、傾向彼，以彼",
    "T28n1548_017:0640a02": "解脫。何謂色？如比丘，未分別內色，未滅不沒",
    "T28n1548_017:0640a03": "不除，是名色。何謂觀？若外色以眼識曾見，如",
    "T28n1548_017:0640a04": "實見微見緣見，以意識分別，如實分別微分",
    "T28n1548_017:0640a05": "別緣分別，是名觀。何謂初？八解脫次順不",
    "T28n1548_017:0640a06": "逆，以次入定行，是初是始是前，是名初。何謂",
    "T28n1548_017:0640a07": "得解脫？心向彼、尊上彼、傾向彼，以彼為解",
    "T28n1548_017:0640a08": "脫，是名解脫。何謂內無色想觀外色第二解",
    "T28n1548_017:0640a09": "脫？如比丘，滅內色想已，取外色相，以外",
    "T28n1548_017:0640a10": "色調心修令柔軟，修令柔軟已得解脫。如比",
    "T28n1548_017:0640a11": "丘，心知分別外色相，心向彼、尊上彼、傾向",
    "T28n1548_017:0640a12": "彼，以彼解脫。何謂內無色想？如比丘，內色想",
    "T28n1548_017:0640a13": "分別滅沒除已，是名內無色想。何謂觀？若外",
    "T28n1548_017:0640a14": "色以眼識曾見，如實見微見緣見，以意識分",
    "T28n1548_017:0640a15": "別，如實分別微分別緣分別，是名觀。何謂",
    "T28n1548_017:0640a16": "第二八解脫？以次順不逆，以次入定行第二",
    "T28n1548_017:0640a17": "與初無有中間，是名第二。何謂解脫？心向",
    "T28n1548_017:0640a18": "彼、尊上彼、傾向彼，以彼得解脫，是名解脫。",
    "T28n1548_017:0640a19": "何謂第三淨解脫？如比丘，取一淨色相，若火",
    "T28n1548_017:0640a20": "相、日月星宿、摩尼珠、七寶宮殿、綵色衣被、華",
    "T28n1548_017:0640a21": "果、金銀銅環、琉璃真珠珂貝珊瑚玉石及餘",
    "T28n1548_017:0640a22": "寶性。比丘取是諸淨色相已，得淨解脫。比丘",
    "T28n1548_017:0640a23": "心知分別淨色相，心向彼、尊上彼、傾向彼，",
    "T28n1548_017:0640a24": "以彼為解脫。何謂淨？諸色好展轉相照適意",
    "T28n1548_017:0640a25": "觀無厭，是名淨。何謂解？心向彼，是名解脫。",
    "T28n1548_017:0640a26": "何謂第三八解脫？以次順不逆，以次入定行",
    "T28n1548_017:0640a27": "第三與二無有中間，是名第三。何謂解脫？心",
    "T28n1548_017:0640a28": "向彼、尊上彼、傾向彼，以彼解脫，是名解脫。",
    "T28n1548_017:0640a29": "何謂離一切色想、滅瞋恚想、不思惟若干想，",
    "T28n1548_017:0640b01": "成就無邊空處行，第四解脫？何謂色想？若眼",
    "T28n1548_017:0640b02": "識相應想，是名色想。何謂瞋恚想？若忿怒",
    "T28n1548_017:0640b03": "相應想，是名瞋恚想。何謂若干想？若外穢濁",
    "T28n1548_017:0640b04": "非善分想，是名若干想。復次色想，若不離色",
    "T28n1548_017:0640b05": "界想及眼識相應想，是名色想。復次瞋恚",
    "T28n1548_017:0640b06": "想，若五識身相應想及忿怒相應想，是名瞋",
    "T28n1548_017:0640b07": "恚想。復次若干想，若諸眾生、諸物、諸境界、",
    "T28n1548_017:0640b08": "諸清淨、諸煩惱，是名若干想。如比丘，離一切",
    "T28n1548_017:0640b09": "色想、滅瞋恚想、不思惟若干想。如比丘，身中",
    "T28n1548_017:0640b10": "孔，若耳孔、鼻孔、口門，飲食入處、飲食住處、飲",
    "T28n1548_017:0640b11": "食出處，思惟空、知空、解空、受空。如比丘，知身",
    "T28n1548_017:0640b12": "有飲，猶如蒜皮，思惟漸令薄、知薄、解薄、受薄，",
    "T28n1548_017:0640b13": "思惟漸令破散、知破散、解破散、受破散。如是",
    "T28n1548_017:0640b14": "比丘，知內色想已，若外物中孔，若地中孔",
    "T28n1548_017:0640b15": "穴井瓫坑谷坎窟，思惟空、知空、解空、受空。如",
    "T28n1548_017:0640b16": "比丘，分別內外色想已，觀空處寂靜，思惟無",
    "T28n1548_017:0640b17": "邊空、知無邊空、解無邊空、受無邊空，如行人",
    "T28n1548_017:0640b18": "若想憶想，是名空處想。此想與定共生共住",
    "T28n1548_017:0640b19": "共滅，是名入空處定。復次比丘，大地及須彌",
    "T28n1548_017:0640b20": "山作火聚想，思惟烟、知烟、解烟、受烟，思惟",
    "T28n1548_017:0640b21": "然、知然、解然、受然，思惟燒、知燒解、燒受燒已，",
    "T28n1548_017:0640b22": "比丘思惟無邊空處寂靜勝，思惟無邊空處、",
    "T28n1548_017:0640b23": "知解受無邊空處寂靜勝，如行人若想憶想，",
    "T28n1548_017:0640b24": "是名空處想。此想與定共生共住共滅，是名",
    "T28n1548_017:0640b25": "入空處定。復次比丘，如是思惟：若現世欲想、",
    "T28n1548_017:0640b26": "未來欲想，現世色想、未來色想，此想麁，空處",
    "T28n1548_017:0640b27": "想寂靜勝微細善淨。比丘思惟無邊空處寂",
    "T28n1548_017:0640b28": "靜勝處，知解受無邊空處寂靜勝。如行人若",
    "T28n1548_017:0640b29": "想憶想，是名空處想。此想與定共生共住共",
    "T28n1548_017:0640c01": "滅，是名入空處定。復次比丘，如是思惟：現世",
    "T28n1548_017:0640c02": "欲想、未來欲想，現在色想、未來色想，此想",
    "T28n1548_017:0640c03": "麁，但無邊空處永滅無餘寂靜勝。比丘思惟",
    "T28n1548_017:0640c04": "無邊空處寂靜，知解受無邊空處，如行人若",
    "T28n1548_017:0640c05": "想憶想，是名空處想。此想與定共生共住共",
    "T28n1548_017:0640c06": "滅，是名入空處定。何謂第四八解脫？以次順",
    "T28n1548_017:0640c07": "不逆，以次入定行第四與三無有中間，是名",
    "T28n1548_017:0640c08": "第四。何謂解脫？心向彼、尊上彼、傾向彼，以",
    "T28n1548_017:0640c09": "彼解脫，是名解脫。何謂離一切空處，成就無",
    "T28n1548_017:0640c10": "邊識處行，是第五解脫？如比丘，如是思惟：我",
    "T28n1548_017:0640c11": "已成就無邊空處行，頗有法勝無邊空處不？",
    "T28n1548_017:0640c12": "比丘便作是念：唯有空處行，如人以大器覆",
    "T28n1548_017:0640c13": "小器。如是思惟：此器勝彼器。此器以何因",
    "T28n1548_017:0640c14": "故勝？我以此器覆彼器故。如比丘，如是思",
    "T28n1548_017:0640c15": "惟：我已遍解無邊空處行，頗有法勝無邊空",
    "T28n1548_017:0640c16": "處不？比丘便作是念：唯有識勝無邊空處",
    "T28n1548_017:0640c17": "行。識以何因故勝？我以識遍解無邊空處",
    "T28n1548_017:0640c18": "故。如比丘思惟無邊識處寂靜，知解受無邊",
    "T28n1548_017:0640c19": "識處寂靜，如行人若想憶想，是名識處想。",
    "T28n1548_017:0640c20": "此想與定共生共住共滅，是名入識處定。復",
    "T28n1548_017:0640c21": "次比丘如是思惟：若現在欲想、未來欲想，現",
    "T28n1548_017:0640c22": "在色想、未來色想，空處想等麁，識處想寂靜",
    "T28n1548_017:0640c23": "勝。比丘思惟無邊識處寂靜勝，知解受無邊",
    "T28n1548_017:0640c24": "識處寂靜勝。如行人若想憶想，是名識處想。",
    "T28n1548_017:0640c25": "此想與定共生共住共滅，是名入識處定。復",
    "T28n1548_017:0640c26": "次比丘，如是思惟：若現在欲想、未來欲想，",
    "T28n1548_017:0640c27": "現在色想、未來色想，空處想等，但識處永滅",
    "T28n1548_017:0640c28": "無餘，唯識處寂靜勝。如比丘思惟無邊識",
    "T28n1548_017:0640c29": "處寂靜勝，知解受無邊識處寂靜勝，如行人",
    "T28n1548_017:0641a01": "若想憶想，是名識處想。此想與定共生共住",
    "T28n1548_017:0641a02": "共滅，是名入識處定。復次比丘，如是思惟：",
    "T28n1548_017:0641a03": "無邊空處入麁，無邊識處入寂靜勝微細善淨。",
    "T28n1548_017:0641a04": "如比丘思惟無邊識處寂靜勝，知解受無邊",
    "T28n1548_017:0641a05": "識處寂靜勝，如行人若想憶想，是名識處想。",
    "T28n1548_017:0641a06": "此想與定共生共住共滅，是名入識處定。復",
    "T28n1548_017:0641a07": "次比丘，如是思惟：若入空處定麁，若入識處",
    "T28n1548_017:0641a08": "定寂靜勝微細善淨。如比丘思惟無邊識處",
    "T28n1548_017:0641a09": "寂靜勝，知解受無邊識處寂靜勝，如行人若",
    "T28n1548_017:0641a10": "想憶想，是名識處想。此想與定共生共住共",
    "T28n1548_017:0641a11": "滅，是名入識處定。何謂第五八解脫？以次順",
    "T28n1548_017:0641a12": "不逆，以次入定行第五與四無有中間，是",
    "T28n1548_017:0641a13": "名五。何謂解脫？心向彼、尊上彼、傾向彼，以",
    "T28n1548_017:0641a14": "彼解脫，是名解脫。何謂離一切識處，成就無",
    "T28n1548_017:0641a15": "所有處行，是第六解脫？如比丘，如是思惟：我",
    "T28n1548_017:0641a16": "已遍解無邊識處行，頗有法勝無邊識處不？",
    "T28n1548_017:0641a17": "比丘便作是念：唯有識無所有處勝。如比丘",
    "T28n1548_017:0641a18": "思惟無所有處寂靜勝，知解受無所有處寂靜",
    "T28n1548_017:0641a19": "勝，如行人若想憶想，是名無所有處想。此",
    "T28n1548_017:0641a20": "想與定共生共住共滅，是名入無所有處定。",
    "T28n1548_017:0641a21": "復次比丘，如是思惟：我非我所有、我所非我",
    "T28n1548_017:0641a22": "有。如比丘思惟無所有處寂靜勝，知解受無",
    "T28n1548_017:0641a23": "所有處寂靜勝，如行人若想憶想，是名無所",
    "T28n1548_017:0641a24": "有處想。此想與定共生共住共滅，是名入",
    "T28n1548_017:0641a25": "無所有處定。復次比丘觀一切世間空，世",
    "T28n1548_017:0641a26": "間空已想無依止處。如比丘思惟無所有處",
    "T28n1548_017:0641a27": "寂靜勝，知解受無所有處寂靜勝。如行人若",
    "T28n1548_017:0641a28": "想憶想，是名無所有處想。此想與定共生共",
    "T28n1548_017:0641a29": "住共滅，是名入無所有處定。復次比丘，以大",
    "T28n1548_017:0641b01": "地須彌山作火聚想，思惟烟、知解受烟，思惟",
    "T28n1548_017:0641b02": "然、知解受然，思惟燒、知解受燒燒已。比丘思",
    "T28n1548_017:0641b03": "惟無所有處寂靜勝，知解受無所有處想寂",
    "T28n1548_017:0641b04": "靜勝，如行人若想憶想，是名無所有處想。此",
    "T28n1548_017:0641b05": "想與定共生共住共滅，是名入無所有處定。",
    "T28n1548_017:0641b06": "復次比丘，如是思惟：若現在欲想、未來欲",
    "T28n1548_017:0641b07": "想，現在色想、未來色想，空處想、識處想，此",
    "T28n1548_017:0641b08": "想麁，無所有處想寂靜勝微細善淨。如比丘",
    "T28n1548_017:0641b09": "思惟無所有處寂靜勝，知解受無所有處寂",
    "T28n1548_017:0641b10": "靜勝，如行人若想憶想，是名無所有處想。此",
    "T28n1548_017:0641b11": "想與定共生共住共滅，是名入無所有處定。",
    "T28n1548_017:0641b12": "復次比丘，如是思惟：若現在欲想、未來欲想，",
    "T28n1548_017:0641b13": "現在色想、未來色想，空處想、識處想無餘寂",
    "T28n1548_017:0641b14": "靜勝。如比丘思惟無所有處寂靜勝，知解受",
    "T28n1548_017:0641b15": "無所有處寂靜勝，如行人若想憶想，此想與",
    "T28n1548_017:0641b16": "定共生共住共滅，是名入無所有處定。復次",
    "T28n1548_017:0641b17": "比丘，如是思惟：無邊空處入麁、識處入麁，無",
    "T28n1548_017:0641b18": "所有處入寂靜勝微細善淨。如比丘思惟無",
    "T28n1548_017:0641b19": "所有處寂靜勝，知解受無所有處寂靜勝，如",
    "T28n1548_017:0641b20": "行人若想憶想，是名無所有處想。此想與定",
    "T28n1548_017:0641b21": "共生共住共滅，是名入無所有處定。復次比",
    "T28n1548_017:0641b22": "丘，如是思惟：若入空處定、識處定麁，若入無",
    "T28n1548_017:0641b23": "所有處定寂靜勝微細善淨。如比丘思惟無",
    "T28n1548_017:0641b24": "所有處寂靜勝，知解受無所有處寂靜勝，如",
    "T28n1548_017:0641b25": "行人若想憶想，是名無所有處想。此想與定",
    "T28n1548_017:0641b26": "共生共住共滅，是名入無所有處定。何謂第",
    "T28n1548_017:0641b27": "六八解脫？以次順不逆，以次入定行第六與",
    "T28n1548_017:0641b28": "五無有中間，是名六。何謂解脫？心向彼、尊",
    "T28n1548_017:0641b29": "上彼、傾向彼，以彼解脫，是名解脫。何謂離一",
    "T28n1548_017:0641c01": "切無所有處，成就非想非非想處行，是第七",
    "T28n1548_017:0641c02": "解脫？如比丘，如是思惟：想是我過患、想是",
    "T28n1548_017:0641c03": "癰瘡想是我箭，非想非非想處寂靜勝。比丘",
    "T28n1548_017:0641c04": "思惟非想非非想處寂靜勝，知解受非想非",
    "T28n1548_017:0641c05": "非想處寂靜勝，如行人若想憶想，是名非",
    "T28n1548_017:0641c06": "想非非想處想。此想與定共生共住共滅，是",
    "T28n1548_017:0641c07": "名入非想非非想處定。復次比丘，如是思",
    "T28n1548_017:0641c08": "惟：若現在欲想、未來欲想，現在色想、未來色",
    "T28n1548_017:0641c09": "想，空處想、識處想、無所有處想等麁，非想",
    "T28n1548_017:0641c10": "非非想處想寂靜勝微細善淨。比丘思惟非",
    "T28n1548_017:0641c11": "想非非想處寂靜勝，知解受非想非非想處",
    "T28n1548_017:0641c12": "寂靜勝，如行人若想憶想，是名非想非非想",
    "T28n1548_017:0641c13": "處想。此想與定共生共住共滅，是名入非想",
    "T28n1548_017:0641c14": "非非想處定。復次比丘，如是思惟：若現在欲",
    "T28n1548_017:0641c15": "想、未來欲想，現在色想、未來色想，空處想、",
    "T28n1548_017:0641c16": "識處想、無所有處想，但非想非非想處永滅",
    "T28n1548_017:0641c17": "無餘寂靜勝。比丘思惟非想非非想處寂靜",
    "T28n1548_017:0641c18": "勝，知解受非想非非想處寂靜勝，如行人若",
    "T28n1548_017:0641c19": "想憶想，是名非想非非想處想。此想與定共",
    "T28n1548_017:0641c20": "生共住共滅，是名入非想非非想處定。復次",
    "T28n1548_017:0641c21": "比丘，如是思惟：若無邊空處入、無邊識處入、",
    "T28n1548_017:0641c22": "無所有處入麁，非想非非想處入寂靜勝微",
    "T28n1548_017:0641c23": "細善淨。比丘思惟非想非非想寂靜勝，知解",
    "T28n1548_017:0641c24": "受非想非非想處寂靜勝，如行人若想憶想，",
    "T28n1548_017:0641c25": "是名非想非非想處想。此想與定共生共住",
    "T28n1548_017:0641c26": "共滅，是名入非想非非想處定。復次比丘，如",
    "T28n1548_017:0641c27": "是思惟：若入無邊空處定、若入識處定、若入",
    "T28n1548_017:0641c28": "無所有處定麁，若非想非非想處寂靜勝微細",
    "T28n1548_017:0641c29": "善淨。比丘思惟非想非非想處寂靜勝，知解",
    "T28n1548_017:0642a01": "受非想非非想寂靜勝，如行人若想憶想，是",
    "T28n1548_017:0642a02": "名非想非非想處想。此想與定共生共住共",
    "T28n1548_017:0642a03": "滅，是名入非想非非想處定。何謂第七八解",
    "T28n1548_017:0642a04": "脫？以次順不逆，以次入定行第七與六無有",
    "T28n1548_017:0642a05": "中間，是名七。何謂解脫？心向彼、尊上彼、傾向",
    "T28n1548_017:0642a06": "彼，以彼解脫，是名解脫。何謂離一切非想非",
    "T28n1548_017:0642a07": "非想處，成就滅受想定，是第八解脫？如比丘，",
    "T28n1548_017:0642a08": "依戒住戒，增修二法定慧，依定慧滅受想。若",
    "T28n1548_017:0642a09": "滅受想，是名滅盡定。復次比丘，住觸證勝想，",
    "T28n1548_017:0642a10": "住觸證勝想時如是思惟：我有思猶惡，無思",
    "T28n1548_017:0642a11": "便善。我有思則有作，有作則為有樂想，有樂",
    "T28n1548_017:0642a12": "想則有餘地麁想生。比丘如是思惟：若我無",
    "T28n1548_017:0642a13": "思無作，無作已則樂想不生，樂想不生餘地",
    "T28n1548_017:0642a14": "麁想亦不生。如比丘無思惟無作，無作已則",
    "T28n1548_017:0642a15": "樂想滅，樂想滅餘地麁想亦滅，得觸證滅盡",
    "T28n1548_017:0642a16": "定。何謂第八解脫？次順不逆，以次入定行第",
    "T28n1548_017:0642a17": "八與七無有中間，是名八。何謂解脫？心向",
    "T28n1548_017:0642a18": "彼、尊上彼、傾向彼，以彼解脫，是名解脫。是",
    "T28n1548_017:0642a19": "名八解脫。云何八勝入？內色想觀外色少",
    "T28n1548_017:0642a20": "好色非好色，勝知勝見。有如是想，內色想",
    "T28n1548_017:0642a21": "觀外色無量好色非好色，勝知勝見。有如是",
    "T28n1548_017:0642a22": "想，內無色想觀外色少好色非好色，勝知勝",
    "T28n1548_017:0642a23": "見。有如是想，內無色想觀外色無量好色非",
    "T28n1548_017:0642a24": "好色，勝知勝見。有如是想，內無色想觀外色",
    "T28n1548_017:0642a25": "青，青色青光，如優摩華青青色青光、如波羅",
    "T28n1548_017:0642a26": "捺衣善染青青色青光。觀如是妙色青青色",
    "T28n1548_017:0642a27": "青光，勝知勝見。有如是想，內無色想觀外",
    "T28n1548_017:0642a28": "色黃，黃色黃光，如迦尼伽羅華黃黃色黃光、",
    "T28n1548_017:0642a29": "如波羅捺善染衣黃黃色黃光。觀如是妙色",
    "T28n1548_017:0642b01": "黃黃色黃光，勝知勝見。有如是想，內無色",
    "T28n1548_017:0642b02": "想觀外色赤，赤色赤光，如槃頭華赤赤色赤",
    "T28n1548_017:0642b03": "光、如波羅捺善染衣赤赤色赤光。觀如是",
    "T28n1548_017:0642b04": "妙色赤赤色赤光，勝知勝見。有如是想，內無",
    "T28n1548_017:0642b05": "色想觀外色白，白色白光，如鹵土星白白色",
    "T28n1548_017:0642b06": "白光、如波羅捺善浣衣白白色白光。觀如是",
    "T28n1548_017:0642b07": "妙色白白色白光，勝知勝見，有如是想。何謂",
    "T28n1548_017:0642b08": "內色想觀外色少好色非好色，勝知勝見，有如",
    "T28n1548_017:0642b09": "是想？謂比丘未滅內色想，取外少色，好色非",
    "T28n1548_017:0642b10": "好色、適意不適意、可惡不可惡。比丘以外少",
    "T28n1548_017:0642b11": "色調心修令柔軟，修令柔軟已得色勝解",
    "T28n1548_017:0642b12": "脫。比丘知見分別外少色，心向彼、尊上彼、傾",
    "T28n1548_017:0642b13": "向彼，以彼勝解。何謂內色想？比丘未滅內色",
    "T28n1548_017:0642b14": "想，不滅不沒不除，是名內色想。何謂觀外色？",
    "T28n1548_017:0642b15": "若外少色，眼識曾見、如實見、緣見，意識分別、",
    "T28n1548_017:0642b16": "如實分別、緣分別，是名觀外色。何謂少？若可",
    "T28n1548_017:0642b17": "計數量，非無邊無量、非阿僧祇、非無邊無",
    "T28n1548_017:0642b18": "際，是謂少。何謂好色非好色？淨不淨，是名好",
    "T28n1548_017:0642b19": "色非好色。何謂勝知勝見？彼勝解，是名勝知",
    "T28n1548_017:0642b20": "勝見。何謂有如是想？若有不分散、不相離、一",
    "T28n1548_017:0642b21": "向少色想，是名有如是想。何謂內色想觀外",
    "T28n1548_017:0642b22": "色無量好色非好色，勝知勝見，有如是想？謂",
    "T28n1548_017:0642b23": "比丘不滅少色想，取外無量色想，好色非好",
    "T28n1548_017:0642b24": "色、適意非適意、可惡不可惡。比丘以彼外無",
    "T28n1548_017:0642b25": "量色調心修令柔軟，修令柔軟已得色勝",
    "T28n1548_017:0642b26": "解。比丘知見分別外無量色，心向彼、尊上",
    "T28n1548_017:0642b27": "彼、傾向彼，於彼勝解。何謂內色想？比丘未",
    "T28n1548_017:0642b28": "滅內色想，未沒未除，是名內無色想。何謂",
    "T28n1548_017:0642b29": "觀外色？若外無量色，眼識曾見、如實見、緣",
    "T28n1548_017:0642c01": "見，意識分別、如實分別、緣分別，是名觀外",
    "T28n1548_017:0642c02": "色。何謂無量？非少、非可稱量，無邊無量、阿僧",
    "T28n1548_017:0642c03": "祇、無邊無際，是名無量。何謂好色非好色？若",
    "T28n1548_017:0642c04": "淨不淨，是名好色非好色。何謂勝知勝見？若",
    "T28n1548_017:0642c05": "於彼法勝受已，知見分別，是名勝知勝見。",
    "T28n1548_017:0642c06": "何謂有如是想？若想不分散、不相離、一定無",
    "T28n1548_017:0642c07": "量色想，是名有如是想。何謂內無色想觀外",
    "T28n1548_017:0642c08": "色青，青色青光。若於是色勝知見，有如是",
    "T28n1548_017:0642c09": "想。如比丘滅內色想已，取外青色想。比丘以",
    "T28n1548_017:0642c10": "外青色調心修令柔軟，柔軟已得色勝解。比",
    "T28n1548_017:0642c11": "丘知見分別外青色，心向彼、尊上彼、傾向",
    "T28n1548_017:0642c12": "彼，於彼勝解。何謂內無色想？內色想滅沒除，",
    "T28n1548_017:0642c13": "是名內無色想。何謂觀外色？若外青色，眼識",
    "T28n1548_017:0642c14": "曾見、如實見、緣見，意識分別、如實分別、緣分",
    "T28n1548_017:0642c15": "別，是名觀外色。何謂青？青有二種，有性青、染",
    "T28n1548_017:0642c16": "青，是名青。何謂勝知見？若於彼色勝受已，",
    "T28n1548_017:0642c17": "知見分別，心向彼、尊上彼、傾向彼，於彼勝",
    "T28n1548_017:0642c18": "解，是謂勝知見。何謂有如是想？若有想不分",
    "T28n1548_017:0642c19": "散、不相離、一定青想，是名有如是想。何謂內",
    "T28n1548_017:0642c20": "無色想觀外色黃黃光，於是色勝知見，有",
    "T28n1548_017:0642c21": "如是想？如比丘滅內色想，取外黃色想。比丘",
    "T28n1548_017:0642c22": "以外黃色調心修令柔軟，柔軟已得黃勝解。",
    "T28n1548_017:0642c23": "比丘知見分別外黃色，心向彼、尊上彼、傾",
    "T28n1548_017:0642c24": "向彼，於彼勝解。何謂內無色？比丘內色想",
    "T28n1548_017:0642c25": "滅沒除，是名內無色想。何謂觀外色？若外黃",
    "T28n1548_017:0642c26": "色，眼識曾見、如實見、緣見，意識分別、如實分",
    "T28n1548_017:0642c27": "別、緣分別，是名觀外色。何謂黃？黃有二種，有",
    "T28n1548_017:0642c28": "性黃、染黃，是謂黃。何謂勝知見？若於彼色",
    "T28n1548_017:0642c29": "勝受已，知見分別，心向彼、尊上彼、傾向彼，",
    "T28n1548_017:0643a01": "於彼勝解，是名勝知見。何謂有如是想？若有",
    "T28n1548_017:0643a02": "想不分散、不相離想、一定黃，是謂有如是想。",
    "T28n1548_017:0643a03": "何謂內無色想觀外色赤赤光，若於是色勝",
    "T28n1548_017:0643a04": "知見，有如是想。如比丘滅內色已，取外赤",
    "T28n1548_017:0643a05": "色想。比丘以外赤色調心修令柔軟，柔軟已",
    "T28n1548_017:0643a06": "比丘得赤勝解。比丘知見分別赤色，心向彼、",
    "T28n1548_017:0643a07": "尊上彼、傾向彼，於彼勝解。何謂內無色想？比",
    "T28n1548_017:0643a08": "丘內色想滅沒除，是謂內無色想。何謂觀外",
    "T28n1548_017:0643a09": "色？若外赤色，眼識曾見、如實見、緣見，意識分",
    "T28n1548_017:0643a10": "別、如實分別、緣分別，是謂觀外色。何謂赤？赤",
    "T28n1548_017:0643a11": "有二種，有性赤、有染赤，是名赤。何謂勝知見？",
    "T28n1548_017:0643a12": "若於彼色勝受已，知見分別，心向彼、尊上",
    "T28n1548_017:0643a13": "彼、傾向彼，於彼勝解，是謂勝知見。何謂有如",
    "T28n1548_017:0643a14": "是想？若有想不分散、不相離、一定赤，是名有",
    "T28n1548_017:0643a15": "如是想。何謂內無色想觀外色白白光，若於",
    "T28n1548_017:0643a16": "是色勝知見，有如是想？如比丘內色想滅，",
    "T28n1548_017:0643a17": "取外白色想。比丘取外白色調心修令柔軟，",
    "T28n1548_017:0643a18": "柔軟已得白勝解。比丘知見分別白色，心向",
    "T28n1548_017:0643a19": "彼、尊上彼、傾向彼，於彼勝解。何謂內無色",
    "T28n1548_017:0643a20": "想？比丘內色滅沒除，是謂內無色想。何謂",
    "T28n1548_017:0643a21": "觀外色？若外白色，眼識曾見、如實見、緣見，意",
    "T28n1548_017:0643a22": "識分別、如實分別、緣分別，是名觀外色。何謂",
    "T28n1548_017:0643a23": "白？白有二種，有性白、染白，是名白。何謂勝知",
    "T28n1548_017:0643a24": "見？若於彼色勝受已，知見分別，心向彼、尊上",
    "T28n1548_017:0643a25": "彼、傾向彼，於彼勝解，是名勝知見。何謂有如",
    "T28n1548_017:0643a26": "是想？若有想不分散、不相離、一定白色，是謂",
    "T28n1548_017:0643a27": "有如是想。是名八勝處。",
    "T28n1548_017:0643a28": "何謂九滅？若入初禪定，言語刺滅。若入二",
    "T28n1548_017:0643a29": "禪定，覺觀刺滅。若入三禪定，喜刺滅。若入",
    "T28n1548_017:0643b01": "四禪定，出息入息刺滅。若入空處定，色想",
    "T28n1548_017:0643b02": "刺滅。若入識處定，空處刺滅。若入無所有",
    "T28n1548_017:0643b03": "處定，識處刺滅。若入非想非非想定，無所",
    "T28n1548_017:0643b04": "有處刺滅。若入滅盡定，受想刺滅。是名九",
    "T28n1548_017:0643b05": "滅。何謂九次第定？如比丘，離欲惡不善法，有",
    "T28n1548_017:0643b06": "覺有觀，離生喜樂，成就初禪行。乃至離非",
    "T28n1548_017:0643b07": "想非非想處，成就滅受想定，是名九次第",
    "T28n1548_017:0643b08": "定。何謂九想？不淨想、食厭離想、一切世",
    "T28n1548_017:0643b09": "間不樂想、死想、無常想、無常苦想、苦無我",
    "T28n1548_017:0643b10": "想、斷想、離欲想，是名九想。何謂十想？不",
    "T28n1548_017:0643b11": "淨想、食厭想、一切世間不樂想、死想、無常苦",
    "T28n1548_017:0643b12": "想、苦無我想、斷想、離欲想、滅想，是名十",
    "T28n1548_017:0643b13": "想。何謂十直？正見、正覺、正語、正業、正命、正進、",
    "T28n1548_017:0643b14": "正念、正定、正解脫、正智。是名十直。何謂十一",
    "T28n1548_017:0643b15": "切入？地一切入，以一想上下縱廣無二無量。",
    "T28n1548_017:0643b16": "水一切入、火一切入、風一切入、青一切入、黃",
    "T28n1548_017:0643b17": "一切入、赤一切入、白一切入、空一切入、識一",
    "T28n1548_017:0643b18": "切入，以一想知上下縱廣無二無量。何謂地",
    "T28n1548_017:0643b19": "一切入，以一想上下縱廣無二無量？何謂地？",
    "T28n1548_017:0643b20": "地謂地界、地大，是名地。何謂一切？若盡、無",
    "T28n1548_017:0643b21": "餘方便，是名一切。何謂一？若獨非餘界，如人",
    "T28n1548_017:0643b22": "入地一切入，是名一。何謂想？若想不分散、",
    "T28n1548_017:0643b23": "不相離、一向地想，是名想。何謂上下縱廣？上",
    "T28n1548_017:0643b24": "謂虛空，下謂地，縱廣謂四方。如人若上下縱",
    "T28n1548_017:0643b25": "廣皆思惟地、知解受地，是名上下縱廣。何",
    "T28n1548_017:0643b26": "謂無二無量？上無二、下無二、縱廣無二，上無",
    "T28n1548_017:0643b27": "量、下無量、縱廣無量，無二想唯有地想，無",
    "T28n1548_017:0643b28": "量無邊、阿僧祇、無邊無際，於地無異想，是",
    "T28n1548_017:0643b29": "名無量。何謂水一切入，一想上下縱廣？何",
    "T28n1548_017:0643c01": "謂水？水界、水大，是名水。何謂一切？若盡、無餘",
    "T28n1548_017:0643c02": "方便，是名一切。何謂一？若獨非餘界，如人入",
    "T28n1548_017:0643c03": "水一切入，是名一。何謂想？若想不分散、不相",
    "T28n1548_017:0643c04": "離、一向水想，是謂想。何謂上下縱廣？上謂虛",
    "T28n1548_017:0643c05": "空，下謂地，縱廣謂四方。如人若上下縱廣",
    "T28n1548_017:0643c06": "皆思惟水、知解受水，是名上下縱廣。何謂無",
    "T28n1548_017:0643c07": "二無量？上無二、下無二、縱廣無二，上無量、",
    "T28n1548_017:0643c08": "下無量、縱廣無量，無二想唯有水想，無量無",
    "T28n1548_017:0643c09": "邊、阿僧祇、無邊無際，於水無異想，是名無二",
    "T28n1548_017:0643c10": "無量。何謂火一切入，一想上下縱廣？何謂",
    "T28n1548_017:0643c11": "火？火界、火大，是名火。何謂一切？若盡、無餘方",
    "T28n1548_017:0643c12": "便，是名一切。何謂一？若獨非餘界，如人入火",
    "T28n1548_017:0643c13": "一切入，是名一。何謂想？若想不分散、不相離、",
    "T28n1548_017:0643c14": "一向火想，是名想。何謂上下縱廣？上謂虛",
    "T28n1548_017:0643c15": "空、下謂地、縱廣謂四方，如人若上下縱廣。",
    "T28n1548_017:0643c16": "何謂無二無量？上無二、下無二、縱廣無二，上",
    "T28n1548_017:0643c17": "無量、下無量、縱廣無量，無二想，唯有火想，",
    "T28n1548_017:0643c18": "無量無邊、阿僧祇、無邊無際，於火無異想，是",
    "T28n1548_017:0643c19": "名無二無量。何謂風一切入，一想上下縱",
    "T28n1548_017:0643c20": "廣？何謂風？風界、風大，是名風。何謂一切？若",
    "T28n1548_017:0643c21": "盡、無餘方便，是名一切。何謂一？若獨非餘",
    "T28n1548_017:0643c22": "界，如人入風一切入，是名一。何謂想？若想不",
    "T28n1548_017:0643c23": "分散、不相離、一向風想，是名想。何謂上下縱",
    "T28n1548_017:0643c24": "廣？上謂虛空、下謂地、縱廣謂四方，如人上下",
    "T28n1548_017:0643c25": "縱廣皆思惟風、知解受風，是謂上下縱廣。何",
    "T28n1548_017:0643c26": "謂無二無量？上無二、下無二、縱廣無二，上無",
    "T28n1548_017:0643c27": "量、下無量、縱廣無量，無二想，唯有風想，無",
    "T28n1548_017:0643c28": "量無邊、阿僧祇、無邊無際，於風無異想，是名",
    "T28n1548_017:0643c29": "無二無量。何謂青一切入，一想上下縱廣無",
    "T28n1548_017:0644a01": "二無量？何謂青？青有二種，性青、染青，是名",
    "T28n1548_017:0644a02": "青。何謂一切？若盡、無餘方便，是名一切。何謂",
    "T28n1548_017:0644a03": "一？若獨非餘，如人入青一切入，是名一。何",
    "T28n1548_017:0644a04": "謂想？若想不分散、不相離、一向青想，是名想。",
    "T28n1548_017:0644a05": "何謂上下縱廣？上謂虛空、下謂地、縱廣謂",
    "T28n1548_017:0644a06": "四方，如人上下縱廣皆思惟青、知解受青，是",
    "T28n1548_017:0644a07": "謂上下縱廣。何謂無二無量？上無二、下無二、",
    "T28n1548_017:0644a08": "縱廣無二，上無量、下無量、縱廣無量，無二",
    "T28n1548_017:0644a09": "想，唯有青想，無量無邊、阿僧祇、無邊無際，",
    "T28n1548_017:0644a10": "於青無異想，是名無二無量。何謂黃一切入，",
    "T28n1548_017:0644a11": "一想上下縱廣無二無量？何謂黃？黃有二種，",
    "T28n1548_017:0644a12": "性黃、染黃，是名黃。何謂一切？若盡、無餘方",
    "T28n1548_017:0644a13": "便，是名一切。何謂一？若獨非餘，如人入黃一",
    "T28n1548_017:0644a14": "切入，是名一。何謂想？若想不分散、不相離、一",
    "T28n1548_017:0644a15": "向黃想，是名想。何謂上下縱廣？上謂虛空、下",
    "T28n1548_017:0644a16": "謂地、縱廣謂四方，如人上下縱廣皆思惟黃、",
    "T28n1548_017:0644a17": "知解受黃，是名上下縱廣。何謂無二無量？上",
    "T28n1548_017:0644a18": "無二、下無二、縱廣無二，上無量、下無量、縱",
    "T28n1548_017:0644a19": "廣無量，無二想，唯有黃想，無量無邊、阿僧",
    "T28n1548_017:0644a20": "祇、無邊無際，於黃無異想，是名無二無量。何",
    "T28n1548_017:0644a21": "謂赤一切入，一想上下縱廣無二無量？何謂",
    "T28n1548_017:0644a22": "赤？赤有二種，性赤、染赤，是名赤。何謂一切？",
    "T28n1548_017:0644a23": "若盡、無餘方便，是名一切。何謂一？若獨非餘，",
    "T28n1548_017:0644a24": "如人入赤一切入，是名一。何謂想？若想不分",
    "T28n1548_017:0644a25": "散、不相離、一向赤想，是名想。何謂上下縱廣？",
    "T28n1548_017:0644a26": "上謂虛空、下謂地、縱廣謂四方，如人上下",
    "T28n1548_017:0644a27": "縱廣皆思惟赤、知解受赤，是名上下縱廣。何",
    "T28n1548_017:0644a28": "謂無二無量？上無二、下無二、縱廣無二，上無",
    "T28n1548_017:0644a29": "量、下無量、縱廣無量，無二想，唯有赤想，無",
    "T28n1548_017:0644b01": "量無邊、阿僧祇、無邊無際，於赤無異想，是名",
    "T28n1548_017:0644b02": "無二無量。何謂白一切入，一想上下縱廣無",
    "T28n1548_017:0644b03": "二無量？何謂白？白有二種，性白、染白，是名",
    "T28n1548_017:0644b04": "白。何謂一切？若盡、無餘方便，是名一切。何謂",
    "T28n1548_017:0644b05": "一？若獨非餘，如人入白一切入，是名一。何謂",
    "T28n1548_017:0644b06": "想？若想不分散、不相離、一向白想，是名想。何",
    "T28n1548_017:0644b07": "謂上下縱廣？上謂虛空、下謂地、縱廣謂四方，",
    "T28n1548_017:0644b08": "如人上下縱廣皆思惟白、知解受白，是名上",
    "T28n1548_017:0644b09": "下縱廣。何謂無二無量？上無二、下無二、縱廣",
    "T28n1548_017:0644b10": "無二，上無量、下無量、縱廣無量，無二想，唯",
    "T28n1548_017:0644b11": "有白想，無量無邊、阿僧祇、無邊無際，於白無",
    "T28n1548_017:0644b12": "異想，是名無二無量。何謂空一切入，一想上",
    "T28n1548_017:0644b13": "下縱廣無二無量？何謂空？空有二種，內空界、",
    "T28n1548_017:0644b14": "外空界，是名空。何謂一切？若盡、無餘方便，是",
    "T28n1548_017:0644b15": "名一切。何謂一？若獨非餘，如人入空一切入，",
    "T28n1548_017:0644b16": "是名一。何謂想？若想不分散、不相離、一向空",
    "T28n1548_017:0644b17": "想，是名想。何謂上下縱廣？上謂虛空、下謂",
    "T28n1548_017:0644b18": "地、縱廣謂四方，如人上下縱廣皆思惟空、知",
    "T28n1548_017:0644b19": "解受空，是名上下縱廣。何謂無二無量？上無",
    "T28n1548_017:0644b20": "二、下無二、縱廣無二，上無量、下無量、縱廣",
    "T28n1548_017:0644b21": "無量，無二想，唯有空想，無量無邊、阿僧祇、",
    "T28n1548_017:0644b22": "無邊無際，於空無異想，是名無二無量。何謂",
    "T28n1548_017:0644b23": "識一切入，一想上下縱廣無二無量？何謂識？",
    "T28n1548_017:0644b24": "六識身：眼識、耳鼻舌身意識身，是名識。何",
    "T28n1548_017:0644b25": "謂一切？若盡、無餘方便，是名一切。何謂一？若",
    "T28n1548_017:0644b26": "獨非餘，如人入識一切入，是名一。何謂想？若",
    "T28n1548_017:0644b27": "想不分散、不相離、一向識想，是名想。何謂上",
    "T28n1548_017:0644b28": "下縱廣？上謂虛空、下謂地、縱廣謂四方，如人",
    "T28n1548_017:0644b29": "上下縱廣思惟識、知解受識，是名上下縱廣。",
    "T28n1548_017:0644c01": "何謂無二無量？上無二、下無二、縱廣無二，上",
    "T28n1548_017:0644c02": "無量、下無量、縱廣無量無二想，唯有識想，無",
    "T28n1548_017:0644c03": "量無邊、阿僧祇、無邊無際，於識無異想，是名",
    "T28n1548_017:0644c04": "無二無量。是名十一切入。何謂十一解脫",
    "T28n1548_017:0644c05": "入？如陀舍長者詣阿難所稽首畢，却坐一面，",
    "T28n1548_017:0644c06": "問尊者阿難言：頗有一法，如比丘不放逸",
    "T28n1548_017:0644c07": "勤念正智寂靜行，心未解脫得解脫、諸漏未盡",
    "T28n1548_017:0644c08": "得漏盡、未得無上安隱得安隱不？尊者阿難",
    "T28n1548_017:0644c09": "答陀舍長者言：有也。長者問言：何者是？阿難",
    "T28n1548_017:0644c10": "謂長者言：如比丘，離欲惡不善法，有覺有",
    "T28n1548_017:0644c11": "觀，離生喜樂，成就初禪行。比丘如是思惟：此",
    "T28n1548_017:0644c12": "定正學正生。若一切正學正生已，盡知是無",
    "T28n1548_017:0644c13": "常滅法。比丘如實知見，斷一切諸漏，心得解",
    "T28n1548_017:0644c14": "脫。雖未斷諸漏，比丘以法欲法樂故，斷五下",
    "T28n1548_017:0644c15": "分煩惱，於彼化生而般涅槃，不還此世。長者！",
    "T28n1548_017:0644c16": "此是一法，如比丘不放逸勤念正智寂靜行，",
    "T28n1548_017:0644c17": "心未解脫得解脫、諸漏未盡得漏盡、未得無上",
    "T28n1548_017:0644c18": "安隱得安隱。復次長者！如比丘滅覺觀、內正",
    "T28n1548_017:0644c19": "信、一心，無覺無觀定生喜樂，成就二禪行。比",
    "T28n1548_017:0644c20": "丘如是思惟：此定正學正生。若一切正學正",
    "T28n1548_017:0644c21": "生已，盡知是無常滅法。比丘如實知見，斷一",
    "T28n1548_017:0644c22": "切諸漏，心得解脫。雖未斷諸漏，比丘以法",
    "T28n1548_017:0644c23": "欲法樂故，斷五下分煩惱，於彼化生而般涅",
    "T28n1548_017:0644c24": "槃，不還此世。長者！此是一法，如比丘不放逸",
    "T28n1548_017:0644c25": "勤念正智寂靜行，心未解脫得解脫、諸漏未盡",
    "T28n1548_017:0644c26": "得漏盡、未得無上安隱得安隱。復次長者！如",
    "T28n1548_017:0644c27": "比丘離喜、捨行、念、正智、身受樂，如諸聖人解",
    "T28n1548_017:0644c28": "捨念樂行，成就三禪行。比丘如是思惟：此定",
    "T28n1548_017:0644c29": "正學正生。若一切正學正生已，盡知是無常",
    "T28n1548_017:0645a01": "滅法。比丘如實知見，斷一切諸漏，心得解脫。",
    "T28n1548_017:0645a02": "雖未斷諸漏，比丘以法欲法樂故，斷五下分",
    "T28n1548_017:0645a03": "煩惱，於彼化生而般涅槃，不還此世。長者！此",
    "T28n1548_017:0645a04": "是一法，如比丘不放逸勤念正智寂靜行，心",
    "T28n1548_017:0645a05": "未得解脫得解脫、諸漏未盡得漏盡、未得無上",
    "T28n1548_017:0645a06": "安隱得安隱。復次長者！如比丘斷苦樂先滅",
    "T28n1548_017:0645a07": "憂喜，不苦不樂、捨、念、淨，成就四禪行。比丘如",
    "T28n1548_017:0645a08": "是思惟：此定正學正生。若一切正學正生已，",
    "T28n1548_017:0645a09": "盡知是無常滅法。比丘如實知見，斷一切諸",
    "T28n1548_017:0645a10": "漏，心得解脫。雖未斷諸漏，比丘以法欲法樂",
    "T28n1548_017:0645a11": "故，斷五下分煩惱，於彼化生而般涅槃，不還",
    "T28n1548_017:0645a12": "此世。長者！此是一法，如比丘不放逸勤念正",
    "T28n1548_017:0645a13": "智寂靜行，心未得解脫得解脫、諸漏未盡得漏",
    "T28n1548_017:0645a14": "盡、未得無上安隱得安隱。復次長者！如比丘",
    "T28n1548_017:0645a15": "慈解心遍解一方行，南西北方四維上下，一",
    "T28n1548_017:0645a16": "切慈解心廣大尊勝、無二無量、無怨無恚，遍",
    "T28n1548_017:0645a17": "解諸世間行。比丘如是思惟：此慈解心正學",
    "T28n1548_017:0645a18": "正生。若一切正學正生已，盡知是無常滅法。",
    "T28n1548_017:0645a19": "比丘如實知見，斷一切諸漏，心得解脫。雖未",
    "T28n1548_017:0645a20": "斷諸漏，比丘以法欲法樂故，斷五下分煩惱，",
    "T28n1548_017:0645a21": "於彼化生而般涅槃，不還此世。長者！此是一",
    "T28n1548_017:0645a22": "法，如比丘不放逸勤念正智寂靜行，心未得",
    "T28n1548_017:0645a23": "解脫得解脫、諸漏未盡得漏盡、未得無上安隱",
    "T28n1548_017:0645a24": "得安隱。復次長者！如比丘悲心遍解一方，",
    "T28n1548_017:0645a25": "南西北方四維上下，一切悲心廣大尊勝、無",
    "T28n1548_017:0645a26": "二無量、無怨無恚，遍解諸世間行。比丘如是",
    "T28n1548_017:0645a27": "思惟：此悲解心正學正生。若一切正學正生",
    "T28n1548_017:0645a28": "已，盡知是無常滅法。比丘如實知見，斷一切",
    "T28n1548_017:0645a29": "諸漏，心得解脫。雖未斷諸漏，比丘以法欲法",
    "T28n1548_017:0645b01": "樂故，斷五下分煩惱，於彼化生而般涅槃，",
    "T28n1548_017:0645b02": "不還此世。長者！此是一法，如比丘不放逸",
    "T28n1548_017:0645b03": "勤念正智寂靜行，心未得解脫得解脫、諸漏未",
    "T28n1548_017:0645b04": "盡得漏盡、未得無上安隱得安隱。復次長者！",
    "T28n1548_017:0645b05": "如比丘喜心遍解一方行，南西北方四維上",
    "T28n1548_017:0645b06": "下，一切喜心廣大尊勝、無二無量、無怨無",
    "T28n1548_017:0645b07": "恚，遍解世間行。比丘如是思惟：此喜解心正",
    "T28n1548_017:0645b08": "學正生。若一切正學正生已，盡知是無常滅",
    "T28n1548_017:0645b09": "法。比丘如實知見，斷一切諸漏，心得解脫。雖",
    "T28n1548_017:0645b10": "未斷諸漏，比丘以法欲法樂故，斷五下分煩",
    "T28n1548_017:0645b11": "惱，於彼化生而般涅槃，不還此世。長者！此",
    "T28n1548_017:0645b12": "是一法，如比丘不放逸勤念正智寂靜行，心",
    "T28n1548_017:0645b13": "未得解脫得解脫、諸漏未盡得漏盡、未得無上",
    "T28n1548_017:0645b14": "安隱得安隱。復次長者！如比丘捨心遍解",
    "T28n1548_017:0645b15": "一方行，南西北方四維上下，一切捨心廣",
    "T28n1548_017:0645b16": "大尊勝、無二無量、無怨無恚，遍解世間行。比",
    "T28n1548_017:0645b17": "丘如是思惟：捨解心正學正生。若一切正學",
    "T28n1548_017:0645b18": "正生已，盡知是無常滅法。比丘如實知見，斷",
    "T28n1548_017:0645b19": "一切諸漏，心得解脫。雖未斷諸漏，以法欲法",
    "T28n1548_017:0645b20": "樂故，斷五下分煩惱，於彼化生而般涅槃，",
    "T28n1548_017:0645b21": "不還此世。長者！此是一法，如比丘不放逸勤",
    "T28n1548_017:0645b22": "念正智寂靜行，心未得解脫得解脫、諸漏未盡",
    "T28n1548_017:0645b23": "得漏盡、未得無上安隱得安隱。復次長者！如",
    "T28n1548_017:0645b24": "比丘離一切色想、滅瞋恚想、不思惟若干想，",
    "T28n1548_017:0645b25": "成就無邊空處行。比丘如是思惟：入此定正",
    "T28n1548_017:0645b26": "學正生。若一切正學正生已，盡知是無常滅",
    "T28n1548_017:0645b27": "法。比丘如實知見，斷一切諸漏，心得解脫。雖",
    "T28n1548_017:0645b28": "未斷諸漏，比丘以法欲法樂故，斷五下分煩",
    "T28n1548_017:0645b29": "惱，於彼化生而般涅槃，不還此世。長者！此是",
    "T28n1548_017:0645c01": "一法，如比丘不放逸勤念正智寂靜行，心未",
    "T28n1548_017:0645c02": "得解脫得解脫、諸漏未盡得漏盡、未得無上安",
    "T28n1548_017:0645c03": "隱得安隱。復次長者！如比丘離一切空處，",
    "T28n1548_017:0645c04": "成就無邊識處行。比丘如是思惟：入此定正",
    "T28n1548_017:0645c05": "學正生。若一切正學正生已，盡知是無常滅",
    "T28n1548_017:0645c06": "法。比丘如實知見，斷一切諸漏，心得解脫。",
    "T28n1548_017:0645c07": "雖未斷諸漏，比丘以法欲法樂故，斷五下分",
    "T28n1548_017:0645c08": "煩惱，於彼化生而般涅槃，不還此世。長者！此",
    "T28n1548_017:0645c09": "是一法，如比丘不放逸勤念正智寂靜行，心",
    "T28n1548_017:0645c10": "未得解脫得解脫、諸漏未盡得漏盡、未得無",
    "T28n1548_017:0645c11": "上安隱得安隱。復次長者！如比丘離一切",
    "T28n1548_017:0645c12": "識處，成就無所有處行。比丘如是思惟：入此",
    "T28n1548_017:0645c13": "定正學正生。若一切正學正生已，盡知是無",
    "T28n1548_017:0645c14": "常滅法。比丘如實知見，斷一切諸漏，心得解",
    "T28n1548_017:0645c15": "脫。雖未斷諸漏，比丘以法欲法樂故，斷五下",
    "T28n1548_017:0645c16": "分煩惱，於彼化生而般涅槃，不還此世。此",
    "T28n1548_017:0645c17": "是一法，如比丘不放逸勤念正智寂靜行，心",
    "T28n1548_017:0645c18": "未得解脫得解脫、諸漏未盡得漏盡、未得無上",
    "T28n1548_017:0645c19": "安隱得安隱。阿難說已，陀舍長者言：如人",
    "T28n1548_017:0645c20": "求一寶藏得十一寶藏。尊者阿難！我亦如是，",
    "T28n1548_017:0645c21": "求一解脫入得十一解脫入。尊者阿難！如長",
    "T28n1548_017:0645c22": "者子舍，有十一門，為火所燒，猛焰熾盛。長",
    "T28n1548_017:0645c23": "者長者子意欲出時，於諸門中自在得出。尊",
    "T28n1548_017:0645c24": "者阿難！我亦如是，於十一法門中所欲出處，",
    "T28n1548_017:0645c25": "隨意得出。尊者阿難！如邪見婆羅門，猶為",
    "T28n1548_017:0645c26": "師求財供養師，況聞正見而不供養。時陀舍",
    "T28n1548_017:0645c27": "長者請毘耶離眾僧、波多離眾僧，請已作種",
    "T28n1548_017:0645c28": "種餚饍以飯眾僧。食充足已，或以履屣、或以",
    "T28n1548_017:0645c29": "白㲲萬張以施眾僧，別以三衣及好房舍",
    "T28n1548_017:0646a01": "奉上阿難。是名十一解脫入。",
    "T28n1548_017:0646a02": "舍利弗阿毘曇論卷第十七"
}