{
    "T49n2035_045:0408b20": "佛祖統紀卷第四十五",
    "T49n2035_045:0408b22": "宋咸淳四明東湖沙門志磐撰",
    "T49n2035_045:0408b23": "法運通塞志十七之十二",
    "T49n2035_045:0408b24": "仁宗仁宗真宗第六子。母宸妃李氏。夢二日在天其一忽墜以裾承之遂娠。四月十四日為乾元節。葬永昭陵",
    "T49n2035_045:0408b25": "天聖元年。上常頂玉冠。上琢觀音像。左右",
    "T49n2035_045:0408b26": "以玉重請易之。上曰。三公百官揖於下者。",
    "T49n2035_045:0408b27": "皆天下英賢。豈朕所敢當。特君臣之分不得",
    "T49n2035_045:0408b28": "不爾。朕冠此冠將令回禮於大士也鄭氏家集",
    "T49n2035_045:0408b29": "○勅內侍楊懷古降香入天竺靈山為國",
    "T49n2035_045:0408c01": "祈福。慈雲式法師。復以天台教文入藏為",
    "T49n2035_045:0408c02": "請。懷古為奏上知○南海駐輦國遣使進",
    "T49n2035_045:0408c03": "金葉天竺梵經。詔三藏法護譯之○四明延",
    "T49n2035_045:0408c04": "慶法智法師。出教義策試生徒名開幃四",
    "T49n2035_045:0408c05": "十二章至今以為法。",
    "T49n2035_045:0408c06": "二年。詔賜天台教文入藏。及賜白金百兩。",
    "T49n2035_045:0408c07": "飯靈山千眾。慈雲撰教藏隨函目錄。述諸",
    "T49n2035_045:0408c08": "部著作大義○四明名儒衛開遊學至洛陽。",
    "T49n2035_045:0408c09": "遇道人李士寧於逆旅。謂開曰君鄉城戒香",
    "T49n2035_045:0408c10": "有瘂女者。過去維衛佛也。若歸可往禮拜。",
    "T49n2035_045:0408c11": "問其狀。則曰。縮臂掃地者是也。開既婦亟",
    "T49n2035_045:0408c12": "往寺訪之。一老尼曰。聖姑坐化年餘矣。因",
    "T49n2035_045:0408c13": "示以畫像。炷香作禮。自以不覩尊容為",
    "T49n2035_045:0408c14": "之愧恨。明年過錢唐客書吏陳式家。忽見",
    "T49n2035_045:0408c15": "小兒十數擁一尼童入門。譁傳云。瘂女瘂",
    "T49n2035_045:0408c16": "女。開方驚顧。遽索紙書偈曰。大地山河是",
    "T49n2035_045:0408c17": "阿誰。了無一法可思惟。夜來處處鳴鐘鼓。",
    "T49n2035_045:0408c18": "敲破髑髏人不知。復於偈後書無去來。開",
    "T49n2035_045:0408c19": "前禮足。略述戒香得瞻遺像之意。復書偈",
    "T49n2035_045:0408c20": "云。須彌山上擺鐸。大洋海底搖鈴。若問瘂",
    "T49n2035_045:0408c21": "女姓字。秖此便是真名。出門竟去。追問小",
    "T49n2035_045:0408c22": "兒。瘂女何人。兒曰。維衛佛也。問兒何人。曰",
    "T49n2035_045:0408c23": "問取瘂女。忽俱不見。",
    "T49n2035_045:0408c24": "志磐頃過甬東。棲心元妙得舊文於書篋。",
    "T49n2035_045:0408c25": "念瘂女古佛。世無知者。因為述戒香維",
    "T49n2035_045:0408c26": "衛古佛記。既而元妙以遺寺。王師亮俾",
    "T49n2035_045:0408c27": "刻石寺中。以題名勝。案藏經維衛或稱",
    "T49n2035_045:0408c28": "毘婆尸。此翻勝觀。所謂以勝妙三觀觀",
    "T49n2035_045:0408c29": "一切諸法無非三諦之理也。",
    "T49n2035_045:0409a01": "蜀人李士寧有道之士。得軒轅古鏡洞見遠",
    "T49n2035_045:0409a02": "近。學士蔡君謨。聞而惡之。一夕夢為虎逼。",
    "T49n2035_045:0409a03": "有人救之。謂君謨曰。公貴人也。但頭骨未",
    "T49n2035_045:0409a04": "正。乃以手按之。夢覺頭尚痛。明日士寧往",
    "T49n2035_045:0409a05": "謁焉。即夢中所見者。後出守閩中。士寧復往",
    "T49n2035_045:0409a06": "見君謨告曰。久患目疾。夜夢龍樹菩薩何",
    "T49n2035_045:0409a07": "也。士寧即袖中出畫像宛如夢中。兩目明",
    "T49n2035_045:0409a08": "視如故見李壁注荊公詩。士寧神異甚多。荊公歐陽公皆有歌詩。以記述其事○西天",
    "T49n2035_045:0409a09": "沙門愛賢護賢來進貝葉梵經。賜紫服。",
    "T49n2035_045:0409a10": "三年。先是天禧初詔天下復放生池。四明",
    "T49n2035_045:0409a11": "南湖法智法師。每於佛生日集眾行法。放",
    "T49n2035_045:0409a12": "魚鳥以祝聖。是年郡以事聞。勅樞密劉均",
    "T49n2035_045:0409a13": "撰文以紀。郡守曾會立碑寺門文見光教志師一",
    "T49n2035_045:0409a14": "夕夢伽藍神告曰。明日相公至。已而曾會領",
    "T49n2035_045:0409a15": "子公亮入寺。師告以夢。母夫人謝曰。後貴",
    "T49n2035_045:0409a16": "無敢忘。及公亮入相。乃買田闢屋。歲度其",
    "T49n2035_045:0409a17": "徒有曾相公捨田帖載教行錄○翰林學士夏竦同三藏惟淨",
    "T49n2035_045:0409a18": "等。進新譯經音義七十卷○判都省馬亮言。",
    "T49n2035_045:0409a19": "佛道貴重人天所師。請無得收度曾犯真",
    "T49n2035_045:0409a20": "刑及文身者。詔從之。",
    "T49n2035_045:0409a21": "五年。三藏惟淨進大藏經目錄二袠。賜名天",
    "T49n2035_045:0409a22": "聖釋教錄。凡六千一百九十七卷○杭州天",
    "T49n2035_045:0409a23": "竺寺。七月八月望日之夕天雨桂子。慈雲法",
    "T49n2035_045:0409a24": "師播種於土。作詩以記。",
    "T49n2035_045:0409a25": "六年。御製三寶讚以賜宰輔及譯經院○四",
    "T49n2035_045:0409a26": "明南湖法智法師。於元旦建光明懺。期至",
    "T49n2035_045:0409a27": "五日。趺坐說法。驟稱阿彌陀佛數百聲。奄",
    "T49n2035_045:0409a28": "然而化。露龕七日。顏貌如生爪髮俱長。闍",
    "T49n2035_045:0409a29": "維之日異香芬郁。舍利無數舌根不壞若蓮",
    "T49n2035_045:0409b01": "華然。",
    "T49n2035_045:0409b02": "七年。勅於京師大建慈化寺。謂宰臣曰。此",
    "T49n2035_045:0409b03": "蓋為先帝薦福之舉。今後毋得無故擅",
    "T49n2035_045:0409b04": "興力役。",
    "T49n2035_045:0409b05": "九年。勅韶州守臣詣寶林山南華寺迎六",
    "T49n2035_045:0409b06": "祖衣鉢。入京闕供養。及至奉安大內清淨",
    "T49n2035_045:0409b07": "堂。勅兵部侍郎晏殊撰六祖衣鉢記○傳",
    "T49n2035_045:0409b08": "法院言。沙門懷問嘗往天竺。為真宗皇帝",
    "T49n2035_045:0409b09": "建塔於佛金剛座之側。今欲再往為皇太后",
    "T49n2035_045:0409b10": "今上更建二塔。乞賜先朝聖教序皇太后發",
    "T49n2035_045:0409b11": "願文聖上三寶讚。刊石塔下。及製袈裟奉",
    "T49n2035_045:0409b12": "釋迦像。詔可。仍令詞臣撰沙門懷問三往",
    "T49n2035_045:0409b13": "西天記○初太祖疑宣律師佛牙非真。遣",
    "T49n2035_045:0409b14": "使取自洛烈火煆之色不變。心敬神異。遂",
    "T49n2035_045:0409b15": "製發願文。太宗朝復取驗以火。製偈讚以",
    "T49n2035_045:0409b16": "申敬見三朝御製碑因奉安大相國寺法華院。真宗",
    "T49n2035_045:0409b17": "嘗迎供開寶寺靈感塔下。瞻拜之夕神光洞",
    "T49n2035_045:0409b18": "發。遂製偈讚見三朝御製碑上以三朝敬事。遂迎",
    "T49n2035_045:0409b19": "置禁中。以薔薇水灌之出南海三佛齊國。香氣芬郁異常忽",
    "T49n2035_045:0409b20": "於穴中得舍利一。五色映人。因為製讚。",
    "T49n2035_045:0409b21": "以金䀃二重藏之。奉以還寺。其讚云。三皇",
    "T49n2035_045:0409b22": "掩質皆歸土。五帝潛形已化塵。夫子域中",
    "T49n2035_045:0409b23": "誇是聖。老君世上亦言真。埋軀秖見空遺",
    "T49n2035_045:0409b24": "塚。何處將身示後人。唯有吾師金骨在。曾",
    "T49n2035_045:0409b25": "經百鍊色長新䀃徒回切。音隤。器似盂。本紀錯為󱠔。今改正。",
    "T49n2035_045:0409b26": "述曰。佛道大道也。佛身真身也。言大道",
    "T49n2035_045:0409b27": "則法界無遺。不同孔老之有方域。言真",
    "T49n2035_045:0409b28": "身則常住不滅。不同孔老之有生死。其",
    "T49n2035_045:0409b29": "所謂佛牙舍利者。此蓋真身應物示化之",
    "T49n2035_045:0409c01": "一法也。豈世間水火所能沮壞之耶。仁",
    "T49n2035_045:0409c02": "宗以三朝歸敬特製讚文。而且歷詆帝",
    "T49n2035_045:0409c03": "皇儒道之宗祖者。誠以仁義之道清淨之",
    "T49n2035_045:0409c04": "化。所以教域中之人致人天之福耳。非",
    "T49n2035_045:0409c05": "如佛道有化人出世之能。然則在儒在",
    "T49n2035_045:0409c06": "道不離此身。皆可以從事。釋學以為未",
    "T49n2035_045:0409c07": "來出世之本。恭覽宸製。知言近而指遠。",
    "T49n2035_045:0409c08": "明道元年十月一日。天竺慈雲法師說法坐",
    "T49n2035_045:0409c09": "逝。人見大星殞於鷲峯紅光赫然。師於前",
    "T49n2035_045:0409c10": "朝進金光明護國儀。上因閱視至發願文",
    "T49n2035_045:0409c11": "有諸天威神護持我國聖帝仁王慈臨無際。",
    "T49n2035_045:0409c12": "撫几歎曰。朕得此人可以致治。亟宣召",
    "T49n2035_045:0409c13": "之則師入滅矣。",
    "T49n2035_045:0409c14": "二年七月。四明南湖奉法智法師舍利。葬",
    "T49n2035_045:0409c15": "於南城崇法院之祖關。",
    "T49n2035_045:0409c16": "景祐元年。參知政事王隨。刪景德傳燈錄",
    "T49n2035_045:0409c17": "為十五卷。傳法院編錄入藏○詔試天下",
    "T49n2035_045:0409c18": "童行誦法華經。中選者得度。命參政宋綬",
    "T49n2035_045:0409c19": "夏竦同監。試有童行誦經不過問習業幾",
    "T49n2035_045:0409c20": "年。對曰。十年矣。二公笑且閔之。約歸各取",
    "T49n2035_045:0409c21": "經誦。綬十日竦七日。不遺一字歸田錄○是歲",
    "T49n2035_045:0409c22": "天下僧三十八萬五千五百二十人。尼四萬",
    "T49n2035_045:0409c23": "八千七百四十人。",
    "T49n2035_045:0409c24": "二年。上御製天竺字源序賜譯經院。是書",
    "T49n2035_045:0409c25": "即法護惟淨。以華梵對翻為七卷。聲明之",
    "T49n2035_045:0409c26": "學實肇於茲。其所序云。翻宣表率則有天息",
    "T49n2035_045:0409c27": "災等三藏五人西土四人天息災。施護。法賢。法護。東土一人。則惟淨耳筆受",
    "T49n2035_045:0409c28": "綴文證義。則自法進至慧燈七十九人。五",
    "T49n2035_045:0409c29": "竺貢梵經僧。自法軍至法稱八十人。此土",
    "T49n2035_045:0410a01": "取經僧得還者。自辭澣至栖祕百三十八",
    "T49n2035_045:0410a02": "人。梵本一千四百二十八。譯成五百六十四",
    "T49n2035_045:0410a03": "卷○十一月詔孔宗愿襲封文宣公。",
    "T49n2035_045:0410a04": "三年。駙馬都尉李遵勗。廣傳燈為三十卷",
    "T49n2035_045:0410a05": "進上。賜名天聖廣燈錄。御製序○右僕射譯",
    "T49n2035_045:0410a06": "經潤文使呂夷簡。參知政事潤文官宋綬言。",
    "T49n2035_045:0410a07": "奉詔續修法寶錄。自祥符四年至今景祐",
    "T49n2035_045:0410a08": "三年。編成一百六十一卷。乞依舊式賜序",
    "T49n2035_045:0410a09": "四年。御製景祐新修法寶錄序。賜入大藏。",
    "T49n2035_045:0410a10": "寶元二年五月。三往西天懷問同沙門得濟",
    "T49n2035_045:0410a11": "永定得安。自中天竺摩竭陀國還。進佛骨",
    "T49n2035_045:0410a12": "舍利貝葉梵經貝多子菩提樹葉無憂樹葉菩",
    "T49n2035_045:0410a13": "提子念珠西天碑十九本。召見尉勞。賜號顯",
    "T49n2035_045:0410a14": "教大師紫衣金幣。",
    "T49n2035_045:0410a15": "慶歷元年。三藏法師惟淨言。西土進經新舊",
    "T49n2035_045:0410a16": "萬軸。鴻臚之設有費廩祿鴻臚卿主四方賓客。後世兼領西域梵僧",
    "T49n2035_045:0410a17": "欲乞停罷譯經。上曰。三聖舊模焉敢即廢。",
    "T49n2035_045:0410a18": "且琛貢之藉非鴻臚則不可識。未幾中丞",
    "T49n2035_045:0410a19": "孔輔道上疏。請罷譯經。上出淨疏示之。諭",
    "T49n2035_045:0410a20": "以先朝盛典不可輒廢湘山野錄○范仲淹宣",
    "T49n2035_045:0410a21": "撫河東。寓宿保德傳舍獲故經一卷。名十",
    "T49n2035_045:0410a22": "六羅漢因果識見頌。藏經所未錄也。仲淹遂",
    "T49n2035_045:0410a23": "為之序云。此頌文一尊者七首。皆悟本成佛",
    "T49n2035_045:0410a24": "之言也。余讀之。一頌一悟。方知塵世有無",
    "T49n2035_045:0410a25": "邊聖法。大藏有遺落真文。因以傳江陵。沙",
    "T49n2035_045:0410a26": "門慧哲。俾行於世家集○諫議大夫歐陽修",
    "T49n2035_045:0410a27": "慕韓愈斥佛老。著本論三篇。其略曰。佛法",
    "T49n2035_045:0410a28": "為中國患千餘歲。世之卓然不惑而有力",
    "T49n2035_045:0410a29": "者。莫不欲去之。已去矣而復大集。遂至於",
    "T49n2035_045:0410b01": "無可柰何。云云。堯舜三代之際。王政修明。",
    "T49n2035_045:0410b02": "禮義之教充於天下。於此之世雖有佛無",
    "T49n2035_045:0410b03": "由而入。及三代衰王政缺禮義廢。後二百餘",
    "T49n2035_045:0410b04": "年而佛至乎中國。由是言之佛所以為吾",
    "T49n2035_045:0410b05": "患者。乘其缺廢之時而來。此其受患之本",
    "T49n2035_045:0410b06": "也。云云。禮義者勝佛之本也。蒐狩昏姻喪祭",
    "T49n2035_045:0410b07": "鄉射之禮。凡教民之具無不備。則佛無由",
    "T49n2035_045:0410b08": "而入歐陽氏以禮義為本。求勝於佛。故曰本論又曰。今佛之法可",
    "T49n2035_045:0410b09": "謂姦邪。又曰。千年佛老賊中國並見六一居士集○",
    "T49n2035_045:0410b10": "二年。初東掖山本如法師結百僧修法華長",
    "T49n2035_045:0410b11": "懺一年。是年七月。駙馬都尉李遵勗以聞於",
    "T49n2035_045:0410b12": "朝。賜號神照紫方袍。嘗於山西南見一虎",
    "T49n2035_045:0410b13": "臥。以杖擊之曰。非汝住處也。虎俛首而",
    "T49n2035_045:0410b14": "去。後於虎臥處結屋為菴。以是年歸閒",
    "T49n2035_045:0410b15": "此中。慕廬山之風。與郇公章得象諸賢結",
    "T49n2035_045:0410b16": "白蓮社。六七年間寖成巨剎。主上素聞道",
    "T49n2035_045:0410b17": "風。因賜白蓮之額。三年六月久旱。詔迎相",
    "T49n2035_045:0410b18": "國寺佛牙入內殿躬禱。須臾雨大注。乃作",
    "T49n2035_045:0410b19": "金殿四門以象天宮。用以奉藏。復製發願",
    "T49n2035_045:0410b20": "文以見歸敬○宰相章得象兼譯經潤文",
    "T49n2035_045:0410b21": "使。",
    "T49n2035_045:0410b22": "四年。",
    "T49n2035_045:0410b23": "○六月開寶寺靈感塔災。勅中使取塔基所",
    "T49n2035_045:0410b24": "藏舍利塔入內供養。將事再建。諫臣余靖",
    "T49n2035_045:0410b25": "力諫。上不說○諫議歐陽修。為言事者所",
    "T49n2035_045:0410b26": "中。下詔獄窮治。左遷滁州。明年將歸廬陵。",
    "T49n2035_045:0410b27": "舟次九江。因託意遊廬山。入東林圓通謁",
    "T49n2035_045:0410b28": "祖印禪師居訥。與之論道。師出入百家而",
    "T49n2035_045:0410b29": "折衷於佛法史記孔子世家。折衷於夫子。折斷也。衷當也。無音漢楊雄傳。折衷乎重華",
    "T49n2035_045:0410c01": "顏師古修肅然心服。聳聽忘倦至夜分不能",
    "T49n2035_045:0410c02": "已。默默首肯。平時排佛為之內銷。遲回",
    "T49n2035_045:0410c03": "踰旬不忍去。或謂此與退之見大顛正相",
    "T49n2035_045:0410c04": "類。修初至師揖就座曰。足下遠臨豈以西竺",
    "T49n2035_045:0410c05": "聖人之道有合於心乎。修盛氣以答曰。修",
    "T49n2035_045:0410c06": "學孔孟之道。竊有慕於韓子之攘斥佛老",
    "T49n2035_045:0410c07": "者。西竺之法何所取焉。師正色而詰曰。退之",
    "T49n2035_045:0410c08": "排佛老。自比孟子之距楊墨。佛老大聖非",
    "T49n2035_045:0410c09": "楊墨比。退之尚不可排。況今欲慕之者。昔",
    "T49n2035_045:0410c10": "者文中子之言佛聖人也。而退之斥為夷鬼。",
    "T49n2035_045:0410c11": "此大慢之言也。修曰。學者廢中說史家不",
    "T49n2035_045:0410c12": "立傳。退之絕口而弗稱。今師援之。謂佛聖",
    "T49n2035_045:0410c13": "人者。天下孰從之乎。師曰。文中子醇儒也。",
    "T49n2035_045:0410c14": "其得佐太宗當不愧三代之治。其職居修",
    "T49n2035_045:0410c15": "史。必能列佛老於聖人。昔陳叔達撰隋史。",
    "T49n2035_045:0410c16": "避嫌於當世。而司馬君實作傳以補之。退",
    "T49n2035_045:0410c17": "之蔽賢而弗稱。豈天下之公心。皮日休謂。",
    "T49n2035_045:0410c18": "孟子荀卿翼傳孔道。至於文中子司空圖。",
    "T49n2035_045:0410c19": "謂天生文中子以致聖人之用。故房杜之徒。",
    "T49n2035_045:0410c20": "恢張文武以濟正觀之治。此皆足以知文",
    "T49n2035_045:0410c21": "中子也。荀卿之徒。韓非尚刑名以害世。李",
    "T49n2035_045:0410c22": "斯焚詩書以亡秦。楊墨之禍未至是也。文",
    "T49n2035_045:0410c23": "中子之門人。能以仁義之道。輔成唐家以",
    "T49n2035_045:0410c24": "致治平。若子雲退之徒立空言。不聞其徒",
    "T49n2035_045:0410c25": "有佐漢興唐之效者。然則文中子之道。豈",
    "T49n2035_045:0410c26": "不愈於荀楊韓子。而後世學者顧不之知",
    "T49n2035_045:0410c27": "耶文中子之弟王績。奏候君集無君事連長孫無忌叔達避嫌故。弗與立傳。",
    "T49n2035_045:0410c28": "修曰。韓子之與道文中子不合者鮮矣。使",
    "T49n2035_045:0410c29": "其遇太宗。必大發所蘊。師曰。憲宗中興之",
    "T49n2035_045:0411a01": "君也。退之不聞此時有所裨贊。乃以排佛",
    "T49n2035_045:0411a02": "老為己功。欲自比於孟子之距楊墨。其好",
    "T49n2035_045:0411a03": "勝取名。若是之甚。且退之斥佛為夷鬼者。",
    "T49n2035_045:0411a04": "請略辨之。佛聖人降自兜率天。託生中天",
    "T49n2035_045:0411a05": "竺聖王之家。何以夷稱。佛聖人不生不滅",
    "T49n2035_045:0411a06": "曠劫常存。人天之宗仰。何以鬼稱。此非退",
    "T49n2035_045:0411a07": "之大慢語乎。退之七世祖韓耆。當後魏永",
    "T49n2035_045:0411a08": "興。自赫連屈匃來降拓跋赫連氏。匈奴左賢王。後據朔方號大",
    "T49n2035_045:0411a09": "夏。後魏道武拓跋氏。起自北狄。由西戎歸北狄。獨不為祖",
    "T49n2035_045:0411a10": "諱。而反敢訕佛聖人乎。退之畏修史褒貶",
    "T49n2035_045:0411a11": "之過答劉秀才書。夫為史者。不有人禍必有天刑而不思貶佛之",
    "T49n2035_045:0411a12": "過為尤可畏。排老子為己任。而兄事毛",
    "T49n2035_045:0411a13": "仙服其丹。卒疽發而殂退之言韓與毛同姓子昶校書不",
    "T49n2035_045:0411a14": "材校漢書。改金根車為金銀車卒黜歸。未數世而絕滅。其亦",
    "T49n2035_045:0411a15": "天刑人禍之不能免乎。退之倡排佛老。足",
    "T49n2035_045:0411a16": "下今又和之。將使後世好名之士。援韓氏",
    "T49n2035_045:0411a17": "歐陽氏以為法。豈不為盛德之累。諺言。善",
    "T49n2035_045:0411a18": "罵者人亦善罵之。足下舊著本論。孜孜以",
    "T49n2035_045:0411a19": "毀佛為務。安得眾口不毀公於天聽之前",
    "T49n2035_045:0411a20": "乎。足下之言。以蒐狩喪祭鄉射之禮為勝",
    "T49n2035_045:0411a21": "佛之本。是猶退之原道而實未知道也。修",
    "T49n2035_045:0411a22": "大驚赧。為之謝曰。修胸中已釋然。將何以",
    "T49n2035_045:0411a23": "見教。師曰。佛道以悟心為本。足下屢生體",
    "T49n2035_045:0411a24": "道。特以失念生東華為名儒。偏執世教",
    "T49n2035_045:0411a25": "故忘其本。誠能運聖凡平等之心。默默體",
    "T49n2035_045:0411a26": "會。頓祛我慢悉悔昨非。觀榮辱之本空。了",
    "T49n2035_045:0411a27": "死生於一致。則淨念當明天真獨露。始可問",
    "T49n2035_045:0411a28": "津於此道耳。修自此頗有省發。及後入參",
    "T49n2035_045:0411a29": "大政。每譽於公卿之前。歲時書問未嘗絕",
    "T49n2035_045:0411b01": "蜀沙門祖秀。紀歐陽子見訥禪師事。作歐陽外傳。後湖居士蘇庠養直魏公張浚為序。秀住潭州上封。得法於黃",
    "T49n2035_045:0411b02": "龍新禪師。自號藏六菴。",
    "T49n2035_045:0411b03": "述曰。孔子文中子皆謂佛為聖人。韓氏則",
    "T49n2035_045:0411b04": "曰。佛者夷狄。歐陽作本論曰。佛法為中",
    "T49n2035_045:0411b05": "國患。二子不知佛為聖。不知天地之廣",
    "T49n2035_045:0411b06": "大故。不知奚為夷奚為中國。不知佛",
    "T49n2035_045:0411b07": "法之妙故。不知奚為本奚為患。儒宗有",
    "T49n2035_045:0411b08": "欲排佛者。倘未能覽其典籍質諸學",
    "T49n2035_045:0411b09": "者熟復其義理之所歸。則吾恐輕肆慢",
    "T49n2035_045:0411b10": "易。如韓歐一時之失言也。然退之問道",
    "T49n2035_045:0411b11": "於大顛。自云得入處。故魯直有云。退之",
    "T49n2035_045:0411b12": "見大顛後。作文理勝。而排佛亦少沮。歐",
    "T49n2035_045:0411b13": "陽見祖印。肅然心服。故東坡有云。永叔",
    "T49n2035_045:0411b14": "不喜佛。然其聰明之所照了。德力之所",
    "T49n2035_045:0411b15": "成就。真佛法也。今人徒知誦前時之觝",
    "T49n2035_045:0411b16": "排。而不能察後來之信服。以故二子終",
    "T49n2035_045:0411b17": "受斥佛之名。其不幸乎。",
    "T49n2035_045:0411b18": "勅封孔子四十六代孫宗愿為衍聖公。仙源",
    "T49n2035_045:0411b19": "縣差廟戶五十人。充灑掃。",
    "T49n2035_045:0411b20": "五年。眉山蘇洵赴汴京舉進士不中。泝江",
    "T49n2035_045:0411b21": "至潯陽。登廬山謁祖印訥禪師問法東坡云。",
    "T49n2035_045:0411b22": "慶歷丁亥。先君問法於圓通。訥公得其旨。",
    "T49n2035_045:0411b23": "六年丙戌。江寧府正覺禪院住持守暹。重建",
    "T49n2035_045:0411b24": "泗州大聖磚塔。天禧寺住持普莊撰葬舍利",
    "T49n2035_045:0411b25": "記。",
    "T49n2035_045:0411b26": "七年。春不雨。遣使往隨州大洪山祈雨。使",
    "T49n2035_045:0411b27": "人晨興叩殿遇紫服神僧。以目視之。翌日",
    "T49n2035_045:0411b28": "大雨。詔封慈忍靈濟大師○太子太保張方",
    "T49n2035_045:0411b29": "平。嘗為滁州。至一僧舍偶見楞伽經。入",
    "T49n2035_045:0411c01": "手恍然如獲舊物。開卷未終宿障氷解。細",
    "T49n2035_045:0411c02": "視筆畫手迹宛然。從是悟入。常以經首四",
    "T49n2035_045:0411c03": "偈發明心要。蘇軾為題經後云。先佛所說。",
    "T49n2035_045:0411c04": "微妙第一。真實了義。故謂之佛語心品。祖師",
    "T49n2035_045:0411c05": "達磨以付二祖。曰吾觀震旦所有經教。唯楞",
    "T49n2035_045:0411c06": "伽四卷可以印心。祖祖相授以為心法。如",
    "T49n2035_045:0411c07": "醫之有難經。句句皆理。字字皆法。後世達者",
    "T49n2035_045:0411c08": "神而明之。如槃走珠。如珠走槃。無不可",
    "T49n2035_045:0411c09": "者云云。軾遊公之門三十年矣。今年過南",
    "T49n2035_045:0411c10": "都見公於私第。公時七十九。幻滅都盡。慧",
    "T49n2035_045:0411c11": "光渾圓。軾亦老於憂患。百念灰冷。公以為",
    "T49n2035_045:0411c12": "可教者。乃授此經。旦以三十萬錢使印施",
    "T49n2035_045:0411c13": "江淮間。金山佛印元禪師。謂印施有限。書",
    "T49n2035_045:0411c14": "而刻之則無盡。乃為書而刻之板。以為金",
    "T49n2035_045:0411c15": "山常住云○御製譯經頌賜三藏法護。",
    "T49n2035_045:0411c16": "八年。諫臣司馬光屢疏乞立儲嗣。上聞開寶",
    "T49n2035_045:0411c17": "寺言法華有異行夜焚香默祝。翌日請法華",
    "T49n2035_045:0411c18": "大士於化成殿齋。暨旦上道衣凝佇。俄內侍",
    "T49n2035_045:0411c19": "奏言。法華自右掖門趨入。將至寢殿。訶不",
    "T49n2035_045:0411c20": "能止。上笑曰。朕召之耳。至則徑升御榻趺",
    "T49n2035_045:0411c21": "坐受齋。上問儲嗣事。索紙連書十三十三",
    "T49n2035_045:0411c22": "字。後英宗繼統。乃濮王第十三子濮王為仁宗兄○",
    "T49n2035_045:0411c23": "知制誥曾公亮丁母夫人憂告歸。鄉僧元達",
    "T49n2035_045:0411c24": "附舟至錢唐。入天竺禮大士。入門見素",
    "T49n2035_045:0411c25": "衣女謂曰。曾舍人五十七。入中書上座。是",
    "T49n2035_045:0411c26": "年亦受師號。已而不見。至是年果拜相。而",
    "T49n2035_045:0411c27": "達以曾公恩補大師。公亮前身為青草堂。",
    "T49n2035_045:0411c28": "年九十餘。曾氏婦入寺設齋。以衣物施之。",
    "T49n2035_045:0411c29": "青感其意。及婦人生子青正坐化○參知政",
    "T49n2035_045:0412a01": "事歐陽修知楊州。廬山祖印訥禪師遣僧問",
    "T49n2035_045:0412a02": "訊。修與對食。偶曰。高麗遣使問。魏武注孫",
    "T49n2035_045:0412a03": "子三處要義無注說。廷中諸賢無敢答者。有",
    "T49n2035_045:0412a04": "詔問修。亦未知其答。僧曰。山中老師必知",
    "T49n2035_045:0412a05": "此義。修欣然飾郡庭儀從乘急傳往迓之。",
    "T49n2035_045:0412a06": "師謂使者曰。兵者機密之事不可以示人。",
    "T49n2035_045:0412a07": "使反命。即以其言應詔東林錄修後為注孫",
    "T49n2035_045:0412a08": "子作序。有云孫武以不窮為奇。其文略而",
    "T49n2035_045:0412a09": "意深。又為錢忠懿王贊曰。中有樗里不以",
    "T49n2035_045:0412a10": "示人。皆有得於祖印之意也。",
    "T49n2035_045:0412a11": "述曰。磐兒時侍師袁先生名機。為郡學錄絜齋正獻公姪",
    "T49n2035_045:0412a12": "見與鄉士閱孫吳兵書。聞其論曰。儒",
    "T49n2035_045:0412a13": "者之兵合於常道。愛養士卒不妄戮一",
    "T49n2035_045:0412a14": "人。仁也救時赴難不忘君主。義也。兩",
    "T49n2035_045:0412a15": "陳相抗遣使往來。禮也。保境息民各守",
    "T49n2035_045:0412a16": "盟約。信也。至於曲在彼直在我。以正出",
    "T49n2035_045:0412a17": "師以奇制勝。智也。夫智者不滯一隅。有",
    "T49n2035_045:0412a18": "先事預算而勝者。有臨機制變而勝者。智",
    "T49n2035_045:0412a19": "用不定通於神明。父子至親不能以告。",
    "T49n2035_045:0412a20": "然則紙上之語。豈足以盡其意耶。聞此",
    "T49n2035_045:0412a21": "語四十五年。今觀東林錄所載。益信袁",
    "T49n2035_045:0412a22": "公之言與祖印同其旨。",
    "T49n2035_045:0412a23": "歐陽外傳云。公至圓通。范文正公以書抵永叔。問孫子闕疑。魏武不注。師就覽畢。即取別幅釋之。",
    "T49n2035_045:0412a24": "公驚汗永夕。",
    "T49n2035_045:0412a25": "九年。歐陽修知頴州。官妓盧媚善談笑。口",
    "T49n2035_045:0412a26": "作蓮華香。有蜀沙門知人前事。修以問之。",
    "T49n2035_045:0412a27": "僧曰。此女前為尼誦法華三十年。一念之差",
    "T49n2035_045:0412a28": "遂至於此。修問妓曰。曾讀法華經否。妓曰。",
    "T49n2035_045:0412a29": "失身於此何能讀經。修令左右教之。一聞",
    "T49n2035_045:0412b01": "即誦。經他經則不能遯齋閑覽皇祐元年。詔再",
    "T49n2035_045:0412b02": "建靈感塔奉藏舍利慶歷四年災毀故重建○勅中使",
    "T49n2035_045:0412b03": "往陳留入關寺迎佛指舍利。或以為偽。上",
    "T49n2035_045:0412b04": "命試以烈火擊以金椎。了無所損。俄而舍",
    "T49n2035_045:0412b05": "利流迸光照西方。上曰功德。欲歸闡教乎。",
    "T49n2035_045:0412b06": "乃以水晶寶匣盛之。御製發願文。奉迎歸",
    "T49n2035_045:0412b07": "寺。初是陳留邑人為沙門義津建寺請額",
    "T49n2035_045:0412b08": "為闡教。俄有梵僧至曰。我自天竺携佛指",
    "T49n2035_045:0412b09": "舍利。欲求吉祥處奉安。非師不能護。施",
    "T49n2035_045:0412b10": "之而去。既而瑞光屢發。祈禱頻應𮈬傑撰碑○自",
    "T49n2035_045:0412b11": "周朝毀寺。建隆興復。京師兩街。唯南山律部。",
    "T49n2035_045:0412b12": "賢首慈恩義學而已。士夫聰明超軼者。皆厭",
    "T49n2035_045:0412b13": "聞名相之談。而天台止觀達磨禪宗未之能",
    "T49n2035_045:0412b14": "行。淳化以來四明天竺行道。東南觀心宗眼。",
    "T49n2035_045:0412b15": "照映天下。楊億晁逈有以發之。真宗嘉獎",
    "T49n2035_045:0412b16": "錫以法智慈雲之號。雖一時朝野為之景慕。",
    "T49n2035_045:0412b17": "而終未能行其說於京邑。至是內侍李允",
    "T49n2035_045:0412b18": "寧奏。以汴京第宅創興禪席。因賜額為",
    "T49n2035_045:0412b19": "十方淨因。上方留意空宗。詔求有道者居",
    "T49n2035_045:0412b20": "之。歐陽修等請以圓通居訥應命。訥以疾",
    "T49n2035_045:0412b21": "辭。因舉懷璉以為代歐陽外傳。",
    "T49n2035_045:0412b22": "二年。宰相文彥博兼譯經潤文使。彥博在京",
    "T49n2035_045:0412b23": "師與淨嚴禪師。結僧俗十萬人念佛。為往",
    "T49n2035_045:0412b24": "生淨土之願○詔左街淨因禪寺懷璉禪師。",
    "T49n2035_045:0412b25": "入對化成殿升座。右街僧錄智林等問話。",
    "T49n2035_045:0412b26": "奏對稱旨。賜號大覺○初舜老夫住廬山",
    "T49n2035_045:0412b27": "棲賢。南康守以私忿民其衣。大覺迎至淨",
    "T49n2035_045:0412b28": "因。居以正室。上每召師入內。未嘗言之。",
    "T49n2035_045:0412b29": "一日嘉王至寺。見大覺侍立舜旁甚恭。怪",
    "T49n2035_045:0412c01": "問左右。知大覺曾入舜室。歸以奏上。上召",
    "T49n2035_045:0412c02": "對便殿。道貌奇偉。敬之曰。山林之高人也。",
    "T49n2035_045:0412c03": "即於扇上書賜曉舜。依舊為僧。再住棲賢",
    "T49n2035_045:0412c04": "寺。賜紫衣銀鉢。",
    "T49n2035_045:0412c05": "五年。西天沙門智吉祥等來朝進梵經。賜紫",
    "T49n2035_045:0412c06": "服。○詔歐陽修同宋祈范鎮修唐書。如高僧",
    "T49n2035_045:0412c07": "玄奘神秀諸傳及方技傳乃至正觀為戰士",
    "T49n2035_045:0412c08": "建寺薦福之文。並削去之。有淨因自覺禪",
    "T49n2035_045:0412c09": "師。初學於司馬光。甞聞其言。曰永叔不喜",
    "T49n2035_045:0412c10": "佛。舊唐史有涉其事者必去之。甞取二",
    "T49n2035_045:0412c11": "本對校。去之者千餘條。因曰。駕性命道德",
    "T49n2035_045:0412c12": "之空言者。韓文也。泯治亂成敗之實效者。",
    "T49n2035_045:0412c13": "新書也。范祖禹聞光言。乃更著唐鑑。陰",
    "T49n2035_045:0412c14": "補新書之闕歐陽外傳○司馬光甞讀文中子。謂",
    "T49n2035_045:0412c15": "佛為聖人。乃曰。審如是則佛之心可見矣。",
    "T49n2035_045:0412c16": "乃作禪偈六首。其卒章云。言為百世師。行",
    "T49n2035_045:0412c17": "為天下法。為賢為大聖。是名佛菩薩。暇",
    "T49n2035_045:0412c18": "日遊洛陽諸寺。廊廡寂寂。忽聲鐘伐鼓至",
    "T49n2035_045:0412c19": "齋堂。見沙門端坐默默方進匕箸。光欣然",
    "T49n2035_045:0412c20": "謂左右曰。不謂三代禮樂在緇衣中。至和",
    "T49n2035_045:0412c21": "元年。勅三藏法護戒德高勝。可特賜六字師",
    "T49n2035_045:0412c22": "號。曰普明慈覺傳梵大師○上夢至景德寺",
    "T49n2035_045:0412c23": "門。見龍蟠地上。驚而寤遣使往視之。見一",
    "T49n2035_045:0412c24": "僧臥門外。其名道隆。明日召見。奏對詳敏。",
    "T49n2035_045:0412c25": "賜號明悟禪師。勅曹門外。建華嚴院以居",
    "T49n2035_045:0412c26": "之。二年。淨因大覺禪師懷璉上書。乞歸老",
    "T49n2035_045:0412c27": "山中。上曰。山即如如體也。將安歸乎。師乃進",
    "T49n2035_045:0412c28": "頌曰。千蔟雲山萬壑流。閑身歸老此峯頭。殷",
    "T49n2035_045:0412c29": "勤願祝如天壽。一炷清香滿石樓。上嘗賜",
    "T49n2035_045:0413a01": "龍腦鉢。師對使者焚之曰。吾法已壞色",
    "T49n2035_045:0413a02": "衣以瓦鐵食此鉢非法。使者歸奏。上益嘉",
    "T49n2035_045:0413a03": "歎。",
    "T49n2035_045:0413a04": "嘉祐元年。乾元節勅開寶寺福聖塔院建大",
    "T49n2035_045:0413a05": "齋。施僧袈裟○相州太守李復圭。發龍興",
    "T49n2035_045:0413a06": "寺塔基。得佛髮舍利。旋轉如螺。引之甚長。",
    "T49n2035_045:0413a07": "人從中過往來不斷。宰相韓琦即其地建",
    "T49n2035_045:0413a08": "殿藏之。三年譯經三藏銀青光祿大夫試光",
    "T49n2035_045:0413a09": "祿卿普明慈覺傳梵大師法護亡。壽九十六",
    "T49n2035_045:0413a10": "○西夏國奏。國內新建伽藍。乞賜大藏經",
    "T49n2035_045:0413a11": "典。詔許之。五年。同中書門下平章事富弼",
    "T49n2035_045:0413a12": "兼譯經潤文使○富鄭公。請顒華嚴住洛",
    "T49n2035_045:0413a13": "陽招提。邀司馬溫公從迓之。忽見數十擔",
    "T49n2035_045:0413a14": "過溫公問之。曰新招提長老行李也。溫公即",
    "T49n2035_045:0413a15": "命歸謂鄭公曰。已見之矣。",
    "T49n2035_045:0413a16": "述曰。學道之士以貧為德。此世人之常",
    "T49n2035_045:0413a17": "所知敬也。招提數十擔。卒為溫公見薄。",
    "T49n2035_045:0413a18": "一眚掩大德。可不戒之哉。",
    "T49n2035_045:0413a19": "六年。文彥博以使相鎮魏府。請文慧禪師",
    "T49n2035_045:0413a20": "重元居天鉢寺。一日來別曰。入滅去。彥博",
    "T49n2035_045:0413a21": "遣子往候之。果坐脫。暑中香風襲人。焚龕",
    "T49n2035_045:0413a22": "之時煙色正白。舍利如雨。彥博親臨視。手",
    "T49n2035_045:0413a23": "執流離瓶祝之。煙入瓶中舍利填滿。",
    "T49n2035_045:0413a24": "○杭州智圓律師允堪示寂。塔於西湖菩",
    "T49n2035_045:0413a25": "提寺。嘗述會正記。以消釋南山律宗諸文。",
    "T49n2035_045:0413a26": "行於世。",
    "T49n2035_045:0413a27": "七年。藤州沙門契嵩。初得法於洞山聰禪師。",
    "T49n2035_045:0413a28": "至錢唐靈隱閉戶著書。既成入京師。見內",
    "T49n2035_045:0413a29": "翰王素進輔教編。定祖圖。正宗記。上讀其",
    "T49n2035_045:0413b01": "書。至為法不為身。嘉歎其誠。勅以其書",
    "T49n2035_045:0413b02": "入大藏。賜明教大師。及送中書宰相韓琦。",
    "T49n2035_045:0413b03": "以視參政歐陽修。修覽文歎曰。不意僧中",
    "T49n2035_045:0413b04": "有此郎。黎明同琦往淨因見之。語終日。",
    "T49n2035_045:0413b05": "自宰相以下莫不爭延致。名振海內。及東",
    "T49n2035_045:0413b06": "下吳門大覺璉禪師作白雲謠以送之石門文字禪。",
    "T49n2035_045:0413b07": "述曰。晁以道言。予嘗怪韓文公歐陽力",
    "T49n2035_045:0413b08": "排浮圖。而其門多浮圖之雄。如澄觀契嵩",
    "T49n2035_045:0413b09": "輩。雖自能傳於後世。而士夫至今喜稱",
    "T49n2035_045:0413b10": "道之者。二公之力也。",
    "T49n2035_045:0413b11": "洛陽沙門鑒聿。深於易述韻總五篇。歐陽",
    "T49n2035_045:0413b12": "修為之序曰。推子母輕重之法。以定四聲。",
    "T49n2035_045:0413b13": "考求前儒之失。辨正五方之訛。儒之學者",
    "T49n2035_045:0413b14": "莫能難也。",
    "T49n2035_045:0413b15": "述曰。夫人在孩提時便知學字。師不知",
    "T49n2035_045:0413b16": "字故所學多非。及長又以是教人非。傳",
    "T49n2035_045:0413b17": "非故皆不疑。不知字而為文。文欲學",
    "T49n2035_045:0413b18": "古。而字不知古。何文哉。漢先君中郎尚",
    "T49n2035_045:0413b19": "書後漢盧植字子幹。至磐已身為十二世。備見家諜嘗上書。乞正五",
    "T49n2035_045:0413b20": "經文字。有云。古文近實而流俗。降在小",
    "T49n2035_045:0413b21": "學此傷之也班固漢書列字書為小學磐幼從師學。年五",
    "T49n2035_045:0413b22": "十始悟字多非。因發憤取諸字書訂正",
    "T49n2035_045:0413b23": "之。益知世人書字訛謬為尤多。如陳陣",
    "T49n2035_045:0413b24": "華花歷曆奉俸。反主俗字而違失經史之",
    "T49n2035_045:0413b25": "正論語戰陳之事。諸典皆作陳。今韻略却出陣字。於下注云。亦作陳○禮記。菊有黃華。詩隰有荷",
    "T49n2035_045:0413b26": "華。魏曹植詩。朱華冐綠池。今韻略先出花字。於下注云。亦作華○易治歷明時。漢書律歷志皆作",
    "T49n2035_045:0413b27": "歷。今韻略歷曆並出○漢書餐錢奉邑。又光武詔。增百官奉。扶用反。秩祿也。今韻略先出俸字。下",
    "T49n2035_045:0413b28": "注云。亦作奉。此皆以俗字為主巖岩槀󱡐臺䑓船舡。此造",
    "T49n2035_045:0413c01": "作不典。而正通俗三者之所不收。岡崗",
    "T49n2035_045:0413c02": "暴曝芻蒭然燃。是為山山火火重加之繆",
    "T49n2035_045:0413c03": "暴音僕。孟子一日暴之。史記。暴其所長於燕。又暴露於野。並音僕。號字韻者。非曝浴況",
    "T49n2035_045:0413c04": "况宜冝羈󰊋場塲是為增減點畫之不成",
    "T49n2035_045:0413c05": "字也。至於正月之音征。昭穆之音韶。異",
    "T49n2035_045:0413c06": "代不必諱。而述音義者。諱之何也書正月上",
    "T49n2035_045:0413c07": "日音政。又音征。詩正月如字。世謂秦始皇諱政。故避者音征。今去秦遠矣。尚不聞避政事之政。何",
    "T49n2035_045:0413c08": "獨正月之避耶。禮記王制。三昭三穆無明音。周禮呼昭穆而進之。注上昭反。此因避晉文帝諱昭故音",
    "T49n2035_045:0413c09": "韶。然昭穆正取昭明之義。朱晦菴經解並用如字。此征韶二音皆陸德明釋文。不知改削之過。已亡不令",
    "T49n2035_045:0413c10": "之君。能與避諱。而孔聖萬世之師。不知避諱。古今儒宗不能無愧也。佛與禪出",
    "T49n2035_045:0413c11": "釋典而不收。僧與梵亦釋典而置之篇",
    "T49n2035_045:0413c12": "韻。何也梵語佛陀此言覺者。梵語禪那此云靜慮。此二字不收。梵語僧伽此云眾。梵者清淨",
    "T49n2035_045:0413c13": "離欲。今韻中收二字是知孫強之增玉篇梁顧野王撰玉篇。唐孫強",
    "T49n2035_045:0413c14": "增字。多取俗書孫愐之增廣韻唐孫愐撰廣韻多收俗字與夫本",
    "T49n2035_045:0413c15": "朝丁度之撰集韻。皆泛引俗書雜揉正",
    "T49n2035_045:0413c16": "體。俾經史古意黯然不明。此字書之大",
    "T49n2035_045:0413c17": "阨。而有待於志士以矯正之乎。今觀歐",
    "T49n2035_045:0413c18": "陽序韻總。謂能正五方之訛。儒者莫能",
    "T49n2035_045:0413c19": "難。於私心竊有感焉。特無由見此書",
    "T49n2035_045:0413c20": "耳見六一居士集黃太史曰。魏晉人取字勢易工。",
    "T49n2035_045:0413c21": "不復問字之根源。如橋𭫥直󱜧皆不成",
    "T49n2035_045:0413c22": "字。思陵翰墨志有云。書字之弊無如本",
    "T49n2035_045:0413c23": "朝。至哉。聖學之深識也高宗陵號永思。",
    "T49n2035_045:0413c24": "英宗英宗仁宗兄。濮王第十三子。正月二日為壽聖節葬永原陵",
    "T49n2035_045:0413c25": "治平二年。勅大相國寺造三朝御製佛牙讚",
    "T49n2035_045:0413c26": "碑。翰林學士臣王珪撰文。左僕射魏國公",
    "T49n2035_045:0413c27": "臣賈昌朝書。右僕射兼譯經潤文使衛國公",
    "T49n2035_045:0413c28": "臣韓琦立石。太宗御製曰。功成積劫印文",
    "T49n2035_045:0414a01": "端。不是南山得恐難。眼覩數重金色潤。手擎",
    "T49n2035_045:0414a02": "一片玉光寒。鍊時百火精神透。藏處千年瑩",
    "T49n2035_045:0414a03": "采完。定果熏修真祕密。正心莫作等閑看。",
    "T49n2035_045:0414a04": "真宗御製曰。西方大聖號迦文。接物垂慈",
    "T49n2035_045:0414a05": "世所尊。常願進修增妙果。庶期饒益在黎",
    "T49n2035_045:0414a06": "元。仁宗御製。三皇掩質皆歸土。五帝潛形",
    "T49n2035_045:0414a07": "已化塵。夫子域中誇是聖。老君世上亦言",
    "T49n2035_045:0414a08": "真。埋軀秖見空遺冢。何處將身示後人。唯",
    "T49n2035_045:0414a09": "有吾師金骨在。曾經百鍊色長新。",
    "T49n2035_045:0414a10": "三年。淨因璉禪師乞歸四明阿育王山。上賜",
    "T49n2035_045:0414a11": "手詔曰。天下寺院任性住持。師遂建宸奎",
    "T49n2035_045:0414a12": "閣以奉先朝聖製仁宗詩頌凡十七篇學士蘇軾為作",
    "T49n2035_045:0414a13": "記。移書問手詔中語。師答以無。此後示寂",
    "T49n2035_045:0414a14": "得之笥中。軾聞之曰。有道之士也。",
    "T49n2035_045:0414a15": "四年。勅天下私造寺院。及三十間者。並賜",
    "T49n2035_045:0414a16": "壽聖之額。",
    "T49n2035_045:0414a17": "神宗神宗英宗長子。母宣仁聖烈皇后高氏。四月十日為同天節葬永裕陵",
    "T49n2035_045:0414a18": "熙寧元年。",
    "T49n2035_045:0414a19": "七月司諫錢公輔言。祠部遇歲饑河決。乞鬻",
    "T49n2035_045:0414a20": "度牒以佐一時之急。自今聖節恩賜。並與",
    "T49n2035_045:0414a21": "裁損。鬻牒自此始。",
    "T49n2035_045:0414a22": "述曰。古者出家之士。自漢明以來。並從",
    "T49n2035_045:0414a23": "國恩而為得度。如隋文一歲至五十萬。",
    "T49n2035_045:0414a24": "唐太宗感奘三藏弘法須人之言。即度僧",
    "T49n2035_045:0414a25": "至萬七千人。睿宗度三萬人。本朝太宗普",
    "T49n2035_045:0414a26": "度十七萬人至二十四萬人。此特恩蒙度",
    "T49n2035_045:0414a27": "之大略也。唐中宗始詔天下試經度僧。是",
    "T49n2035_045:0414a28": "猶漢家以科舉取士。最可尚也。我太宗",
    "T49n2035_045:0414a29": "真宗仁宗。並舉試經之科。於茲為盛。未",
    "T49n2035_045:0414b01": "聞貨取於山林高尚之士也。自唐肅宗",
    "T49n2035_045:0414b02": "用宰相裴冕之請。以時方用兵始鬻度",
    "T49n2035_045:0414b03": "牒。猶漢世納粟助邊以得爵也。從恩猶",
    "T49n2035_045:0414b04": "可擇人。試經是為得才。至於納訾為",
    "T49n2035_045:0414b05": "僧。則富者可以逞欲漢書訾眥同長污雜虧",
    "T49n2035_045:0414b06": "精進。法門之不幸也。公輔以時艱。始勸",
    "T49n2035_045:0414b07": "上裁恩賜以就買賣。利源一開。逮今不",
    "T49n2035_045:0414b08": "可復塞。律言。餘方有清淨。雖非我制",
    "T49n2035_045:0414b09": "不得不行。蓋此義也。",
    "T49n2035_045:0414b10": "是歲天下僧二十二萬六百六十人。尼三萬",
    "T49n2035_045:0414b11": "四千三十人。",
    "T49n2035_045:0414b12": "四年。明教大師契嵩終於錢唐之靈隱。火",
    "T49n2035_045:0414b13": "浴之鼻舌眼睛耳豪數珠五物不壞。時眾欲",
    "T49n2035_045:0414b14": "驗之。烈火再鍛。五物愈堅。",
    "T49n2035_045:0414b15": "五年。勅錢唐天竺觀音院。歲度一僧以奉",
    "T49n2035_045:0414b16": "香火上竺紀勝○七月歐陽永叔自致仕居頴上。",
    "T49n2035_045:0414b17": "日與沙門遊。因自號六一居士。名其文曰",
    "T49n2035_045:0414b18": "居士集歐公自作傳云。吾家藏書一萬卷。集錄三代以來金石遺文一千卷。有琴一張。有棊一局。",
    "T49n2035_045:0414b19": "而常置酒一壺。以吾一身老此五物息心危坐屏却酒殽。臨終數",
    "T49n2035_045:0414b20": "日令往近寺。借華嚴經讀至八卷。倏然而",
    "T49n2035_045:0414b21": "逝見外傳永叔初登政府苦於多病。嘗夢至一",
    "T49n2035_045:0414b22": "所見十人冠冕列坐。一人曰。參政安得至",
    "T49n2035_045:0414b23": "此。永叔問曰。公等非釋氏所謂冥府十王",
    "T49n2035_045:0414b24": "乎。曰然。因問。世人飯僧造經。果有益否。曰",
    "T49n2035_045:0414b25": "安得無益。既寤病良已。自是益知敬佛",
    "T49n2035_045:0414b26": "樞密副使吳充撰行狀云。此事得於公之孫曰恕。",
    "T49n2035_045:0414b27": "述曰。居士者西竺學佛道者之稱。永叔",
    "T49n2035_045:0414b28": "見祖印。排佛之心已消。故心會其旨。而",
    "T49n2035_045:0414b29": "能以居士自號。又以名其文集。信道之",
    "T49n2035_045:0414c01": "篤於茲可見。然其傳六一。謂以一身老",
    "T49n2035_045:0414c02": "五物之間。五物者身外之餘物。豈足以寓",
    "T49n2035_045:0414c03": "諸道。則知居士之稱。或近於濫。蓋好名",
    "T49n2035_045:0414c04": "而失其實者也。良渚曰。歐陽氏號稱大",
    "T49n2035_045:0414c05": "儒而無通識。以故立論時有乖戾。而為",
    "T49n2035_045:0414c06": "當時君子之所見攻。如議追尊濮王為",
    "T49n2035_045:0414c07": "皇考誤。英宗承大統無人子禮英宗本生父濮王。",
    "T49n2035_045:0414c08": "及繼仁宗。王珪議宜稱皇伯。歐陽修請如漢宣帝光武稱皇考。范鎮奏。既考仁宗。又考濮王。非是宜。",
    "T49n2035_045:0414c09": "從珪議。司馬光奏。歐陽修巧說誤聽。宜從珪議。呂誨十一奏。乞依王珪。不報。乃與范純臣呂大防",
    "T49n2035_045:0414c10": "合奏。歐陽修首開邪議。韓琦餙非傳會。乞下修于理正其罪。上竟從修議。其後神宗以追尊事與漢宣",
    "T49n2035_045:0414c11": "帝異。以問吳奎。對曰。此誠牽於私恩耳。神宗曰。當時為歐陽修所誤。奎曰。韓琦於此事亦失",
    "T49n2035_045:0414c12": "眾心謂見在佛不拜過去佛。誣太祖真宗",
    "T49n2035_045:0414c13": "不為佛敬歐陽歸田錄載。太祖入寺問贊寧。佛當拜否。答曰。見在佛不拜過去佛。",
    "T49n2035_045:0414c14": "今詳贊寧隨吳越王歸京師。在太宗朝未嘗及見太祖。歸田所載妄也。會要國史也。稱真宗每上元詣寺觀三",
    "T49n2035_045:0414c15": "十處百拜以上。歐陽豈不知之。而妄載歸田錄中。上誣兩朝。下誣贊寧。其為過不少矣削唐",
    "T49n2035_045:0414c16": "太宗戰士建剎之詔。失史官記事之實",
    "T49n2035_045:0414c17": "太宗正觀三年。詔建義以來隕身戎陳者。為建寺薦福。四年戰場七處建寺成。命虞世南岑文本七人為",
    "T49n2035_045:0414c18": "七寺撰碑。事載舊史。歐陽並刪去之。本朝建隆二年。韶於楊州置建隆寺。為死事者薦福。如唐正觀",
    "T49n2035_045:0414c19": "四年故事。其後王禹偁撰碑。建隆之詔。既指唐朝故事。考之新書則無所可據。使後世有歐陽子修宋",
    "T49n2035_045:0414c20": "史。則將并除建隆之詔矣謂河圖洛書為怪妄不足信。",
    "T49n2035_045:0414c21": "與易繫辭論語相反見居士集論易篇至若著本",
    "T49n2035_045:0414c22": "論。斥佛法為中國患。而晚年敬明教服",
    "T49n2035_045:0414c23": "圓通。稱居士。讀華嚴竟自畔其前說。猶",
    "T49n2035_045:0414c24": "韓退之始排佛而終信服。至哉子瞻之論",
    "T49n2035_045:0414c25": "曰。韓愈之於聖人之道。蓋亦好其名而",
    "T49n2035_045:0414c26": "不樂其實也。其論至於理而不精。往往",
    "T49n2035_045:0414c27": "自畔其說而不知今觀歐陽之始卒。當",
    "T49n2035_045:0415a01": "亦不逃子瞻之論。",
    "T49n2035_045:0415a02": "詔衡州迎常寧資福寺玉塔入京師。塔高一",
    "T49n2035_045:0415a03": "尋。累以玉石。阿育王所造第九塔也。或夜中",
    "T49n2035_045:0415a04": "騰光明。且往瞻敬者。必獲舍利○日本國",
    "T49n2035_045:0415a05": "沙門成尋來朝。",
    "T49n2035_045:0415a06": "六年七月。天竺靈山海月大師慧辯合掌坐",
    "T49n2035_045:0415a07": "亡。遺言。須東坡至方闔龕。四日坡至見趺",
    "T49n2035_045:0415a08": "坐如生。乃作三詩以弔之欲尋遺迹強霑裳。本自無生可得亡。",
    "T49n2035_045:0415a09": "今夜生公講堂月。滿庭依舊冷如霜。集中但錄其一初是學士沈遇治杭。",
    "T49n2035_045:0415a10": "以師有重德補為都僧正。通守蘇軾為之",
    "T49n2035_045:0415a11": "序曰。錢唐佛僧之盛。蓋甲天下。道德材智之",
    "T49n2035_045:0415a12": "士。與妄庸巧偽之人雜處其間。號為難齊。",
    "T49n2035_045:0415a13": "故僧正副之外。別補都僧正一員。簿書案牒。",
    "T49n2035_045:0415a14": "奔走將迎之勞專責副正以下。而都師總領",
    "T49n2035_045:0415a15": "要略。實以行解。表眾而已。師既蒞職。凡",
    "T49n2035_045:0415a16": "管內寺院虛席者。涓日會諸剎。及座下英俊。",
    "T49n2035_045:0415a17": "開問義科場。餬名考校。十問五中為中選。",
    "T49n2035_045:0415a18": "不及三者為降等。然後隨院等差楚宜反不齊也",
    "T49n2035_045:0415a19": "以次補名。由是諸山仰之咸以為則。",
    "T49n2035_045:0415a20": "八年七月。公卿朝士建盂蘭盆會於開寶",
    "T49n2035_045:0415a21": "寺。自月五日始至十五日畢。主客揚傑為",
    "T49n2035_045:0415a22": "之記。",
    "T49n2035_045:0415a23": "九年。勅開寶寺靈感塔。建慶壽崇因之閣。",
    "T49n2035_045:0415a24": "中建木塔。御篆鴻福圓成之塔。",
    "T49n2035_045:0415a25": "十年。夏旱。上於禁中齋禱甚虔。夜夢神僧",
    "T49n2035_045:0415a26": "馳馬空中口吐雲霧。覺而雨大霔。勅求其",
    "T49n2035_045:0415a27": "像得之相國寺閣第十三尊羅漢。詔迎入內",
    "T49n2035_045:0415a28": "供養。宰相王珪以詩稱賀曰。良弼為霖孤宿",
    "T49n2035_045:0415a29": "望。神僧作霧應精求東軒筆錄。",
    "T49n2035_045:0415b01": "元豐元年三月。杭州雷峯慧才法師。為靈芝",
    "T49n2035_045:0415b02": "元照道俗千人授菩薩戒。羯磨之際見觀音",
    "T49n2035_045:0415b03": "像放光講堂大明。淨慈法真禪師守一作戒",
    "T49n2035_045:0415b04": "光記。米芾書。辯才法師立石於龍井。",
    "T49n2035_045:0415b05": "二年。初駕部郎中朱壽昌。七歲時不知母所",
    "T49n2035_045:0415b06": "在。乃刺血寫佛經。行四方求之。五十年復",
    "T49n2035_045:0415b07": "棄官入秦。得母於同州。年已七十。蘇軾時",
    "T49n2035_045:0415b08": "謫居黃州。寄詩以為賀。時稱壽昌孝感所",
    "T49n2035_045:0415b09": "致。",
    "T49n2035_045:0415b10": "三年正月。勅大內設千僧齋。施袈裟金剛",
    "T49n2035_045:0415b11": "經。為慈聖太后追福○詔詳定官制朝議。",
    "T49n2035_045:0415b12": "以自唐至本朝。譯經僧官皆授試光祿卿或",
    "T49n2035_045:0415b13": "鴻臚卿。今後改賜譯經三藏法師。試少卿",
    "T49n2035_045:0415b14": "者。賜三藏法師洪容齋三筆○詔革江州東林律",
    "T49n2035_045:0415b15": "院為禪席。命常總禪師居之。寺人相謂曰。",
    "T49n2035_045:0415b16": "遠公讖記。吾滅七百年。當有肉身大士革",
    "T49n2035_045:0415b17": "居道場。今總公實應之矣。東坡過東林。贈",
    "T49n2035_045:0415b18": "以詩曰。溪聲便是廣長舌。山色豈非清淨",
    "T49n2035_045:0415b19": "身。夜來八萬四千偈。今日如何舉似人○",
    "T49n2035_045:0415b20": "荊公王安石問文定張方平曰。孔子去世百",
    "T49n2035_045:0415b21": "年生孟子。後絕無人。或有之而非醇儒。方",
    "T49n2035_045:0415b22": "平曰。豈為無人。亦有過孟子者。安石曰。何",
    "T49n2035_045:0415b23": "人。方平曰。馬祖汾陽雪峯巖頭丹霞雲門。安",
    "T49n2035_045:0415b24": "石意未解。方平曰。儒門淡薄收拾不住。皆",
    "T49n2035_045:0415b25": "歸釋氏。安石欣然歎服。後以語張商英。撫",
    "T49n2035_045:0415b26": "几賞之曰。至哉此論也○祁公杜衍以張方",
    "T49n2035_045:0415b27": "平佞佛常笑怪之。有醫者朱生遊二公間。",
    "T49n2035_045:0415b28": "一日祁公呼朱生胗脈。生謂使者曰。往",
    "T49n2035_045:0415b29": "白公。但言看楞嚴未了。及至揖坐。謂曰。老",
    "T49n2035_045:0415c01": "夫以君疏通不意。近亦闒茸。聖人微言無",
    "T49n2035_045:0415c02": "出孔孟。所謂楞嚴者何等語耶。生曰。公未",
    "T49n2035_045:0415c03": "讀此經。何知不及孔孟。因袖中出其卷。祁",
    "T49n2035_045:0415c04": "公觀之。不覺終軸。大驚曰。安道知之而不",
    "T49n2035_045:0415c05": "以告我。即命駕就見之方平字安道安道曰。譬如",
    "T49n2035_045:0415c06": "失物忽已得之。但當喜其得不必悔其",
    "T49n2035_045:0415c07": "晚也○張商英初仕。因入僧寺見藏經嚴",
    "T49n2035_045:0415c08": "整。怫然曰。吾孔聖之教不如胡人之書耶。",
    "T49n2035_045:0415c09": "夜坐長思。馮紙閣筆。妻向氏曰何不睡去。",
    "T49n2035_045:0415c10": "商英曰。吾正此著無佛論。向曰。既言無佛",
    "T49n2035_045:0415c11": "何論之有。當著有佛論可耳。商英默而止。",
    "T49n2035_045:0415c12": "後詣同列見佛龕前維摩詰經。信手開視",
    "T49n2035_045:0415c13": "有云。此病非地大亦不離地大。倏然會",
    "T49n2035_045:0415c14": "心。因借歸細讀。向曰。讀此經始可著無佛",
    "T49n2035_045:0415c15": "論。商英聞而大悟。由是深信其道。後為漕",
    "T49n2035_045:0415c16": "於江西謁東林總禪師。遂蒙印可。因按部",
    "T49n2035_045:0415c17": "過分寧。諸禪迓之。最後見兜率悅公。商英",
    "T49n2035_045:0415c18": "見其短小。易之遽曰。聞公聰明善文章。悅",
    "T49n2035_045:0415c19": "大笑曰。運使何至失言。從悅臨濟九世孫。",
    "T49n2035_045:0415c20": "對運使論文章。正如運使對從悅論禪",
    "T49n2035_045:0415c21": "也。商英內慚。佯不領曰。師是臨濟九世耶。",
    "T49n2035_045:0415c22": "是夜宿兜率。語及宗門事。至更深悅焚香。",
    "T49n2035_045:0415c23": "請十方諸佛作證。謂商英曰。東林既印可",
    "T49n2035_045:0415c24": "明公。公於佛祖言教有少疑否。商英曰。香",
    "T49n2035_045:0415c25": "林獨脚頌。德山托鉢話。未能無疑。悅曰。秖",
    "T49n2035_045:0415c26": "如末後句是有耶是無耶。商英曰。豈不是",
    "T49n2035_045:0415c27": "有。悅大笑歸丈室。閉門而寢。商英展轉無",
    "T49n2035_045:0415c28": "寐。五更下榻觸翻踏床。忽然有省。為之",
    "T49n2035_045:0415c29": "頌曰。鼓寂鐘沈托鉢回。巖頭一拶語如雷。",
    "T49n2035_045:0416a01": "果然秖得三年活。莫是遭他授記來。遂扣",
    "T49n2035_045:0416a02": "門曰。商英已捉得賊。悅曰。贓在甚處。商英",
    "T49n2035_045:0416a03": "無語。翌日復舉前頌。悅曰。參禪祇為命根",
    "T49n2035_045:0416a04": "不斷依語生解。如是之說公已深悟。然至",
    "T49n2035_045:0416a05": "極微細處使人不覺不知墮在區宇。悅後",
    "T49n2035_045:0416a06": "作頌證之云。等閑行處步步皆如。雖居聲",
    "T49n2035_045:0416a07": "色寧滯有無。一心靡異萬法非殊。休分",
    "T49n2035_045:0416a08": "體用莫擇精粗。臨機不礙應物無拘。是",
    "T49n2035_045:0416a09": "非情盡凡聖皆除。誰得誰失何親何疎。拈頭",
    "T49n2035_045:0416a10": "作尾指實為虛。翻身魔界轉脚邪塗。了",
    "T49n2035_045:0416a11": "非逆順不犯工夫。商英邀至建昌。途中",
    "T49n2035_045:0416a12": "一一伺察有十頌敘其事。悅亦酬十頌。法",
    "T49n2035_045:0416a13": "門傳提以為盛事已上三事見宗門武庫商英既達禪",
    "T49n2035_045:0416a14": "道。甞謂人曰。吾學然後知儒○杭州淨慈",
    "T49n2035_045:0416a15": "宗本禪師。夏中定起。有道人卉衣至堂上。",
    "T49n2035_045:0416a16": "本視之曰。黃龍舊話何不舉似。其人笑曰。錢",
    "T49n2035_045:0416a17": "大安用饒舌。遽御風疾去。卉衣者呂洞賓也。",
    "T49n2035_045:0416a18": "錢大者本前身也普燈錄○八月館職文同字與可沐",
    "T49n2035_045:0416a19": "浴。冠帶正坐而化。同館崔公度聞之。驚謂",
    "T49n2035_045:0416a20": "人曰。昨別與可於州南曰。明日復來乎。及",
    "T49n2035_045:0416a21": "再往與可徐曰。經言。人不妄語者舌覆面",
    "T49n2035_045:0416a22": "上。即吐舌引至眉上。三疊之如餅狀。公度",
    "T49n2035_045:0416a23": "大駭。今聞其亡又異。信得道人也。與可梓潼",
    "T49n2035_045:0416a24": "人。文行高潔。畫竹得妙趣東都事略及文藝傳。",
    "T49n2035_045:0416a25": "四年。蘇軾在黃州。作趙先生舍利記言。南",
    "T49n2035_045:0416a26": "海有潘冕者陽狂不測。人謂之潘盎。蓋俚",
    "T49n2035_045:0416a27": "人謂心風為盎也。盎與京師言法華偈頌",
    "T49n2035_045:0416a28": "往來。言云。盎即日光佛也。有趙棠者。初為",
    "T49n2035_045:0416a29": "幕官。因棄仕從盎遊。盎謂盡得我道。盎既",
    "T49n2035_045:0416b01": "隱去。棠亦坐化。焚其屍得舍利數升。軾與",
    "T49n2035_045:0416b02": "棠子昶遊。得四十八粒。",
    "T49n2035_045:0416b03": "五年。詔相國寺闢六十四院為八禪二律。",
    "T49n2035_045:0416b04": "以東西序為慧林智海二巨剎。詔淨慈宗本",
    "T49n2035_045:0416b05": "禪師住慧林。東林常總禪師住智海。總固",
    "T49n2035_045:0416b06": "辭。許之。本入對延和殿。山呼。即就榻加趺。",
    "T49n2035_045:0416b07": "侍衛驚顧。師方自若。賜茶舉盞撼蕩之。上",
    "T49n2035_045:0416b08": "問受業。對曰。承天永安姑蘇承天寺永安院上大喜。語",
    "T49n2035_045:0416b09": "論久之既退。上目之曰。僧中寶也。侍者問主",
    "T49n2035_045:0416b10": "上何語。曰喫茶閑話耳。",
    "T49n2035_045:0416b11": "七年。太子少師趙抃。舊與法泉禪師為方",
    "T49n2035_045:0416b12": "外友。及知青州從重元禪師問心要住天鉢嗣",
    "T49n2035_045:0416b13": "天衣懷禪師嘗隱几公堂心如止水。忽聞辟歷聲",
    "T49n2035_045:0416b14": "豁大省。舉頭觀空。剎剎塵塵無處不是。後",
    "T49n2035_045:0416b15": "致政歸衢。築高齋以自居。與高僧逸民遊。",
    "T49n2035_045:0416b16": "是年八月有大星隕於庭。公晨起與子𡼠",
    "T49n2035_045:0416b17": "語如平時。忽趺坐而化蘇子瞻作神道碑。及見普燈錄○荊",
    "T49n2035_045:0416b18": "公王安石。請以江寧府圍廬為僧寺。賜額",
    "T49n2035_045:0416b19": "報寧禪院。初安石子雱資性險惡。父居政府。",
    "T49n2035_045:0416b20": "凡誤國害人之政。雱實使之。既亡。安石恍",
    "T49n2035_045:0416b21": "惚見荷鐵枷告父求佛為救。安石大懼。亟",
    "T49n2035_045:0416b22": "為建寺之祈脫苦。",
    "T49n2035_045:0416b23": "佛祖統紀卷第四十五終",
    "T49n2035_045:0416b24": "召句曲山道士朱自英詣闕。賜號觀妙",
    "T49n2035_045:0416b25": "先生。初真宗以儲嗣久虛。命朱自英奏",
    "T49n2035_045:0416b26": "章升神帝闕。見三茅真君乘寶輦而下。",
    "T49n2035_045:0416b27": "問何所來。答曰。臣為大宋祈嗣。茅君頷",
    "T49n2035_045:0416b28": "之。以其章進太上。勅曰。茅盈憂國愛",
    "T49n2035_045:0416b29": "民。宜為宋嗣。明年仁宗生句曲洞天在閏州句容縣。三茅君",
    "T49n2035_045:0416c01": "治此山長茅盈二弟固󱠡。詳見通塞志一卷。",
    "T49n2035_045:0416c02": "考異曰。鄭景望家集言。茅君下生張師",
    "T49n2035_045:0416c03": "正。括異志則云南岳李仙。此兩者必一。",
    "T49n2035_045:0416c04": "于是今觀樂史感夢近於恍惚。未若",
    "T49n2035_045:0416c05": "自英升神所遇之為實也。矧惟　真廟",
    "T49n2035_045:0416c06": "拜章於當年。　仁后錫號於茲日。皆",
    "T49n2035_045:0416c07": "所以表正其事。則宜以鄭氏所紀為",
    "T49n2035_045:0416c08": "實。",
    "T49n2035_045:0416c09": "八年。詔嗣天師張乾曜赴闕。賜號澄素",
    "T49n2035_045:0416c10": "先生。上問以飛昇之道。對曰。此山林志士",
    "T49n2035_045:0416c11": "之所為。非可以輔政教也。上嘉之。詔",
    "T49n2035_045:0416c12": "自今一代與一先生號免租徭。○上聞",
    "T49n2035_045:0416c13": "藍元道有道術召見之。館于芳林園。賜",
    "T49n2035_045:0416c14": "號養素先生。未幾去居南岳。所居夜有",
    "T49n2035_045:0416c15": "赤光。及聞對談者翌日侍者以問曰。吾師",
    "T49n2035_045:0416c16": "劉道君海蟾子行雨過此耳。有劉中明者。",
    "T49n2035_045:0416c17": "南遊衡山。謁養素受其術。後於伽藍屍",
    "T49n2035_045:0416c18": "解。邑令拜其窆。聞其中言曰。止暴殄",
    "T49n2035_045:0416c19": "息求營。勿冐財勿柱刑。令愕而去。鄉人",
    "T49n2035_045:0416c20": "簡有從復見於東都。問曰。與先生同里",
    "T49n2035_045:0416c21": "閉。獨不念之乎。中明曰。人年五十已如",
    "T49n2035_045:0416c22": "敗屋。能志於道僅可延年。子今年七十",
    "T49n2035_045:0416c23": "矣。平生好法律佐人諍訟。尚何所言。遂",
    "T49n2035_045:0416c24": "不顧而去。",
    "T49n2035_045:0416c25": "○零陵何仙姑者。幼行山中。逢呂仙出",
    "T49n2035_045:0416c26": "桃食之遂不飢。家異之作樓以居。呂仙",
    "T49n2035_045:0416c27": "常過之。仙姑逆知世人未然事。狄青南",
    "T49n2035_045:0416c28": "征優智高。問仙姑曰。是行可克否。姑曰。",
    "T49n2035_045:0416c29": "癤破膿出。既而左校孫節陷陳再戰而破",
    "T49n2035_045:0417a01": "之。著作佐郎焦浚明以仕宦不達奏章自",
    "T49n2035_045:0417a02": "訴。一夕得幅紙。有十六字不可識。持問",
    "T49n2035_045:0417a03": "姑。姑曰。天篆也且亟歸家。浚明叩之。姑",
    "T49n2035_045:0417a04": "曰。受金五兩折壽十年。枉殺二人死後",
    "T49n2035_045:0417a05": "處分。浚明至家即死。士夫過零陵者日",
    "T49n2035_045:0417a06": "至門訪災祥。仙姑厭之。乃盛服坐化。著",
    "T49n2035_045:0417a07": "靈源志。言修養事。行於世湖南永州。",
    "T49n2035_045:0417a08": "○天台張平叔。少傳混元之道。龍圖陸",
    "T49n2035_045:0417a09": "詵守成都。依以遊蜀。遇異人授金丹火",
    "T49n2035_045:0417a10": "候之訣。道成著悟真篇傳於世。甞遍參",
    "T49n2035_045:0417a11": "禪門大有省發。後讀雪竇祖英集。頓明",
    "T49n2035_045:0417a12": "心地。作歌偈以申其旨。且言。獨修金丹",
    "T49n2035_045:0417a13": "而不悟佛理者。即同楞嚴十仙散入諸",
    "T49n2035_045:0417a14": "趣之報。侍郎馬默漕廣南復從之遊。未",
    "T49n2035_045:0417a15": "幾趺坐而化。鍊其蛻得舍利千百。紺碧",
    "T49n2035_045:0417a16": "色若雞頭。然既而復其見之者。平叔始",
    "T49n2035_045:0417a17": "以丹法傳之石泰。泰以傳薜道源。皆於",
    "T49n2035_045:0417a18": "丹道有成。",
    "T49n2035_045:0417a19": "述曰。學仙之流已執所得。知佛道為",
    "T49n2035_045:0417a20": "究竟者不多有也。如張平叔明佛性。",
    "T49n2035_045:0417a21": "呂洞賓悟禪理。時一見耳。今世道流不",
    "T49n2035_045:0417a22": "知學。謂仙為陽魂。釋為陰鬼。著此",
    "T49n2035_045:0417a23": "說以誤後人。皆不知佛性禪理之過。"
}