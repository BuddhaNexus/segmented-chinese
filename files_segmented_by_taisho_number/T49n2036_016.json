{
    "T49n2036_016:0628c13": "佛祖歷代通載卷第十六",
    "T49n2036_016:0628c15": "嘉興路大中祥符禪寺",
    "T49n2036_016:0628c16": "住持華亭念常集",
    "T49n2036_016:0628c17": "唐",
    "T49n2036_016:0628c18": "(一　乙巳)　敬宗湛(穆宗長子。母太后王氏。游戲無度狎匿群小。性復遍急。為克明弑之。年十八崩。葬",
    "T49n2036_016:0628c19": "莊陵。在位二年)改寶曆。",
    "T49n2036_016:0628c20": "(二)　八月。遣中使詣天台採求靈藥詔道士劉",
    "T49n2036_016:0628c21": "從政。入宮資質仙事。署光祿卿。別號升玄",
    "T49n2036_016:0628c22": "先生。",
    "T49n2036_016:0628c23": "(丙午)　三月。命道士孫準製長生藥。署準為翰",
    "T49n2036_016:0628c24": "林待詔。",
    "T49n2036_016:0628c25": "四月帝畋獵夜歸。與宦官酣飲擊毬。俄燭",
    "T49n2036_016:0628c26": "滅遇弑。年十八。大臣裴度等迎皇太弟江",
    "T49n2036_016:0628c27": "王立之。是為文宗。",
    "T49n2036_016:0628c28": "五月下詔。革兩朝淫侈不法之務。捕道士",
    "T49n2036_016:0628c29": "孫準等二十八人及佞憎惟真。民服流于",
    "T49n2036_016:0629a01": "嶺表。",
    "T49n2036_016:0629a02": "(三　丁未)　文宗昂(穆宗次子。虛懷聽納而不能堅決。用李訓鄭注欲盡誅仕宦。仇士良等陰覺。縱兵殺",
    "T49n2036_016:0629a03": "宰相王渥等二十餘人。帝三十二歲崩。在位十四年)改太和。",
    "T49n2036_016:0629a04": "(戊申)　十月江西觀察使沈傅師奏。帝誕月請",
    "T49n2036_016:0629a05": "於洪州起方等戒壇度僧資福。制曰。不度",
    "T49n2036_016:0629a06": "僧尼累有勅命。傅師忝為方面違禁申請。",
    "T49n2036_016:0629a07": "宜罰俸料一月。",
    "T49n2036_016:0629a08": "(四)　澧州藥山禪師惟儼卒。大儒唐伸為之碑",
    "T49n2036_016:0629a09": "曰。上嗣位明年。澧陽郡藥山釋氏大師。以",
    "T49n2036_016:0629a10": "十二月六日終于修心之所。後八年門人",
    "T49n2036_016:0629a11": "狀先師之行。西來京師告于崇敬寺大德。",
    "T49n2036_016:0629a12": "求所以發揮先師之耿光垂於不朽。崇敬",
    "T49n2036_016:0629a13": "大德於余為從母兄也。嘗參徑山得其心",
    "T49n2036_016:0629a14": "要。自興善寬敬示寂之後。四方從道之人",
    "T49n2036_016:0629a15": "質疑傳妙。罔不詣崇敬者。嘗謂伸曰。吾道",
    "T49n2036_016:0629a16": "之明於藥山。猶爾教之聞於洙泗。智炬",
    "T49n2036_016:0629a17": "雖滅法雷猶響。豈可使明德不照至行堙",
    "T49n2036_016:0629a18": "沒哉。惟大師生南康信豐。自為童時未嘗",
    "T49n2036_016:0629a19": "處群兒戲弄中。往往獨坐如念如思。年十",
    "T49n2036_016:0629a20": "七即南度大庾抵潮之西山得惠照禪師。",
    "T49n2036_016:0629a21": "乃落髮服緇執禮以事。大曆中受具於衡",
    "T49n2036_016:0629a22": "岳希琛律師。釋禮矩儀動如夙習。一朝乃",
    "T49n2036_016:0629a23": "言曰。大丈夫當離法自靜。焉能屑屑事細",
    "T49n2036_016:0629a24": "行於衣巾耶。是時南嶽有遷。江西有寂。",
    "T49n2036_016:0629a25": "中岳有洪。皆悟心契。乃知大圭之質豈俟",
    "T49n2036_016:0629a26": "磨礱。照乘之珍難晦符彩。自是寂以大乘",
    "T49n2036_016:0629a27": "法聞四方。學徒至於指心傳要。眾所不能",
    "T49n2036_016:0629a28": "達者。師必默識懸解。不違如愚。居寂之",
    "T49n2036_016:0629a29": "室垂二十年。寂曰。汝之所得。可謂浹於心",
    "T49n2036_016:0629b01": "術布於四體。欲益而無所益。欲知而無所",
    "T49n2036_016:0629b02": "知。渾然天和合於本無。吾無有以教矣。佛",
    "T49n2036_016:0629b03": "以開示群盲為大功。度滅眾惡為大德。爾",
    "T49n2036_016:0629b04": "當以功德普濟群迷。宜作梯航無久滯此。",
    "T49n2036_016:0629b05": "由是陟羅浮涉清涼。歷三峽遊九江。貞元",
    "T49n2036_016:0629b06": "初因憩藥山喟然嘆曰。吾生寄世若萍蓬",
    "T49n2036_016:0629b07": "耳。又何効其飄轉耶。既披蓁結菴才疪趺",
    "T49n2036_016:0629b08": "座。鄉人知者因齎携飲食奔走而往。師曰。",
    "T49n2036_016:0629b09": "吾無德於人。何以勞人乎哉。並謝而不受。",
    "T49n2036_016:0629b10": "鄉人跪曰。願聞日費之具。曰米一升足矣。",
    "T49n2036_016:0629b11": "自是嘗以山蔬數本佐食。一食訖就座轉",
    "T49n2036_016:0629b12": "法華華嚴涅槃。晝夜若一。終始如是殆三",
    "T49n2036_016:0629b13": "十年矣。遊方求益之徒。知教之在此。後",
    "T49n2036_016:0629b14": "數歲而僧徒葺居禪室梁棟鱗差。其眾不",
    "T49n2036_016:0629b15": "可勝數。至於沃煩正覆道源成流。有以見",
    "T49n2036_016:0629b16": "寂公先知之明矣。忽一旦謂其徒曰。乘郵",
    "T49n2036_016:0629b17": "而行。及莫而息。未有久行而不息者。吾",
    "T49n2036_016:0629b18": "至所詣矣。吾將有息矣。靈源自清。混之者",
    "T49n2036_016:0629b19": "相。能滅諸相是無有色。窮本絕外汝其悉",
    "T49n2036_016:0629b20": "之。語畢隱几而化。春秋八十四。僧臘六十",
    "T49n2036_016:0629b21": "夏。入室弟子冲虛等遷座。建塔于禪居之",
    "T49n2036_016:0629b22": "東。遵本教也。始師嘗以大綀布為衣。以",
    "T49n2036_016:0629b23": "竹器為蹻。自薙其髮自具其食。雖門人",
    "T49n2036_016:0629b24": "數百童侍甚廣。未嘗易其力。珍羞百品鮮",
    "T49n2036_016:0629b25": "果駢羅。未嘗易其食。冬裘重燠夏服輕疎。",
    "T49n2036_016:0629b26": "未嘗易其衣。華室靖深香榻嚴潔。未嘗易",
    "T49n2036_016:0629b27": "其處。麋鹿環繞猛獸伏前。未嘗易其觀。貴",
    "T49n2036_016:0629b28": "賤迭來頂謁床下。未嘗易其禮。非夫罄萬",
    "T49n2036_016:0629b29": "有契真空離攀緣之病本性清淨乎物表。",
    "T49n2036_016:0629c01": "焉能遺形骸忘嗜欲久而如一者耶。其他",
    "T49n2036_016:0629c02": "碩臣重官歸依修禮於師之道。未有及其",
    "T49n2036_016:0629c03": "門閫者。故不列之於篇。銘曰。一物在中。觸",
    "T49n2036_016:0629c04": "境而搖。我示其源。不境不跳。西方聖人。實",
    "T49n2036_016:0629c05": "言其要。其要既得。可言其妙。我源自濟。我",
    "T49n2036_016:0629c06": "真自靈。大包萬有。細出無形。曹溪所傳。徒",
    "T49n2036_016:0629c07": "藏于密。身世俱空。曾何有物。自見曰明。是",
    "T49n2036_016:0629c08": "為至精。出沒在我。誰曰死生。刻之琬琰。",
    "T49n2036_016:0629c09": "立之岩岫。作碑者伸。期於不朽。",
    "T49n2036_016:0629c10": "(五)　李翱作復性書。其一曰。人之所以為聖",
    "T49n2036_016:0629c11": "人者性也。人之所以惑其性者情也。喜怒",
    "T49n2036_016:0629c12": "哀懼愛惡欲七者情之所為也。情既昏性",
    "T49n2036_016:0629c13": "斯匿矣。非性之過也。七者。循環而交來。",
    "T49n2036_016:0629c14": "故性不能統也。水之渾也其流不清。火之",
    "T49n2036_016:0629c15": "烟也其光不明。非水火清明之過。沙不渾",
    "T49n2036_016:0629c16": "流斯清矣。烟不欝光斯明矣。情不作性斯",
    "T49n2036_016:0629c17": "統矣。性者天之命也。聖人得之不惑者也。",
    "T49n2036_016:0629c18": "聖人者豈無情耶。聖人者寂然不動。不往",
    "T49n2036_016:0629c19": "而到。不言而信。不耀而光。制作參乎天",
    "T49n2036_016:0629c20": "地。變化合於陰陽。雖有情也未嘗有情也。",
    "T49n2036_016:0629c21": "然則百姓者豈其無性耶。百姓之性與聖",
    "T49n2036_016:0629c22": "人之性弗差也。雖然情之所昏交相攻。未",
    "T49n2036_016:0629c23": "始有窮。故雖終身而不自睹其性焉。火之",
    "T49n2036_016:0629c24": "潛於山石林木之中。非不火也。江河淮濟",
    "T49n2036_016:0629c25": "之末流而泉于山。非不水也。石不敲木弗",
    "T49n2036_016:0629c26": "磨。則不能燒其山林而燥萬物。泉之源弗",
    "T49n2036_016:0629c27": "疏。則弗能為江為河為淮為濟。東匯大壑",
    "T49n2036_016:0629c28": "浩浩湯湯為弗測之深。情之動弗息。則",
    "T49n2036_016:0629c29": "弗能復其性而燭天地為不極之明。是故",
    "T49n2036_016:0630a01": "誠者聖人之性也。寂然不動廣大清明。照",
    "T49n2036_016:0630a02": "乎天地。感而遂通天下之故。行止語默無",
    "T49n2036_016:0630a03": "不處極也。復其性者。賢人循之而不已者",
    "T49n2036_016:0630a04": "也。不已則能歸其源矣。聖人知人之性皆",
    "T49n2036_016:0630a05": "可以循之其不息而至於聖也。故制禮以",
    "T49n2036_016:0630a06": "節之。作樂以和之。安於仁樂之本也。動",
    "T49n2036_016:0630a07": "而中禮之本也。故在車則聞和鸞之聲。行",
    "T49n2036_016:0630a08": "步則聞佩玉之音。無故不廢琴瑟。視言行",
    "T49n2036_016:0630a09": "循禮法而動。所以教人忘嗜欲而歸性命",
    "T49n2036_016:0630a10": "之道也。道者至誠而不息也。至誠而不息",
    "T49n2036_016:0630a11": "則虛。虛而不息則明。明而不息則照天地",
    "T49n2036_016:0630a12": "而無遺。非他也。此盡性命之道也。哀哉。人",
    "T49n2036_016:0630a13": "人可以及於此。莫之止而不為也。不亦惑",
    "T49n2036_016:0630a14": "耶。昔者聖人以傳於顏子。顏子得之拳拳",
    "T49n2036_016:0630a15": "不失。不遠而復。其心三月不違仁。子曰。",
    "T49n2036_016:0630a16": "回也其庶乎屢空。其所以未到聖人者一",
    "T49n2036_016:0630a17": "息耳。非力不能也。短命而死故也。其餘升",
    "T49n2036_016:0630a18": "堂者。蓋皆傳也。一氣之所春。一雨之所膏。",
    "T49n2036_016:0630a19": "而得之者各有淺深。不必均也。曾子之死",
    "T49n2036_016:0630a20": "也。曰吾何求焉。吾得正而斃焉斯已矣。斯",
    "T49n2036_016:0630a21": "正性命之言也。子思仲尼之孫。得祖之道。",
    "T49n2036_016:0630a22": "述中庸四十九篇。以傳于孟軻。孟軻曰。我",
    "T49n2036_016:0630a23": "四十不動心。軻之門人達者。公孫丑萬章",
    "T49n2036_016:0630a24": "之徒。蓋傳之矣。遭秦焚書。中庸之弗焚者",
    "T49n2036_016:0630a25": "一篇有焉。於是此道廢闕。其教授者唯節",
    "T49n2036_016:0630a26": "文章句。威儀擊劍之術相師焉。性命之源",
    "T49n2036_016:0630a27": "則吾弗能傳矣。道之極於剝也必復。吾自",
    "T49n2036_016:0630a28": "六歲讀書。但為辭句之學。志于道者四年",
    "T49n2036_016:0630a29": "矣。與人言之。未嘗有是我者也。南觀濤",
    "T49n2036_016:0630b01": "江入于越。而吳興陸參存焉。與之言。陸參",
    "T49n2036_016:0630b02": "曰。子之言尼父之心也。東方有聖人焉。不",
    "T49n2036_016:0630b03": "出乎此也。西方有聖人焉。亦不出乎此也。",
    "T49n2036_016:0630b04": "唯子行之不息而已矣。嗚呼性命之書雖",
    "T49n2036_016:0630b05": "存。學者莫能明。是故皆入於莊列老釋。不",
    "T49n2036_016:0630b06": "知者謂夫子之徒不足以窮性命之道。信",
    "T49n2036_016:0630b07": "之者皆是也。有問於我我以吾之所知傳",
    "T49n2036_016:0630b08": "焉。遂書于書。以開誠明之源。而闕絕廢",
    "T49n2036_016:0630b09": "棄不揚之道。幾可以傳。於是命曰復性書。",
    "T49n2036_016:0630b10": "以治乎心以傳乎人。於戲夫子復生不廢",
    "T49n2036_016:0630b11": "吾言矣。其二曰。或(問曰)人之昏也久矣。將",
    "T49n2036_016:0630b12": "復其性者必有漸也。敢問其方。曰弗慮弗",
    "T49n2036_016:0630b13": "思。情則不生。情既不生乃為正思。正思者",
    "T49n2036_016:0630b14": "無思無慮也。易曰。天下何思何慮。又曰。",
    "T49n2036_016:0630b15": "閑邪存其誠。詩曰。思無邪。曰已矣乎。曰未",
    "T49n2036_016:0630b16": "也。此齋戒其心者也。猶未離於靜焉。有",
    "T49n2036_016:0630b17": "靜必動。有動必靜。動靜不息。是乃情也。易",
    "T49n2036_016:0630b18": "曰。吉凶悔吝生乎動者也。焉能復其性耶。",
    "T49n2036_016:0630b19": "曰如之何。曰方靜之時知心無思者。是齋",
    "T49n2036_016:0630b20": "戒也。知本無有思動靜皆離寂然不動。是",
    "T49n2036_016:0630b21": "至誠也。中庸曰。誠則明矣。易曰。天下之動",
    "T49n2036_016:0630b22": "貞夫一者也。問曰。不慮不思之時。物格",
    "T49n2036_016:0630b23": "于外情應于內。如之何而可止也。以情止",
    "T49n2036_016:0630b24": "情其可乎。曰情者性之邪也。知其為邪本",
    "T49n2036_016:0630b25": "無其心寂然不已邪思自息。惟性明照。邪",
    "T49n2036_016:0630b26": "也何所生如以情止情。是乃大情也。情",
    "T49n2036_016:0630b27": "之相止。其有已乎。易曰。顏氏之子其殆庶",
    "T49n2036_016:0630b28": "幾乎。其不善未嘗不知。知之未嘗復行也。",
    "T49n2036_016:0630b29": "易曰。不遠復無祇悔元吉。問曰。本無有思",
    "T49n2036_016:0630c01": "動靜皆離。然則靜之來也其不聞乎。物之",
    "T49n2036_016:0630c02": "形也其不見乎曰不覩不聞。是非人也。視",
    "T49n2036_016:0630c03": "聽昭昭而不起聞見者斯可矣。無不知也。",
    "T49n2036_016:0630c04": "無不為也。其心寂然光照天地。是誠之明",
    "T49n2036_016:0630c05": "也。大學曰。致知在格物。易曰。無思也無為。",
    "T49n2036_016:0630c06": "也。寂然不動。感而遂通天下之故。非天下",
    "T49n2036_016:0630c07": "之至神。其孰能與於此。曰敢問。致知在格",
    "T49n2036_016:0630c08": "物何謂也。曰物者萬物也。格者來至也。物",
    "T49n2036_016:0630c09": "至之時其心昭昭然辨焉。而不著於物者。",
    "T49n2036_016:0630c10": "是致知也。是知之至也。知至故意誠。意",
    "T49n2036_016:0630c11": "誠故心正。心正故身修。身修故家齊。家齊",
    "T49n2036_016:0630c12": "而國理。國理而天下平。此所以能參天地",
    "T49n2036_016:0630c13": "者也。易曰。與天地相似。故不違。智周乎萬",
    "T49n2036_016:0630c14": "物而道濟天下。故不過。旁行而不流樂天",
    "T49n2036_016:0630c15": "之命。故不憂。安土敦乎仁。故能愛範圍天",
    "T49n2036_016:0630c16": "地之化而不過。曲成萬物而不遺。通乎晝",
    "T49n2036_016:0630c17": "夜之道而知。故神無方而易無體。一陰一",
    "T49n2036_016:0630c18": "陽之謂道。此之謂也。曰生為我說中庸。曰",
    "T49n2036_016:0630c19": "不出乎前矣。曰我未明也。敢問。何謂天命",
    "T49n2036_016:0630c20": "之謂性。曰人生而靜天之性也。性者天之",
    "T49n2036_016:0630c21": "命也。率性之謂道。曰何謂也。曰率循也。",
    "T49n2036_016:0630c22": "循其源而反其性者道也。道也者至誠也。",
    "T49n2036_016:0630c23": "至誠天之道也。誠者定也不動也。修道之",
    "T49n2036_016:0630c24": "謂教。何謂也。曰教也者人之道也。擇善而",
    "T49n2036_016:0630c25": "固執之者也。修是道而歸其本者明也。教",
    "T49n2036_016:0630c26": "也者則可以教天下矣。顏子其人也。道也",
    "T49n2036_016:0630c27": "者不可須臾離也。可離非道也。說者曰。其",
    "T49n2036_016:0630c28": "心不可須臾動焉故也。動則遠矣。非道矣。",
    "T49n2036_016:0630c29": "變化無方未始離於不動故也。是故君子",
    "T49n2036_016:0631a01": "戒謹乎其所不覩。恐懼乎其所不聞。莫見",
    "T49n2036_016:0631a02": "乎隱。莫顯乎微。故君子謹其獨也。說者曰。",
    "T49n2036_016:0631a03": "不覩之覩。見莫大焉。不聞之聞。聞莫甚",
    "T49n2036_016:0631a04": "焉。其心不動。是弗覩之覩。弗聞之聞也。",
    "T49n2036_016:0631a05": "其復之不遠矣。故謹其獨。謹其獨者守其",
    "T49n2036_016:0631a06": "中也。問曰。昔之解中庸者。與生之言皆不",
    "T49n2036_016:0631a07": "同何也。曰彼以事解。我以心通者也。曰彼",
    "T49n2036_016:0631a08": "亦通於心乎。曰吾不知之。問人之性猶聖",
    "T49n2036_016:0631a09": "人之性。嗜欲愛惡之心何自而生耶。曰情",
    "T49n2036_016:0631a10": "者妄也邪也。曰邪與妄則無所因矣。妄情",
    "T49n2036_016:0631a11": "滅息本性清明周流六虛。所以謂之能復",
    "T49n2036_016:0631a12": "其性也。易曰。乾道變化各正性命。語曰。朝",
    "T49n2036_016:0631a13": "聞道夕死可也。能正性命故也。曰情之所",
    "T49n2036_016:0631a14": "昏性即滅矣。何以謂之。猶聖人之性也。曰",
    "T49n2036_016:0631a15": "水之清澈。其渾之者沙泥也。其渾也性情",
    "T49n2036_016:0631a16": "豈遂無有耶。久而不動沙泥自沈。清明之",
    "T49n2036_016:0631a17": "性鑒乎天地。非自外來也。故其渾也性本",
    "T49n2036_016:0631a18": "不失。及其復也性亦不生。人之性亦猶水",
    "T49n2036_016:0631a19": "也。問曰。人之性本皆善。而邪情昏曰。敢",
    "T49n2036_016:0631a20": "問聖人之性將復為嗜欲所渾乎。曰不復",
    "T49n2036_016:0631a21": "渾矣。情本邪也妄也。邪妄所翳性不能復。",
    "T49n2036_016:0631a22": "聖人既復其性矣。知情之所為邪。邪既為",
    "T49n2036_016:0631a23": "明所覺矣。則無邪。邪何由生乎。曰敢問死",
    "T49n2036_016:0631a24": "何所之耶。曰聖人之所不明書于策者也。",
    "T49n2036_016:0631a25": "易曰。原始要終。故知死生之說。精氣為",
    "T49n2036_016:0631a26": "物遊魂為變。是故知鬼神之情狀。斯盡之",
    "T49n2036_016:0631a27": "矣。子曰。未知生焉知死。則原其始反其終。",
    "T49n2036_016:0631a28": "可以盡其生之道。生之道既盡。則死之說",
    "T49n2036_016:0631a29": "不學而通矣。此非所急也。子修之不息。其",
    "T49n2036_016:0631b01": "自知之。吾不可以章章然言非書矣。其三",
    "T49n2036_016:0631b02": "曰。晝而作夕而休者凡人也。作乎非作者",
    "T49n2036_016:0631b03": "與物皆作。休乎非休者與物皆休。吾則不",
    "T49n2036_016:0631b04": "類於凡人。晝無所作夕無所休。作非吾作",
    "T49n2036_016:0631b05": "也。作有物。休非吾休也。休有物。休耶作",
    "T49n2036_016:0631b06": "耶。二皆離而不存予之所存者。終不亡且",
    "T49n2036_016:0631b07": "離矣。人之不力於道者。昏不思也。天地之",
    "T49n2036_016:0631b08": "間萬物生焉。人之與萬物一也。其所以異",
    "T49n2036_016:0631b09": "於鳥獸虫魚者。豈非道德之性全乎哉。受",
    "T49n2036_016:0631b10": "一氣而成形。一為物而一為人。得之甚難",
    "T49n2036_016:0631b11": "也。生乎世又非深長之年也。以非深長之",
    "T49n2036_016:0631b12": "年。行甚難得之身。而不專專於大道。肆",
    "T49n2036_016:0631b13": "其心之所為。其所以異於鳥獸虫魚者亡",
    "T49n2036_016:0631b14": "矣。昏而不思。其昏也終不明矣。吾之年三",
    "T49n2036_016:0631b15": "十有九矣。思十九年時如朝日也。思九年",
    "T49n2036_016:0631b16": "時亦如朝日也。人之受命。其長者不過七",
    "T49n2036_016:0631b17": "十八十年。九十百年者希矣。當百年之時",
    "T49n2036_016:0631b18": "而視乎九十時也。與吾此日之思於前也",
    "T49n2036_016:0631b19": "遠近其能大相懸也。其又能遠於朝日之",
    "T49n2036_016:0631b20": "時耶。然則人之生也。雖享百年若雷電之",
    "T49n2036_016:0631b21": "驚相激也。若風之飄而旋也可知矣。況百",
    "T49n2036_016:0631b22": "千人無一及百年之年哉。故吾之終日志",
    "T49n2036_016:0631b23": "於道。猶懼未及也。彼肆其心之所為者獨",
    "T49n2036_016:0631b24": "何人耶。",
    "T49n2036_016:0631b25": "(己酉)　○(雲代蔚三州山谷間石化為麫民取食之)。",
    "T49n2036_016:0631b26": "(六)　蘇州重玄寺。刊石壁經成。刺史白居易",
    "T49n2036_016:0631b27": "為之碑曰。碑在石壁東次。石壁在廣德法",
    "T49n2036_016:0631b28": "華院西南隅。院在重玄寺西若干步。寺在",
    "T49n2036_016:0631b29": "蘇州城北若干里。以華言唐文刻釋氏經",
    "T49n2036_016:0631c01": "典。自經品眾佛號以降字加金焉。夫開示",
    "T49n2036_016:0631c02": "悟入諸佛知見。以義度無邊。以圓教垂無",
    "T49n2036_016:0631c03": "窮。莫尊於妙法蓮華經。凡六萬九千五百",
    "T49n2036_016:0631c04": "五言。證無生忍造不二門。住不可思解脫。",
    "T49n2036_016:0631c05": "莫極我維摩詰經。凡二萬七千九十二言。",
    "T49n2036_016:0631c06": "攝四生九類入無餘涅槃實無得度者。莫",
    "T49n2036_016:0631c07": "出於金剛般若波羅密經。凡五千二百八",
    "T49n2036_016:0631c08": "十七言。禳罪集福淨一切惡道。莫急於佛",
    "T49n2036_016:0631c09": "頂尊勝陀羅尼經。凡三千一十言。應念順",
    "T49n2036_016:0631c10": "願願生極樂土。莫急於阿彌陀經。凡一千",
    "T49n2036_016:0631c11": "八百言。用正見觀真相。莫出於觀普賢菩",
    "T49n2036_016:0631c12": "薩行法經。凡六千九百九十言。詮自性認",
    "T49n2036_016:0631c13": "本覺。莫過於實相法密經。凡三千二百五",
    "T49n2036_016:0631c14": "言。空法塵依佛智。莫過於般若波羅密多",
    "T49n2036_016:0631c15": "心經。凡二百五十八言。是八種經具十二",
    "T49n2036_016:0631c16": "部。合一十一萬六千八百五十七言。三乘",
    "T49n2036_016:0631c17": "之要旨。萬佛之祕藏盡矣。是石壁積四重",
    "T49n2036_016:0631c18": "高三尋長十有五丈厚尺有咫。有石蓮敷",
    "T49n2036_016:0631c19": "覆其上下。有石神固護其前後。火水不能",
    "T49n2036_016:0631c20": "燒漂。風日不能搖消。所謂施無上法盡未",
    "T49n2036_016:0631c21": "來際者也。唐長慶二年冬作。太和三年春",
    "T49n2036_016:0631c22": "成。律德沙門清晃矢厥謀。清海繼厥志。門",
    "T49n2036_016:0631c23": "弟子南容成之。道則終之。寺僧契元捨藝",
    "T49n2036_016:0631c24": "而書之。郡守居易施辭而讚之。讚曰。佛",
    "T49n2036_016:0631c25": "滅度後。世界空虛。惟是經典。與眾生俱。",
    "T49n2036_016:0631c26": "設復有人。書貝葉上。藏檀龕中。非堅非",
    "T49n2036_016:0631c27": "久。如蠟印空。假使有人。刺血為墨。剝膚為",
    "T49n2036_016:0631c28": "紙。即人知滅。如筆畫水。噫畫水不若文",
    "T49n2036_016:0631c29": "石。印臘不若字金。其功不朽。其義甚深。",
    "T49n2036_016:0632a01": "故吾謂石經功德。契如來付囑之心。",
    "T49n2036_016:0632a02": "(七)　是歲丹霞天然禪師將終。命左右具浴。浴",
    "T49n2036_016:0632a03": "畢乃頂笠策杖受履垂一足。未及地而化。",
    "T49n2036_016:0632a04": "春秋八十有六。師本儒生。行應舉。偶一禪",
    "T49n2036_016:0632a05": "者。問仁今何往。曰選官去。禪者曰。選官",
    "T49n2036_016:0632a06": "何如選佛。曰選佛當何所詣。禪者曰。江西",
    "T49n2036_016:0632a07": "馬祖出世。即選佛之場也。師遂見馬祖。以",
    "T49n2036_016:0632a08": "手[打-丁+毛]幞頭額。祖顧視良久曰。南嶽石頭是",
    "T49n2036_016:0632a09": "汝之師。師抵南嶽。亦以前意投之。石頭曰。",
    "T49n2036_016:0632a10": "著槽廠去。乃禮謝入行者堂執務。後因普",
    "T49n2036_016:0632a11": "請鏟草次。師獨沐頭跪於石頭之前。石頭",
    "T49n2036_016:0632a12": "欣然與之落髮。尋為說戒。即掩耳而去。便",
    "T49n2036_016:0632a13": "返江西再見馬祖。未參禮便入僧堂。騎聖",
    "T49n2036_016:0632a14": "僧頸而坐。眾驚異以白馬祖。祖入堂見之",
    "T49n2036_016:0632a15": "曰。我子天然。師即下地禮拜曰。謝師賜與",
    "T49n2036_016:0632a16": "法名。久之遍歷諸方。後於天津橋橫臥。留",
    "T49n2036_016:0632a17": "守鄭公出呵之不起。吏問故。曰無事僧。鄭",
    "T49n2036_016:0632a18": "奇之。日給米麪。洛下翕然敬向。居鄧州丹",
    "T49n2036_016:0632a19": "霞。至數百眾。嘗示眾曰。阿爾渾家切須",
    "T49n2036_016:0632a20": "保護一靈之物。此不是爾造作名邈得。更",
    "T49n2036_016:0632a21": "說什麼薦不薦。吾往日見石頭和上。亦只",
    "T49n2036_016:0632a22": "教保護此事。不是爾譚話得。阿爾渾家各",
    "T49n2036_016:0632a23": "有一坐具地。更疑什麼禪。可是爾解得底",
    "T49n2036_016:0632a24": "物。豈有佛可成。佛之一字永不喜聞。阿爾",
    "T49n2036_016:0632a25": "自看。善巧方便慈悲喜捨。不從外得。不",
    "T49n2036_016:0632a26": "著方寸。善巧是文殊。方便是普賢。爾更擬",
    "T49n2036_016:0632a27": "趁逐什麼物。不用經不落空去。今時學者",
    "T49n2036_016:0632a28": "紛紛擾擾。皆是參禪問道。吾此間無道可",
    "T49n2036_016:0632a29": "修。無法可證。一飲一啄各自有分。不用",
    "T49n2036_016:0632b01": "疑慮。在在處處有恁麼底。若識得釋迦即",
    "T49n2036_016:0632b02": "是凡夫。阿爾須自看取。一盲引眾盲。相將",
    "T49n2036_016:0632b03": "入火坑。夜暗裏雙陸賽彩若為生。無事珍",
    "T49n2036_016:0632b04": "重。師嘗著玩珠吟二篇。其一曰。識得衣中",
    "T49n2036_016:0632b05": "寶無明醉自醒。百骸俱潰散。一物鎮長",
    "T49n2036_016:0632b06": "靈。智境渾非體。神珠不定形。悟則三身",
    "T49n2036_016:0632b07": "佛。迷疑萬卷經。在心心可測。歷耳耳難聽。",
    "T49n2036_016:0632b08": "罔象先天地。玄泉出杳冥。本剛非鍛鍊。元",
    "T49n2036_016:0632b09": "淨莫澄渟。槃礴輪朝日。玲瓏映曉星。瑞光",
    "T49n2036_016:0632b10": "流不滅。真氣觸還生。鑒照崆峒寂。羅籠法",
    "T49n2036_016:0632b11": "界明。剉凡功不減。超聖果非盈。龍女心親",
    "T49n2036_016:0632b12": "獻。闍王口自呈。護鵝人却活。黃雀意猶",
    "T49n2036_016:0632b13": "輕。解語非關舌。能言不是聲。絕邊彌汗",
    "T49n2036_016:0632b14": "漫。無際等空平。演教非為說。聞名忽認",
    "T49n2036_016:0632b15": "名。兩邊俱莫立。中道不須行。見月休觀指。",
    "T49n2036_016:0632b16": "還家罷問程。識心心即佛。何佛更堪成。",
    "T49n2036_016:0632b17": "(八)　時有凌行婆者。嘗謁浮杯和上。與喫茶",
    "T49n2036_016:0632b18": "次。婆問。盡力道不得底句。還分付阿誰。曰",
    "T49n2036_016:0632b19": "浮杯無剩語。婆云。我不恁麼道。曰爾作麼",
    "T49n2036_016:0632b20": "生道。婆斂手哭曰。蒼天中更冤苦。杯無",
    "T49n2036_016:0632b21": "語。婆云。語不知偏正為人即禍生。後有僧",
    "T49n2036_016:0632b22": "舉似南泉。泉云。苦哉浮杯。却被老婆摧",
    "T49n2036_016:0632b23": "折。婆聞南泉語乃笑曰。王老師猶少機關",
    "T49n2036_016:0632b24": "在。有澄一禪者。見婆問。怎生是南泉猶少",
    "T49n2036_016:0632b25": "機關在。婆乃哭曰。可悲可痛。一罔措。婆",
    "T49n2036_016:0632b26": "云。會麼。一合掌而立。婆云。伎死禪和如麻",
    "T49n2036_016:0632b27": "似粟。後澄一舉似趙州。州云。我若見這臭",
    "T49n2036_016:0632b28": "老婆問教口啞在。一云。未審和上怎生問",
    "T49n2036_016:0632b29": "他。州以棒打云。似這伎死禪和。不打更",
    "T49n2036_016:0632c01": "待何時。連打數棒。婆聞趙州恁麼道乃曰。",
    "T49n2036_016:0632c02": "趙州自合喫婆手裏棒在。後有僧舉似趙",
    "T49n2036_016:0632c03": "州。州哭云。可悲可痛。婆聞趙州此語乃合",
    "T49n2036_016:0632c04": "掌曰。趙州眼放光明照破四天下。後趙州",
    "T49n2036_016:0632c05": "令僧去問。怎生是趙州眼。婆乃竪起拳頭。",
    "T49n2036_016:0632c06": "趙州聞之。乃以一偈寄云。當機直面提。直",
    "T49n2036_016:0632c07": "面當機疾。報爾凌行婆。哭聲何得失。婆",
    "T49n2036_016:0632c08": "亦以一偈答曰。哭聲師已曉。已曉復誰知。",
    "T49n2036_016:0632c09": "當時摩竭國。機喪目前機。",
    "T49n2036_016:0632c10": "(九　辛亥)　文宗喜食蛤蜊。一日御饌中有蛤蜊劈",
    "T49n2036_016:0632c11": "不張者。忽變菩薩像。帝驚異。有旨送興",
    "T49n2036_016:0632c12": "善寺令眾僧瞻禮。因問侍臣。此何祥也。或",
    "T49n2036_016:0632c13": "對。太一山有惟政禪師。深明佛法。詔問之。",
    "T49n2036_016:0632c14": "帝召政而問焉。對曰。物無虛應。此殆啟陛",
    "T49n2036_016:0632c15": "下信心耳。經云。應以菩薩形得度者。即現",
    "T49n2036_016:0632c16": "菩薩形而為說法。帝曰。菩薩形今見矣。未",
    "T49n2036_016:0632c17": "聞其說法何也。對曰。陛下見此以為常耶。",
    "T49n2036_016:0632c18": "非常耶。信耶。弗信耶。帝曰。非常之瑞。朕",
    "T49n2036_016:0632c19": "焉不信。政曰。陛下聞其說法矣。何謂未聞。",
    "T49n2036_016:0632c20": "帝大悅。詔天下寺並立觀音像奉祀焉。",
    "T49n2036_016:0632c21": "(癸丑)　十月帝誕節召法師知玄與道士於麟德",
    "T49n2036_016:0632c22": "殿論道。",
    "T49n2036_016:0632c23": "(十　乙卯)　四月丁巳。宰相李訓上疏。請罷內道場",
    "T49n2036_016:0632c24": "沙汰僧尼濫偽者。制可。是日詔下。方毀大",
    "T49n2036_016:0632c25": "內靈像。俄暴風聿起。含元殿鴟吻俱落。發",
    "T49n2036_016:0632c26": "三金吾仗舍。內外城門樓觀俱壞。光化門",
    "T49n2036_016:0632c27": "牆亦崩。士民震恐。帝以訓所請忤天意。亟",
    "T49n2036_016:0632c28": "詔停前沙汰。詔復立大內聖像。風遂頓息。",
    "T49n2036_016:0632c29": "見舊史五行志。是歲冬十一月。宰相李訓",
    "T49n2036_016:0633a01": "鄭注謀誅宦官。不克事敗。訓注皆死之。",
    "T49n2036_016:0633a02": "(十一)　是歲南泉普願禪師(鄭州新鄭人也姓王氏)將示寂。",
    "T49n2036_016:0633a03": "第一座問曰。和尚百年後。向什麼處去。師",
    "T49n2036_016:0633a04": "云。山下作一頭水牯牛去。座云某甲隨和",
    "T49n2036_016:0633a05": "上去。還得不。師云。汝若隨吾則須銜一莖",
    "T49n2036_016:0633a06": "草來。乃集門人告之曰。星翳燈幻其來久",
    "T49n2036_016:0633a07": "矣。勿謂吾有去來也。言訖而逝。師得法於",
    "T49n2036_016:0633a08": "馬祖。後歸池陽。自架禪室以居。凡三十年",
    "T49n2036_016:0633a09": "不下南泉。會宣城觀察使陸公亘請下山",
    "T49n2036_016:0633a10": "伸弟子之禮。由是學徒雲集。陸嘗問。弟",
    "T49n2036_016:0633a11": "子從六合來。彼中還更有身否。泉云。分明",
    "T49n2036_016:0633a12": "記取舉似作家。陸云。和上大不思議。到處",
    "T49n2036_016:0633a13": "世界現成。泉云。適來總是大夫分上事。陸",
    "T49n2036_016:0633a14": "他日又云。弟子薄會佛法。泉云。十二時中",
    "T49n2036_016:0633a15": "作麼生。陸云。寸絲不挂。泉云。猶是階下",
    "T49n2036_016:0633a16": "漢。泉又云。不見道。有道君王不納有智之",
    "T49n2036_016:0633a17": "臣。一日見人雙陸。大夫拈起骰子云。恁麼",
    "T49n2036_016:0633a18": "不恁麼。只恁麼信彩去時如何。泉拈起骰",
    "T49n2036_016:0633a19": "子云。臭骨頭十八。嘗示眾曰。道箇如如早",
    "T49n2036_016:0633a20": "是變了也。今時師僧直須向異類中行。又",
    "T49n2036_016:0633a21": "曰。我於一切處而無所行。他拘我不得。喚",
    "T49n2036_016:0633a22": "作遍行三昧普現色身。又曰。如今不可不",
    "T49n2036_016:0633a23": "奉戒。我不是渠。渠不是我。作得伊如狸",
    "T49n2036_016:0633a24": "奴白牯行履却快活。爾若一念異即難為",
    "T49n2036_016:0633a25": "修行。才一念異便有勝劣二根。亦是情見。",
    "T49n2036_016:0633a26": "隨他因果更有什麼自由分。又曰。老僧十",
    "T49n2036_016:0633a27": "八上解作活計。有人解作活計者麼出來。",
    "T49n2036_016:0633a28": "共爾商量。須是住山人始得。珍重無事各",
    "T49n2036_016:0633a29": "自修行。大眾不去。師復云。如聖果也大可",
    "T49n2036_016:0633b01": "畏。沒量大人尚不柰何。我且不是渠。渠且",
    "T49n2036_016:0633b02": "不是我。他經論家。說法身為極則。喚作理",
    "T49n2036_016:0633b03": "盡三昧。似老僧向前被人教返本還源去。",
    "T49n2036_016:0633b04": "幾恁麼會禍事。兄弟近日禪師太多。覓人",
    "T49n2036_016:0633b05": "癡鈍人不可得。不道全無。於中還少。若",
    "T49n2036_016:0633b06": "有出來共爾商量。如空劫時還有修行人",
    "T49n2036_016:0633b07": "否。有無作麼不道。阿爾尋常巧唇薄舌。",
    "T49n2036_016:0633b08": "及乎問著總皆不道。何不出來。莫論佛出",
    "T49n2036_016:0633b09": "世事。兄弟今時人擔佛著肩頭上行。聞",
    "T49n2036_016:0633b10": "老僧言心不是佛智不是道。便聚頭擬推",
    "T49n2036_016:0633b11": "老僧。無爾推處。爾若束得虛空作棒。打得",
    "T49n2036_016:0633b12": "老僧著。一任汝推。師與趙州門風。天下惟",
    "T49n2036_016:0633b13": "仰以為絕唱。",
    "T49n2036_016:0633b14": "大和九年九月十一日。潭州道吾山圓智",
    "T49n2036_016:0633b15": "禪師告寂。豫章海昏人也。姓張氏。幼依",
    "T49n2036_016:0633b16": "槃和尚受教登戒。預藥山法會密契心印。",
    "T49n2036_016:0633b17": "一日藥山問。子去何處來。曰遊山來。山曰。",
    "T49n2036_016:0633b18": "不離此室速道將來。曰山上鳥兒白似雪。",
    "T49n2036_016:0633b19": "澗底遊魚忙不徹。師與雲岩侍立次。藥山",
    "T49n2036_016:0633b20": "曰。智不到處切忌道著。道著即頭角生。智",
    "T49n2036_016:0633b21": "頭陀怎麼生。師便出去。雲岩問藥山曰。智",
    "T49n2036_016:0633b22": "師兄為什麼不祗對和上。山曰。我今日背",
    "T49n2036_016:0633b23": "痛。是他却會。汝去問取。雲岩即來問師曰。",
    "T49n2036_016:0633b24": "師兄適來為什麼不祗對和上。師曰。汝却",
    "T49n2036_016:0633b25": "去問取和上(僧問云居。切忌道者意怎麼生。云居云。此語最毒。僧云。如何是最毒底",
    "T49n2036_016:0633b26": "語。云居云。一棒打殺龍蛇)雲岩臨遷化時。遣人送辭。書",
    "T49n2036_016:0633b27": "到。師展書覽之曰。雲岩不知有。悔當時不",
    "T49n2036_016:0633b28": "向伊道。然雖如是要且不違藥山之子(玄覺云。",
    "T49n2036_016:0633b29": "古人恁麼道還有也未。又云。雲岩當時不會。且道什麼處是伊不會處)。溈山問。師什",
    "T49n2036_016:0633c01": "麼處去來。師曰。看病來。曰有幾人病。師",
    "T49n2036_016:0633c02": "曰。有病底有不病底。曰不病底莫是智頭",
    "T49n2036_016:0633c03": "陀否。師曰。病與不病總不干他事。急道急",
    "T49n2036_016:0633c04": "道。僧問。萬里無雲未是本來天。如何是本",
    "T49n2036_016:0633c05": "來天。師曰。今日好曬麥。問無神通菩薩為",
    "T49n2036_016:0633c06": "什麼足迹難尋。師曰。同道方知。曰和上知",
    "T49n2036_016:0633c07": "否。師曰。不知。曰為什麼不知。師曰。汝不",
    "T49n2036_016:0633c08": "識我語。石霜問師。百年後有人問極則事。",
    "T49n2036_016:0633c09": "作麼生向他道。師喚沙彌。沙彌應諾。師",
    "T49n2036_016:0633c10": "曰。添却淨瓶水著。師良久却問石霜。適來",
    "T49n2036_016:0633c11": "問什麼。石霜再舉。師便起去。石霜異日又",
    "T49n2036_016:0633c12": "問。和上一片骨。敲著似銅鳴。向什麼處去",
    "T49n2036_016:0633c13": "也。師喚侍者。侍者應諾。師曰。驢年去。師",
    "T49n2036_016:0633c14": "云疾有苦。僧眾慰問法候。師曰。有受非",
    "T49n2036_016:0633c15": "償。子知之乎。眾皆愀然。將行謂眾曰。吾",
    "T49n2036_016:0633c16": "當西邁理無東移。言訖告寂。壽六十有七。",
    "T49n2036_016:0633c17": "闍維得靈骨數片。建塔于石霜山之陽。勅",
    "T49n2036_016:0633c18": "諡修一大師。塔曰實相。",
    "T49n2036_016:0633c19": "(十二　丙辰)　改開成○元年。左街僧錄內供奉三教",
    "T49n2036_016:0633c20": "談論引駕大德安國寺上座賜紫大達法師",
    "T49n2036_016:0633c21": "端甫卒。史館修撰裴休製碑曰。玄祕塔者。",
    "T49n2036_016:0633c22": "大法師端甫靈骨之所歸也。於戲為丈夫",
    "T49n2036_016:0633c23": "者。在家則張仁義禮樂。輔天子以扶世導",
    "T49n2036_016:0633c24": "俗。出家則運慈悲定慧。佐如來以闡教利",
    "T49n2036_016:0633c25": "生。捨此無以為丈夫也。背此無以為達道",
    "T49n2036_016:0633c26": "也。和上其出家之雄乎。天水趙氏世為秦",
    "T49n2036_016:0633c27": "人。初母張夫人夢梵僧謂曰。當生貴子。即",
    "T49n2036_016:0633c28": "出囊中舍利使吞之。及誕所夢僧白晝入",
    "T49n2036_016:0633c29": "其室。摩其頂曰。必當大弘教法。言訖而",
    "T49n2036_016:0634a01": "滅。既成人高顙廣目大頤方口。長六尺五",
    "T49n2036_016:0634a02": "寸其音如鐘。夫將欲荷如來之菩提。鑿生",
    "T49n2036_016:0634a03": "靈之耳目。固必有殊相奇表與。殆十歲依",
    "T49n2036_016:0634a04": "崇福寺道悟禪師為沙彌。十七正度為比",
    "T49n2036_016:0634a05": "丘。隷安國寺。具威儀於西明照律師。稟持",
    "T49n2036_016:0634a06": "犯於崇福寺昇律師。傳涅槃唯識大義於",
    "T49n2036_016:0634a07": "安國寺素法師。復夢梵僧告曰。三藏大",
    "T49n2036_016:0634a08": "教盡貯汝腹矣。自是經律論無敵於天下。",
    "T49n2036_016:0634a09": "囊括川注逢原委會。滔滔然莫能知其畔",
    "T49n2036_016:0634a10": "岸矣。夫將欲伐株杌於情田。雨甘露於法",
    "T49n2036_016:0634a11": "種者。固必有勇智宏辨與。無何謁文殊於",
    "T49n2036_016:0634a12": "清涼。眾聖皆現。演大經於太原。傾都畢會。",
    "T49n2036_016:0634a13": "德宗皇帝聞其名徵之。一見大悅。常出入",
    "T49n2036_016:0634a14": "禁中與儒道論議。賜紫方袍。歲時錫施異",
    "T49n2036_016:0634a15": "於他等。復詔侍皇太子於東朝。順宗皇帝",
    "T49n2036_016:0634a16": "深仰其風。親之若昆弟。相與臥起。恩禮",
    "T49n2036_016:0634a17": "特隆。憲宗皇帝數幸其寺。待之若賓友。常",
    "T49n2036_016:0634a18": "承顧問。注納偏厚。而和上符彩超邁詞理",
    "T49n2036_016:0634a19": "響捷。迎合上旨皆契真乘。雖造次應對。",
    "T49n2036_016:0634a20": "未嘗不以闡揚為務。由是天子益知佛為",
    "T49n2036_016:0634a21": "大聖人。其教有大不可思議事。當是時朝",
    "T49n2036_016:0634a22": "廷方削平區夏。縛吳幹蜀瀦蔡蕩鄆。而天",
    "T49n2036_016:0634a23": "子端拱無事。詔和上率緇屬迎真骨於靈",
    "T49n2036_016:0634a24": "山。開法場於祕殿。為人請福親奉香火。既",
    "T49n2036_016:0634a25": "而刑不殘兵不黷。赤子無愁聲。江海無驚",
    "T49n2036_016:0634a26": "浪。蓋參用真乘以毘大政之明効也。夫將",
    "T49n2036_016:0634a27": "欲顯大不思議之道。輔大有為之君。固必",
    "T49n2036_016:0634a28": "有冥符玄契與掌內殿法儀。錄左街僧事。",
    "T49n2036_016:0634a29": "以標表清眾者十一年。講涅槃唯議經論。",
    "T49n2036_016:0634b01": "位處當仁傳授宗乘以開誘道俗。凡一百",
    "T49n2036_016:0634b02": "六十座。運三密於瑜伽。契無生於悉地。日",
    "T49n2036_016:0634b03": "持諸部十餘萬遍。指淨土為息肩之地。嚴",
    "T49n2036_016:0634b04": "金經為報法之恩。前後供施數十百萬悉",
    "T49n2036_016:0634b05": "以崇飾殿宇窮極雕繪。而方丈匡床靜慮",
    "T49n2036_016:0634b06": "自得。貴臣盛族皆所依慕。豪俠工賈莫",
    "T49n2036_016:0634b07": "不瞻嚮。薦金玉以致誠。仰端嚴而禮足。日",
    "T49n2036_016:0634b08": "有千數。不可殫書。而和上即眾生以觀佛。",
    "T49n2036_016:0634b09": "離四相以修善。心下如地坦無丘陵。王公",
    "T49n2036_016:0634b10": "輿臺皆以誠接。議者以謂成就常不輕行",
    "T49n2036_016:0634b11": "者。唯和上而已。夫將欲駕橫海之大航拯",
    "T49n2036_016:0634b12": "群迷於彼岸者。固必有奇功妙道與。以開",
    "T49n2036_016:0634b13": "成元年六月一日。向西右脇而滅。當暑而",
    "T49n2036_016:0634b14": "尊容若生。竟夕而異香彌欝。其年七月六",
    "T49n2036_016:0634b15": "日遷於長樂之南原。遺命荼毘。得舍利三",
    "T49n2036_016:0634b16": "百餘粒。方熾而神光月皎。既燼而靈骨",
    "T49n2036_016:0634b17": "珠圓。賜諡大達。塔曰玄祕。俗壽六十七。僧",
    "T49n2036_016:0634b18": "臘四十八。弟子比丘比丘尼約千餘輩。或",
    "T49n2036_016:0634b19": "講論玄言。或紀綱大寺。修禪秉律分作人",
    "T49n2036_016:0634b20": "師五十。其徒皆為達者。於戲和上果出家",
    "T49n2036_016:0634b21": "之雄乎。不然何至德殊祥如此其盛也。承",
    "T49n2036_016:0634b22": "襲弟子自約義正正言等。克荷先業虔守",
    "T49n2036_016:0634b23": "遺風。大懼徽猷有時堙沒。而閤門劉公法",
    "T49n2036_016:0634b24": "緣最深。道契彌固。亦以為請。願播清塵。休",
    "T49n2036_016:0634b25": "嘗游其藩備其事。隨喜讚歎蓋無愧辭。銘",
    "T49n2036_016:0634b26": "曰。賢劫千佛。第四能仁。哀我生靈。出經破",
    "T49n2036_016:0634b27": "塵。教網高張。孰分。有大法師。如從親聞。",
    "T49n2036_016:0634b28": "經律論藏。戒定慧學。深淺同源。先後相覺。",
    "T49n2036_016:0634b29": "異宗偏義。孰正孰駁。有大法師。為作霜雹。",
    "T49n2036_016:0634c01": "趣真則滯。涉偽則流。象狂猿輕。鉤檻莫",
    "T49n2036_016:0634c02": "收。柅制刀斷。尚生瘡疣。有大法師。絕念而",
    "T49n2036_016:0634c03": "游。巨唐啟運。大雄垂教。千載冥符。三乘迭",
    "T49n2036_016:0634c04": "耀。寵重恩顧。顯闡讚導。有大法師。逢時感",
    "T49n2036_016:0634c05": "召。空門正闢。法宇方開。崢嶸棟宇。一旦而",
    "T49n2036_016:0634c06": "摧。水月鏡像。無心去來。徒令後學。瞻仰徘",
    "T49n2036_016:0634c07": "徊。",
    "T49n2036_016:0634c08": "(十三　丁巳)　○(慧星現長八丈)。",
    "T49n2036_016:0634c09": "(戊午)　開成三年三月六日。僧統清涼國師澄",
    "T49n2036_016:0634c10": "觀將示寂。謂其徒海岸等曰。吾聞偶運無",
    "T49n2036_016:0634c11": "功先聖悼歎。復質無行古人恥之。無昭穆",
    "T49n2036_016:0634c12": "動靜。無論緒往復。勿穿鑿異端。勿順非辨",
    "T49n2036_016:0634c13": "偽。勿迷陷邪心。勿固牢鬪諍。大明不能破",
    "T49n2036_016:0634c14": "長夜之昏。慈母不能保身後之子。當取信",
    "T49n2036_016:0634c15": "於佛。無取信於人。真離玄微。非言說所",
    "T49n2036_016:0634c16": "顯。要以深心體解朗然現前。對境無心逢",
    "T49n2036_016:0634c17": "緣不動。則不孤我矣。言訖而逝。師生歷",
    "T49n2036_016:0634c18": "九朝為七帝門師。春秋一百有二。僧臘八",
    "T49n2036_016:0634c19": "十有三。身長九尺四寸。垂手過膝。目夜發",
    "T49n2036_016:0634c20": "光晝視不瞬。才供二筆聲韻如鐘。文宗以",
    "T49n2036_016:0634c21": "祖聖崇仰。特輟朝三日。重民縞素奉全身",
    "T49n2036_016:0634c22": "塔于終南山。未幾有梵僧到闕。表稱於葱",
    "T49n2036_016:0634c23": "嶺見二使者凌空而過。以呪止而問之。答",
    "T49n2036_016:0634c24": "曰。此印度文殊堂神也。東取華嚴菩薩大",
    "T49n2036_016:0634c25": "牙歸國供養。有旨啟塔。果失一牙唯三十",
    "T49n2036_016:0634c26": "九存焉遂闍維。舍利光明瑩潤。舌如紅蓮",
    "T49n2036_016:0634c27": "色。賜諡仍號清涼國師妙覺之塔。相國裴",
    "T49n2036_016:0634c28": "休奉勅撰碑。其銘曰。寶月清涼。寂照法",
    "T49n2036_016:0634c29": "界。以沙門相。藏世間解。澄湛含虛。氣清",
    "T49n2036_016:0635a01": "鐘鼎。雪沃剡溪。霞橫維嶺。真室寥敻。靈嶽",
    "T49n2036_016:0635a02": "崔嵬。虛融天地。峻拔風雷。離微休命。實際",
    "T49n2036_016:0635a03": "厖鴻。奉若時政。革彼幽蒙。烱乎禹質。元",
    "T49n2036_016:0635a04": "聖孕靈。德雲冉冉。凝眸幻形。谷響入耳。性",
    "T49n2036_016:0635a05": "不可為。青蓮出水。深不可闚。才受尸羅。奉",
    "T49n2036_016:0635a06": "持止作。原始要終。克諧適莫。鳳藻璝奇。遺",
    "T49n2036_016:0635a07": "演祕密。染翰風生。供盈二筆。欲造玄關。咽",
    "T49n2036_016:0635a08": "金一像。逮竟將流。龍飛遷颺。疏新五頂。光",
    "T49n2036_016:0635a09": "銜二京。躍出法界。功齊百城。萬行分披。華",
    "T49n2036_016:0635a10": "開古錦。啟廸群甿。與甘露飲。燮贊金偈。",
    "T49n2036_016:0635a11": "懷生保乂。聖主師資。聿興遐裔。貝葉飜",
    "T49n2036_016:0635a12": "宣。譯場獨步。譚柄一揮。幾回天顧。王庭",
    "T49n2036_016:0635a13": "闡法。傾河湧泉。屬辭縱辨。玄玄玄玄。紫衲",
    "T49n2036_016:0635a14": "命衣。清涼國號。不有我師。孰知吾道。九州",
    "T49n2036_016:0635a15": "傳命。然無盡燈。一人拜錫。統天下僧。帝網",
    "T49n2036_016:0635a16": "冲融。潛通萬戶。歷天不周。同時顯唔。卷舒",
    "T49n2036_016:0635a17": "自在。來往無蹤。大士知見。允執厥中。西域",
    "T49n2036_016:0635a18": "供牙。梵倫遽至。奏啟石驗。嘉風益熾。勅俾",
    "T49n2036_016:0635a19": "圖真。相即無相。海印大龍。蟠居方丈。哲人",
    "T49n2036_016:0635a20": "去矣。資何所參。即事之理。塔鎖終南。",
    "T49n2036_016:0635a21": "勅寫國師真。奉安大興唐寺。文宗皇帝御",
    "T49n2036_016:0635a22": "製贊曰。朕觀法界。曠閴無垠。應緣成事。",
    "T49n2036_016:0635a23": "允用虛根。清涼國師。體象啟門。奄有法界。",
    "T49n2036_016:0635a24": "我祖聿尊。教融海岳。恩廓乾坤。首相二",
    "T49n2036_016:0635a25": "疏。拔擢幽昏。間氣斯來。拱承佛日。四海光",
    "T49n2036_016:0635a26": "凝。九州慶溢。敞金仙門。奪古賢席。大手名",
    "T49n2036_016:0635a27": "曹。橫經請益。仍師臣休。保余遐曆。爰抒顓",
    "T49n2036_016:0635a28": "毫。式揚茂實。真空罔盡。機就而駕。白月虛",
    "T49n2036_016:0635a29": "秋。清風適夏。妙有不遷。緣息而化。邈爾禹",
    "T49n2036_016:0635b01": "儀。煥乎精舍。",
    "T49n2036_016:0635b02": "(十四　己未)　製象碁(昔神農以日月星辰為象。唐相國牛僧孺用車馬將士卒加砲代之為機矣)。",
    "T49n2036_016:0635b03": "是年正月六日。圭峯宗密禪師示寂。相國",
    "T49n2036_016:0635b04": "裴休撰傳法碑。師姓何氏。果州西兗人。釋",
    "T49n2036_016:0635b05": "迦如來三十九代法孫也。釋迦住世八十",
    "T49n2036_016:0635b06": "年。為無量天人聲聞菩薩說種種法。最後",
    "T49n2036_016:0635b07": "以法眼付大迦葉。令祖祖相傳別行于世。",
    "T49n2036_016:0635b08": "顧此法眾生之本源。諸佛之所證。超一切",
    "T49n2036_016:0635b09": "理離一切相。不可以言語智識有無隱顯",
    "T49n2036_016:0635b10": "推求而得。但心心相印。印印相契。使自證",
    "T49n2036_016:0635b11": "知光明受用而已。自迦葉至達磨。達磨東",
    "T49n2036_016:0635b12": "來至曹溪。凡三十三世。曹溪傳荷澤。荷澤",
    "T49n2036_016:0635b13": "傳磁州如。如傳荊南張。張傳遂州圓。圓傳",
    "T49n2036_016:0635b14": "禪師。師於荷澤為五世。於迦葉為三十八",
    "T49n2036_016:0635b15": "世。其宗系如此。師豪家。少通儒學。一日",
    "T49n2036_016:0635b16": "偈遂州。未及與語。退游途中。見其儼然在",
    "T49n2036_016:0635b17": "定。忻躍慕之。遂剃染受道。嘗赴齋次。受經",
    "T49n2036_016:0635b18": "得圓覺十二章。誦未終忽然大悟。歸以告",
    "T49n2036_016:0635b19": "其師。師印可。乃謁東京照。照曰。菩薩人",
    "T49n2036_016:0635b20": "也。誰其識之。次謁清涼觀。觀曰。毘盧華",
    "T49n2036_016:0635b21": "藏。能從我游者其汝乎。及因漢上僧授華",
    "T49n2036_016:0635b22": "嚴新疏。遂講華嚴。久之著圓覺華嚴涅槃",
    "T49n2036_016:0635b23": "金剛唯識起信法界觀等經疏鈔。及禮懺",
    "T49n2036_016:0635b24": "修證圖傳纂略文集諸宗禪語為禪藏。并",
    "T49n2036_016:0635b25": "書偈論議凡九十餘卷。或以師不守禪行",
    "T49n2036_016:0635b26": "而廣講經論游名邑大都以興建為務。乃",
    "T49n2036_016:0635b27": "為多聞之所役。豈聲利之所未忘乎。曰嘻",
    "T49n2036_016:0635b28": "夫一心者萬法之總也。分而為戒定慧。開",
    "T49n2036_016:0635b29": "而為六度。散而為萬行。萬行未嘗非一心。",
    "T49n2036_016:0635c01": "一心未嘗違萬行。禪者六度之一耳。何能",
    "T49n2036_016:0635c02": "總諸法哉。且如來以法眼付迦葉。不以法",
    "T49n2036_016:0635c03": "行故自心而證者為法。隨行而起者為役。",
    "T49n2036_016:0635c04": "得未必嘗同也。然則一心者萬法之所生",
    "T49n2036_016:0635c05": "而不屬於萬法。得之者則於法自在矣。見",
    "T49n2036_016:0635c06": "之者則於教無礙矣。本非法。不可以法說。",
    "T49n2036_016:0635c07": "本非教。不可以教傳。豈可以軌迹而尋哉。",
    "T49n2036_016:0635c08": "自迦葉至富那夜奢。凡十祖皆羅漢。所度",
    "T49n2036_016:0635c09": "亦羅漢。至馬鳴龍樹提婆天親。始開摩訶",
    "T49n2036_016:0635c10": "行著論釋經。摧滅外道為菩薩唱首。而尊",
    "T49n2036_016:0635c11": "者闍夜獨以戒力為威神。尊者摩羅獨以",
    "T49n2036_016:0635c12": "苦行為道迹。其他諸祖或廣行法教。或專",
    "T49n2036_016:0635c13": "心禪定。或蟬蛻而去。或化火而滅。或攀樹",
    "T49n2036_016:0635c14": "以示終。或受害而償債。是乃法必同而行",
    "T49n2036_016:0635c15": "不必同也。且循轍迹者非善行。守規墨者",
    "T49n2036_016:0635c16": "非善巧。不迅疾無以為大牛。不超過無以",
    "T49n2036_016:0635c17": "為大士。故禪師之為道也。以知見為妙門。",
    "T49n2036_016:0635c18": "以寂靜為正味。慈忍為甲冑。慧斷為劍矛。",
    "T49n2036_016:0635c19": "破內魔之高壘。陷外賊之堅陣。鎮撫邪雜",
    "T49n2036_016:0635c20": "解釋縲籠。遇窮子則叱而使歸其家。見",
    "T49n2036_016:0635c21": "貧女則呵而使照其室。窮子不歸。貧女不",
    "T49n2036_016:0635c22": "富。吾師恥之。三乘不興。四分不振。吾師恥",
    "T49n2036_016:0635c23": "之。忠孝不並化。荷擔不勝任。吾師恥之。",
    "T49n2036_016:0635c24": "故皇皇於濟拔。汲汲於開誘。不以一行自",
    "T49n2036_016:0635c25": "高。不以一德自聳。人有歸依者。不俟請而",
    "T49n2036_016:0635c26": "往也。有求益者。不俟憤則啟矣。雖童幼",
    "T49n2036_016:0635c27": "不簡於應接。雖傲很不怠於扣勵。其以闡",
    "T49n2036_016:0635c28": "教度生。助國家之化也如此。故親師之法",
    "T49n2036_016:0635c29": "者。貪則施暴則斂。剛則隨戾則順。昏則開",
    "T49n2036_016:0636a01": "惰則奮。自榮者謙自堅者化。循私者公溺",
    "T49n2036_016:0636a02": "情者義。故士俗有變活業絕血食。持或法",
    "T49n2036_016:0636a03": "而為近住者。有出而修政理以救疾苦為",
    "T49n2036_016:0636a04": "道者。有退而奉父母以豐供養為行者。其",
    "T49n2036_016:0636a05": "餘憧憧而來。欣欣而去。揚袂而至。實腹而",
    "T49n2036_016:0636a06": "歸。所在不可勝紀。真如來付囑之菩薩。眾",
    "T49n2036_016:0636a07": "生不請之良友。其四依之一乎。其十地之",
    "T49n2036_016:0636a08": "人乎。吾不識其境界庭宇之廣狹。議者又",
    "T49n2036_016:0636a09": "焉知大道之所趣哉。閱世六十二。僧臘三",
    "T49n2036_016:0636a10": "十四。宣宗追諡定慧禪師。門弟子僧尼四",
    "T49n2036_016:0636a11": "眾凡數千人。",
    "T49n2036_016:0636a12": "(十五　庚申)　○(正月上疾。命太子監國。上崩。仇士良立穎王為太弟即位。李德裕相)。◎",
    "T49n2036_016:0636a13": "◎(辛酉)　武帝炎改會昌(穆宗第五子。母韋太后。仇士良臨死謂同類曰。天子奢泆",
    "T49n2036_016:0636a14": "不道。勿令讀書親儒者。後服丹藥。其性躁急喜怒不常。年三十四而崩。在位六年)",
    "T49n2036_016:0636a15": "帝自幼稚不喜釋氏。是年正月即位。七月",
    "T49n2036_016:0636a16": "桂州馬生三足駒。至秋九月召道士趙歸",
    "T49n2036_016:0636a17": "真等八十一人入禁中。於三殿修金籙道",
    "T49n2036_016:0636a18": "場。冬十月帝幸三殿。升九仙玄壇親受法",
    "T49n2036_016:0636a19": "籙。左拾遺王哲諫云。王業之初。不宜崇信",
    "T49n2036_016:0636a20": "太過。帝不納。",
    "T49n2036_016:0636a21": "(十六)　是年十月潭州雲巖晟禪師卒鐘陵建昌",
    "T49n2036_016:0636a22": "人。姓王氏。少出家於石門。初參百丈未悟",
    "T49n2036_016:0636a23": "玄旨。侍左右二十年。丈化。乃謁藥山。服",
    "T49n2036_016:0636a24": "勤已久。山問。師作什麼。曰擔屎。山曰那箇",
    "T49n2036_016:0636a25": "[(口*斬)/耳]。曰在。山曰。汝來去為誰。曰替他東西。",
    "T49n2036_016:0636a26": "山曰。何不教並行。曰和上莫謗他。山曰。不",
    "T49n2036_016:0636a27": "合與麼道。曰如何道。山曰。還曾擔麼。師",
    "T49n2036_016:0636a28": "於言下契會。一日藥山問。聞汝解弄師子",
    "T49n2036_016:0636a29": "是否。曰是。山曰。弄得幾出。曰弄得六出。",
    "T49n2036_016:0636b01": "山曰。我亦弄得。曰和上弄得幾出。山曰。我",
    "T49n2036_016:0636b02": "弄得一出。師曰。一即六。六即一。後到溈",
    "T49n2036_016:0636b03": "山。溈問曰。承長老在藥山弄師子是否。曰",
    "T49n2036_016:0636b04": "是。溈曰。長弄耶。還有置時。曰要弄即弄。",
    "T49n2036_016:0636b05": "要置即置。溈曰。置時師子在什麼處。師曰。",
    "T49n2036_016:0636b06": "置也置也。道吾問。大悲千手眼如何。曰",
    "T49n2036_016:0636b07": "如無燈時把得枕子。怎麼生道。吾曰。我會",
    "T49n2036_016:0636b08": "也我會也。師曰。怎麼生會。吾曰。通身是手",
    "T49n2036_016:0636b09": "眼。洞山問。就師乞眼睛。師曰。汝底與阿誰",
    "T49n2036_016:0636b10": "去也。曰良价無師。曰有汝向什麼處著。洞",
    "T49n2036_016:0636b11": "山無語。曰乞眼睛底是眼否。价曰。非眼。師",
    "T49n2036_016:0636b12": "咄之。師於是月二十六日沐身竟。喚主事",
    "T49n2036_016:0636b13": "僧令備齋。來日有上座發去。至二十七日。",
    "T49n2036_016:0636b14": "並無人去。及夜師歸寂。壽六十。荼毘得舍",
    "T49n2036_016:0636b15": "利千餘粒。塔曰淨勝。勅諡無住大師",
    "T49n2036_016:0636b16": "夏六月。以衡山道士劉玄靜為光祿大夫。",
    "T49n2036_016:0636b17": "充崇玄館學士。令與趙歸真居禁中修法",
    "T49n2036_016:0636b18": "籙。左輔闕劉玄謨上疏切諫。貶玄謨為河",
    "T49n2036_016:0636b19": "南戶曹。",
    "T49n2036_016:0636b20": "(十七)　三年正月。制曰。齋月斷屠出於釋典。國",
    "T49n2036_016:0636b21": "家剏業猶近梁隋。卿相大臣或緣茲弊。自",
    "T49n2036_016:0636b22": "今惟正月萬物生植之初。宜斷屠三日。列",
    "T49n2036_016:0636b23": "聖忌各斷一日。餘不須禁。三月以道士趙",
    "T49n2036_016:0636b24": "歸真為左右街道門教授先生。時帝銳意",
    "T49n2036_016:0636b25": "求仙。師事歸真。歸真乘寵。每對必排毀釋",
    "T49n2036_016:0636b26": "氏。非中國之教。蠹害生靈。宜盡除去。帝深",
    "T49n2036_016:0636b27": "然之。歸真復請與釋氏辨論。有旨追僧道",
    "T49n2036_016:0636b28": "於麟德殿談論。法師知玄登論座。辨捷精",
    "T49n2036_016:0636b29": "壯。道流不能屈。玄因奏。王者本禮樂一",
    "T49n2036_016:0636c01": "憲度則天下治。吐納服食蓋山林匹夫獨",
    "T49n2036_016:0636c02": "擅之事。願陛下不足留神。帝色不平。侍臣",
    "T49n2036_016:0636c03": "諷玄賦詩以自釋。玄立進五篇。有鶴背傾",
    "T49n2036_016:0636c04": "危龍背滑君王且住一千年之句。帝知其",
    "T49n2036_016:0636c05": "刺。特放還桑梓。",
    "T49n2036_016:0636c06": "論曰。昔周武廢教。沙門犯顏抗爭。殆數",
    "T49n2036_016:0636c07": "十人。雖不能格武之惑。然足見吾法中",
    "T49n2036_016:0636c08": "之有人也。及唐高祖議沙汰。而惠乘玄",
    "T49n2036_016:0636c09": "琬智實法林等皇皇論爭。引義慷慨。亦",
    "T49n2036_016:0636c10": "不失法王真子之識。凡自大曆而後。祖",
    "T49n2036_016:0636c11": "道既興。吾門雄傑多趍禪林。至是武宗",
    "T49n2036_016:0636c12": "議廢教。而主法者才知玄一人而已。雖",
    "T49n2036_016:0636c13": "武宗盛意不可解。佛運數否莫可逃。凡",
    "T49n2036_016:0636c14": "釋子者處變故之際。無一辭可紀。佛法",
    "T49n2036_016:0636c15": "尊博如天。亦吾徒失學之罪也。",
    "T49n2036_016:0636c16": "(十八　甲子)　正月作望仙樓於禁中。時集道士於其",
    "T49n2036_016:0636c17": "上。諮質仙事。時趙歸真特被殊寵。諫官數",
    "T49n2036_016:0636c18": "上疏論之。帝謂宰相曰。諫官論趙歸真。此",
    "T49n2036_016:0636c19": "意要卿等知。朕宮中無事。屏去聲色要此",
    "T49n2036_016:0636c20": "人道話耳。李德裕對曰。臣不敢言前代得",
    "T49n2036_016:0636c21": "失。第歸真曾在敬宗朝出入掖庭。以此群",
    "T49n2036_016:0636c22": "情不願陛下復親近之。帝曰。朕於彼時已",
    "T49n2036_016:0636c23": "識此人。但不知其名。呼為趙練師。在敬宗",
    "T49n2036_016:0636c24": "時亦無甚惡。朕與之言滌煩耳。至於軍國",
    "T49n2036_016:0636c25": "政事。唯與卿等論之。豈問道士。繇是宰相",
    "T49n2036_016:0636c26": "不復諫。而歸真遂以涉物論。遂舉羅浮山",
    "T49n2036_016:0636c27": "道士鄧元超有長生術。帝遣中使迎之及。",
    "T49n2036_016:0636c28": "元超至與劉玄靖及歸真等。膠固排毀釋",
    "T49n2036_016:0636c29": "氏。於是拆寺之請行焉。",
    "T49n2036_016:0637a01": "四月勅祠部。檢括天下僧尼寺。凡四萬四",
    "T49n2036_016:0637a02": "千六百所。僧尼凡二十六萬五千餘人。",
    "T49n2036_016:0637a03": "(十九)　五月庚子。勅併省天下佛寺。中書門下",
    "T49n2036_016:0637a04": "關奏。據令式諸上州國忌官吏行香於寺。",
    "T49n2036_016:0637a05": "其上州各留一寺。凡有列聖尊容。並令移",
    "T49n2036_016:0637a06": "於寺內。其下州寺並廢。兩京左右街請留",
    "T49n2036_016:0637a07": "十寺。寺僧十人。勅曰。上州合留寺工作精",
    "T49n2036_016:0637a08": "巧者各一所。如破落悉宜除毀。其行香日。",
    "T49n2036_016:0637a09": "官吏宜赴道觀。上都東都各留四寺。寺僧",
    "T49n2036_016:0637a10": "三十人。中書門下又奏曰。天下廢寺鐘磬",
    "T49n2036_016:0637a11": "銅像委鹽鐵使鑄錢。其鐵像委本州。鑄為",
    "T49n2036_016:0637a12": "農具。金銀鍮石等像銷付度支。衣冠士庶",
    "T49n2036_016:0637a13": "之家所有金銀等像。勅出後限一月納官。",
    "T49n2036_016:0637a14": "八月制曰。朕聞三代以前未有言佛。漢",
    "T49n2036_016:0637a15": "魏之後像教寖興。由是季時傳此異俗。因",
    "T49n2036_016:0637a16": "緣染習蔓衍滋多。以至於蠹耗國家而漸",
    "T49n2036_016:0637a17": "不覺。以至於誘惑人情而眾益迷。泊於九",
    "T49n2036_016:0637a18": "有山原兩京城闕。僧徒日廣佛寺日崇。勞",
    "T49n2036_016:0637a19": "人力於土木之功。奪人利於金寶之飾。移",
    "T49n2036_016:0637a20": "君親於師資之際。違配偶於戒律之間。壞",
    "T49n2036_016:0637a21": "法害人無逾此道。且一夫不田有受其飢",
    "T49n2036_016:0637a22": "者。今天下僧尼不可勝數。皆待農而食待",
    "T49n2036_016:0637a23": "蠶而衣。寺宇招提莫知紀極。皆雲架藻飾",
    "T49n2036_016:0637a24": "僭擬宮居。晉宋齊梁物力凋弊風俗澆詐。",
    "T49n2036_016:0637a25": "莫不由是而致也。況我高祖太宗以武定",
    "T49n2036_016:0637a26": "禍亂以文理天下。執此兩端而以經邦。豈",
    "T49n2036_016:0637a27": "以西方區區之教與我抗衡哉。貞觀開元",
    "T49n2036_016:0637a28": "亦嘗釐革剗除未盡。流衍轉滋。朕博覽前",
    "T49n2036_016:0637a29": "言旁求心輿議。弊之可革斷在不疑。而中外",
    "T49n2036_016:0637b01": "誠臣協予正意。條流至當宜在必行。懲千",
    "T49n2036_016:0637b02": "古之蠧源。成百王之典法。即人利眾予何",
    "T49n2036_016:0637b03": "讓焉。其天下所拆寺還俗僧尼收充稅戶。",
    "T49n2036_016:0637b04": "於戲前古未行似將有待。及今盡去豈謂",
    "T49n2036_016:0637b05": "無時。驅游惰不業之徒幾五十萬。廢丹雘",
    "T49n2036_016:0637b06": "無用之室凡六萬區。自此清淨訓人。慕無",
    "T49n2036_016:0637b07": "為之理。簡易齊政。成一俗之功。將使六合",
    "T49n2036_016:0637b08": "黔黎同歸皇化。尚以革弊之始日用不知。",
    "T49n2036_016:0637b09": "下制明廷宜體予意。",
    "T49n2036_016:0637b10": "(二十　乙丑)　三月帝不豫。自徵方士服金丹受法籙。",
    "T49n2036_016:0637b11": "至是發背躁悶失常。遂至大漸。旬日不能",
    "T49n2036_016:0637b12": "言而崩。年三十三。舊史贊曰。昭肅削浮圖",
    "T49n2036_016:0637b13": "之法。懲游惰之民。志欲矯步丹梯求珠赤",
    "T49n2036_016:0637b14": "水。徒見蕭衍姚興之曲學。不悟始皇漢武",
    "T49n2036_016:0637b15": "之妄求。蓋受惑左道之言。故偏斥異方之",
    "T49n2036_016:0637b16": "教。況身毒西來之法向欲千年。蚩蚩之民",
    "T49n2036_016:0637b17": "習以成俗。畏其教甚於國法。樂其徒不異",
    "T49n2036_016:0637b18": "登仙。如文身斷髮之鄉。似吐火吞舟之戲。",
    "T49n2036_016:0637b19": "詎可正以咸韶而律以章甫。加以笮融何",
    "T49n2036_016:0637b20": "充之佞。代不乏人。雖荀卿孟子之賢。未容",
    "T49n2036_016:0637b21": "抗論。一朝墮殘金像燔棄胡書。結怨於膜",
    "T49n2036_016:0637b22": "拜之流。犯怒於匹夫之口。哲王之舉不駭",
    "T49n2036_016:0637b23": "物情。前代存而勿論。實為中道。欲革斯弊",
    "T49n2036_016:0637b24": "將俟河清。昭肅頗稱明斷。然聽斯蔽矣(已上",
    "T49n2036_016:0637b25": "並見舊史)。",
    "T49n2036_016:0637b26": "論曰。舊史武宗紀。著除罷釋氏始末甚",
    "T49n2036_016:0637b27": "詳。當時黃冠乘寵傾害吾教。然亦大臣",
    "T49n2036_016:0637b28": "李德裕輔成其事也。新史曰。武宗毅然",
    "T49n2036_016:0637b29": "除去浮屠之法甚銳。而躬受道家法籙。",
    "T49n2036_016:0637c01": "服藥以求長年。以此知其非明智之不",
    "T49n2036_016:0637c02": "惑者。特好惡不同耳。噫嘻。武宗非明智",
    "T49n2036_016:0637c03": "不惑。豈特於釋老好惡不同哉。其偏信",
    "T49n2036_016:0637c04": "李德裕專權用事。朋黨相傾。雖僅有伐",
    "T49n2036_016:0637c05": "叛之勞。未見成功而朝野積怨已甚。使",
    "T49n2036_016:0637c06": "更久權。則與李林甫又何異乎○(古曰。上流之",
    "T49n2036_016:0637c07": "罪天執其罰。下民之罪天似其罰。異矣哉。報應傳曰。正月十五日有人夜行至穆宗陵下。忽聞人語。",
    "T49n2036_016:0637c08": "謂是盜焉。遂泊衰叢之內。俄而空有朱衣。執版宣曰。[塚-豖+(一/豖)]尉何在。有二吏出應曰。在矣。朱衣曰。錄",
    "T49n2036_016:0637c09": "海西居使者至也未。吏曰。計程十八日方至。朱衣曰。何稽。吏曰。李炎坐毀聖教減算一紀。當與海西",
    "T49n2036_016:0637c10": "君同錄其魂而至矣。時有賈客自東來。俱尋不見。是年武宗果卒。併錄之)。",
    "T49n2036_016:0637c11": "(廿一　丙寅)　○(三月上崩。子幼。皇太叔即位。四月出李德裕荊南節度使)。",
    "T49n2036_016:0637c12": "(丁卯)　宣宗忱(憲宗第十三子。始封光王。讓位與姪文宗武宗後武宗不道捶亡沈於宮廁。宦者仇",
    "T49n2036_016:0637c13": "公武潛收救之。俾髠髮為僧。後復受江陵少尹。武宗疾大漸。立光王為皇太叔即位于柩前。帝以流落",
    "T49n2036_016:0637c14": "民間。備知稼穡勤于庶政。視前昏暴。廣興佛寺。后年五十崩咸寧殿。葬貞陵。在位十三年)改",
    "T49n2036_016:0637c15": "元大中。",
    "T49n2036_016:0637c16": "(廿二)　三月詔曰。會昌季年併省寺宇。雖云異",
    "T49n2036_016:0637c17": "方之教。有資為理之源。中國之人久行其",
    "T49n2036_016:0637c18": "道。釐革過當事體乖謬。其靈山聖境應會",
    "T49n2036_016:0637c19": "昌五年所廢寺宇諸宿舊僧。可仍舊修葺",
    "T49n2036_016:0637c20": "住持。",
    "T49n2036_016:0637c21": "(廿三)　是年尚書白居易卒。年七十有五。贈尚",
    "T49n2036_016:0637c22": "書左僕射。上以詩弔之。居易被遇憲宗。時",
    "T49n2036_016:0637c23": "事無不言。湔剔抉摩多見聽可。然為當",
    "T49n2036_016:0637c24": "路所忌。遂擯斥所蘊不得施。乃放意文酒。",
    "T49n2036_016:0637c25": "能順適所遇。託釋氏死生之說。若忘形骸",
    "T49n2036_016:0637c26": "者。後復進用。又皆幼君偃蹇益不合。居官",
    "T49n2036_016:0637c27": "輒病去。遂無立功名意。與弟行簡及從祖",
    "T49n2036_016:0638a01": "弟敏中友愛。東都所居履道里疏沼種樹",
    "T49n2036_016:0638a02": "架石樓。香山鑿八節灘。號醉吟先生。自",
    "T49n2036_016:0638a03": "為之傳。晚節好佛尤甚。至經月不食葷。稱",
    "T49n2036_016:0638a04": "香山居士。與胡杲等九人宴集。皆高年不",
    "T49n2036_016:0638a05": "仕者。人慕之繪為九老圖。居易於文章精",
    "T49n2036_016:0638a06": "切。然最工於詩。當時士人爭傳誦之。其",
    "T49n2036_016:0638a07": "始生方七月能展書。姆指之無兩字雖式",
    "T49n2036_016:0638a08": "之百數不差。九歲諳識音律。其篤於才章",
    "T49n2036_016:0638a09": "蓋天稟然。既卒以其所居第施為佛寺。宣",
    "T49n2036_016:0638a10": "宗思其賢不已。因擢其弟敏中為相。居易",
    "T49n2036_016:0638a11": "嘗(足疾)。肖彌陀佛像而禱之。自為之記曰。",
    "T49n2036_016:0638a12": "我本師釋迦如來說言。從是西方過十萬",
    "T49n2036_016:0638a13": "億佛土有世界號極樂。以無八苦四惡道",
    "T49n2036_016:0638a14": "故也。其國號淨土。以無三毒五濁業故也。",
    "T49n2036_016:0638a15": "其佛號阿彌陀。以壽無量願無量功德相",
    "T49n2036_016:0638a16": "好光明無量故也。諦觀此娑婆世界眾生。",
    "T49n2036_016:0638a17": "無賢愚無貴賤無幼艾。有起心歸佛者。舉",
    "T49n2036_016:0638a18": "手合掌必向西方。有怖厄苦惱。開口發聲。",
    "T49n2036_016:0638a19": "必先念阿彌陀。又範金合土刻石繡紋。乃",
    "T49n2036_016:0638a20": "至印水聚沙童子戲者。莫不率以阿彌陀",
    "T49n2036_016:0638a21": "佛為上首。不知其然而然。由是而觀。是",
    "T49n2036_016:0638a22": "彼如來有大誓願於此眾生。眾生有大因",
    "T49n2036_016:0638a23": "緣於彼國土明矣。不然南北東西過去現",
    "T49n2036_016:0638a24": "在未來佛多矣。何獨如是哉。何獨如是哉。",
    "T49n2036_016:0638a25": "唐中大夫太子少傅白居易。當衰莫之歲。",
    "T49n2036_016:0638a26": "中風痺之疾。乃捨俸錢三十萬。命工人杜",
    "T49n2036_016:0638a27": "敬宗按阿彌陀無量壽二經。畫西方世界",
    "T49n2036_016:0638a28": "一部。高九尺廣丈有三尺。阿彌陀尊佛坐",
    "T49n2036_016:0638a29": "中央。觀音勢至二大士侍左右。人天瞻仰",
    "T49n2036_016:0638b01": "眷屬圍繞。樓臺伎樂水樹花鳥。七寶嚴飾",
    "T49n2036_016:0638b02": "五綵張施。爛爛煌煌功德成就。弟子居易",
    "T49n2036_016:0638b03": "焚香稽首跪於佛前。起慈悲心發弘誓願。",
    "T49n2036_016:0638b04": "願此功德回施一切眾生。一切眾生。有如",
    "T49n2036_016:0638b05": "我老者。如我病者。願離苦得樂斷惡修善。",
    "T49n2036_016:0638b06": "不越南部便覩西方。白毫大光應念來感。",
    "T49n2036_016:0638b07": "青蓮上品隨願往生。從現在身盡未來際。",
    "T49n2036_016:0638b08": "常得親近而供養也。欲重宣此義。而說讚",
    "T49n2036_016:0638b09": "曰。極樂世界清淨土。無諸惡道及眾苦。願",
    "T49n2036_016:0638b10": "如我身老病者。同生無量壽佛所。",
    "T49n2036_016:0638b11": "(廿四　戊辰)　九月詔曰。潮州司馬李德&#;。早籍門第",
    "T49n2036_016:0638b12": "幼踐清華。累居將相之榮。唯以姦傾為業。",
    "T49n2036_016:0638b13": "當會昌之際極公台之崇。騁諛佞以得君。",
    "T49n2036_016:0638b14": "遂恣橫而持政。專權生事妬賢害忠。動多",
    "T49n2036_016:0638b15": "詭異之謀。潛懷僭越之志。秉直者必棄。向",
    "T49n2036_016:0638b16": "善者盡排。誣忠良造朋黨之名。肆姦偽生",
    "T49n2036_016:0638b17": "加諸之釁。計有逾於指鹿。罪實見於欺",
    "T49n2036_016:0638b18": "天。屬者方處鈞衡曾無嫌避。委國史於愛",
    "T49n2036_016:0638b19": "婿之手。寵祕文於弱子之身。洎參信書亦",
    "T49n2036_016:0638b20": "見親昵。恭推元和實錄。乃不刊之書。擅",
    "T49n2036_016:0638b21": "敢改張罔有畏忌。奪他人之懿績。為私門",
    "T49n2036_016:0638b22": "之令猷。附李榮之曲情。成吳緗之怨獄。擢",
    "T49n2036_016:0638b23": "爾之髮數罪未窮。載窺罔上之由。益見無",
    "T49n2036_016:0638b24": "君之意。朕務全本體久為含容。雖黜降其",
    "T49n2036_016:0638b25": "官榮。尚蓋藏其醜狀。而睥睨未已。兢惕無",
    "T49n2036_016:0638b26": "聞。積惡既張公議難抑。可崖州司戶。未",
    "T49n2036_016:0638b27": "幾德裕慚忿而卒。乃見夢哀訴於宰相令",
    "T49n2036_016:0638b28": "狐綯。乞歸葬其尸。識者謂之強魂雖死亦",
    "T49n2036_016:0638b29": "不哀云。",
    "T49n2036_016:0638c01": "論曰。唐李習之曰。史官紀事不得實。乃",
    "T49n2036_016:0638c02": "取行狀諡牒。凡為狀者。皆門生故吏。苟",
    "T49n2036_016:0638c03": "言虛美。尤不足信。予觀李德&#;故吏鄭",
    "T49n2036_016:0638c04": "亞所為會昌一品制集序。鋪張德&#;勳",
    "T49n2036_016:0638c05": "業。與新史本傳無異。而舊史武宗紀。則",
    "T49n2036_016:0638c06": "著德&#;之惡。與詔詞皆合。然則新史取",
    "T49n2036_016:0638c07": "信故吏之說。寧不誤後來者乎。",
    "T49n2036_016:0638c08": "(廿五)　湖南觀察使裴休。躬謁華林善覺禪師。",
    "T49n2036_016:0638c09": "休問。師還有侍者否。覺云。有一兩箇。休",
    "T49n2036_016:0638c10": "云。在什麼處。覺乃喚大空小空。時二虎自",
    "T49n2036_016:0638c11": "庵後而出。休覩之大驚。覺語虎曰。且去有",
    "T49n2036_016:0638c12": "客在。二虎哮吼而去。休問。師作何行業感",
    "T49n2036_016:0638c13": "得如斯。覺良久云。會麼。休云。不會。覺云。",
    "T49n2036_016:0638c14": "山僧常念觀音。休歎異而去。覺隱居常持",
    "T49n2036_016:0638c15": "錫夜出林麓間。七步一振錫一稱觀音名",
    "T49n2036_016:0638c16": "號。嘗有僧來參。方展坐具。覺曰。且緩緩。",
    "T49n2036_016:0638c17": "僧曰。和尚見箇什麼。覺云。可惜許磕破鐘",
    "T49n2036_016:0638c18": "樓。其僧有省。",
    "T49n2036_016:0638c19": "(己巳)　○(正月五色雲中現佛真身○復河湟瓜沙伊肅等十一州之地於是開元基宇悉如故)。",
    "T49n2036_016:0638c20": "(廿六)　黃蘗希運禪師示寂。師福唐人。姿貌豐",
    "T49n2036_016:0638c21": "碩。游方晚趍江西參馬祖。值祖歸寂。乃",
    "T49n2036_016:0638c22": "見百丈問馬祖平日機緣。丈舉再參馬祖",
    "T49n2036_016:0638c23": "掛拂話。師於言下大。悟曰子他日嗣馬祖",
    "T49n2036_016:0638c24": "去。師曰。不然今日因師舉得見馬祖大",
    "T49n2036_016:0638c25": "機之用。若嗣馬祖喪我兒孫。丈曰。如是",
    "T49n2036_016:0638c26": "如是。見與師齊減師半德。見過於師乃堪",
    "T49n2036_016:0638c27": "傳受。師自是混迹于眾後於豫章遇觀察",
    "T49n2036_016:0638c28": "使裴休。道緣契合遂出世說法。嘗示眾曰。",
    "T49n2036_016:0638c29": "汝等諸人欲何所求。遂以捧趁去。而眾不",
    "T49n2036_016:0639a01": "散。因謂之曰。汝曹盡是噇酒糟漢。恁麼行",
    "T49n2036_016:0639a02": "脚取笑於人。但見八百一千便去。不可只",
    "T49n2036_016:0639a03": "圖熱鬧也。老漢行脚時。或遇草根下有一",
    "T49n2036_016:0639a04": "箇漢。便從頂上一錐看他。若知痛痒。可",
    "T49n2036_016:0639a05": "以布袋盛米供養他。可中總似儞如此容",
    "T49n2036_016:0639a06": "易。何處更有今日事。汝等既稱行脚。亦須",
    "T49n2036_016:0639a07": "著些精神還知道大唐國裏無禪師。時有",
    "T49n2036_016:0639a08": "僧出云。只如諸方尊宿聚徒闡化。又作麼",
    "T49n2036_016:0639a09": "生。師曰。不道無禪。只是無師。豈不見馬大",
    "T49n2036_016:0639a10": "師座下出八十四人坐大道場。得大師正",
    "T49n2036_016:0639a11": "眼者。止三兩人而已。歸宗和上是其一也。",
    "T49n2036_016:0639a12": "出家人須知有從上來事分。且如四祖下",
    "T49n2036_016:0639a13": "牛頭融大師。橫說竪說猶不知向上關捩",
    "T49n2036_016:0639a14": "子。有此限腦方辨得邪正宗黨。且當人事",
    "T49n2036_016:0639a15": "宜不能體會得。但知學語言念向肚皮裏",
    "T49n2036_016:0639a16": "安著。到處稱我會禪。還替得汝生死麼。輕",
    "T49n2036_016:0639a17": "忽老宿入地獄如箭。我才見入門來。便識",
    "T49n2036_016:0639a18": "得儞了也。還知麼急須努力莫容易事。持",
    "T49n2036_016:0639a19": "片衣口食空過一生。明眼人笑汝。久後總",
    "T49n2036_016:0639a20": "被俗人算將去在。宜自看遠近。是阿誰分",
    "T49n2036_016:0639a21": "上事。若會即便會。不會即散去。大中三年",
    "T49n2036_016:0639a22": "終於黃蘗勅諡斷際禪師。塔曰廣業。",
    "T49n2036_016:0639a23": "(廿七　庚午)　詔京兆薦福寺弘辨禪師入內。帝問曰。",
    "T49n2036_016:0639a24": "禪宗何有南北之名。對曰。禪門本無南北。",
    "T49n2036_016:0639a25": "昔如來以正法眼付大迦葉。展轉相傳至",
    "T49n2036_016:0639a26": "三十一世。此土弘忍大師有二弟子。一名",
    "T49n2036_016:0639a27": "惠能。受衣法居嶺南。一名神秀。在北揚",
    "T49n2036_016:0639a28": "化。得法雖一時。開導發悟有頓漸之異。故",
    "T49n2036_016:0639a29": "曰南頓北漸。非禪宗本有南北之號也。帝",
    "T49n2036_016:0639b01": "曰。何名戒定慧。對曰。防非止惡名戒。六",
    "T49n2036_016:0639b02": "根涉境心不隨緣名定。心境俱空照鑒無",
    "T49n2036_016:0639b03": "惑為慧。帝曰。何名方便。對曰。方便者隱實",
    "T49n2036_016:0639b04": "覆相權巧之門也。被接中下曲施誘廸。謂",
    "T49n2036_016:0639b05": "之方便。設為上根言捨方便但說無上道",
    "T49n2036_016:0639b06": "者。斯亦方便之談。以至祖師玄言忘功絕",
    "T49n2036_016:0639b07": "謂。亦無出方便之迹。帝曰。何為佛心。對",
    "T49n2036_016:0639b08": "曰。佛者覺也。謂人有智慧覺照為佛心。心",
    "T49n2036_016:0639b09": "者佛之別名。則有百千異號。體唯其一。本",
    "T49n2036_016:0639b10": "無形狀。非青黃赤白男女等相。在天非天。",
    "T49n2036_016:0639b11": "在人非人。而現天現人。能男能女。非始非",
    "T49n2036_016:0639b12": "終無生無滅。故號靈覺之性。如陛下日應",
    "T49n2036_016:0639b13": "萬機。即是陛下佛心。假使千佛共傳。應",
    "T49n2036_016:0639b14": "無別有所得也。帝曰。如今有人念佛如何。",
    "T49n2036_016:0639b15": "對曰。如來出世為天人師。隨根器而說。為",
    "T49n2036_016:0639b16": "上根者。開最上乘頓悟至理。中下根者。未",
    "T49n2036_016:0639b17": "能頓曉。是以佛為韋提希開十六觀門。令",
    "T49n2036_016:0639b18": "念佛生於極樂。故經云。是心是佛。是心作",
    "T49n2036_016:0639b19": "佛。心外無佛。佛外無心。帝曰。復有人持經",
    "T49n2036_016:0639b20": "持呪求佛如何。對曰。如來種種說法。皆為",
    "T49n2036_016:0639b21": "最上一乘。如百千眾流莫不朝宗于海。如",
    "T49n2036_016:0639b22": "是差別諸緣皆歸薩婆若海。帝曰。祖師既",
    "T49n2036_016:0639b23": "傳心印。金剛經云。無所得法如何。對曰。",
    "T49n2036_016:0639b24": "佛之一化實無一法與人。但示眾生各各",
    "T49n2036_016:0639b25": "自性同一法藏。當時然燈如來但印釋迦",
    "T49n2036_016:0639b26": "本法。而無所得方契然燈本意。故經云。無",
    "T49n2036_016:0639b27": "我無人無眾生無壽者。是法平等修一切",
    "T49n2036_016:0639b28": "善不著於相。帝曰。禪師既會祖意。還禮佛",
    "T49n2036_016:0639b29": "看經否。對曰沙門禮佛看經。蓋是住持常",
    "T49n2036_016:0639c01": "法。有四報焉。依佛戒修身。參尋知識漸修",
    "T49n2036_016:0639c02": "梵行。履踐如來所行之迹。帝曰。何為頓",
    "T49n2036_016:0639c03": "見。何為漸修。對曰。頓明自性與佛無二。然",
    "T49n2036_016:0639c04": "有無始染習。故假漸修對治令順性起用。",
    "T49n2036_016:0639c05": "如人喫飯非一口便飽。是日辨對七刻方",
    "T49n2036_016:0639c06": "罷。帝悅賜號圓智禪師。",
    "T49n2036_016:0639c07": "(廿八　辛未)　江州刺史崔黯。復廬山東林寺。黯自為",
    "T49n2036_016:0639c08": "之碑。其略曰。佛之心以空化執智化也。以",
    "T49n2036_016:0639c09": "福利化欲仁化也。以緣業化妄術化也。以",
    "T49n2036_016:0639c10": "地獄化愚劫化也。故中下之人。聞其說利",
    "T49n2036_016:0639c11": "而畏之。所謂救溺以手救火以水。其於生",
    "T49n2036_016:0639c12": "人恩亦弘矣。然用其法不用其心。以至於",
    "T49n2036_016:0639c13": "甚則失其道蠹於物。失其道者迷其徒。蠹",
    "T49n2036_016:0639c14": "於物者覆其宗。皆非佛之以手以水之意",
    "T49n2036_016:0639c15": "也。為國家者。取其有益於人。去其蠹物之",
    "T49n2036_016:0639c16": "病則通矣。唐有天下一十四帝。視其甚理",
    "T49n2036_016:0639c17": "而汰之。而執事之人。不以歸牛返本。以結",
    "T49n2036_016:0639c18": "人心。其道甚桀幾為一致。今天子取其益",
    "T49n2036_016:0639c19": "生人稍復其教。通而流之以濟中下。於是",
    "T49n2036_016:0639c20": "江州奉例詔。予時為刺史。前訪茲地。松門",
    "T49n2036_016:0639c21": "千樹嵐光熏天。蜩嘒湍鳴松籟冷然可",
    "T49n2036_016:0639c22": "別愛而不剪。利以時往。至是即善而復之。",
    "T49n2036_016:0639c23": "又曰。嘗觀晉史。見遠公之事。及得其書。其",
    "T49n2036_016:0639c24": "辨若注。其言若鋒。足以見其當時取今之",
    "T49n2036_016:0639c25": "所謂遠公者也。吾聞嶺南之山峻而不山。",
    "T49n2036_016:0639c26": "嶺北之山山而不秀。而廬山為山。山與秀",
    "T49n2036_016:0639c27": "兩有之。五老窺湖懸泉墜天。秔香藥靈",
    "T49n2036_016:0639c28": "鳥閑獸善。烟嵐之中恍有絳節白鶴。使人",
    "T49n2036_016:0639c29": "觀之而不能回眸也。且金陵六代。代促",
    "T49n2036_016:0640a01": "俗薄。臣以功危。主以疑慘。潯陽為四方之",
    "T49n2036_016:0640a02": "中。有江山之美。遠公豈非得計於此而視",
    "T49n2036_016:0640a03": "於時風耶。然鷙者搏羶。襲者居素。前入",
    "T49n2036_016:0640a04": "不暇。自歎者多。則遠師固為賢矣。是山",
    "T49n2036_016:0640a05": "也以遠師更清。遠師也以是山更名。暢佛",
    "T49n2036_016:0640a06": "之法如以曹溪以天台為號者。不可一二。",
    "T49n2036_016:0640a07": "故寺以山。山以遠。三相挾而為天下具美",
    "T49n2036_016:0640a08": "矣。",
    "T49n2036_016:0640a09": "(廿九　癸酉)　溈山靈祐禪師示寂。師嘗示眾曰。夫道",
    "T49n2036_016:0640a10": "人之心。質直無偽。無背無面無詐妄心。行",
    "T49n2036_016:0640a11": "一切時視聽尋常。更無委曲亦不閉眼塞",
    "T49n2036_016:0640a12": "耳。但不附物即得。從上諸聖只是說濁邊",
    "T49n2036_016:0640a13": "過患。若無如許多惡覺情見想習之事。譬",
    "T49n2036_016:0640a14": "如秋水澄渟清淨無為澹泞無礙。喚作道",
    "T49n2036_016:0640a15": "人。亦名無事人。時有僧問。頓悟之人還更",
    "T49n2036_016:0640a16": "有修不。師云。若真悟得本他自知時。修與",
    "T49n2036_016:0640a17": "不修是兩頭語。如今初心雖從緣得一念",
    "T49n2036_016:0640a18": "頓悟自理。猶有無始曠劫習氣。未能頓淨。",
    "T49n2036_016:0640a19": "須教渠淨除現業流識。即是修也。不道",
    "T49n2036_016:0640a20": "別有法教渠修行趣向。從聞入理聞理深",
    "T49n2036_016:0640a21": "妙。心自圓明不居惑地。雖有百千妙義抑",
    "T49n2036_016:0640a22": "揚當時。此乃得坐披衣自解作活計。時相",
    "T49n2036_016:0640a23": "國鄭愚為之碑曰。天下之言道術者多矣。",
    "T49n2036_016:0640a24": "各用所宗為是。而五常教化人事之外。於",
    "T49n2036_016:0640a25": "精神性命之際。史氏以為道家之言。故老",
    "T49n2036_016:0640a26": "嚴之類是也。其書具存。然至於盪情累外",
    "T49n2036_016:0640a27": "生死。出於有無之間。超然獨得。言象不可",
    "T49n2036_016:0640a28": "以擬議。勝妙不可以意況。則浮屠氏之言",
    "T49n2036_016:0640a29": "禪者。庶幾乎盡也。有口無所用其辨。巧",
    "T49n2036_016:0640b01": "歷無所用其數。愈得者愈失。愈是者愈非。",
    "T49n2036_016:0640b02": "我則我矣。不知我者誰氏。知則知矣。不知",
    "T49n2036_016:0640b03": "知者何以。無其無不能盡。空其空不能了。",
    "T49n2036_016:0640b04": "是者無所不是。得者無所不得。山林不必",
    "T49n2036_016:0640b05": "寂。城郭不必諠。無春夏秋冬四時之行。無",
    "T49n2036_016:0640b06": "得失是非去來之迹。非盡無也。冥於順也。",
    "T49n2036_016:0640b07": "遇所即而安。故不介於時。當其處無必。故",
    "T49n2036_016:0640b08": "不局於物。其大旨如此。其徒雖千百。得者",
    "T49n2036_016:0640b09": "無一二。近代言之者必有宗。宗必有師。師",
    "T49n2036_016:0640b10": "必有傳。然非聰明瓌宏傑達之器。不能",
    "T49n2036_016:0640b11": "得其傳。當其傳是皆鴻庬偉絕之度也。今",
    "T49n2036_016:0640b12": "長沙郡西北有山。名大溈。蟠木窮谷不知",
    "T49n2036_016:0640b13": "其遍幾千百里。為羆豹虎兕之宅。雖夷人",
    "T49n2036_016:0640b14": "射獵虞迹樵夫。不敢田從也。師始僧號",
    "T49n2036_016:0640b15": "靈祐。生福唐。笠首屩足背閩來游。菴於翳",
    "T49n2036_016:0640b16": "薈非食不出。棲棲風雨默坐而已。恬然晝",
    "T49n2036_016:0640b17": "夜物不能害。非夫外死生忘憂患冥順大",
    "T49n2036_016:0640b18": "和者。熟能於是哉。昔孔門殆庶之士。以單",
    "T49n2036_016:0640b19": "瓢樂陋巷。夫子猶稱詠之。以其有生之厚",
    "T49n2036_016:0640b20": "也。且生死於人得喪之大者也。既無得於",
    "T49n2036_016:0640b21": "生。必無得於死。既無得於得。必無得於",
    "T49n2036_016:0640b22": "失。故於其間得失是非所不容措。委化而",
    "T49n2036_016:0640b23": "已。其為道術。天下之能事畢矣。凡涉語是",
    "T49n2036_016:0640b24": "非之端。辨之益惑。無補於學者。今不論",
    "T49n2036_016:0640b25": "也。師既以茲為事。其徒稍稍從之。則與之",
    "T49n2036_016:0640b26": "結構廬室。與之伐去陰黑。以至於千有餘",
    "T49n2036_016:0640b27": "人。自為飲食紀綱。而於師言無所是非。其",
    "T49n2036_016:0640b28": "有問者隨語而答。不強所不能也。數十年",
    "T49n2036_016:0640b29": "言佛者。天下以為稱首。武宗毀寺遂僧。逐",
    "T49n2036_016:0640c01": "空其所。師遽裹首為民。惟恐出蚩蚩之輩。",
    "T49n2036_016:0640c02": "有識者益貴重之。後湖南觀察使裴公休。",
    "T49n2036_016:0640c03": "酷好佛事。值宣宗釋武宗之禁。固請迎而",
    "T49n2036_016:0640c04": "出之。乘之以已輿。親為其徒列。又議重",
    "T49n2036_016:0640c05": "削其鬚髮師始不欲。戲其徒曰。爾以鬚髮",
    "T49n2036_016:0640c06": "為佛耶。其徒愈強之。不得已笑而從之。復",
    "T49n2036_016:0640c07": "到其所居。為同慶寺而歸。諸徒復來。其",
    "T49n2036_016:0640c08": "事如初。師皆幻視無所為意。忽一日笑報",
    "T49n2036_016:0640c09": "其徒示若有疾。以大中七年正月九日歸",
    "T49n2036_016:0640c10": "寂。年八十三。即窆於大溈之南阜。後十有",
    "T49n2036_016:0640c11": "一年。其徒以師之道上聞。始加諡號及墳",
    "T49n2036_016:0640c12": "塔。以厚其終。噫人生萬類之最靈者。而",
    "T49n2036_016:0640c13": "以精神為本。自童孺至老白首。始於飲食。",
    "T49n2036_016:0640c14": "漸於功名利養。是非嫉妬晝夜纏縛。又其",
    "T49n2036_016:0640c15": "念慮未嘗時餉歷息。煎熬形器起如冤讐。",
    "T49n2036_016:0640c16": "行坐則思想。偃臥則魂夢。以耽淫之利欲。",
    "T49n2036_016:0640c17": "役老朽之筋骸。餐飯既耗齒髮已弊。猶拔",
    "T49n2036_016:0640c18": "白餌藥以從其事。外以夸人內以欺己。曾",
    "T49n2036_016:0640c19": "不知息陰休影捐慮安神。求須臾之暇。以",
    "T49n2036_016:0640c20": "至溘焉而盡。親友不翅如行路。利養悉委",
    "T49n2036_016:0640c21": "之他人。愧負積於神明。辱殆流於後嗣。淫",
    "T49n2036_016:0640c22": "渝汗漫不能自止。斯皆自心而發。不可不",
    "T49n2036_016:0640c23": "制以道術。道術之妙莫有及此。佛經之說",
    "T49n2036_016:0640c24": "益以神聖。然其歸趣悉臻無有。僧事千百",
    "T49n2036_016:0640c25": "不可梗槩。各言宗教自相矛盾。故褐衣圓",
    "T49n2036_016:0640c26": "頂未必皆是。若予者洗心於是逾三十載。",
    "T49n2036_016:0640c27": "適師之徒有審虔者。以師之圖形。自大溈",
    "T49n2036_016:0640c28": "來。知予學佛求為讚說。觀其圖狀。果前所",
    "T49n2036_016:0640c29": "謂鴻庬絕特之度者也。既與其贊。則又",
    "T49n2036_016:0641a01": "欲碑師之道於精廬之前。予笑而諾之。遂",
    "T49n2036_016:0641a02": "因其說以自警觸。故其立言不專以褒大",
    "T49n2036_016:0641a03": "溈之事云。",
    "T49n2036_016:0641a04": "○(詔修天下祖塔未經賜號諡者所在以聞太常考行頒賜)。",
    "T49n2036_016:0641a05": "(三十　乙亥)　○(勅法師辨章為三教首座)",
    "T49n2036_016:0641a06": "是年潭州道林沙門疏言。詣太原府訪求",
    "T49n2036_016:0641a07": "藏經。高士李節餞以序曰。業儒之人喜排",
    "T49n2036_016:0641a08": "釋氏。其論必曰。禹湯文武周公孔子之代。",
    "T49n2036_016:0641a09": "皆無有釋。釋氏之興。襄亂之所奉也。宜一",
    "T49n2036_016:0641a10": "掃絕剗革之使不得滋。釋氏源於漢。流於",
    "T49n2036_016:0641a11": "晉。瀰漫於宋魏齊梁陳隋唐。孝和聖真之",
    "T49n2036_016:0641a12": "間。論者之言粗矣。抑能知其然。未知其所",
    "T49n2036_016:0641a13": "然也。吾請言之。昔有一夫。膚腯而色凝。氣",
    "T49n2036_016:0641a14": "烈而神清。未嘗謁醫。未嘗禱鬼。恬然保順。",
    "T49n2036_016:0641a15": "罔有札瘥之患。固善也。即一夫不幸而有",
    "T49n2036_016:0641a16": "寒暑風濕之痾。背癃而足躄。耳瞶而目瞑。",
    "T49n2036_016:0641a17": "於是功熨之術用焉。禳禬之事紛焉。是二",
    "T49n2036_016:0641a18": "夫豈特相反耶。蓋病與不病勢異耳。嗟乎",
    "T49n2036_016:0641a19": "三代之前世康矣。三代之季世病矣。三代",
    "T49n2036_016:0641a20": "之前禹湯文武德義播之。周公孔子典教",
    "T49n2036_016:0641a21": "持之。道風雖衰漸漬猶存。詐不勝信惡知",
    "T49n2036_016:0641a22": "避善。於是有擊壤之歌。由庚之詩人人而",
    "T49n2036_016:0641a23": "樂也。三代之季道風大衰。力詐以覆信。扇",
    "T49n2036_016:0641a24": "澆而散樸。善以柔退。惡以強用。廢井田",
    "T49n2036_016:0641a25": "則豪窶相乘矣。貪封略則攻戰亟用矣。務",
    "T49n2036_016:0641a26": "實帑則聚斂之臣升矣。務勝下則掊剋之",
    "T49n2036_016:0641a27": "吏貴矣。上所以御其下者欺之。下所以奉",
    "T49n2036_016:0641a28": "其上者苟之。上下相仇激為怨俗。於是有",
    "T49n2036_016:0641a29": "汩羅之客。有負石之夫。人人愁怨也。夫釋",
    "T49n2036_016:0641b01": "氏之教以清淨恬虛為禪定。以柔謙退讓",
    "T49n2036_016:0641b02": "為忍辱。故怨爭可得而息也。以菲薄勤苦",
    "T49n2036_016:0641b03": "為修行。以窮達壽夭為因果。故陋賤可得",
    "T49n2036_016:0641b04": "而安也。故其喻云。必煩惱乃見佛性。則本",
    "T49n2036_016:0641b05": "衰代之風激之也。夫衰代之風舉無可樂",
    "T49n2036_016:0641b06": "者也。不有釋氏以救之。尚安所寄其心乎。",
    "T49n2036_016:0641b07": "論者不責衰代之俗。而尤釋氏之興。則是",
    "T49n2036_016:0641b08": "抱疾之夫。而責其醫禱攻療者也。徒知釋",
    "T49n2036_016:0641b09": "因衰代之興。不知衰代須釋氏之救也。何",
    "T49n2036_016:0641b10": "以言之耶。夫俗既病矣。人既愁矣。不有釋",
    "T49n2036_016:0641b11": "氏使安其分。勇者將奮而思鬪。智者將靜",
    "T49n2036_016:0641b12": "而思謀。則阡陌之人將紛紛而群起矣。今",
    "T49n2036_016:0641b13": "釋氏一歸之分而不責於人。故賢智俊朗",
    "T49n2036_016:0641b14": "之士皆息心焉。其不達此者愚人也。惟上",
    "T49n2036_016:0641b15": "所役焉。故罹衰亂之俗。可得而安賴此也。",
    "T49n2036_016:0641b16": "若之何而剪去之哉。論者不思釋氏扶世",
    "T49n2036_016:0641b17": "助化之大益。而疾其雕鎪綵繪之小費。吾",
    "T49n2036_016:0641b18": "故曰。能知其然。不知其所以然者也。會昌",
    "T49n2036_016:0641b19": "季年武宗大剪釋氏巾其徒。且數萬之民",
    "T49n2036_016:0641b20": "隷具其居。容貌於土木者沈諸水。言詞於",
    "T49n2036_016:0641b21": "紙素者烈諸火。分命御史。乘驛走天下。察",
    "T49n2036_016:0641b22": "敢隱匿者罪之。由是天下名祠珍宇。毀撤",
    "T49n2036_016:0641b23": "如掃。天子建號之初。雪釋氏之不可廢也。",
    "T49n2036_016:0641b24": "詔徐復之。而自湖以南。遠人畏法。不能",
    "T49n2036_016:0641b25": "酌朝廷之體。前時焚撤書像殆無遺者。故",
    "T49n2036_016:0641b26": "雖明命復許制立。莫能得其書。道林寺湖",
    "T49n2036_016:0641b27": "西之勝游也。有釋疏言。警辨有謀。獨曰。太",
    "T49n2036_016:0641b28": "原府國家舊都多釋祠。我聞其帥司空范",
    "T49n2036_016:0641b29": "陽公天下仁人。我弟往來購釋氏遺文。以",
    "T49n2036_016:0641c01": "惠湘川之人。宜其聽我而助成之矣。即辭",
    "T49n2036_016:0641c02": "而北游。既上謁軍門。范陽公果諾之。因四",
    "T49n2036_016:0641c03": "求散逸不成蘊秩者。至釋祠不見毀而副",
    "T49n2036_016:0641c04": "剩者又命講匃以補繕闕漏者月未幾。凡",
    "T49n2036_016:0641c05": "得釋經五千四十八卷。以大中十年秋八",
    "T49n2036_016:0641c06": "月。輦自河東而歸於湘焉。嘻釋氏之助世。",
    "T49n2036_016:0641c07": "既言之矣。向非我君洞鑒理源。其何能復",
    "T49n2036_016:0641c08": "立之耶。既立之。且亡其書。非有疏言遠識",
    "T49n2036_016:0641c09": "而誠堅。孰克弘之耶。吾喜疏言奉君之令",
    "T49n2036_016:0641c10": "演釋之宗。不憚寒暑之勤。德及遠人。為",
    "T49n2036_016:0641c11": "敘其事且贈以詩。詩曰。湘水狺狺兮俗",
    "T49n2036_016:0641c12": "獷且很。利殺業偷兮吏莫之馴。繄釋氏兮",
    "T49n2036_016:0641c13": "易暴使仁。釋何在兮釋在斯文。湘水滔滔",
    "T49n2036_016:0641c14": "兮四望何已。猿狖騰拏兮雲樹靡靡。月",
    "T49n2036_016:0641c15": "沈浦兮烟冥山。檣席卷兮櫓床閑。偃仰兮",
    "T49n2036_016:0641c16": "嘯詠。鼓長波兮何時還。湘川超忽兮落日",
    "T49n2036_016:0641c17": "晼晼。松覆秋庭兮蘭被春畹。上人去兮幾",
    "T49n2036_016:0641c18": "千里。何日同游兮湘川水。",
    "T49n2036_016:0641c19": "(卅一　戊寅)　詔羅浮軒轅先生。左拾遺王譜等上疏",
    "T49n2036_016:0641c20": "諫之。詔答曰。朕以躬親庶務萬機事繁。訪",
    "T49n2036_016:0641c21": "聞羅浮處士軒轅集善能攝生年齡不老。",
    "T49n2036_016:0641c22": "乃遣使迎之。冀其有少保理也。朕每觀前",
    "T49n2036_016:0641c23": "史。見秦皇漢武之事。常以之為戒。卿等職",
    "T49n2036_016:0641c24": "在諫司。閱示來章深納誠意。復謂宰相曰。",
    "T49n2036_016:0641c25": "為吾諭於諫官。雖少翁欒大復生。亦不能",
    "T49n2036_016:0641c26": "相惑。第聞軒轅生高士。欲與一言耳。未幾",
    "T49n2036_016:0641c27": "軒轅集至。帝問曰。先生遐壽而長年可致",
    "T49n2036_016:0641c28": "否。對曰。屏聲色去滋味。一哀樂廣惠澤。",
    "T49n2036_016:0641c29": "則與天地合體日月齊明。是為長年。不假",
    "T49n2036_016:0642a01": "外求也。帝敬重之。",
    "T49n2036_016:0642a02": "(己卯)　○(韋寅於洪州剏觀音寺。躬請仰山惠寂禪師開山住持。今為官講)。",
    "T49n2036_016:0642a03": "八月帝崩。年五十矣。帝性明叡。用法無私。",
    "T49n2036_016:0642a04": "恭謹節儉惠愛民物。從諫如流。天下稱為",
    "T49n2036_016:0642a05": "小太宗。每宰相奏事畢。忽恬然曰。可以間",
    "T49n2036_016:0642a06": "語。因問閭閻細事。或譚宮中游宴一刻許。",
    "T49n2036_016:0642a07": "復正容曰。卿等善為之。常恐卿輩負朕。後",
    "T49n2036_016:0642a08": "日難相見乃起入宮。令狐綯嘗謂人曰。吾",
    "T49n2036_016:0642a09": "十年秉政最承恩遇。然每於延英奏事。未",
    "T49n2036_016:0642a10": "嘗不汗霑衣也。",
    "T49n2036_016:0642a11": "舊唐史贊曰。臣聞黎老言大中故事。獻文",
    "T49n2036_016:0642a12": "皇帝器識深遠。久歷艱難備知人間疾苦。",
    "T49n2036_016:0642a13": "自寶歷已來。中人擅權事多假借。京師豪",
    "T49n2036_016:0642a14": "右大擾窮民。洎大中臨御。一之日權豪斂",
    "T49n2036_016:0642a15": "迹。二之日姦臣畏法。三之日閽寺讋氣。",
    "T49n2036_016:0642a16": "由是刑政不濫賢能效用。百揆四嶽穆若",
    "T49n2036_016:0642a17": "清風。十餘年間頒聲載路。帝宮中衣澣",
    "T49n2036_016:0642a18": "濯之衣。常膳不過數器。非母后侑膳。輒不",
    "T49n2036_016:0642a19": "舉樂。歲或小飢憂形于色。雖左右近習。未",
    "T49n2036_016:0642a20": "嘗見怠墮之容。與群臣言。儼然煦接如對",
    "T49n2036_016:0642a21": "賓僚。或有所陳聞虛襟聽納。故事人主行",
    "T49n2036_016:0642a22": "幸。黃門先以龍腦欝金籍地。獻文悉命去",
    "T49n2036_016:0642a23": "之。宮人有疾醫視之。既瘳即抽金賜之。誡",
    "T49n2036_016:0642a24": "曰。勿令勅使知。謂朕私於侍者。其恭儉",
    "T49n2036_016:0642a25": "好善類如此。季年風毒。召羅浮山人軒轅",
    "T49n2036_016:0642a26": "集。訪以治身之要。集亦有道之士也。未",
    "T49n2036_016:0642a27": "嘗輒語詭異。帝益重之。及堅謂還山。帝曰。",
    "T49n2036_016:0642a28": "先生捨我亟去。國有災者。朕有天下竟得",
    "T49n2036_016:0642a29": "幾年。集索筆橫書四十而去。乃十四年也。",
    "T49n2036_016:0642b01": "興替宜運其若是與。而帝道皇猷始終無",
    "T49n2036_016:0642b02": "闕。雖漢之文景不足過也。惜乎簡籍遺落。",
    "T49n2036_016:0642b03": "舊事十無三四。吮墨揮翰有所慊然。",
    "T49n2036_016:0642b04": "資治通鑑曰。宣宗少歷艱難。長年踐祚。人",
    "T49n2036_016:0642b05": "之情偽靡不周知。盡心民事精勤治道。賞",
    "T49n2036_016:0642b06": "簡而當。罰嚴而必。故方內樂業。殊俗順軌。",
    "T49n2036_016:0642b07": "求之漢世。其孝宣之流亞歟。",
    "T49n2036_016:0642b08": "論曰。唐新舊史唯宣宗朝事實相反特",
    "T49n2036_016:0642b09": "甚。唯舊史與資治通鑑皆合。新史貶",
    "T49n2036_016:0642b10": "之。謂宣宗以察為明。無復仁恩之意。嗚",
    "T49n2036_016:0642b11": "呼斯言莫知何謂也。大凡人君寬厚長",
    "T49n2036_016:0642b12": "者。必責以優游無斷。至於精勤治道。則",
    "T49n2036_016:0642b13": "謂以察為明。然則從而可乎。孟子曰。盡",
    "T49n2036_016:0642b14": "信書不如無書。蓋誠然也。",
    "T49n2036_016:0642b15": "(卅二)　補怛洛伽山。觀音示現之地。有唐大中",
    "T49n2036_016:0642b16": "間。天竺僧來。即洞中燔盡十指。親覩妙",
    "T49n2036_016:0642b17": "相。與說妙法。授以七寶色石。靈跡始著。其",
    "T49n2036_016:0642b18": "後日本國僧惠鍔。自五臺得菩薩畫像。欲",
    "T49n2036_016:0642b19": "還本國。舟至洞輒不往。乃以像舍于土人",
    "T49n2036_016:0642b20": "張氏之門。張氏屢覩神異經捐所居為觀",
    "T49n2036_016:0642b21": "音院(昌國志云梁貞明二年始建寺)郡將聞之。遣慕賓迎其",
    "T49n2036_016:0642b22": "像。到城與民祈福。已而有僧名。即眾求",
    "T49n2036_016:0642b23": "嘉木扃戶刻之。彌月像成而僧不見。今",
    "T49n2036_016:0642b24": "之所設是也(史越王作重修寺記云)宋元豐三年。王",
    "T49n2036_016:0642b25": "舜封使三韓。至此黑風驟起巨龜負舟。向",
    "T49n2036_016:0642b26": "山禱告。大士現相舟穩。還朝以聞。朝廷頒",
    "T49n2036_016:0642b27": "金帛移寺建於梅嶺山之陽。賜額寶陀。祈",
    "T49n2036_016:0642b28": "禱雨暘輒應。迨今元朝。降香賜田重新寺",
    "T49n2036_016:0642b29": "宇。以福邦家永延帝祚。",
    "T49n2036_016:0642c01": "佛祖歷代通載卷第十六"
}