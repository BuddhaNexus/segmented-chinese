{
    "T28n1551_001:0833b09": "阿毘曇心論經序",
    "T28n1551_001:0833b11": "今欲解釋阿毘曇心利益弟子故。問曰。不須",
    "T28n1551_001:0833b12": "解釋。所以者何。古昔論師已釋阿毘曇心。利",
    "T28n1551_001:0833b13": "益弟子故不須釋。答曰。不然應須解釋。所",
    "T28n1551_001:0833b14": "以者何。古昔論師雖釋阿毘曇心太廣太略。",
    "T28n1551_001:0833b15": "彼未學者迷惑煩勞無由能取。我今離於廣",
    "T28n1551_001:0833b16": "略。但光顯修多羅自性。是故須釋。問曰。何",
    "T28n1551_001:0833b17": "故釋阿毘曇心利益弟子耶。答曰。彼中已說",
    "T28n1551_001:0833b18": "不顛倒法相。釋不顛倒法相令彼覺悟真實。",
    "T28n1551_001:0833b19": "是故離諸過惡生諸功德。得勇猛第一義利。",
    "T28n1551_001:0833b20": "問曰。若如是者。隨意解釋。答曰。我當解釋。",
    "T28n1551_001:0833b21": "但諸師造論以吉為初。一切吉中三寶最勝。",
    "T28n1551_001:0833b22": "是故本師為顯三寶少分功德故。於論初先",
    "T28n1551_001:0833b23": "說此偈。",
    "T28n1551_001:0833c02": "阿毘曇心論經卷第一",
    "T28n1551_001:0833c04": "法勝論大德優波扇多釋",
    "T28n1551_001:0833c05": "高齊天竺三藏那連提耶舍譯",
    "T28n1551_001:0833c06": "(六卷成部)",
    "T28n1551_001:0833c07": "界品第一",
    "T28n1551_001:0833c08": "　前頂禮最勝　　離熱饒益言",
    "T28n1551_001:0833c09": "　彼言說相應　　羅漢見實等",
    "T28n1551_001:0833c10": "前者先也。頂禮者淨信曲躬禮也。最勝者。",
    "T28n1551_001:0833c11": "世尊為應供者之所供養。又於一切法中勝",
    "T28n1551_001:0833c12": "故名最勝。復次世尊。於一切法於一切種而",
    "T28n1551_001:0833c13": "得自在故名最勝。離熱者。離燒義也。謂煩",
    "T28n1551_001:0833c14": "惱熱能燒身心。世尊離彼故名離熱。此是自",
    "T28n1551_001:0833c15": "己智斷成就。彼師如是說者。彰於如來自利",
    "T28n1551_001:0833c16": "滿足。次說饒益言者。世尊言說。能饒益一",
    "T28n1551_001:0833c17": "切眾生。饒益者謂安隱也。安隱饒益一義異",
    "T28n1551_001:0833c18": "名。此彰世尊利他滿足。此略說天人師自利",
    "T28n1551_001:0833c19": "利他功德滿足。彼二種世尊等作究竟。是故",
    "T28n1551_001:0833c20": "應供中勝。彼言說相應者。謂道理義顯示相",
    "T28n1551_001:0833c21": "應如是功德。相應天人師語。禮敬此者名禮",
    "T28n1551_001:0833c22": "法寶。羅漢見實等者。應受天人阿修羅等供",
    "T28n1551_001:0833c23": "養故名阿羅漢。此說無學。實者謂四聖諦。",
    "T28n1551_001:0833c24": "以學見者彼名見實。此唯說學。此學無學",
    "T28n1551_001:0833c25": "等。謂第一義僧。禮敬此者名禮僧寶。問曰。",
    "T28n1551_001:0833c26": "何故禮敬。答曰。",
    "T28n1551_001:0833c27": "　佛開覺慧眼　　若知諸法眾",
    "T28n1551_001:0833c28": "　亦為他顯現　　我今說少分",
    "T28n1551_001:0833c29": "佛者。知一切法。知一切種。故名為佛。開覺",
    "T28n1551_001:0834a01": "慧眼者。謂無礙智眼義也。若者。若佛所說",
    "T28n1551_001:0834a02": "所顯所宣所釋法也。知者解也。法者持也。",
    "T28n1551_001:0834a03": "持於自性。為他作緣故名為法。法有積聚。",
    "T28n1551_001:0834a04": "故名法眾。法眾群聚一義異名。亦為他顯現",
    "T28n1551_001:0834a05": "者。自覺知己利世間。故為他顯示。或有覺",
    "T28n1551_001:0834a06": "知不為他說。如昇攝波林經說。我今說少分",
    "T28n1551_001:0834a07": "者。於彼佛說法中。我今但說少分法相。豈",
    "T28n1551_001:0834a08": "能盡說如是義已。問曰。何法是佛所說而",
    "T28n1551_001:0834a09": "欲說耶。答曰。所謂有漏無漏。有煩惱無煩",
    "T28n1551_001:0834a10": "惱。受蔭有諍無諍。色無色等我今當說。",
    "T28n1551_001:0834a11": "　一切有漏行　　離我樂常淨",
    "T28n1551_001:0834a12": "　此受於我等　　不見有漏故",
    "T28n1551_001:0834a13": "一切有漏行離我樂常淨者。諸有漏行。離我",
    "T28n1551_001:0834a14": "離樂離常離淨。彼中世間不能觀察。無明覆",
    "T28n1551_001:0834a15": "障闇智。於此四門顛倒而見。故名顛倒。問曰。",
    "T28n1551_001:0834a16": "何因故知諸有漏行離於我耶。答曰。我事無",
    "T28n1551_001:0834a17": "故屬因緣故行名為他。非我自性。計我者",
    "T28n1551_001:0834a18": "說。我不屬他除此更無。是故我性不可得。",
    "T28n1551_001:0834a19": "無我因故諸行離我。問曰。何因故知諸行離",
    "T28n1551_001:0834a20": "樂。答曰。作逼迫故。諸有漏行是苦自性亦是",
    "T28n1551_001:0834a21": "苦緣是故逼迫。逼迫名苦是故離樂。問曰。何",
    "T28n1551_001:0834a22": "因故知諸行離常。答曰。以生滅故。現見諸行",
    "T28n1551_001:0834a23": "生而即滅。無見常者是故離常。問曰。何因故",
    "T28n1551_001:0834a24": "知諸有漏行離於淨耶。答曰。污染事故。諸有",
    "T28n1551_001:0834a25": "漏事煩惱境界。不淨污染是故離淨。問曰。如",
    "T28n1551_001:0834a26": "是諸行離於我等。世間何故取我等耶。答曰。",
    "T28n1551_001:0834a27": "此受於我等不見有漏故。諸有漏行不如實",
    "T28n1551_001:0834a28": "見。世間不能觀察作我等解。猶如怨家匿藏",
    "T28n1551_001:0834a29": "惡欲。詐出美言遊行家內實非親友作親友",
    "T28n1551_001:0834b01": "解。我我所覆故不見無我。是故現見行等作",
    "T28n1551_001:0834b02": "業以迷惑。故無我事中而見於我。對治覆苦",
    "T28n1551_001:0834b03": "事故於行住等想謂為樂。故於苦受陰中而",
    "T28n1551_001:0834b04": "作樂解。相似相續覆無常事。彼現見色相似",
    "T28n1551_001:0834b05": "相續。記憶宿事誦持經論。故於無常行中而",
    "T28n1551_001:0834b06": "作常解。皮色覆於不淨事。故彼於髮毛爪齒",
    "T28n1551_001:0834b07": "處等少時見淨。於不淨中而作淨解。雖見屎",
    "T28n1551_001:0834b08": "尿。雖復不淨。猶生迷惑。此雖不淨餘者應淨。",
    "T28n1551_001:0834b09": "猶如野干看緊叔迦華。問曰。何故論初先",
    "T28n1551_001:0834b10": "說顛倒。答曰。為知不顛倒法相故我先已說。",
    "T28n1551_001:0834b11": "欲令弟子解真實故。以不顛倒心安隱易解。",
    "T28n1551_001:0834b12": "是故論初先說顛倒。問曰。為當但有此離我",
    "T28n1551_001:0834b13": "等諸有漏法。更有餘耶。答曰。更有。",
    "T28n1551_001:0834b14": "　若處生煩惱　　是聖說有漏",
    "T28n1551_001:0834b15": "　以彼漏名故　　慧者說煩惱",
    "T28n1551_001:0834b16": "若處生煩惱是聖說有漏者。若依若聚若緣。",
    "T28n1551_001:0834b17": "若眾生數非眾生數。生身見等煩惱是法說",
    "T28n1551_001:0834b18": "有漏。問曰何故。答曰。以彼漏名故慧者說煩",
    "T28n1551_001:0834b19": "惱。觀察煩惱為作漏名。故以彼法生於煩惱。",
    "T28n1551_001:0834b20": "依漏起故名為有漏。如有怖道有毒食等。應",
    "T28n1551_001:0834b21": "如是說。若事屬漏。為漏所攝。彼名有漏。此",
    "T28n1551_001:0834b22": "說無漏緣生煩惱。非無漏法屬於煩惱為煩",
    "T28n1551_001:0834b23": "惱攝。無漏法但緣生煩惱。問曰。漏義云何。",
    "T28n1551_001:0834b24": "答曰。從有頂下至無間獄。於其中間六入瘡",
    "T28n1551_001:0834b25": "漏。是故名漏猶如瘡漏。又留住生死故名為",
    "T28n1551_001:0834b26": "漏。問曰。此更有名耶。答曰。更有。",
    "T28n1551_001:0834b27": "　亦名有煩惱　　取蔭及有諍",
    "T28n1551_001:0834b28": "　煩取諍生故　　知彼自性說",
    "T28n1551_001:0834b29": "亦名有煩惱取蔭及有諍者。是有漏法。亦名",
    "T28n1551_001:0834c01": "有煩惱。亦名取蔭亦名有諍。問曰。何故彼諸",
    "T28n1551_001:0834c02": "名說。答曰。煩取諍生故知彼自性說。諸煩惱",
    "T28n1551_001:0834c03": "取諍等漏之異名。從煩惱生彼亦生煩惱故",
    "T28n1551_001:0834c04": "名有煩惱。如是從取生彼亦生取故名有取。",
    "T28n1551_001:0834c05": "從諍生彼亦生諍故名有諍。問曰。是蔭世尊",
    "T28n1551_001:0834c06": "所說為取蔭。即是蔭為離取蔭別有蔭耶。答",
    "T28n1551_001:0834c07": "曰。若取蔭者彼即是蔭。或有蔭而非取蔭。問",
    "T28n1551_001:0834c08": "曰。何者是耶。答曰。",
    "T28n1551_001:0834c09": "　若行離煩惱　　此是無漏蔭",
    "T28n1551_001:0834c10": "　及前有取蔭　　是蔭聖所說",
    "T28n1551_001:0834c11": "若行離煩惱此是無漏蔭者。此蔭更有餘說。",
    "T28n1551_001:0834c12": "有二種蔭。無漏有漏。若行離身見等煩惱。是",
    "T28n1551_001:0834c13": "名無漏。是蔭非取蔭。及前有取蔭。是蔭聖所",
    "T28n1551_001:0834c14": "說者。若此無漏蔭及前所說取蔭合說為蔭。",
    "T28n1551_001:0834c15": "謂色等五蔭。問曰。蔭義云何。答曰。聚義是",
    "T28n1551_001:0834c16": "蔭義。問曰。若如是者蔭但假名無有實事。非",
    "T28n1551_001:0834c17": "但一物得有聚名和合故名聚。答曰。非但有",
    "T28n1551_001:0834c18": "相亦有實事。有此事者便有彼相故蔭有相。",
    "T28n1551_001:0834c19": "如佛所說礙相是色蔭等。是故有事界等所",
    "T28n1551_001:0834c20": "攝智識使等境界。如四聖諦故蔭有事非但",
    "T28n1551_001:0834c21": "假名。問曰。蔭界入等有何差別。答曰。",
    "T28n1551_001:0834c22": "　十種謂色入　　亦名無教色",
    "T28n1551_001:0834c23": "　是分別色蔭　　世尊之所說",
    "T28n1551_001:0834c24": "色有二種。一者微塵積聚色。二者非微塵積",
    "T28n1551_001:0834c25": "聚色。微塵積聚色者。謂十色入眼乃至觸。",
    "T28n1551_001:0834c26": "非微塵積聚色者。名無教色法入所攝。彼業",
    "T28n1551_001:0834c27": "品當說。此等一切是色蔭相入色蔭數佛說",
    "T28n1551_001:0834c28": "為色蔭以此觸彼。以彼觸此是故名色。以此",
    "T28n1551_001:0834c29": "惱彼以彼惱此義也。如佛所說。如手等觸。觸",
    "T28n1551_001:0835a01": "故名色。問曰。若如是者。除無教色彼非是",
    "T28n1551_001:0835a02": "色何以故。非手等可觸以無對故。汝意若謂。",
    "T28n1551_001:0835a03": "以所依者是可觸故。彼亦是可觸故無過者。",
    "T28n1551_001:0835a04": "受等亦應是色。汝意若謂。彼所依四大是可",
    "T28n1551_001:0835a05": "觸故。彼亦是可觸者。我當說言。現見所須",
    "T28n1551_001:0835a06": "作功業事。作畫作泥。若如是者受等心數亦",
    "T28n1551_001:0835a07": "應是色。故汝有過。彼等亦依眼等諸根。彼亦",
    "T28n1551_001:0835a08": "應是可觸。答曰。非但生心心數因。非心心數",
    "T28n1551_001:0835a09": "依眼等根。如光依珠。彼生時眼等作因。如是",
    "T28n1551_001:0835a10": "眼等是觸彼非觸也。復次造色依大如光依",
    "T28n1551_001:0835a11": "珠。是故大是觸故彼亦是觸。問曰。雖如是說",
    "T28n1551_001:0835a12": "汝相猶自不成。何以故。除過去未來微塵色",
    "T28n1551_001:0835a13": "故。答曰。相不可壞過去色觸已滅。未來色亦",
    "T28n1551_001:0835a14": "如是相生。如是微塵亦是可觸。以微細故不",
    "T28n1551_001:0835a15": "可得知。是故一切諸色皆是可觸。",
    "T28n1551_001:0835a16": "　所名為識蔭　　是說為意入",
    "T28n1551_001:0835a17": "　於十八界中　　亦說為七界",
    "T28n1551_001:0835a18": "識蔭者。謂六識身。是十二入中說為意入。於",
    "T28n1551_001:0835a19": "十八界中。分別為七心界。眼識界耳識界鼻",
    "T28n1551_001:0835a20": "識界舌識界身識界意識界意界等。識者能",
    "T28n1551_001:0835a21": "知於緣故名為識。識者。能取緣義也。",
    "T28n1551_001:0835a22": "　餘則有三蔭　　無教三無為",
    "T28n1551_001:0835a23": "　是說為法入　　彼亦是法界",
    "T28n1551_001:0835a24": "如前所說受等諸法總為一法入。十八界中",
    "T28n1551_001:0835a25": "為一法界。彼入義者門義是入義如窓牖。如",
    "T28n1551_001:0835a26": "佛所說。婆羅門眼為門乃至見色。入字義者",
    "T28n1551_001:0835a27": "是輸義也。能增長心心數法。以是義故名之",
    "T28n1551_001:0835a28": "為入。界義者性義是界義。如朱砂界雄黃界",
    "T28n1551_001:0835a29": "等。界字義者能持自相與他作緣是故名界。",
    "T28n1551_001:0835b01": "是界事有十七。或復十二何以故。除六識界",
    "T28n1551_001:0835b02": "更無意界。是故十七即六識身。展轉相續名",
    "T28n1551_001:0835b03": "為意界。如父子名子展轉相續次第名父。如",
    "T28n1551_001:0835b04": "是除意界外無別六識界。是故十二依及依",
    "T28n1551_001:0835b05": "者。緣差別故。故有十八。彼界入事等攝一切",
    "T28n1551_001:0835b06": "法。故彼蔭一向但是有為。問曰。蔭中何故不",
    "T28n1551_001:0835b07": "攝無為。答曰。無蔭相故。二種蔭相共相別相。",
    "T28n1551_001:0835b08": "共相者。聚義是蔭義及無常等。別相者色礙",
    "T28n1551_001:0835b09": "等。是二種相無為中無。是故不攝無為。餘更",
    "T28n1551_001:0835b10": "有何義。謂非顛倒事及斷方便。無為非顛倒",
    "T28n1551_001:0835b11": "事及斷顛倒方便。顛倒事故說取蔭。為斷顛",
    "T28n1551_001:0835b12": "倒方便故說無漏蔭。是故蔭中不攝無為。如",
    "T28n1551_001:0835b13": "是說蔭界入境界最廣。故建立於界欲說種",
    "T28n1551_001:0835b14": "種義。故如是說。",
    "T28n1551_001:0835b15": "　界中一可見　　十界說有對",
    "T28n1551_001:0835b16": "　八界是無記　　餘則善不善",
    "T28n1551_001:0835b17": "界中一可見者。十八界中當知一界可見。所",
    "T28n1551_001:0835b18": "謂色界。何以故。是眼識境界故是故可見。",
    "T28n1551_001:0835b19": "復次可示此示彼是故可見。餘十七種定不",
    "T28n1551_001:0835b20": "可見。十界說有對者。十八界中五內界。謂",
    "T28n1551_001:0835b21": "眼耳鼻舌身。五外界謂色聲香味觸。是等十",
    "T28n1551_001:0835b22": "界說有對。三種有對。所謂障礙有對。境界",
    "T28n1551_001:0835b23": "有對。緣有對障礙有對者。如手左右手相對。",
    "T28n1551_001:0835b24": "境界有對者。謂根與境界相對。緣有對者。",
    "T28n1551_001:0835b25": "意識於一切法。此中唯取障礙有對。更相",
    "T28n1551_001:0835b26": "障礙故名有對。彼一切十種界更互相對。若",
    "T28n1551_001:0835b27": "不爾者。彼不增長。如上座鳩摩羅多說若心",
    "T28n1551_001:0835b28": "欲起時為他所障礙。當知是有對。相違是無",
    "T28n1551_001:0835b29": "對。餘八界定無對八界是無記者。十八界中",
    "T28n1551_001:0835c01": "當知八界是無記。所謂眼耳鼻舌身香味觸。",
    "T28n1551_001:0835c02": "彼無愛不愛果可記。是故無記。餘則善不善",
    "T28n1551_001:0835c03": "者。餘十界說無記善不善。謂色聲界身口意",
    "T28n1551_001:0835c04": "作。是善不善。何以故。從善不善心起故。餘",
    "T28n1551_001:0835c05": "者是無記。眼識等七心界。是善不善無記。",
    "T28n1551_001:0835c06": "心相應法界。是善不善無記。心數法界。是自",
    "T28n1551_001:0835c07": "性相應善不善無記。彼自性善者。謂慚愧不",
    "T28n1551_001:0835c08": "貪等三善根。相應善者。與彼受等心數相應。",
    "T28n1551_001:0835c09": "自性不善者。謂無慚無愧貪等三不善根。相",
    "T28n1551_001:0835c10": "應不善者。與彼受等心數相應。與二相違是",
    "T28n1551_001:0835c11": "無記。不相應法界雜品當說。無為中一善二",
    "T28n1551_001:0835c12": "無記。數緣是善。虛空非數滅是無記。於中善",
    "T28n1551_001:0835c13": "攝愛果安隱故名為善。善攝者謂道諦苦集",
    "T28n1551_001:0835c14": "諦少分。愛果者謂苦集諦少分。安隱者謂滅",
    "T28n1551_001:0835c15": "諦。相違名不善彼苦集諦少分。除此名無記。",
    "T28n1551_001:0835c16": "無善不善可記故名無記。無果可記亦名無",
    "T28n1551_001:0835c17": "記。",
    "T28n1551_001:0835c18": "　十五定有漏　　餘二三三有",
    "T28n1551_001:0835c19": "　欲有中有四　　十一在二有",
    "T28n1551_001:0835c20": "十五定有漏者。五內界五外界五識界。此十",
    "T28n1551_001:0835c21": "五界一向有漏。餘二者。餘有三界。意界法",
    "T28n1551_001:0835c22": "界意識界等。彼有二種。有漏無漏。有漏者生",
    "T28n1551_001:0835c23": "漏共漏相應滿足跡處故名有漏。與此相違",
    "T28n1551_001:0835c24": "是名無漏。略說未知欲知根等。諸無漏根俱",
    "T28n1551_001:0835c25": "生法及彼得。出世間解脫得。及無為是無漏。",
    "T28n1551_001:0835c26": "餘是有漏。三三有者。即此三界於三有中可",
    "T28n1551_001:0835c27": "得。欲有中有四者。香味鼻識舌識界等一向",
    "T28n1551_001:0835c28": "欲界攝。彼非色界離摶食愛故。十一在二有",
    "T28n1551_001:0835c29": "者。五內界色聲觸界。及緣彼三識界。此等十",
    "T28n1551_001:0836a01": "一在欲色界。非無色界無色故。彼為欲界使",
    "T28n1551_001:0836a02": "所繫是欲界繫。為色界使所繫是色界繫。為",
    "T28n1551_001:0836a03": "無色界使所繫是無色界繫。",
    "T28n1551_001:0836a04": "　有覺有觀五　　三種三餘無",
    "T28n1551_001:0836a05": "　有緣當知七　　亦法界少分",
    "T28n1551_001:0836a06": "有覺有觀五者。五識界一向有覺有觀與覺",
    "T28n1551_001:0836a07": "觀相應義故。三種三者。意界法界意識界。",
    "T28n1551_001:0836a08": "彼有三種。欲界初禪有覺有觀。中間禪無覺",
    "T28n1551_001:0836a09": "有觀。第二禪上乃至有頂無覺無觀。法界有",
    "T28n1551_001:0836a10": "覺有觀者。欲界及梵世除覺觀心數。法界無",
    "T28n1551_001:0836a11": "覺有觀者。中間禪除觀心數。法界無覺無觀",
    "T28n1551_001:0836a12": "者。第二禪上乃至有頂心數法界。中間禪觀",
    "T28n1551_001:0836a13": "一切無教等。不相應法界欲界梵世觀此三",
    "T28n1551_001:0836a14": "中不攝。若欲說者應言無觀有覺。餘無者。餘",
    "T28n1551_001:0836a15": "十界無覺無觀彼與覺觀不相應故。有緣當",
    "T28n1551_001:0836a16": "知七亦法界少分者。七心界及心數法界是",
    "T28n1551_001:0836a17": "有緣。有此緣故名為有緣。彼有境界可取故",
    "T28n1551_001:0836a18": "說有緣。復有餘緣名如手緣杖。此等世俗言",
    "T28n1551_001:0836a19": "說。當知餘定無緣。",
    "T28n1551_001:0836a20": "　九不受餘二　　有為無為一",
    "T28n1551_001:0836a21": "　一向是有為　　當知十七界",
    "T28n1551_001:0836a22": "九不受者。九界決定不受受名。若色在根數",
    "T28n1551_001:0836a23": "及不離根。若割截殘壞心心數法。於中受在",
    "T28n1551_001:0836a24": "中住故異則不受。彼七心界聲界法界。此等",
    "T28n1551_001:0836a25": "九界名為不受。彼非心心數法止住處故。餘",
    "T28n1551_001:0836a26": "二者。餘九界二種五內界若在現在名受。或",
    "T28n1551_001:0836a27": "此現在識雖空亦名有受。以彼種類眾生數",
    "T28n1551_001:0836a28": "攝故說為受。如是過去未來及非眾生數名",
    "T28n1551_001:0836a29": "為不受。色香味觸與根不相離。在現在者名",
    "T28n1551_001:0836b01": "受。如根中心心數法。止住彼中亦爾餘名不",
    "T28n1551_001:0836b02": "受。略說若法生而未滅。眾生數有對可牽可",
    "T28n1551_001:0836b03": "推彼名為受。彼生而未滅者除過去。未來眾",
    "T28n1551_001:0836b04": "生數者除現在。非眾生數有對者除生未滅。",
    "T28n1551_001:0836b05": "心心數法可牽可推者除聲界。有為無為一",
    "T28n1551_001:0836b06": "者。因緣和合作故名為。此能生義也。作者",
    "T28n1551_001:0836b07": "何有因義也。有因義者有為義也。有為故名",
    "T28n1551_001:0836b08": "作。一法界合有為無為。此中三種常故無為。",
    "T28n1551_001:0836b09": "虛空數滅非數滅。受等三蔭及無作色名有",
    "T28n1551_001:0836b10": "為。一向是有為當知十七界者。餘十七界有",
    "T28n1551_001:0836b11": "因故一向是有為。問曰。如是分別法相竟。云",
    "T28n1551_001:0836b12": "何攝法為自性為他性。答曰。",
    "T28n1551_001:0836b13": "　諸法離他性　　各自住己性",
    "T28n1551_001:0836b14": "　是故一切法　　自性之所攝",
    "T28n1551_001:0836b15": "諸法離他性者。謂眼離耳。如是一切事若性",
    "T28n1551_001:0836b16": "離性。相攝者是說不相應。是故非他性攝。彼",
    "T28n1551_001:0836b17": "有何過。若一生滅餘一切亦生滅。此非道理",
    "T28n1551_001:0836b18": "是故他性不攝。各自住己性者。眼自住眼性",
    "T28n1551_001:0836b19": "如是一切法。是故一切法自性之所攝者。是",
    "T28n1551_001:0836b20": "故自性攝一切法。此師所說自相攝義也。此",
    "T28n1551_001:0836b21": "亦二種生及分齊。生者。色陰攝十色入乃",
    "T28n1551_001:0836b22": "至法入中色。眼界攝眼界。分齊者。此一念攝",
    "T28n1551_001:0836b23": "一念不攝餘念。若餘攝名者。如臺觀攝基陛",
    "T28n1551_001:0836b24": "梁椽等是世俗言說。彼眼界一界一入一陰",
    "T28n1551_001:0836b25": "所攝。當知一切法亦如是。",
    "T28n1551_001:0836b26": "行品第二",
    "T28n1551_001:0836b27": "已說諸法相生差別今當說。問曰。若一切法",
    "T28n1551_001:0836b28": "自性攝者。亦應自力能生耶。答曰。",
    "T28n1551_001:0836b29": "　初無一能生　　以離伴侶故",
    "T28n1551_001:0836c01": "　一切彼此力　　諸法乃得生",
    "T28n1551_001:0836c02": "初無一能生以離伴侶故者。有為諸行自性",
    "T28n1551_001:0836c03": "羸劣。是故無法自力能生。問曰。云何得生。",
    "T28n1551_001:0836c04": "答曰。一切彼此力諸法乃得生。有為諸法彼",
    "T28n1551_001:0836c05": "此力生。如二羸人彼此力起。此一切行略說",
    "T28n1551_001:0836c06": "四種。所謂色心心數法心不相應行。彼生亦",
    "T28n1551_001:0836c07": "有四種作取作依作增上作伴。彼作取者。依",
    "T28n1551_001:0836c08": "果報果及丈夫果少分。作依者。諸界六入造",
    "T28n1551_001:0836c09": "色四大。作增上者。一剎那生事一切諸法。作",
    "T28n1551_001:0836c10": "伴者。心心數法彼此為伴及諸有為相。如是",
    "T28n1551_001:0836c11": "等有為我當先說。共心俱生作伴。",
    "T28n1551_001:0836c12": "　若有心生處　　必與心共生",
    "T28n1551_001:0836c13": "　諸心法等聚　　及不相應行",
    "T28n1551_001:0836c14": "心者。心意識義一異名。是心善等分別。界分",
    "T28n1551_001:0836c15": "別。種分別。依分別無漏等分別。無量種差別。",
    "T28n1551_001:0836c16": "是心若依若緣若剎那生。決定共心心數法",
    "T28n1551_001:0836c17": "及心不相應行生。問曰心心數法云何。答曰。",
    "T28n1551_001:0836c18": "　想欲及觸慧　　念思與解脫",
    "T28n1551_001:0836c19": "　作意於境界　　三摩提受等",
    "T28n1551_001:0836c20": "想者。於緣能取相貌。謂取男女麁細木杌長",
    "T28n1551_001:0836c21": "短等相。欲者愛樂如見己樂等。觸者。依緣",
    "T28n1551_001:0836c22": "心和合如日光珠異和合生火。慧者。能知於",
    "T28n1551_001:0836c23": "緣如此是色非味非是等。念者。繫念於緣。思",
    "T28n1551_001:0836c24": "者。善不善俱相違心轉。解脫者。於緣中心轉",
    "T28n1551_001:0836c25": "不障礙故。作意者。取緣勇健。有人言心專注",
    "T28n1551_001:0836c26": "義也。三摩提者。取緣時心不亂也。受者。於樂",
    "T28n1551_001:0836c27": "不樂俱相違緣中受也。",
    "T28n1551_001:0836c28": "　一切心生時　　是生聖所說",
    "T28n1551_001:0836c29": "　同於一緣轉　　亦復常相應",
    "T28n1551_001:0837a01": "一切心生時是生聖所說者。是想等十法共",
    "T28n1551_001:0837a02": "一切心俱生故名大地。是大心地故名大地。",
    "T28n1551_001:0837a03": "同於一緣轉者。此十法共一切心。俱一緣中",
    "T28n1551_001:0837a04": "轉不別緣也。有五種同。所謂相貌緣時依事。",
    "T28n1551_001:0837a05": "同一相貌一緣一時一依一事。同者共相應",
    "T28n1551_001:0837a06": "義。亦復常相應者。此常與心相應彼此俱生。",
    "T28n1551_001:0837a07": "相應取緣故名相應。已說一切心中相應法。",
    "T28n1551_001:0837a08": "非一切心中相應法今當說。",
    "T28n1551_001:0837a09": "　諸根有慚愧　　信猗不放逸",
    "T28n1551_001:0837a10": "　不害精進捨　　或熱及覺觀",
    "T28n1551_001:0837a11": "諸根者。不貪不瞋二善根也。不癡善根體即",
    "T28n1551_001:0837a12": "是慧。大地共故此中不說。不貪者於有無有",
    "T28n1551_001:0837a13": "不著。不瞋者於眾生數不恚。慚者尊重己身",
    "T28n1551_001:0837a14": "於惡羞恥。愧者尊重世間法。信者不顛倒因",
    "T28n1551_001:0837a15": "果。信猗者善心離惡身中怡泰。不放逸者。調",
    "T28n1551_001:0837a16": "柔方便於可作不可作。捨作方便一向心此",
    "T28n1551_001:0837a17": "是修善義。不害者於眾生數不惱心。精進者",
    "T28n1551_001:0837a18": "捨離過惡修習功德。守護增長策勵心。捨",
    "T28n1551_001:0837a19": "者心平等一切善心俱順道理。此十法一切",
    "T28n1551_001:0837a20": "善心中可得故名善大地。或熱者我見等煩",
    "T28n1551_001:0837a21": "惱使品當說。心麁名覺是捷利義。心細名觀",
    "T28n1551_001:0837a22": "是微少義。此法非一切心中可得。或有可得",
    "T28n1551_001:0837a23": "或不可得。次後若聚乃至心數生我今當說。",
    "T28n1551_001:0837a24": "此心心數法善等分別有五種聚。所謂不善",
    "T28n1551_001:0837a25": "不共善。隱沒無記。不隱沒無記。欲界成就五",
    "T28n1551_001:0837a26": "種。色無色界成就四種除不善。",
    "T28n1551_001:0837a27": "　不善心聚中　　心數二十一",
    "T28n1551_001:0837a28": "　三見中滅一　　欲二見少三",
    "T28n1551_001:0837a29": "不善心聚中心數二十一者。不善心者若心",
    "T28n1551_001:0837b01": "與無慚無愧相應。此心聚中有二十一心數。",
    "T28n1551_001:0837b02": "謂十大地及覺觀。二煩惱貪瞋慢疑。及彼中",
    "T28n1551_001:0837b03": "一無明貪乃至疑等。彼此不相應無明。與彼",
    "T28n1551_001:0837b04": "相應與一切煩惱相應故。七種起煩惱。謂無",
    "T28n1551_001:0837b05": "慚無愧睡掉不信放逸解怠。問曰。一切不善",
    "T28n1551_001:0837b06": "心中悉有二十一耶。答曰不爾。三見中滅一",
    "T28n1551_001:0837b07": "欲二見少三。不善心聚中邪見見取戒取心",
    "T28n1551_001:0837b08": "相應有二十法。此中除慧。欲二見少三者。欲",
    "T28n1551_001:0837b09": "界身邊二見相應有十八法。除慧前已說。除",
    "T28n1551_001:0837b10": "無慚無愧見是慧性故。見相應聚中無慧。非",
    "T28n1551_001:0837b11": "一聚中有二慧事。身邊二見是無記。無慚無",
    "T28n1551_001:0837b12": "愧一向不善是故少三。",
    "T28n1551_001:0837b13": "　善心二十二　　不共有二十",
    "T28n1551_001:0837b14": "　無記有十二　　悔眠俱被增",
    "T28n1551_001:0837b15": "善心二十二者。十大地十善大地及覺觀。不",
    "T28n1551_001:0837b16": "共有二十者不善心聚二十一中除一煩惱。",
    "T28n1551_001:0837b17": "不共者唯一無明非餘使。無記有十二者不",
    "T28n1551_001:0837b18": "隱沒無記聚中有十二心數。謂十大地及覺",
    "T28n1551_001:0837b19": "觀。彼中無信等功德無貪等過惡。何以故無",
    "T28n1551_001:0837b20": "記故。不隱沒者非是穢污。悔眠俱被增者。",
    "T28n1551_001:0837b21": "追變名悔。是悔三種。善不善無記。於中善不",
    "T28n1551_001:0837b22": "善行作名善不善。彼四種差別。或有善建立",
    "T28n1551_001:0837b23": "不善。如作施等已悔。或有不善建立善。如作",
    "T28n1551_001:0837b24": "惡已悔。或有不善建立不善。如作惡已悔少。",
    "T28n1551_001:0837b25": "或有善建立善。如作施等善已悔少。若餘威",
    "T28n1551_001:0837b26": "儀等悔。彼是無記。是故與悔相應聚中增悔。",
    "T28n1551_001:0837b27": "餘心數如前說。於中悔人非貪等使轉。非無",
    "T28n1551_001:0837b28": "癡人生悔。是故不善悔相應聚中。但一無明",
    "T28n1551_001:0837b29": "是煩惱非餘。是故有二十一種。善悔相應聚",
    "T28n1551_001:0837c01": "中但增於悔。如是二十三種。不隱沒無記者。",
    "T28n1551_001:0837c02": "十三種此於三聚中轉。謂不共善不隱沒無",
    "T28n1551_001:0837c03": "記。眠者寐也。此於一切五聚中轉。何以故。眠",
    "T28n1551_001:0837c04": "者有不善穢污無記心。是故彼中增一眠。餘",
    "T28n1551_001:0837c05": "心數如前說。如是三聚二種悔眠俱轉彼中",
    "T28n1551_001:0837c06": "增二。此是欲界心法次第。問曰。色無色界云",
    "T28n1551_001:0837c07": "何。答曰。",
    "T28n1551_001:0837c08": "　初禪離不善　　當知如欲界",
    "T28n1551_001:0837c09": "　中間禪除覺　　於上觀亦然",
    "T28n1551_001:0837c10": "初禪離不善當知如欲界者。初禪離不善聚",
    "T28n1551_001:0837c11": "離無慚無愧故。餘有四聚如欲界說。中間禪",
    "T28n1551_001:0837c12": "除覺者。中間禪除覺。餘如初禪說。於上觀亦",
    "T28n1551_001:0837c13": "然者。二禪以上乃至有頂。除覺觀。餘如初",
    "T28n1551_001:0837c14": "禪說。已說心心數法由伴力生。色法今當說。",
    "T28n1551_001:0837c15": "　微塵在四根　　十種應當知",
    "T28n1551_001:0837c16": "　身根九外八　　謂在有香地",
    "T28n1551_001:0837c17": "微塵在四根十種應當知者。謂眼根微塵有",
    "T28n1551_001:0837c18": "十種。當知十種不相離義也。謂地水火風色",
    "T28n1551_001:0837c19": "香味觸眼根身根。此等十種常不相離。耳鼻",
    "T28n1551_001:0837c20": "舌亦如是。身根九者。除眼根等。餘悉同前。外",
    "T28n1551_001:0837c21": "八者。非根法中八種微塵。謂四大色等四塵。",
    "T28n1551_001:0837c22": "問曰。何界微塵如是說耶。答曰。謂在有香地。",
    "T28n1551_001:0837c23": "此是欲界中義彼有香故。色界微塵離於香",
    "T28n1551_001:0837c24": "味。是故彼中除於香味。餘如前說。問曰。前說",
    "T28n1551_001:0837c25": "若心起時。彼心數法及不相應行生。已說心",
    "T28n1551_001:0837c26": "心數法。不相應行云何。答曰。",
    "T28n1551_001:0837c27": "　一切有為行　　生住及異壞",
    "T28n1551_001:0837c28": "　是亦有四相　　彼此更相為",
    "T28n1551_001:0837c29": "一切有為行生住及異壞者。一切有為行有",
    "T28n1551_001:0838a01": "四種相。生住異壞未生生故名生生。已自事",
    "T28n1551_001:0838a02": "立故名住住。已衰變故名異異。已勢滅故名",
    "T28n1551_001:0838a03": "壞。如是說。若有為法得如是相者。名心不相",
    "T28n1551_001:0838a04": "應行。我今當說有為相。此事可知故名相。彼",
    "T28n1551_001:0838a05": "生住老無常。生者有為事生。住者安立。老者",
    "T28n1551_001:0838a06": "衰變。無常者壞也。彼非一時作生者以生為",
    "T28n1551_001:0838a07": "業。餘者生竟作業。是故有為生住異壞非是",
    "T28n1551_001:0838a08": "一相。問曰。若一切有為法有四相者。此亦",
    "T28n1551_001:0838a09": "是有為此更有餘相耶。答曰。是亦有四相。",
    "T28n1551_001:0838a10": "是亦有四種相。共彼生謂生生住住異異壞",
    "T28n1551_001:0838a11": "壞。問曰。若如是者便為無窮。答曰。彼此更",
    "T28n1551_001:0838a12": "相為。此相彼此相為生。生生生生。生生生",
    "T28n1551_001:0838a13": "如是。住住住彼此相住。異異異彼此相異。",
    "T28n1551_001:0838a14": "壞壞壞彼此相壞。故非無窮。此後四為一法",
    "T28n1551_001:0838a15": "生生。生生事非餘法。如是住住。住住事非餘",
    "T28n1551_001:0838a16": "法。餘亦如是。前四種相各為八法生生八法。",
    "T28n1551_001:0838a17": "謂前三相後四起相。及彼所相法。當知餘亦",
    "T28n1551_001:0838a18": "如是。已說諸行共生隨伴故生。無伴不生今",
    "T28n1551_001:0838a19": "當說。",
    "T28n1551_001:0838a20": "　所作共相似　　普遍相應根",
    "T28n1551_001:0838a21": "　從此六種因　　轉生有為法",
    "T28n1551_001:0838a22": "此六種因轉生有為法。所作因者。若法於餘",
    "T28n1551_001:0838a23": "法生中不作障礙。以此力故彼法得生。如眼",
    "T28n1551_001:0838a24": "生時一切法除自性。如是耳等除自性。非自",
    "T28n1551_001:0838a25": "性與自性作因。共因者。諸行與伴共生如",
    "T28n1551_001:0838a26": "心心數法。心不相應行有為相。如是四大微",
    "T28n1551_001:0838a27": "塵隨心戒等。相似因者。若義能生相似法。",
    "T28n1551_001:0838a28": "如習善生善。習不善生不善。如習工巧能知",
    "T28n1551_001:0838a29": "工巧。如種麥生麥。如是等。一切遍因者。若",
    "T28n1551_001:0838b01": "諸煩惱必相續生。如執著我見者以見力故。",
    "T28n1551_001:0838b02": "於我執著斷常。謗於陰相疑或取清淨。及",
    "T28n1551_001:0838b03": "最勝慢等過生。餘亦如是。一切遍應當知。相",
    "T28n1551_001:0838b04": "應因者。心心數法彼此力。俱一時一緣中轉。",
    "T28n1551_001:0838b05": "問曰。若心心數法一時彼共生因與相應因",
    "T28n1551_001:0838b06": "何差別。答曰。不相離義是相應因。同一果義",
    "T28n1551_001:0838b07": "是共生因。如執杖杖業。如渡河牽手不斷等。",
    "T28n1551_001:0838b08": "報因者。謂世間生中受生。相續事果名生。如",
    "T28n1551_001:0838b09": "善愛果不善不愛果。已說諸因法。若法從因",
    "T28n1551_001:0838b10": "生今當說。",
    "T28n1551_001:0838b11": "　報生心心法　　及餘雜煩惱",
    "T28n1551_001:0838b12": "　悉從五因生　　共生應當知",
    "T28n1551_001:0838b13": "若報生心心數法。及穢污心心數法等從五",
    "T28n1551_001:0838b14": "因生。報生心心數法五因者。謂所作因共生",
    "T28n1551_001:0838b15": "因相似因相應因報因。所作因者。彼法生時",
    "T28n1551_001:0838b16": "相似不相似事不作障礙。共生因者。彼此伴",
    "T28n1551_001:0838b17": "生彼生等。心不相應行伴力生。相似因者。前",
    "T28n1551_001:0838b18": "生無記法。或作是解。是報因生非威儀等何",
    "T28n1551_001:0838b19": "以故。彼勝故非勝與劣作因。相應因者。彼此",
    "T28n1551_001:0838b20": "力一時一緣中轉。報因者。彼或善不善業。此",
    "T28n1551_001:0838b21": "則彼果穢污。心心數法無報因。何以故。隱沒",
    "T28n1551_001:0838b22": "非無記果報性故。遍因第五由彼力故此得",
    "T28n1551_001:0838b23": "生。餘四因如前說。",
    "T28n1551_001:0838b24": "　是彼不相應　　及餘相應法",
    "T28n1551_001:0838b25": "　除最初無漏　　彼從四因生",
    "T28n1551_001:0838b26": "是彼不相應者。若報生色及報生心。不相應",
    "T28n1551_001:0838b27": "行從四因生。謂所作因共生因相似因報因。",
    "T28n1551_001:0838b28": "穢污色及穢污心。不相應行亦從四因生。謂",
    "T28n1551_001:0838b29": "所作因共生因相似因遍因。及餘相應法除",
    "T28n1551_001:0838c01": "最初無漏。從四因生者。餘心心數法除最初",
    "T28n1551_001:0838c02": "無漏。亦從四因生。謂所作因共生因相似因",
    "T28n1551_001:0838c03": "相應因。餘者謂不隱沒無記除報。",
    "T28n1551_001:0838c04": "　若餘不相應　　相似當知三",
    "T28n1551_001:0838c05": "　及諸餘相應　　最初無漏法",
    "T28n1551_001:0838c06": "若餘不相應相似當知三者。前所說心不相",
    "T28n1551_001:0838c07": "應及餘彼餘名餘。彼謂善不隱沒無記除報。",
    "T28n1551_001:0838c08": "若彼相似因成就。除初無漏從三因生。謂所",
    "T28n1551_001:0838c09": "作因共生因相似因。及諸餘相應最初無漏",
    "T28n1551_001:0838c10": "法者。彼初生無漏相應亦從三因生。謂所作",
    "T28n1551_001:0838c11": "因共生因相應因。彼無相似前生無漏故無",
    "T28n1551_001:0838c12": "相似因。",
    "T28n1551_001:0838c13": "　彼中不相應　　是從二因生",
    "T28n1551_001:0838c14": "　若從一因生　　必定無此事",
    "T28n1551_001:0838c15": "彼中不相應是從二因生者。彼初生無漏聚",
    "T28n1551_001:0838c16": "中色。及心不相應行。從二因生。謂所作因共",
    "T28n1551_001:0838c17": "生因。已說一切有為法。若從一因生必定無",
    "T28n1551_001:0838c18": "此事者。一切法必定從所作因共生因生。餘",
    "T28n1551_001:0838c19": "因不定。是故無法從一因生。已說因差別。世",
    "T28n1551_001:0838c20": "尊以如是因為化眾生故說緣。我今當說。",
    "T28n1551_001:0838c21": "　次第亦緣緣　　增上及與因",
    "T28n1551_001:0838c22": "　法從四緣生　　世尊之所說",
    "T28n1551_001:0838c23": "如是四緣生一切有為法。彼次第緣者。心一",
    "T28n1551_001:0838c24": "一生次第相續作容受方便。緣緣者。心心數",
    "T28n1551_001:0838c25": "法境界攀挽方便緣彼故能生。增上緣者。法",
    "T28n1551_001:0838c26": "生時不作障礙。如王自在即是前說所作因。",
    "T28n1551_001:0838c27": "因緣者。除所作因其餘五因彼是因緣。問",
    "T28n1551_001:0838c28": "曰。因之與緣有何差別。答曰。或有說者。無有",
    "T28n1551_001:0838c29": "差別。我說因者如種子法。緣者彼持方便如",
    "T28n1551_001:0839a01": "地糞等。已分別緣。若法隨緣生今當說。",
    "T28n1551_001:0839a02": "　心及諸心法　　是從四緣生",
    "T28n1551_001:0839a03": "　二正受從三　　餘法說於二",
    "T28n1551_001:0839a04": "心及諸心法是從四緣生者。心心數法從四",
    "T28n1551_001:0839a05": "緣生。前容受此法是次第緣。境界是緣緣。除",
    "T28n1551_001:0839a06": "自性餘一切法是增上緣。共生因自分因相",
    "T28n1551_001:0839a07": "應因是因緣。或時有遍因報因。二正受從三",
    "T28n1551_001:0839a08": "者。無想正受滅盡正受從三緣生。彼二入定",
    "T28n1551_001:0839a09": "心是次第緣。彼前生正受念及正受心。界地",
    "T28n1551_001:0839a10": "善自分名相似因。共生生住異壞名共生因。",
    "T28n1551_001:0839a11": "如此二因是彼因緣增上緣如前說。餘法說",
    "T28n1551_001:0839a12": "於二者。餘心不相應行。及色從二緣生。謂",
    "T28n1551_001:0839a13": "因緣增上緣。問曰。此法何故名行。答曰。",
    "T28n1551_001:0839a14": "　多法生一法　　是亦能生多",
    "T28n1551_001:0839a15": "　緣行所作故　　名行應當知",
    "T28n1551_001:0839a16": "多法生一法是亦能生多者。一法以多法力",
    "T28n1551_001:0839a17": "故生。是亦能生多法。如是一切彼此力。緣行",
    "T28n1551_001:0839a18": "所作故名行應當知者。此亦是緣亦是行故",
    "T28n1551_001:0839a19": "名緣行。緣行所作故名緣行。所作此亦能作",
    "T28n1551_001:0839a20": "緣行是故名行。如是說者。此行為他所作。亦",
    "T28n1551_001:0839a21": "能作他。是故名行。",
    "T28n1551_001:0839a22": "阿毘曇心論經卷第一",
    "T28n1551_001:0839a23": "◎非次第是轉生自地。於自地者。一切諸",
    "T28n1551_001:0839a24": "煩惱於自地。煩惱次第緣可得。一一次第",
    "T28n1551_001:0839a25": "生。一切上地亦生下。此事當分別者。梵天",
    "T28n1551_001:0839a26": "上命終次第生欲界一切。若彼中穢污心",
    "T28n1551_001:0839a27": "命終。此中一向穢污心相續。如是一切地。",
    "T28n1551_001:0839a28": "已說諸使自相。如此煩惱世尊教化故多",
    "T28n1551_001:0839a29": "種說。今當分別。問世尊說七使。欲愛恚有",
    "T28n1551_001:0839b01": "愛慢見疑及無明。此云何。答。",
    "T28n1551_001:0839b02": "　欲界五種欲　　此說欲愛使",
    "T28n1551_001:0839b03": "　色無色如上　　有愛當分別",
    "T28n1551_001:0839b04": "欲界五種欲此說欲愛使者。見苦習滅道",
    "T28n1551_001:0839b05": "思惟斷。色無色如上有愛當分別者。色界",
    "T28n1551_001:0839b06": "愛五種。無色界亦爾。",
    "T28n1551_001:0839b07": "　恚即是恚使　　五種如前說",
    "T28n1551_001:0839b08": "　憍慢及無明　　十五在三界",
    "T28n1551_001:0839b09": "恚即是恚使五種如前說者。瞋恚亦如是",
    "T28n1551_001:0839b10": "五種。憍慢及無明十五在三界者。慢欲界",
    "T28n1551_001:0839b11": "五種。色界五種。無色界五種。無明亦爾。",
    "T28n1551_001:0839b12": "　見使三十六　　說普在三界",
    "T28n1551_001:0839b13": "　疑使有十二　　此七有異名",
    "T28n1551_001:0839b14": "見使三十六說普在三界者。欲界十二見。",
    "T28n1551_001:0839b15": "五見苦斷。二見習斷。二見滅斷。三見道斷。",
    "T28n1551_001:0839b16": "色無色界亦爾。疑使有十二者。欲界有四。",
    "T28n1551_001:0839b17": "見苦習滅道斷。色無色界亦爾。此七有異",
    "T28n1551_001:0839b18": "名者。此煩惱說扼受流漏。問以何等故。答。",
    "T28n1551_001:0839b19": "　扼縛及受流　　漏一切無窮",
    "T28n1551_001:0839b20": "　諸扼及受流　　煩惱是說漏",
    "T28n1551_001:0839b21": "繫一切眾生故說扼。受生具故說受流。下",
    "T28n1551_001:0839b22": "一切眾生故說流漏。一切無窮故說漏。已",
    "T28n1551_001:0839b23": "說種種相。相應根今當說。"
}