{
    "T49n2035_005:0169a09": "佛祖統紀卷第五",
    "T49n2035_005:0169a11": "宋景定四明東湖沙門志磐撰",
    "T49n2035_005:0169a12": "西土二十四祖紀第二",
    "T49n2035_005:0169a13": "始祖摩訶迦葉尊者二祖阿難陀尊者",
    "T49n2035_005:0169a14": "三祖商那和修尊者(阿難旁出)末田地尊者",
    "T49n2035_005:0169a15": "四祖優波毱多尊者五祖提迦多尊者",
    "T49n2035_005:0169a16": "六祖彌遮迦尊者七祖佛駄難提尊",
    "T49n2035_005:0169a17": "八祖佛陀密多尊者九祖脇比丘尊者",
    "T49n2035_005:0169a18": "十祖富那夜奢尊者十一祖馬鳴尊者",
    "T49n2035_005:0169a19": "十二祖迦毘摩羅尊者十三祖龍樹尊者",
    "T49n2035_005:0169a20": "十四祖迦那提婆尊者十五祖羅睺羅多",
    "T49n2035_005:0169a21": "尊者十六祖僧佉難提尊者十七祖僧",
    "T49n2035_005:0169a22": "佉耶舍尊者十八祖鳩摩羅馱尊者十",
    "T49n2035_005:0169a23": "九祖闍夜多尊者二十祖婆修槃馱尊者",
    "T49n2035_005:0169a24": "二十一祖摩拏羅尊者二十二祖鶴勒",
    "T49n2035_005:0169a25": "那尊者二十三祖師子尊者",
    "T49n2035_005:0169a26": "止觀論之辭曰。行人若聞付法藏。則識宗元。",
    "T49n2035_005:0169a27": "付法藏人。始迦葉終師子。二十三人。末田地",
    "T49n2035_005:0169a28": "與商那同時。取之則二十四人。諸師皆金",
    "T49n2035_005:0169a29": "口所記(事出輔行)並是聖人能多利益(按法藏經。我滅度後。",
    "T49n2035_005:0169b01": "有二十四尊者。出現於世。流傳我法)輔行云。像末四依弘宣佛化",
    "T49n2035_005:0169b02": "傳中既云並是聖人。故多是四依。亦可通",
    "T49n2035_005:0169b03": "於三二。以初依屬凡。不得名聖也(妙玄云。五品六根",
    "T49n2035_005:0169b04": "為初依。十住為二依。十行十向為三依。十地等覺為四依。此約大乘論四依。若涅槃經云。有四種人能護正法為",
    "T49n2035_005:0169b05": "世所依。初依小乘內外凡。二依初果。三依二三果。四依四果。此約小乘論四依。今言付法。乃是大乘。故輔行所",
    "T49n2035_005:0169b06": "言。是大乘四依也。言傳中者。即付法藏傳。一根名付法藏因緣經)今論祖承傳大",
    "T49n2035_005:0169b07": "法。而毱多諸祖。云證小果者。準荊溪意。謂",
    "T49n2035_005:0169b08": "四果是真福田。化道易行。宜作此像。即是",
    "T49n2035_005:0169b09": "四依為四果像。是知金口諸師皆破無明位",
    "T49n2035_005:0169b10": "在四依。內弘大法而外示小像。為明付",
    "T49n2035_005:0169b11": "法撰二十四祖紀。",
    "T49n2035_005:0169b12": "始祖摩訶迦葉尊者(此云大飲光。古仙人身光隱蔽餘光。遂以為姓。此尊者是其後",
    "T49n2035_005:0169b13": "裔。身亦光明。飲蔽餘光。佛弟子中。有十力迦葉三迦葉等。於此同姓中最長故。標大字以簡之)名畢",
    "T49n2035_005:0169b14": "鉢羅(此菩提樹名。父母禱樹神而生故。從樹立名)羅閱祇國人(此云王舍城。即摩",
    "T49n2035_005:0169b15": "伽陀國中城名)父迦毘羅(此云頭面金色。蓋是古者金光仙人之後)世稱大富",
    "T49n2035_005:0169b16": "長者。十六大國無以為隣。千倍勝瓶沙王",
    "T49n2035_005:0169b17": "(即頻婆裟羅王。此云顏色端正)王有金犁千具。畏勝於王。",
    "T49n2035_005:0169b18": "減一耕犁。但用九百九十九雙牛金犁。有",
    "T49n2035_005:0169b19": "六十庫金粟。庫容三百四十斛。昔毘婆尸佛",
    "T49n2035_005:0169b20": "入滅之後(此云勝觀)塔像金色少處闕壞時有貧",
    "T49n2035_005:0169b21": "女。匃得金珠欲補像面。時迦葉為鍛金師。",
    "T49n2035_005:0169b22": "既為補治。因共立誓願。我二人常為夫婦。",
    "T49n2035_005:0169b23": "身真金色恒受勝樂。以是因緣。九十一劫生",
    "T49n2035_005:0169b24": "天人中最後得生第七梵天(初禪大梵。居六欲上。正當第七)",
    "T49n2035_005:0169b25": "時摩伽陀國(此云不害)有婆羅門。巨富無量而無",
    "T49n2035_005:0169b26": "子息。舍側有一樹神。常往乞子。歷年無應。",
    "T49n2035_005:0169b27": "瞋忿曰。今更七日奉祀。若復無驗必當燒",
    "T49n2035_005:0169b28": "樹。樹神愁怖即詣梵天。梵王天眼見一梵",
    "T49n2035_005:0169c01": "天臨當命終勸其往生。滿足十月生一男",
    "T49n2035_005:0169c02": "兒身真金色。光明赫奕照四十里。身具三",
    "T49n2035_005:0169c03": "十相(文句。應是闕白豪肉髻二相)相師占云。此兒宿福必當",
    "T49n2035_005:0169c04": "出家。年至十五欲為聘妻。兒語父母。能為",
    "T49n2035_005:0169c05": "我得紫金色女。我當納之。父母即召諸婆",
    "T49n2035_005:0169c06": "羅門。鑄一金女。輿行村落高聲唱言。若有",
    "T49n2035_005:0169c07": "女人見金神者。後出嫁時必得好婿。女聞",
    "T49n2035_005:0169c08": "悉出。唯一女軀體金色。獨不肯出。諸女強將",
    "T49n2035_005:0169c09": "共見金神。婆羅門見即為聘得。夫婦二人了",
    "T49n2035_005:0169c10": "無慾意。各住一房父母知已。毀除一房令",
    "T49n2035_005:0169c11": "其同室。迦葉語曰。我若眠時汝當經行。汝若",
    "T49n2035_005:0169c12": "眠息我當經行。夫婦節操。深厭世間啟求",
    "T49n2035_005:0169c13": "出家。即舍家事深入山林。心念口言。諸",
    "T49n2035_005:0169c14": "佛如來出家修道。我今亦當隨佛出家。即",
    "T49n2035_005:0169c15": "著壞色納衣自剃須髮。空中天神而告之",
    "T49n2035_005:0169c16": "曰。釋迦如來今與千二百五十阿羅漢。在王",
    "T49n2035_005:0169c17": "舍城竹園中住。迦葉聞語即趣竹園。佛往逆",
    "T49n2035_005:0169c18": "之。至跋耆聚落。值佛奉上寶衣。佛即授以",
    "T49n2035_005:0169c19": "糞掃大衣。初聞增上戒定慧即得無漏。時",
    "T49n2035_005:0169c20": "已百二十歲。其婦相續亦得阿羅漢果。迦葉",
    "T49n2035_005:0169c21": "受乞食法行十二頭陀。至老不舍。常曰我",
    "T49n2035_005:0169c22": "受佛衣。師想塔想。未曾頭枕。況以覆臥。如",
    "T49n2035_005:0169c23": "此大衣大進我行。佛語之曰。汝年老根弊。",
    "T49n2035_005:0169c24": "可舍乞食及受長衣。迦葉答曰。我當盡壽",
    "T49n2035_005:0169c25": "行蘭若行(此云寂靜處。十二頭陀行之一)佛言善哉。若迦葉",
    "T49n2035_005:0169c26": "行頭陀行在世者。我法久住。迦葉頭陀既",
    "T49n2035_005:0169c27": "久。髮長衣弊。來詣佛所。諸比丘皆起慢心。",
    "T49n2035_005:0169c28": "佛分半座令坐。迦葉不肯。佛即廣讚迦葉",
    "T49n2035_005:0169c29": "功德。與我不異。何故不坐。諸比丘聞為之",
    "T49n2035_005:0170a01": "心驚。佛復為說本因。昔有文竭陀(輔行云即頂生王也)高",
    "T49n2035_005:0170a02": "才絕倫。天帝欽其德。遣千馬車造闕迎之。",
    "T49n2035_005:0170a03": "天帝出候命王同坐。共相娛樂送王還宮。",
    "T49n2035_005:0170a04": "昔迦葉以生死座命吾同坐。吾今成佛以",
    "T49n2035_005:0170a05": "正法座報其往勳。迦葉共佛坐。時天人咸",
    "T49n2035_005:0170a06": "謂佛師。即起嗚佛足云。佛是我師。我是",
    "T49n2035_005:0170a07": "弟子(云云)毘耶離城有長者維摩詰。方便示",
    "T49n2035_005:0170a08": "疾饒益眾生。佛告大迦葉。汝行詣維摩詰",
    "T49n2035_005:0170a09": "問疾。迦葉白言。我不堪任詣彼問疾。所以",
    "T49n2035_005:0170a10": "者何。憶念我昔貧里行乞。維摩詰來謂我言。",
    "T49n2035_005:0170a11": "以一食施一切。供養諸佛及眾賢聖。然後",
    "T49n2035_005:0170a12": "可食。如是食者。非有煩惱非離煩惱。非",
    "T49n2035_005:0170a13": "入定意非起定意。非住世間非住涅槃。",
    "T49n2035_005:0170a14": "其有施者。無大福無小福。不為益不為",
    "T49n2035_005:0170a15": "損。是為正入佛道。不依聲聞。迦葉。若如",
    "T49n2035_005:0170a16": "是食。為不空食人之施也。時我聞說是",
    "T49n2035_005:0170a17": "語。即於一切菩薩深起敬心。不復勸人以",
    "T49n2035_005:0170a18": "聲聞辟支佛行。是故不任詣彼問疾(維摩經)",
    "T49n2035_005:0170a19": "世尊。於法華會上告舍利弗。如是妙法諸",
    "T49n2035_005:0170a20": "佛如來時乃說之。時舍利弗於此法說領",
    "T49n2035_005:0170a21": "解。世尊授記。未來作佛號曰華光。復告舍",
    "T49n2035_005:0170a22": "利弗。今當復以譬喻更明此義。遂說長者",
    "T49n2035_005:0170a23": "大宅歘然火起。長者方便誘諭諸子。以羊鹿",
    "T49n2035_005:0170a24": "牛三車玩好之具。引之令出。然後等賜高",
    "T49n2035_005:0170a25": "廣大白牛車。如來亦復如是。初說三乘引",
    "T49n2035_005:0170a26": "導眾生。然後但以大乘而度脫之。時大迦",
    "T49n2035_005:0170a27": "葉等四大聲聞於此領解。遂說窮子之譬。謂",
    "T49n2035_005:0170a28": "如窮子捨父迯逝。五十餘年。後雖遇會志",
    "T49n2035_005:0170a29": "意下劣。二十年中常令除糞。過是已後心",
    "T49n2035_005:0170b01": "相體信。結會父子正領家業。自言我等昔來",
    "T49n2035_005:0170b02": "但樂小法。世尊以方便力說如來智慧。今",
    "T49n2035_005:0170b03": "我方知。世尊於佛智慧無所吝惜。是故我",
    "T49n2035_005:0170b04": "等說本無心有所希求。今法王大寶自然而",
    "T49n2035_005:0170b05": "至。如佛子所應得者皆已得之。於是世尊",
    "T49n2035_005:0170b06": "復告迦葉。說藥草喻述成其解。而語之曰。",
    "T49n2035_005:0170b07": "汝於未來當得成佛名曰光明(法華經○此通付法)佛",
    "T49n2035_005:0170b08": "告諸比丘。我今所有無上正法。悉已付囑迦",
    "T49n2035_005:0170b09": "葉。當為汝等作大依止(涅槃經○此別付法○阿難問經。我入涅槃",
    "T49n2035_005:0170b10": "大迦葉當與比丘比丘尼作大依止。如我無異)時大迦葉與五百弟子",
    "T49n2035_005:0170b11": "在耆闍崛山。去拘尸城五十由旬。迦葉於",
    "T49n2035_005:0170b12": "正受中心驚身顫。從定中出見地大動。即",
    "T49n2035_005:0170b13": "知如來已入涅槃。即將弟子往拘尸城。至",
    "T49n2035_005:0170b14": "佛棺所。如來大悲。為迦葉故棺自然開。顯",
    "T49n2035_005:0170b15": "出真金紫磨堅固色身。迦葉哀哽。即以香水",
    "T49n2035_005:0170b16": "灌洗。千氈纏身。棺門即閉。迦葉說偈。如來",
    "T49n2035_005:0170b17": "復現雙足千輻輪相出於棺外。迦葉禮讚金",
    "T49n2035_005:0170b18": "剛雙足還自入棺。從心胸中火涌棺外。漸",
    "T49n2035_005:0170b19": "漸荼毘。經於七日。香樓乃盡(涅槃後分○迦葉與弟子向拘尸城。路",
    "T49n2035_005:0170b20": "見梵志手執曼陀羅華。謂曰。世尊涅槃已經七日。一切人天大設供養。吾從彼間得斯華來。出赴涅槃經)。",
    "T49n2035_005:0170b21": "佛荼毘已始經七日。迦葉告五百阿羅漢。",
    "T49n2035_005:0170b22": "令詣十方集諸羅漢。得八億八千。盡集雙",
    "T49n2035_005:0170b23": "樹間聽受法言(菩薩處胎經)至中夏安居初十五",
    "T49n2035_005:0170b24": "日。迦葉共千羅漢。在王舍城。結集三藏。闍",
    "T49n2035_005:0170b25": "王日給千人飯食。足滿一夏(智論)迦葉弘持",
    "T49n2035_005:0170b26": "正法至二十年(當周懿王八年壬辰)以法藏付囑阿難。",
    "T49n2035_005:0170b27": "先禮四塔(出家成道轉法輪入涅槃四處。各建七寶塔)次禮八塔(八國王所",
    "T49n2035_005:0170b28": "建舍利塔)次入龍宮禮佛髭塔。次升天上禮佛",
    "T49n2035_005:0170b29": "牙塔。去辭闍王。適值王寢。即往雞足山",
    "T49n2035_005:0170c01": "(其山三峰如仰雞足即靈鷲山)。取草敷座而發三願。一願此身",
    "T49n2035_005:0170c02": "及所持衣鉢俱不壞。待至慈氏下生。二願入",
    "T49n2035_005:0170c03": "滅盡定已。三峯合一。三願阿難闍王若至。",
    "T49n2035_005:0170c04": "願山暫開。時闍王夢屋梁折。王覺已悲歎。即",
    "T49n2035_005:0170c05": "往雞足山見迦葉全身儼然在定。王發聲",
    "T49n2035_005:0170c06": "哀哭。積諸香木欲闍維之。阿難為言。迦",
    "T49n2035_005:0170c07": "葉以定住身以待彌勒。不可得燒。王供養",
    "T49n2035_005:0170c08": "已還歸本國。山合如故。至慈氏三會之後。",
    "T49n2035_005:0170c09": "有無量憍慢眾生將登此山。慈氏彈指山峯",
    "T49n2035_005:0170c10": "即開。迦葉以所持衣授與慈氏。致辭禮敬",
    "T49n2035_005:0170c11": "畢。涌身虛空示諸神變。化火焚身乃入寂",
    "T49n2035_005:0170c12": "滅(付法藏經○梅溪集。荊公謂佛慧泉禪師曰。世尊拈花出自何典。泉云藏經所不載。公曰頃在翰苑。偶",
    "T49n2035_005:0170c13": "見大梵王問佛決疑經三卷。有云。梵王在靈山會上。以金色波羅花。獻佛請佛說法。世尊登座。拈花示眾。人天百",
    "T49n2035_005:0170c14": "萬。悉皆罔措。獨迦葉破顏微笑。世尊曰。吾有正法眼藏涅槃妙心分付迦葉)。",
    "T49n2035_005:0170c15": "述曰。妙經言。世尊開顯大法迦葉領解。",
    "T49n2035_005:0170c16": "此付法之通義也。涅槃經言。佛告諸比丘。",
    "T49n2035_005:0170c17": "我今所有無上正法。悉已付囑迦葉。後分",
    "T49n2035_005:0170c18": "云。迦葉至佛棺所說偈。佛現雙足。阿難",
    "T49n2035_005:0170c19": "問經。佛將涅槃告迦葉言。當與四眾",
    "T49n2035_005:0170c20": "作大依止。此等諸文皆在涅槃。即付法之",
    "T49n2035_005:0170c21": "別義也。通則大眾皆獲領解。別則迦葉獨",
    "T49n2035_005:0170c22": "任住持。今涅槃付囑正當別義。是以祖祖",
    "T49n2035_005:0170c23": "相傳住持不斷也。有欲以法華領解為",
    "T49n2035_005:0170c24": "付法者。但得通意。",
    "T49n2035_005:0170c25": "二祖阿難陀尊者。佛叔父白飯王次子。以佛",
    "T49n2035_005:0170c26": "成道二月八日生(阿難陀。此云慶喜。謂王心歡喜舉國欣慶)即調達",
    "T49n2035_005:0170c27": "之弟也。面如淨滿月。眼若青蓮華。年八歲",
    "T49n2035_005:0170c28": "從佛出家。得白四羯磨具足戒。多聞第一。",
    "T49n2035_005:0171a01": "年三十一為佛侍者。聞持法藏。至法華會",
    "T49n2035_005:0171a02": "上。佛告阿難。汝於來世。當得作佛。號山",
    "T49n2035_005:0171a03": "海慧自在通王。復告諸菩薩曰。我與阿難。",
    "T49n2035_005:0171a04": "於空王佛所。同時發菩提心。阿難常樂多",
    "T49n2035_005:0171a05": "聞。我常勤精進。是故我已得成菩提。而阿",
    "T49n2035_005:0171a06": "難護持我法。亦護將來諸佛法藏。佛滅度",
    "T49n2035_005:0171a07": "後。大迦葉結集法藏選千阿羅漢。令阿難",
    "T49n2035_005:0171a08": "升師子座宣說諸經。迦葉垂入滅時。以最",
    "T49n2035_005:0171a09": "勝法付囑阿難。而作是言。往古定光佛為",
    "T49n2035_005:0171a10": "沙門時。畜一沙彌常令誦經。若經少闕即",
    "T49n2035_005:0171a11": "便訶責。時沙彌為師乞食。若少稽留經不充",
    "T49n2035_005:0171a12": "課。極為其師之所訶罵。沙彌愁惱且行且",
    "T49n2035_005:0171a13": "誦。時有長者問知其故。語沙彌言勿生",
    "T49n2035_005:0171a14": "憂惱。從今已後常相供給。時此沙彌不復",
    "T49n2035_005:0171a15": "行乞專心讀誦經常充足。時沙彌者即世尊",
    "T49n2035_005:0171a16": "是。施食長者即阿難是。以斯福緣智慧深妙",
    "T49n2035_005:0171a17": "總持多聞(述曰。沙彌課經。宜得總持之益。長者供食。亦擅多聞之功。信知世間造善造惡。隨所作",
    "T49n2035_005:0171a18": "事。資成之者。必當均獲其報。氣分所感。豈得免焉)阿難遊行宣化幾二十",
    "T49n2035_005:0171a19": "年。嘗至竹林中(即王舍城外竹林寺)聞比丘誦偈。若人",
    "T49n2035_005:0171a20": "生百歲。不見水老鶴。不如生一日。時得",
    "T49n2035_005:0171a21": "覩見之。阿難慘然曰。此非佛偈。當云。若人",
    "T49n2035_005:0171a22": "生百歲。不解生滅法。不如生一日。而得",
    "T49n2035_005:0171a23": "解了之。比丘向其師說。師曰。阿難老朽言",
    "T49n2035_005:0171a24": "不可信。阿難後時聞彼比丘猶誦前偈。即",
    "T49n2035_005:0171a25": "自思惟。今此比丘不受吾教。於世無益宜",
    "T49n2035_005:0171a26": "入涅槃。即詣闍王適值其睡。王夢蓋莖",
    "T49n2035_005:0171a27": "折。即便驚覺。門人告言。阿難入滅故來相",
    "T49n2035_005:0171a28": "見。王發聲哭問何所在。答云。已向毘舍離",
    "T49n2035_005:0171a29": "國。即嚴四兵(象馬車步)追至恒河。阿難乘船在",
    "T49n2035_005:0171b01": "河中流。王稽首白言。三界明燈願勿涅槃。",
    "T49n2035_005:0171b02": "時雪山有五百仙人。觀見阿難將欲涅槃。",
    "T49n2035_005:0171b03": "飛空而至求哀出家。即化恒河變成金地。",
    "T49n2035_005:0171b04": "為諸仙人說法。成阿羅漢。俱時入滅(即末田地",
    "T49n2035_005:0171b05": "五百仙人)阿難涌身虛空作十八變入風奮迅三",
    "T49n2035_005:0171b06": "昧。分身四分。一分與釋提桓因。一分與娑",
    "T49n2035_005:0171b07": "伽龍王。一分與毘舍離子。一分與阿闍世",
    "T49n2035_005:0171b08": "王。四處各起寶塔供養舍利(雜見法華。付法藏。大論。文",
    "T49n2035_005:0171b09": "句。妙樂)。",
    "T49n2035_005:0171b10": "三祖商那和修尊者。王舍城長者也。過去世",
    "T49n2035_005:0171b11": "為商主。路見辟支佛身嬰重病。即為求藥",
    "T49n2035_005:0171b12": "治療。見其衣極弊惡奉妙氈衣。辟支佛言。",
    "T49n2035_005:0171b13": "此商那衣(或翻草衣。西域有九枝秀草。若羅漢生。則此草生於淨地之上也)以此出",
    "T49n2035_005:0171b14": "家成道。故當著此而入滅也。即飛空作十",
    "T49n2035_005:0171b15": "八變。便取涅槃。商主悲哀。積諸香木闍維",
    "T49n2035_005:0171b16": "舍利起塔供養。願我來世功德威儀及以衣",
    "T49n2035_005:0171b17": "服如今無異。由斯願力於五百世身中陰。",
    "T49n2035_005:0171b18": "恒服此商那衣。最後身衣從胎俱出。隨身增",
    "T49n2035_005:0171b19": "長。出家變為法服。具戒變為九條。因名商",
    "T49n2035_005:0171b20": "那和修(按西域記。梵衍那國。度雪山東有伽藍。藏商那九條衣絳赤色。商那入滅。留此袈裟。",
    "T49n2035_005:0171b21": "謂弟子曰。法盡之後。方乃變壞。今已少損矣)如來昔遊摩突羅國見",
    "T49n2035_005:0171b22": "樹林榮茂。告阿難曰。吾滅度後。當有比丘",
    "T49n2035_005:0171b23": "商那和修於此山中起僧伽藍說法教化。",
    "T49n2035_005:0171b24": "後商那入海大獲珍寶。往詣竹林設大施",
    "T49n2035_005:0171b25": "會。聞佛世尊迦葉目連皆已滅度。即便嚴辦",
    "T49n2035_005:0171b26": "為般遮於瑟(此云五年大會)及造門樓。阿難告曰。汝",
    "T49n2035_005:0171b27": "今已為財施。復當作於法施。出家學道利",
    "T49n2035_005:0171b28": "益眾生。商那答言。甚適我願。即度出家成",
    "T49n2035_005:0171b29": "阿羅漢。乃往曼陀山。以慈三昧化二毒龍",
    "T49n2035_005:0171c01": "子。營建禪室。復往罽賓國象白山中安座",
    "T49n2035_005:0171c02": "入定。時弟子優波毱多有五百弟子。猶處",
    "T49n2035_005:0171c03": "生死憍慢貢高。毱多即入三昧。觀此諸人",
    "T49n2035_005:0171c04": "與己無緣。唯有吾師乃能化度。便至心念",
    "T49n2035_005:0171c05": "商那和修。商那神力從空飛來。衣裳弊惡坐",
    "T49n2035_005:0171c06": "毱多座。弟子咸瞋。是何弊人處我師座。以",
    "T49n2035_005:0171c07": "白毱多。毱多至房頭面作禮。弟子念言。師",
    "T49n2035_005:0171c08": "雖為禮盛德勝之。商那手指虛空。便下香",
    "T49n2035_005:0171c09": "乳。如高山泉注。毱多不曉是何三昧商那",
    "T49n2035_005:0171c10": "為言。此是龍奮迅三昧。如是次第。五百三",
    "T49n2035_005:0171c11": "昧都不了知。一一為說。又語毱多。如來三",
    "T49n2035_005:0171c12": "昧目連不識。目連三昧餘聲聞不識。吾師阿",
    "T49n2035_005:0171c13": "難三昧我亦不知。今我三昧汝亦不知。我涅",
    "T49n2035_005:0171c14": "槃後。七萬七千本生諸經。一萬阿毘曇藏。八",
    "T49n2035_005:0171c15": "萬清淨毘尼。皆隨我滅。時諸弟子方自責",
    "T49n2035_005:0171c16": "悔。商那復為說法。皆得阿羅漢果。商那即",
    "T49n2035_005:0171c17": "飛空作十八變。而入涅槃。毱多積諸香木",
    "T49n2035_005:0171c18": "以火邪旬(邪旬梵語也即火化之意)收取舍利起塔供養(付法",
    "T49n2035_005:0171c19": "藏經)。",
    "T49n2035_005:0171c20": "(阿難旁出)末田地尊者。雪山五百仙人之導首也。",
    "T49n2035_005:0171c21": "阿難欲入涅槃至恒河中。其地大動。諸仙",
    "T49n2035_005:0171c22": "知之。飛空而至。俱求出家。阿難即化河水",
    "T49n2035_005:0171c23": "悉成金地。五百仙人俱得出家成阿羅漢",
    "T49n2035_005:0171c24": "(末田地。此翻為中。以諸仙在河中得戒也)時末田地欲先涅槃。阿難",
    "T49n2035_005:0171c25": "囑云。佛記汝當於罽賓國建立佛法。阿難",
    "T49n2035_005:0171c26": "涅槃後。末田地乃往罽賓。降伏惡龍住持",
    "T49n2035_005:0171c27": "佛法。臨涅槃時涌身虛空作十八變。然後",
    "T49n2035_005:0171c28": "入滅(付法藏經)。",
    "T49n2035_005:0171c29": "四祖優波毱多尊者。摩突羅國人。容貌端正",
    "T49n2035_005:0172a01": "聰慧辨才。商那初教繫念。若起惡心當下",
    "T49n2035_005:0172a02": "黑石。生善念時當下白石。毱多如教攝念。",
    "T49n2035_005:0172a03": "初黑偏多。次白黑等。至七日滿唯有白石。",
    "T49n2035_005:0172a04": "商那即為宣說四聖真諦。應時逮得須陀洹",
    "T49n2035_005:0172a05": "果。時城中有婬女名婆須密。聞毱多端麗",
    "T49n2035_005:0172a06": "遣人延召。毱多不許。有長者子共婬女",
    "T49n2035_005:0172a07": "宿值賈客遠來大齎珍寶求女交通。女貪",
    "T49n2035_005:0172a08": "其寶殺長者子埋置舍內。長者之家推求",
    "T49n2035_005:0172a09": "至舍。掘地得之。具陳國王。即取婬女斬",
    "T49n2035_005:0172a10": "截手足。劓其耳鼻棄於塚間。毱多往化至",
    "T49n2035_005:0172a11": "婬女所。婆須密云。我以妙容相召不顧。今",
    "T49n2035_005:0172a12": "既殘毀何用來為。答言。我為觀汝實相故",
    "T49n2035_005:0172a13": "來。不為欲也。汝本以色誑惑眾生。譬如畫",
    "T49n2035_005:0172a14": "瓶盛滿臭穢。智者了之終不樂著。令應諦",
    "T49n2035_005:0172a15": "觀此色無常眾苦積聚如癰如瘡。宜勤方",
    "T49n2035_005:0172a16": "便而求解脫。婬女心開得法眼淨。命終生",
    "T49n2035_005:0172a17": "天。毱多因觀諸法苦空無常。應時逮成阿",
    "T49n2035_005:0172a18": "那含果。初見商那便求出家。商那問汝年",
    "T49n2035_005:0172a19": "幾。答云十七。商那曰。汝身十七。性十七。毱",
    "T49n2035_005:0172a20": "多曰。師髮已白。髮白耶。心白耶。商那知是",
    "T49n2035_005:0172a21": "法器。即度出家受具戒已即得阿羅漢道",
    "T49n2035_005:0172a22": "商那謂曰。佛記汝在百年後坐禪第一大",
    "T49n2035_005:0172a23": "化眾生。毱多受教集眾說法。魔王波旬化",
    "T49n2035_005:0172a24": "作白象。七寶莊嚴。現為女人端正奇麗。舉",
    "T49n2035_005:0172a25": "會觀視無聽法心。毱多知魔所為。以蛇狗",
    "T49n2035_005:0172a26": "人三屍化作華鬘以加其頸。還見死屍蟲",
    "T49n2035_005:0172a27": "蛆臭爛。盡其神力去之不能。涌身虛空",
    "T49n2035_005:0172a28": "問諸天眾。梵王問曰。十力弟子所作神力",
    "T49n2035_005:0172a29": "豈能解之。汝若歸依尊者。容可得解。波旬",
    "T49n2035_005:0172b01": "乃往尊者所。五體投地求解三屍。尊者謂",
    "T49n2035_005:0172b02": "言。汝於正法更莫嬈害。然後乃當為汝解",
    "T49n2035_005:0172b03": "之。魔言受教。尊者乃為解去三屍。毱多每",
    "T49n2035_005:0172b04": "以不見佛為恨。因問魔曰。汝曾見佛其相",
    "T49n2035_005:0172b05": "如何。汝能現否。曰能。於大林前現一佛形。",
    "T49n2035_005:0172b06": "相好奇特如紫金山。光照十方梵釋扈從。",
    "T49n2035_005:0172b07": "毱多歡喜不覺致拜。魔即復形前接曰。我",
    "T49n2035_005:0172b08": "是凡夫何當聖禮。至第四日魔更下來。以",
    "T49n2035_005:0172b09": "大音聲普告一切。欲得富樂生人天中。欲",
    "T49n2035_005:0172b10": "求涅槃第一安隱。不見如來大悲說法。悉",
    "T49n2035_005:0172b11": "當往詣毱多尊者。聽受妙法至心修行。是",
    "T49n2035_005:0172b12": "時城中男女皆共雲集。隨其所應說種種",
    "T49n2035_005:0172b13": "法百千眾生得須陀洹。萬八千人成阿羅",
    "T49n2035_005:0172b14": "漢。時阿恕迦王(即阿育王)聞尊者在憂陀山為",
    "T49n2035_005:0172b15": "眾說法。遣使白言。欲來問訊。尊者以處所",
    "T49n2035_005:0172b16": "隘陋。躬自往詣至華氏城。為王摩頂說偈。",
    "T49n2035_005:0172b17": "指示如來往昔遊方行住之處。悉令起塔。",
    "T49n2035_005:0172b18": "毱多化度眾生。夫婦俱得阿羅漢者。乃下",
    "T49n2035_005:0172b19": "一籌。籌長四寸。滿一石室。室高丈六。縱廣",
    "T49n2035_005:0172b20": "亦爾。神通化用與佛無異。但無三十二相。",
    "T49n2035_005:0172b21": "舉世號為無相好佛。化緣已畢。作十八變",
    "T49n2035_005:0172b22": "而取滅度。以室中籌用為邪旬。人民號泣。",
    "T49n2035_005:0172b23": "共收舍利起塔供養(付法藏經)。",
    "T49n2035_005:0172b24": "五祖提迦多尊者。摩突羅國人。初毱多化緣",
    "T49n2035_005:0172b25": "將畢。往至其父長者家。問言。大聖何以獨",
    "T49n2035_005:0172b26": "行。毱多答曰。我出家人無有給侍。若有人",
    "T49n2035_005:0172b27": "者當見垂惠。長者答言。若後生子必相奉",
    "T49n2035_005:0172b28": "給。後生男名提迦多。善學經論。往從索之。",
    "T49n2035_005:0172b29": "將至僧坊度令出家。年滿二十為受具戒。",
    "T49n2035_005:0172c01": "初日斷見諦結得須陀洹。第一羯磨。薄婬",
    "T49n2035_005:0172c02": "怒癡獲斯陀含。第二羯磨。欲界結盡得阿",
    "T49n2035_005:0172c03": "那含第三羯磨。頓斷三界煩惱。建立梵行",
    "T49n2035_005:0172c04": "成阿羅漢。三明遠照六通具足。遊步隱顯自",
    "T49n2035_005:0172c05": "在無礙。毱多告曰。我涅槃時至。以此法寶",
    "T49n2035_005:0172c06": "持用付汝。汝當流布。後提迦多化度世間。",
    "T49n2035_005:0172c07": "於中印度而取涅槃。天人悲感。收取舍利",
    "T49n2035_005:0172c08": "起塔於班茶山中(付法藏經)。",
    "T49n2035_005:0172c09": "六祖彌遮迦尊者。中印度人。八千仙人",
    "T49n2035_005:0172c10": "導首。多聞博達有大辯才。往見提迦多曰。",
    "T49n2035_005:0172c11": "我昔與師同生梵天。我遇阿私陀教授仙",
    "T49n2035_005:0172c12": "法。師遇大善知識修習佛道。自此殊途已",
    "T49n2035_005:0172c13": "經六劫。彼仙記曰。汝後六劫當遇同學獲",
    "T49n2035_005:0172c14": "證聖果。今日得遇非宿緣耶。提迦多。即為",
    "T49n2035_005:0172c15": "說法得證無漏。仙眾不信。提迦多為現神",
    "T49n2035_005:0172c16": "變。眾方信服俱得道果。提迦多。臨欲入滅",
    "T49n2035_005:0172c17": "以法付囑。而告之曰。佛以正法付大迦葉。",
    "T49n2035_005:0172c18": "如是展轉乃至於我。我今付汝宜當流布。",
    "T49n2035_005:0172c19": "彌遮迦受教宣流正法。於諸眾生開涅槃",
    "T49n2035_005:0172c20": "道。化緣已畢遂入涅槃。眾取舍利起塔供",
    "T49n2035_005:0172c21": "養(付法藏經)。",
    "T49n2035_005:0172c22": "七祖佛陀難提尊者。北天竺人。慧解善說勝",
    "T49n2035_005:0172c23": "服當世。初彌遮迦至其國。望雉堞上金色",
    "T49n2035_005:0172c24": "祥雲。歎曰。此下必有大士可為法嗣。乃往",
    "T49n2035_005:0172c25": "尋之。果於闤闠中見佛陀難提。而謂之曰。",
    "T49n2035_005:0172c26": "我師提迦多說。世尊昔遊北印度語阿難",
    "T49n2035_005:0172c27": "曰。我滅後三百年。有一聖人名佛陀難提。",
    "T49n2035_005:0172c28": "於此弘法。難提答曰。我思往劫甞獻如來",
    "T49n2035_005:0172c29": "寶座。彼因記我。當於賢劫釋迦法中宜",
    "T49n2035_005:0173a01": "弘教法。今符師語。願求出家。纔聞說法即",
    "T49n2035_005:0173a02": "得四果。彌遮迦臨欲入滅。即以正法付囑",
    "T49n2035_005:0173a03": "流布。後時難提化緣將畢。遂入涅槃。眾取",
    "T49n2035_005:0173a04": "舍利起塔供養(付法藏經)。",
    "T49n2035_005:0173a05": "八祖佛陀密多尊者。提伽國人。德力深固善",
    "T49n2035_005:0173a06": "化群生。初難提行化至其國。見一家有白",
    "T49n2035_005:0173a07": "光。謂其徒曰。此有聖人。有口不言。有足",
    "T49n2035_005:0173a08": "不履。及至其舍。長者問其何來。難提即曰。",
    "T49n2035_005:0173a09": "來求弟子。長者曰。我有一子。年五十歲。不",
    "T49n2035_005:0173a10": "言不履。安能給侍。難提曰。真吾弟子。密多",
    "T49n2035_005:0173a11": "遽起禮拜。行七步已口說偈曰。父母非我",
    "T49n2035_005:0173a12": "親。誰是最親者。諸佛非我道。誰是最道者。",
    "T49n2035_005:0173a13": "難提曰。汝言與心親。父母非可比。汝行與",
    "T49n2035_005:0173a14": "道合。諸佛心即是。外道有相佛。與汝不相",
    "T49n2035_005:0173a15": "似。欲識汝本心。非合亦非離。又謂之曰。",
    "T49n2035_005:0173a16": "此子昔曾值佛悲願廣大。慮父母愛情難捨",
    "T49n2035_005:0173a17": "故不履不言。長者遽捨出家即證道果流",
    "T49n2035_005:0173a18": "布正法。時有國王宗事異學輕毀三寶。密",
    "T49n2035_005:0173a19": "多將欲調伏。躬持赤旛於十二年在王前",
    "T49n2035_005:0173a20": "行。王後問曰。斯是何人。答曰。我是智人善能",
    "T49n2035_005:0173a21": "談論。王即宣令於正勝殿集諸婆羅門長者",
    "T49n2035_005:0173a22": "居士。與一沙門共相議論。密多升座建無",
    "T49n2035_005:0173a23": "方論。淺智之人一言即屈。其聰辨者再便辭",
    "T49n2035_005:0173a24": "盡。王乃躬與密多以起言端。尋亦摧服。王",
    "T49n2035_005:0173a25": "即回心為佛弟子。時國中有尼乾毀謗正",
    "T49n2035_005:0173a26": "法。善知算數(尼乾此云自餓外道)密多往化。就受數述。",
    "T49n2035_005:0173a27": "尼乾常出惡聲罵辱於佛。密多謂曰。汝今",
    "T49n2035_005:0173a28": "造罪必墮地獄。若不見信可算知之。尼乾",
    "T49n2035_005:0173a29": "推算知墮地獄。白尊者言。我當云何得",
    "T49n2035_005:0173b01": "免斯咎。密多告曰。如因地倒還從地起。汝",
    "T49n2035_005:0173b02": "若歸佛此罪可滅。時尼乾即以五百偈。讚",
    "T49n2035_005:0173b03": "歎如來改悔先罪。密多復告之曰。汝此善",
    "T49n2035_005:0173b04": "業必生天上。若不見信可算知之。尼乾下",
    "T49n2035_005:0173b05": "算。自見己身罪滅生天。便大歡喜。遂與五",
    "T49n2035_005:0173b06": "百人俱共出家。密多化緣將畢遂入涅槃。",
    "T49n2035_005:0173b07": "弟子為奉全身起塔供養(付法藏經)。",
    "T49n2035_005:0173b08": "九祖脇比丘尊者。中印度人。由於昔業在",
    "T49n2035_005:0173b09": "母胎六十年。既生須髮俱白。厭惡五欲不",
    "T49n2035_005:0173b10": "樂居家。其父携見密多曰。此子處胎六十",
    "T49n2035_005:0173b11": "年。因號難生。曾遇相者。言是法器。願求出",
    "T49n2035_005:0173b12": "家。受戒之日祥光燭座。感舍利三七顆。便",
    "T49n2035_005:0173b13": "於座上得阿羅漢。精進苦行脇不至席。時",
    "T49n2035_005:0173b14": "號脇比丘。有外道見師手放光明暗中",
    "T49n2035_005:0173b15": "取經。即捨邪歸正獲證道迹。化緣將畢。",
    "T49n2035_005:0173b16": "現十八變便入涅槃。眾取舍利建塔供養",
    "T49n2035_005:0173b17": "(付法藏經)。",
    "T49n2035_005:0173b18": "十祖富那夜奢尊者。華氏國人。智識深邃多",
    "T49n2035_005:0173b19": "聞博記。初脇比丘至其國。止一樹下指其",
    "T49n2035_005:0173b20": "地曰。此地若變金色。當有聖人至矣。言已",
    "T49n2035_005:0173b21": "地果成金。既而夜奢果至。遂納為弟子付",
    "T49n2035_005:0173b22": "以法藏。以善方便化度眾生。所作已辦便",
    "T49n2035_005:0173b23": "入涅槃。眾取舍利起塔供養(付法藏經)。",
    "T49n2035_005:0173b24": "十一祖馬鳴尊者。東天竺桑岐多國婆羅門。",
    "T49n2035_005:0173b25": "以刀貫杖銘曰。天下智士。能勝我者。截首",
    "T49n2035_005:0173b26": "以謝。諸國之人莫有抗者。時富那夜奢於",
    "T49n2035_005:0173b27": "閑林中坐。馬鳴大慢貢高計實有我。聞夜",
    "T49n2035_005:0173b28": "奢說諸法空無我無人。往謂之曰。一切世間",
    "T49n2035_005:0173b29": "言論我能破壞。此言若虛斬首以謝。夜奢曰。",
    "T49n2035_005:0173c01": "佛法之中凡有二諦。若就世諦假名為我。",
    "T49n2035_005:0173c02": "第一義諦皆悉空寂。如是推求我何可得。馬",
    "T49n2035_005:0173c03": "鳴知義不勝便欲斬首。夜奢曰。我法仁慈",
    "T49n2035_005:0173c04": "不斬汝首。如來記汝。後六百年當傳法藏。",
    "T49n2035_005:0173c05": "於是度令出家。內心猶有愧恨。時夜奢有",
    "T49n2035_005:0173c06": "經在闇室。令馬鳴往取。白言室暗。夜奢以",
    "T49n2035_005:0173c07": "五指放光。馬鳴心疑是幻。凡幻之法知之",
    "T49n2035_005:0173c08": "則滅。而此光轉更熾盛。即便心服。勤苦修行",
    "T49n2035_005:0173c09": "仰受付囑。於華氏城遊行教化。作妙技樂",
    "T49n2035_005:0173c10": "名賴吒和羅。其音清雅宣說苦空無我之法。",
    "T49n2035_005:0173c11": "時此城中五百王子。同時開悟出家為道。時",
    "T49n2035_005:0173c12": "華氏王恐國虛空。即便宣令勿令作樂。有",
    "T49n2035_005:0173c13": "月氏國王(氏音支)攻華氏城。城中凡九億人。即",
    "T49n2035_005:0173c14": "從索九億金錢。時華氏王。即以馬鳴一佛鉢",
    "T49n2035_005:0173c15": "慈伈雞。各當三億。馬鳴智慧殊勝。佛鉢如",
    "T49n2035_005:0173c16": "來功德。慈心雞不飲蟲水。悉能摧滅怨敵。",
    "T49n2035_005:0173c17": "月氏王大喜。回兵歸國。後安息國來伐月",
    "T49n2035_005:0173c18": "氏。交戰獲勝殺安息人。凡有九億。有一羅",
    "T49n2035_005:0173c19": "漢欲令王悔。即以神力示其地獄。王見",
    "T49n2035_005:0173c20": "惶怖。時馬鳴即語王曰。王能聽我說法。當",
    "T49n2035_005:0173c21": "令此罪不入地獄。王後欲征北海。群臣",
    "T49n2035_005:0173c22": "怨王貪虐無道。因王病瘧以被鎮之。人",
    "T49n2035_005:0173c23": "坐其上須臾氣絕。由聽馬鳴說法。生大海",
    "T49n2035_005:0173c24": "中作千頭魚。劍輪回注斬截其首。續復生",
    "T49n2035_005:0173c25": "頭次第更斬。須臾之間頭滿大海。時有羅",
    "T49n2035_005:0173c26": "漢為僧維那。王即告言。今此劍輪聞犍稚",
    "T49n2035_005:0173c27": "音。即便停止苦痛小息。唯願大德延令長久。",
    "T49n2035_005:0173c28": "羅漢悲閔為長打之。過七日已受苦便畢。",
    "T49n2035_005:0173c29": "至今此寺相傳長打。馬鳴傳法已。即入龍",
    "T49n2035_005:0174a01": "奮迅三昧。挺身虛空如日輪相。復還本位",
    "T49n2035_005:0174a02": "以取涅槃。眾收舍利起塔供養(付法藏經○摩訶衍論過去",
    "T49n2035_005:0174a03": "輪陀王有千白鳥。若鳥出聲王則增德。如是諸鳥。若見白馬則鳴。王遍求白馬不得。乃作言曰。若佛弟子。能令此",
    "T49n2035_005:0174a04": "鳥鳴者。都破外道時菩薩神力現千白馬鳴千白鳥。紹隆正法令不斷絕。是故世尊名曰馬鳴)。",
    "T49n2035_005:0174a05": "十二祖迦毘摩羅尊者。華氏國人。為外道師",
    "T49n2035_005:0174a06": "有眾三千。以神力求嬈馬鳴。鳴曰。汝之神",
    "T49n2035_005:0174a07": "力更能如何。摩羅曰。我化大海極為小事。",
    "T49n2035_005:0174a08": "鳴曰。汝能化性海否。問何謂性海。鳴曰。山",
    "T49n2035_005:0174a09": "河大地依之建立。三昧六通由茲發現。摩羅",
    "T49n2035_005:0174a10": "聞之即能信入。與三千眾同時悟道。受師",
    "T49n2035_005:0174a11": "付囑宣布正法。於南天竺大興饒益。造無",
    "T49n2035_005:0174a12": "我論足一百偈。此論至處魔外摧折。時西印",
    "T49n2035_005:0174a13": "度有太子名雲自在。仰師道德請入宮中",
    "T49n2035_005:0174a14": "供養。摩羅曰。佛戒沙門不得親近王臣權",
    "T49n2035_005:0174a15": "勢。太子曰。城北有一山窟可往居否。摩羅",
    "T49n2035_005:0174a16": "即往趣之。路見大蟒。為其說法授戒。其蟒",
    "T49n2035_005:0174a17": "即隱。及至石窟。有素服老人出迎謝曰。我",
    "T49n2035_005:0174a18": "昔為僧持戒好靜。新學請益應答之際。多",
    "T49n2035_005:0174a19": "起嗔心故報為蟒。今居此已千載。適聞說",
    "T49n2035_005:0174a20": "法已得脫苦。故此拜謝(佛滅至此。方六百年。此蟒應是迦葉末法時為",
    "T49n2035_005:0174a21": "僧。故云千載)摩羅化緣已畢現通入滅。眾取舍利",
    "T49n2035_005:0174a22": "起塔供養(付法藏經)。",
    "T49n2035_005:0174a23": "十三祖龍樹尊者。南天竺國梵志之裔。始生",
    "T49n2035_005:0174a24": "之日在於樹下。由入龍宮始得成道。故號",
    "T49n2035_005:0174a25": "龍樹(西域記。梵云那迦閼樹。此翻龍猛)佛去世後七百年出。",
    "T49n2035_005:0174a26": "天姿聰悟。在乳哺中聞諸梵志誦四韋陀",
    "T49n2035_005:0174a27": "典。有四萬偈。偈各三十二字。皆達句義。弱",
    "T49n2035_005:0174a28": "冠馳名獨步諸國。天文地理星緯圖讖。及餘",
    "T49n2035_005:0174a29": "道術無不綜練。嘗與契友三人議曰。世間",
    "T49n2035_005:0174b01": "義理可以開神明發幽旨者。吾輩悉達之",
    "T49n2035_005:0174b02": "矣。更以何方而自娛樂。復云。人生唯有追",
    "T49n2035_005:0174b03": "求慾色為至樂耳。乃俱往術家學隱身法。",
    "T49n2035_005:0174b04": "師念曰。此四梵志才智高遠。今以術故屈辱",
    "T49n2035_005:0174b05": "就我。若授其方則永見棄。乃各與青藥一",
    "T49n2035_005:0174b06": "丸水磨塗眼形自當隱。龍樹聞香。便識此",
    "T49n2035_005:0174b07": "藥有七十種。名字兩數皆如其方。師聞大",
    "T49n2035_005:0174b08": "驚。即以其法具授四人。既得其藥翳身遊",
    "T49n2035_005:0174b09": "行。相與入王後宮數月。美人懷妊者眾。王",
    "T49n2035_005:0174b10": "問智臣。臣曰。若非鬼魅則是方術。可以細",
    "T49n2035_005:0174b11": "土置諸門中。若是方術其跡當見。設是鬼",
    "T49n2035_005:0174b12": "魅入必無迹。人可兵除鬼當呪滅。王用其",
    "T49n2035_005:0174b13": "計。果四人足迹。乃令勇士揮劍空中。斬三",
    "T49n2035_005:0174b14": "人首。近王七尺刀所不至。龍樹斂身依王",
    "T49n2035_005:0174b15": "不能加害。始悟慾為苦本。即自誓曰。若",
    "T49n2035_005:0174b16": "免斯難當詣沙門受出家法。既得出宮",
    "T49n2035_005:0174b17": "便入山至一佛塔。摩羅來訪。龍樹迎之曰。",
    "T49n2035_005:0174b18": "深山孤寂。大德至尊何枉神足。摩羅曰。我",
    "T49n2035_005:0174b19": "非至尊來訪賢者耳。龍樹默念。此師得決",
    "T49n2035_005:0174b20": "定性否。明道眼否。是大聖繼真乘否。摩羅",
    "T49n2035_005:0174b21": "曰。汝雖心語我已意知。但辦出家何慮吾",
    "T49n2035_005:0174b22": "之不聖。龍樹悔謝即求出家。於九十日誦",
    "T49n2035_005:0174b23": "通三藏。閻浮所有皆悉通達。辯才無礙。自謂",
    "T49n2035_005:0174b24": "一切智人。欲從瞿曇門入。門神告曰。今汝",
    "T49n2035_005:0174b25": "智慧。何異螢火齊於日月。以須彌山等亭",
    "T49n2035_005:0174b26": "歷子。我觀仁者非一切智。云何欲從此門",
    "T49n2035_005:0174b27": "而入。龍樹情屈心自念言。世界佛經雖妙句",
    "T49n2035_005:0174b28": "義未盡。我當更敷演之開悟後學。復欲",
    "T49n2035_005:0174b29": "立師教戒。更造衣服令少不同。欲除眾",
    "T49n2035_005:0174c01": "情選擇良日。便欲成造。獨處靜室水精房",
    "T49n2035_005:0174c02": "中。大龍菩薩愍其心念。即以神力。接入大",
    "T49n2035_005:0174c03": "海宮殿。開七寶凾與諸方等經典。九十日",
    "T49n2035_005:0174c04": "中通解甚多。龍曰。汝今閱經為遍未耶。師",
    "T49n2035_005:0174c05": "曰。汝經無量不可得盡。我今所讀。足過",
    "T49n2035_005:0174c06": "閻浮十倍。龍曰。忉利天上諸經。復過此中",
    "T49n2035_005:0174c07": "百千萬倍。師於宮中修行豁然通達。善解",
    "T49n2035_005:0174c08": "一相深入無生法忍。龍知悟道送師出宮",
    "T49n2035_005:0174c09": "(輔行云。龍接入宮。一夏但誦七佛經目)南天竺國王深染邪見師欲",
    "T49n2035_005:0174c10": "化之。躬持赤幡在王前行經歷七載。王問",
    "T49n2035_005:0174c11": "何人。答曰。我是一切智人。王曰。諸天今者何",
    "T49n2035_005:0174c12": "所作為。答曰。天今正與阿修羅戰。須臾空",
    "T49n2035_005:0174c13": "中刀劍相繼而墜。修羅耳鼻從空而下。王始",
    "T49n2035_005:0174c14": "驚悟稽首作禮。是時殿上萬婆羅門。歎其神",
    "T49n2035_005:0174c15": "德除髮出家。諸外道眾來共議論。一言便屈",
    "T49n2035_005:0174c16": "降伏出家。有婆羅門善知呪術。白王求與",
    "T49n2035_005:0174c17": "捔力。婆羅門化大池蓮華自坐其上。龍樹",
    "T49n2035_005:0174c18": "化白象入池。鼻絞蓮華高舉擲地。婆羅門",
    "T49n2035_005:0174c19": "傷背。白師悔過。因求出家。龍樹造大悲方",
    "T49n2035_005:0174c20": "便論五千偈。大莊嚴論五千偈。大無畏論十",
    "T49n2035_005:0174c21": "萬偈(輔行云。大悲論明天文地理。作寶作藥。大莊嚴論。明修一切功德法門。大無畏論。明第一義。中觀論",
    "T49n2035_005:0174c22": "者。是其一品○即大智度論也)優波提舍論十萬偈。有小乘法",
    "T49n2035_005:0174c23": "師。見師高明常懷忿嫉。師所作已辦問小",
    "T49n2035_005:0174c24": "乘言。汝今樂我久住世否。答曰。仁者實不",
    "T49n2035_005:0174c25": "願也。忽一日入月輪三昧。唯聞法音不見",
    "T49n2035_005:0174c26": "形相。唯弟子提婆識之曰。師示佛性非聲",
    "T49n2035_005:0174c27": "色也。龍樹乃付法提婆。復入閒室經日不",
    "T49n2035_005:0174c28": "出。弟子破戶視之。見入三昧蟬蛻而去。",
    "T49n2035_005:0174c29": "天竺諸國並為立廟敬事如佛(付法藏經。摩訶摩耶經○智",
    "T49n2035_005:0175a01": "者云。樹生生身。龍生法身。故名龍樹。孤山慈雲皆稱龍樹為十三代。凡即西土正統。不收末田地也)。",
    "T49n2035_005:0175a02": "十四祖迦那提婆尊者。南天竺國婆羅門也。",
    "T49n2035_005:0175a03": "國中有一天神。鍛金為形立高六丈。號大",
    "T49n2035_005:0175a04": "自在天。有求願者令現獲報。提婆入廟稽",
    "T49n2035_005:0175a05": "首為禮。天動眼努視。提婆語曰。夫為神者",
    "T49n2035_005:0175a06": "當以精靈偃服群類。而假金寶為飾。勞",
    "T49n2035_005:0175a07": "費民物。何其鄙哉。即登高梯鑿出其目。明",
    "T49n2035_005:0175a08": "旦祠天化一肉形。其高數丈左眼枯涸。就",
    "T49n2035_005:0175a09": "座告曰。善哉大士。供饌具足。汝之左眼宜",
    "T49n2035_005:0175a10": "當垂給。提婆即以左手出眼與之。索之不",
    "T49n2035_005:0175a11": "已出眼出於萬數。天神讚曰。善哉摩納。真",
    "T49n2035_005:0175a12": "上施也。提婆後詣龍樹。樹以滿鉢水置座",
    "T49n2035_005:0175a13": "前。提婆即以一鉢投之。欣然契會。即剃髮",
    "T49n2035_005:0175a14": "出家仰受付法。時南天竺王信用邪道。國",
    "T49n2035_005:0175a15": "法出錢顧人宿衛。提婆應募。為將荷戟前",
    "T49n2035_005:0175a16": "驅。整肅部曲。王嘉其功。即召問之。答言。我",
    "T49n2035_005:0175a17": "是智人善於言論。王即為建論座。提婆即",
    "T49n2035_005:0175a18": "立三義。一切聖中佛最殊勝。諸法之中佛法",
    "T49n2035_005:0175a19": "無比。世間福田僧為第一。八方論士能壞",
    "T49n2035_005:0175a20": "斯語。我當斬首以謝。時諸外道辭理俱匱悉",
    "T49n2035_005:0175a21": "求出家。有一外道。恥其師屈心結怨忿。提",
    "T49n2035_005:0175a22": "婆於閒林造百論經。外道執刀窮之曰。汝",
    "T49n2035_005:0175a23": "以空刀破我師義。我以鐵刀破汝之腹。五",
    "T49n2035_005:0175a24": "藏出外命猶未絕。謂外道曰。汝可取吾衣",
    "T49n2035_005:0175a25": "鉢急去。我弟子未得道者。必當相執。時弟",
    "T49n2035_005:0175a26": "子來見發聲悲哭。奔追要路。提婆告曰。諸",
    "T49n2035_005:0175a27": "法本空無我我所。無有能害亦無受者。誰",
    "T49n2035_005:0175a28": "親誰怨。彼人所害害吾往報。非害吾也。",
    "T49n2035_005:0175a29": "於是放身蟬蛻而去。眾收舍利起塔供養",
    "T49n2035_005:0175b01": "(付法藏經)。",
    "T49n2035_005:0175b02": "十五祖羅睺羅多尊者。迦毘羅國人。聰慧異",
    "T49n2035_005:0175b03": "常。迦那提婆尊者至迦毘羅國。有長者淨",
    "T49n2035_005:0175b04": "德。園樹生耳如菌。唯長者與子羅睺羅多。",
    "T49n2035_005:0175b05": "取而食之。取已隨生。自餘親屬皆不能見。",
    "T49n2035_005:0175b06": "尊者知其宿因。遂至其家謂之曰。汝家昔",
    "T49n2035_005:0175b07": "曾供養一比丘。以道眼未明虛沾信施故。",
    "T49n2035_005:0175b08": "報為木菌。唯汝與子。精誠供養故得享之。",
    "T49n2035_005:0175b09": "又問長者年多少。曰七十九。尊者說偈曰。入",
    "T49n2035_005:0175b10": "道不通理。覆身還信施。汝年八十一。此樹不",
    "T49n2035_005:0175b11": "生耳。長者歎服。即令其子出家。尊者曰。昔",
    "T49n2035_005:0175b12": "如來記此子。當第二五百年為大教主。即",
    "T49n2035_005:0175b13": "與剃髮仰受付囑。大弘正法。有婆羅門造",
    "T49n2035_005:0175b14": "鬼名書十萬偈。甚為難解。龍樹一聞便曉。",
    "T49n2035_005:0175b15": "提婆再聞亦曉。羅睺聞提婆說亦得解了。",
    "T49n2035_005:0175b16": "婆羅門大驚曰。沙門似若舊習。遂即信服。羅",
    "T49n2035_005:0175b17": "睺化緣已畢遂取涅槃。眾收舍利起塔供",
    "T49n2035_005:0175b18": "養(付法藏經)。",
    "T49n2035_005:0175b19": "十六祖僧佉難提尊者。室羅筏城寶莊嚴王",
    "T49n2035_005:0175b20": "太子。生而能言常讀佛法。七歲厭俗。父王",
    "T49n2035_005:0175b21": "每止之。九歲羅睺至金水河指之曰。此去",
    "T49n2035_005:0175b22": "五百里。有聖者名難提。佛記一千年後當",
    "T49n2035_005:0175b23": "紹聖位。即領眾往見之。正值入定。三七日",
    "T49n2035_005:0175b24": "方出。即求出家得道付法。羅睺一日手擎",
    "T49n2035_005:0175b25": "金鉢舉至梵天。取飯以餉大眾。眾忽厭惡。",
    "T49n2035_005:0175b26": "羅睺曰。非我之咎乃汝自業。即命難提分",
    "T49n2035_005:0175b27": "座同食。眾復訝之。羅睺曰。此難提即過去",
    "T49n2035_005:0175b28": "娑羅王如來。愍物降迹。汝等亦莊嚴劫中已",
    "T49n2035_005:0175b29": "至三果。但未證無漏耳。眾曰。我師神力斯",
    "T49n2035_005:0175c01": "則可信。彼過去佛竊有疑焉。難提曰。如來",
    "T49n2035_005:0175c02": "在日地平水美。滅八百年人無至信。不信",
    "T49n2035_005:0175c03": "真如唯愛神力。言訖手持琉璃瓶。漸展入",
    "T49n2035_005:0175c04": "地至金剛輪際。取甘露水持至眾前。眾方",
    "T49n2035_005:0175c05": "悔謝。有阿羅漢具諸功德。難提以一偈試",
    "T49n2035_005:0175c06": "之云。轉輪王種生。非佛非羅漢。不受後世",
    "T49n2035_005:0175c07": "有。亦非辟支佛。羅漢不解。升天以問彌勒。",
    "T49n2035_005:0175c08": "彌勒曰。世以泥團置輪成瓦。豈同諸聖",
    "T49n2035_005:0175c09": "至後世乎。羅漢還以語之。難提曰。此必彌",
    "T49n2035_005:0175c10": "勒為汝說耳。化緣將畢。以右手攀樹而入",
    "T49n2035_005:0175c11": "滅度。弟子欲移其屍堅不可動。大象負",
    "T49n2035_005:0175c12": "之亦不能移。乃積香木為樓。就樹闍維。",
    "T49n2035_005:0175c13": "火焚身盡樹更蓊欝。眾取舍利建塔供養",
    "T49n2035_005:0175c14": "(付法藏經)。",
    "T49n2035_005:0175c15": "十七祖僧佉耶舍尊者。摩提國人。母夢大神",
    "T49n2035_005:0175c16": "持鑑。因而有娠。七日而誕。難提行化至其",
    "T49n2035_005:0175c17": "國。見一峯紫雲如蓋。領眾趣之。一童子",
    "T49n2035_005:0175c18": "持圓鑑直造尊者前。尊者曰。汝手中當何",
    "T49n2035_005:0175c19": "所表。童曰。諸佛大圓鏡。內外無瑕翳。兩人",
    "T49n2035_005:0175c20": "同得見。心眼皆相似。父母聞子語。即舍出",
    "T49n2035_005:0175c21": "家。他時聞風吹殿鈴。師問。鈴鳴風鳴耶。舍",
    "T49n2035_005:0175c22": "曰。非風非鈴我心鳴耳。嘗遊海邊見七寶",
    "T49n2035_005:0175c23": "宮殿。即往乞食說偈曰。飢為第一病。行為",
    "T49n2035_005:0175c24": "第一苦。如是知法實。可得涅槃道。舍主迎",
    "T49n2035_005:0175c25": "入就座。取鉢施食。耶舍見其家內有二餓",
    "T49n2035_005:0175c26": "鬼。裸形飢虛鎖其身首。怪而問之。舍主答",
    "T49n2035_005:0175c27": "曰。此鬼前世一是吾息。一是息婦。我昔布",
    "T49n2035_005:0175c28": "施夫妻懷嗔。我數教誨不肯信受。因立誓",
    "T49n2035_005:0175c29": "曰。如此罪業受惡報時。我當見汝。故致",
    "T49n2035_005:0176a01": "斯報。復至一處堂閣嚴飾。眾僧經行鳴鍾",
    "T49n2035_005:0176a02": "集食。食欲將訖變成膿血。便以鉢器相打",
    "T49n2035_005:0176a03": "流血。而相謂曰。何為惜食今受此苦。難提",
    "T49n2035_005:0176a04": "前問。眾中答曰。我等迦葉佛時。同止一處。",
    "T49n2035_005:0176a05": "客比丘來咸相嗔恚。藏惜飲食而不共分。",
    "T49n2035_005:0176a06": "以故今此受斯苦報。如是周游大海。遍觀",
    "T49n2035_005:0176a07": "五百地獄。即生怖畏方便求免。後時得阿",
    "T49n2035_005:0176a08": "羅漢。見五百仙人林中修道。即往其處為",
    "T49n2035_005:0176a09": "宣三偈讚佛法僧。五百仙人俱得道迹。化",
    "T49n2035_005:0176a10": "緣將畢便入涅槃。眾收舍利起塔供養(付法藏經)。",
    "T49n2035_005:0176a11": "十八祖鳩摩羅駄尊者。月氏國婆羅門子。邪",
    "T49n2035_005:0176a12": "舍至其國往扣其門。鳩摩曰。此舍無人。邪",
    "T49n2035_005:0176a13": "舍曰答無者誰。鳩摩知是異人。遽開門延",
    "T49n2035_005:0176a14": "接。耶舍謂之曰。佛記滅後千年。有大士出",
    "T49n2035_005:0176a15": "月氏國紹隆正化。遂即出家仰承囑累。嘗",
    "T49n2035_005:0176a16": "至一國人不受教。即語之曰。汝今可集",
    "T49n2035_005:0176a17": "鐵馬萬騎在吾前過。鳩摩一見。人名馬色",
    "T49n2035_005:0176a18": "衣服相貌。一一分別更無錯繆。於是舉國咸",
    "T49n2035_005:0176a19": "皆信服。有長者子名闍夜多。來問師曰。我",
    "T49n2035_005:0176a20": "父母崇信而縈疾失意。隣家屠殺而身健和",
    "T49n2035_005:0176a21": "合。彼何幸而我何辜。師曰。以造業有先後",
    "T49n2035_005:0176a22": "故論報有不定。或仁夭而暴壽。或逆吉而義",
    "T49n2035_005:0176a23": "凶。夫仁與義今身之現行善也。夭與凶前世",
    "T49n2035_005:0176a24": "之惡。今身之受報也。暴與逆今身之現行惡",
    "T49n2035_005:0176a25": "也。壽與吉前世之善。今身之受報也。善惡因",
    "T49n2035_005:0176a26": "果隨業受報。故先後不定也。闍夜多聞已",
    "T49n2035_005:0176a27": "頓釋所疑。鳩摩曰。汝雖已信三業。而未明",
    "T49n2035_005:0176a28": "業從惑生。惑因識有。識依不覺。不覺依心。",
    "T49n2035_005:0176a29": "心本清淨。無生滅。無造作。無報應。無勝",
    "T49n2035_005:0176b01": "負。寂寂然。靈靈然。汝若入此法門。當與諸",
    "T49n2035_005:0176b02": "佛同矣。夜多領旨即發宿慧。鳩摩乃以爪",
    "T49n2035_005:0176b03": "破[((牙-才+木)*ㄆ)/(厂@刀)]面門。如紅蓮初綻。放大光明。而入滅",
    "T49n2035_005:0176b04": "度。眾取舍利起塔供養(付法藏經)。",
    "T49n2035_005:0176b05": "十九祖闍夜多尊者。北天竺人。遊化世間最",
    "T49n2035_005:0176b06": "稱善說。有比丘犯欲自悔。夜多語曰。能順",
    "T49n2035_005:0176b07": "我語罪可消滅。即化火阬令投其中。比丘",
    "T49n2035_005:0176b08": "念欲滅罪舉身投之。火成清流。夜多曰。汝",
    "T49n2035_005:0176b09": "至誠悔過罪今已滅。即為說法成阿羅漢。嘗",
    "T49n2035_005:0176b10": "將弟子入尸羅城。慘然顰蹙小復前行。路",
    "T49n2035_005:0176b11": "見一鳥欣然微笑。弟子白師。願說此緣。師",
    "T49n2035_005:0176b12": "曰。我至城門見餓鬼子。言母生吾已入城",
    "T49n2035_005:0176b13": "求食。滿五百年至今未反。我常飢虛不",
    "T49n2035_005:0176b14": "能自濟。及吾入城果見彼母。前白我言。",
    "T49n2035_005:0176b15": "吾入城來經五百年。始於今日獲一人唾。",
    "T49n2035_005:0176b16": "欲持與子。門下大力鬼神慮其侵奪。願尊",
    "T49n2035_005:0176b17": "者持我出城。我即持母出於城外。問彼生",
    "T49n2035_005:0176b18": "來為幾時耶。答云。我見此城七反成壞。深",
    "T49n2035_005:0176b19": "歎生死受苦長遠。是以慘然。過去九十一劫。",
    "T49n2035_005:0176b20": "毘婆尸佛在世教化我為長者子。常念出家。",
    "T49n2035_005:0176b21": "父母不從。強為聘妻生一男子。年始六歲",
    "T49n2035_005:0176b22": "復欲出家。父母教兒。汝父若欲作沙門者。",
    "T49n2035_005:0176b23": "抱足啼泣。我以愛心不復出家。由彼兒故",
    "T49n2035_005:0176b24": "九十一劫流轉生死。於五道中未曾得見。",
    "T49n2035_005:0176b25": "今以道眼觀察。彼鳥乃我前世所生之子。愍",
    "T49n2035_005:0176b26": "其嬰愚久處生死。是以故笑。尊者化緣已畢",
    "T49n2035_005:0176b27": "即入涅槃。眾取舍利塔藏供養(付法藏經)。",
    "T49n2035_005:0176b28": "二十祖婆修槃駄尊者。羅閱國人。姓毘舍佉。",
    "T49n2035_005:0176b29": "母夢吞明暗二珠。覺而有孕。經七日。有一",
    "T49n2035_005:0176c01": "羅漢。名曰賢眾。至其家。父光蓋設禮。賢眾",
    "T49n2035_005:0176c02": "受之。母一出拜。賢眾避席曰。回禮法身大",
    "T49n2035_005:0176c03": "士。謂光蓋曰。汝婦懷聖子。故吾避之。非",
    "T49n2035_005:0176c04": "重女人也。又曰。汝婦當生二子。一名婆",
    "T49n2035_005:0176c05": "修槃馱。二名芻尼(此云野鵲子)昔如來雪山修",
    "T49n2035_005:0176c06": "道。芻尼巢於頂上。佛既成道。芻尼報為那",
    "T49n2035_005:0176c07": "提國王。佛記第二五百年生羅閱城毘舍佉",
    "T49n2035_005:0176c08": "家。與聖同胞今無爽矣。後一月果生二子。",
    "T49n2035_005:0176c09": "槃馱後遇闍夜多。出家之日感毘婆訶菩薩。",
    "T49n2035_005:0176c10": "為作羯磨。多聞善解普化群生。臨涅槃時",
    "T49n2035_005:0176c11": "升空半由旬。復還就座而取滅度。眾收舍",
    "T49n2035_005:0176c12": "利塔藏供養(付法藏經)。",
    "T49n2035_005:0176c13": "二十一祖摩拏羅尊者。那提國王次子也。槃",
    "T49n2035_005:0176c14": "馱行化至其國。謂自在王曰。佛記一千有神",
    "T49n2035_005:0176c15": "力大士當紹聖位。即王次子也。王乃令其",
    "T49n2035_005:0176c16": "家仰受付囑。於南天竺興大饒益。有三藏",
    "T49n2035_005:0176c17": "夜奢功德齊等。夜奢語曰。恒河以南二天竺",
    "T49n2035_005:0176c18": "國。人多邪見。長老善解音聲之論。可於彼",
    "T49n2035_005:0176c19": "土自在教化。若恒河以北三天竺人。可以易",
    "T49n2035_005:0176c20": "化。我當於此利益眾生。尊者即如其語。至",
    "T49n2035_005:0176c21": "二天竺。廣宣毘羅無我之論(十二祖著無我論)摧伏",
    "T49n2035_005:0176c22": "一切異道邪見。後遊行至西印度。國王名得",
    "T49n2035_005:0176c23": "度。因行路見一小塔眾不能舉。王召梵行",
    "T49n2035_005:0176c24": "禪觀呪術三眾。以問所因。皆不能知。以問",
    "T49n2035_005:0176c25": "尊者。對曰。此塔阿育王造。今出現者由王福",
    "T49n2035_005:0176c26": "力。王曰。至聖難遇世樂非久。遂傳位太子",
    "T49n2035_005:0176c27": "依師出家。七日之間得證四果。師謂得",
    "T49n2035_005:0176c28": "度曰。汝居此國度人。吾當遊化異國。即",
    "T49n2035_005:0176c29": "焚香囑之。其香成穗至月氏國。其王以問",
    "T49n2035_005:0177a01": "大臣。是何祥異。有鶴勒那比丘曰。此是西印",
    "T49n2035_005:0177a02": "度祖師將至。先降信香也。王曰。神力何如。",
    "T49n2035_005:0177a03": "曰遠承佛記當闡大化。王與鶴勒那遙伸",
    "T49n2035_005:0177a04": "禮拜。師既至。鶴勒那問曰。我止林間九年。",
    "T49n2035_005:0177a05": "有弟子龍子。幼時聰慧。我於三世推窮莫",
    "T49n2035_005:0177a06": "知其本。師曰。此子於第五劫中生妙喜國",
    "T49n2035_005:0177a07": "婆羅門家。曾以旃檀施寺撞鐘。故受此報。",
    "T49n2035_005:0177a08": "師化緣已畢即加趺入滅。王與弟子造塔以",
    "T49n2035_005:0177a09": "奉全身(付法藏經)。",
    "T49n2035_005:0177a10": "二十二祖鶴勒那尊者。月氏國人。年七歲。見",
    "T49n2035_005:0177a11": "居民入廟祀神遽斥之曰。汝妄興災福",
    "T49n2035_005:0177a12": "幻惑世人。歲費牲牢為害甚矣。其廟與像",
    "T49n2035_005:0177a13": "忽然摧倒。年三十八。始遇摩拏羅謂之曰。",
    "T49n2035_005:0177a14": "汝昔有弟子五百。以福德薄生於羽族。今",
    "T49n2035_005:0177a15": "惑汝惠。故為鶴眾相隨。勒那曰。以何方",
    "T49n2035_005:0177a16": "便令彼解脫。摩拏羅為說偈曰。心隨萬境",
    "T49n2035_005:0177a17": "轉。轉處實能幽。隨流認得性。無喜復無憂。",
    "T49n2035_005:0177a18": "鶴眾聞偈飛鳴而去。勒那行化至中印度。",
    "T49n2035_005:0177a19": "有王無畏海。清鶴勒那說法。忽見緋衣素",
    "T49n2035_005:0177a20": "服二人。俱至禮拜。良久復沒。王問何人。師",
    "T49n2035_005:0177a21": "曰。日月天子也。時師子比丘來聽法。師指",
    "T49n2035_005:0177a22": "東北問曰。汝見此氣如何。師子曰。我見氣",
    "T49n2035_005:0177a23": "如白虹貫天。復有黑氣橫亘其中。師曰。",
    "T49n2035_005:0177a24": "吾滅五十年。北天竺當有難起嬰在汝身。",
    "T49n2035_005:0177a25": "遂密示其事。現十八變而入滅度眾取舍",
    "T49n2035_005:0177a26": "利起塔供養(付法藏經)。",
    "T49n2035_005:0177a27": "二十三祖師子尊者。中印土人。得法遊化至",
    "T49n2035_005:0177a28": "罽賓國。有波利迦者。本習禪觀。有禪定知",
    "T49n2035_005:0177a29": "見。執相捨相不語五眾。師子化之五眾皆",
    "T49n2035_005:0177b01": "服。聲聞邇遐。外道摩目多部落遮二人。素",
    "T49n2035_005:0177b02": "學幻術。乃盜為僧形。潛入王宮婬犯妃后",
    "T49n2035_005:0177b03": "且曰。不成則歸罪釋子。既而事敗。王大怒",
    "T49n2035_005:0177b04": "曰。吾素重三寶。沙門何多辱我。即毀寺害",
    "T49n2035_005:0177b05": "僧。自秉劍至尊者所。問曰。師得蘊空耶。",
    "T49n2035_005:0177b06": "曰然。王曰。蘊既空當與我頭。曰身非我",
    "T49n2035_005:0177b07": "有何吝於頭。王遂斬師首。白乳涌高數尺。",
    "T49n2035_005:0177b08": "王臂尋墮。七日而亡。太子光首歎曰。我",
    "T49n2035_005:0177b09": "父何故自取其禍。有象白山仙人。深明因",
    "T49n2035_005:0177b10": "果。即為廣說宿因。以尊者報體而建塔焉",
    "T49n2035_005:0177b11": "(付法藏經)。",
    "T49n2035_005:0177b12": "述曰。佛所得宿命記未來成道。雖累億",
    "T49n2035_005:0177b13": "劫。必能前知。豈今記祖止二十四。竊原",
    "T49n2035_005:0177b14": "佛意當用二義。一者以師子遭命難。為",
    "T49n2035_005:0177b15": "傳持佛法之一厄。二者此後諸祖。雖有其",
    "T49n2035_005:0177b16": "繼。恐非四依大聖之比。以故金口齊此",
    "T49n2035_005:0177b17": "而言。非謂無繼祖也。世或謂師子遭難",
    "T49n2035_005:0177b18": "不傳法者。癡人之言耳。吾宗謂祖承止",
    "T49n2035_005:0177b19": "師子。而禪林加四人。於是競相是非連代",
    "T49n2035_005:0177b20": "不息。試以大意決之。則無所為礙。謂",
    "T49n2035_005:0177b21": "師子雖遭命難。非無弟子可以傳法。特",
    "T49n2035_005:0177b22": "不在金口預記之數耳。然則加以四人",
    "T49n2035_005:0177b23": "至於達磨。而始為東土之來。謂之二十",
    "T49n2035_005:0177b24": "八人。斯亦何害禪人欲實其事。但言四",
    "T49n2035_005:0177b25": "人相承。傳之達磨則可矣。今乃妄引禪",
    "T49n2035_005:0177b26": "經之證。適足以自取其不實也。嵩明教",
    "T49n2035_005:0177b27": "作定祖圖。謂禪經具載二十八祖。今檢",
    "T49n2035_005:0177b28": "經但列九人。而名多不同。昉法師作止",
    "T49n2035_005:0177b29": "訛以斥之宜矣。",
    "T49n2035_005:0177c01": "佛祖統紀卷第五(終)"
}