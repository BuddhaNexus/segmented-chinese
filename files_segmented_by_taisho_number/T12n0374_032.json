{
    "T12n0374_032:0554a02": "大般涅槃經卷第三十二",
    "T12n0374_032:0554a04": "北涼天竺三藏曇無讖譯",
    "T12n0374_032:0554a05": "師子吼菩薩品第十一之六",
    "T12n0374_032:0554a06": "◎師子吼菩薩言：「世尊！若一切業不定得果，",
    "T12n0374_032:0554a07": "一切眾生悉有佛性，應當修習八聖道者，何",
    "T12n0374_032:0554a08": "因緣故，一切眾生悉不得是大般涅槃？世尊！",
    "T12n0374_032:0554a09": "若一切眾生有佛性者，即當定得阿耨多羅",
    "T12n0374_032:0554a10": "三藐三菩提，何須修習八聖道耶？世尊！如",
    "T12n0374_032:0554a11": "此經中說有病人，若得醫藥及瞻病人，隨病飲",
    "T12n0374_032:0554a12": "食，若使不得，皆悉除差。一切眾生亦復如",
    "T12n0374_032:0554a13": "是，若遇聲聞及辟支佛、諸佛菩薩、諸善知識，",
    "T12n0374_032:0554a14": "若聞說法，修習聖道。若不遇、不聞、不修習",
    "T12n0374_032:0554a15": "道，悉當得成阿耨多羅三藐三菩提。何以故？",
    "T12n0374_032:0554a16": "以佛性故。世尊！譬如日月，無有能遮，令不得",
    "T12n0374_032:0554a17": "至頞多山邊、四大河水不至大海、一闡提等",
    "T12n0374_032:0554a18": "不至地獄。一切眾生亦復如是，無有能遮令",
    "T12n0374_032:0554a19": "不得至阿耨多羅三藐三菩提。何以故？以佛",
    "T12n0374_032:0554a20": "性故。世尊！以是義故，一切眾生不須修道，以",
    "T12n0374_032:0554a21": "佛性力故，應得阿耨多羅三藐三菩提，不以",
    "T12n0374_032:0554a22": "修習聖道力故。世尊！若一闡提、犯四重禁、五",
    "T12n0374_032:0554a23": "逆罪等，不得阿耨多羅三藐三菩提者，應須",
    "T12n0374_032:0554a24": "修習。以因佛性定當得故，非因修習，然後",
    "T12n0374_032:0554a25": "得也。世尊！譬如磁石，去鐵雖遠，以其力故，鐵",
    "T12n0374_032:0554a26": "則隨著。眾生佛性亦復如是，是故不須勤修",
    "T12n0374_032:0554a27": "習道。」佛言：「善哉，善哉！善男子！如恒河邊有七",
    "T12n0374_032:0554a28": "種人，若為洗浴、恐畏寇賊、或為採花，則入河",
    "T12n0374_032:0554a29": "中。第一人者入水則沈。何以故？羸無勢力，不",
    "T12n0374_032:0554b01": "習浮故。第二人者雖沒還出，出已復沒。何以",
    "T12n0374_032:0554b02": "故？身力大故則能還出，不習浮故出已還沒。",
    "T12n0374_032:0554b03": "第三人者沒已即出，出更不沒。何以故？身重",
    "T12n0374_032:0554b04": "故沒，力大故出，先習浮故，出已即住。第四人",
    "T12n0374_032:0554b05": "者入已便沒，沒已還出，出已即住，遍觀四方。",
    "T12n0374_032:0554b06": "何以故？重故則沈，力大故還出，習浮則住，不",
    "T12n0374_032:0554b07": "知出處，故觀四方。第五人者入已即沈，沈已",
    "T12n0374_032:0554b08": "便出，出已即住，住已觀方，觀已即去。何以故？",
    "T12n0374_032:0554b09": "為怖畏故。第六人者入已即去，淺處則住。何",
    "T12n0374_032:0554b10": "以故？觀賊近遠故。第七人者既至彼岸，登",
    "T12n0374_032:0554b11": "上大山，無復恐怖，離諸怨賊，受大快樂。「善男",
    "T12n0374_032:0554b12": "子！生死大河亦復如是，有七種人畏煩惱賊",
    "T12n0374_032:0554b13": "故，發意欲渡生死大河，出家剃髮，身被法",
    "T12n0374_032:0554b14": "服。既出家已，親近惡友，隨順其教，聽受邪法，",
    "T12n0374_032:0554b15": "所謂眾生身者即是五蔭，五蔭者即名五",
    "T12n0374_032:0554b16": "大，眾生若死永斷五大，斷五大故，何須修習",
    "T12n0374_032:0554b17": "善惡諸業，是故當知無有善惡及善惡報。如",
    "T12n0374_032:0554b18": "是則名一闡提也。一闡提者名斷善根，斷善",
    "T12n0374_032:0554b19": "根故沒生死河，不能得出。何以故？惡業重故、",
    "T12n0374_032:0554b20": "無信力故，如恒河邊第一人也。善男子，一闡",
    "T12n0374_032:0554b21": "提輩有六因緣，沒三惡道不能得出。何等為",
    "T12n0374_032:0554b22": "六？一者惡心熾盛故、二者不見後世故、三者",
    "T12n0374_032:0554b23": "樂習煩惱故、四者遠離善根故、五者惡業障",
    "T12n0374_032:0554b24": "隔故、六者親近惡知識故。復有五事，沒三惡",
    "T12n0374_032:0554b25": "道。何等為五？一者於比丘邊作非法故、二者",
    "T12n0374_032:0554b26": "比丘尼邊作非法故、三者自在用僧鬘物故、",
    "T12n0374_032:0554b27": "四者母邊作非法故、五者於五部僧互生是",
    "T12n0374_032:0554b28": "非故。復有五事，沒三惡道。何等為五？一者常",
    "T12n0374_032:0554b29": "說無善惡果故、二者殺發菩提心眾生故、三",
    "T12n0374_032:0554c01": "者憙說法師過失故、四者法說非法非法說法",
    "T12n0374_032:0554c02": "故、五者為求法過而聽受故。復有三事，沒三",
    "T12n0374_032:0554c03": "惡道。何等為三？一謂如來無常永滅、二謂正",
    "T12n0374_032:0554c04": "法無常遷變、三謂僧寶可滅壞故，是故常沒",
    "T12n0374_032:0554c05": "三惡道中。「第二人者，發意欲渡生死大河，斷",
    "T12n0374_032:0554c06": "善根故，沒不能出。所言出者，親近善友則得",
    "T12n0374_032:0554c07": "信心。是信心者，信施、施果，信善、善果，信惡、惡",
    "T12n0374_032:0554c08": "果，信生、死、苦、無常、敗壞，是名為信。以得信",
    "T12n0374_032:0554c09": "心修習淨戒，受持讀誦書寫解說，常樂惠",
    "T12n0374_032:0554c10": "施，善修智慧。以鈍根故，復遇惡友，不能修",
    "T12n0374_032:0554c11": "習身、戒、心、慧，聽受邪法；或值惡時，處惡國土，",
    "T12n0374_032:0554c12": "斷諸善根。斷善根故，常沒生死，如恒河邊第",
    "T12n0374_032:0554c13": "二人也。「第三人者，發意欲渡生死大河，斷",
    "T12n0374_032:0554c14": "善根故於中沈沒，親近善友得名為出，信於",
    "T12n0374_032:0554c15": "如來是一切智、常恒無變、為眾生故說無上",
    "T12n0374_032:0554c16": "道，一切眾生悉有佛性，如來非滅，法、僧亦爾，",
    "T12n0374_032:0554c17": "無有滅壞。一闡提等不斷其法，終不能得阿",
    "T12n0374_032:0554c18": "耨多羅三藐三菩提，要當遠離然後乃得。以",
    "T12n0374_032:0554c19": "信心故修習淨戒，修習戒已，受持讀誦書",
    "T12n0374_032:0554c20": "寫解說十二部經，為諸眾生廣宣流布，樂於",
    "T12n0374_032:0554c21": "惠施，修習智慧，以利根故，堅住信慧，心無",
    "T12n0374_032:0554c22": "退轉，如恒河邊第三人也。「第四人者，發意欲",
    "T12n0374_032:0554c23": "渡生死大河，斷善根故於中沈沒，親近善友",
    "T12n0374_032:0554c24": "故得信心，是名為出，得信心故，受持讀誦書",
    "T12n0374_032:0554c25": "寫解說十二部經，為眾生故廣宣流布，樂於",
    "T12n0374_032:0554c26": "惠施，修習智慧，以利根故堅住信慧，心無退",
    "T12n0374_032:0554c27": "轉，遍觀四方，觀四方者四沙門果，如恒河邊",
    "T12n0374_032:0554c28": "第四人也。「第五人者，發意欲渡生死大河，",
    "T12n0374_032:0554c29": "斷善根故於中沈沒，親近善友故得信心，是",
    "T12n0374_032:0555a01": "名為出，以信心故，受持讀誦書寫解說十二",
    "T12n0374_032:0555a02": "部經，為眾生故廣宣流布，樂於慧施修習",
    "T12n0374_032:0555a03": "智慧，以利根故，堅住信慧，心無退轉，無退轉",
    "T12n0374_032:0555a04": "已，即便前進，前進者謂辟支佛，雖能自渡，不",
    "T12n0374_032:0555a05": "及眾生，是名為去，如恒河邊第五人也。「第六",
    "T12n0374_032:0555a06": "人者，發意欲渡生死大河，斷善根故於中沈",
    "T12n0374_032:0555a07": "沒，親近善友獲得信心，得信心故名之為出，",
    "T12n0374_032:0555a08": "以信心故，受持讀誦書寫解說十二部經，為",
    "T12n0374_032:0555a09": "眾生故廣宣流布，樂於惠施，修習智慧，以",
    "T12n0374_032:0555a10": "利根故，堅住信慧，心無退轉，無退轉已即復",
    "T12n0374_032:0555a11": "前進遂到淺處，到淺處已即住不去，住不去",
    "T12n0374_032:0555a12": "者所謂菩薩，為欲度脫諸眾生故，住觀煩惱，",
    "T12n0374_032:0555a13": "如恒河邊第六人也。「第七人者，發意欲渡生",
    "T12n0374_032:0555a14": "死大河，斷善根故於中沈沒，親近善友獲得",
    "T12n0374_032:0555a15": "信心，得信心已是名為出，以信心故，受持讀",
    "T12n0374_032:0555a16": "誦書寫解說十二部經，為眾生故廣宣流布，",
    "T12n0374_032:0555a17": "樂於惠施，修習智慧，以利根故，堅住信慧，心",
    "T12n0374_032:0555a18": "無退轉，無退轉已即便前進，既前進已得到",
    "T12n0374_032:0555a19": "彼岸，登大高山，離諸恐怖，多受安樂。善男",
    "T12n0374_032:0555a20": "子！彼岸山者喻於如來，受安樂者喻佛常住，",
    "T12n0374_032:0555a21": "大高山者喻大涅槃。「善男子！是恒河邊如是",
    "T12n0374_032:0555a22": "諸人，悉具手足而不能渡。一切眾生亦復如",
    "T12n0374_032:0555a23": "是，實有佛寶、法寶、僧寶，如來常說諸法要義，",
    "T12n0374_032:0555a24": "有八聖道大般涅槃，而諸眾生悉不能得。此",
    "T12n0374_032:0555a25": "非我咎，亦非聖道、眾生等過。當知悉是煩惱",
    "T12n0374_032:0555a26": "過惡，以是義故，一切眾生不得涅槃。善男子！",
    "T12n0374_032:0555a27": "譬如良醫知病說藥，病者不服，非醫咎也。善",
    "T12n0374_032:0555a28": "男子！如有施主，以其所有施一切人，有不受",
    "T12n0374_032:0555a29": "者非施主咎。善男子！譬如日出，幽冥皆明，盲",
    "T12n0374_032:0555b01": "瞽之人不見道路，非日過也。善男子！如恒河",
    "T12n0374_032:0555b02": "水能除渴乏，渴者不飲，非水咎也。善男子！譬",
    "T12n0374_032:0555b03": "如大地，普生果實，平等無二，農夫不種，非地",
    "T12n0374_032:0555b04": "過也。善男子！如來普為一切眾生廣開分別",
    "T12n0374_032:0555b05": "十二部經，眾生不受，非如來咎。善男子！若修",
    "T12n0374_032:0555b06": "道者，即得阿耨多羅三藐三菩提。「善男子！汝",
    "T12n0374_032:0555b07": "言眾生悉有佛性，應得阿耨多羅三藐三菩",
    "T12n0374_032:0555b08": "提，如磁石者。善哉，善哉！以有佛性因緣力故，",
    "T12n0374_032:0555b09": "得阿耨多羅三藐三菩提；若言不須修聖道",
    "T12n0374_032:0555b10": "者，是義不然。善男子！譬如有人行於曠野，渴",
    "T12n0374_032:0555b11": "乏遇井，其井幽深，雖不見水，當知必有。是人",
    "T12n0374_032:0555b12": "方便，求覓罐綆，汲取則見。佛性亦爾，一切眾",
    "T12n0374_032:0555b13": "生雖復有之，要須修習無漏聖道，然後得見。",
    "T12n0374_032:0555b14": "善男子！如有胡麻則得見油，離諸方便則不",
    "T12n0374_032:0555b15": "得見，甘蔗亦爾。善男子！如三十三天、北欝單",
    "T12n0374_032:0555b16": "越，雖是有法，若無善業、神通道力，則不能",
    "T12n0374_032:0555b17": "見。地中草根及地下水，以地覆故，眾生不見。",
    "T12n0374_032:0555b18": "佛性亦爾，不修聖道，故不得見。「善男子！如汝",
    "T12n0374_032:0555b19": "所說，世有病人，若遇瞻病，良醫好藥，隨病飲",
    "T12n0374_032:0555b20": "食，及以不遇，悉得差者。善男子！我為六住",
    "T12n0374_032:0555b21": "諸菩薩等說如是義。善男子！譬如虛空，於諸",
    "T12n0374_032:0555b22": "眾生，非內非外，非內外故亦無罣礙，眾生佛",
    "T12n0374_032:0555b23": "性亦復如是。善男子！譬如有人，財在異方，雖",
    "T12n0374_032:0555b24": "不現前隨意受用，有人問之，則言我許。何以",
    "T12n0374_032:0555b25": "故？以定有故。眾生佛性亦復如是，非此非彼，",
    "T12n0374_032:0555b26": "以定得故，言一切有。善男子！譬如眾生，造作",
    "T12n0374_032:0555b27": "諸業，若善、若惡、非內、非外，如是業性，非有、非",
    "T12n0374_032:0555b28": "無，亦復非是本無今有、非無因出、非此作此",
    "T12n0374_032:0555b29": "受、此作彼受、彼作彼受、無作無受，時節和合",
    "T12n0374_032:0555c01": "而得果報。眾生佛性亦復如是，亦復非是本",
    "T12n0374_032:0555c02": "無今有、非內非外、非有非無、非此非彼，非餘",
    "T12n0374_032:0555c03": "處來、非無因緣、亦非一切眾生不見，有諸菩",
    "T12n0374_032:0555c04": "薩時節因緣和合得見。時節者所謂十住菩薩",
    "T12n0374_032:0555c05": "摩訶薩修八聖道，於諸眾生得平等心，爾時",
    "T12n0374_032:0555c06": "得見，不名為作。「善男子！汝言如磁石者，是義",
    "T12n0374_032:0555c07": "不然。何以故？石不吸鐵。所以者何？無心業故。",
    "T12n0374_032:0555c08": "善男子！異法有故異法出生，異法無故異法",
    "T12n0374_032:0555c09": "滅壞，無有作者無有壞者。善男子！猶如猛火",
    "T12n0374_032:0555c10": "不能焚薪，火出薪壞，名為焚薪。善男子！譬如",
    "T12n0374_032:0555c11": "葵藿隨日而轉，而是葵藿亦無敬心、無識、無",
    "T12n0374_032:0555c12": "業，異法性故而自迴轉。善男子！如芭蕉樹，因",
    "T12n0374_032:0555c13": "雷增長，是樹無耳、無心、意、識，異法有故異法",
    "T12n0374_032:0555c14": "增長，異法無故異法滅壞。善男子！如阿叔迦",
    "T12n0374_032:0555c15": "樹，女人摩觸花為之出，是樹無心亦無覺觸，",
    "T12n0374_032:0555c16": "異法有故異法出生，異法無故異法滅壞。善",
    "T12n0374_032:0555c17": "男子！如橘得尸，果則滋多，而是橘樹無心無",
    "T12n0374_032:0555c18": "觸，異法有故異法滋多，異法無故異法滅壞。",
    "T12n0374_032:0555c19": "善男子！如安石榴塼骨糞故，果實繁茂，安石",
    "T12n0374_032:0555c20": "榴樹亦無心觸，異法有故異法出生，異法無",
    "T12n0374_032:0555c21": "故異法滅壞。善男子！磁石吸鐵亦復如是，異",
    "T12n0374_032:0555c22": "法有故異法出生，異法無故異法滅壞。眾生",
    "T12n0374_032:0555c23": "佛性亦復如是，不能吸得阿耨多羅三藐三",
    "T12n0374_032:0555c24": "菩提。善男子！無明不能吸取諸行，行亦不能",
    "T12n0374_032:0555c25": "吸取識也，亦得名為無明緣行、行緣於識，有",
    "T12n0374_032:0555c26": "佛無佛，法界常住。",
    "T12n0374_032:0555c27": "「善男子！若言佛性住眾生中者。善男子！常法",
    "T12n0374_032:0555c28": "無住，若有住處即是無常。善男子！如十二因",
    "T12n0374_032:0555c29": "緣無定住處，若有住處，十二因緣不得名常。",
    "T12n0374_032:0556a01": "如來法身亦無住處，法界、法入、法陰、虛空，悉",
    "T12n0374_032:0556a02": "無住處。佛性亦爾，都無住處。善男子！譬如四",
    "T12n0374_032:0556a03": "大，力雖均等，有堅、有熱、有濕、有動，有重、有輕、",
    "T12n0374_032:0556a04": "有赤、有白、有黃、有黑，而是四大亦無有業，異",
    "T12n0374_032:0556a05": "法界故各不相似。佛性亦爾，異法界故，時至",
    "T12n0374_032:0556a06": "則現。善男子！一切眾生不退佛性故，名之",
    "T12n0374_032:0556a07": "為有，阿毘跋致故、以當有故、決定得故、定當",
    "T12n0374_032:0556a08": "見故，是故名為一切眾生悉有佛性。「善男子！",
    "T12n0374_032:0556a09": "譬如有王告一大臣，汝牽一象以示盲者。爾",
    "T12n0374_032:0556a10": "時大臣受王勅已，多集眾盲，以象示之。時彼",
    "T12n0374_032:0556a11": "眾盲各以手觸，大臣即還而白王言：『臣已示",
    "T12n0374_032:0556a12": "竟。』爾時大王即喚眾盲各各問言：『汝見象耶？』",
    "T12n0374_032:0556a13": "眾盲各言：『我已得見。』王言：『象為何類？』其觸牙",
    "T12n0374_032:0556a14": "者，即言象形如蘆菔根；其觸耳者，言象如箕；",
    "T12n0374_032:0556a15": "其觸頭者，言象如石；其觸鼻者，言象如杵；其",
    "T12n0374_032:0556a16": "觸脚者，言象如木臼；其觸脊者，言象如床；其",
    "T12n0374_032:0556a17": "觸腹者，言象如甕；其觸尾者，言象如繩。善男",
    "T12n0374_032:0556a18": "子！如彼眾盲，不說象體，亦非不說。若是眾相，",
    "T12n0374_032:0556a19": "悉非象者，離是之外，更無別象。善男子！王喻",
    "T12n0374_032:0556a20": "如來正遍知也，臣喻方等大涅槃經，象喻佛",
    "T12n0374_032:0556a21": "性，盲喻一切無明眾生。「是諸眾生聞佛說已，",
    "T12n0374_032:0556a22": "或作是言：『色是佛性。何以故？是色雖滅，次第",
    "T12n0374_032:0556a23": "相續，是故獲得無上如來三十二相。如來色",
    "T12n0374_032:0556a24": "常，如來色者常不斷故，是故說色名為佛性。",
    "T12n0374_032:0556a25": "譬如真金，質雖遷變，色常不異，或時作釧，作",
    "T12n0374_032:0556a26": "鎞、作盤，然其黃色初無改易。眾生佛性亦",
    "T12n0374_032:0556a27": "復如是，質雖無常，而色是常，以是故說，色為",
    "T12n0374_032:0556a28": "佛性。』或有說言：『受是佛性。何以故？受因緣故，",
    "T12n0374_032:0556a29": "獲得如來真實之樂，如來受者謂畢竟受、第",
    "T12n0374_032:0556b01": "一義受。眾生受性雖復無常，然其次第相續",
    "T12n0374_032:0556b02": "不斷，是故獲得如來常受。譬如有人姓憍尸",
    "T12n0374_032:0556b03": "迦，人雖無常，而姓是常，經千萬世無有改易。",
    "T12n0374_032:0556b04": "眾生佛性亦復如是，以是故說受為佛性。』又",
    "T12n0374_032:0556b05": "有說言：『想是佛性。何以故？想因緣故，獲得如",
    "T12n0374_032:0556b06": "來真實之想。如來想者名無想想，無想想者",
    "T12n0374_032:0556b07": "非眾生想、非男女想，亦非色受想行識想、非",
    "T12n0374_032:0556b08": "想斷想，眾生之想雖復無常，以想次第相續",
    "T12n0374_032:0556b09": "不斷，故得如來常恒之想。善男子！譬如眾生",
    "T12n0374_032:0556b10": "十二因緣，眾生雖滅而因緣常。眾生佛性亦",
    "T12n0374_032:0556b11": "復如是，以是故說想為佛性。』又有說言：『行為",
    "T12n0374_032:0556b12": "佛性。何以故？行名壽命，壽因緣故，獲得如來",
    "T12n0374_032:0556b13": "常住壽命。眾生壽命雖復無常、而壽次第相",
    "T12n0374_032:0556b14": "續不斷，故得如來真實常壽。善男子！譬如十",
    "T12n0374_032:0556b15": "二部經，聽者、說者雖復無常，而是經典常存",
    "T12n0374_032:0556b16": "不變。眾生佛性亦復如是，以是故說，行為佛",
    "T12n0374_032:0556b17": "性。』又有說言：『識為佛性。識因緣故，獲得如來",
    "T12n0374_032:0556b18": "平等之心。眾生意識雖復無常，而識次第相",
    "T12n0374_032:0556b19": "續不斷，故得如來真實常心。如火熱性，火雖",
    "T12n0374_032:0556b20": "無常，熱非無常。眾生佛性亦復如是，以是故",
    "T12n0374_032:0556b21": "說識為佛性。』「又有說言：『離陰有我，我是佛性。",
    "T12n0374_032:0556b22": "何以故？我因緣故，獲得如來八自在我。有諸",
    "T12n0374_032:0556b23": "外道說言去來、見聞、悲喜，語說為我，如是我",
    "T12n0374_032:0556b24": "相雖復無常，而如來我真實是常。善男子！如",
    "T12n0374_032:0556b25": "陰入界雖復無常，而名是常，眾生佛性亦復",
    "T12n0374_032:0556b26": "如是。善男子！如彼盲人各各說象，雖不得實，",
    "T12n0374_032:0556b27": "非不說象。說佛性者亦復如是，非即六法、不",
    "T12n0374_032:0556b28": "離六法。善男子！是故我說眾生佛性，非色不",
    "T12n0374_032:0556b29": "離色，乃至非我，不離我。善男子！有諸外道雖",
    "T12n0374_032:0556c01": "說有我，而實無我。眾生我者，即是五陰，離陰",
    "T12n0374_032:0556c02": "之外更無別我。善男子！譬如莖葉、鬚臺合為",
    "T12n0374_032:0556c03": "蓮花，離是之外更無別花，眾生我者亦復如",
    "T12n0374_032:0556c04": "是。善男子！譬如牆壁、草木和合，名之為舍，離",
    "T12n0374_032:0556c05": "是之外，更無別舍。如佉陀羅樹、波羅奢樹、尼",
    "T12n0374_032:0556c06": "拘陀樹、欝曇鉢樹和合為林，離是之外更無別",
    "T12n0374_032:0556c07": "林。譬如車兵、象馬步兵和合為軍，離是之外",
    "T12n0374_032:0556c08": "更無別軍。譬如五色雜線和合，名之為綺，離",
    "T12n0374_032:0556c09": "是之外更無別綺。如四姓和合名為大眾，離",
    "T12n0374_032:0556c10": "是之外更無別眾。眾生我者亦復如是，離五",
    "T12n0374_032:0556c11": "陰外更無別我。善男子！如來常住，則名為我。",
    "T12n0374_032:0556c12": "如來法身無邊無礙，不生不滅，得八自在，是名",
    "T12n0374_032:0556c13": "為我。眾生真實無如是我及以我所，但以必",
    "T12n0374_032:0556c14": "定當得畢竟第一義空，故名佛性。』「善男子！大",
    "T12n0374_032:0556c15": "慈大悲名為佛性。何以故？大慈大悲常隨菩",
    "T12n0374_032:0556c16": "薩，如影隨形，一切眾生必定當得大慈大悲，",
    "T12n0374_032:0556c17": "是故說言一切眾生悉有佛性。大慈大悲者名",
    "T12n0374_032:0556c18": "為佛性，佛性者名為如來。大喜大捨名為佛",
    "T12n0374_032:0556c19": "性。何以故？菩薩摩訶薩若不能捨二十五有，",
    "T12n0374_032:0556c20": "則不能得阿耨多羅三藐三菩提。以諸眾生",
    "T12n0374_032:0556c21": "必當得故，是故說言一切眾生悉有佛性。大",
    "T12n0374_032:0556c22": "喜大捨者即是佛性，佛性者即是如來。「佛性",
    "T12n0374_032:0556c23": "者名大信心。何以故？以信心故，菩薩摩訶薩",
    "T12n0374_032:0556c24": "則能具足檀波羅蜜乃至般若波羅蜜。一切眾",
    "T12n0374_032:0556c25": "生必定當得大信心故，是故說言一切眾生",
    "T12n0374_032:0556c26": "悉有佛性。大信心者即是佛性，佛性者即是",
    "T12n0374_032:0556c27": "如來，佛性者名一子地。何以故？以一子地因",
    "T12n0374_032:0556c28": "緣故，菩薩則於一切眾生得平等心。一切眾",
    "T12n0374_032:0556c29": "生必定當得一子地故，是故說言一切眾生",
    "T12n0374_032:0557a01": "悉有佛性。一子地者即是佛性，佛性者即是",
    "T12n0374_032:0557a02": "如來。「佛性者名第四力。何以故？以第四力因",
    "T12n0374_032:0557a03": "緣故，菩薩則能教化眾生。一切眾生必定當",
    "T12n0374_032:0557a04": "得第四力故，是故說言一切眾生悉有佛性。",
    "T12n0374_032:0557a05": "第四力者即是佛性，佛性者即是如來。「佛性",
    "T12n0374_032:0557a06": "者名十二因緣。何以故？以因緣故，如來常住。",
    "T12n0374_032:0557a07": "一切眾生定有如是十二因緣，是故說言一",
    "T12n0374_032:0557a08": "切眾生悉有佛性。十二因緣即是佛性，佛性",
    "T12n0374_032:0557a09": "者即是如來。「佛性者名四無礙智。以四無礙",
    "T12n0374_032:0557a10": "因緣故說字義無礙，字義無礙故能化眾生。",
    "T12n0374_032:0557a11": "四無礙者即是佛性，佛性者即是如來。「佛性",
    "T12n0374_032:0557a12": "者名頂三昧，以修如是頂三昧故，則能總攝",
    "T12n0374_032:0557a13": "一切佛法，是故說言頂三昧者名為佛性。十",
    "T12n0374_032:0557a14": "住菩薩修是三昧未得具足，雖見佛性而不",
    "T12n0374_032:0557a15": "明了。一切眾生必定得故，是故說言一切眾",
    "T12n0374_032:0557a16": "生悉有佛性。「善男子，如上所說種種諸法，一",
    "T12n0374_032:0557a17": "切眾生定當得故，是故說言一切眾生悉有",
    "T12n0374_032:0557a18": "佛性。「善男子！我若說色是佛性者，眾生聞已",
    "T12n0374_032:0557a19": "則生邪倒，以邪倒故命終則生阿鼻地獄。如",
    "T12n0374_032:0557a20": "來說法為斷地獄，是故不說色是佛性，乃至",
    "T12n0374_032:0557a21": "說識亦復如是。「善男子！若有眾生了佛性者，",
    "T12n0374_032:0557a22": "則不須修道；十住菩薩修八聖道，少見佛性，",
    "T12n0374_032:0557a23": "況不修者而得見耶？善男子！如文殊師利諸",
    "T12n0374_032:0557a24": "菩薩等，已無量世修習聖道了知佛性，云何",
    "T12n0374_032:0557a25": "聲聞辟支佛等能知佛性？若諸眾生欲得了",
    "T12n0374_032:0557a26": "了知佛性者，應當一心受持讀誦、書寫解說、",
    "T12n0374_032:0557a27": "供養恭敬、尊重讚歎是涅槃經，見有受持乃",
    "T12n0374_032:0557a28": "至讚歎如是經者，應當以好房舍衣服飲食",
    "T12n0374_032:0557a29": "臥具病瘦醫藥而供給之，兼復讚歎禮拜問",
    "T12n0374_032:0557b01": "訊。善男子，若有已於過去無量無邊世中，親",
    "T12n0374_032:0557b02": "近供養無量諸佛深種善根，然後乃得聞是",
    "T12n0374_032:0557b03": "經名。善男子！佛性不可思議，佛、法、僧寶亦不",
    "T12n0374_032:0557b04": "可思議，一切眾生悉有佛性而不能知，是亦",
    "T12n0374_032:0557b05": "不可思議。如來常樂我淨之法亦不可思議，",
    "T12n0374_032:0557b06": "一切眾生能信如是大涅槃經亦不可思議。」",
    "T12n0374_032:0557b07": "師子吼菩薩言：「世尊！如佛所說，一切眾生能",
    "T12n0374_032:0557b08": "信如是大涅槃經不可思議者。世尊！是大眾",
    "T12n0374_032:0557b09": "中有八萬五千億人，於是經中不生信心，是",
    "T12n0374_032:0557b10": "故有能信是經者，名不可思議。」「善男子！如是",
    "T12n0374_032:0557b11": "諸人於未來世亦當定得信是經典，見於佛",
    "T12n0374_032:0557b12": "性，得阿耨多羅三藐三菩提。」◎",
    "T12n0374_032:0557b13": "◎師子吼言：「世尊！云何不退菩薩自知決",
    "T12n0374_032:0557b14": "定有不退心？」佛言：「善男子！菩薩摩訶薩當以",
    "T12n0374_032:0557b15": "苦行自試其心，日食一胡麻，經一七日，粳米、",
    "T12n0374_032:0557b16": "菉豆、麻子、粟[麾-毛+黍]及以白豆，亦復如是各一",
    "T12n0374_032:0557b17": "七日。食一麻時，作是思惟：『如是苦行，都無利",
    "T12n0374_032:0557b18": "益。無利益事，尚能為之，況有利益而當不作？",
    "T12n0374_032:0557b19": "於無利益心能堪忍不退不轉，是故定得阿",
    "T12n0374_032:0557b20": "耨多羅三藐三菩提。』如是等日修苦行時，一",
    "T12n0374_032:0557b21": "切皮肉消瘦、皺減，如斷生瓠，置之日中，其目",
    "T12n0374_032:0557b22": "欠陷，如井底星，肉盡肋出，如朽草屋，脊骨",
    "T12n0374_032:0557b23": "連現如重線塼，所坐之處如馬蹄跡。欲坐",
    "T12n0374_032:0557b24": "則伏，欲起則偃，雖受如是無利益苦，然不退",
    "T12n0374_032:0557b25": "於菩提之心。「復次善男子！菩薩摩訶薩為破",
    "T12n0374_032:0557b26": "眾苦、施安樂故，乃至能捨內外財物及其身",
    "T12n0374_032:0557b27": "命，如棄芻草。若能不惜是身命者，如是菩薩",
    "T12n0374_032:0557b28": "自知必定有不退心，我定當得阿耨多羅三",
    "T12n0374_032:0557b29": "藐三菩提。「復次菩薩為法因緣，剜身為燈，[疊*毛]",
    "T12n0374_032:0557c01": "纏皮肉，蘇油灌之，燒以為炷。菩薩爾時受是",
    "T12n0374_032:0557c02": "大苦，自呵其心而作是言：『如是苦者，於地獄",
    "T12n0374_032:0557c03": "苦，百千萬分未是一分。汝於無量百千劫中",
    "T12n0374_032:0557c04": "受大苦惱都無利益，汝若不能受是輕苦，云",
    "T12n0374_032:0557c05": "何而能於地獄中救苦眾生？』菩薩摩訶薩作",
    "T12n0374_032:0557c06": "是觀時，身不覺苦，其心不退不動不轉。菩薩",
    "T12n0374_032:0557c07": "爾時應深自知，我定當得阿耨多羅三藐三",
    "T12n0374_032:0557c08": "菩提。善男子！菩薩爾時具足煩惱未有斷者，",
    "T12n0374_032:0557c09": "為法因緣，能以頭目、髓腦、手足、血肉施於眾",
    "T12n0374_032:0557c10": "生，以釘釘身，投巖赴火。菩薩爾時雖受如是",
    "T12n0374_032:0557c11": "無量眾苦，若心不退不動不轉，菩薩當知我",
    "T12n0374_032:0557c12": "今定有不退之心，當得阿耨多羅三藐三菩",
    "T12n0374_032:0557c13": "提。「善男子！菩薩摩訶薩為破一切眾生苦惱，",
    "T12n0374_032:0557c14": "願作麁大畜生之身，以身血肉施於眾生，眾",
    "T12n0374_032:0557c15": "生取時復生憐愍，菩薩爾時閉氣不喘，示作",
    "T12n0374_032:0557c16": "死相，令彼取者不生殺害疑網之想。菩薩雖",
    "T12n0374_032:0557c17": "受畜生之身，終不造作畜生之業。何以故？善",
    "T12n0374_032:0557c18": "男子！菩薩既得不退心已，終不造作三惡道",
    "T12n0374_032:0557c19": "業。菩薩摩訶薩若未來世有微塵等惡業果",
    "T12n0374_032:0557c20": "報不定受者，以大願力為眾生故而悉受之。",
    "T12n0374_032:0557c21": "譬如病人，為鬼所著，藏隱身中，以呪力故，即",
    "T12n0374_032:0557c22": "時相現，或語或喜、或瞋或罵、或啼或哭。菩薩",
    "T12n0374_032:0557c23": "摩訶薩未來之世三惡道業亦復如是，菩薩",
    "T12n0374_032:0557c24": "摩訶薩受熊身時，常為眾生演說正法。或受",
    "T12n0374_032:0557c25": "迦賓闍羅鳥身，為諸眾生說正法。故受瞿陀",
    "T12n0374_032:0557c26": "身、鹿身、兔身、象身、羖羊身、獼猴、白鴿、金翅",
    "T12n0374_032:0557c27": "鳥、龍蛇之身，受如是等畜生身時，終不造作",
    "T12n0374_032:0557c28": "畜生惡業，常為其餘畜生、眾生，演說正法，令",
    "T12n0374_032:0557c29": "彼聞法速得轉離畜生身故。菩薩爾時雖受",
    "T12n0374_032:0558a01": "畜生身不作惡業，當知必定有不退心。「菩薩",
    "T12n0374_032:0558a02": "摩訶薩於飢饉世見餓眾生，作龜魚身無量",
    "T12n0374_032:0558a03": "由延，復作是願：『願諸眾生取我肉時，隨取隨",
    "T12n0374_032:0558a04": "生，因食我肉離飢渴苦，一切悉發阿耨多羅",
    "T12n0374_032:0558a05": "三藐三菩提心。』菩薩發願：『若有因我離飢渴",
    "T12n0374_032:0558a06": "者，未來之世，速得遠離二十五有飢渴之患。』",
    "T12n0374_032:0558a07": "菩薩摩訶薩受如是苦，心不退者，當知必定",
    "T12n0374_032:0558a08": "得阿耨多羅三藐三菩提。「復次菩薩於疾疫",
    "T12n0374_032:0558a09": "世見病苦者，作是思惟：『如藥樹王，若有病者，",
    "T12n0374_032:0558a10": "取根取莖、取枝取葉、取花取果、取皮取膚悉得",
    "T12n0374_032:0558a11": "愈病，願我此身亦復如是，若有病者，聞聲、觸",
    "T12n0374_032:0558a12": "身、服食血肉乃至骨髓，病悉除愈；願諸眾生",
    "T12n0374_032:0558a13": "食我肉時，不生惡心如食子肉；我治病已，常",
    "T12n0374_032:0558a14": "為說法，願彼信受，思惟轉教。』復次善男子！菩",
    "T12n0374_032:0558a15": "薩具足煩惱雖受身苦，其心不退不動不轉，",
    "T12n0374_032:0558a16": "當知必定得不退心，成阿耨多羅三藐三菩",
    "T12n0374_032:0558a17": "提。「復次善男子！若有眾生為鬼所病，菩薩見",
    "T12n0374_032:0558a18": "已即作是言：『願作鬼身、大身、健身、多眷屬身，",
    "T12n0374_032:0558a19": "使彼聞見病得除愈。』菩薩摩訶薩為眾生故",
    "T12n0374_032:0558a20": "勤修苦行，雖有煩惱，不污其心。「復次善男子！",
    "T12n0374_032:0558a21": "菩薩摩訶薩雖復修行六波羅蜜，亦不求於",
    "T12n0374_032:0558a22": "六波羅蜜果。修行無上六波羅蜜時，作是願",
    "T12n0374_032:0558a23": "言：『我今以此六波羅蜜施一切眾生，一一眾",
    "T12n0374_032:0558a24": "生受我施已，悉令得成阿耨多羅三藐三菩",
    "T12n0374_032:0558a25": "提，我亦自為六波羅蜜勤修苦行、受諸苦惱，",
    "T12n0374_032:0558a26": "當受苦時，願我不退菩提之心。』善男子！菩薩",
    "T12n0374_032:0558a27": "摩訶薩作是願時，是名不退菩提之相。「復次",
    "T12n0374_032:0558a28": "善男子！菩薩摩訶薩不可思議。何以故？菩薩",
    "T12n0374_032:0558a29": "摩訶薩深知生死多諸罪過，觀大涅槃有大",
    "T12n0374_032:0558b01": "功德，為諸眾生處在生死、受種種苦，心無退",
    "T12n0374_032:0558b02": "轉，是名菩薩不可思議。復次善男子！菩薩摩",
    "T12n0374_032:0558b03": "訶薩無有因緣而生憐愍，實不受恩而常施",
    "T12n0374_032:0558b04": "恩，雖施於恩而不求報，是故復名不可思議。",
    "T12n0374_032:0558b05": "復次善男子！或有眾生為自利益修諸苦行，",
    "T12n0374_032:0558b06": "菩薩摩訶薩為利他故修行苦行，是名自利，",
    "T12n0374_032:0558b07": "是故復名不可思議。",
    "T12n0374_032:0558b08": "「復次菩薩具足煩惱，為壞怨親所受諸苦，修平",
    "T12n0374_032:0558b09": "等心，是故復名不可思議。復次菩薩若見諸",
    "T12n0374_032:0558b10": "惡不善眾生，若訶責、若軟語、若驅擯、若捨之，",
    "T12n0374_032:0558b11": "有惡性者現為軟語，有憍慢者現為大慢，而",
    "T12n0374_032:0558b12": "其內心實無憍慢，是名菩薩方便不可思",
    "T12n0374_032:0558b13": "議。復次菩薩具足煩惱少財物時，而求者多，",
    "T12n0374_032:0558b14": "心不迮小，是名菩薩不可思議。復次菩薩於",
    "T12n0374_032:0558b15": "佛出時，知佛功德，為眾生故，於無佛處受邊",
    "T12n0374_032:0558b16": "地身，如盲如聾、如跛如躄，是名菩薩不可思",
    "T12n0374_032:0558b17": "議。復次菩薩深知眾生所有罪過，為度脫故",
    "T12n0374_032:0558b18": "常與共行，雖隨其意罪垢不污，是故復名不",
    "T12n0374_032:0558b19": "可思議。",
    "T12n0374_032:0558b20": "「復次菩薩了了知見，無眾生相、無煩惱污、無",
    "T12n0374_032:0558b21": "修習道離煩惱者，雖為菩提無菩提行，亦無",
    "T12n0374_032:0558b22": "成就菩提行者，無有受苦及破苦者，而亦能",
    "T12n0374_032:0558b23": "為眾生壞苦行菩提行，是故復名不可思議。",
    "T12n0374_032:0558b24": "復次菩薩受後邊身，處兜率天，是亦名為不",
    "T12n0374_032:0558b25": "可思議。何以故？兜率陀天，欲界中勝，在下天",
    "T12n0374_032:0558b26": "者其心放逸，在上天者諸根闇鈍，是故名勝。",
    "T12n0374_032:0558b27": "修施修戒，得上下身；修施戒定，得兜率身。一",
    "T12n0374_032:0558b28": "切菩薩毀呰諸有、破壞諸有，終不造作兜率天",
    "T12n0374_032:0558b29": "業，受彼天身。何以故？菩薩若處其餘諸有，亦",
    "T12n0374_032:0558c01": "能教化成就眾生，實無欲心而生欲界，是故",
    "T12n0374_032:0558c02": "復名不可思議。菩薩摩訶薩生兜率天，有三",
    "T12n0374_032:0558c03": "事勝：一者命、二者色、三者名。菩薩摩訶薩實",
    "T12n0374_032:0558c04": "不求於命、色、名稱，雖無求心而所得勝。菩薩",
    "T12n0374_032:0558c05": "摩訶薩深樂涅槃，然有因緣亦勝，是故復名",
    "T12n0374_032:0558c06": "不可思議。菩薩摩訶薩如是三事雖勝諸天，",
    "T12n0374_032:0558c07": "而諸天等於菩薩所，終不生於瞋心、妬心、憍",
    "T12n0374_032:0558c08": "慢之心，常生喜心，菩薩於天亦不憍慢，是故",
    "T12n0374_032:0558c09": "復名不可思議。菩薩摩訶薩不造命業，而於",
    "T12n0374_032:0558c10": "彼天畢竟壽命，是名命勝。亦無色業，而妙色",
    "T12n0374_032:0558c11": "身光明遍滿，是名色勝。菩薩摩訶薩處彼天",
    "T12n0374_032:0558c12": "宮，不樂五欲，唯為法事，是故名稱充滿十方，",
    "T12n0374_032:0558c13": "是名名勝。是故復名不可思議。「菩薩摩訶薩",
    "T12n0374_032:0558c14": "下兜率天，是時大地六種震動，是故復名不",
    "T12n0374_032:0558c15": "可思議。何以故？菩薩下時，欲色諸天悉來侍",
    "T12n0374_032:0558c16": "送，發大音聲讚歎菩薩，以口風氣故令地動。",
    "T12n0374_032:0558c17": "復有菩薩人中象王，人中象王名為龍王，龍",
    "T12n0374_032:0558c18": "王初入胎時，有諸龍王在此地下或怖、或喜，",
    "T12n0374_032:0558c19": "是故大地六種震動，是故復名不可思議。「菩",
    "T12n0374_032:0558c20": "薩摩訶薩知入胎時、住時、出時、知父、知母，不",
    "T12n0374_032:0558c21": "淨不污，如帝釋髻青色寶珠，是故復名不可",
    "T12n0374_032:0558c22": "思議。「善男子！大涅槃經亦復如是，不可思議。",
    "T12n0374_032:0558c23": "善男子！譬如大海，有八不思議。何等為八？",
    "T12n0374_032:0558c24": "一者漸漸轉深、二者深難得底、三者同一醎",
    "T12n0374_032:0558c25": "味、四者潮不過限、五者有種種寶藏、六者大",
    "T12n0374_032:0558c26": "身眾生在中居住、七者不宿死尸、八者一切",
    "T12n0374_032:0558c27": "萬流大雨投之不增不減。善男子！漸漸轉深",
    "T12n0374_032:0558c28": "有三事。何等三？一者眾生福力、二者順風",
    "T12n0374_032:0558c29": "而行、三者河水入故，乃至不增不減亦各有",
    "T12n0374_032:0559a01": "三。「是大涅槃微妙經典亦復如是，有八不思",
    "T12n0374_032:0559a02": "議：一者漸漸深。所謂優婆塞戒、沙彌戒、比丘",
    "T12n0374_032:0559a03": "戒、菩薩戒，須陀洹果、斯陀含果、阿那含果、阿",
    "T12n0374_032:0559a04": "羅漢果、辟支佛果、菩薩果、阿耨多羅三藐三菩",
    "T12n0374_032:0559a05": "提果，是涅槃經說如是等法，是名漸漸深，",
    "T12n0374_032:0559a06": "是故此經名漸漸深。「二者深難得底。如來世",
    "T12n0374_032:0559a07": "尊不生不滅，不得阿耨多羅三藐三菩提，不",
    "T12n0374_032:0559a08": "轉法輪，不食不受，不行惠施，是故名為常樂",
    "T12n0374_032:0559a09": "我淨。一切眾生悉有佛性，佛性非色不離於",
    "T12n0374_032:0559a10": "色，非受想行識乃至不離於識，是常可見，了",
    "T12n0374_032:0559a11": "因非作因。須陀洹乃至辟支佛當得阿耨多",
    "T12n0374_032:0559a12": "羅三藐三菩提，亦無煩惱，亦無住處，雖無煩",
    "T12n0374_032:0559a13": "惱不名為常，是故名深。復有甚深，於是經中",
    "T12n0374_032:0559a14": "或時說我、或說無我，或時說常、或說無常，或",
    "T12n0374_032:0559a15": "時說淨、或說不淨，或時說樂、或時說苦，或時",
    "T12n0374_032:0559a16": "說空、或說不空，或說一切有、或說一切無，或",
    "T12n0374_032:0559a17": "說三乘、或說一乘，或說五陰即是佛性、金剛",
    "T12n0374_032:0559a18": "三昧及以中道、首楞嚴三昧、十二因緣、第一",
    "T12n0374_032:0559a19": "義空、慈悲平等，於諸眾生頂智信心，知諸根",
    "T12n0374_032:0559a20": "力，一切法中無罣礙智，雖有佛性不說決",
    "T12n0374_032:0559a21": "定，是故名深。「三者一味。一切眾生同有佛性，",
    "T12n0374_032:0559a22": "皆同一乘、同一解脫、一因、一果、同一甘露，一",
    "T12n0374_032:0559a23": "切當得常樂我淨，是名一味。「四者潮不過限。",
    "T12n0374_032:0559a24": "如是經中制諸比丘，不得受畜八不淨物。若",
    "T12n0374_032:0559a25": "我弟子有能受持讀誦書寫解說分別是大涅",
    "T12n0374_032:0559a26": "槃微妙經典，寧失身命終不犯之，是名潮",
    "T12n0374_032:0559a27": "不過限。「五者有種種寶藏。是經即是無量",
    "T12n0374_032:0559a28": "寶藏。所言寶者，謂四念處、四正勤、四如意分、",
    "T12n0374_032:0559a29": "五根、五力、七覺分、八聖道分，嬰兒行、聖行、梵",
    "T12n0374_032:0559b01": "行、天行，諸善方便、眾生佛性、菩薩功德、如來",
    "T12n0374_032:0559b02": "功德、聲聞功德、緣覺功德、六波羅蜜、無量三",
    "T12n0374_032:0559b03": "昧、無量智慧，是名寶藏。「六者大身眾生所居",
    "T12n0374_032:0559b04": "住處。大身眾生者謂佛菩薩，大智慧故名大",
    "T12n0374_032:0559b05": "眾生，大身故、大心故、大莊嚴故、大調伏故、",
    "T12n0374_032:0559b06": "大方便故、大說法故、大勢力故、大徒眾故、大",
    "T12n0374_032:0559b07": "神通故、大慈悲故、常不變故、一切眾生無罣",
    "T12n0374_032:0559b08": "礙故、容受一切諸眾生故，是名大身眾生所",
    "T12n0374_032:0559b09": "居之處。「七者不宿死尸。死尸者，謂一闡提、",
    "T12n0374_032:0559b10": "犯四重禁、五無間罪、誹謗方等，非法說法、法",
    "T12n0374_032:0559b11": "說非法，受畜八種不淨之物，佛物、僧物隨意",
    "T12n0374_032:0559b12": "而用，或於比丘、比丘尼所作非法事，是名死",
    "T12n0374_032:0559b13": "尸。是涅槃經離如是等，是故名為不宿死",
    "T12n0374_032:0559b14": "尸。「八者不增不減。無邊際故、無始終故、非",
    "T12n0374_032:0559b15": "色故、非作故、常住故、不生滅故、一切眾生悉",
    "T12n0374_032:0559b16": "平等故、一切法性同一性故，是名無增減，",
    "T12n0374_032:0559b17": "是故此經如彼大海有八不思議。」◎",
    "T12n0374_032:0559b18": "◎師子吼言：「世尊！若言如來不生不滅名為",
    "T12n0374_032:0559b19": "深者，一切眾生有四種生：卵生、胎生、濕生、化生，",
    "T12n0374_032:0559b20": "是四種生，人中具有。如施婆羅比丘、優婆施",
    "T12n0374_032:0559b21": "婆羅比丘、彌迦羅長者母、尼拘陀長者母、半",
    "T12n0374_032:0559b22": "闍羅長者母，各五百子同於卵生，當知人中",
    "T12n0374_032:0559b23": "則有卵生。濕生者如佛所說，我於往昔作菩",
    "T12n0374_032:0559b24": "薩時，作頂生王及手生王；如今所說，菴羅樹",
    "T12n0374_032:0559b25": "女、迦不多樹女，當知人中則有濕生。劫初之",
    "T12n0374_032:0559b26": "時，一切眾生皆悉化生。如來世尊得八自在，何",
    "T12n0374_032:0559b27": "因緣故不化生耶？」佛言：「善男子！一切眾生四",
    "T12n0374_032:0559b28": "生所生，得聖法已，不得如本卵生、濕生。善男",
    "T12n0374_032:0559b29": "子！劫初眾生皆悉化生，當爾之時佛不出世。",
    "T12n0374_032:0559c01": "善男子！若有眾生遇病苦時，須醫須藥。劫初之",
    "T12n0374_032:0559c02": "時，眾生化生，雖有煩惱，其病未發，是故如來",
    "T12n0374_032:0559c03": "不出其世。劫初眾生身心非器，是故如來不",
    "T12n0374_032:0559c04": "出其世。善男子！如來世尊所有事業勝諸眾",
    "T12n0374_032:0559c05": "生，所謂種姓、眷屬、父母。以殊勝故，凡所說法",
    "T12n0374_032:0559c06": "人皆信受，是故如來不受化生。善男子！一切",
    "T12n0374_032:0559c07": "眾生父作子業，子作父業。如來世尊若受化",
    "T12n0374_032:0559c08": "身則無父母，若無父母，云何能令一切眾生",
    "T12n0374_032:0559c09": "作諸善業？是故如來不受化身。善男子！佛正",
    "T12n0374_032:0559c10": "法中有二種護：一者內，二者外。內護者所謂",
    "T12n0374_032:0559c11": "戒禁，外護者族親眷屬。若佛如來受化身者，",
    "T12n0374_032:0559c12": "則無外護，是故如來不受化身。善男子！有人",
    "T12n0374_032:0559c13": "恃姓而生憍慢，如來為欲破如是慢故，生",
    "T12n0374_032:0559c14": "在貴姓，不受化身。善男子！如來世尊有真父",
    "T12n0374_032:0559c15": "母，父名淨飯，母名摩耶，而諸眾生猶言是幻，",
    "T12n0374_032:0559c16": "云何當受化生之身？若受化身，云何得有碎",
    "T12n0374_032:0559c17": "身舍利？如來為益眾生福德故，碎其身而令",
    "T12n0374_032:0559c18": "供養，是故如來不受化身。一切諸佛悉無化",
    "T12n0374_032:0559c19": "生，云何獨令我受化身？」爾時師子吼菩薩合",
    "T12n0374_032:0559c20": "掌長跪，右膝著地，以偈讚佛：",
    "T12n0374_032:0559c21": "「如來無量功德聚，　　我今不能廣宣說，",
    "T12n0374_032:0559c22": "　今為眾生演一分，　　唯願哀愍聽我說。",
    "T12n0374_032:0559c23": "　眾生無明闇中行，　　具受無邊百種苦，",
    "T12n0374_032:0559c24": "　世尊能令遠離之，　　是故世稱為大悲。",
    "T12n0374_032:0559c25": "　眾生往返生死繩，　　放逸迷荒無安樂，",
    "T12n0374_032:0559c26": "　如來能施眾安樂，　　是故永斷生死繩。",
    "T12n0374_032:0559c27": "　佛能施眾安樂故，　　自於己樂不貪樂，",
    "T12n0374_032:0559c28": "　為諸眾生修苦行，　　是故世間興供養。",
    "T12n0374_032:0559c29": "　見他受苦身戰動，　　處在地獄不覺痛，",
    "T12n0374_032:0560a01": "　為諸眾生受大苦，　　是故無勝無有量。",
    "T12n0374_032:0560a02": "　如來為眾修苦行，　　成就具足滿六度，",
    "T12n0374_032:0560a03": "　心處邪風不傾動，　　是故能勝世大士。",
    "T12n0374_032:0560a04": "　眾生常欲得安樂，　　而不知修安樂因，",
    "T12n0374_032:0560a05": "　如來能教令修習，　　猶如慈父愛一子。",
    "T12n0374_032:0560a06": "　佛見眾生煩惱患，　　心苦如母念病子，",
    "T12n0374_032:0560a07": "　常思離病諸方便，　　是故此身繫屬他。",
    "T12n0374_032:0560a08": "　一切眾生行諸苦，　　其心顛倒以為樂，",
    "T12n0374_032:0560a09": "　如來演說真苦樂，　　是故稱號為大悲。",
    "T12n0374_032:0560a10": "　世間皆處無明[聲-耳+卵]，　　無有智嘴能破之，",
    "T12n0374_032:0560a11": "　如來智嘴能啄壞，　　是故名為最大子。",
    "T12n0374_032:0560a12": "　不為三世所攝持，　　無有名字及假號，",
    "T12n0374_032:0560a13": "　覺知涅槃甚深義，　　是故稱佛為大覺。",
    "T12n0374_032:0560a14": "　有河洄澓沒眾生，　　無明所盲不知出，",
    "T12n0374_032:0560a15": "　如來自渡能渡彼，　　是故稱佛大船師。",
    "T12n0374_032:0560a16": "　能知一切諸因果，　　亦復通達盡滅道，",
    "T12n0374_032:0560a17": "　常施眾生病苦藥，　　是故世稱大醫王。",
    "T12n0374_032:0560a18": "　外道邪見說苦行，　　因是能得無上樂，",
    "T12n0374_032:0560a19": "　如來演說真樂行，　　能令眾生受快樂。",
    "T12n0374_032:0560a20": "　如來世尊破邪道，　　開示眾生正真路，",
    "T12n0374_032:0560a21": "　行是道者得安樂，　　是故稱佛為導師。",
    "T12n0374_032:0560a22": "　非自非他之所作，　　亦非共作無因作，",
    "T12n0374_032:0560a23": "　如來所說苦受事，　　勝於一切諸外道。",
    "T12n0374_032:0560a24": "　成就具足戒定慧，　　亦以此法教眾生，",
    "T12n0374_032:0560a25": "　以法施時無妬悋，　　是故稱佛無緣悲。",
    "T12n0374_032:0560a26": "　無所造作無因緣，　　獲得無因無果報，",
    "T12n0374_032:0560a27": "　是故一切諸智者，　　稱說如來不求報。",
    "T12n0374_032:0560a28": "　常共世間放逸行，　　而身不為放逸污，",
    "T12n0374_032:0560a29": "　是故名為不思議，　　世間八法不能污。",
    "T12n0374_032:0560b01": "　如來世尊無怨親，　　是故其心常平等，",
    "T12n0374_032:0560b02": "　我師子吼讚大悲，　　能吼無量師子吼。」◎",
    "T12n0374_032:0560b03": "大般涅槃經卷第三十二"
}