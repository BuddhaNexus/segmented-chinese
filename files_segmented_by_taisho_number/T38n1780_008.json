{
    "T38n1780_008:0904c11": "淨名玄論卷第八會處下",
    "T38n1780_008:0904c13": "2 淨土門第二淨土門",
    "T38n1780_008:0904c14": "此經始末盛談淨土，二處四會義勢相關，《法",
    "T38n1780_008:0904c15": "華玄論》雖已委釋，餘未盡者今當略陳。依梵",
    "T38n1780_008:0904c16": "本初猶是序品，譯經之人改為佛國。為佛國",
    "T38n1780_008:0904c17": "中有三章經，初云「眾生之類是菩薩佛土」，",
    "T38n1780_008:0904c18": "次章云「直心是菩薩佛土」。此之二章雖是一",
    "T38n1780_008:0904c19": "品之文，乃大明淨土之洪輅也。眾師多別搆",
    "T38n1780_008:0904c20": "玄，不以文為意，故喜失經旨也。",
    "T38n1780_008:0904c21": "敘菩薩佛土二章今敘此二章來意，有七：一者為答寶積因果",
    "T38n1780_008:0904c22": "二問。初章答淨土果問，次章答淨土因，問淨",
    "T38n1780_008:0904c23": "土義，往酬日廣。因果二門則理無不攝。所言",
    "T38n1780_008:0904c24": "淨土果者，謂報應二土，報則隨業精麁、應則",
    "T38n1780_008:0904c25": "適緣所現。初章廣明此法，謂淨土果也。淨土",
    "T38n1780_008:0904c26": "因者，始自直心、終乎意淨，總該萬行化他及",
    "T38n1780_008:0904c27": "自行。次章廣明斯法，謂淨土淨因也。問：應先",
    "T38n1780_008:0904c28": "明土因、後履得果，何故先果後因？答：此據答",
    "T38n1780_008:0904c29": "問次第，即辨履說門；若就修行，則先因後果",
    "T38n1780_008:0905a01": "也。又二章不同者，初明修淨土意，次正明修",
    "T38n1780_008:0905a02": "於淨土。修淨土意者，凡夫但為安自身、求生",
    "T38n1780_008:0905a03": "好國；二乘本期威患，意在無餘，於遊戲神",
    "T38n1780_008:0905a04": "通、淨佛國土不生喜樂，故並不修淨土。菩薩",
    "T38n1780_008:0905a05": "普化眾生，故取於佛土，故云「眾生之類是菩",
    "T38n1780_008:0905a06": "薩佛土，隨所化眾生而取佛土。」以普欲化物，",
    "T38n1780_008:0905a07": "故不同凡夫；而取佛土，簡非小行。故一言之",
    "T38n1780_008:0905a08": "中簡異聖凡，明菩薩修淨土意也。又法身無",
    "T38n1780_008:0905a09": "像，安用國土為？而今修淨土者，意在為物。是",
    "T38n1780_008:0905a10": "故初章明修淨土意，次章正修淨土，如上釋",
    "T38n1780_008:0905a11": "之。又二章不同者，初章直明為物取土，次章",
    "T38n1780_008:0905a12": "釋成為物之義。菩薩修土因時，因淨其心，亦",
    "T38n1780_008:0905a13": "令眾生心淨。即修土因時，利物因中既雙修",
    "T38n1780_008:0905a14": "自行化他；菩薩成佛得淨土果，所化眾生隨",
    "T38n1780_008:0905a15": "來受生、得教化之，故是果時為物。以因果二",
    "T38n1780_008:0905a16": "時並皆利物，故知為物取土，即釋前章也。又",
    "T38n1780_008:0905a17": "二章不同者，初章正明菩薩起□，々為眾生",
    "T38n1780_008:0905a18": "取於佛土。是以文云「能取佛土，非於空也」。",
    "T38n1780_008:0905a19": "次章明行，始自直心、終履意淨，以能行相成，",
    "T38n1780_008:0905a20": "故要須二章經也。又初章明為物取土，即是",
    "T38n1780_008:0905a21": "發菩提心，心即淨土根本。所以然者，既欲取",
    "T38n1780_008:0905a22": "佛土，宜發佛心，故菩提心為淨土本。次章明",
    "T38n1780_008:0905a23": "淨土因，即修菩薩行。修菩薩行，方得佛土、趣",
    "T38n1780_008:0905a24": "佛之門。唯此二意，是故《華嚴》善財童子遍遊",
    "T38n1780_008:0905a25": "法界諸善知識，皆云先已發菩提心，但未知",
    "T38n1780_008:0905a26": "云何修菩薩行。今此二章，還明兩法也。又二",
    "T38n1780_008:0905a27": "章不同者，前明為物取土，則大慈內充，以見",
    "T38n1780_008:0905a28": "物受苦，起大悲心欲拔其苦，故取佛土。後明",
    "T38n1780_008:0905a29": "為物起淨土門。夫欲為菩薩，要先有大悲，後",
    "T38n1780_008:0905b01": "廣興眾行，此二是化物要門、佛土之根本，故",
    "T38n1780_008:0905b02": "二章明之也。又二章不同者，淨土有因有緣。",
    "T38n1780_008:0905b03": "緣有二種：一者外有眾生、二者菩薩內有悲",
    "T38n1780_008:0905b04": "佛。初章明眾生之類是菩薩佛土，即緣中之",
    "T38n1780_008:0905b05": "二。次章明修淨土因，亦有二種：一自修眾行、",
    "T38n1780_008:0905b06": "二令眾生亦修眾行。要緣中具二因門有多，",
    "T38n1780_008:0905b07": "佛土方成。此之七意，文具含之，不可闕也。",
    "T38n1780_008:0905b08": "次論二是次論二是",
    "T38n1780_008:0905b09": "問：前云眾生之類是菩薩佛土，後云直心是",
    "T38n1780_008:0905b10": "菩薩佛土，未詳二是之言意何所在？請為釋",
    "T38n1780_008:0905b11": "之。答：《華嚴經》云「佛子！有世界微塵數等因緣",
    "T38n1780_008:0905b12": "所成」。今明此經要略但明取土，有其二義：一",
    "T38n1780_008:0905b13": "者取土之緣、二取土之因。前明取土之緣。由",
    "T38n1780_008:0905b14": "有眾生故菩薩取土，以緣中說果，故云眾生",
    "T38n1780_008:0905b15": "之類是菩薩佛土。後明取土因。雖由眾生，而",
    "T38n1780_008:0905b16": "菩薩起須取土之因，以因中說果，故云直",
    "T38n1780_008:0905b17": "心是菩薩佛土。故兩是有因緣不同。",
    "T38n1780_008:0905b18": "別論初章別論初章",
    "T38n1780_008:0905b19": "問：初章經文凡有四句，一云「隨所化眾生而",
    "T38n1780_008:0905b20": "取佛土」，次云「隨所調伏眾生而取佛土」，次云",
    "T38n1780_008:0905b21": "「隨以何國起菩薩根而取佛土」，次「隨以何國",
    "T38n1780_008:0905b22": "而入佛智慧而取佛土」。四文何異？請為論之。",
    "T38n1780_008:0905b23": "答：此四句文並明取土之意，但前二句總明",
    "T38n1780_008:0905b24": "為物取土，後二句別明為物取土。何以知之？",
    "T38n1780_008:0905b25": "初直云「隨所化眾生隨所調伏」，故知是總。後",
    "T38n1780_008:0905b26": "文別明起菩薩根入佛智慧，故知是別為物",
    "T38n1780_008:0905b27": "也。問：云何總別？答：總為物者，通為五乘眾生，",
    "T38n1780_008:0905b28": "令其生善滅惡。「隨所化眾生而取佛土」，謂化",
    "T38n1780_008:0905b29": "令生善。「隨所調伏眾生而取佛土」，調令滅惡。",
    "T38n1780_008:0905c01": "所以諸佛淨土中徒眾不同，或具五乘眾、或",
    "T38n1780_008:0905c02": "但人天眾、或唯有聲聞眾、或但求緣覺眾、或",
    "T38n1780_008:0905c03": "但菩薩眾，具如經說。",
    "T38n1780_008:0905c04": "後明別為物後明別為物起菩薩根、入佛智慧，根義不",
    "T38n1780_008:0905c05": "定，若對人天及二乘明菩薩根者，即十信是",
    "T38n1780_008:0905c06": "也。何以知之？菩薩根本以信等五法為根，如",
    "T38n1780_008:0905c07": "《釋論》「履之十信」既明菩薩信，故知菩薩根也。",
    "T38n1780_008:0905c08": "又欲迴前四乘令入菩薩道，故取佛土。則前",
    "T38n1780_008:0905c09": "四乘始入十信，故明十信為菩薩根也。入佛",
    "T38n1780_008:0905c10": "智慧者，即是佛果。十信是所為之始、佛慧是",
    "T38n1780_008:0905c11": "所為之終，該始括終則所為事盡。又前始自",
    "T38n1780_008:0905c12": "四乘令入十信，乃至佛慧，網羅所為始終，無",
    "T38n1780_008:0905c13": "一眾生而不化之。問：何故先明為四乘取佛",
    "T38n1780_008:0905c14": "土、後別為菩薩？答：已如前說，次第法爾。先",
    "T38n1780_008:0905c15": "與小益，後與大利也。又諸佛之法，先雖說三，",
    "T38n1780_008:0905c16": "後要歸一。此經雖未彰意略，已成密化。又此",
    "T38n1780_008:0905c17": "二章經文來者，初章為淺行之人取於佛土，",
    "T38n1780_008:0905c18": "故謂地前四十心令其生善滅惡、發菩提心、",
    "T38n1780_008:0905c19": "修菩薩行。後章偏為登地以上名菩薩根，登",
    "T38n1780_008:0905c20": "地既始得無生，道根初立。次明佛慧，從七地",
    "T38n1780_008:0905c21": "入佛眼地，至于佛果，皆名佛慧。所為雖廣，不",
    "T38n1780_008:0905c22": "出五十二位，亦統始括終，故有第二文也。",
    "T38n1780_008:0905c23": "又來意者，初二句明為物取報土，次兩句明",
    "T38n1780_008:0905c24": "為物取應土。問：何以知然？答：後二句云「隨諸",
    "T38n1780_008:0905c25": "眾生應以何國」，此明適緣示淨土不同。《華嚴》",
    "T38n1780_008:0905c26": "百萬阿僧祇品淨土，隨根淺深故示土優劣，",
    "T38n1780_008:0905c27": "故知是應。又隨以何淨穢雜等五種之土，則",
    "T38n1780_008:0905c28": "知是應土也。前文但明教化調伏而取佛土，",
    "T38n1780_008:0905c29": "不云隨機示土，故知明報土也。為物雖多，不",
    "T38n1780_008:0906a01": "出報、應。問：前後二義，將不相違耶？答：初義",
    "T38n1780_008:0906a02": "攝緣，明所為緣普；後義攝土，明土義曠。文含",
    "T38n1780_008:0906a03": "二旨，故兩義相成。問：前云五種土，請示其",
    "T38n1780_008:0906a04": "相。答：一淨土；二穢土；三雜土；四本不淨後",
    "T38n1780_008:0906a05": "變而成淨，如彌勒來也；五本淨後變成不淨，",
    "T38n1780_008:0906a06": "如彌勒去後土還不淨。此五土攝一切土。又",
    "T38n1780_008:0906a07": "報，應各五，故成十土也。",
    "T38n1780_008:0906a08": "論報應論報應",
    "T38n1780_008:0906a09": "問：云何報土？云何應土？答：若以寶玉之淨、沙",
    "T38n1780_008:0906a10": "礫之穢，以此二土為佛土者，皆是應土，非是",
    "T38n1780_008:0906a11": "報土。何以知然？夫淨穢諸土不出三界內外，",
    "T38n1780_008:0906a12": "而佛既無三界內外惑業，故無復土。今有土",
    "T38n1780_008:0906a13": "者，皆是應物，名為應土。故《仁王》云「三賢十聖",
    "T38n1780_008:0906a14": "住果報，唯佛一人居淨土。」此明三賢十聖有",
    "T38n1780_008:0906a15": "三界內外報土，佛則無也。問：即此應土，亦是",
    "T38n1780_008:0906a16": "報不？答：亦得是報。凡有二義：一者據佛、二",
    "T38n1780_008:0906a17": "餘眾生。據佛者，如來昔日起於佛行，以土應",
    "T38n1780_008:0906a18": "物；今成佛果，遂能以土應物，當知此土即是",
    "T38n1780_008:0906a19": "報土。二餘眾生者，佛雖應物示土，眾生無業",
    "T38n1780_008:0906a20": "感之，尚不得見，何由得生淨土？以眾生修行",
    "T38n1780_008:0906a21": "淨因，感斯應土，即此應土，復得名報。如《華嚴》",
    "T38n1780_008:0906a22": "云「非一因緣淨土得起」也。",
    "T38n1780_008:0906a23": "次明報土者，為據因位三賢十聖實行為論，",
    "T38n1780_008:0906a24": "即是報土。以未免三界內外果報，必有栖宅。",
    "T38n1780_008:0906a25": "栖宅之處，是菩薩實報，故名報土。即菩薩報",
    "T38n1780_008:0906a26": "土而復化物，與菩薩同生其中。據眾生感，菩",
    "T38n1780_008:0906a27": "薩土亦名報土。即此報土，眾生宜見之者，菩",
    "T38n1780_008:0906a28": "薩為之示現，故報土亦名為應也。據菩薩",
    "T38n1780_008:0906a29": "為報，約眾生為應。問：若然，即報應何異？答：",
    "T38n1780_008:0906b01": "正可具前諸義，不可迢然歷別。家師常云：報",
    "T38n1780_008:0906b02": "應土、應報土，眾生佛土、佛眾生土，佛菩薩",
    "T38n1780_008:0906b03": "土、菩薩佛土，下士聞之則便致笑。今恐不逮",
    "T38n1780_008:0906b04": "者多，故不陳此說。斯言正會經旨也。問：今頗",
    "T38n1780_008:0906b05": "有報應異義以不？答：一往欲示異相者，應土",
    "T38n1780_008:0906b06": "則暫有、報土則長久。如此經按地所現，小時",
    "T38n1780_008:0906b07": "便息；報土據眾生果報共招，久期受用。以此",
    "T38n1780_008:0906b08": "為異也。又如穢土，是眾生惡業所感，故名為",
    "T38n1780_008:0906b09": "報；非是佛示現，所以非應。但佛入穢土化物，",
    "T38n1780_008:0906b10": "託居眾生報土之中，故名此報以為佛土。問：",
    "T38n1780_008:0906b11": "即眾生惡業穢土是佛應土不？答：佛應居其",
    "T38n1780_008:0906b12": "內，故稱佛土，亦得名為佛應土也。故下文云",
    "T38n1780_008:0906b13": "「為欲度斯下劣人故，示是眾穢惡不淨土耳」。",
    "T38n1780_008:0906b14": "考斯言旨，本是身子之流不依佛慧，故曰見",
    "T38n1780_008:0906b15": "不淨。此是惡業感土，如餓鬼惡業故感鐵丸，",
    "T38n1780_008:0906b16": "非是佛應，但佛應但佛應居其中，故說為",
    "T38n1780_008:0906b17": "示現耳。",
    "T38n1780_008:0906b18": "論土有無論土有無",
    "T38n1780_008:0906b19": "有人言：佛一向無土，土皆是三界內外果報，",
    "T38n1780_008:0906b20": "佛斷惑因已盡，不感土報，是故無土。有人言：",
    "T38n1780_008:0906b21": "佛具足法土，以法界法門無不圓滿，豈無土",
    "T38n1780_008:0906b22": "耶？今明有無各有其義。若如四住為緣、有漏",
    "T38n1780_008:0906b23": "業為因，感三界內報淨穢法土。無明為緣、無",
    "T38n1780_008:0906b24": "漏業為因，感三界外。當知佛則斷因已竟，無",
    "T38n1780_008:0906b25": "復此報，故言無土。所以經云「普賢色身命猶",
    "T38n1780_008:0906b26": "如虛空」，依於如如、不依佛國，何有土矣。而昔",
    "T38n1780_008:0906b27": "行菩薩道，大悲能行，能為眾生起三界內外",
    "T38n1780_008:0906b28": "法土以益物，今遂能應物起土，即此身果酬",
    "T38n1780_008:0906b29": "於昔因，佛則有土。二匠不達會通，故各偏執",
    "T38n1780_008:0906c01": "耳。問：《仁王》云「唯佛一人居淨土」，是何土耶？",
    "T38n1780_008:0906c02": "答：此中道第一義諦，名之為土。菩薩爾時登",
    "T38n1780_008:0906c03": "第一義山頂，與無明父母永別，故獨居淨土。",
    "T38n1780_008:0906c04": "下位之流，未栖其中。此中道種種義說，對下",
    "T38n1780_008:0906c05": "三賢十聖果報之土，故名中道以為淨土，為",
    "T38n1780_008:0906c06": "法身所栖。形二邊名為中道、望世諦為第一，",
    "T38n1780_008:0906c07": "隨義說之，不應生疑。《瓔珞》、《法華》皆有此說。",
    "T38n1780_008:0906c08": "問：中道土亦是報不？答：酬因亦是報也。但中",
    "T38n1780_008:0906c09": "道實相非因所生，故不作報名耳。",
    "T38n1780_008:0906c10": "論二行論二行",
    "T38n1780_008:0906c11": "問：成就眾生與淨佛國土，常有此文，未見其",
    "T38n1780_008:0906c12": "異，請為分之。又如前云：為物取土，乃見淨佛",
    "T38n1780_008:0906c13": "國土，即是成就眾生。云何有二行異？答：二行",
    "T38n1780_008:0906c14": "相成，不可𨔴然使異。今欲分其相者，《釋論》",
    "T38n1780_008:0906c15": "云「成就眾生，履其利物之行。淨佛國土，明為",
    "T38n1780_008:0906c16": "物興所行。」所行不同，故分二也。又無量壽佛",
    "T38n1780_008:0906c17": "為因之時，廣發四十餘願，願令土淨，故後得",
    "T38n1780_008:0906c18": "淨土。《大品．夢行品》末，明菩薩見眾生飢寒凍",
    "T38n1780_008:0906c19": "餓，起諸大行，行得淨土。又即此經云「行取佛",
    "T38n1780_008:0906c20": "土」，故知是行。問：若爾，何故復修淨土因耶？",
    "T38n1780_008:0906c21": "答：前興大願、後廣起眾行，行行具足，及得淨",
    "T38n1780_008:0906c22": "土。但起淨土，凡有二門：一者下見眾生種種",
    "T38n1780_008:0906c23": "苦惱，故興大行，行取淨土。二者上見諸佛國",
    "T38n1780_008:0906c24": "土安樂清淨，菩薩發心求之，欲以給物。行亦",
    "T38n1780_008:0906c25": "二門，例此可見。問：行自感土，何用願為？答：",
    "T38n1780_008:0906c26": "行如車運行，為御者以願標心有在，故御行",
    "T38n1780_008:0906c27": "趣之。又心為初門、行為後起，如先發大願、後",
    "T38n1780_008:0906c28": "方起行。又心一時頓發，行則次第修之。問：《釋",
    "T38n1780_008:0906c29": "論》何因緣故言「菩薩得悟無生忍已，復唯明",
    "T38n1780_008:0907a01": "就眾生淨佛國」耶？答：得無生法忍，即是自行",
    "T38n1780_008:0907a02": "已立，今所應作唯欲化他，化他之中不出大",
    "T38n1780_008:0907a03": "行，大行故徧明此二也。問：此大行，大行應",
    "T38n1780_008:0907a04": "通自行化他，何故遍言化他？答：至人空洞",
    "T38n1780_008:0907a05": "無緣，何用土為？今既取土，必是為物。故此行",
    "T38n1780_008:0907a06": "行皆是化他。問：文云「欲得淨土當淨其心，隨",
    "T38n1780_008:0907a07": "其心淨則佛土淨」，豈非自行？答：若為令土淨",
    "T38n1780_008:0907a08": "故淨其心，亦是為物故自淨其心耳。若直言",
    "T38n1780_008:0907a09": "菩薩自淨其心不期土淨者，此之淨心容通",
    "T38n1780_008:0907a10": "自行也。又菩薩若自行若化他，皆是化他。所",
    "T38n1780_008:0907a11": "以然者，為欲化他故修自行，自行不成不能",
    "T38n1780_008:0907a12": "化物。今欲化物要須自行，故一切行皆為化",
    "T38n1780_008:0907a13": "他，況淨土行耶？",
    "T38n1780_008:0907a14": "又明淨佛土與成就眾生二義者，淨佛土，多",
    "T38n1780_008:0907a15": "據果門；成就眾生，多據因門。所以然者，必成",
    "T38n1780_008:0907a16": "佛之時，方得佛土。如經云「菩薩成佛時，不諂",
    "T38n1780_008:0907a17": "眾生來生其國」，故知因中起淨土之行，據",
    "T38n1780_008:0907a18": "果時益物。成就眾生多據因門者，菩薩成",
    "T38n1780_008:0907a19": "就眾生故，眾生已生淨土耳。問：何以知然？",
    "T38n1780_008:0907a20": "答：經論自標二行各異，云「淨佛土行」，此行標",
    "T38n1780_008:0907a21": "果立行。若成就眾生，但約利他，不標於果，故",
    "T38n1780_008:0907a22": "知據因。又二行異者，淨佛土行，是上求之行；",
    "T38n1780_008:0907a23": "成就眾生，隨所利益，故是下化之行。菩薩要",
    "T38n1780_008:0907a24": "行，不出斯二。又淨佛土行是別行，成就眾生",
    "T38n1780_008:0907a25": "此是通行。何以知之？但云淨佛土，不明穢土，",
    "T38n1780_008:0907a26": "故是別行。成就眾生，隨有淨穢之處皆明利",
    "T38n1780_008:0907a27": "物，故是通行也。問：前就行，行門分二。今何故",
    "T38n1780_008:0907a28": "並云行耶？答：論主明此是二種要行，故當知",
    "T38n1780_008:0907a29": "皆是行也。據位明二行，從初發意乃至等覺，",
    "T38n1780_008:0907b01": "皆具修二行。約《十地經》，八地正明淨佛土，九",
    "T38n1780_008:0907b02": "地四無礙履成就眾生也。",
    "T38n1780_008:0907b03": "論二慧論二慧",
    "T38n1780_008:0907b04": "問：前文云「譬如空地造室，隨意無礙；若於虛",
    "T38n1780_008:0907b05": "空，終不能成。」此文欲明何義？答：欲明取於",
    "T38n1780_008:0907b06": "淨土，要具二慧。但有所行為物取於淨土，則",
    "T38n1780_008:0907b07": "有方便、無實慧，墮凡夫地，以凡夫人天求亦",
    "T38n1780_008:0907b08": "淨妙處故。若但有修空觀，則不得為物取土，",
    "T38n1780_008:0907b09": "墮二乘地。今具實慧方便取土義，故以實慧",
    "T38n1780_008:0907b10": "方便為物取土。方便實慧土亦本空眾生，非",
    "T38n1780_008:0907b11": "有凡夫，故無所染著。無所染著，不同凡夫；為",
    "T38n1780_008:0907b12": "物取土，異二乘行。故須二慧，所以云「世界非",
    "T38n1780_008:0907b13": "一因緣所能得起」。宮室者，佛土也。空者，實慧",
    "T38n1780_008:0907b14": "也。地者，眾生也。故以菩薩空心，依眾生地，",
    "T38n1780_008:0907b15": "然後起淨土因、得淨土果，故名造室也。",
    "T38n1780_008:0907b16": "論一質異見論一質異見",
    "T38n1780_008:0907b17": "《法華玄論》已略陳之，但此義人喜迷人，宜須",
    "T38n1780_008:0907b18": "決了。問：定以何物為一質而云異見？答：今既",
    "T38n1780_008:0907b19": "明一質異見，宜就土辨之。土雖無量，不出三",
    "T38n1780_008:0907b20": "種：一法身本土、二迹中明報應二土。法身本",
    "T38n1780_008:0907b21": "土，即中道實相，此土非垢非淨、不生不滅，超",
    "T38n1780_008:0907b22": "百非、絕四句，不知何之目之，強歎美云淨土。",
    "T38n1780_008:0907b23": "言一質者，即中道實相一淨質也。異見者，於",
    "T38n1780_008:0907b24": "佛如來常見中道實相，眾生恒見斷常生滅。",
    "T38n1780_008:0907b25": "生滅之土自燒，無生之土不毀，故名一質異",
    "T38n1780_008:0907b26": "見。二者就迹中報應二土明一質二見者，以",
    "T38n1780_008:0907b27": "應土為一質，若應淨土即一淨質；穢土亦然。",
    "T38n1780_008:0907b28": "但二緣所見各自不同，心依佛慧則還是淨",
    "T38n1780_008:0907b29": "質；若不依佛慧，則放一淨質，遂見其穢。故",
    "T38n1780_008:0907c01": "名一質異見。問：穢緣自見穢土，何須應以淨",
    "T38n1780_008:0907c02": "耶？答：有二義。一顯菩薩之德，令增進願行；",
    "T38n1780_008:0907c03": "二彰小乘之失，令欣慕大道。譬如欲誡初生",
    "T38n1780_008:0907c04": "諸天福之厚薄，故共寶器食也。",
    "T38n1780_008:0907c05": "明報土一質異見次明報土一質異見如諸菩薩報得淨土，",
    "T38n1780_008:0907c06": "惡業眾生於淨見穢。問：菩薩淨報，自見淨",
    "T38n1780_008:0907c07": "土；眾生不淨業，自見眾生不淨土。云何於菩",
    "T38n1780_008:0907c08": "薩報見不淨耶？答：若論二報不同，眾生不見",
    "T38n1780_008:0907c09": "者，今不論之，但據眾生見菩薩淨土而成穢",
    "T38n1780_008:0907c10": "土。如經云「我此土淨，而汝不見」。譬如於人報",
    "T38n1780_008:0907c11": "水，餓鬼則見火。問：鬼惡業故於水見火不見",
    "T38n1780_008:0907c12": "水，人則見水不見火。可得云諸佛菩薩見淨",
    "T38n1780_008:0907c13": "土不見穢、凡夫二乘見穢土不見淨以不？答：",
    "T38n1780_008:0907c14": "以理言之，則應爾也。但勝能兼劣，故佛菩薩",
    "T38n1780_008:0907c15": "見淨，隨眾生復見穢。如《華嚴．法界品》云「天得",
    "T38n1780_008:0907c16": "見人，復得見天。人但見人，不得見天。」菩薩自",
    "T38n1780_008:0907c17": "見境界不可思議，復見二乘所行顛倒。問：若",
    "T38n1780_008:0907c18": "爾，鬼但見鬼家之火，不見人水；人應見人水，",
    "T38n1780_008:0907c19": "復見鬼火耶？答：見水成火，此是辨惡業。於水",
    "T38n1780_008:0907c20": "橫見火，人無此業，故不見之。問：若爾，二乘",
    "T38n1780_008:0907c21": "惡業故，於菩薩境界橫見不淨，菩薩應不見",
    "T38n1780_008:0907c22": "其不淨。答：諸佛菩薩有隨顛倒智天眼他心",
    "T38n1780_008:0907c23": "故，能知能見。故《華嚴》云「隨順眾生故，普入諸",
    "T38n1780_008:0907c24": "世間。智慧常寂然，不同世所見。」人無此事，故",
    "T38n1780_008:0907c25": "但見人水，不見鬼於水上作火。上來皆是寄",
    "T38n1780_008:0907c26": "事明之耳。",
    "T38n1780_008:0907c27": "論同實異論同實異",
    "T38n1780_008:0907c28": "習《成實論》者云「土是世諦，非無一質。但即真",
    "T38n1780_008:0907c29": "空，故無質耳。」晚習《唯識》、《攝大乘論》者云「如虛",
    "T38n1780_008:0908a01": "空，天見之為寶宮、鬼見之為猛火、鳥見之為",
    "T38n1780_008:0908a02": "好路、人見之為虛空。並無四質，悉是心變",
    "T38n1780_008:0908a03": "異故見此四耳。」犢子部云「人成、結成、事成。事",
    "T38n1780_008:0908a04": "成者，即六塵等事，此明實有一質。」薩婆多云",
    "T38n1780_008:0908a05": "「人不成、結成、事成，亦有一質。」譬喻部云「人不",
    "T38n1780_008:0908a06": "成、事不成，但有結成耳。如一色，貪人見之為",
    "T38n1780_008:0908a07": "淨、不淨觀人謂不淨、餘人見之為非淨不淨，",
    "T38n1780_008:0908a08": "故無有定質，但有結使之心。」尋譬喻之計，似",
    "T38n1780_008:0908a09": "唯識之宗。今先問唯識宗，若無境有心者，夫",
    "T38n1780_008:0908a10": "論因必有果、有果必酬因，心是方化之因，故",
    "T38n1780_008:0908a11": "云三界皆一心造。既計能造之心因，豈無所",
    "T38n1780_008:0908a12": "造之境果？若無境有心，則是無果有因。問：心",
    "T38n1780_008:0908a13": "變異故，見有外境。但外境猶是心，心外無有",
    "T38n1780_008:0908a14": "境，故有因亦有果。答：如外種子為因，生外物",
    "T38n1780_008:0908a15": "之果。而有因有果者，今以心為因，變異生三",
    "T38n1780_008:0908a16": "界五道，何故言無別果耶？若言心橫謂故見",
    "T38n1780_008:0908a17": "萬物，實無萬物，如眼病見空華，實無空華。若",
    "T38n1780_008:0908a18": "爾，實無萬物，亦無妄謂之心。而於妄謂之者",
    "T38n1780_008:0908a19": "有妄謂之心，亦於妄謂之人有妄謂之境。若",
    "T38n1780_008:0908a20": "言心境俱是妄謂，終因心故有境者，此乃是",
    "T38n1780_008:0908a21": "妄謂之心為本、妄謂之境為末，不得言本有",
    "T38n1780_008:0908a22": "而末無。又眾生心變異故見眾生土，諸佛菩",
    "T38n1780_008:0908a23": "薩應土誰所作耶？若言亦是眾生心變異故",
    "T38n1780_008:0908a24": "見應土者，佛則無應土。若爾，但有法寶兩",
    "T38n1780_008:0908a25": "身，應無化佛。又但有他心，無天眼耳。問：佛",
    "T38n1780_008:0908a26": "有權實二智，實智則見真如，不見識不識、塵",
    "T38n1780_008:0908a27": "不塵；權智則知世諦等境。就世諦智中，復",
    "T38n1780_008:0908a28": "有權實二智。唯有心，此是實智；若知有色，此",
    "T38n1780_008:0908a29": "是權智。故佛以權智隨順眾生，亦有化身應",
    "T38n1780_008:0908b01": "土。答：佛隨順眾生故者，為見眾生色故順、為",
    "T38n1780_008:0908b02": "不見故隨？如其不見，何得隨？若其見者，既其",
    "T38n1780_008:0908b03": "無色，何所見耶？又佛若見色，則是倒見。次問",
    "T38n1780_008:0908b04": "有定質義。答：若有定質者，如一水兩見，鬼見",
    "T38n1780_008:0908b05": "成火，則有色觸；人見為水，便是三塵。定是何",
    "T38n1780_008:0908b06": "質？色於不得通者為礙，於得通者不礙，寧言",
    "T38n1780_008:0908b07": "色定是質礙？於有見人為有、於觀空人為空，",
    "T38n1780_008:0908b08": "色豈定是空有耶？以此推之，不得定言有一",
    "T38n1780_008:0908b09": "質，亦不得定言無一質。問：何故經論之中說",
    "T38n1780_008:0908b10": "有一質、說無一質耶？答：天親論主為眾生於",
    "T38n1780_008:0908b11": "五塵中起煩惱業、招生死報，是故論云實無",
    "T38n1780_008:0908b12": "外境，皆是心之所作。本有外境可起貪瞋，既",
    "T38n1780_008:0908b13": "無外境，於何處起煩惱耶？外境既無，則心亦",
    "T38n1780_008:0908b14": "不有，則不心不境，便悟入實相。是故說無境",
    "T38n1780_008:0908b15": "有心，此是對治悉檀，非第一義。學人不體其",
    "T38n1780_008:0908b16": "旨，便謂無境有心。問：何故復明有心有境？",
    "T38n1780_008:0908b17": "答：於顛倒眾生，既有倒心，即是倒境。但要因",
    "T38n1780_008:0908b18": "倒心，故有倒境。倒心為本，倒境為末。是故經",
    "T38n1780_008:0908b19": "中說有心境。諸部不知隨順眾生說有此事，",
    "T38n1780_008:0908b20": "便謂心境二俱實有。問：若有心境，何故於空",
    "T38n1780_008:0908b21": "中見火，復於水見火？答：經云「五不思議中，眾",
    "T38n1780_008:0908b22": "生業行不思議。」自有空中無火，以惡業故見",
    "T38n1780_008:0908b23": "空成火；自有於人中報水變而成火。問：若爾，",
    "T38n1780_008:0908b24": "即是無境，云何言非？答：於眾生有心，即見有",
    "T38n1780_008:0908b25": "境，云何言無？問？若爾，即成有境，云何言非？",
    "T38n1780_008:0908b26": "答：於鬼見火，人實不見，云何言有也？",
    "T38n1780_008:0908b27": "　正法",
    "T38n1780_008:0908b28": "淨名玄論卷第八終"
}