{
    "X30n0605_010:0825a14": "科註妙法蓮華經卷第十",
    "X30n0605_010:0825a16": "宋　柯山金谿棲雲沙門　守倫　註",
    "X30n0605_010:0825a17": "明　玉谿菩提菴沙門　法濟　參訂",
    "X30n0605_010:0825a18": "　　吳興瓶城居士　閔夢得　較刻",
    "X30n0605_010:0825a19": "△三觀音品二初申品目。",
    "X30n0605_010:0825a20": "玅法蓮華經觀世音菩薩普門品第二十五",
    "X30n0605_010:0825a21": "觀音圓通善應諸方之所普門宏闡不動真際之",
    "X30n0605_010:0825a22": "場慈運無緣若春功之及物悲心未愍猶谷響以",
    "X30n0605_010:0825a23": "傳聲智炬照幽若皎月懸於霄漢慧雲含潤似彩",
    "X30n0605_010:0825a24": "霞映於洞天機感相符境智冥合譬彼摩尼之寶",
    "X30n0605_010:0825b01": "亦喻藥樹之王三毒四倒以皆融七難二求而悉",
    "X30n0605_010:0825b02": "備現三十二應之瑞相示一十九說之秘言隨他",
    "X30n0605_010:0825b03": "意則運彼權謀照自心則冥通實際應隨高下迹",
    "X30n0605_010:0825b04": "任方圓顧智境以彌明類霜蟾而向滿惟斷德之",
    "X30n0605_010:0825b05": "究顯比月魄以將灰此界娑婆愍羣機而普化他",
    "X30n0605_010:0825b06": "方安養俟補處以來儀今此人法合題故稱觀世",
    "X30n0605_010:0825b07": "音普門品。△二釋經文二初問答二聞品得益初",
    "X30n0605_010:0825b08": "文又二初前問答二後問答初文又二初菩薩問",
    "X30n0605_010:0825b09": "四初時節(爾時)二標人(無盡)三敬儀(即從)。",
    "X30n0605_010:0825b10": "爾時無盡意菩薩即從座起偏袒右肩合掌向佛而",
    "X30n0605_010:0825b11": "作是言。",
    "X30n0605_010:0825b12": "爾時者爾言即也即是說東方妙音弘經已訖次",
    "X30n0605_010:0825b13": "說西方觀音弘經之時或大眾已聞妙音弘經歡",
    "X30n0605_010:0825b14": "喜已竟宜聞觀音發心生善之時或時眾疑於妙",
    "X30n0605_010:0825b15": "音若為利益上來說法破眾疑情已竟時眾有疑",
    "X30n0605_010:0825b16": "觀音之德正破此疑之時或時眾機在妙音聞即",
    "X30n0605_010:0825b17": "得道如二土菩薩得道已竟八萬四千悟理之時",
    "X30n0605_010:0825b18": "須聞觀音由茲多義故言爾時然諸佛如來不虗",
    "X30n0605_010:0825b19": "說法有四悉檀因緣爾乃為說正是敷演四悉之",
    "X30n0605_010:0825b20": "時耳無盡意者非盡非無盡為對小乘明盡故言",
    "X30n0605_010:0825b21": "無盡小乘明盡為對盡智無生智滅色取空之盡",
    "X30n0605_010:0825b22": "故名無盡又云何無盡所謂空不可盡假不可盡",
    "X30n0605_010:0825b23": "中不可盡故名無盡大品云即色是空非色滅空",
    "X30n0605_010:0825b24": "空故無盡大集云東方過十恒沙國微塵世界國",
    "X30n0605_010:0825c01": "名不眴佛號普賢純諸菩薩無二乘名但修念佛",
    "X30n0605_010:0825c02": "三昧不滅不生不出不住心行平等猶如虗空是",
    "X30n0605_010:0825c03": "為念佛即見佛時即具六波羅蜜得無生忍所謂",
    "X30n0605_010:0825c04": "不取色即檀除色相即尸觀色盡即羼提觀色寂",
    "X30n0605_010:0825c05": "滅即毗梨耶不行色即禪不戲論色即般若於是",
    "X30n0605_010:0825c06": "身子問云誰為汝作字名無盡意答一切諸法因",
    "X30n0605_010:0825c07": "緣果報無盡一切諸法不可盡初發無上菩提心",
    "X30n0605_010:0825c08": "已不可盡譬如虗空不可窮盡為一切智發菩提",
    "X30n0605_010:0825c09": "心豈可盡乎諸佛戒定慧解脫解脫知見十力無",
    "X30n0605_010:0825c10": "畏等無盡因如是等發心故不可盡眾生性無盡",
    "X30n0605_010:0825c11": "教化眾生無盡知一切法性無盡故無盡是名菩",
    "X30n0605_010:0825c12": "薩發心無盡又檀波羅蜜無盡乃至方便無盡凡",
    "X30n0605_010:0825c13": "八十無盡八十無盡悉能含受一切佛法從是得",
    "X30n0605_010:0825c14": "名名無盡意也又淨名云何謂為盡謂不盡有為",
    "X30n0605_010:0825c15": "何謂無盡謂不住無為又華嚴有十無盡法門如",
    "X30n0605_010:0825c16": "此等經皆就假名分別一切諸法因緣果報以明",
    "X30n0605_010:0825c17": "無盡意又勝鬘云如來色無盡智慧亦復然一切",
    "X30n0605_010:0825c18": "法常住又大品云一切法趣意是趣不過意為法",
    "X30n0605_010:0825c19": "界意則非盡非無盡如是無盡例如非常非無常",
    "X30n0605_010:0825c20": "是乃為常又淨名云法若盡若不盡皆是無盡相",
    "X30n0605_010:0825c21": "無盡相即是空空則無有盡與不盡故知非盡非",
    "X30n0605_010:0825c22": "無盡是真無盡義又大品云癡如虗空不可盡乃",
    "X30n0605_010:0825c23": "至老死如虗空不可盡色不可盡乃至識不可盡",
    "X30n0605_010:0825c24": "如此等經皆約中道之理以名無盡通達空假中",
    "X30n0605_010:0826a01": "三諦不可盡故名無盡意菩薩也菩薩者梵云摩",
    "X30n0605_010:0826a02": "訶菩提質多薩埵此云大道心眾生言眾生者始",
    "X30n0605_010:0826a03": "心行者為煩惱所生二乘為五分法身所生六度",
    "X30n0605_010:0826a04": "菩薩為福德所生別圓為中道所生故大品云如",
    "X30n0605_010:0826a05": "來身者不從一因一緣生如來身菩薩為眾行所",
    "X30n0605_010:0826a06": "生故言眾生又發心求佛故言為大道利益一切",
    "X30n0605_010:0826a07": "以法道成他或言成眾生是故名菩薩即從座起",
    "X30n0605_010:0826a08": "等者此明敬儀有三意一起二祖三合掌起者禮",
    "X30n0605_010:0826a09": "云請益起請業起今菩薩於佛備其二義故言起",
    "X30n0605_010:0826a10": "也觀解者菩薩常修遠離行故言起亦是契諸法",
    "X30n0605_010:0826a11": "空空即是座於此空無所染著故言起也又菩薩",
    "X30n0605_010:0826a12": "安住空理理本無起為愍眾生故乘機利益故言",
    "X30n0605_010:0826a13": "起又中道之寂非起非不起而能起不起無起之",
    "X30n0605_010:0826a14": "起起即實相亦起眾生實相故言起耳褊袒右肩",
    "X30n0605_010:0826a15": "者外國以袒為敬露右者示執奉為便表弟子事",
    "X30n0605_010:0826a16": "師充役之儀是故以袒為恭也此方以袒為慢然",
    "X30n0605_010:0826a17": "古有須賈肉袒謝過於張儀露兩胛也此方亦不",
    "X30n0605_010:0826a18": "一向是慢也觀解者覆露表於空假二諦又表權",
    "X30n0605_010:0826a19": "實以實不可說如覆左表有冥益權於化便如露",
    "X30n0605_010:0826a20": "右表有顯益也合掌者有二意初釋合掌次釋向",
    "X30n0605_010:0826a21": "佛此方以拱手為恭外國以合掌為敬手本二邊",
    "X30n0605_010:0826a22": "今合為一表不敢散誕專至一心一心相當故以",
    "X30n0605_010:0826a23": "此表敬觀解者昔權實不合而今得合又五指表",
    "X30n0605_010:0826a24": "五陰仁王云法性色受想行識此即實智真身亦",
    "X30n0605_010:0826b01": "有五陰應化因緣亦有五陰眾生性德之理亦有",
    "X30n0605_010:0826b02": "五陰眾生生死果報亦有五陰聖人為化眾生示",
    "X30n0605_010:0826b03": "有應身五陰是則權實陰殊若眾生法性理顯聖",
    "X30n0605_010:0826b04": "人亦息化歸真權實不二合掌表於返本歸源入",
    "X30n0605_010:0826b05": "非權非實事理契合者也向佛者表萬善之因向",
    "X30n0605_010:0826b06": "萬德之果亦是行人分證權實合向於究竟權實",
    "X30n0605_010:0826b07": "合故言向佛也。△四正問三初稱歎二標所問人",
    "X30n0605_010:0826b08": "(觀世)三正問(以何)。",
    "X30n0605_010:0826b09": "世尊觀世音菩薩以何因緣名觀世音。",
    "X30n0605_010:0826b10": "正問者此下有兩番問答初問觀音後問普門大",
    "X30n0605_010:0826b11": "經云汝具二莊嚴故能問是義我具二莊嚴故能",
    "X30n0605_010:0826b12": "答是義今無盡意具二莊嚴欲顯觀音二種莊嚴",
    "X30n0605_010:0826b13": "所以諮發如來如來究竟具二莊嚴故當答此義",
    "X30n0605_010:0826b14": "釋論云問有多種有不解問有試問有赴機問今",
    "X30n0605_010:0826b15": "即赴機問也世尊者稱歎尊號也十號具出釋論",
    "X30n0605_010:0826b16": "今用彼釋此觀音者標所問人也以何因緣者因",
    "X30n0605_010:0826b17": "緣甚多略言境智因緣耳若就眾生則以善惡兩",
    "X30n0605_010:0826b18": "機為因聖人靈智慈悲為緣若就聖人以觀智慈",
    "X30n0605_010:0826b19": "悲為因眾生機感為緣。△二佛答三初總答二別",
    "X30n0605_010:0826b20": "答三勸持初文又二初明機四初標人數。",
    "X30n0605_010:0826b21": "佛告無盡意菩薩善男子若有無量百千萬億眾生。",
    "X30n0605_010:0826b22": "十法界機其數無量今言百千萬億者葢通途就",
    "X30n0605_010:0826b23": "同業為語也何者如一地獄界大略是同其間優",
    "X30n0605_010:0826b24": "劣復有何量如一獄復有百千萬億品格之殊一",
    "X30n0605_010:0826c01": "一品格復有百千萬億罪人是罪業正同所以同",
    "X30n0605_010:0826c02": "受一品罪苦若將此意廣歷餓鬼畜生修羅人天",
    "X30n0605_010:0826c03": "皆亦如是故知此數是標同業之意也所以舉多",
    "X30n0605_010:0826c04": "數者欲明百千萬億種業遭苦稱名一時有機一",
    "X30n0605_010:0826c05": "時能應皆得解脫何況一人一業一機獨來而不",
    "X30n0605_010:0826c06": "能救此舉境眾機多以顯觀深應大。△二遭苦。",
    "X30n0605_010:0826c07": "受諸苦惱。",
    "X30n0605_010:0826c08": "此語成上義上百千是業同此言諸苦惱一苦惱",
    "X30n0605_010:0826c09": "是一業者凡有百千萬億故知有諸百千萬億上",
    "X30n0605_010:0826c10": "明數同下明業別若以此意歷十法界萬機之徒",
    "X30n0605_010:0826c11": "不可說不可說也今言受苦者正是現遭苦厄也",
    "X30n0605_010:0826c12": "此苦由於結業果多故因亦多此即總答文略而",
    "X30n0605_010:0826c13": "意廣徧該十界不止人道而已於後別答中文廣",
    "X30n0605_010:0826c14": "而意狹別舉人間七難而已故此處總答也。△三",
    "X30n0605_010:0826c15": "聞名四稱號(一心)。",
    "X30n0605_010:0826c16": "聞是觀世音菩薩一心稱名。",
    "X30n0605_010:0826c17": "聞是觀音者由上明遭苦此明生善善惡合為機",
    "X30n0605_010:0826c18": "此即明文聞有四義如別記若能如是通達四種",
    "X30n0605_010:0826c19": "聞義即是聞慧心無所依無住無著即是思慧一",
    "X30n0605_010:0826c20": "心稱名即是修慧此文雖窄三慧意顯一心稱名",
    "X30n0605_010:0826c21": "者有事有理若用心存念念念相續餘心不間故",
    "X30n0605_010:0826c22": "名一心或可如請觀音中繫念數息十息不亂名",
    "X30n0605_010:0826c23": "為一念或可無量息不雜異想心想雖長亦名一",
    "X30n0605_010:0826c24": "心一心歸憑更無二意故名事一心也稱名者或",
    "X30n0605_010:0827a01": "可略稱如此文或廣稱如下文南無者歸命之辭",
    "X30n0605_010:0827a02": "皆是事一心耳理一心者達此心性自他共無因",
    "X30n0605_010:0827a03": "俱不可得無心無念空慧相應此乃無一亦無心",
    "X30n0605_010:0827a04": "也知聲相空呼響不實能稱所稱皆不可得是名",
    "X30n0605_010:0827a05": "無稱即理一心也。△二明應二初明應相二明解",
    "X30n0605_010:0827a06": "脫(皆得)。",
    "X30n0605_010:0827a07": "觀世音菩薩即時觀其音聲皆得解脫。",
    "X30n0605_010:0827a08": "所言應者應有多種若三教之應應不一時圓教",
    "X30n0605_010:0827a09": "觀音一時圓應是故眾機厄急應速一時聞即稱",
    "X30n0605_010:0827a10": "是機速也稱即應是應速也皆得解脫即蒙應也",
    "X30n0605_010:0827a11": "皆者非但顯於多機眾益亦是顯於圓徧之應也",
    "X30n0605_010:0827a12": "問十法界眾生無量機既無量云何一時令得解",
    "X30n0605_010:0827a13": "脫答譬如父母念子心重多智多財具大勢力眾",
    "X30n0605_010:0827a14": "子在難即能拔之菩薩亦爾無緣慈悲重權實二",
    "X30n0605_010:0827a15": "智深聖財無量神通力大十界雖多應有餘裕安",
    "X30n0605_010:0827a16": "樂行云忍辱大力智慧寶藏以大慈悲如法化世",
    "X30n0605_010:0827a17": "即此意也又如毒龍罪報尚能以一眼徧視一切",
    "X30n0605_010:0827a18": "視之皆死何況菩薩種智圓明耶又如磁石亦類",
    "X30n0605_010:0827a19": "明鏡又如入王三昧力一時十番利益一切問一",
    "X30n0605_010:0827a20": "心稱名皆得解脫今見稱唱累年不蒙寸效何也",
    "X30n0605_010:0827a21": "答經云一心稱名有事一理一若二途無取何能",
    "X30n0605_010:0827a22": "感聖譬如臨鏡背視對谷閉口何能致影響耶。△",
    "X30n0605_010:0827a23": "二別答三初口機二意機三身機初文又二初明",
    "X30n0605_010:0827a24": "七難七初火難四初持名。",
    "X30n0605_010:0827b01": "若有持是觀世音菩薩名者。",
    "X30n0605_010:0827b02": "若有持是者凡言若有設有或有皆是不定之辭",
    "X30n0605_010:0827b03": "然此火難卒暴須預憶持若憶持者必無此難設",
    "X30n0605_010:0827b04": "脫有者皆是放捨所持背善從惡稱之為設此如",
    "X30n0605_010:0827b05": "慈童女因緣若能至意修孝不遭火輪違母絕髮",
    "X30n0605_010:0827b06": "受地獄苦此是秉孝不純廣出因緣行人持名本",
    "X30n0605_010:0827b07": "不應遭難緣差忽忘。△二遭苦。",
    "X30n0605_010:0827b08": "設入大火。",
    "X30n0605_010:0827b09": "△三應。",
    "X30n0605_010:0827b10": "火不能燒。",
    "X30n0605_010:0827b11": "若能憶先所持即得免難火難既重機亦須深所",
    "X30n0605_010:0827b12": "以先持後脫其義可見。△四結。",
    "X30n0605_010:0827b13": "由是菩薩威神力故。",
    "X30n0605_010:0827b14": "由是菩薩威神力故者是結火難也又舉事證晉",
    "X30n0605_010:0827b15": "世謝敷宇慶緒會稽山陰人也少有高操篤信大",
    "X30n0605_010:0827b16": "法平居寫楞嚴經撰觀音應驗傳至齊時有陸果",
    "X30n0605_010:0827b17": "者又續之其傳云竺長舒於晉元康中於洛陽為",
    "X30n0605_010:0827b18": "延火所及草屋下風豈有免理一心稱名斯須風",
    "X30n0605_010:0827b19": "迴火轉將鄰所居其火遽滅鄉民淺信謂為自爾",
    "X30n0605_010:0827b20": "因風燥日擲火焚之三擲三滅眾方懺謝又沙門",
    "X30n0605_010:0827b21": "法力於魯郡起精舍於上谷乞得一車麻於空野",
    "X30n0605_010:0827b22": "遇火法力疲極小臥比覺火勢已及因舉聲稱觀",
    "X30n0605_010:0827b23": "未得稱世音應聲火滅又沙門法智為白衣時獨",
    "X30n0605_010:0827b24": "行大澤猛火四面一時俱集自知必死乃合面於",
    "X30n0605_010:0827c01": "地禮至心稱觀音號怪火不至舉頭視之一澤之",
    "X30n0605_010:0827c02": "草至若纖微皆已煨燼唯法智所踞之地火不能",
    "X30n0605_010:0827c03": "燒從是感悟棄俗出家此皆傳記又觀解者火有",
    "X30n0605_010:0827c04": "多種有果報火業火煩惱火等果報火至初禪業",
    "X30n0605_010:0827c05": "火通三界煩惱火通三乘人又果報火始乎地獄",
    "X30n0605_010:0827c06": "上至初禪皆悉有之如阿鼻鬲子八萬四千內外",
    "X30n0605_010:0827c07": "洞徹上下交炎餓鬼支節烟起舉體焦然畜生燠",
    "X30n0605_010:0827c08": "煑湯炭修羅亦有火難人中焚燒現見事也若至",
    "X30n0605_010:0827c09": "劫盡須彌洞然諸天宮殿悉皆煨燼初禪已降無",
    "X30n0605_010:0827c10": "免火災凡一十五有眾生百千萬億諸業苦惱若",
    "X30n0605_010:0827c11": "能持是觀音名者火不能燒何但就閻浮提人作",
    "X30n0605_010:0827c12": "解耶惡業火者隨有改惡修善之處若五戒十善",
    "X30n0605_010:0827c13": "多為惡業所難故經云燒諸善根無過瞋恚雖生",
    "X30n0605_010:0827c14": "有頂頭上火然如術婆伽欲火所燒光明云憂愁",
    "X30n0605_010:0827c15": "盛火今來燒我能破善業退上墮下皆名為火若",
    "X30n0605_010:0827c16": "能稱名得離惡業故請觀音云破梵行人作十惡",
    "X30n0605_010:0827c17": "業蕩除糞穢令得清淨斯由菩薩威神力也煩惱",
    "X30n0605_010:0827c18": "火者若聲聞人厭惡生死見三界因果猶如火宅",
    "X30n0605_010:0827c19": "四倒結業烟炎俱起輪轉墮落為火所燒生死蔓",
    "X30n0605_010:0827c20": "莚晝夜不息勤求方便競共推排爭出火宅稱觀",
    "X30n0605_010:0827c21": "世音機成感應乘於羊車速出火宅入有餘無餘",
    "X30n0605_010:0827c22": "涅槃即得解脫又支佛暨六度通別圓教變易土",
    "X30n0605_010:0827c23": "中利鈍根性凡有九番行人修道之時並為五住",
    "X30n0605_010:0827c24": "煩惱惑火之所燒害各修方便方便未成火難恒",
    "X30n0605_010:0828a01": "逼稱觀世音方便即成便得解脫一一當其法門",
    "X30n0605_010:0828a02": "細作機感之義問菩薩住何法門而能如是耶答",
    "X30n0605_010:0828a03": "菩薩法門無量不出別圓兩觀本起慈悲故能十",
    "X30n0605_010:0828a04": "番垂應何者菩薩元初發菩提心見果報火燒諸",
    "X30n0605_010:0828a05": "眾生即起慈悲誓當度脫受持禁戒亦起慈悲救",
    "X30n0605_010:0828a06": "諸業火修無漏觀白骨流光發火光三昧故八勝",
    "X30n0605_010:0828a07": "處中有火勝處十一切處中有火一切處皆起慈",
    "X30n0605_010:0828a08": "悲當為眾生滅煩惱火又觀諸火悉是因緣生法",
    "X30n0605_010:0828a09": "體之即空又從火空而觀火假分別因緣又觀火",
    "X30n0605_010:0828a10": "中見火實相如是次第節節皆有慈悲誓當利物",
    "X30n0605_010:0828a11": "今住補處力用無窮以本誓力熏諸眾生未曾捨",
    "X30n0605_010:0828a12": "離隨有機感即能垂應若事火起稱名求救即對",
    "X30n0605_010:0828a13": "本時果上慈悲拔苦與樂若惡業火起即用持戒",
    "X30n0605_010:0828a14": "修定中慈悲若煩惱火起即用無漏入空入假入",
    "X30n0605_010:0828a15": "中等慈悲節節相關若眾機競起一時牽感慈悲",
    "X30n0605_010:0828a16": "徧應皆得解脫如華嚴第四十云善財詣進求國",
    "X30n0605_010:0828a17": "見方便命婆羅門修習苦行求一切智有大刀山",
    "X30n0605_010:0828a18": "四面火聚從刀山上自投於火語善財云能入此",
    "X30n0605_010:0828a19": "者是菩薩行善財生疑言是邪法梵語善財莫作",
    "X30n0605_010:0828a20": "此念此是金剛大智人欲竭愛海自在天云此菩",
    "X30n0605_010:0828a21": "薩五熱炙身令我滅邪見離我心諸魔又云菩薩",
    "X30n0605_010:0828a22": "炙身時我等宮殿猶如聚墨我即發菩提心乃至",
    "X30n0605_010:0828a23": "他化自在天於煩惱中得自在法門乃至龍鬼阿",
    "X30n0605_010:0828a24": "鼻皆發菩提心捨本惡念善財聞空中語已即時",
    "X30n0605_010:0828b01": "悔過登刀山入大火聚然未至得於菩薩安住三",
    "X30n0605_010:0828b02": "昧入火得菩薩寂靜安樂照明三昧此火山者名",
    "X30n0605_010:0828b03": "為無盡法門若入此門能知諸法故舉彼經火法",
    "X30n0605_010:0828b04": "門如此證成觀音火法門慈悲救苦十番利益次",
    "X30n0605_010:0828b05": "明菩薩本修圓觀所起慈悲者但觀一火具十法",
    "X30n0605_010:0828b06": "界一切諸法入火字門於一火門雖無分別明識",
    "X30n0605_010:0828b07": "一切果報火業火煩惱火等明了通達無緣慈悲",
    "X30n0605_010:0828b08": "徧覆一切是為火門入王三昧若法界火起菩薩",
    "X30n0605_010:0828b09": "以本地誓願普應眾生如磁石吸鐵雖無分別而",
    "X30n0605_010:0828b10": "分別說者以十五三昧救果報火用二十四三昧",
    "X30n0605_010:0828b11": "救修因火二十五三昧通救二乘通教六度別圓",
    "X30n0605_010:0828b12": "等入空煩惱火還用二十五三昧救別教出假火",
    "X30n0605_010:0828b13": "還用二十五三昧圓救圓教人入中煩惱火雖應",
    "X30n0605_010:0828b14": "入諸火不為諸火所燒大集云譬如虗空火災起",
    "X30n0605_010:0828b15": "時所不能燒菩薩亦如是以不思議慈悲普應一",
    "X30n0605_010:0828b16": "切皆得解脫也常途釋七難止解得救人中苦而",
    "X30n0605_010:0828b17": "失二十四有及變易中苦止得如幻三昧少分全",
    "X30n0605_010:0828b18": "失二十四三昧廣大之用也。△二水難三初遭水",
    "X30n0605_010:0828b19": "二稱名(稱其)三蒙應(即得)。",
    "X30n0605_010:0828b20": "若為大水所漂稱其名號即得淺處。",
    "X30n0605_010:0828b21": "遭水是有苦稱名是善得淺處是應問何意言為",
    "X30n0605_010:0828b22": "大水所漂答小水不成難或嬉戲故入水亦不成",
    "X30n0605_010:0828b23": "難欲論其難故言大水所漂至若觀音重難尚救",
    "X30n0605_010:0828b24": "況輕難耶引證者應驗傳云昔海鹽縣有溺水者",
    "X30n0605_010:0828c01": "同伴俱沒此人稱觀音偶得一石困倦如眠夢見",
    "X30n0605_010:0828c02": "兩人乘船喚入開眼果見有船人送達岸轉盻船",
    "X30n0605_010:0828c03": "人即不復見此人後為沙門彌大精進有劉澄者",
    "X30n0605_010:0828c04": "隨費淹為廣州牧行達宮停遭風澄母及兩尼聲",
    "X30n0605_010:0828c05": "聲不絕唱觀世音勿見兩人挾船遂得安隱澄妻",
    "X30n0605_010:0828c06": "在別船及餘船皆不濟又道冏三人乘氷度孟津",
    "X30n0605_010:0828c07": "垂半一人前陷一人次沒冏則進退氷上必死不",
    "X30n0605_010:0828c08": "疑遂一心稱觀世音忽覺脚如蹋板夜遇赤光徑",
    "X30n0605_010:0828c09": "得至岸皆蒙聖力約觀解者果報水至二禪惡業",
    "X30n0605_010:0828c10": "水通三界煩惱水通大小乘如地獄鑊湯沸屎鹹",
    "X30n0605_010:0828c11": "海灰河流漂沒溺餓鬼道中亦有填河塞海畜生",
    "X30n0605_010:0828c12": "淹沒衝波致患阿修羅亦有水難人中可知水災",
    "X30n0605_010:0828c13": "及二禪汎瀁無岸是時若不稱名尚不致淺處何",
    "X30n0605_010:0828c14": "況永免耶惡業水者凡諸惡破壞善業者悉名惡",
    "X30n0605_010:0828c15": "業波浪愛欲因緣之所毀壞澍入三惡道中忘失",
    "X30n0605_010:0828c16": "正念放捨浮囊見思羅剎退善入惡者即是水漂",
    "X30n0605_010:0828c17": "何必洪濤巨浪耶若能一心稱名即得淺處煩惱",
    "X30n0605_010:0828c18": "水者如經云煩惱大河能漂香象緣覺觀愛欲之",
    "X30n0605_010:0828c19": "水增長二十五有稠林潦水波蕩惱亂我心暴風",
    "X30n0605_010:0828c20": "巨浪有河洄澓沒溺眾生無明所盲而不能出涅",
    "X30n0605_010:0828c21": "槃彼岸何由可登又二乘人修三十七品之機運",
    "X30n0605_010:0828c22": "手動足截有生死險岸前途遙遠一心稱名若發",
    "X30n0605_010:0828c23": "見諦三果皆名淺處以無學為彼岸次支佛侵習",
    "X30n0605_010:0828c24": "為淺處通教正習盡為彼岸別教斷四住為淺處",
    "X30n0605_010:0829a01": "斷無明為彼岸次明圓教六根清淨為淺處入銅",
    "X30n0605_010:0829a02": "輪為彼岸若變易中分破分證是淺處無明究盡",
    "X30n0605_010:0829a03": "方稱彼岸復次初果免見流三果免欲流四果免",
    "X30n0605_010:0829a04": "有流乃至圓教方免無明流菩薩所以徧應水難",
    "X30n0605_010:0829a05": "者皆是本修別圓二觀慈悲今日成就王三昧力",
    "X30n0605_010:0829a06": "何者菩薩修別觀時見眾生漂果報水起誓拯濟",
    "X30n0605_010:0829a07": "菩薩修戒定時以善治惡於諸禪定水光三昧水",
    "X30n0605_010:0829a08": "勝處水一切處皆起慈悲以善改惡又從水假入",
    "X30n0605_010:0829a09": "空發真無漏從空出假達水因緣入水中道見水",
    "X30n0605_010:0829a10": "實相節節法門皆起慈悲熏諸眾生今成王三昧",
    "X30n0605_010:0829a11": "寂而常照若眾生為報水所漂稱名為機對事慈",
    "X30n0605_010:0829a12": "悲救果報水戒定慈悲救惡業水三觀慈悲救煩",
    "X30n0605_010:0829a13": "惱水一切一時皆得解脫如華嚴三十八明善財",
    "X30n0605_010:0829a14": "至海門國海雲比丘為說普眼經云十二年來常",
    "X30n0605_010:0829a15": "觀此海漸漸轉深大身居止珍寶聚集如是觀已",
    "X30n0605_010:0829a16": "則見海底生大蓮華無量天龍八部莊嚴華上有",
    "X30n0605_010:0829a17": "佛相好無邊即申右手摩於我頂為說普賢經千",
    "X30n0605_010:0829a18": "二百歲一日所受阿僧祇品無量無邊若以海水",
    "X30n0605_010:0829a19": "為墨須彌聚筆書寫此經不能得盡當知水法門",
    "X30n0605_010:0829a20": "該攝一切法亦如大品阿字門具足一切義觀音",
    "X30n0605_010:0829a21": "於水法門久已通達故能徧應一切水難復次本",
    "X30n0605_010:0829a22": "修圓觀法門無緣慈悲徧應一切者觀水字門十",
    "X30n0605_010:0829a23": "法界法趣于水字是趣不過然水字尚不可得云",
    "X30n0605_010:0829a24": "何當有趣不趣耶當知十法界趣水是俗諦水尚",
    "X30n0605_010:0829b01": "不可得即真諦云何當有趣不趣即雙非二邊顯",
    "X30n0605_010:0829b02": "中道第一義諦如此觀水字十法界三諦之法即",
    "X30n0605_010:0829b03": "起無緣慈悲徧熏三諦十法界眾生故能圓應一",
    "X30n0605_010:0829b04": "切若分別觀者以十六三昧救果報水以二十四",
    "X30n0605_010:0829b05": "三昧救惡業水以二十五三昧救二乘通別圓入",
    "X30n0605_010:0829b06": "空有流等水以二十五三昧救圓教入中無明流",
    "X30n0605_010:0829b07": "水一切一時俱得解脫。△三羅剎難二初明難五",
    "X30n0605_010:0829b08": "初舉數二難由(假使)三遭苦(飄墮)四明機(其中)五明應(是諸)",
    "X30n0605_010:0829b09": "二結名(以是)。",
    "X30n0605_010:0829b10": "若有百千萬億眾生為求金銀瑠璃硨磲瑪瑙珊瑚",
    "X30n0605_010:0829b11": "琥珀真珠等寶入於大海假使黑風吹其船舫飄墮",
    "X30n0605_010:0829b12": "羅剎鬼國其中若有乃至一人稱觀世音菩薩名者",
    "X30n0605_010:0829b13": "是諸人等皆得解脫羅剎之難以是因緣名觀世音。",
    "X30n0605_010:0829b14": "若有百千等此但舉百千總數不定判多少明入",
    "X30n0605_010:0829b15": "海求珍結伴無定數雖無定數終不可獨往故舉",
    "X30n0605_010:0829b16": "百千萬億大數也賢愚云田殖百倍商估千倍仕",
    "X30n0605_010:0829b17": "宦萬倍入海吉還得無量倍故云入海金銀瑠璃",
    "X30n0605_010:0829b18": "等已如向釋假使黑風者難之由也若開風為正",
    "X30n0605_010:0829b19": "難者下文不應云皆得解脫羅剎之難驗非正難",
    "X30n0605_010:0829b20": "矣由者何但風風災難切故風是墮難之由也七",
    "X30n0605_010:0829b21": "寶是正寶珠是偽寶又如意珠寶最上今言等者",
    "X30n0605_010:0829b22": "謂等上等下諸寶也樓炭云巨海有七種似寶一",
    "X30n0605_010:0829b23": "百二十種真珠寶復次黑風者請觀音云黑風洄",
    "X30n0605_010:0829b24": "波仁王般若云有六色風謂黑赤青天地火耳受",
    "X30n0605_010:0829c01": "陰經明五風阿含亦云有黑風風加以黑怖之甚",
    "X30n0605_010:0829c02": "也羅剎者是食人鬼人屍若臭能咒養之令鮮復",
    "X30n0605_010:0829c03": "有噉精氣鬼凡人心中有七渧甜水和養精神鬼",
    "X30n0605_010:0829c04": "噉一渧令頭痛三渧悶絕七渧盡即死一人稱名",
    "X30n0605_010:0829c05": "餘伴悉脫者同憂戚休否是共雖口不同唱心助",
    "X30n0605_010:0829c06": "一覓福故俱獲濟是均若後值賊則同聲者陸地",
    "X30n0605_010:0829c07": "心多不并決須稱號令使齊是故與水難為異也",
    "X30n0605_010:0829c08": "問何意就此結觀音名耶答此正就一人稱名而",
    "X30n0605_010:0829c09": "賴兼羣黨明慈力廣被救護平等而以顯觀音之",
    "X30n0605_010:0829c10": "名也又約事證應驗傳云外國百餘人從師子國",
    "X30n0605_010:0829c11": "汎海向扶南忽遇惡風墮鬼國時羅剎便欲盡食",
    "X30n0605_010:0829c12": "之舉舶驚怖俱稱觀音眾中有一小乘沙門不信",
    "X30n0605_010:0829c13": "觀音不肯稱名鬼便索此沙門沙門狼狽學稱亦",
    "X30n0605_010:0829c14": "得免脫觀釋者不但明世界中風黑業亦名風華",
    "X30n0605_010:0829c15": "嚴云嫌恨猛風吹罪心火常令熾然吹諸行商人",
    "X30n0605_010:0829c16": "墮落惡道失人道善寶及無漏聖財復次始從地",
    "X30n0605_010:0829c17": "獄上至三禪其間皆有果報風難如僧護經明地",
    "X30n0605_010:0829c18": "獄種種形相疾風猛浪沒溺破壞餓鬼所噉若鬼",
    "X30n0605_010:0829c19": "道中寒風裂骨身碎碑[石*妻]畜生飛走之類傾巢覆",
    "X30n0605_010:0829c20": "卵何可勝言修羅亦有風難若風災起時諸山擊",
    "X30n0605_010:0829c21": "搏上至三禪諸天宮殿碎為微塵當此之時誰能",
    "X30n0605_010:0829c22": "救濟唯當一心稱觀世音爾時此菩薩以王三昧",
    "X30n0605_010:0829c23": "力或以手障或以口吸無量方便令得解脫次明",
    "X30n0605_010:0829c24": "若修諸善惡業風吹壞五戒十善船舫墮三途鬼",
    "X30n0605_010:0830a01": "國及愛見境中大經云羅剎婦女隨所生子而悉",
    "X30n0605_010:0830a02": "食之食子既盡復食其夫急須稱念觀世音此菩",
    "X30n0605_010:0830a03": "薩以慈悲力能令解脫次明二乘人採聖財寶為",
    "X30n0605_010:0830a04": "煩惱風吹慧行船行行舫墮見愛境為見愛羅剎",
    "X30n0605_010:0830a05": "所害若能稱觀世音得脫見愛二輪永免二十五",
    "X30n0605_010:0830a06": "有黑業也次明支佛六度行通別圓變易等入煩",
    "X30n0605_010:0830a07": "惱海採一切智寶八倒暴風所吹飄諸行船墮二",
    "X30n0605_010:0830a08": "邊鬼國用正觀心體達諸法不生不滅入實際中",
    "X30n0605_010:0830a09": "即得解脫鬼義合前後章故不重說然法界風難無",
    "X30n0605_010:0830a10": "量一時圓應者皆由別圓慈悲所熏菩薩本修別",
    "X30n0605_010:0830a11": "觀見事中風即起慈悲修戒定慧見惡業風即起",
    "X30n0605_010:0830a12": "慈悲修三觀時節節慈悲令入風實相王三昧中",
    "X30n0605_010:0830a13": "以事慈悲救果報風以戒定慈悲救惡業風三觀",
    "X30n0605_010:0830a14": "慈悲救煩惱風故能十番拔難若作圓觀論機應",
    "X30n0605_010:0830a15": "者但觀風字門具照十法界三諦宛然通達無礙",
    "X30n0605_010:0830a16": "慈悲徧覆若分別說王三昧者以十七三昧救果",
    "X30n0605_010:0830a17": "報風以二十四三昧救修因風以二十五三昧救",
    "X30n0605_010:0830a18": "二乘通別圓從假入空煩惱風以二十五三昧救",
    "X30n0605_010:0830a19": "別教出假無知風以二十五三昧救圓教入中無",
    "X30n0605_010:0830a20": "明風變易可解如是徧救法界一切一時皆得解",
    "X30n0605_010:0830a21": "脫。△四刀杖難三初遭難二稱名(稱觀)三蒙應(彼所)。",
    "X30n0605_010:0830a22": "若復有人臨當被害稱觀世音菩薩名者彼所執刀",
    "X30n0605_010:0830a23": "杖尋段段壞而得解脫。",
    "X30n0605_010:0830a24": "言刀杖段段壞者此明人執殺具一折一來隨來",
    "X30n0605_010:0830b01": "隨斷彌顯力大耳又約事證應驗傳云晉太元中",
    "X30n0605_010:0830b02": "彭城有一人被枉為賊斯人本供觀音金像帶在",
    "X30n0605_010:0830b03": "髻中後伏法刀下但聞金聲刀三斫而頭終無異",
    "X30n0605_010:0830b04": "後解髻看像像有三痕由是得放又蜀有一人常",
    "X30n0605_010:0830b05": "檀函盛像安髻中值姚萇宼蜀此人與萇相遇萇",
    "X30n0605_010:0830b06": "以刃斫之聞頂有聲退後看像果見有痕其人悲",
    "X30n0605_010:0830b07": "感寧傷我身反損聖容從是益加精進又晉太元",
    "X30n0605_010:0830b08": "高簡榮陽京人犯法臨刑一心歸命鉗鎻不復見",
    "X30n0605_010:0830b09": "處下刀刀折絞之寸斷遂賣妻子及自身起五層",
    "X30n0605_010:0830b10": "塔在京縣約觀釋者非但世間殺具名為刀杖眾",
    "X30n0605_010:0830b11": "生惡業亦能傷善業身命煩惱六塵三毒等皆名",
    "X30n0605_010:0830b12": "刀箭故地獄即有刀山挂骨劒樹傷身鋸解層膾",
    "X30n0605_010:0830b13": "狼籍痛楚餓鬼更相斬刺互相殘害畜生自有雌",
    "X30n0605_010:0830b14": "雄牙角自相觸突又被剉切[利-禾+皮]剝修羅晝夜征戰",
    "X30n0605_010:0830b15": "龍王降雨變成刀刃人中前履白刃却怖難誅復",
    "X30n0605_010:0830b16": "有橫屍塞外復有[銜-金+缶]刀束市天共修羅戰時五情",
    "X30n0605_010:0830b17": "失守皆有刀杖怖畏失命之苦若能稱觀音若赴",
    "X30n0605_010:0830b18": "形所刀尋斷壞若赴戰陣立之等力令得安和次",
    "X30n0605_010:0830b19": "明修諸善因為三毒刀箭惡業破壞善心割斷戒",
    "X30n0605_010:0830b20": "皮定肉慧骨微妙心髓法身慧命退失墮落失人",
    "X30n0605_010:0830b21": "天道乃至正命登難崩易萬劫不復起怖畏心稱",
    "X30n0605_010:0830b22": "觀世音即蒙救護三毒不傷清升受樂即菩薩力",
    "X30n0605_010:0830b23": "也又聲聞厭患生死即時觀三界見思劇於刀箭",
    "X30n0605_010:0830b24": "故大經云寧以終身近旃陀羅不能暫時親近五",
    "X30n0605_010:0830c01": "陰愛詐親善六拔刀賊趣向正路如為怨逐大論",
    "X30n0605_010:0830c02": "云譬如臨陣白刃間結賊未滅害未除如共毒蛇",
    "X30n0605_010:0830c03": "同室居如入被縛將去殺爾時云何安可眠如此",
    "X30n0605_010:0830c04": "怖畏何由得脫應須一心稱觀世音三業至到機",
    "X30n0605_010:0830c05": "成感徹則能裂生死劵度恩愛河不為煩惱刀杖",
    "X30n0605_010:0830c06": "所害欲主魔王無如之何次明支佛及六度行通",
    "X30n0605_010:0830c07": "別圓變易等五住刀箭傷法身損慧命若能稱名",
    "X30n0605_010:0830c08": "即蒙聖應免離通別刀杖脫二死地豈非法身慈",
    "X30n0605_010:0830c09": "力耶復次明刀杖機應徧法界者良由本修別圓",
    "X30n0605_010:0830c10": "觀時見諸鋒刃傷毀即起慈悲我當救護修善遮",
    "X30n0605_010:0830c11": "惡時於善惡業復起慈悲若觀刀杖是因緣生法",
    "X30n0605_010:0830c12": "修三觀時復起慈悲行願填滿今住王三昧中無",
    "X30n0605_010:0830c13": "量神力以本事慈悲對果報刀箭修善慈悲救惡",
    "X30n0605_010:0830c14": "業刀箭修三觀慈悲救煩惱刀箭刀杖是質礙法",
    "X30n0605_010:0830c15": "屬地字門攝菩薩於質礙地門通達明了如華嚴",
    "X30n0605_010:0830c16": "四十明彌多羅童女於師子奮迅城師子幢王宮",
    "X30n0605_010:0830c17": "中處明淨寶藏法堂不可思議莊校此堂一瑠",
    "X30n0605_010:0830c18": "璃柱一金剛壁一摩尼鏡諸寶諸鈴諸樹諸形像",
    "X30n0605_010:0830c19": "諸瓔珞中住是一切質礙具內悉見一切如來從",
    "X30n0605_010:0830c20": "初發心行菩薩道乃至成正覺入滅皆於中現無",
    "X30n0605_010:0830c21": "不明了如於淨水見月影像此法門名般若普莊",
    "X30n0605_010:0830c22": "嚴法門善財入此地法門時能得不可說陀羅尼",
    "X30n0605_010:0830c23": "大慈大悲陀羅尼能作佛事陀羅尼於一切法無",
    "X30n0605_010:0830c24": "不具足當知地字門普應一切令得解脫復次圓",
    "X30n0605_010:0831a01": "觀觀地大質礙之法攝一切十法界三諦宛然明",
    "X30n0605_010:0831a02": "了在地字門中圓起慈悲徧於法界寂而常照無",
    "X30n0605_010:0831a03": "機不應若欲分別說之令易解者以十三昧救果",
    "X30n0605_010:0831a04": "報刀杖以二十四三昧救三毒刀杖以二十五三",
    "X30n0605_010:0831a05": "昧救入空煩惱刀杖以二十五三昧救出假無知",
    "X30n0605_010:0831a06": "刀杖以二十五三昧救入中無明刀杖一切一時",
    "X30n0605_010:0831a07": "皆得解脫。△五鬼難四初標處二遭難(滿中)三稱名",
    "X30n0605_010:0831a08": "(聞其)四蒙應(是諸)。",
    "X30n0605_010:0831a09": "若三千大千國土滿中夜义羅剎欲來惱人聞其稱",
    "X30n0605_010:0831a10": "觀世音菩薩名者是諸惡鬼尚不能以惡眼視之況",
    "X30n0605_010:0831a11": "復加害。",
    "X30n0605_010:0831a12": "言三千大千國土滿中者此假設之詞也若言滿",
    "X30n0605_010:0831a13": "中復更從何處來知是假言爾問上水火何不假",
    "X30n0605_010:0831a14": "設滿大千答鬼有心識相延故滿假設為便水火",
    "X30n0605_010:0831a15": "無心假說為難然鬼所以畏者以觀音有威有恩",
    "X30n0605_010:0831a16": "故也若非懷恩即是畏威所以聞名尚不能加惡",
    "X30n0605_010:0831a17": "眼豈容興害心害心惡眼二俱歇也約觀解者若",
    "X30n0605_010:0831a18": "果報論鬼難者地獄道亦應有弊惡大力鬼惱諸",
    "X30n0605_010:0831a19": "罪人鬼道中力大者惱於小鬼畜生道鬼亦噉畜",
    "X30n0605_010:0831a20": "生人中可知諸天既領鬼何容為鬼所惱如阿含",
    "X30n0605_010:0831a21": "云有大力鬼忽坐帝釋牀帝釋大瞋鬼光明轉盛",
    "X30n0605_010:0831a22": "帝釋發慈心鬼光明即滅尋便離去然天主既為",
    "X30n0605_010:0831a23": "鬼所惱何況四王修羅道耶如是等處鬼難怖畏",
    "X30n0605_010:0831a24": "稱觀世音即不能加害次明修因者自有惡業名",
    "X30n0605_010:0831b01": "為鬼自有鬼動三毒如阿含云婬亦有鬼鬼入人",
    "X30n0605_010:0831b02": "心使人婬佚無度或鬼使瞋使邪當知鬼亦破善",
    "X30n0605_010:0831b03": "也三毒當體是鬼者如婬破梵行瞋破慈悲貪鬼",
    "X30n0605_010:0831b04": "惱不盜戒嗜鬼惱不飲戒乃至十善諸禪亦如是",
    "X30n0605_010:0831b05": "皆為惡業鬼毀損人天動不動業若能稱名即不",
    "X30n0605_010:0831b06": "加害次明煩惱鬼者見心為男鬼愛心為女鬼若",
    "X30n0605_010:0831b07": "論此鬼即得滿大千非復假設之言何以故見使",
    "X30n0605_010:0831b08": "歷三界有八十八愛歷三界合有九十八豈不徧",
    "X30n0605_010:0831b09": "滿此鬼欲來惱二乘人乃至六度通別圓等行人",
    "X30n0605_010:0831b10": "故大經云惟願世尊善良呪師當為我等除無明",
    "X30n0605_010:0831b11": "鬼又云愚癡羅剎止住其中豈非煩惱鬼耶若稱",
    "X30n0605_010:0831b12": "名誦念觀智成就能令見愛塵勞隨意所轉不能",
    "X30n0605_010:0831b13": "為害次別圓本觀慈悲機應者別觀菩薩初發心",
    "X30n0605_010:0831b14": "時見諸惡鬼惱亂世間無能救解如訖拏迦羅等",
    "X30n0605_010:0831b15": "惱毗舍離是故菩薩興起慈悲為作擁護若修諸",
    "X30n0605_010:0831b16": "善為惡所壞亦起慈悲令善成就若觀此鬼及以",
    "X30n0605_010:0831b17": "業鬼皆是因緣生法從假入空出假入中皆節節",
    "X30n0605_010:0831b18": "慈悲誓願於諸煩惱深達實相成王三昧以於誓",
    "X30n0605_010:0831b19": "願熏法界眾生若遭鬼難能徧法界救護以事中",
    "X30n0605_010:0831b20": "慈悲救果報上鬼以修善慈悲救惡業鬼以三觀",
    "X30n0605_010:0831b21": "慈悲救愛見無明等鬼悉令諸鬼堪任乘御不能",
    "X30n0605_010:0831b22": "為惡眼視之如華嚴四十三迦毗盧婆城娑婆陀",
    "X30n0605_010:0831b23": "夜天於日沒後見處虗空見其身上有一切星現",
    "X30n0605_010:0831b24": "一毛孔中現所化眾生或生天上或得二乘或修",
    "X30n0605_010:0831c01": "菩薩行種種方便皆悉見聞爾時夜天告善財言",
    "X30n0605_010:0831c02": "我於惡眾生發大慈心於不善眾生發大悲心於",
    "X30n0605_010:0831c03": "聲聞緣覺發安立一切智道心我見眾生遠離正",
    "X30n0605_010:0831c04": "道趣於邪徑著諸顛倒虗妄迷惑受眾苦惱我見",
    "X30n0605_010:0831c05": "此已無量方便除諸邪惑安立正見故知法身菩",
    "X30n0605_010:0831c06": "薩以夜叉鬼身能作如此安立眾生觀音菩薩於",
    "X30n0605_010:0831c07": "此鬼神法門豈不通達普應一切令得無害若圓",
    "X30n0605_010:0831c08": "觀識種是愛見鬼門一切法趣此識種鬼法門十",
    "X30n0605_010:0831c09": "法界三諦具足無緣慈悲普被一切即是鬼門王",
    "X30n0605_010:0831c10": "三昧力徧應法界若分別說者以十三昧救事鬼",
    "X30n0605_010:0831c11": "以二十四三昧救惡業鬼以二十五三昧救二乘",
    "X30n0605_010:0831c12": "通別圓入空鬼乃至入中道一切一時俱不加害。",
    "X30n0605_010:0831c13": "△六枷鎻難四初標罪二遭難(杻械)三稱名(稱觀)四蒙",
    "X30n0605_010:0831c14": "應(皆悉)。",
    "X30n0605_010:0831c15": "設復有人若有罪若無罪杻械枷鏁檢繫其身稱觀",
    "X30n0605_010:0831c16": "世音菩薩名者皆悉斷壞即得解脫。",
    "X30n0605_010:0831c17": "言若有罪無罪者或是推檢未定或可判入徒流",
    "X30n0605_010:0831c18": "若判未判俱被禁節此明聖心普等本救其囚執",
    "X30n0605_010:0831c19": "不論有罪無罪也杻械等者在手名杻在脚名械",
    "X30n0605_010:0831c20": "在頸名枷連身名鎻此則三木一鐵之名也繫名",
    "X30n0605_010:0831c21": "繫礙檢是封檢繫未必檢檢必被繫繫而具檢憂",
    "X30n0605_010:0831c22": "怖亦深稱菩薩名皆悉斷壞解脫者鳥死聲哀人",
    "X30n0605_010:0831c23": "死言善若能稱觀音者重關自開鐵木斷壞又引",
    "X30n0605_010:0831c24": "事證應驗傳云有葢護山陽人也繫獄應死三日",
    "X30n0605_010:0832a01": "三夜稱菩薩名心無間息即眼見觀音放光照之",
    "X30n0605_010:0832a02": "鎻脫門開尋光而去行二十里光方息矣約觀釋",
    "X30n0605_010:0832a03": "者地獄體是囹圄鬼及畜生亦有籠繫修羅亦被",
    "X30n0605_010:0832a04": "五縛然北方及天上自在應無此難降斯已還無",
    "X30n0605_010:0832a05": "免幽厄若能稱名皆得斷壞次明修因者眾生惡",
    "X30n0605_010:0832a06": "業即名枷鎻諸業雖有力不遂不作者若有造業",
    "X30n0605_010:0832a07": "果終不失故云不失法如券若人修習諸善被惡",
    "X30n0605_010:0832a08": "業覆如大山映覆於心使善敗壞更增惡業惡業",
    "X30n0605_010:0832a09": "即招果縛無由可解若欲脫此業者因時可救急",
    "X30n0605_010:0832a10": "稱觀音能令三惡業壞故經云妻子為鎻械錢財",
    "X30n0605_010:0832a11": "為牢獄王法為獄籍遮礙行人不得修道望現在",
    "X30n0605_010:0832a12": "是果報縛望過去是業也次約二乘暨六度通別",
    "X30n0605_010:0832a13": "圓等大槩準上可以意得也華嚴三十九云善住",
    "X30n0605_010:0832a14": "比丘於虗空中大作佛事若作圓觀觀空種因緣",
    "X30n0605_010:0832a15": "性相本末究竟等則一切十法界悉趣空門識亦",
    "X30n0605_010:0832a16": "如是起無緣慈悲熏諸眾生十法界有機即能一",
    "X30n0605_010:0832a17": "切一時皆得解脫。△七怨賊難四初標處二遭難",
    "X30n0605_010:0832a18": "三明機四蒙應初文又二初明處二明難(滿中)　二",
    "X30n0605_010:0832a19": "遭難四初立主(有一)二有從(將諸)三懷寶(齎持)四涉險(經過)",
    "X30n0605_010:0832a20": "　三明機四初明一人安慰(其中)二勸稱名(汝等)三歎",
    "X30n0605_010:0832a21": "德(是菩)四眾人俱稱(眾商)　四蒙應(稱其)。",
    "X30n0605_010:0832a22": "若三千大千國土滿中怨賊有一商主將諸商人齎",
    "X30n0605_010:0832a23": "持重寶經過險路其中一人作是唱言諸善男子勿",
    "X30n0605_010:0832a24": "得恐怖汝等應當一心稱觀世音菩薩名號是菩薩",
    "X30n0605_010:0832b01": "能以無畏施於眾生汝等若稱名者於此怨賊當得",
    "X30n0605_010:0832b02": "解脫眾商人聞俱發聲言南無觀世音菩薩稱其名",
    "X30n0605_010:0832b03": "故即得解脫。",
    "X30n0605_010:0832b04": "三千大千者示其處也滿中怨賊者明難也滿中",
    "X30n0605_010:0832b05": "者亦是假設之辭也國曠賊多聖力能救則顯功",
    "X30n0605_010:0832b06": "之至也怨賊則重難之稱也賊本求財怨本奪命",
    "X30n0605_010:0832b07": "今怨為賊必財命兩圖若過去流血名怨現在奪",
    "X30n0605_010:0832b08": "財名賊如此怨賊徧滿大千尚能護之輕者豈不",
    "X30n0605_010:0832b09": "能救商者量也即四民之一主者斯人擇識貴賤",
    "X30n0605_010:0832b10": "善解財利商量得宜堪為商人之主故漢書云通",
    "X30n0605_010:0832b11": "財鬻貨曰商此之謂也矣既有其主必有所將之",
    "X30n0605_010:0832b12": "徒故云諸商人也既歷險涉遠其所齎者必是難",
    "X30n0605_010:0832b13": "得之貨故云重寶言險路者或可曠絕幽隘名為",
    "X30n0605_010:0832b14": "險路或值怨賊衝出之處名為險路勿得恐怖者",
    "X30n0605_010:0832b15": "明安慰也次勸稱名者設其上策也三所以歎德",
    "X30n0605_010:0832b16": "者獎令定膽而使心晏如也四眾人俱稱者方知",
    "X30n0605_010:0832b17": "此菩薩決定能施無畏決果依憑俱時稱唱機應",
    "X30n0605_010:0832b18": "即得解脫又約事證應驗傳云釋慧達於晉隆安",
    "X30n0605_010:0832b19": "二年於北隴上荷鉏堀藥于時羗餓而捕人食之",
    "X30n0605_010:0832b20": "達為羗所得收閉在一柵中擇肥者先食於是達",
    "X30n0605_010:0832b21": "急一心稱名誦經羗食餘人稍盡唯達并一小兒",
    "X30n0605_010:0832b22": "次擬明日于時達竟夜稱誦不已猶冀一感向曉",
    "X30n0605_010:0832b23": "羗來欲取忽見一虎從草透出咆哮震吼諸羗散",
    "X30n0605_010:0832b24": "走虎因囓柵作一穴而去達將小兒走叛得免又",
    "X30n0605_010:0832c01": "有裴安起者從虜叛還南至河邊不能得過望見",
    "X30n0605_010:0832c02": "追騎在後死至須臾於是稱觀世音遽見一白狼",
    "X30n0605_010:0832c03": "安起於是逶抱一擲便過南岸即失狼所追騎隔",
    "X30n0605_010:0832c04": "岸歎惋不已約觀釋者若果報論怨賊者從地獄",
    "X30n0605_010:0832c05": "至第六天皆有鬪諍如阿含云忉利戰不如修羅",
    "X30n0605_010:0832c06": "索援至第六天如此怨會稱名得脫復次修善之",
    "X30n0605_010:0832c07": "時惡多是怨猶如氷炭若能稱名惡退善業成就",
    "X30n0605_010:0832c08": "如闇滅明生次明煩惱為怨賊者一切煩惱是出",
    "X30n0605_010:0832c09": "世法怨也商主是三師羯磨受戒人是商人無作",
    "X30n0605_010:0832c10": "戒是重寶五塵是怨賊或法師是商主徒眾是商",
    "X30n0605_010:0832c11": "人理教是重寶兩遇魔事是怨賊或心王是商主",
    "X30n0605_010:0832c12": "心數是商人正觀之智是重寶覺觀為怨賊或般",
    "X30n0605_010:0832c13": "若是商主五度萬行是商人法性實相是重寶六",
    "X30n0605_010:0832c14": "蔽是怨賊將茲意歷諸教義自在作悉成稱名即",
    "X30n0605_010:0832c15": "得解脫也。△二結口機。",
    "X30n0605_010:0832c16": "無盡意觀世音菩薩摩訶薩威神之力巍巍如是。",
    "X30n0605_010:0832c17": "無盡意下即結口機今言觀音勢力既大加護亦",
    "X30n0605_010:0832c18": "廣豈止七難而已當知徧法界皆能得救護故言",
    "X30n0605_010:0832c19": "巍巍巍巍者重明高累之辭也明觀音之力出分",
    "X30n0605_010:0832c20": "段之外竪應二土故言重明載沐神應故言高累",
    "X30n0605_010:0832c21": "以是義故故言巍巍如是也。△二明意機二初正",
    "X30n0605_010:0832c22": "明意機。",
    "X30n0605_010:0832c23": "若有眾生多於淫欲常念恭敬觀世音菩薩便得離",
    "X30n0605_010:0832c24": "欲若多瞋恚常念恭敬觀世音菩薩便得離瞋若多",
    "X30n0605_010:0833a01": "愚癡當念恭敬觀世音菩薩便得離癡。",
    "X30n0605_010:0833a02": "此一科約三毒為三章章各有三一明有苦二默",
    "X30n0605_010:0833a03": "念此兩即是明機三明離即是明其應三也通稱",
    "X30n0605_010:0833a04": "毒者以貪瞋癡侵害行人喻之如毒多於者以多",
    "X30n0605_010:0833a05": "況少也多尚得離少可知矣大論云女人違戒垢",
    "X30n0605_010:0833a06": "謗法餘殃不擇禽獸不避高墻廣壍之難不計名",
    "X30n0605_010:0833a07": "聞德行破家亡國滅族傾宗禍延其身如術婆伽",
    "X30n0605_010:0833a08": "禍延其國如周敗褒似淨住及禪經明多欲人有",
    "X30n0605_010:0833a09": "欲蟲男蟲淚出而青白女蟲吐血而紅赤又言有",
    "X30n0605_010:0833a10": "欲鬼嬈動其心令生倒惑大經云若習近貪欲是",
    "X30n0605_010:0833a11": "報熟時此舉多欲相也若少欲人蟲鬼潛伏無狂",
    "X30n0605_010:0833a12": "醉過是少欲相瞋恚多者令世人不喜見如渴馬",
    "X30n0605_010:0833a13": "護水如射師子母遺教云劫功德賊無過瞋恚華",
    "X30n0605_010:0833a14": "嚴云一念瞋起障百法明門菩薩以瞋乖慈障道",
    "X30n0605_010:0833a15": "事重大集云一念起瞋一切魔鬼得便涅槃云習",
    "X30n0605_010:0833a16": "近瞋恚若例淫恚亦應有鬼如奈女經瞋則蝎蟲",
    "X30n0605_010:0833a17": "是名多瞋相與上相違是少瞋相愚癡多者邪畫",
    "X30n0605_010:0833a18": "諸見撥無因果謗毀大乘例前亦應有蟲鬼三毒",
    "X30n0605_010:0833a19": "過患如此欲離此過至心存念觀音即得免離問",
    "X30n0605_010:0833a20": "離煩惱須智慧但念豈得離耶答經稱常念即是",
    "X30n0605_010:0833a21": "正念體達煩惱性無所有住貪欲際即是實際絕",
    "X30n0605_010:0833a22": "四句無能無所念性清淨也如此正念非是智慧",
    "X30n0605_010:0833a23": "更何處覔智慧此慧不離煩惱其誰能離耶如華",
    "X30n0605_010:0833a24": "嚴四十二明險難國寶莊嚴城婆須蜜多女說離",
    "X30n0605_010:0833b01": "欲際法門一切眾生隨類見我我皆為其女像若",
    "X30n0605_010:0833b02": "見我者得歡喜三昧共我語者得無礙妙音三昧",
    "X30n0605_010:0833b03": "執我手者得詣諸佛剎三昧同我宿者得解脫光",
    "X30n0605_010:0833b04": "明三昧目視我者得寂靜三昧見我嚬呻得壞散",
    "X30n0605_010:0833b05": "外道法門阿梨宜我者得攝一切眾生三昧阿眾",
    "X30n0605_010:0833b06": "鞞我者得諸功德密藏住是離欲法門廣作利益",
    "X30n0605_010:0833b07": "此豈非逆順欲法門導利群品耶又四十一滿幢",
    "X30n0605_010:0833b08": "城滿足王於正殿行王法其犯法者斬截燒煑劈",
    "X30n0605_010:0833b09": "裂屠膾瞋目訶責苦楚治罪善財生疑王斷事已",
    "X30n0605_010:0833b10": "執善財手入其宮中見不可思議境界不可譬喻",
    "X30n0605_010:0833b11": "語善財云我知幻化法門化作眾生而苦治之以",
    "X30n0605_010:0833b12": "調一切令見聞者發菩提心此豈非瞋法門如前",
    "X30n0605_010:0833b13": "所引方便命婆羅門五熱炙身即是癡法門然此",
    "X30n0605_010:0833b14": "應明別圓兩觀觀三毒慈悲機感準例可解。△二",
    "X30n0605_010:0833b15": "結意機。",
    "X30n0605_010:0833b16": "無盡意觀世音菩薩有如是等大威神力多所饒益",
    "X30n0605_010:0833b17": "是故眾生常應心念。",
    "X30n0605_010:0833b18": "△三明身機二初求願二初求男三初立願。",
    "X30n0605_010:0833b19": "若有女人設欲求男。",
    "X30n0605_010:0833b20": "問世人無孝絕嗣有子則父母俱欣經中何意獨",
    "X30n0605_010:0833b21": "標女人求男耶答女人以無子為苦何者脫或無",
    "X30n0605_010:0833b22": "子則夫之所棄並婦所輕傍人所笑又婦有七失",
    "X30n0605_010:0833b23": "六猶可忍無子最劇七者謂容惡性妬不能事公",
    "X30n0605_010:0833b24": "姑貪食無子拙然無子既苦是故標女人求男也。",
    "X30n0605_010:0833c01": "△二修行。",
    "X30n0605_010:0833c02": "禮拜供養觀世音菩薩。",
    "X30n0605_010:0833c03": "△三德業。",
    "X30n0605_010:0833c04": "便生福德智慧之男。",
    "X30n0605_010:0833c05": "德業者士有百行智居其首若但智而無福則位",
    "X30n0605_010:0833c06": "卑而財貧觸途壈坎若智與福合則彌相扶顯福",
    "X30n0605_010:0833c07": "則財位高升慧則名聞博遠故言便生福德智慧",
    "X30n0605_010:0833c08": "之男。△二求女二初立願。",
    "X30n0605_010:0833c09": "設欲求女。",
    "X30n0605_010:0833c10": "△二德業。",
    "X30n0605_010:0833c11": "便生端正有相之女宿植德本眾人愛敬。",
    "X30n0605_010:0833c12": "然求女文中但有願與德業不明修行者何也當",
    "X30n0605_010:0833c13": "知行同禮拜故不重論願德既殊故須各辨女人",
    "X30n0605_010:0833c14": "端正七德之初但端正無相者或早孤少寡相貌",
    "X30n0605_010:0833c15": "不佳今明貌與相相扶彌顯其德端正則招寵愛",
    "X30n0605_010:0833c16": "相則招於祿敬故文云眾人愛敬宿植德本者菩",
    "X30n0605_010:0833c17": "薩聖力甚大無所不與能使先世有福慧者託生",
    "X30n0605_010:0833c18": "也縱先世不植善緣亦能令其於中陰中修福此",
    "X30n0605_010:0833c19": "義出中陰經。△二結歎。",
    "X30n0605_010:0833c20": "無盡意觀世音菩薩有如是力若有眾生恭敬禮拜",
    "X30n0605_010:0833c21": "觀世音菩薩福不唐捐。",
    "X30n0605_010:0833c22": "無盡意下結歎也若有禮拜福不唐捐者此則應",
    "X30n0605_010:0833c23": "隨高下迹任方圓或有禱而不克者葢機緣障業",
    "X30n0605_010:0833c24": "所隔爾譬彼大明歷天而瞽夫不覩又有問云上",
    "X30n0605_010:0834a01": "文令離欲去貪今何云欲求男女皆得隨願莫相",
    "X30n0605_010:0834a02": "戾乎答大士權宜隨機攝物先以欲鈎牽後令入",
    "X30n0605_010:0834a03": "佛道斯之謂矣。△三勸持三初勸持。",
    "X30n0605_010:0834a04": "是故眾生皆應受持觀世音菩薩名號。",
    "X30n0605_010:0834a05": "言勸持者上說觀音得名因緣其力廣大既不辨",
    "X30n0605_010:0834a06": "形質相對止述名論德若欲歸崇宜奉持名號故",
    "X30n0605_010:0834a07": "舉持名為勸也。△二格量四初格量木二問(於汝)三",
    "X30n0605_010:0834a08": "答(無盡)四正格量(佛言)。",
    "X30n0605_010:0834a09": "無盡意若有人受持六十二億恒河沙菩薩名字復",
    "X30n0605_010:0834a10": "盡形供養飲食衣服臥具醫藥於汝意云何是善男",
    "X30n0605_010:0834a11": "子善女人功德多不無盡意言甚多世尊佛言若復",
    "X30n0605_010:0834a12": "有人受持觀世音菩薩名號乃至一時禮拜供養是",
    "X30n0605_010:0834a13": "二人福正等無異於百千萬億劫不可窮盡。",
    "X30n0605_010:0834a14": "格量本者葢舉四多而為本也四者一謂受持名",
    "X30n0605_010:0834a15": "號多二謂六十二億此舉福田多三謂盡其形壽",
    "X30n0605_010:0834a16": "此舉時節多四謂四事具足此舉種子多問答之",
    "X30n0605_010:0834a17": "義如文可解第四正格量者還舉四少以格四多",
    "X30n0605_010:0834a18": "而功德正等也四者謂持名福田時節種子四俱",
    "X30n0605_010:0834a19": "少也問何得以少敵多耶答佛眼稱量不增不減",
    "X30n0605_010:0834a20": "雖四多重倍而功德正齊如此格量則秋毫無謬",
    "X30n0605_010:0834a21": "復次須知一多之性初不可得以無有二相也當",
    "X30n0605_010:0834a22": "知一則非一多則非多同入如實際實際正等無",
    "X30n0605_010:0834a23": "異一中解無量故說六十二億無量中解一故說",
    "X30n0605_010:0834a24": "觀音展轉生非實者則是一無一實一從無量生",
    "X30n0605_010:0834b01": "故多無多實多從一生故其理正均故言不異智",
    "X30n0605_010:0834b02": "者無所畏者照其事理既明不生疑畏故言正等",
    "X30n0605_010:0834b03": "也法華論云畢竟決定知法故法即法性真如法",
    "X30n0605_010:0834b04": "身是故六十二億佛名與觀音名功德無差別也",
    "X30n0605_010:0834b05": "又約觀解者二觀發中道二觀實不等而言等者",
    "X30n0605_010:0834b06": "以中道等故故言為等如乞人等彼難勝如來故",
    "X30n0605_010:0834b07": "言等也。△三結歎。",
    "X30n0605_010:0834b08": "無盡意受持觀世音菩薩名號得如是無量無邊福",
    "X30n0605_010:0834b09": "德之利。",
    "X30n0605_010:0834b10": "一時稱名福不可盡如大品云一華散空乃至畢",
    "X30n0605_010:0834b11": "苦其福不盡即其義也。△二後問答二初問三初",
    "X30n0605_010:0834b12": "問身。",
    "X30n0605_010:0834b13": "無盡意菩薩白佛言世尊觀世音菩薩云何遊此娑",
    "X30n0605_010:0834b14": "婆世界。",
    "X30n0605_010:0834b15": "此第二問答從無盡意白佛言云何遊娑婆下前",
    "X30n0605_010:0834b16": "問何緣得名即佛答眾生三業顯機為境菩薩法",
    "X30n0605_010:0834b17": "身靈智冥應以境智因緣名觀世音此義已竟今",
    "X30n0605_010:0834b18": "問云何遊此娑婆世界佛答以普門示現三業顯",
    "X30n0605_010:0834b19": "應應眾生冥機等十義也初問次答問即為三云",
    "X30n0605_010:0834b20": "何遊是問身業。△二問口。",
    "X30n0605_010:0834b21": "云何而為眾生說法。",
    "X30n0605_010:0834b22": "云何說是問口業。△三問意。",
    "X30n0605_010:0834b23": "方便之力其事云何。",
    "X30n0605_010:0834b24": "方便之力是問意業此是聖人三業無謀而徧應",
    "X30n0605_010:0834c01": "一切亦名三不失謂三輪不思議化也亦名三不",
    "X30n0605_010:0834c02": "護三不護者此明觀音住不思議圓普法門實不",
    "X30n0605_010:0834c03": "作意計校籌量次第經營方施此應既無分別亦",
    "X30n0605_010:0834c04": "無前後任運成就譬如明鏡隨對即現一時等應",
    "X30n0605_010:0834c05": "故言三業不護也三無失者眾生根機不同淺深",
    "X30n0605_010:0834c06": "有異觀音雖不作念逗機逗機無失契當前人冥",
    "X30n0605_010:0834c07": "會事理故言不失三輪不思議化者若示現為佛",
    "X30n0605_010:0834c08": "身亦示佛心佛口乃至示執金剛神身亦示金剛",
    "X30n0605_010:0834c09": "心口雖普現色身屈曲利物於法身智慧無所損",
    "X30n0605_010:0834c10": "減淨名云善能分別諸法相於第一義而不動然",
    "X30n0605_010:0834c11": "不動而動此乃不思議化故也問意業云何可示",
    "X30n0605_010:0834c12": "答聖意無能測者若欲示之乃至崐蟲亦能得知。",
    "X30n0605_010:0834c13": "△二答三初別答二總答三勸供養初文又八初",
    "X30n0605_010:0834c14": "明聖身。",
    "X30n0605_010:0834c15": "佛告無盡意菩薩善男子若有國土眾生應以佛身",
    "X30n0605_010:0834c16": "得度者觀世音菩薩即現佛身而為說法應以辟支",
    "X30n0605_010:0834c17": "佛身得度者即現辟支佛身而為說法應以聲聞身",
    "X30n0605_010:0834c18": "得度者即現聲聞身而為說法。",
    "X30n0605_010:0834c19": "此別答也還答三問應以之言是答其方便之力",
    "X30n0605_010:0834c20": "意業問也何故爾者意地觀機見其所宜宜示何",
    "X30n0605_010:0834c21": "身宜說何法隨而化之故知應以是答意業也現",
    "X30n0605_010:0834c22": "身是答身業說法是答口業故知具答三問也又",
    "X30n0605_010:0834c23": "但作二答而可兼得於三論其現身不止色陰而",
    "X30n0605_010:0834c24": "已是知必具五陰即兼答意也然口亦依身即兼",
    "X30n0605_010:0835a01": "答口若說法者不止如樹木無心欲知智在說巧",
    "X30n0605_010:0835a02": "運四悉檀方便即兼口以答意也二釋俱明答三",
    "X30n0605_010:0835a03": "問也然從別答中凡現三十三身十九說法束為",
    "X30n0605_010:0835a04": "十界之身而文中闕二界者或指上妙音品云菩",
    "X30n0605_010:0835a05": "薩身或恐翻宣者脫落或依古本正法華文或云",
    "X30n0605_010:0835a06": "觀音即是菩薩身何須更現然菩薩一界或權或",
    "X30n0605_010:0835a07": "實種種應化義不可闕又無地獄界身者或指上",
    "X30n0605_010:0835a08": "品或言苦重不可度或言其形破壞人見驚畏故",
    "X30n0605_010:0835a09": "不現耳今明別釋雖無總答中有文云以種種形",
    "X30n0605_010:0835a10": "遊諸國土何得言無耶又請觀音云或遊戲地獄",
    "X30n0605_010:0835a11": "大悲代受苦或言秖代受苦不論說法若依方等",
    "X30n0605_010:0835a12": "婆藪教化即有說法釋論云菩薩化地獄多作佛",
    "X30n0605_010:0835a13": "身獄卒見不敢遮以此而推應有地獄界身說法",
    "X30n0605_010:0835a14": "也若爾十法界身則為具足然應由機感教藉緣",
    "X30n0605_010:0835a15": "興若小機則示三藏佛身說法若大機應以舍那",
    "X30n0605_010:0835a16": "佛身說法是故降神母胎即示兩相若頓機所感",
    "X30n0605_010:0835a17": "即見舍那與百千菩薩圍繞處胎說法十方眾聖",
    "X30n0605_010:0835a18": "皆在胎中至若出胎光明徧滿寂滅道場成盧舍",
    "X30n0605_010:0835a19": "那佛轉一實諦及無量四諦等法輪譬如日出高",
    "X30n0605_010:0835a20": "山前照即見佛性而得度也故涅槃云雪山有草",
    "X30n0605_010:0835a21": "名曰忍辱牛若食者即得醍醐此之謂也若小機",
    "X30n0605_010:0835a22": "感佛正念託胎出生王宮六年苦行樹下坐草成",
    "X30n0605_010:0835a23": "老比丘佛於鹿野苑轉生滅四諦法輪拘鄰五人",
    "X30n0605_010:0835a24": "初得甘露悟小乘道既非醍醐未名得度故云但",
    "X30n0605_010:0835b01": "離虗妄名為解脫其實未得一切解脫未堪大教",
    "X30n0605_010:0835b02": "如聾如啞於其無益於大教中止有冥薰之力取",
    "X30n0605_010:0835b03": "譬如乳方便說三轉乳名酪問應以佛身者此是",
    "X30n0605_010:0835b04": "應佛耶化佛耶答聖人逗物具有二義若一時欻",
    "X30n0605_010:0835b05": "有者名化也應同始終者名應也問何不以真佛",
    "X30n0605_010:0835b06": "為眾生說法而以應耶答佛身多種若應化非真",
    "X30n0605_010:0835b07": "佛亦非說法人其真佛者據妙覺法身究竟極地",
    "X30n0605_010:0835b08": "毗盧遮那乃名真佛真佛淵遠不可說示云何能",
    "X30n0605_010:0835b09": "解如妙音所作文殊不知況下地凡夫為示真身",
    "X30n0605_010:0835b10": "耶如為牛羊彈琴不如作蚊虻之聲菩薩身得度",
    "X30n0605_010:0835b11": "者或上地下地三藏通別圓等輔佛不同若佛於",
    "X30n0605_010:0835b12": "實報作佛觀音即為實報菩薩形或作方便菩薩",
    "X30n0605_010:0835b13": "形或作同居菩薩形赴利鈍兩緣也赴利緣者如",
    "X30n0605_010:0835b14": "華嚴中法慧金剛藏等赴鈍緣者如彌勒等若佛",
    "X30n0605_010:0835b15": "轉五味法輪法門興廢輔佛菩薩亦節節興廢若",
    "X30n0605_010:0835b16": "權若實廣利眾生支佛身者此如文殊二萬億劫",
    "X30n0605_010:0835b17": "作支佛化眾生現身說法聲聞身者或作三藏或",
    "X30n0605_010:0835b18": "作通教聲聞或作隨五味轉聲聞內秘外現莊嚴",
    "X30n0605_010:0835b19": "四枯四榮引導眾生次引華嚴中諸菩薩比丘入",
    "X30n0605_010:0835b20": "法界所見住不思議法門者成此義也次引大經",
    "X30n0605_010:0835b21": "四種觀十二因緣觀別圓本地慈悲不取不捨今",
    "X30n0605_010:0835b22": "作四種聖人普應一切問佛云何度佛答等覺菩",
    "X30n0605_010:0835b23": "薩作佛身度初地佛何意不得如人亦能度人。△",
    "X30n0605_010:0835b24": "二明天身。",
    "X30n0605_010:0835c01": "應以梵王身得度者即現梵王身而為說法應以帝",
    "X30n0605_010:0835c02": "釋身得度者即現帝釋身而為說法應以自在天身",
    "X30n0605_010:0835c03": "得度者即現自在天身而為說法應以大自在天身",
    "X30n0605_010:0835c04": "得度者即現大自在天身而為說法應以天大將軍",
    "X30n0605_010:0835c05": "身得度者即現天大將軍身而為說法應以毗沙門",
    "X30n0605_010:0835c06": "身得度者即現毗沙門身而為說法。",
    "X30n0605_010:0835c07": "梵王梵即色天主名為尸棄此云頂髻瓔珞明四",
    "X30n0605_010:0835c08": "禪皆有王此言梵者應是初禪頂猶有覺觀語法",
    "X30n0605_010:0835c09": "得為千界之主觀音修白色三昧不取不捨不取",
    "X30n0605_010:0835c10": "故不隨禪生不捨故應為梵王說出欲論四句現",
    "X30n0605_010:0835c11": "身以權引實帝釋者是地居天主具云釋迦提桓",
    "X30n0605_010:0835c12": "因陀羅釋迦言能提桓只是提婆提婆即是天因",
    "X30n0605_010:0835c13": "陀羅名主能作天主菩薩修難伏三昧不取不捨",
    "X30n0605_010:0835c14": "說種種勝論四句現身以權引實自在天者是欲",
    "X30n0605_010:0835c15": "界頂具云婆舍跋提此云他化自在假他所作以",
    "X30n0605_010:0835c16": "成己樂即是魔王也淨名云多是住不思議解脫",
    "X30n0605_010:0835c17": "菩薩住赤色三昧不取不捨應為魔王令諸魔界",
    "X30n0605_010:0835c18": "即是佛界四句現身以權引實大自在者即色界",
    "X30n0605_010:0835c19": "頂魔醯首羅也樓炭稱為阿迦尼吒華嚴稱為色",
    "X30n0605_010:0835c20": "究竟或有人以為第六天而諸經論多稱大自在",
    "X30n0605_010:0835c21": "是色界頂釋論云過淨居天有十住菩薩號大自",
    "X30n0605_010:0835c22": "在為大千界主十住經云大自在天光明勝一切",
    "X30n0605_010:0835c23": "眾生涅槃獻供大自在天最勝故非第六天明矣",
    "X30n0605_010:0835c24": "釋論云摩醯首羅此稱大自在騎白牛八臂三眼",
    "X30n0605_010:0836a01": "是諸天將未知此是同名為即指王為將天大將",
    "X30n0605_010:0836a02": "軍者如金光明中即以散脂為大將大經云八徤",
    "X30n0605_010:0836a03": "提天中力士釋論稱魔醯首羅如前又稱鳩摩伽",
    "X30n0605_010:0836a04": "此云童子騎孔雀擎雞持鐸捉赤幡又韋紐此稱",
    "X30n0605_010:0836a05": "徧聞四臂捉貝持輪騎金翅鳥皆是諸天大將未",
    "X30n0605_010:0836a06": "知此大將軍定是何等四句相對毗沙門者此云",
    "X30n0605_010:0836a07": "多聞居須彌北面即護世四王之一。△三明人身。",
    "X30n0605_010:0836a08": "應以小王身得度者即現小王身而為說法應以長",
    "X30n0605_010:0836a09": "者身得度者即現長者身而為說法應以居士身得",
    "X30n0605_010:0836a10": "度者即現居士身而為說法應以宰官身得度者即",
    "X30n0605_010:0836a11": "現宰官身而為說法應以婆羅門身得度者即現婆",
    "X30n0605_010:0836a12": "羅門身而為說法。",
    "X30n0605_010:0836a13": "小王身者或云天王為大人王為小就人王中四",
    "X30n0605_010:0836a14": "種轉輪王自有大小如非四輪者名粟散王自有",
    "X30n0605_010:0836a15": "小大中國名大附庸名小傳傳相望今言小者小",
    "X30n0605_010:0836a16": "尚為之何況其大此亦有四句何獨為福業受報",
    "X30n0605_010:0836a17": "入此同居土具足化他共修功德慈心利物是為",
    "X30n0605_010:0836a18": "王也長者身者應釋十長人之德內合法門居士",
    "X30n0605_010:0836a19": "者多積財貨居業豐盈以此為名也或曰自有居",
    "X30n0605_010:0836a20": "道居山居財之士耳宰官者宰主也官管也以功",
    "X30n0605_010:0836a21": "勳德業為義如三台以勳業輔相於王者是也又",
    "X30n0605_010:0836a22": "郡邑亦稱宰官者此則寬猛相濟威德更興政民",
    "X30n0605_010:0836a23": "牧吏使法條章俾夫上下肅如也婆羅門者此名",
    "X30n0605_010:0836a24": "淨行劫初種族即西域四姓之一山野自閒隱逸",
    "X30n0605_010:0836b01": "肥遁葢竺乾仙人之通稱耳。△四明四眾。",
    "X30n0605_010:0836b02": "應以比丘比丘尼優婆塞優婆夷身得度者即現比",
    "X30n0605_010:0836b03": "丘比丘尼優婆塞優婆夷身而為說法。",
    "X30n0605_010:0836b04": "比明四眾委如前釋。△五明婦女。",
    "X30n0605_010:0836b05": "應以長者居士宰官婆羅門婦女身得度者即現婦",
    "X30n0605_010:0836b06": "女身而為說法。",
    "X30n0605_010:0836b07": "文中不云小王婦女者以王家禁固不得散遊化",
    "X30n0605_010:0836b08": "物為難故不作耳若如妙音即云於王後宮變為",
    "X30n0605_010:0836b09": "女像。△六明童真。",
    "X30n0605_010:0836b10": "應以童男童女身得度者即現童男童女身而為說",
    "X30n0605_010:0836b11": "法。",
    "X30n0605_010:0836b12": "如華嚴童子算沙嬉戲也。△七明八部。",
    "X30n0605_010:0836b13": "應以天龍夜叉乾闥婆阿脩羅迦樓羅緊那羅摩睺",
    "X30n0605_010:0836b14": "羅伽人非人等身得度者即皆現之而為說法。",
    "X30n0605_010:0836b15": "如上已列大威德天竟今更舉者或可是星宿掌",
    "X30n0605_010:0836b16": "握人間者也龍者是鱗蟲之長其類有四種一守",
    "X30n0605_010:0836b17": "天宮殿持令不落今人間屋上或作龍者像之爾",
    "X30n0605_010:0836b18": "二興雲致雨滋益人間三地龍決江開瀆四伏藏",
    "X30n0605_010:0836b19": "守轉輪王大福人藏也夜叉此云捷疾自有三處",
    "X30n0605_010:0836b20": "謂海島空中天上傳傳相持不得食人佛初成道",
    "X30n0605_010:0836b21": "及說法傳唱至天即此鬼也乾闥婆此云香陰帝",
    "X30n0605_010:0836b22": "釋之樂神居須彌南金剛窟中天欲作樂其心即",
    "X30n0605_010:0836b23": "動什法師云在寶山中住身有異相即上奏樂也",
    "X30n0605_010:0836b24": "阿修羅或有千頭二千手或萬頭二萬手或三頭",
    "X30n0605_010:0836c01": "六手此云無酒一持不飲或男醜女端在眾相山",
    "X30n0605_010:0836c02": "中住或言居海底風輪持水如雲彼居其下上文",
    "X30n0605_010:0836c03": "云居在海邊有大力口呵日月日月為之失光掌",
    "X30n0605_010:0836c04": "搏須彌須彌為之跛哦具如前釋迦樓羅此云金",
    "X30n0605_010:0836c05": "翅翅頭金色因以名之此鳥與龍約汝遶須彌令",
    "X30n0605_010:0836c06": "斷我搏海見泥我不如則輸子為汝給使汝不如",
    "X30n0605_010:0836c07": "則輸子與我食噉須彌以天力所持不斷則龍輸",
    "X30n0605_010:0836c08": "子為金翅所噉緊那羅者天帝絲竹樂神小不如",
    "X30n0605_010:0836c09": "乾闥婆其形似人而頭有角亦呼為疑神又名人",
    "X30n0605_010:0836c10": "非人摩睺羅伽者什法師云是地龍肇法師云是",
    "X30n0605_010:0836c11": "大蟒腹行也人非人者非向之緊那羅乃是總結",
    "X30n0605_010:0836c12": "八部各有所將之眾耳然此八部皆能變本形在",
    "X30n0605_010:0836c13": "座聽法也。△八明金剛。",
    "X30n0605_010:0836c14": "應以執金剛神得度者即現執金剛神而為說法。",
    "X30n0605_010:0836c15": "金剛非八部之數以彼手執此寶而護持佛法也",
    "X30n0605_010:0836c16": "或言在欲色天中教化諸天即大權神也經云是",
    "X30n0605_010:0836c17": "吾之兄問上界身可化下下界身云何化上答菩",
    "X30n0605_010:0836c18": "薩所為應以得度乃應之爾。△二總答。",
    "X30n0605_010:0836c19": "無盡意是觀世音菩薩成就如是功德以種種形遊",
    "X30n0605_010:0836c20": "諸國土度脫眾生。",
    "X30n0605_010:0836c21": "此從成就如是功德者是總答也此則結別開總",
    "X30n0605_010:0836c22": "成就如是功德是結別也以種種形遊諸國土是",
    "X30n0605_010:0836c23": "總答也遊諸國土橫則周徧十方豎則貫通三土",
    "X30n0605_010:0836c24": "隨機應現何止三十三身託化逐緣豈局在娑婆",
    "X30n0605_010:0837a01": "世界以種種形總明示現身廣遊諸國土總明所",
    "X30n0605_010:0837a02": "化處廣度脫眾生總明得益者廣言雖略上義極",
    "X30n0605_010:0837a03": "廣前故稱為總答也善財入法界其文雖廣義未",
    "X30n0605_010:0837a04": "必該十法界地人見文廣判為圓宗見法華文略",
    "X30n0605_010:0837a05": "判為不真宗若尋此意無不真之義也。△三勸供",
    "X30n0605_010:0837a06": "養二初勸供二初稱美二出意(是故)。",
    "X30n0605_010:0837a07": "是故汝等應當一心供養觀世音菩薩是觀世音菩",
    "X30n0605_010:0837a08": "薩摩訶薩於怖畏急難之中能施無畏是故此娑婆",
    "X30n0605_010:0837a09": "世界皆號之為施無畏者。",
    "X30n0605_010:0837a10": "此勸供文不無深意佛答前問先總後別末即勸",
    "X30n0605_010:0837a11": "受持而眾生仰荷冥益但可持名秉字而已故前",
    "X30n0605_010:0837a12": "開三段始終開合於義相稱佛答後問前別後總",
    "X30n0605_010:0837a13": "末勸供養眾生既荷顯益見色聞聲故勸供養此",
    "X30n0605_010:0837a14": "則開合始終相稱而總別前後者葢互舉爾問後",
    "X30n0605_010:0837a15": "勸供養受旨奉瓔珞前勸持名何得無耶答默念",
    "X30n0605_010:0837a16": "持名故不彰文供養事顯須脫瓔珞又欲成冥顯",
    "X30n0605_010:0837a17": "義前是顯機更持名默念即成冥機後是冥機復",
    "X30n0605_010:0837a18": "更供養即成顯機則合二義具足問亦應更成二",
    "X30n0605_010:0837a19": "應耶答二機既具必知有應故不更說且初勸供",
    "X30n0605_010:0837a20": "養中有二意先稱美功德如文次出供養之意意",
    "X30n0605_010:0837a21": "者正由能施眾生無畏從德受名又眾生於畏得",
    "X30n0605_010:0837a22": "脫為作此名然德既無量名亦應多不可說不可",
    "X30n0605_010:0837a23": "說也。△二奉旨六初奉命。",
    "X30n0605_010:0837a24": "無盡意菩薩白佛言世尊我今當供養觀世音菩薩",
    "X30n0605_010:0837b01": "即解頸眾寶珠瓔珞價直百千兩金而以與之作是",
    "X30n0605_010:0837b02": "言仁者受此法施珍寶瓔珞。",
    "X30n0605_010:0837b03": "眾寶瓔珞者以眾寶間珠共為嚴飾也若依瓔珞",
    "X30n0605_010:0837b04": "經從初住是銅寶瓔珞乃至等覺是摩尼珠瓔珞",
    "X30n0605_010:0837b05": "今無盡意位高那忽止直百千兩金答此略言百",
    "X30n0605_010:0837b06": "姓萬民爾實不啻堪此也若就觀解者頸表中道",
    "X30n0605_010:0837b07": "一實之理以眾多無著法門莊嚴實相如瓔珞在",
    "X30n0605_010:0837b08": "頸也解者表菩薩為常捨行故一切願行功德乃",
    "X30n0605_010:0837b09": "至佛智菩提涅槃亦不住不著無依無倚故言解",
    "X30n0605_010:0837b10": "也大集云戒定慧陀羅尼以為瓔珞莊嚴法身也",
    "X30n0605_010:0837b11": "百千是十萬此表一地有萬功德是則十地成乎",
    "X30n0605_010:0837b12": "十萬也法施者正以財通於法名財即是法財即",
    "X30n0605_010:0837b13": "因緣生法即空即假即中三諦一心一切具足於",
    "X30n0605_010:0837b14": "法平等於財亦等如此施者即是法施。△二不受。",
    "X30n0605_010:0837b15": "時觀世音菩薩不肯受之。",
    "X30n0605_010:0837b16": "不肯受者若約事解以無盡意奉命供養我未奉",
    "X30n0605_010:0837b17": "命那忽輙受亦是事須遜讓也觀解者不受三昧",
    "X30n0605_010:0837b18": "廣大之用故無所受。△三重奉。",
    "X30n0605_010:0837b19": "無盡意復白觀世音菩薩言仁者愍我等故受此瓔",
    "X30n0605_010:0837b20": "珞。",
    "X30n0605_010:0837b21": "重白愍我者或可請上愍下或可地位相齊故相",
    "X30n0605_010:0837b22": "愍或可我為四眾故施仁愍四眾故受以無所受",
    "X30n0605_010:0837b23": "而受諸受。△四佛勸。",
    "X30n0605_010:0837b24": "爾時佛告觀世音菩薩當愍此無盡意菩薩及四眾",
    "X30n0605_010:0837c01": "天龍夜叉乾闥婆阿脩羅迦樓羅緊那羅摩睺羅伽",
    "X30n0605_010:0837c02": "人非人等故受是瓔珞。",
    "X30n0605_010:0837c03": "佛勸愍者即是愍一切眾生及四眾也正以菩薩",
    "X30n0605_010:0837c04": "為物故施為物故受。△五受施。",
    "X30n0605_010:0837c05": "即時觀世音菩薩愍諸四眾及於天龍人非人等受",
    "X30n0605_010:0837c06": "其瓔珞分作二分一分奉釋迦牟尼佛一分奉多寶",
    "X30n0605_010:0837c07": "佛塔。",
    "X30n0605_010:0837c08": "二分者表事理二因奉二佛者表二因趣二果也",
    "X30n0605_010:0837c09": "當知理圓即法佛事圓即報佛二佛表二果也。△",
    "X30n0605_010:0837c10": "六結德。",
    "X30n0605_010:0837c11": "無盡意觀世音菩薩有如是自在神力遊於娑婆世",
    "X30n0605_010:0837c12": "界。",
    "X30n0605_010:0837c13": "爾時無盡意菩薩以偈問曰。",
    "X30n0605_010:0837c14": "△次偈頌三初一行雙頌二問二初歎德。",
    "X30n0605_010:0837c15": "世尊妙相具。",
    "X30n0605_010:0837c16": "四明云此文後重頌什公不譯諸師皆謂梵本中",
    "X30n0605_010:0837c17": "有荊溪云此亦未測什公深意續高僧傳云偈是",
    "X30n0605_010:0837c18": "闍那掘多所譯智者出時此偈未行故無所解荊",
    "X30n0605_010:0837c19": "谿亦於輔行記中引還著於本人之文故知具釋",
    "X30n0605_010:0837c20": "理亦無妨近者天竺寺式法師分節其文對於長",
    "X30n0605_010:0837c21": "行二種問答宛如符契今依彼科略消此偈世尊",
    "X30n0605_010:0837c22": "妙相具者誠由萬德之所莊嚴是故歎相即是美",
    "X30n0605_010:0837c23": "德。△二雙問二初含上二問。",
    "X30n0605_010:0837c24": "我今重問彼。",
    "X30n0605_010:0838a01": "我今重問彼者此一句含上二問也何則長行先",
    "X30n0605_010:0838a02": "問得名因緣次問三業遊化之相今既重頌豈闕",
    "X30n0605_010:0838a03": "後問故知句中問彼兩字兼含次問也。△二別頌",
    "X30n0605_010:0838a04": "初問。",
    "X30n0605_010:0838a05": "佛子何因緣名為觀世音。",
    "X30n0605_010:0838a06": "佛子何因緣名觀世音此兩句別頌初問文甚顯",
    "X30n0605_010:0838a07": "著。△二雙頌二答二初經家敘。",
    "X30n0605_010:0838a08": "具足妙相尊偈答無盡意。",
    "X30n0605_010:0838a09": "此二句是經家緝綴之語合當直說今為偈者或",
    "X30n0605_010:0838a10": "集經者乘便頌之或是掘多以偈翻之貫散無在。",
    "X30n0605_010:0838a11": "△二正頌佛答二初加頌總歎願行。",
    "X30n0605_010:0838a12": "汝聽觀音行善應諸方所弘誓深如海歷劫不思議",
    "X30n0605_010:0838a13": "侍多千億佛發大清淨願。",
    "X30n0605_010:0838a14": "汝聽二字敕令審諦觀音行者即一心三智觀彼",
    "X30n0605_010:0838a15": "類音令無量苦一時解脫即是已成利他也善應",
    "X30n0605_010:0838a16": "者不動真心垂形三土方名善應也諸方者處處",
    "X30n0605_010:0838a17": "現往故曰諸方此二句總歎所克真應二身次則",
    "X30n0605_010:0838a18": "總論能成行願初明始心四弘願廣後示行行經",
    "X30n0605_010:0838a19": "劫難量以誓深故長時不退以時長故值佛唯多",
    "X30n0605_010:0838a20": "隨佛作為方名侍佛修諸佛行也一一佛所皆發",
    "X30n0605_010:0838a21": "淨願後心別願也若不爾者安得真智徧拔眾苦",
    "X30n0605_010:0838a22": "安能應身普度一切。△二別頌二答二初頌總答",
    "X30n0605_010:0838a23": "觀音得名二初頌總答。",
    "X30n0605_010:0838a24": "我為汝略說聞名及見身心念不空過能滅諸有苦。",
    "X30n0605_010:0838b01": "此一行頌總答也舉要言之故云略說聞名故稱",
    "X30n0605_010:0838b02": "口業機也見身故禮身業機也心念正當意業機",
    "X30n0605_010:0838b03": "也上明冥應今云見身二應具也亦可見於妙智",
    "X30n0605_010:0838b04": "之身不虧冥應長行總答機但稱名而別答中機",
    "X30n0605_010:0838b05": "具三業至今重頌總中三業別但心念綺文互現",
    "X30n0605_010:0838b06": "頌之巧也。△二頌別答二初別頌七難十二初火",
    "X30n0605_010:0838b07": "難。",
    "X30n0605_010:0838b08": "假使興害意推落大火坑念彼觀音力火坑變成池。",
    "X30n0605_010:0838b09": "此一行頌第一火難也大槩如前疏釋下去諸難",
    "X30n0605_010:0838b10": "皆可例知問上長行中求離三毒常念觀音疏云",
    "X30n0605_010:0838b11": "常念乃是正念體達煩惱即是實際無能無所今",
    "X30n0605_010:0838b12": "偈那云念彼觀音彼此既分豈忘能所答圓妙之",
    "X30n0605_010:0838b13": "教不可情求文似相違義歸一揆即於無差而說",
    "X30n0605_010:0838b14": "差故豈有差別異無差耶今文言彼義當兩向若",
    "X30n0605_010:0838b15": "就佛說則以觀音為彼即是師弟而分彼此若就",
    "X30n0605_010:0838b16": "眾生說則以眾生為彼此乃感應而分彼此當知",
    "X30n0605_010:0838b17": "師弟感應妙教詮之皆是法界一一圓融也眾生",
    "X30n0605_010:0838b18": "乃感心中彼佛諸佛還應心內彼生此教行人或",
    "X30n0605_010:0838b19": "遭苦難念彼觀音豈謂能念異所念耶以知皆是",
    "X30n0605_010:0838b20": "法界故也達彼觀音即念而具既知即念有何能",
    "X30n0605_010:0838b21": "所故彼此雖分能所俱絕是故偈文雖云念彼與",
    "X30n0605_010:0838b22": "上正念全不相違問求脫苦難心念觀音一切機",
    "X30n0605_010:0838b23": "緣俱能感聖今釋念彼何但約圓豈果報等機全",
    "X30n0605_010:0838b24": "不能感答王三昧力救一一難皆論十番始離惡",
    "X30n0605_010:0838c01": "報終入寂光十界眾機誰不蒙益疏釋前答此義",
    "X30n0605_010:0838c02": "備彰頌開七難而為十二各合具明十番感應但",
    "X30n0605_010:0838c03": "以部意正在醍醐是故長行佛示意機唯令常念",
    "X30n0605_010:0838c04": "常念必須絕於破立今聞重頌念彼觀音必合疑",
    "X30n0605_010:0838c05": "云前令絕所今教念彼豈不相違故須約圓釋此",
    "X30n0605_010:0838c06": "伏難彼此即念能所豈存學者應知觀音應物雖",
    "X30n0605_010:0838c07": "無所遺今宗示人唯在妙觀是故前疏釋乎意機",
    "X30n0605_010:0838c08": "全廢餘途一向圓解至今重頌念彼觀音豈可異",
    "X30n0605_010:0838c09": "前自從淺解違大師意勸今學人若說若行勿離",
    "X30n0605_010:0838c10": "圓觀一苦一樂常念觀音既成妙機何爽圓應。△",
    "X30n0605_010:0838c11": "二水難。",
    "X30n0605_010:0838c12": "或漂流巨海龍魚諸鬼難念彼觀音力波浪不能沒。",
    "X30n0605_010:0838c13": "此三行初一行頌水難又引事證昔有沙門慧慶",
    "X30n0605_010:0838c14": "欲渡江之廬山適乘小船于時暴風忽起船在波",
    "X30n0605_010:0838c15": "心狀若騫騰殆欲沈覆慶則極誠稱念觀音冀垂",
    "X30n0605_010:0838c16": "憐愍斯須人見慧慶迎飈截流似有數人牽挽其",
    "X30n0605_010:0838c17": "船徑到旁岸彼船餘人俱時獲濟此等感驗欲見",
    "X30n0605_010:0838c18": "其緣廣出古德傳記其類頗多舉一例諸不能繁",
    "X30n0605_010:0838c19": "引然菩薩不思議之應譬若虗谷明鏡呼之必響",
    "X30n0605_010:0838c20": "對之即鑑決無疑矣。△三加頌墮須彌峰。",
    "X30n0605_010:0838c21": "或在須彌峰為人所推墮念彼觀音力如日虗空住。",
    "X30n0605_010:0838c22": "次一行加頌墮須彌峰。△四加頌墮金剛山。",
    "X30n0605_010:0838c23": "或被惡人逐墮落金剛山念彼觀音力不能損一毛。",
    "X30n0605_010:0838c24": "後一行加頌墮金剛山上文中加頌墮須彌峰與",
    "X30n0605_010:0839a01": "金剛山之二行與下文呪咀毒藥等頌者葢舉艱",
    "X30n0605_010:0839a02": "危至酷之處欲彰菩薩威神力大感應功深能提",
    "X30n0605_010:0839a03": "難提能救難救舉重況輕以難顯易之意也何者",
    "X30n0605_010:0839a04": "至若須彌金剛此是崇高危嶮難侔之處設或有",
    "X30n0605_010:0839a05": "人於此墮落若念觀音尚蒙嘉應令彼依空一毛",
    "X30n0605_010:0839a06": "不損況其他乎然凡情可料聖意難知宜以意通",
    "X30n0605_010:0839a07": "文無以文害意則下文呪藥還著本人自無疑矣",
    "X30n0605_010:0839a08": "不可妄恣臆斷僭改經文亦不可云聖人慈悲豈",
    "X30n0605_010:0839a09": "應救一殺一。△五超頌怨賊難。",
    "X30n0605_010:0839a10": "或值怨賊繞各執刀加害念彼觀音力咸即起慈心。",
    "X30n0605_010:0839a11": "此三行初一行超頌怨賊難又引事證秦尚書徐",
    "X30n0605_010:0839a12": "義為賊兵所得埋其雙足編髮于樹擬加極楚而",
    "X30n0605_010:0839a13": "後戮之至夜徐義默念觀音雨淚哀告奮動身手",
    "X30n0605_010:0839a14": "足髮俱解潛然逃遁隱叢草中追騎雲飛火炬星",
    "X30n0605_010:0839a15": "陳竟無見者。△六追頌刀杖難。",
    "X30n0605_010:0839a16": "或遭王難苦臨刑欲壽終念彼觀音力刀尋段段壞。",
    "X30n0605_010:0839a17": "次一行頌刀杖難又吳國有陸暉者緣事禁獄將",
    "X30n0605_010:0839a18": "赴極刑分甘必死至心猶想平時家中所供觀音",
    "X30n0605_010:0839a19": "必能相濟日夕瞻望續就法時刀三斫三折用是",
    "X30n0605_010:0839a20": "聞于朝遂愍而赦之於後一日偶見聖像項有三",
    "X30n0605_010:0839a21": "痕悲號感歎謝過罔極。△七追頌幽執難。",
    "X30n0605_010:0839a22": "或囚禁枷鏁手足被杻械念彼觀音力釋然得解脫。",
    "X30n0605_010:0839a23": "後一行頌幽執難晉有竇傳者因事枷鎻禁錮在",
    "X30n0605_010:0839a24": "獄尅日擬殺彼則極誠稱念觀音頃刻不忘忽於",
    "X30n0605_010:0839b01": "一夜覺所被枷鎻如人擊遽然分解從是逃去因",
    "X30n0605_010:0839b02": "獲免難事見應驗傳。△八加頌呪咀難。",
    "X30n0605_010:0839b03": "呪詛諸毒藥所欲害身者念彼觀音力還著於本人。",
    "X30n0605_010:0839b04": "此一行加頌呪咀難也還著本人者凡呪毒藥乃",
    "X30n0605_010:0839b05": "用鬼法欲害於人前人邪念方受其害若能正念",
    "X30n0605_010:0839b06": "還著本人所言還著本人者此欲彰菩薩難能之",
    "X30n0605_010:0839b07": "功感驗之力也且世之君子尚能惻隱利將兼人",
    "X30n0605_010:0839b08": "冤親一貫彼我雙亡豈有出世聖人具無緣慈不",
    "X30n0605_010:0839b09": "謀而應仁育法界子視羣生何其救殺不均而反",
    "X30n0605_010:0839b10": "蠹物賢者宜以理裁無專事斷自誤誤人深不可",
    "X30n0605_010:0839b11": "也如譬喻經中有清信士初持五戒從時衰老多",
    "X30n0605_010:0839b12": "有廢忘爾時山中有渴梵志後其乞飲田家事忙",
    "X30n0605_010:0839b13": "不暇看之遂恨而去然彼梵志能起尸使鬼召得",
    "X30n0605_010:0839b14": "殺鬼勅曰彼辱於我可往殺之爾時山中有羅漢",
    "X30n0605_010:0839b15": "知之往詣田家語言汝於今夜可早然燈勤三自",
    "X30n0605_010:0839b16": "歸口誦守口身莫犯偈慈念眾生方得安隱主人",
    "X30n0605_010:0839b17": "如教通曉念佛誦戒其鬼至曉求其微尤無能得",
    "X30n0605_010:0839b18": "害然鬼神之法人令其殺即便欲殺但彼有不可",
    "X30n0605_010:0839b19": "殺之德法當却殺其使鬼者是故其鬼乃恚欲害",
    "X30n0605_010:0839b20": "梵志羅漢知而蔽之令鬼不見田家悟道梵志得",
    "X30n0605_010:0839b21": "活輔行引此云正是觀音經中還著於本人之文",
    "X30n0605_010:0839b22": "也。△九追頌羅剎難。",
    "X30n0605_010:0839b23": "或遇惡羅剎毒龍諸鬼等念彼觀音力時悉不敢害。",
    "X30n0605_010:0839b24": "此四行初一行追頌羅利難次一行加頌惡獸難",
    "X30n0605_010:0839c01": "三一行加頌蛇蝎難四一行加頌雷雨難足前七",
    "X30n0605_010:0839c02": "難而為十二皆須具約報業煩惱六道四教一一",
    "X30n0605_010:0839c03": "釋之若論所表不出六種至若須彌金剛亦是地",
    "X30n0605_010:0839c04": "種雷雨屬水蛇獸哭咀同是有情皆表識種菩薩",
    "X30n0605_010:0839c05": "因中於此六種修別圓觀今住六種如實之際故",
    "X30n0605_010:0839c06": "徧法界救諸苦難皆令得住六種本際斯是觀音",
    "X30n0605_010:0839c07": "證惡法性於惡自在方能任運徧赴諸難以要言",
    "X30n0605_010:0839c08": "之一切依正皆是菩薩妙色妙心一切眾生於聖",
    "X30n0605_010:0839c09": "色心而自為難求救三業亦即觀音是故機成即",
    "X30n0605_010:0839c10": "應當以此義念念觀之何患不同觀音利物。△十",
    "X30n0605_010:0839c11": "加頌惡獸難。",
    "X30n0605_010:0839c12": "若惡獸圍繞利牙爪可怖念彼觀音力疾走無邊方。",
    "X30n0605_010:0839c13": "惡獸圍者如釋曇無竭平居常讀誦普門品稱菩",
    "X30n0605_010:0839c14": "薩號於後一日偶行僻道忽逢羣象其性狂暴殆",
    "X30n0605_010:0839c15": "欲逼觸竭念觀音遽有師子從林躍出群象驚怖",
    "X30n0605_010:0839c16": "俱時迸走因獲免難。△十一加頌蛇蝎難。",
    "X30n0605_010:0839c17": "蚖蛇及蝮蝎氣毒煙火然念彼觀音力尋聲自迴去。",
    "X30n0605_010:0839c18": "蚖蛇蝮蝎一切有毒能螫人者臨當被害若念觀",
    "X30n0605_010:0839c19": "音無不免也舉一例諸當準知矣。△十二加頌雷",
    "X30n0605_010:0839c20": "雨難。",
    "X30n0605_010:0839c21": "雲雷鼓掣電降雹澍大雨念彼觀音力應時得消散。",
    "X30n0605_010:0839c22": "△二總頌三毒二求。",
    "X30n0605_010:0839c23": "眾生被困厄無量苦逼身觀音玅智力能救世間苦。",
    "X30n0605_010:0839c24": "此一行總頌三毒二求也一切眾生多於界內貪",
    "X30n0605_010:0840a01": "瞋邪見及以界外三毒之惑外則無於報德男女",
    "X30n0605_010:0840a02": "內則乏於定慧男女致招二種生死困厄是故名",
    "X30n0605_010:0840a03": "為無量苦逼若能正助為機即感真身妙智之力",
    "X30n0605_010:0840a04": "救於二種世間之苦疏解長行三毒二求義該一",
    "X30n0605_010:0840a05": "切對今重頌更無所遺。△二頌次答普門示現二",
    "X30n0605_010:0840a06": "初頌示現二初超頌總答。",
    "X30n0605_010:0840a07": "具足神通力廣修智方便十方諸國土無剎不現身。",
    "X30n0605_010:0840a08": "此一行超頌總答也然上長行先別後總以總結",
    "X30n0605_010:0840a09": "別今頌先總後別開總出別前後互顯矣所以長",
    "X30n0605_010:0840a10": "行總答云以種種形遊諸國土度脫眾生今頌却",
    "X30n0605_010:0840a11": "論能應之由由神通力及智方便若非千如全體",
    "X30n0605_010:0840a12": "之用不名具足神通力也通雖性具復由廣修妙",
    "X30n0605_010:0840a13": "智方便照性發通故得普門示現自在十方無外",
    "X30n0605_010:0840a14": "三土非他不離一心徧應諸剎。△二追頌別答三",
    "X30n0605_010:0840a15": "初頌身業普應。",
    "X30n0605_010:0840a16": "種種諸惡趣地獄鬼畜生生老病死苦以漸悉令滅。",
    "X30n0605_010:0840a17": "種種下追頌別答上長行中別列諸身身皆三業",
    "X30n0605_010:0840a18": "今頌別示三業業皆徧周重頌之巧也此一行是",
    "X30n0605_010:0840a19": "則頌身業普應文中合明十界今但示三途以下",
    "X30n0605_010:0840a20": "況上也又種種惡趣通指九界九界望佛皆名為",
    "X30n0605_010:0840a21": "惡次別舉三途極惡故也九界二死皆有四相漸",
    "X30n0605_010:0840a22": "令除滅歸於常寂。△二頌意業普觀二初明本觀",
    "X30n0605_010:0840a23": "慈悲。",
    "X30n0605_010:0840a24": "真觀清淨觀廣大智慧觀悲觀及慈觀常願常瞻仰。",
    "X30n0605_010:0840b01": "此二行者初一行明本觀慈悲也此一行中有五",
    "X30n0605_010:0840b02": "觀字皆去聲呼具明三觀及以慈悲真觀空也清",
    "X30n0605_010:0840b03": "淨觀假也假從空得無見思染故名清淨又空唯",
    "X30n0605_010:0840b04": "自淨假令他淨故名清淨又不思議假三觀具足",
    "X30n0605_010:0840b05": "離三惑染故名清淨廣大智慧中也雙遮雙照無",
    "X30n0605_010:0840b06": "偏無待即平等大慧也此之三觀或次第修或不",
    "X30n0605_010:0840b07": "次修無不皆以慈悲合運而其慈悲皆稱觀者其",
    "X30n0605_010:0840b08": "意有二一者慈悲是觀如四無量心名四種禪禪",
    "X30n0605_010:0840b09": "即觀也觀音乃以無緣慈悲觀察眾生名慈悲觀",
    "X30n0605_010:0840b10": "二者慈悲之法必用三觀良以三觀能成眾行用",
    "X30n0605_010:0840b11": "三觀拔苦故名悲觀用三觀與樂故名慈觀故上",
    "X30n0605_010:0840b12": "文云即時觀其音聲皆得解脫豈非悲心用於三",
    "X30n0605_010:0840b13": "觀雖有二解體是一也當知菩薩從初至于鄰極",
    "X30n0605_010:0840b14": "三觀慈悲未始離念故令眾生常願修此常仰茲",
    "X30n0605_010:0840b15": "觀疏解長行冥顯二應因中合有本觀慈悲後譯",
    "X30n0605_010:0840b16": "重頌果有其文信智者言冥符佛意。△二明智光",
    "X30n0605_010:0840b17": "徧照。",
    "X30n0605_010:0840b18": "無垢清淨光慧日破諸闇能伏災風火普明照世間。",
    "X30n0605_010:0840b19": "無垢淨光下一行此明智光徧照三觀慈悲因中",
    "X30n0605_010:0840b20": "立誓也智光徧照果上益物鑒機也無垢淨光則",
    "X30n0605_010:0840b21": "照窮正性察其本末若其不破三惑諸闇二死風",
    "X30n0605_010:0840b22": "火何能普益二世間之機然火災至初禪喻同居",
    "X30n0605_010:0840b23": "生死風災至三禪喻實報生死水災至二禪喻方",
    "X30n0605_010:0840b24": "便生死舉二不言水者中可例知。△三頌口業普",
    "X30n0605_010:0840c01": "說二初頌二輪為化本。",
    "X30n0605_010:0840c02": "悲體戒雷震慈意妙大雲。",
    "X30n0605_010:0840c03": "此一行頌口業普說為二初兩句頌二輪為化本",
    "X30n0605_010:0840c04": "應知說雖在口必假身意為授法本初句者為法",
    "X30n0605_010:0840c05": "現形本期救苦故說法身名為悲體此身先用戒",
    "X30n0605_010:0840c06": "德驚人如天震雷物無肅不次句者菩薩以慈為",
    "X30n0605_010:0840c07": "心無緣而被名之為妙物無不覆譬若大雲二輪",
    "X30n0605_010:0840c08": "既施然可授法。△二正頌口輪說法。",
    "X30n0605_010:0840c09": "澍甘露法雨滅除煩惱焰。",
    "X30n0605_010:0840c10": "澍甘露法雨者此頌口輪說法也甘露者智者云",
    "X30n0605_010:0840c11": "諸天不死之神藥也所宣至理解必無生若匪無",
    "X30n0605_010:0840c12": "生焉能不死矣然本性常法非說那知於慈雲中",
    "X30n0605_010:0840c13": "澍大法雨眾生受者三惑燄滅以茲三普為入道",
    "X30n0605_010:0840c14": "門故當別頌普門義也。△二加頌顯機。",
    "X30n0605_010:0840c15": "諍訟經官處怖畏軍陣中念彼觀音力眾怨悉退散。",
    "X30n0605_010:0840c16": "此一行加頌顯機也然長行顯應以被冥機疏以",
    "X30n0605_010:0840c17": "施瓔彰顯機義今逢重頌有顯機文益見天台冥",
    "X30n0605_010:0840c18": "契聖旨事係訟庭身臨戰陣心憂刑罰命慮兵殘",
    "X30n0605_010:0840c19": "今昔冤仇此時合會一心致感眾難皆祛如前疏",
    "X30n0605_010:0840c20": "釋七難通於三障即諍訟等義該諸有及以三乘",
    "X30n0605_010:0840c21": "思之可見眾怨退散者又引事證昔有沙門道汪",
    "X30n0605_010:0840c22": "在梁州道中遭兵賊所圍欲劫衣資汪與弟子數",
    "X30n0605_010:0840c23": "人同心竭志共念觀音俄頃忽覺黑雲四垂覆蔽",
    "X30n0605_010:0840c24": "道汪及諸弟子羣賊自見雲霧之中有一神人被",
    "X30n0605_010:0841a01": "金鎻甲橫操大戟身長數丈徐行雲端如履平地",
    "X30n0605_010:0841a02": "羣賊畏憚悉皆迸走汪與其徒遂免斯難。△三雙",
    "X30n0605_010:0841a03": "頌二勸二初頌勸受持二初明境智深妙以勸常",
    "X30n0605_010:0841a04": "念。",
    "X30n0605_010:0841a05": "妙音觀世音梵音海潮音勝彼世間音是故須常念。",
    "X30n0605_010:0841a06": "此二行頌勸受持有二初一行明境智深妙以勸",
    "X30n0605_010:0841a07": "常念初三句有五音字皆是眾生稱唱言音以由",
    "X30n0605_010:0841a08": "菩薩妙智觀故皆成妙境三智照故音成三境雙",
    "X30n0605_010:0841a09": "遮空有即成妙音雙照空有即成世音世即二世",
    "X30n0605_010:0841a10": "間也不別而別此二音字中智境也梵是四等慈",
    "X30n0605_010:0841a11": "悲喜捨四觀照之即成俗諦故名梵音稱俗照機",
    "X30n0605_010:0841a12": "若熟若脫時節不差名海潮音此二音字假智境",
    "X30n0605_010:0841a13": "也畢竟空智出九界情照眾生音超二世相是故",
    "X30n0605_010:0841a14": "名為勝世間音此一音字空智境也言雖次第觀",
    "X30n0605_010:0841a15": "在一心智外無音音外無智境智冥一思慮頓忘",
    "X30n0605_010:0841a16": "是故須常念者即正勸持念也此之類音雖是眾",
    "X30n0605_010:0841a17": "生口業所發以大聖三智照成三諦即是三身故",
    "X30n0605_010:0841a18": "勸行者念此三身言常念者如疏解云即是正念",
    "X30n0605_010:0841a19": "非破非立無能無所三諦俱照三觀俱亡不次不",
    "X30n0605_010:0841a20": "偏名常名正若其然者名為妙機。△二明感應難",
    "X30n0605_010:0841a21": "測以勸勿疑。",
    "X30n0605_010:0841a22": "念念勿生疑觀世音淨聖於苦惱死厄能為作依怙。",
    "X30n0605_010:0841a23": "念念勿生疑者此明感應難測以勸勿疑上文先",
    "X30n0605_010:0841a24": "舉境智次勸常念今先勸勿疑次陳感應葢左右",
    "X30n0605_010:0841b01": "互顯耳言念念者相續繫念也念即觀音深妙智",
    "X30n0605_010:0841b02": "境雖達常住未免遷流即於遷流照常境智是則",
    "X30n0605_010:0841b03": "念念不離觀音也如南岳示眾偈云實心繫實境",
    "X30n0605_010:0841b04": "實緣次第生實實迭相注自然入實理言實緣者",
    "X30n0605_010:0841b05": "剎那念也次第而起一一皆是實觀之緣如是繫",
    "X30n0605_010:0841b06": "念唯慎生疑疑兕若生理境斯障故明聖德以勸",
    "X30n0605_010:0841b07": "息疑縱久修不成求之未應須知淨聖冥資不虗",
    "X30n0605_010:0841b08": "於二死中如父如母可依可怙念念持護感應必",
    "X30n0605_010:0841b09": "彰然疑有三所謂疑人疑法疑自今但舉人其二",
    "X30n0605_010:0841b10": "可息勸令常念復誡生疑疑去念成勸持意足。△",
    "X30n0605_010:0841b11": "二頌勸供養。",
    "X30n0605_010:0841b12": "具一切功德慈眼視眾生福聚海無量是故應頂禮。",
    "X30n0605_010:0841b13": "此頌勸供養先舉功德方勸頂禮初句總示一切",
    "X30n0605_010:0841b14": "功德次二句別彰慈眼及以福聚慈為善本福收",
    "X30n0605_010:0841b15": "萬行結示普門勸修供養禮既屬身身必具口非",
    "X30n0605_010:0841b16": "意不行頂禮已成三業供養。△二歎聞品功德二",
    "X30n0605_010:0841b17": "初持地歎功德。",
    "X30n0605_010:0841b18": "爾時持地菩薩即從座起前白佛言世尊若有眾生",
    "X30n0605_010:0841b19": "聞是觀世音菩薩品自在之業普門示現神通力者",
    "X30n0605_010:0841b20": "當知是人功德不少。",
    "X30n0605_010:0841b21": "持地者寶雲經云菩薩有十法名持地三昧如世",
    "X30n0605_010:0841b22": "間地一廣大二眾生依三無好惡四受大雨五生",
    "X30n0605_010:0841b23": "草木六種子所依七出生眾寶八生眾藥九風不",
    "X30n0605_010:0841b24": "能動十師子吼亦不能驚菩薩亦爾妙樂引此云",
    "X30n0605_010:0841c01": "經一一合今謂以八教判方應今經聞是觀音者",
    "X30n0605_010:0841c02": "是聞上冥益一段問答也普門品者是聞顯益一",
    "X30n0605_010:0841c03": "段問答也自在業者若凡夫之業為愛所潤有漏",
    "X30n0605_010:0841c04": "因緣不得自在觀音為調伏十法界示此三業慈",
    "X30n0605_010:0841c05": "悲力潤隨感受生不為煩惱之所惑累故言自在",
    "X30n0605_010:0841c06": "業也亦復為中道第一義諦所攝於二諦中而得",
    "X30n0605_010:0841c07": "自在即是普門示現神通力矣聞者能得觀行真",
    "X30n0605_010:0841c08": "似微妙功德故云不少也。△二聞品獲益。",
    "X30n0605_010:0841c09": "佛說是普門品時眾中八萬四千眾生皆發無等等",
    "X30n0605_010:0841c10": "阿耨多羅三藐三菩提心。",
    "X30n0605_010:0841c11": "皆發無等等者二乘雖出三界猶有上法非是無",
    "X30n0605_010:0841c12": "等佛是極地故言無等以發求佛心故言無等等",
    "X30n0605_010:0841c13": "等者等於佛也又約心心中具足八萬四千法門",
    "X30n0605_010:0841c14": "若發實相心即是等於八萬四千法門亦是八萬",
    "X30n0605_010:0841c15": "四千波羅蜜亦是八萬四千塵勞門為如來種故",
    "X30n0605_010:0841c16": "經云發心畢竟二不別如是二心前心難今發初",
    "X30n0605_010:0841c17": "心等於後心初心難發故言是無等等於後心名",
    "X30n0605_010:0841c18": "無等等此即四悉檀意明發心也然發心凡有三",
    "X30n0605_010:0841c19": "一名字發即五品弟子二相似發即是六根清淨",
    "X30n0605_010:0841c20": "三分真發即初住已上此發心是真發心也。",
    "X30n0605_010:0841c21": "△四陀羅尼品二初申品目。",
    "X30n0605_010:0841c22": "妙法蓮華經陀羅尼品第二十六",
    "X30n0605_010:0841c23": "此品明總持陀羅尼者翻總持總持令惡不起總",
    "X30n0605_010:0841c24": "持令善不失又翻能遮能持能持善遮惡故眾經",
    "X30n0605_010:0842a01": "開遮不同或專用治病如那達居士或專護法如",
    "X30n0605_010:0842a02": "今文或用滅罪如方等或通用治病滅罪護經如",
    "X30n0605_010:0842a03": "請觀音或大明呪無上明呪無等等明呪則非治",
    "X30n0605_010:0842a04": "病非滅罪非護經也若通方者亦應兼之若別論",
    "X30n0605_010:0842a05": "者幸須依經勿乖教諸師或說呪是鬼神主名稱",
    "X30n0605_010:0842a06": "其王名則部落敬主不敢為非故能降伏一切魍",
    "X30n0605_010:0842a07": "魎或云呪者如軍中之密號唱號相應無所呵問",
    "X30n0605_010:0842a08": "若不相應即執治罪若不順呪者頭破七分若順",
    "X30n0605_010:0842a09": "呪者則無過失或云呪者密默治惡惡自休息譬",
    "X30n0605_010:0842a10": "如微賤從此國逃彼國詐稱王子彼國以公主妻",
    "X30n0605_010:0842a11": "之多瞋難事有一明人從其國來主往說之其人",
    "X30n0605_010:0842a12": "語主彼瞋時當說偈云偈云無親詣他國欺誑一",
    "X30n0605_010:0842a13": "切人麤食是常事何勞復作瞋說是偈時默然瞋",
    "X30n0605_010:0842a14": "歇後不復瞋主及餘人但聞斯偈皆不知意呪亦",
    "X30n0605_010:0842a15": "如是密默遮惡餘無知者或云呪者是諸佛密語",
    "X30n0605_010:0842a16": "如王索先陀婆一切群下無有能識唯有智臣乃",
    "X30n0605_010:0842a17": "能知之呪亦如是秖是一法徧有諸力病愈罪除",
    "X30n0605_010:0842a18": "善生道合為此義故皆存本音譯人不翻意在此",
    "X30n0605_010:0842a19": "也然惡世弘經喜多惱難以呪護之使道流通也",
    "X30n0605_010:0842a20": "先陀婆者事見大經彼云鹽水器馬一名四實智",
    "X30n0605_010:0842a21": "臣善知洗時奉水食時奉鹽飲時奉器遊時奉馬",
    "X30n0605_010:0842a22": "王皆預云先陀婆來喻意可見世有天機高妙領",
    "X30n0605_010:0842a23": "在言前號先陀客者此是謂矣。△二釋經文四初",
    "X30n0605_010:0842a24": "問持經功德。",
    "X30n0605_010:0842b01": "爾時藥王菩薩即從座起偏袒右肩合掌向佛而白",
    "X30n0605_010:0842b02": "佛言世尊若善男子善女人有能受持法華經者若",
    "X30n0605_010:0842b03": "讀誦通利若書寫經卷得幾所福。",
    "X30n0605_010:0842b04": "此是藥王菩薩問佛持經功德言幾所者即是幾",
    "X30n0605_010:0842b05": "許也。△二答功德甚多四初立格量本。",
    "X30n0605_010:0842b06": "佛告藥王若有善男子善女人供養八百萬億那由",
    "X30n0605_010:0842b07": "他恒河沙等諸佛。",
    "X30n0605_010:0842b08": "此答中有四意一佛告藥王止恒河等者即格量",
    "X30n0605_010:0842b09": "本也次於汝意云何止寧為多不者即問也三甚",
    "X30n0605_010:0842b10": "多世尊者即答也四佛言止功德甚多者即格出",
    "X30n0605_010:0842b11": "功德。△二舉問多不。",
    "X30n0605_010:0842b12": "於汝意云何其所得福寧為多不。",
    "X30n0605_010:0842b13": "△三實答甚多。",
    "X30n0605_010:0842b14": "甚多世尊。",
    "X30n0605_010:0842b15": "△四格出功德。",
    "X30n0605_010:0842b16": "佛言若善男子善女人能於是經乃至受持一四句",
    "X30n0605_010:0842b17": "偈讀誦解義如說修行功德甚多。",
    "X30n0605_010:0842b18": "△三請以呪守護五初藥王四初請。",
    "X30n0605_010:0842b19": "爾時藥王菩薩白佛言世尊我今當與說法者陀羅",
    "X30n0605_010:0842b20": "尼呪以守護之。",
    "X30n0605_010:0842b21": "此四文意且初請者即諮白懇告之意葢求如來",
    "X30n0605_010:0842b22": "印可也初爾時藥王白佛止以守護之是初意也",
    "X30n0605_010:0842b23": "次正說呪即次意也三世尊是陀羅尼止則為侵",
    "X30n0605_010:0842b24": "毀是諸佛已是歎意也四時釋迦止多所饒益即",
    "X30n0605_010:0842c01": "佛印可也。△二說。",
    "X30n0605_010:0842c02": "即說呪曰。",
    "X30n0605_010:0842c03": "安爾(一)曼爾(二)摩禰(三)摩摩禰(四)旨隸(五)遮梨第(六)",
    "X30n0605_010:0842c04": "賖(詩遮切)咩(莫者切)(七)賖履多瑋(八)羶(尸連切)帝(九)目帝(十)目",
    "X30n0605_010:0842c05": "多履(十一)娑履(十二)阿瑋娑履(十三)桑履(十四)娑履(十五)叉裔(十六)",
    "X30n0605_010:0842c06": "阿叉裔(十七)阿耆膩(十八)羶帝(十九)賖履(二十)陀羅尼(二十一)阿",
    "X30n0605_010:0842c07": "盧伽婆沙(蘇柰切)簱蔗毗叉膩(二十二)禰毗剃(二十三)阿便",
    "X30n0605_010:0842c08": "哆邏禰履剃(二十四)阿亶(多罕切)哆波隸輸地(二十五)甌究",
    "X30n0605_010:0842c09": "隸(二十六)牟究隸(二十七)阿羅隸(二十八)波羅隸(二十九)首迦",
    "X30n0605_010:0842c10": "差(初几切)(三十)阿三磨三履(三十一)佛陀毗吉利袠(音姪)帝(三十",
    "X30n0605_010:0842c11": "二)達磨波利差(猜離切)帝(三十三)僧伽涅瞿沙禰(三十四)婆",
    "X30n0605_010:0842c12": "舍婆舍輸地(三十五)曼哆邏(三十六)曼哆邏叉夜多(三十七)",
    "X30n0605_010:0842c13": "郵(音尤)樓哆(三十八)郵樓哆憍舍略(來加切)(三十九)惡义邏(四十)惡",
    "X30n0605_010:0842c14": "叉治多治(四十一)阿婆盧(四十二)阿摩若(荏蔗反)那多夜(四十三)",
    "X30n0605_010:0842c15": "△三歎。",
    "X30n0605_010:0842c16": "世尊是陀羅尼神呪六十二億恒河沙等諸佛所說",
    "X30n0605_010:0842c17": "若有侵毀此法師者則為侵毀是諸佛已。",
    "X30n0605_010:0842c18": "△四印。",
    "X30n0605_010:0842c19": "時釋迦牟尼佛讚藥王菩薩言善哉善哉藥王汝愍",
    "X30n0605_010:0842c20": "念擁護此法師故說是陀羅尼於諸眾生多所饒益。",
    "X30n0605_010:0842c21": "△二勇施三初請。",
    "X30n0605_010:0842c22": "爾時勇施菩薩白佛言世尊我亦為擁護讀誦受持",
    "X30n0605_010:0842c23": "法華經者說陀羅尼若此法師得是陀羅尼若夜叉",
    "X30n0605_010:0842c24": "若羅剎若富單那若吉蔗若鳩槃荼若餓鬼等伺求",
    "X30n0605_010:0843a01": "其短無能得便。",
    "X30n0605_010:0843a02": "此文三意一爾時勇施止無能得便是初請也次",
    "X30n0605_010:0843a03": "正說呪即次意也三世尊止則為侵毀是諸佛已",
    "X30n0605_010:0843a04": "即歎意也夜叉者翻捷疾鬼羅剎翻食人鬼此二",
    "X30n0605_010:0843a05": "部是北方多聞天王之大將也富單那是熱病鬼",
    "X30n0605_010:0843a06": "或云臭餓鬼吉蔗是起屍鬼鳩槃荼已如上釋若",
    "X30n0605_010:0843a07": "餓鬼者不出三品九類所謂得失得棄大癭臭毛",
    "X30n0605_010:0843a08": "勢力等至若勢力鬼者以其過去生中罪福不精",
    "X30n0605_010:0843a09": "善惡雜糅所以感報亦殊因是天與災祥之職人",
    "X30n0605_010:0843a10": "興禍福之心或居傑閣茂林或寄荒亭古廟依草",
    "X30n0605_010:0843a11": "附木作祟興妖恒起妄心覬人邪祀如是徒黨欲",
    "X30n0605_010:0843a12": "惱法師神呪威加初不得便上下諸文準此可知。",
    "X30n0605_010:0843a13": "△二說。",
    "X30n0605_010:0843a14": "即於佛前而說呪曰。",
    "X30n0605_010:0843a15": "座(誓螺切)隸(一)摩訶痤隸(二)郁枳(音詆)(三)目枳(四)阿隸(五)",
    "X30n0605_010:0843a16": "阿羅婆第(六)涅隸第(七)涅隸多婆第(八)伊緻(猪履切)抳",
    "X30n0605_010:0843a17": "(女紙切)(九)韋緻抳(十)旨緻抳(十一)涅隸墀抳(十二)涅梨墀婆底",
    "X30n0605_010:0843a18": "(十三)",
    "X30n0605_010:0843a19": "△三歎。",
    "X30n0605_010:0843a20": "世尊是陀羅尼神呪恒河沙等諸佛所說亦皆隨喜",
    "X30n0605_010:0843a21": "若有侵毀此法師者則為侵毀是諸佛已。",
    "X30n0605_010:0843a22": "三毗沙門三初請。",
    "X30n0605_010:0843a23": "爾時毗沙門天王護世者白佛言世尊我亦為愍念",
    "X30n0605_010:0843a24": "眾生擁護此法師故說是陀羅尼。",
    "X30n0605_010:0843b01": "此亦三意一毗沙門止說是陀羅尼初請也次正",
    "X30n0605_010:0843b02": "說呪即次意也三世尊以是神呪止無諸衰患即",
    "X30n0605_010:0843b03": "歎意也毗沙門此云多聞或云種種聞即四王之",
    "X30n0605_010:0843b04": "一居須彌北面領二鬼謂夜叉羅剎也常敕諸鬼",
    "X30n0605_010:0843b05": "不令惱人故稱護世。△二說。",
    "X30n0605_010:0843b06": "即說呪曰。",
    "X30n0605_010:0843b07": "阿梨(一)那梨(二)[少/兔]那梨(三)阿那盧(四)那履(五)拘那履",
    "X30n0605_010:0843b08": "(六)",
    "X30n0605_010:0843b09": "△三歎。",
    "X30n0605_010:0843b10": "世尊以是神呪擁護法師我亦自當擁護持是經者",
    "X30n0605_010:0843b11": "令百由旬內無諸衰患。",
    "X30n0605_010:0843b12": "令百由旬內者由旬自有三品上八十里中六十",
    "X30n0605_010:0843b13": "下四十如世之驛程也今以四十里為約是則令",
    "X30n0605_010:0843b14": "彼四千里內無諸衰患惡魔不祥近持經者此葢",
    "X30n0605_010:0843b15": "是神呪冥熏之功仍託多聞護持之力。△四持國",
    "X30n0605_010:0843b16": "三初請。",
    "X30n0605_010:0843b17": "爾時持國天王在此會中與千萬億那由他乾闥婆",
    "X30n0605_010:0843b18": "眾恭敬圍繞前詣佛所合掌白佛言世尊我亦以陀",
    "X30n0605_010:0843b19": "羅尼神呪擁護持法華經者。",
    "X30n0605_010:0843b20": "此亦三意一爾時持國天王止持法華經者初請",
    "X30n0605_010:0843b21": "也正說呪即次意也三世尊是陀羅尼止則為侵",
    "X30n0605_010:0843b22": "毀是諸佛已者即歎意也梵云提頭賴吒此翻持",
    "X30n0605_010:0843b23": "國亦曰安民謂護持世界安樂人民與夫護世其",
    "X30n0605_010:0843b24": "義同也居須彌東面黃金山領二鬼一富單那二",
    "X30n0605_010:0843c01": "乾闥婆那由他者此云百萬億梵土之數名也既",
    "X30n0605_010:0843c02": "云千萬億是知其數甚夥。△二說。",
    "X30n0605_010:0843c03": "即說呪曰。",
    "X30n0605_010:0843c04": "阿伽禰(一)伽禰(二)瞿利(三)乾(音虔)陀利(四)旃陀利(五)摩",
    "X30n0605_010:0843c05": "蹬(音鄧)耆(六)常求利(七)浮樓莎抳(八)頞(音遏)底(九)",
    "X30n0605_010:0843c06": "△三歎。",
    "X30n0605_010:0843c07": "世尊是陀羅尼神呪四十二億諸佛所說若有毀侵",
    "X30n0605_010:0843c08": "此法師者則為毀侵是諸佛已。",
    "X30n0605_010:0843c09": "△五十女五初列名。",
    "X30n0605_010:0843c10": "爾時有羅剎女等一名藍婆二名毗藍婆三名曲齒",
    "X30n0605_010:0843c11": "四名華齒五名黑齒六名多髮七名無厭足八名持",
    "X30n0605_010:0843c12": "瓔珞九名皐帝十名奪一切眾生精氣是十羅剎女",
    "X30n0605_010:0843c13": "與鬼子母并其子及眷屬俱詣佛所。",
    "X30n0605_010:0843c14": "此文有五意始一名藍婆止并其子及眷屬俱詣",
    "X30n0605_010:0843c15": "佛所是初列名也次同聲白佛言止說呪文盡請",
    "X30n0605_010:0843c16": "說也三寧上我頭上止偈盡歎也四諸羅剎女止",
    "X30n0605_010:0843c17": "消眾毒藥誓護也五佛告諸女去盡文是如來印",
    "X30n0605_010:0843c18": "可而讚歎也羅剎女者是食人鬼如向已辨若具",
    "X30n0605_010:0843c19": "足應云羅剎婆又云囉叉婆若羅剎女則名羅叉",
    "X30n0605_010:0843c20": "欺乃惡鬼之通名也此翻可畏或云暴惡然此鬼",
    "X30n0605_010:0843c21": "類多是女鬼以其感報恒噉血肉及人精氣草木",
    "X30n0605_010:0843c22": "英華食子既盡復食其夫穢惡業報有如此者然",
    "X30n0605_010:0843c23": "於其間不無權實有大力者蒙佛付囑居常擁護",
    "X30n0605_010:0843c24": "如來教法孔雀明王云有大卑舍支女名曰一髻",
    "X30n0605_010:0844a01": "是大羅剎婦居大海岸聞血氣香於一日夜行八",
    "X30n0605_010:0844a02": "萬踰繕那於菩薩處胎時初生時及生已此羅剎",
    "X30n0605_010:0844a03": "婦常為衛護此其證也今文十女之名不出二意",
    "X30n0605_010:0844a04": "謂從體用而得之也前之三雙從顏貌體質而建",
    "X30n0605_010:0844a05": "名此如藍婆黑齒多髮曲齒是也次四者從運用",
    "X30n0605_010:0844a06": "掌職而立號何者七者名無厭足謂噉食血肉恒",
    "X30n0605_010:0844a07": "起貪婪無有滿足也九名皐帝者此是彼類之上",
    "X30n0605_010:0844a08": "首能以勢力君於諸鬼故下文如來印可付囑云",
    "X30n0605_010:0844a09": "皐帝汝等及眷屬應當擁護如是法師是以得知",
    "X30n0605_010:0844a10": "皐帝是能王所以如來獨稱其上首信不疑矣然",
    "X30n0605_010:0844a11": "指皐帝則等於餘九及眷屬者以此十女各有所",
    "X30n0605_010:0844a12": "將之眾也八名持瓔珞十名奪一切眾生精氣者",
    "X30n0605_010:0844a13": "此從用得名於意可見。△二請說。",
    "X30n0605_010:0844a14": "同聲白佛言世尊我等亦欲擁護讀誦受持法華經",
    "X30n0605_010:0844a15": "者除其衰患若有伺求法師短者令不得便。",
    "X30n0605_010:0844a16": "即於佛前而說呪曰。",
    "X30n0605_010:0844a17": "伊提履(一)伊提泯(二)伊提履(三)阿提履(四)伊提履(五)",
    "X30n0605_010:0844a18": "泥履(六)泥履(七)泥履(八)泥履(九)泥履(十)樓醯(呼雞切)(十一)",
    "X30n0605_010:0844a19": "樓醯(十二)樓醯(十三)樓醯(十四)多醯(十六)多醯(十七)兜醯",
    "X30n0605_010:0844a20": "(十八)[少/兔]醯(十九)",
    "X30n0605_010:0844a21": "△三歎。",
    "X30n0605_010:0844a22": "寧上我頭上莫惱於法師若夜叉若羅剎若餓鬼若",
    "X30n0605_010:0844a23": "富單那若吉蔗若毗陀羅若犍駄若烏摩勒伽若阿",
    "X30n0605_010:0844a24": "跋摩羅若夜叉吉蔗若人吉蔗若熱病若一日若二",
    "X30n0605_010:0844b01": "日若三日若四日若至七日若常熱病若男形若女",
    "X30n0605_010:0844b02": "形若童男形若童女形乃至夢中亦復莫惱即於佛",
    "X30n0605_010:0844b03": "前而說偈言。",
    "X30n0605_010:0844b04": "毗陀羅者是赤色鬼犍馱或云犍陀羅是黃色鬼",
    "X30n0605_010:0844b05": "烏摩勒伽黑色鬼阿跋摩羅是青色鬼若夜叉吉",
    "X30n0605_010:0844b06": "蔗若人吉蔗是起屍鬼如向已明今加夜叉及人",
    "X30n0605_010:0844b07": "者以人及夜叉趣中俱有此鬼所以云也如此等",
    "X30n0605_010:0844b08": "鬼或變男形而奇或化女質而美託入夢鄉增人",
    "X30n0605_010:0844b09": "邪念故世有染病或夢鬼交即其事也今則彼自",
    "X30n0605_010:0844b10": "發願加以如來敕付殷勤誓當衛護不敢為非益",
    "X30n0605_010:0844b11": "顯圓頓上乘力用難思也。",
    "X30n0605_010:0844b12": "若不順我呪惱亂說法者頭破作七分如阿梨樹枝",
    "X30n0605_010:0844b13": "如殺父母罪亦如厭油殃斗秤欺誑人調達破僧罪",
    "X30n0605_010:0844b14": "犯此法師者當獲如是殃。",
    "X30n0605_010:0844b15": "頭破作七分如阿梨樹枝者天台云阿梨樹者其",
    "X30n0605_010:0844b16": "枝墮地破為七片此謂自然而破也不空三藏譯",
    "X30n0605_010:0844b17": "孔雀云頭破作七分猶如蘭香蕱復斥舊譯為非",
    "X30n0605_010:0844b18": "謂西國元無此樹然羅什豈可迷此讀者各徇現",
    "X30n0605_010:0844b19": "文無以彼此相惑斯皆事相於理何咎如殺父母",
    "X30n0605_010:0844b20": "及破僧者逆罪之三也壓油殃者凡外國造油必",
    "X30n0605_010:0844b21": "擣麻俾生蟲然後合雜而壓之規多汁而益肥其",
    "X30n0605_010:0844b22": "罪尤甚斗秤欺誑者謂入用大斗出使小升於秤",
    "X30n0605_010:0844b23": "亦然而詐偽欺人其罪不淺調達者或云提婆達",
    "X30n0605_010:0844b24": "多此云天授或云天熱天熱者以其生時人天心",
    "X30n0605_010:0844c01": "熱也報恩經云提婆達多無量劫來常欲害佛至",
    "X30n0605_010:0844c02": "佛成道則出佛身血破和合僧即其事也。△四誓",
    "X30n0605_010:0844c03": "護。",
    "X30n0605_010:0844c04": "諸羅剎女說此偈已白佛言世尊我等亦當身自擁",
    "X30n0605_010:0844c05": "護受持讀誦修行是經者令得安隱離諸衰患消眾",
    "X30n0605_010:0844c06": "毒藥。",
    "X30n0605_010:0844c07": "△五印可。",
    "X30n0605_010:0844c08": "佛告諸羅剎女善哉善哉汝等但能擁護受持法華",
    "X30n0605_010:0844c09": "名者福不可量何況擁護具足受持供養經卷華香",
    "X30n0605_010:0844c10": "瓔珞抹香塗香燒香幡葢伎樂然種種燈蘇燈油燈",
    "X30n0605_010:0844c11": "諸香油燈蘇摩那華油燈瞻蔔華油燈婆師迦華油",
    "X30n0605_010:0844c12": "燈優鉢羅華油燈如是等百千種供養者臯帝汝等",
    "X30n0605_010:0844c13": "及眷屬應當擁護如是法師。",
    "X30n0605_010:0844c14": "△四聞品得益。",
    "X30n0605_010:0844c15": "說是陀羅尼品時六萬八千人得無生法忍。",
    "X30n0605_010:0844c16": "△五妙莊嚴王品二初申品目。",
    "X30n0605_010:0844c17": "妙法蓮華經妙莊嚴王本事品第二十七",
    "X30n0605_010:0844c18": "此品明外護誓願然妙莊嚴王本事因緣出于他",
    "X30n0605_010:0844c19": "經昔佛末法有四比丘於法華經極生殷重雖卷",
    "X30n0605_010:0844c20": "舒秘教甘露未霑日夜翹誠晷刻無忘歎云苟非",
    "X30n0605_010:0844c21": "其人地非其處世間紛愀靜散相乖直爾求閒尚",
    "X30n0605_010:0844c22": "須厭棄況崇道乎於是結契山林志欣佛慧幽居",
    "X30n0605_010:0844c23": "日積衣糧單罄有待多煩無時不乏一餐喀喀廢",
    "X30n0605_010:0844c24": "萬里之行十旬九飯屈雲霄之志可得言哉其一",
    "X30n0605_010:0845a01": "人云吾等四窮尚不存身法將安寄君三人者但",
    "X30n0605_010:0845a02": "以命奉道莫慮朝中我一人者捨此身力誓給所",
    "X30n0605_010:0845a03": "須於是振錫門閭以求供繼自春至冬周而復始",
    "X30n0605_010:0845a04": "如僕奉大家甘苦無喜慍三人得展其誠功圓事",
    "X30n0605_010:0845a05": "辦一世之益當無量生其一人者數涉人間屢逢",
    "X30n0605_010:0845a06": "聲色坯器未火難可護持遇逢王出車馬駢闐旌",
    "X30n0605_010:0845a07": "旗噏赫生心動念愛彼光榮功德熏修隨業受報",
    "X30n0605_010:0845a08": "人間天上常得為王福雖不貲亦有限也三人得",
    "X30n0605_010:0845a09": "道會而議云我免籠樊功由此王其躭果報增長",
    "X30n0605_010:0845a10": "有為從此死已不復為王方沈火坑良難可救幸",
    "X30n0605_010:0845a11": "其未苦正可開化其一人云此王著欲而復邪見",
    "X30n0605_010:0845a12": "若非愛鉤無由可拔一人可為端正婦二作聦明",
    "X30n0605_010:0845a13": "兒兒婦之言必當從順如宜設化果獲改邪婦者",
    "X30n0605_010:0845a14": "妙音菩薩是昔二子者今藥王藥上二菩薩是昔",
    "X30n0605_010:0845a15": "時王者今華德菩薩是所以白毫東召陞紫臺而",
    "X30n0605_010:0845a16": "西引神呪護經使流通而大益說四聖之前緣故",
    "X30n0605_010:0845a17": "名妙莊嚴王本事品又妙莊嚴者妙法功德莊嚴",
    "X30n0605_010:0845a18": "諸根也此王往日於妙法有緣道熏時熟諸根應",
    "X30n0605_010:0845a19": "淨生雖未獲其理必臻靈瑞感通喜名早立例如",
    "X30n0605_010:0845a20": "善吉雖未無諍已號空生故下文云得清淨功德",
    "X30n0605_010:0845a21": "莊嚴三昧以是義故名妙莊嚴前品說呪護今文",
    "X30n0605_010:0845a22": "說人護人護尚爾呪護彌良普勸流通也。△二釋",
    "X30n0605_010:0845a23": "經文六初明事本二雙標能所三能化方便四所",
    "X30n0605_010:0845a24": "化得益五結會古今六聞品悟道今初。",
    "X30n0605_010:0845b01": "爾時佛告諸大眾乃往古世過無量無邊不可思議",
    "X30n0605_010:0845b02": "阿僧祇劫有佛名雲雷音宿王華智多陀阿伽度阿",
    "X30n0605_010:0845b03": "羅訶三藐三佛陀國名光明莊嚴劫名喜見。",
    "X30n0605_010:0845b04": "此科明其事本如文可解多陀阿伽度秦言如來",
    "X30n0605_010:0845b05": "阿羅訶秦言應供三藐三佛陀秦言正徧知即如",
    "X30n0605_010:0845b06": "來十號之三也向上已釋。△二雙標能所。",
    "X30n0605_010:0845b07": "彼佛法中有王名妙莊嚴其王夫人名曰淨德有二",
    "X30n0605_010:0845b08": "子一名淨藏二名淨眼是二子有大神力福德智慧",
    "X30n0605_010:0845b09": "久修菩薩所行之道所謂檀波羅蜜尸羅波羅蜜羼",
    "X30n0605_010:0845b10": "提波羅蜜毗梨耶波羅蜜禪波羅蜜般若波羅蜜方",
    "X30n0605_010:0845b11": "便波羅蜜慈悲喜捨乃至三十七品助道法皆悉明",
    "X30n0605_010:0845b12": "了通達又得菩薩淨三昧日星宿三昧淨光三昧淨",
    "X30n0605_010:0845b13": "色三昧淨照明三昧長莊嚴三昧大威德藏三昧於",
    "X30n0605_010:0845b14": "此三昧亦悉通達。",
    "X30n0605_010:0845b15": "此段科為標能所者一人是所化三人是能化俱",
    "X30n0605_010:0845b16": "出其名別顯二子福慧六度四弘餘經指此為十",
    "X30n0605_010:0845b17": "波羅蜜橫法門也三十七助道豎法門也餘經為",
    "X30n0605_010:0845b18": "正道行行為助道今經指十度為正呼此是助道",
    "X30n0605_010:0845b19": "也則禪度中具有三昧道品中節節有三昧更標",
    "X30n0605_010:0845b20": "七三昧者廣顯法門耳三十七品助道法者略則",
    "X30n0605_010:0845b21": "戒定慧之三學廣則三十七品助道法言三十七",
    "X30n0605_010:0845b22": "者初四念處一觀身不淨(色蘊)二觀受是苦(受蘊)三觀",
    "X30n0605_010:0845b23": "心無常(識蘊)四觀法無我(想行蘊此五法諸經云五陰)次四正勤",
    "X30n0605_010:0845b24": "一未生惡令不生二已生惡令滅三未生善令生",
    "X30n0605_010:0845c01": "四已生善令增長三四如意足(欲念進慧)四五根(信進念定",
    "X30n0605_010:0845c02": "慧)五五力(同五根名)六七覺支(念擇進喜輕安定捨)七八正道(正見",
    "X30n0605_010:0845c03": "正思惟正語正精進正定正業正念正命)已上七科總有三十七門故",
    "X30n0605_010:0845c04": "稱品也以其皆可資助進趣悟入正道故云品也。",
    "X30n0605_010:0845c05": "△三能化方便三初時至。",
    "X30n0605_010:0845c06": "爾時彼佛欲引導妙莊嚴王及愍念眾生故說是法",
    "X30n0605_010:0845c07": "華經。",
    "X30n0605_010:0845c08": "時至者彼佛出世常宣正法於王緣弱則非其時",
    "X30n0605_010:0845c09": "若說法華則其時矣故云引導等也。△二論議四",
    "X30n0605_010:0845c10": "初子白母時至。",
    "X30n0605_010:0845c11": "時淨藏淨眼二子到其母所合十指爪掌白言願母",
    "X30n0605_010:0845c12": "往詣雲雷音宿王華智佛所我等亦當待從親近供",
    "X30n0605_010:0845c13": "養禮拜所以者何此佛於一切天人眾中說法華經",
    "X30n0605_010:0845c14": "宜應聽受。",
    "X30n0605_010:0845c15": "此一科有四意一時淨藏淨眼二子止宜應聽受",
    "X30n0605_010:0845c16": "是二子白母之時也。△二母讓令其化父。",
    "X30n0605_010:0845c17": "母告子言汝父信受外道深著婆羅門法汝等應往",
    "X30n0605_010:0845c18": "白父與共俱去。",
    "X30n0605_010:0845c19": "次母告子言止與共俱去是母令二子化父也。△",
    "X30n0605_010:0845c20": "三子怨生邪見家。",
    "X30n0605_010:0845c21": "淨藏淨眼合十指爪掌白母我等是法王子而生此",
    "X30n0605_010:0845c22": "邪見家。",
    "X30n0605_010:0845c23": "三淨藏淨眼合十指爪掌止而生此邪見是怨訴",
    "X30n0605_010:0845c24": "不合生邪見家也。△四母責令憂念父。",
    "X30n0605_010:0846a01": "母告子言汝等當憂念汝父為現神變若得見者心",
    "X30n0605_010:0846a02": "必清淨或聽我等往至佛所。",
    "X30n0605_010:0846a03": "四母告子言止或聽我等至佛所是母責二子令",
    "X30n0605_010:0846a04": "憂念其父也。△三現化。",
    "X30n0605_010:0846a05": "於是二子念其父故踊在虗空高七多羅樹現種種",
    "X30n0605_010:0846a06": "神變於虗空中行住坐臥身上出水身下出火身下",
    "X30n0605_010:0846a07": "出水身上出火或現大身滿虗空中而復現小小復",
    "X30n0605_010:0846a08": "現大於空中滅忽然在地入地如水履水如地現如",
    "X30n0605_010:0846a09": "是等種種神變令其父王心淨信解。",
    "X30n0605_010:0846a10": "現化應十八變即是彼之二子現於十八神變而",
    "X30n0605_010:0846a11": "化其父十八神變者一右脇出水二左脇出火三",
    "X30n0605_010:0846a12": "左出水四右出火又於身之上下各出水火為四",
    "X30n0605_010:0846a13": "并前為八種九履水如地十履地如水十一從空",
    "X30n0605_010:0846a14": "中沒而復在地十二又從地沒而現空中又於空",
    "X30n0605_010:0846a15": "中行住坐臥而為四種并前成一十六也十七或",
    "X30n0605_010:0846a16": "現於大身滿虗空中十八大復現小是則名為十",
    "X30n0605_010:0846a17": "八神變父王覩二子神異所以心淨信解棄邪歸",
    "X30n0605_010:0846a18": "正。△四所化得益十初信子伏師。",
    "X30n0605_010:0846a19": "時父見子神力如是心大歡喜得未曾有合掌向子",
    "X30n0605_010:0846a20": "言汝等師為是誰誰之弟子二子白言大王彼雲雷",
    "X30n0605_010:0846a21": "音宿王華智佛今在七寶菩提樹下法座上坐於一",
    "X30n0605_010:0846a22": "切世間天人眾中廣說法華經是我等師我是弟子",
    "X30n0605_010:0846a23": "父語子言我今亦欲見汝等師可共俱往。",
    "X30n0605_010:0846a24": "時父下即所化得益有十意今先釋其四一時父",
    "X30n0605_010:0846b01": "見子神力如是止我今亦欲見汝等師可共俱往",
    "X30n0605_010:0846b02": "初信子而伏其師也於是父王自覩邪變或一或",
    "X30n0605_010:0846b03": "二狹而具陋見子所作歎未曾有即信其子而伏",
    "X30n0605_010:0846b04": "其師問師是誰我亦願見。△二父已信白母。",
    "X30n0605_010:0846b05": "於是二子從空中下到其母所合掌白母父王今已",
    "X30n0605_010:0846b06": "信解堪任發阿耨多羅三藐三菩提心我等為父已",
    "X30n0605_010:0846b07": "作佛事願母見聽於彼佛所出家修道爾時二子欲",
    "X30n0605_010:0846b08": "重宣其意以偈白母。",
    "X30n0605_010:0846b09": "願母放我等出家作沙門諸佛甚難值我等隨佛學",
    "X30n0605_010:0846b10": "如優曇鉢華值佛復難是脫諸難亦難願聽我出家",
    "X30n0605_010:0846b11": "母即告言聽汝出家所以者何佛難值故。",
    "X30n0605_010:0846b12": "於是二子從空中止母即告言聽汝出家佛難值",
    "X30n0605_010:0846b13": "故次是父已信也此父已信宮中八萬四千又熟",
    "X30n0605_010:0846b14": "白母稱慶願放出家母亦聽之矣。△三重催父母。",
    "X30n0605_010:0846b15": "於是二子白父母言善哉父母願時往詣雲雷音宿",
    "X30n0605_010:0846b16": "王華智佛所親覲供養所以者何佛難得值如優曇",
    "X30n0605_010:0846b17": "鉢羅華又如一眼之龜值浮木孔而我等宿福深厚",
    "X30n0605_010:0846b18": "生值佛法是故父母當聽我等令得出家所以者何",
    "X30n0605_010:0846b19": "諸佛難值時亦難遇。",
    "X30n0605_010:0846b20": "三於是二子白父母言止諸佛難值時亦難遇即",
    "X30n0605_010:0846b21": "是重催父母也疏云今正其時佛難值故即是催",
    "X30n0605_010:0846b22": "逼之意如優曇鉢羅華者梵語也此云靈瑞或云",
    "X30n0605_010:0846b23": "瑞應以此華三千年一放放則金輪王出是皆取",
    "X30n0605_010:0846b24": "其難值之意一眼之龜值浮木者阿含云佛告諸",
    "X30n0605_010:0846c01": "比丘如大海中有一盲龜壽無量劫百年一出其",
    "X30n0605_010:0846c02": "頭海中有一浮木秪有一孔漂流海內逐浪東西",
    "X30n0605_010:0846c03": "盲龜一出擬值此孔穿頭向中其木西浮龜或東",
    "X30n0605_010:0846c04": "出圍繞亦爾雖復差違尚或相值凡夫漂流五趣",
    "X30n0605_010:0846c05": "之海復得人身難甚於此莊嚴論云有一小兒聞",
    "X30n0605_010:0846c06": "佛說此人身難得如彼盲龜值浮木孔小兒嬉戲",
    "X30n0605_010:0846c07": "穴版為孔置池水中以頭試出雖百千帀竟不能",
    "X30n0605_010:0846c08": "值以是而知值之實不易矣。△四化功已著。",
    "X30n0605_010:0846c09": "彼時妙莊嚴王後宮八萬四千人皆悉堪任受持是",
    "X30n0605_010:0846c10": "法華經淨眼菩薩於法華三昧久已通達淨藏菩薩",
    "X30n0605_010:0846c11": "已於無量百千萬億劫通達離諸惡趣三昧欲令一",
    "X30n0605_010:0846c12": "切眾生離諸惡趣故其王夫人得諸佛集三昧能知",
    "X30n0605_010:0846c13": "諸佛祕密之藏二子如是以方便力善化其父令心",
    "X30n0605_010:0846c14": "信解好樂佛法。",
    "X30n0605_010:0846c15": "四彼時妙莊嚴王後宮八萬止令心信解好樂佛",
    "X30n0605_010:0846c16": "法者是化功已著法華三昧者攝一切法歸一實",
    "X30n0605_010:0846c17": "相已如向說離惡趣者一往以三途為惡趣具論",
    "X30n0605_010:0846c18": "則二十五有皆乖真起妄悉是惡趣今皆離之即",
    "X30n0605_010:0846c19": "二十五三昧破二十五有也。△五俱詣佛所五初",
    "X30n0605_010:0846c20": "正俱詣佛所二聞法(爾時)三供養(爾時)四見瑞(於虗)五歡",
    "X30n0605_010:0846c21": "喜(爾時)。",
    "X30n0605_010:0846c22": "於是妙莊嚴王與群臣眷屬俱淨德夫人與後宮彩",
    "X30n0605_010:0846c23": "女眷屬俱其王二子與四萬二千人俱一時共詣佛",
    "X30n0605_010:0846c24": "所到已頭面禮足繞佛三帀却住一面爾時彼佛為",
    "X30n0605_010:0847a01": "王說法示教利喜王大歡悅爾時妙莊嚴王及其夫",
    "X30n0605_010:0847a02": "人解頸真珠瓔珞價直百千以散佛上於虗空中化",
    "X30n0605_010:0847a03": "成四柱寶臺臺中有大寶牀敷百千萬天衣其上有",
    "X30n0605_010:0847a04": "佛結跏趺坐放大光明爾時妙莊嚴王作是念佛身",
    "X30n0605_010:0847a05": "希有端嚴殊特成就第一微妙之色。",
    "X30n0605_010:0847a06": "此一科有五意一妙莊嚴王止却住一面正俱詣",
    "X30n0605_010:0847a07": "佛所次爾時彼佛為王說法止王大歡悅此聞法",
    "X30n0605_010:0847a08": "也三爾時妙莊嚴王及其夫人止以散佛上者即",
    "X30n0605_010:0847a09": "供養也四於虗空中止放大光明此見瑞也五爾",
    "X30n0605_010:0847a10": "時妙莊嚴王作是念止微妙之色此歡喜也此歡",
    "X30n0605_010:0847a11": "喜葢有二歡喜何則如前聞法中既云王大歡悅",
    "X30n0605_010:0847a12": "豈非歡喜耶以理推之應於聞法見瑞兩科中各",
    "X30n0605_010:0847a13": "分二意方符文旨各分二者於聞法中初聞法次",
    "X30n0605_010:0847a14": "歡喜見瑞準知。△六佛與授記。",
    "X30n0605_010:0847a15": "時雲雷音宿王華智佛告四眾言汝等見是妙莊嚴",
    "X30n0605_010:0847a16": "王於我前合掌立不此王於我法中作比丘精勤修",
    "X30n0605_010:0847a17": "習助佛道法當得作佛號娑羅樹王國名大光劫名",
    "X30n0605_010:0847a18": "大高王其娑羅樹王佛有無量菩薩眾及無量聲聞",
    "X30n0605_010:0847a19": "其國平正功德如是。",
    "X30n0605_010:0847a20": "此一段科疏但謂佛與授記今私節之有五初時",
    "X30n0605_010:0847a21": "雲雷音止於我前合掌立不者即召眾指證也次",
    "X30n0605_010:0847a22": "此王於我法止作佛號娑羅樹王者明修因感果",
    "X30n0605_010:0847a23": "也次國名大光止大高王者記劫國名號也三其",
    "X30n0605_010:0847a24": "娑羅樹王止無量聲聞者示其弟子之數也四其",
    "X30n0605_010:0847b01": "國平正者顯土淨之相也五功德如是者總結也",
    "X30n0605_010:0847b02": "問聲聞既無量何名淨土耶答此例如安樂世界",
    "X30n0605_010:0847b03": "但不躭空住寂設有何妨況經中有其國平正之",
    "X30n0605_010:0847b04": "言則淨土顯矣若其穢土則丘陸坑坎高下不平。",
    "X30n0605_010:0847b05": "△七出家修行。",
    "X30n0605_010:0847b06": "其王即時以國付弟王與夫人二子并諸眷屬於佛",
    "X30n0605_010:0847b07": "法中出家脩道王出家已於八萬四千歲常勤精進",
    "X30n0605_010:0847b08": "脩行玅法華經過是已後得一切淨功德莊嚴三昧",
    "X30n0605_010:0847b09": "即升虗空高七多羅樹。",
    "X30n0605_010:0847b10": "此一科今亦私作四意節之一其王以國付弟者",
    "X30n0605_010:0847b11": "明棄榮奉道次與夫人二子止出家修道者正明",
    "X30n0605_010:0847b12": "出家修道三王出家已止法華經者顯修行經時",
    "X30n0605_010:0847b13": "四過是已後止七多羅樹葢指由因克果也。△八",
    "X30n0605_010:0847b14": "稱歎二子。",
    "X30n0605_010:0847b15": "而白佛言世尊此我二子已作佛事以神通變化轉",
    "X30n0605_010:0847b16": "我邪心令得安住於佛法中得見世尊此二子者是",
    "X30n0605_010:0847b17": "我善知識為欲發起宿世善根饒益我故來生我家。",
    "X30n0605_010:0847b18": "此亦私作三意節之初白佛言止轉我邪心者自",
    "X30n0605_010:0847b19": "述捨邪向正也次令得安住止得見世尊者自陳",
    "X30n0605_010:0847b20": "心有所詣也三此二子止來生我家正稱歎二子。",
    "X30n0605_010:0847b21": "△九佛述行高。",
    "X30n0605_010:0847b22": "爾時雲雷音宿王華智佛告妙莊嚴王言如是如是",
    "X30n0605_010:0847b23": "如汝所言若善男子善女人種善根故世世得善知",
    "X30n0605_010:0847b24": "識其善知識能作佛事示教利喜令入阿耨多羅三",
    "X30n0605_010:0847c01": "藐三菩提大王當知善知識者是大因緣所謂化導",
    "X30n0605_010:0847c02": "令得見佛發阿耨多羅三藐三菩提心大王汝見此",
    "X30n0605_010:0847c03": "二子不此二子已曾供養六十五百千萬億那由他",
    "X30n0605_010:0847c04": "恒河沙諸佛親近恭敬於諸佛所受持法華經愍念",
    "X30n0605_010:0847c05": "邪見眾生令住正見。",
    "X30n0605_010:0847c06": "此亦私作二意節之一爾時雲雷音止三菩提心",
    "X30n0605_010:0847c07": "者佛歎知識功能也次大王汝見二子止令住正",
    "X30n0605_010:0847c08": "見者佛述二子本地行高也初文自為三一佛告",
    "X30n0605_010:0847c09": "妙莊嚴王止如汝所言者如來印可也次若善男",
    "X30n0605_010:0847c10": "子止得善知識者明感應因緣也三其善知識止",
    "X30n0605_010:0847c11": "三菩提心者正歎知識功能也次文為三大王汝",
    "X30n0605_010:0847c12": "見此二子不者此是如來徵問作敘述之由也次",
    "X30n0605_010:0847c13": "此二子已曾供養止授持法華經者明本地行因",
    "X30n0605_010:0847c14": "廣愽也三愍念邪見令住正見者明導邪迷使其",
    "X30n0605_010:0847c15": "從本垂迹也佛讚善知識大有義能作佛事此外",
    "X30n0605_010:0847c16": "護善知識也示教利喜者此則教授善知識也所",
    "X30n0605_010:0847c17": "謂化導令得見佛者此則同行善知識也令入菩",
    "X30n0605_010:0847c18": "提此則實相善知識也雜阿含云善知識者若貞",
    "X30n0605_010:0847c19": "良妻即外護義又善知識者如宗親財即同行義",
    "X30n0605_010:0847c20": "又云善知識如商主導即教授義又云善知識如",
    "X30n0605_010:0847c21": "子臥父懷即實際義。△十歎佛自誓。",
    "X30n0605_010:0847c22": "妙莊嚴王即從虗空中下而白佛言世尊如來甚希",
    "X30n0605_010:0847c23": "有以功德智慧故頂上肉髻光明顯照其眼長廣而",
    "X30n0605_010:0847c24": "紺青色眉間毫相白如珂月齒白齊密常有光明唇",
    "X30n0605_010:0848a01": "色赤好如頻婆果爾時妙莊嚴王讚歎佛如是等無",
    "X30n0605_010:0848a02": "量百千萬億功德已於如來前一心合掌復白佛言",
    "X30n0605_010:0848a03": "世尊未曾有也如來之法具足成就不可思議微妙",
    "X30n0605_010:0848a04": "功德教戒所行安穩快善我從今日不復自隨心行",
    "X30n0605_010:0848a05": "不生邪見憍慢瞋恚諸惡之心說是語已禮佛而出。",
    "X30n0605_010:0848a06": "此歎佛自誓也於如來三十二相隨舉其五謂肉",
    "X30n0605_010:0848a07": "髻白毫眼根暨脣齒等大槩如前已釋從一心合",
    "X30n0605_010:0848a08": "掌下即自誓也葢嚴王捨邪歸正而自革故知非",
    "X30n0605_010:0848a09": "所以仰對紺容重發深誓一心合掌者謂去憍慢",
    "X30n0605_010:0848a10": "邪見妄想昏沈惟秉一心也。△五結會古今二初",
    "X30n0605_010:0848a11": "結會。",
    "X30n0605_010:0848a12": "佛告大眾於意云何妙莊嚴王豈異人乎今華德菩",
    "X30n0605_010:0848a13": "薩是其淨德夫人今佛前光照莊嚴相菩薩是哀愍",
    "X30n0605_010:0848a14": "妙莊嚴王及諸眷屬故於彼中生其二子者今藥王",
    "X30n0605_010:0848a15": "菩薩藥上菩薩是。",
    "X30n0605_010:0848a16": "結會之文其意甚顯葢菩薩以同事攝而誘之兒",
    "X30n0605_010:0848a17": "婦之言安得不信化有由矣其二子者今藥王藥",
    "X30n0605_010:0848a18": "上菩薩是故楞嚴云藥王藥上二法王子即從座",
    "X30n0605_010:0848a19": "起而白佛言我無始劫為世良醫口中甞此娑婆",
    "X30n0605_010:0848a20": "世界草木金石名數凡有十萬八千如是悉知苦",
    "X30n0605_010:0848a21": "酢鹹淡甘辛等味并諸和合俱生變易是冷是熱",
    "X30n0605_010:0848a22": "有毒無毒悉能徧知承事如來了知味性非空非",
    "X30n0605_010:0848a23": "有非即身心非離身心分別味因從是開悟蒙佛",
    "X30n0605_010:0848a24": "如來印我昆秊藥王藥上二菩薩名今於會中為",
    "X30n0605_010:0848b01": "法王子因味覺明位登菩薩佛問圓通如我所證",
    "X30n0605_010:0848b02": "味因為上。△二結歎。",
    "X30n0605_010:0848b03": "是藥王藥上菩薩成就如此諸大功德已於無量百",
    "X30n0605_010:0848b04": "千萬億諸佛所植眾德本成就不可思議諸善功德",
    "X30n0605_010:0848b05": "若有人識是二菩薩名字者一切世間諸天人民亦",
    "X30n0605_010:0848b06": "應禮拜。",
    "X30n0605_010:0848b07": "此結歎藥王藥上二菩薩也天人亦應禮拜者聲",
    "X30n0605_010:0848b08": "論云槃那寐或云槃淡華言禮也地持論云凡五",
    "X30n0605_010:0848b09": "輪著地始成禮也長阿含云二肘兩膝頭面著地",
    "X30n0605_010:0848b10": "謂之五輪亦云五體投地凡禮拜者必先並足正",
    "X30n0605_010:0848b11": "身合掌俯首以手攝衣先以右手按地次下左膝",
    "X30n0605_010:0848b12": "乃以二肘著地舒兩掌過額彰接足之狀以頭頓",
    "X30n0605_010:0848b13": "地方為一拜智論云禮有三品一口稱南無是下",
    "X30n0605_010:0848b14": "禮三屈膝是中禮三五輪著地是上禮白虎通云",
    "X30n0605_010:0848b15": "人所以拜者何也葢表情見意居節卑體尊事之",
    "X30n0605_010:0848b16": "也又拜之言服也至若俗中兩拜者法陰陽也釋",
    "X30n0605_010:0848b17": "氏三拜表三業也西域記云竺國致敬之儀有九",
    "X30n0605_010:0848b18": "等一發言慰問二俯首示敬三舉手高揖四合掌",
    "X30n0605_010:0848b19": "平拱五屈膝六長跪七手膝踞地八五輪俱屈九",
    "X30n0605_010:0848b20": "五體投地凡斯九等極唯一拜。△六聞品悟道。",
    "X30n0605_010:0848b21": "佛說是妙莊嚴王本事品時八萬四千人遠塵離垢",
    "X30n0605_010:0848b22": "於諸法中得法眼淨。",
    "X30n0605_010:0848b23": "此品末結聞經得道人稱八萬四千者表八萬四",
    "X30n0605_010:0848b24": "千塵勞也故云遠塵離垢即是離無明垢穢法眼",
    "X30n0605_010:0848c01": "圓明位登地住開秘藏顯真如之謂也復次八萬",
    "X30n0605_010:0848c02": "四千塵勞者流轉眾生皆具八萬四千煩惱佛欲",
    "X30n0605_010:0848c03": "斷之故設八萬四千法門析伏對治智論云般若",
    "X30n0605_010:0848c04": "波羅蜜能除八萬四千病根本四病此八萬四千",
    "X30n0605_010:0848c05": "塵勞皆因四病而起一貪二瞋三癡四即三毒等",
    "X30n0605_010:0848c06": "分四病各有二萬一千以不淨觀除貪欲二萬一",
    "X30n0605_010:0848c07": "千以慈悲觀除瞋恚二萬一千以因緣觀除愚癡",
    "X30n0605_010:0848c08": "二萬一千總用上藥除等分病二萬一千譬如寶",
    "X30n0605_010:0848c09": "珠能除黑闇般若能除煩惱是也記云聞品益中",
    "X30n0605_010:0848c10": "法眼淨者有云初果也嚴王夫人及與八萬皆持",
    "X30n0605_010:0848c11": "此經皆當作佛豈聞品者得小果耶名同義殊善",
    "X30n0605_010:0848c12": "須斟酌已如前說註者亦云所見清淨不云小乘",
    "X30n0605_010:0848c13": "初果位也。",
    "X30n0605_010:0848c14": "△三普賢菩薩勸發品二初申品目。",
    "X30n0605_010:0848c15": "妙法蓮華經普賢菩薩勸發品第二十八",
    "X30n0605_010:0848c16": "大論及觀經皆名徧吉此經稱普賢皆漢語梵音",
    "X30n0605_010:0848c17": "邲輪颰陀此云普賢悲華經云我誓於穢惡世界",
    "X30n0605_010:0848c18": "行菩薩道使得嚴淨我行要當勝諸菩薩寶藏佛",
    "X30n0605_010:0848c19": "言以是因緣今改汝字名為普賢今論等覺之位",
    "X30n0605_010:0848c20": "居於眾伏之頂伏道周徧故名為普斷道纔盡所",
    "X30n0605_010:0848c21": "較無幾鄰終際極故名為賢勸發者戀法之辭也",
    "X30n0605_010:0848c22": "遙在彼國具聞此經始末既周欲令自行化他永",
    "X30n0605_010:0848c23": "永無已故自東自西而來勸發具四悉檀意文云",
    "X30n0605_010:0848c24": "我為供養法華經故自現其身若見我身甚大歡",
    "X30n0605_010:0849a01": "喜此世界悉檀也以見我故轉復精進即得三昧",
    "X30n0605_010:0849a02": "及陀羅尼此為人悉檀也得是陀羅尼故無有非",
    "X30n0605_010:0849a03": "人能破壞者亦復不為女人之所惑亂此對治悉",
    "X30n0605_010:0849a04": "檀也三千世界微塵菩薩具普賢道此第一義悉",
    "X30n0605_010:0849a05": "檀也如此明文即四悉檀而來勸發也。△二釋經",
    "X30n0605_010:0849a06": "文四初經家敘發來二勸發三述發四發益初文",
    "X30n0605_010:0849a07": "又三初上供。",
    "X30n0605_010:0849a08": "爾時普賢菩薩以自在神通力威德名聞與大菩薩",
    "X30n0605_010:0849a09": "無量無邊不可稱數從東方來所經諸國普皆震動",
    "X30n0605_010:0849a10": "雨寶蓮華作無量百千萬億種種伎樂。",
    "X30n0605_010:0849a11": "此文三意自在者理一也神通者行一也威德者",
    "X30n0605_010:0849a12": "人一也名聞者教一也又自在者常也神通者樂",
    "X30n0605_010:0849a13": "也威德者我也名聞者淨也言說如此即一而四",
    "X30n0605_010:0849a14": "德無不備自在義焉淨力故雨華樂力故奏伎神",
    "X30n0605_010:0849a15": "通力故動地自在力故隨意而雨隨去隨雨隨動",
    "X30n0605_010:0849a16": "隨奏譬如大龍飛行不息身邊雲雨流起無窮普",
    "X30n0605_010:0849a17": "賢及眷屬以菩薩身用四德力來勸四一所經歷",
    "X30n0605_010:0849a18": "處自行上供其事如此。△二下化。",
    "X30n0605_010:0849a19": "又與無數諸天龍夜义乾闥婆阿脩羅迦樓羅緊那",
    "X30n0605_010:0849a20": "羅摩睺羅伽人非人等大眾圍繞各現威德神通之",
    "X30n0605_010:0849a21": "力。",
    "X30n0605_010:0849a22": "次從又與諸天龍下所經歷處下化利益隨他所",
    "X30n0605_010:0849a23": "宜現八部像略用二力隨所堪任其事如此。△三",
    "X30n0605_010:0849a24": "修敬。",
    "X30n0605_010:0849b01": "到娑婆世界耆闍崛山中頭面禮釋迦牟尼佛右繞",
    "X30n0605_010:0849b02": "七帀。",
    "X30n0605_010:0849b03": "三到娑婆下示修敬也身旋面禮如文。△二勸發",
    "X30n0605_010:0849b04": "二初請問勸發二初請問。",
    "X30n0605_010:0849b05": "白佛言世尊我於寶威德上王佛國遙聞此娑婆世",
    "X30n0605_010:0849b06": "界說法華經與無量無邊百千萬億諸菩薩眾共來",
    "X30n0605_010:0849b07": "聽受惟願世尊當為說之若善男子善女人於如來",
    "X30n0605_010:0849b08": "滅後云何能得是法華經。",
    "X30n0605_010:0849b09": "此請問者遙聞經竟戀法無已遠來之志志在勸",
    "X30n0605_010:0849b10": "發是故更請正說而勸發自行更請流通勸發化",
    "X30n0605_010:0849b11": "他如來若許二途再演光光無極是故雙請也。△",
    "X30n0605_010:0849b12": "二佛答三初總。",
    "X30n0605_010:0849b13": "佛告普賢菩薩若善男子善女人成就四法於如來",
    "X30n0605_010:0849b14": "滅後當得是法華經。",
    "X30n0605_010:0849b15": "△二別。",
    "X30n0605_010:0849b16": "一者為諸佛護念二者植眾德本三者入正定聚四",
    "X30n0605_010:0849b17": "者發救一切眾生之心。",
    "X30n0605_010:0849b18": "別列四法名如文其既雙請所以如來巧答略舉",
    "X30n0605_010:0849b19": "四以蔽諸何者四法之要該括正通何者佛雖無",
    "X30n0605_010:0849b20": "偏若能遠惡從善反迷還正開權知見顯佛知見",
    "X30n0605_010:0849b21": "者則稱可聖心諸佛護念若佛知見開則般若照",
    "X30n0605_010:0849b22": "明是植眾德本亦是入正定聚不亂不味不取不",
    "X30n0605_010:0849b23": "捨亦是發救眾生當知此四與開權顯實名異體",
    "X30n0605_010:0849b24": "同無二無別又佛護念者是開佛知見植眾德者",
    "X30n0605_010:0849c01": "是示佛知見發救眾生是悟佛知見入正定聚是",
    "X30n0605_010:0849c02": "入佛知見迹門之要此四收矣又迹則有本從本",
    "X30n0605_010:0849c03": "開示悟入故有迹中開示悟入今開迹即顯本本",
    "X30n0605_010:0849c04": "迹無二無別以四法答其請正於義明矣以四法",
    "X30n0605_010:0849c05": "答請流通流通之方唯三唯四發救眾生是入如",
    "X30n0605_010:0849c06": "來室入正定聚佛所護念是著如來衣植眾德本",
    "X30n0605_010:0849c07": "是坐如來座是弘宣之要即四而三發救眾生是",
    "X30n0605_010:0849c08": "誓願安樂行入正定聚是意安樂行植眾德本是",
    "X30n0605_010:0849c09": "口安樂行護念是身安樂行當知後四即前四也",
    "X30n0605_010:0849c10": "一答詶其兩請舉四冠罩一經法華之重演斯經",
    "X30n0605_010:0849c11": "之再宣遠來之勸發其義如此。△三結。",
    "X30n0605_010:0849c12": "善男子善女人如是成就四法於如來滅後必得是",
    "X30n0605_010:0849c13": "經。",
    "X30n0605_010:0849c14": "於如來滅後必得是經舊云能行四法於未來世",
    "X30n0605_010:0849c15": "當手得是經今謂不爾上文云諸法實相義已為",
    "X30n0605_010:0849c16": "汝等說又云咸令眾生開示悟入佛之知見此葢",
    "X30n0605_010:0849c17": "法華之正體能行四法必得此解名解為經此結",
    "X30n0605_010:0849c18": "其請正之問若能運此解行傳與他人他人得斯",
    "X30n0605_010:0849c19": "信解成初依人能得真解成第二第三第四依人",
    "X30n0605_010:0849c20": "此結其請流通之問。△二誓願勸發二初護人六",
    "X30n0605_010:0849c21": "初攘其外難二初總攘其難。",
    "X30n0605_010:0849c22": "爾時普賢菩薩白佛言世尊於後五百歲濁惡世中",
    "X30n0605_010:0849c23": "其有受持是經典者我當守護除其衰患令得安穩",
    "X30n0605_010:0849c24": "使無伺求得其便者。",
    "X30n0605_010:0850a01": "此文二段初總攘其難攘除也却也文言使無伺",
    "X30n0605_010:0850a02": "求得其便者是也。△二別攘其難。",
    "X30n0605_010:0850a03": "若魔若魔子若魔女若魔民若為魔所著者若夜叉",
    "X30n0605_010:0850a04": "若羅剎若鳩槃荼若毗舍闍若吉蔗若富單那若韋",
    "X30n0605_010:0850a05": "陀羅等諸惱人者皆不得便。",
    "X30n0605_010:0850a06": "次從若魔下別攘其難文舉十二非人是也。△二",
    "X30n0605_010:0850a07": "教其內法三初行立讀誦。",
    "X30n0605_010:0850a08": "是人若行若立讀誦此經我爾時乘六牙白象王與",
    "X30n0605_010:0850a09": "大菩薩眾俱詣其所而自現身供養守護安慰其心",
    "X30n0605_010:0850a10": "亦為供養法華經故。",
    "X30n0605_010:0850a11": "此教內法也凡有三番教訓初行立讀誦乘六牙",
    "X30n0605_010:0850a12": "白象安慰其心。△二坐思惟。",
    "X30n0605_010:0850a13": "是人若坐思惟此經爾時我復乘白象王現其人前",
    "X30n0605_010:0850a14": "其人若於法華經有所忘失一句一偈我當教之與",
    "X30n0605_010:0850a15": "共讀誦還令通利爾時受持讀誦法華經者得見我",
    "X30n0605_010:0850a16": "身甚大歡喜轉復精進以見我故即得三昧及陀羅",
    "X30n0605_010:0850a17": "尼名為旋陀羅尼百千萬億旋陀羅尼法音方便陀",
    "X30n0605_010:0850a18": "羅尼得如是等陀羅尼。",
    "X30n0605_010:0850a19": "次坐思惟復乘六牙教示其經與其三昧旋陀羅",
    "X30n0605_010:0850a20": "尼者旋假入空也百千旋者旋空出假也方便者",
    "X30n0605_010:0850a21": "二為方便道得入中道第一義諦也。△三三七一",
    "X30n0605_010:0850a22": "心精進。",
    "X30n0605_010:0850a23": "世尊若後世後五百歲濁惡世中比丘比丘尼優婆",
    "X30n0605_010:0850a24": "塞優婆夷求索者受持者讀誦者書寫者欲修習是",
    "X30n0605_010:0850b01": "法華經於三七日中應一心精進滿三七日已我當",
    "X30n0605_010:0850b02": "乘六牙白象與無量菩薩而自圍繞以一切眾生所",
    "X30n0605_010:0850b03": "喜見身現其人前而為說法示教利喜亦復與其陀",
    "X30n0605_010:0850b04": "羅尼呪得是陀羅尼故無有非人能破壞者亦不為",
    "X30n0605_010:0850b05": "女人之所惑亂我身亦自常護是人惟願世尊聽我",
    "X30n0605_010:0850b06": "說此陀羅尼即於佛前而說呪曰。",
    "X30n0605_010:0850b07": "三世尊若後世後五百歲下三七一心精進復乘",
    "X30n0605_010:0850b08": "六牙示教利喜也說呪如文又引事證昔釋法志",
    "X30n0605_010:0850b09": "於餘杭山卓庵誦法華經歷歲既久感驗屢彰甞",
    "X30n0605_010:0850b10": "有一雉遇師展卷則伏翼諦聽前後三載初無懈",
    "X30n0605_010:0850b11": "歇動輙類人一日偶世緣將謝師拊之曰汝雖羽",
    "X30n0605_010:0850b12": "族夙植善本而能聽經苟脫業身必生人趣明辰",
    "X30n0605_010:0850b13": "遽殞尋塟菴側既而託識於山下豪姓王氏家誕",
    "X30n0605_010:0850b14": "育修目疎眉容貌異常家人珍惜但三歲不能語",
    "X30n0605_010:0850b15": "以此為苦王氏一日設食命志志方踵門此子遽",
    "X30n0605_010:0850b16": "曰我師來也舉家驚駭携以示志志拊之曰此我",
    "X30n0605_010:0850b17": "雉兒遂命解衣周視腋下尚有雉毛三莖各陳所",
    "X30n0605_010:0850b18": "自二俱欣躍王氏曰俟登九歲乃捨入座下執巾",
    "X30n0605_010:0850b19": "缾可乎志許之如期入山即為薙除法名曇翼雖",
    "X30n0605_010:0850b20": "居妙齡有邁往之操遂梯山航海徧參知識初依",
    "X30n0605_010:0850b21": "廬山遠法師明悟大乘續入京扣羅什尊者參譯",
    "X30n0605_010:0850b22": "經義益增辨敏遂東裴徊遊會稽因觀秦望山林",
    "X30n0605_010:0850b23": "麓茂密即誅茅為菴日誦法華以為常課殆僅一",
    "X30n0605_010:0850b24": "紀偶一日時將曛暮見一婦人容儀美麗身被彩",
    "X30n0605_010:0850c01": "服手携竹籃內有白豕暨大蒜兩莖正立師前方",
    "X30n0605_010:0850c02": "且泣曰妾因采薇入山道逢猛虎奔遁至此日既",
    "X30n0605_010:0850c03": "夕矣前之無託癡意告師暫投一宵不知可乎師",
    "X30n0605_010:0850c04": "稱涉嫌堅却不從女則雨淚哀鳴師乃憐之讓以",
    "X30n0605_010:0850c05": "草牀遂蒙頂壁觀至三鼓女號呼疾作其聲悲緊",
    "X30n0605_010:0850c06": "師訪之曰汝何所苦答以腹疾疼痛其痛難忍覬",
    "X30n0605_010:0850c07": "師慈悲與之按抑師曰吾大戒師僧摩挲婦人破",
    "X30n0605_010:0850c08": "毀禁戒此何理也雖然不忍坐視遂以淨巾裹杖",
    "X30n0605_010:0850c09": "遙為按抑斯須告云已不須矣翌日凌晨女出庭",
    "X30n0605_010:0850c10": "際以彩服化祥雲豕變白象蒜化雙蓮女曰我普",
    "X30n0605_010:0850c11": "賢也故來相試汝不久預我眷屬矣言訖乘象騰",
    "X30n0605_010:0850c12": "空而去天華地振鄉落人民覩未曾有遂錄實聞",
    "X30n0605_010:0850c13": "州縣續奏朝廷蒙賜法華寺額今天衣是也。",
    "X30n0605_010:0850c14": "阿檀地(一)檀陀婆地(二)檀陀婆帝(三)檀陀鳩賖隷(四)",
    "X30n0605_010:0850c15": "檀陀脩陀隷(五)脩陀隷(六)脩陀羅婆底(七)佛馱波羶",
    "X30n0605_010:0850c16": "禰(八)薩婆陀羅尼阿婆多尼(九)薩婆婆沙阿婆多尼",
    "X30n0605_010:0850c17": "(十)脩阿婆多尼(十一)僧伽婆履叉尼(十二)僧伽涅伽陀尼",
    "X30n0605_010:0850c18": "(十三)阿僧祇(十四)僧伽波伽地(十五)帝隷阿惰僧伽兜略(盧遮",
    "X30n0605_010:0850c19": "切)阿羅帝波羅帝(十六)薩婆僧伽三摩地伽蘭地(十七)薩",
    "X30n0605_010:0850c20": "婆達磨脩波利剎帝(十八)薩婆薩埵樓駄憍舍略阿[少/兔]",
    "X30n0605_010:0850c21": "伽地(十九)辛阿毗吉利地帝(二十)",
    "X30n0605_010:0850c22": "△三覆以神力。",
    "X30n0605_010:0850c23": "世尊若有菩薩得聞是陀羅尼者當知普賢神通之",
    "X30n0605_010:0850c24": "力若法華經行閻浮提有受持者應作此念皆是普",
    "X30n0605_010:0851a01": "賢威神之力。",
    "X30n0605_010:0851a02": "覆以神力者是知若聞若持莫非普賢神力致之",
    "X30n0605_010:0851a03": "也。△四示勝因。",
    "X30n0605_010:0851a04": "若有受持讀誦正憶念解其義趣如說修行當知是",
    "X30n0605_010:0851a05": "人行普賢行於無量無邊諸佛所深種善根為諸如",
    "X30n0605_010:0851a06": "來手摩其頭。",
    "X30n0605_010:0851a07": "若能為五種法師流通法華即於三世佛所為種",
    "X30n0605_010:0851a08": "為熟為脫也此人同未來諸佛得脫故言同普賢",
    "X30n0605_010:0851a09": "行此人已於先佛植善故言深種善根此人為現",
    "X30n0605_010:0851a10": "佛所熟故信手摩其頭。△五示近果。",
    "X30n0605_010:0851a11": "若但書寫是人命終當生忉利天上是時八萬四千",
    "X30n0605_010:0851a12": "天女作眾伎樂而來迎之其人即著七寶冠於采女",
    "X30n0605_010:0851a13": "中娛樂快樂何況受持讀誦正憶念解其義趣如說",
    "X30n0605_010:0851a14": "修行若有人受持讀誦解其義趣是人命終為千佛",
    "X30n0605_010:0851a15": "授手令不恐怖不墮惡趣即往兜率天上彌勒菩薩",
    "X30n0605_010:0851a16": "所彌勒菩薩有三十二相大菩薩眾所共圍繞有百",
    "X30n0605_010:0851a17": "千萬億天女眷屬而於中生有如是等功德利益。",
    "X30n0605_010:0851a18": "但能書寫近在忉利具五法師次在兜率。△六總",
    "X30n0605_010:0851a19": "結。",
    "X30n0605_010:0851a20": "是故智者應當一心自書若使人書受持讀誦正憶",
    "X30n0605_010:0851a21": "念如說修行。",
    "X30n0605_010:0851a22": "△二護法。",
    "X30n0605_010:0851a23": "世尊我今以神通力故守護是經於如來滅後閻浮",
    "X30n0605_010:0851a24": "提內廣令流布使不斷絕。",
    "X30n0605_010:0851b01": "此誓願護法也。△三述發三初超述護法。",
    "X30n0605_010:0851b02": "爾時釋迦牟尼佛讚言善哉善哉普賢汝能護助是",
    "X30n0605_010:0851b03": "經令多所眾生安樂利益汝已成就不可思議功德",
    "X30n0605_010:0851b04": "深大慈悲從久遠來發阿耨多羅三藐三菩提意而",
    "X30n0605_010:0851b05": "能作是神通之願守護是經我當以神通力守護能",
    "X30n0605_010:0851b06": "受持普賢菩薩名者。",
    "X30n0605_010:0851b07": "第三述發者即是如來舉勝述成其劣增進行者",
    "X30n0605_010:0851b08": "勇銳弘宣今先述護法云汝能如是外多利益內",
    "X30n0605_010:0851b09": "積慈悲又久遠已來作如此護我亦以佛之神力",
    "X30n0605_010:0851b10": "守護是法況復汝耶。△二追述護人五初述示身",
    "X30n0605_010:0851b11": "教法。",
    "X30n0605_010:0851b12": "普賢若有受持讀誦正憶念修習書寫是法華經者",
    "X30n0605_010:0851b13": "當知是人則見釋迦牟尼佛如從佛口聞此經典當",
    "X30n0605_010:0851b14": "知是人供養釋迦牟尼佛當知是人佛讚善哉當知",
    "X30n0605_010:0851b15": "是人為釋迦牟尼佛手摩其頭當知是人為釋迦牟",
    "X30n0605_010:0851b16": "尼佛衣之所覆。",
    "X30n0605_010:0851b17": "自此以下述其護人雖不次第述成意足當知是",
    "X30n0605_010:0851b18": "人則見釋迦牟尼佛者述其示身教法也其尚見",
    "X30n0605_010:0851b19": "我萬德果身況汝因中六牙白象其尚從佛口具",
    "X30n0605_010:0851b20": "足聞經況汝所教忘失章句其尚為佛口讚手摩",
    "X30n0605_010:0851b21": "佛衣所覆況汝因人陀羅尼覆耶。△二超述舉勝",
    "X30n0605_010:0851b22": "因。",
    "X30n0605_010:0851b23": "如是之人不復貪著世樂不好外道經書手筆亦復",
    "X30n0605_010:0851b24": "不喜親近其人及諸惡者若屠兒若畜豬羊雞狗若",
    "X30n0605_010:0851c01": "獵師若衒賣女色是人心意質直有正憶念有福德",
    "X30n0605_010:0851c02": "力是人不為三毒所惱亦不為嫉妬我慢邪慢增上",
    "X30n0605_010:0851c03": "慢所惱是人少欲知足能修普賢之行。",
    "X30n0605_010:0851c04": "此廣舉因中無諸過惡少欲知足修普賢行即是",
    "X30n0605_010:0851c05": "述勝因也我慢者恃我陵物也邪慢者妄自尊大",
    "X30n0605_010:0851c06": "也增上慢者未得謂得也至若廣明七慢具在上",
    "X30n0605_010:0851c07": "文少欲知足者涅槃經云不求不取名為少欲得",
    "X30n0605_010:0851c08": "少之時心無悔恨名為知足。△三超述示近果。",
    "X30n0605_010:0851c09": "普賢若如來滅後後五百歲若有人見受持讀誦法",
    "X30n0605_010:0851c10": "華經者應作是念此人不久當詣道場破諸魔眾得",
    "X30n0605_010:0851c11": "阿耨多羅三藐三菩提轉法輪擊法鼓吹法螺雨法",
    "X30n0605_010:0851c12": "雨當坐天人大眾中師子法座上普賢若於後世受",
    "X30n0605_010:0851c13": "持讀誦是經典者是人不復貪著衣服臥具飲食資",
    "X30n0605_010:0851c14": "生之物所願不虗亦於現世得其福報。",
    "X30n0605_010:0851c15": "此述近果也其人當詣道場必成遠果況近果耶",
    "X30n0605_010:0851c16": "亦於現世得其近果不但生天。△四追述攘外難。",
    "X30n0605_010:0851c17": "若有人輕毀之言汝狂人耳空作是行終無所獲如",
    "X30n0605_010:0851c18": "是罪報當世世無眼若有供養讚歎之者當於今世",
    "X30n0605_010:0851c19": "得現果報若復見受持是經典者出其過惡若實若",
    "X30n0605_010:0851c20": "不實此人現世得白癩病若輕笑之者當世世牙齒",
    "X30n0605_010:0851c21": "疎缺醜脣平鼻手脚繚戾眼目角睞身體臭穢惡瘡",
    "X30n0605_010:0851c22": "膿血水腹短氣諸惡重病。",
    "X30n0605_010:0851c23": "此述其能攘外難也如來廣示毀者之罪令知過",
    "X30n0605_010:0851c24": "必改不相惱亂非但持經者得其難滅抑亦乃欲",
    "X30n0605_010:0852a01": "毀者福生既無毀無難則彼此安樂曠濟無偏慈",
    "X30n0605_010:0852a02": "之至也引事證有廬山僧號祖可字正平姓蘇氏",
    "X30n0605_010:0852a03": "西蜀廣漢伯固之子養直之弟幼瞻家學預江西",
    "X30n0605_010:0852a04": "詩社與當時賢士為莫逆交其聲藉甚有瀑泉集",
    "X30n0605_010:0852a05": "版行可平時身雖出家而留心風月每以騷雅為",
    "X30n0605_010:0852a06": "事偶一日猛省曰眉宇向秋自壯迄今專於吟詠",
    "X30n0605_010:0852a07": "皆是綺語忽若死魔索戰將何排敵遽扣一耆宿",
    "X30n0605_010:0852a08": "曰且藏乘秘典何者為勝宿曰法華君於群經此",
    "X30n0605_010:0852a09": "為最勝何則如來自稱諸經之王固可信矣可依",
    "X30n0605_010:0852a10": "教歷覽既而乃曰雖徧閱終軸所可取者止有香",
    "X30n0605_010:0852a11": "風吹萎華更雨新好者一聯頗協下意可以習氣",
    "X30n0605_010:0852a12": "凝厚其於貝書無自而入輕發此言即時感迦摩",
    "X30n0605_010:0852a13": "羅疾舉身焦爛世謂大風疾是矣其臭初不可近",
    "X30n0605_010:0852a14": "自是逾三十年方殞故叢林迄今以癩可目之經",
    "X30n0605_010:0852a15": "云若見受持是經者出其過惡若實若不實此人",
    "X30n0605_010:0852a16": "現世得白癩病此其騐也可不龜鑑哉。△五述信",
    "X30n0605_010:0852a17": "者功德。",
    "X30n0605_010:0852a18": "是故普賢若見受持是經典者當起遠迎當如敬佛。",
    "X30n0605_010:0852a19": "此述其結信者功德也當如敬佛者其敬至矣。△",
    "X30n0605_010:0852a20": "四發益二初聞品益。",
    "X30n0605_010:0852a21": "說是普賢勸發品時恒河沙等無量無邊菩薩得百",
    "X30n0605_010:0852a22": "千萬億旋陀羅尼三千大千世界微塵等諸菩薩具",
    "X30n0605_010:0852a23": "普賢道。",
    "X30n0605_010:0852a24": "此結聞品益也旋陀羅尼是初地位具普賢道是",
    "X30n0605_010:0852b01": "十地位。△二聞經益。",
    "X30n0605_010:0852b02": "佛說是經時普賢等諸菩薩舍利弗等諸聲聞及諸",
    "X30n0605_010:0852b03": "天龍人非人等一切大會皆大歡喜受持佛語作禮",
    "X30n0605_010:0852b04": "而去。",
    "X30n0605_010:0852b05": "此聞經益也歡喜如前說問此中云何猶稱聲聞",
    "X30n0605_010:0852b06": "答乃是經家存其本位耳又經家稱其是大乘聲",
    "X30n0605_010:0852b07": "聞以佛道聲令一切聞則斯義彌顯也總上第八",
    "X30n0605_010:0852b08": "卷文畢。",
    "X30n0605_010:0852b10": "妙法蓮華經卷第十(終)"
}