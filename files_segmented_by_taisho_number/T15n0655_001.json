{
    "T15n0655_001:0806c22": "No. 655",
    "T15n0655_001:0806c23": "佛說勝義空經",
    "T15n0655_001:0806c25": "西天譯經三藏朝奉大夫試光祿卿",
    "T15n0655_001:0806c26": "傳法大師賜紫沙門臣施護等奉　詔譯",
    "T15n0655_001:0806c27": "佛世尊一時在俱盧數國，與苾芻眾俱。",
    "T15n0655_001:0806c28": "佛告諸苾芻言：「諸有法門，我如前說；復有正",
    "T15n0655_001:0806c29": "法，名勝義空，汝等諦聽，極善作意，今為汝",
    "T15n0655_001:0807a01": "說。「諸苾芻！此中云何名勝義空？謂：眼生時",
    "T15n0655_001:0807a02": "而無少法有所從來；又眼滅時亦無少法離",
    "T15n0655_001:0807a03": "散可去。「諸苾芻！其眼無實，離於實法。以要而",
    "T15n0655_001:0807a04": "言：有業有報，作者不可得，此蘊既終，復他蘊",
    "T15n0655_001:0807a05": "攝；別法合集，因緣所生。耳、鼻、舌、身、意亦復如",
    "T15n0655_001:0807a06": "是。彼意生時，而無少法有所從來；又意滅時，",
    "T15n0655_001:0807a07": "亦無少法離散可去。「諸苾芻！彼意無實，離於",
    "T15n0655_001:0807a08": "實法，亦如前說，別法合集。此合集法，無實可",
    "T15n0655_001:0807a09": "得，因緣所生。此緣生者，所謂：無明緣行、行",
    "T15n0655_001:0807a10": "緣識、識緣名色、名色緣六處、六處緣觸、觸",
    "T15n0655_001:0807a11": "緣受、受緣愛、愛緣取、取緣有、有緣生、生緣",
    "T15n0655_001:0807a12": "老死憂悲苦惱，如是即一大苦蘊生。此所生",
    "T15n0655_001:0807a13": "法，無實可得，生已即滅。由是無明滅即行",
    "T15n0655_001:0807a14": "滅、行滅即識滅、識滅即名色滅、名色滅即",
    "T15n0655_001:0807a15": "六處滅、六處滅即觸滅、觸滅即受滅、受滅即",
    "T15n0655_001:0807a16": "愛滅、愛滅即取滅、取滅即有滅、有滅即生",
    "T15n0655_001:0807a17": "滅、生滅即老死憂悲苦惱滅，如是即一大",
    "T15n0655_001:0807a18": "苦蘊滅。如是等所說，是為勝義空。「諸苾芻！諸",
    "T15n0655_001:0807a19": "有法門，如前已說，今此正法，汝等當學。」",
    "T15n0655_001:0807a20": "佛說勝義空經"
}