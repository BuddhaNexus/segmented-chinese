{
    "T29n1563_005:0795a06": "阿毘達磨藏顯宗論卷第五",
    "T29n1563_005:0795a08": "尊者眾賢造",
    "T29n1563_005:0795a09": "三藏法師玄奘奉　詔譯",
    "T29n1563_005:0795a10": "3 辯差別品1辯差別品第三之一",
    "T29n1563_005:0795a11": "如是因界已列諸根，今於此中應更思擇，世",
    "T29n1563_005:0795a12": "尊何故別說根名？在內界全及法一分，以增",
    "T29n1563_005:0795a13": "上義別說為根，彼彼事中得增上故。雖增上",
    "T29n1563_005:0795a14": "義諸法皆有，而極增上方立根名。誰望於誰",
    "T29n1563_005:0795a15": "為極增上？頌曰：",
    "T29n1563_005:0795a16": "五根於四事，　　四根於二種，",
    "T29n1563_005:0795a17": "五八染淨中，　　各別為增上。",
    "T29n1563_005:0795a18": "論曰：非一切根總於一事為極增上。眼等五",
    "T29n1563_005:0795a19": "根各於四事有增上用，一莊嚴身、二導養身、",
    "T29n1563_005:0795a20": "三生識等、四不共事。莊嚴身者，謂五根中",
    "T29n1563_005:0795a21": "隨闕一根身醜陋故。導養身者，謂因見聞避",
    "T29n1563_005:0795a22": "險難故，及於段食能受用故。香味觸三皆成",
    "T29n1563_005:0795a23": "段食，如有頌曰：",
    "T29n1563_005:0795a24": "「譬如明眼人，　　能避現險難，",
    "T29n1563_005:0795a25": "世有聰明者，　　能離當苦惡。",
    "T29n1563_005:0795a26": "多聞能知法，　　多聞能離罪，",
    "T29n1563_005:0795a27": "多聞捨無義，　　多聞得涅槃。」",
    "T29n1563_005:0795a28": "「身由食住，　　命託食存，　　食已令心，",
    "T29n1563_005:0795a29": "適悅安泰。」",
    "T29n1563_005:0795b01": "生識等者，謂發五識及相應法，隨所依根有",
    "T29n1563_005:0795b02": "明昧故。不共事者，謂取自境見聞嗅嘗，覺別",
    "T29n1563_005:0795b03": "境故。有說，眼耳於能守護生身法身，如其次",
    "T29n1563_005:0795b04": "第有增上用，前二伽他即為此證。有說，眼耳",
    "T29n1563_005:0795b05": "俱能守護生法二身，親近善士聽聞正法，眼",
    "T29n1563_005:0795b06": "耳各為一增上故。女、男、命、意各於二事有增",
    "T29n1563_005:0795b07": "上用。且女男根二增上者，一有情異、二分",
    "T29n1563_005:0795b08": "別異。有情異者，劫初有情形類皆等，二根生",
    "T29n1563_005:0795b09": "已便有女男形類差別。分別異者，進止言音",
    "T29n1563_005:0795b10": "乳房髻等安布差別。有說，勇怯有差別故，名",
    "T29n1563_005:0795b11": "有情異；衣服莊嚴有差別故，名分別異。有",
    "T29n1563_005:0795b12": "說，此於染淨二品有增上力，故言於二受不",
    "T29n1563_005:0795b13": "律儀，起無間業斷善根故，名於染品有增上",
    "T29n1563_005:0795b14": "力。能受律儀入道得果及離欲故，名於淨品",
    "T29n1563_005:0795b15": "有增上力，半擇迦等無如是事。命根於二有",
    "T29n1563_005:0795b16": "增上者，謂由命故施設諸根及根差別，由此",
    "T29n1563_005:0795b17": "有彼有、此無彼無故。或於眾同分能續及能",
    "T29n1563_005:0795b18": "持，於無色界要有命根，方有所生處決定故。",
    "T29n1563_005:0795b19": "彼起自地善染污心或起餘心，非命終故。意",
    "T29n1563_005:0795b20": "根於二有增上者，謂能續後有及自在隨行。",
    "T29n1563_005:0795b21": "能續後有者，如世尊告阿難陀言：識若不入",
    "T29n1563_005:0795b22": "母胎中者，精血得成羯羅藍不？不也。世尊！乃",
    "T29n1563_005:0795b23": "至廣說。自在隨行者，如契經言：",
    "T29n1563_005:0795b24": "「心能導世間，　　心能遍攝受，",
    "T29n1563_005:0795b25": "如是心一法，　　皆自在隨行。」",
    "T29n1563_005:0795b26": "有說，意根於染淨品有增上力，故言於二，如",
    "T29n1563_005:0795b27": "契經言：心雜染故有情雜染，心清淨故有情",
    "T29n1563_005:0795b28": "清淨。樂等五受、信等八根於染淨中有增上",
    "T29n1563_005:0795b29": "力，謂樂等五於染增上貪等隨眠所依事故。",
    "T29n1563_005:0795c01": "有說，此於染淨二品俱有增上，說為耽嗜、",
    "T29n1563_005:0795c02": "出離依故。樂故心定，苦為信依，六依出離喜",
    "T29n1563_005:0795c03": "及憂捨。契經說故，信等八根於淨增上，如",
    "T29n1563_005:0795c04": "契經說：我聖弟子，具信牆塹、具勤勢力，具念",
    "T29n1563_005:0795c05": "防衛，心定解脫，慧為刀劍，乃至廣說。此中",
    "T29n1563_005:0795c06": "即攝後三根故，彼於淨品定有增上。若增上",
    "T29n1563_005:0795c07": "故立為根者，於愛見品諸煩惱中，受想二法",
    "T29n1563_005:0795c08": "有增上用，想應如受亦立為根。又諸煩惱於",
    "T29n1563_005:0795c09": "能損壞善品等中有增上用，應成根體。又最",
    "T29n1563_005:0795c10": "勝故建立諸根，一切法中涅槃最勝，何緣不",
    "T29n1563_005:0795c11": "立涅槃為根？又迦比羅語具手足及大便處",
    "T29n1563_005:0795c12": "亦立為根，於語執行及能棄捨有增上故。",
    "T29n1563_005:0795c13": "如是等事不應立根，由所許根有如是相。頌",
    "T29n1563_005:0795c14": "曰：",
    "T29n1563_005:0795c15": "心所依此別，　　此住此雜染，",
    "T29n1563_005:0795c16": "此資糧此淨，　　由此量立根。",
    "T29n1563_005:0795c17": "論曰：心所依者，眼等六根，此內六處是有情",
    "T29n1563_005:0795c18": "本。此相差別由男女根。復由命根，此一期",
    "T29n1563_005:0795c19": "住，此成雜染。由五受根，此淨資糧由信等五，",
    "T29n1563_005:0795c20": "此成清淨，由後三根，由此立根事皆究竟，不",
    "T29n1563_005:0795c21": "應更立想等為根。諸煩惱中愛過最重，故唯",
    "T29n1563_005:0795c22": "立受與彼為根。愛過重者，以契經說：愛與六",
    "T29n1563_005:0795c23": "處為生因故。又想非見煩惱生因，餘因發生",
    "T29n1563_005:0795c24": "顛倒見已，妄分別想持令相續，離正對治不",
    "T29n1563_005:0795c25": "可斷壞，故說此想與彼為因。受為愛因，俱通",
    "T29n1563_005:0795c26": "二種。受為過重，煩惱因故、通二因故，獨立為",
    "T29n1563_005:0795c27": "根。有餘師言：想為餘法所映奪故不立為根，",
    "T29n1563_005:0795c28": "謂諸善想正慧映奪，諸染污想顛倒映奪，非",
    "T29n1563_005:0795c29": "增上故不立為根。又諸煩惱亦非增上，受於",
    "T29n1563_005:0796a01": "其中成增上故，唯受於彼可立為根。或損善",
    "T29n1563_005:0796a02": "品壞樂果事，下劣鄙穢如何立根？根是世間",
    "T29n1563_005:0796a03": "增上法故。又於諸法涅槃雖勝，滅諸根故不",
    "T29n1563_005:0796a04": "立為根。如破諸瓶，破非瓶體。又語具等亦不",
    "T29n1563_005:0796a05": "名根，不定雜亂太過失故。不定失者，何等語",
    "T29n1563_005:0796a06": "具立為語根？能發言音名為語具，此即是",
    "T29n1563_005:0796a07": "舌。若爾，則應尋伺等法及能引起語業諸風",
    "T29n1563_005:0796a08": "亦立為根，能發語故。謂尋伺等依脣齒腭咽",
    "T29n1563_005:0796a09": "喉等緣發起言音，非但依舌，無異因故。又尋",
    "T29n1563_005:0796a10": "伺等於發言音是勝因故，又諸手腋管弦息",
    "T29n1563_005:0796a11": "等皆能為因發言音故，不應唯立舌為語根。",
    "T29n1563_005:0796a12": "若謂了色亦由言故，不應獨立眼為根者，理",
    "T29n1563_005:0796a13": "必不然。諸生盲人雖聞說色，不了青等差",
    "T29n1563_005:0796a14": "別相故。手於執取不應名根，口等亦能執取",
    "T29n1563_005:0796a15": "物故。足於行動不應名根，蛇魚等類不由於",
    "T29n1563_005:0796a16": "足有行動故。出大便處於能棄捨不應名根，",
    "T29n1563_005:0796a17": "口等亦能有棄捨故。雜亂失者，彼所立根應",
    "T29n1563_005:0796a18": "成雜亂，口能執取及棄捨故、手足俱有執行",
    "T29n1563_005:0796a19": "用故，有如是等雜亂過失。太過失者，彼所立",
    "T29n1563_005:0796a20": "根應無限量。若舌根異語根異者，應許鼻根",
    "T29n1563_005:0796a21": "與息根異，如舌能語、鼻通息故。若此於彼少",
    "T29n1563_005:0796a22": "有作用即立為根，是則咽喉齒脣肚等，於諸",
    "T29n1563_005:0796a23": "吞嚼攝持等事有增上故，應立為根。或一切",
    "T29n1563_005:0796a24": "因於生自果皆增上故，應並立根。故迦比",
    "T29n1563_005:0796a25": "羅如童子戲，不應許彼語具等根。已說根義",
    "T29n1563_005:0796a26": "及建立因，當說諸根一一自體。此中眼等乃",
    "T29n1563_005:0796a27": "至男根，前此品中已辯其相，謂彼識依五種",
    "T29n1563_005:0796a28": "淨色名眼等根。女男二根從身一分差別而",
    "T29n1563_005:0796a29": "立。命根體是不相應故，不相應中至時當",
    "T29n1563_005:0796b01": "辯。信等體是心所法故，心所法中至時當辯。",
    "T29n1563_005:0796b02": "樂等五受三無漏根更無辯處，故今應釋。頌",
    "T29n1563_005:0796b03": "曰：",
    "T29n1563_005:0796b04": "身不悅名苦，　　即此悅名樂，",
    "T29n1563_005:0796b05": "及三定心悅，　　餘處此名喜，",
    "T29n1563_005:0796b06": "心不悅名憂，　　中捨二無別，",
    "T29n1563_005:0796b07": "見修無學道，　　依九立三根。",
    "T29n1563_005:0796b08": "論曰：身謂身受，依色根故，即五識相應受。言",
    "T29n1563_005:0796b09": "不悅者是損惱義，於五識俱領觸受內能損",
    "T29n1563_005:0796b10": "惱者，名為苦根。所言悅者是攝益義，即五識",
    "T29n1563_005:0796b11": "俱領觸受內能攝益者，名為樂根。初靜慮中",
    "T29n1563_005:0796b12": "三識俱樂，亦此所攝種類同故。第三靜慮意",
    "T29n1563_005:0796b13": "識俱受能攝益者，亦名樂根，彼地更無餘識",
    "T29n1563_005:0796b14": "身故，即意俱悅立為樂根。意識俱生悅受有",
    "T29n1563_005:0796b15": "二，在第三定說名為樂，由此地中離喜貪故。",
    "T29n1563_005:0796b16": "除第三定，下三地中說名喜根，有喜貪故。",
    "T29n1563_005:0796b17": "此二心悅攝益義同，行相何殊分為喜樂？由",
    "T29n1563_005:0796b18": "行相轉有差別故。若有心悅安靜行轉，名為",
    "T29n1563_005:0796b19": "樂根。若有心悅麁動行轉，名為喜根。或復",
    "T29n1563_005:0796b20": "樂根攝益力勝，喜根攝益則不如是。由此第",
    "T29n1563_005:0796b21": "三靜慮地樂，諸聖說為所耽著處。與意識俱",
    "T29n1563_005:0796b22": "能損惱受，是心不悅，名曰憂根。已約身心悅",
    "T29n1563_005:0796b23": "不悅受行相差別立四受根。所言中捨二無",
    "T29n1563_005:0796b24": "別者，中是非悅非不悅義，即不苦樂說名捨",
    "T29n1563_005:0796b25": "根。身心受中此定何受？應言此受通在身心。",
    "T29n1563_005:0796b26": "苦樂何緣各分為二，不苦不樂唯立一根？此",
    "T29n1563_005:0796b27": "在身心無差別故。謂心苦樂多分躁動，苦",
    "T29n1563_005:0796b28": "樂在身則為安住；不苦不樂在身在心，行相",
    "T29n1563_005:0796b29": "無差唯安住故。又心苦樂多分別生，在身不",
    "T29n1563_005:0796c01": "然隨境力故，阿羅漢等亦如是生。捨在身心",
    "T29n1563_005:0796c02": "俱無分別，處中行相任運而起。又苦樂受在",
    "T29n1563_005:0796c03": "身在心，於怨於親行相轉異。不苦不樂在身",
    "T29n1563_005:0796c04": "在心，於中庸境行相無異。是故苦樂各分為",
    "T29n1563_005:0796c05": "二，不苦不樂唯立一根。已釋樂等諸受根體，",
    "T29n1563_005:0796c06": "三無漏根今次應釋。不可一一別說其體，應",
    "T29n1563_005:0796c07": "就三道依九總立。意樂喜捨信等五根，此九",
    "T29n1563_005:0796c08": "三道中即是三無漏，謂在見道意等九法，即",
    "T29n1563_005:0796c09": "是未知當知根體，未知當知行相轉故。若在",
    "T29n1563_005:0796c10": "修道意等九法，即是第二已知根體，為欲斷",
    "T29n1563_005:0796c11": "除餘隨眠故，於已知境數復了知。在無學道",
    "T29n1563_005:0796c12": "意等九法，即是第三具知根體，知自己知故",
    "T29n1563_005:0796c13": "名為知，習知成性故。或能護知故名為具知。",
    "T29n1563_005:0796c14": "九根相應合成此事，故意等八亦得此名。如",
    "T29n1563_005:0796c15": "是根名雖二十二，而諸根體但有十七，女男",
    "T29n1563_005:0796c16": "二根身根攝故、三無漏根九根攝故。如是已",
    "T29n1563_005:0796c17": "釋根體不同，當辯諸門義類差別。此二十二",
    "T29n1563_005:0796c18": "根中幾有漏幾無漏？頌曰：",
    "T29n1563_005:0796c19": "唯無漏後三，　　有色命憂苦，",
    "T29n1563_005:0796c20": "當知唯有漏，　　通二餘九根。",
    "T29n1563_005:0796c21": "論曰：次前所說最後三根，體唯無漏，是無垢",
    "T29n1563_005:0796c22": "義，垢之與漏名異體同。七有色根色蘊攝故，",
    "T29n1563_005:0796c23": "名為有色，此有色根命及憂苦一向有漏。九",
    "T29n1563_005:0796c24": "通二者，即前所說三無漏攝意等九根名為",
    "T29n1563_005:0796c25": "無漏，餘意等九是名有漏。有說，信等亦唯無",
    "T29n1563_005:0796c26": "漏。此不應理，如世尊言：我若於此信等五根，",
    "T29n1563_005:0796c27": "未如實知是集、沒、味、過患、出、離，未能超此天",
    "T29n1563_005:0796c28": "人世間，乃至廣說非無漏法。應作如是次第",
    "T29n1563_005:0796c29": "觀察。又佛未轉正法輪時，先以佛眼遍觀世",
    "T29n1563_005:0797a01": "間，諸有情類有利中軟諸根差別。此廣決擇",
    "T29n1563_005:0797a02": "如《順正理》。如是已說有漏無漏。二十二根中，",
    "T29n1563_005:0797a03": "幾是異熟、幾非異熟？頌曰：",
    "T29n1563_005:0797a04": "命唯是異熟，　　憂及後八非，",
    "T29n1563_005:0797a05": "色意餘四受，　　一一皆通二。",
    "T29n1563_005:0797a06": "論曰：且無分別此諸根中唯一命根定是異",
    "T29n1563_005:0797a07": "熟。如何此命可無分別？定果命根非異熟故。",
    "T29n1563_005:0797a08": "如是命根亦是異熟，得邊際定應果苾芻，於",
    "T29n1563_005:0797a09": "僧眾中或別人所施思果故，諸我能感富異",
    "T29n1563_005:0797a10": "熟業，願皆轉招壽異熟果。聖所說故。有說，彼",
    "T29n1563_005:0797a11": "由邊際定力，引取前生順不定受業所感壽",
    "T29n1563_005:0797a12": "令現受用，復有欲令邊際定力引前生業殘",
    "T29n1563_005:0797a13": "異熟果。憂根及後信等八根皆非異熟，有記",
    "T29n1563_005:0797a14": "性故。經說：有業順憂受者，依受相應。言順無",
    "T29n1563_005:0797a15": "過，如言有觸順樂受等。何緣定知憂非異熟？",
    "T29n1563_005:0797a16": "離欲貪者不隨轉故。異熟不然，故非異熟。",
    "T29n1563_005:0797a17": "如何定知離欲貪者憂不隨轉？憂是無知等",
    "T29n1563_005:0797a18": "流果故，阿羅漢等一切無知皆已斷故，諸怨",
    "T29n1563_005:0797a19": "憎相彼無有故。諸阿羅漢離欲貪者，已斷欲",
    "T29n1563_005:0797a20": "界諸災患故，諸怨憎相亦皆無有。又彼相續",
    "T29n1563_005:0797a21": "多歡悅故，離欲貪者憂不隨轉。故知憂根越",
    "T29n1563_005:0797a22": "異熟法，餘根通二，義准已成。謂七色意根，除",
    "T29n1563_005:0797a23": "憂餘四受，十二一一皆通二類。七有色根若",
    "T29n1563_005:0797a24": "所長養，則非異熟，餘皆異熟。意及四受若善",
    "T29n1563_005:0797a25": "染污，若威儀路及工巧處并能變化，隨其所",
    "T29n1563_005:0797a26": "應亦非異熟，餘皆異熟。如是已說是異熟等。",
    "T29n1563_005:0797a27": "二十二根中幾有異熟、幾無異熟？頌曰：",
    "T29n1563_005:0797a28": "憂定有異熟，　　前八後三無，",
    "T29n1563_005:0797a29": "意餘受信等，　　一一皆通二。",
    "T29n1563_005:0797b01": "論曰：如前所說憂根，當知定有異熟。定言",
    "T29n1563_005:0797b02": "意顯唯有非無遮非異熟，因無記無漏故。眼",
    "T29n1563_005:0797b03": "等前八及最後三，此十一根定無異熟，八無",
    "T29n1563_005:0797b04": "記故、三無漏故。餘皆通二，義准已成，謂意根",
    "T29n1563_005:0797b05": "餘四受信等，言等取精進等四根，此十一一",
    "T29n1563_005:0797b06": "皆通二類。意樂喜捨若不善、善有漏有異熟，",
    "T29n1563_005:0797b07": "若無記無漏無異熟。苦根若善不善有異",
    "T29n1563_005:0797b08": "熟，若無記無異熟。信等五根若有漏有異熟，",
    "T29n1563_005:0797b09": "若無漏無異熟。如是已說有異熟等。二十二",
    "T29n1563_005:0797b10": "根中幾善、幾不善、幾無記？頌曰：",
    "T29n1563_005:0797b11": "唯善後八根，　　憂通善不善，",
    "T29n1563_005:0797b12": "意餘受三種，　　前八唯無記。",
    "T29n1563_005:0797b13": "論曰：信等五根及三無漏一向是善，憂根唯",
    "T29n1563_005:0797b14": "通善不善性，意及四受皆通三性，眼等八根",
    "T29n1563_005:0797b15": "唯是無記。如是已說善不善等。二十二根中",
    "T29n1563_005:0797b16": "幾欲界繫、幾色界繫、幾無色界繫？頌曰：",
    "T29n1563_005:0797b17": "欲色無色界，　　如次除後三，",
    "T29n1563_005:0797b18": "兼女男憂苦，　　并餘色喜樂。",
    "T29n1563_005:0797b19": "論曰：欲界除後三無漏根，由彼三根唯不",
    "T29n1563_005:0797b20": "繫故，准知欲界繫有餘十九根。色界如前",
    "T29n1563_005:0797b21": "除三無漏，亦除男女憂苦四根，准知十五",
    "T29n1563_005:0797b22": "根亦通色界繫。除男女者，色界已離婬欲法",
    "T29n1563_005:0797b23": "故，除此無因須受用故。有說，由此身醜陋故。",
    "T29n1563_005:0797b24": "此說不然，陰藏隱密非醜陋故，然佛置彼在",
    "T29n1563_005:0797b25": "男品中。如契經說：無處無容女身為梵，有處",
    "T29n1563_005:0797b26": "有容男為梵者，離欲威猛似男用故。如有稱",
    "T29n1563_005:0797b27": "讚大梵王言：",
    "T29n1563_005:0797b28": "「大梵如丈夫，　　所得皆已得，",
    "T29n1563_005:0797b29": "離欲道威猛，　　故說為丈夫。」",
    "T29n1563_005:0797c01": "除苦根者，色界中無損害事故。苦是損害，業",
    "T29n1563_005:0797c02": "異熟故。有說，彼身極淨妙故。除憂根者，彼處",
    "T29n1563_005:0797c03": "無有怨憎相故，又奢摩他潤相續故。有說，色",
    "T29n1563_005:0797c04": "界具離欲智，憂是無知等流果故。無色如前",
    "T29n1563_005:0797c05": "除三無漏女男憂苦，并除喜樂及五色根，准",
    "T29n1563_005:0797c06": "知餘八根通無色界繫。如是已說欲界繫等。",
    "T29n1563_005:0797c07": "二十二根中幾見所斷、幾修所斷、幾非所斷？",
    "T29n1563_005:0797c08": "頌曰：",
    "T29n1563_005:0797c09": "意三受通三，　　憂見修所斷，",
    "T29n1563_005:0797c10": "九唯修所斷，　　五修非三非。",
    "T29n1563_005:0797c11": "論曰：意喜樂捨一一通三。憂根唯通見修所",
    "T29n1563_005:0797c12": "斷，非無漏故。七色命苦唯修所斷，有色無染",
    "T29n1563_005:0797c13": "非六生故、非無漏故。信等五根，或修所斷、",
    "T29n1563_005:0797c14": "或非所斷，通善有漏及無漏故。最後三根唯",
    "T29n1563_005:0797c15": "非所斷，皆是無漏無過法故。然契經言：應知",
    "T29n1563_005:0797c16": "聖道猶如船筏，法尚應斷，何況非法。此非",
    "T29n1563_005:0797c17": "見修二道所斷，入無餘依涅槃界位，捨故名",
    "T29n1563_005:0797c18": "斷。已說諸門義類差別，當說初得異熟諸根。",
    "T29n1563_005:0797c19": "幾異熟根何界初得？須問初得異熟根者，遮",
    "T29n1563_005:0797c20": "無染心能續生故。頌曰：",
    "T29n1563_005:0797c21": "欲胎卵濕生，　　初得二異熟，",
    "T29n1563_005:0797c22": "化生六七八，　　色六上唯命。",
    "T29n1563_005:0797c23": "論曰：欲胎卵濕生初受生位，唯得身與命二",
    "T29n1563_005:0797c24": "異熟根。舉胎卵濕，顯除化生，化生色根無漸",
    "T29n1563_005:0797c25": "起故。此辯異熟，不說意捨，時彼定染非異熟",
    "T29n1563_005:0797c26": "故。爾時亦得信等諸根，非異熟故，此中不說。",
    "T29n1563_005:0797c27": "此因化說，不辯三生。羯剌藍位，雖得色等",
    "T29n1563_005:0797c28": "異熟生法，而體非根，故此不說。化生初位得",
    "T29n1563_005:0797c29": "六七八，無形得六。如劫初時，六謂眼耳鼻舌",
    "T29n1563_005:0798a01": "身命。一形得七，如諸天等。二形得八，惡趣容",
    "T29n1563_005:0798a02": "有二形化生。色初得六，如欲化生無形者說。",
    "T29n1563_005:0798a03": "上唯命者，謂無色界定生俱勝，故名為上。彼",
    "T29n1563_005:0798a04": "初唯得異熟命根，由此證知命根實有。此若",
    "T29n1563_005:0798a05": "非有，為得何根名生無色？非善染污名業果",
    "T29n1563_005:0798a06": "生，未受彼生，客現起故。又異熟心無續生理，",
    "T29n1563_005:0798a07": "唯許染心能續生故。過去未來非有論者，爾",
    "T29n1563_005:0798a08": "時三世異熟皆無，生依何說？應許實命為彼",
    "T29n1563_005:0798a09": "生依說異熟根。最初得已，當說最後所滅諸",
    "T29n1563_005:0798a10": "根。何界死時幾根後滅？頌曰：",
    "T29n1563_005:0798a11": "正死滅諸根，　　無色三色八，",
    "T29n1563_005:0798a12": "欲頓十九八，　　漸四善增五。",
    "T29n1563_005:0798a13": "論曰：且說染污及無記心，正命終時根滅多",
    "T29n1563_005:0798a14": "少？謂無色界將命終時，命意捨三於最後",
    "T29n1563_005:0798a15": "滅，無色唯有捨受非餘。又無色言，遮彼有色。",
    "T29n1563_005:0798a16": "有餘師說：彼有色故，若不說有實物命根，何",
    "T29n1563_005:0798a17": "異熟斷名無色死？若言異熟四蘊斷故彼名",
    "T29n1563_005:0798a18": "死者，善染污心現在前位應亦名死。若言彼",
    "T29n1563_005:0798a19": "地所受異熟猶未盡者，如何不受而有盡期？",
    "T29n1563_005:0798a20": "善染污心現在前位，當言彼受何業異熟？非",
    "T29n1563_005:0798a21": "不現前可名為受。餘廣決擇如《順正理》。色界",
    "T29n1563_005:0798a22": "死時八根後滅，謂眼等五及前三根。化生",
    "T29n1563_005:0798a23": "生死根無缺故。欲頓死時十九八滅。二形十",
    "T29n1563_005:0798a24": "滅，謂女男根及前說八。一形九滅，無形八滅。",
    "T29n1563_005:0798a25": "若漸死時，身命意捨四根後滅，此四必無前",
    "T29n1563_005:0798a26": "後滅義。若在三界善心死時，一切位中數各",
    "T29n1563_005:0798a27": "增五，善心必具信等根故。謂於無色增至八",
    "T29n1563_005:0798a28": "根，乃至欲界漸終至九。今復應思：幾根能得",
    "T29n1563_005:0798a29": "何沙門果？雖沙門果非根亦得，此辯根故但",
    "T29n1563_005:0798b01": "問諸根。頌曰：",
    "T29n1563_005:0798b02": "九得邊二果，　　七八九中二，",
    "T29n1563_005:0798b03": "十一阿羅漢，　　依一容有說。",
    "T29n1563_005:0798b04": "論曰：邊謂預流、阿羅漢果，中謂一來及不還",
    "T29n1563_005:0798b05": "果。且預流果由九根得，謂意捨信等初二無",
    "T29n1563_005:0798b06": "漏根，此果與向未至地攝，故唯有捨。云何此",
    "T29n1563_005:0798b07": "由已知根得？由離繫得與解脫道俱時起故。",
    "T29n1563_005:0798b08": "雖解脫道於沙門果非同類因而是相應，俱",
    "T29n1563_005:0798b09": "有因故，名得無失。或已知根亦為同類因能",
    "T29n1563_005:0798b10": "得預流果，謂轉依時如阿羅漢，就容有說亦",
    "T29n1563_005:0798b11": "無有過。阿羅漢果亦九根得，謂意信等後二",
    "T29n1563_005:0798b12": "無漏，樂喜捨中隨取一種，此果及向通九地",
    "T29n1563_005:0798b13": "攝，故於三受隨取其一。中間二果一一皆通，",
    "T29n1563_005:0798b14": "七八九得世出世道，次第超越證差別故。且",
    "T29n1563_005:0798b15": "一來果次第證者，依世間道由七根得，謂意",
    "T29n1563_005:0798b16": "及捨、信等五根。依出世道由八根得，謂即前",
    "T29n1563_005:0798b17": "七及已知根。倍離欲貪超越證者，如預流果",
    "T29n1563_005:0798b18": "由九根得，證不還果應知亦爾。總例雖然，而",
    "T29n1563_005:0798b19": "有差別。全離欲貪超越證者，依地別故三受",
    "T29n1563_005:0798b20": "隨一。次第證者，若於第九解脫道中入根本",
    "T29n1563_005:0798b21": "地，依世間道由八根得，喜為第八。依出世道",
    "T29n1563_005:0798b22": "由九根得，已知第九。若阿羅漢亦九根得，違",
    "T29n1563_005:0798b23": "《發智論》。彼問幾根得阿羅漢？答十一故。三受",
    "T29n1563_005:0798b24": "定無，俱時起故，但由九得，言十一根。依容有",
    "T29n1563_005:0798b25": "說，謂容有一補特伽羅，從無學位數數退已，",
    "T29n1563_005:0798b26": "由喜樂捨數復還得。非不還果有同此失，次",
    "T29n1563_005:0798b27": "第無容樂根得故，超越無容有退失故。今應",
    "T29n1563_005:0798b28": "思擇成就何根，彼諸根中幾定成就？頌曰：",
    "T29n1563_005:0798b29": "成就命意捨，　　各定成就三，",
    "T29n1563_005:0798c01": "若成就樂身，　　各定成就四，",
    "T29n1563_005:0798c02": "成眼等及喜，　　各定成五根，",
    "T29n1563_005:0798c03": "若成就苦根，　　彼定成就七，",
    "T29n1563_005:0798c04": "若成女男憂，　　信等各成八，",
    "T29n1563_005:0798c05": "二無漏十一，　　初無漏十三。",
    "T29n1563_005:0798c06": "論曰：命意捨中隨成就一，彼定成就如是三",
    "T29n1563_005:0798c07": "根。非此三中有闕成就，皆遍一切地及依故。",
    "T29n1563_005:0798c08": "信等五根遍一切地，非一切依。餘十四根二",
    "T29n1563_005:0798c09": "俱非遍。故成捨等，唯定成三，餘或成就或不",
    "T29n1563_005:0798c10": "成就。云何成就眼等四根？生色界全、欲界少",
    "T29n1563_005:0798c11": "分。身根生在欲色界全，女男生在欲界少分，",
    "T29n1563_005:0798c12": "樂根生在欲下三定及聖生上，喜根生在欲",
    "T29n1563_005:0798c13": "下二定及聖生上。若生欲界全，憂欲貪未",
    "T29n1563_005:0798c14": "離、信等五根若不斷善、三無漏根已得未",
    "T29n1563_005:0798c15": "捨，如是諸位各定成就，除此餘位定不成就。",
    "T29n1563_005:0798c16": "若成樂根定成就四，謂命意捨樂。若成身根",
    "T29n1563_005:0798c17": "亦定成四，謂命意捨身，餘或成就或不成就。",
    "T29n1563_005:0798c18": "若成眼根定成就五，謂命意捨身及眼根。耳",
    "T29n1563_005:0798c19": "鼻舌根應知亦五，前四如眼，第五自根。若成",
    "T29n1563_005:0798c20": "喜根亦定成五，謂命意捨樂及喜根。生第二",
    "T29n1563_005:0798c21": "定未離彼貪，但成第三染污樂受。若成苦根",
    "T29n1563_005:0798c22": "定成就七，謂身命意四受除憂。若成女根定",
    "T29n1563_005:0798c23": "成就八，七如苦說，第八女根。男憂亦八，七如",
    "T29n1563_005:0798c24": "苦說，第八自根。信等亦八，謂命意捨信等五",
    "T29n1563_005:0798c25": "根。若女男俱成，彼定成十五。若成具知根定",
    "T29n1563_005:0798c26": "成就十一，謂樂喜捨命根意根信等五根及",
    "T29n1563_005:0798c27": "具知根。已知根亦爾，自根第十一。若成未知",
    "T29n1563_005:0798c28": "根定成就十三，謂身命意四受除憂信等五",
    "T29n1563_005:0798c29": "根及未知根。漸命終位，傳說深心厭生死故",
    "T29n1563_005:0799a01": "能入見道。如是已說位定成就、補特伽羅定",
    "T29n1563_005:0799a02": "成，當說諸極少者成就幾根。頌曰：",
    "T29n1563_005:0799a03": "極少八無善，　　成受身意命，",
    "T29n1563_005:0799a04": "愚生無色界，　　成善命意捨。",
    "T29n1563_005:0799a05": "論曰：已斷善根名為無善。彼若極少成就八",
    "T29n1563_005:0799a06": "根，謂五受根及身命意，據漸捨命唯餘身根。",
    "T29n1563_005:0799a07": "愚謂異生，未見諦故。彼生無色亦成八根，謂",
    "T29n1563_005:0799a08": "信等五及命意捨，由定數故及說愚故。善言",
    "T29n1563_005:0799a09": "不濫三無漏根。諸極多者成就幾根？頌曰：",
    "T29n1563_005:0799a10": "極多成十九，　　二形除三淨，",
    "T29n1563_005:0799a11": "聖者未離欲，　　除二淨一形。",
    "T29n1563_005:0799a12": "論曰：諸二形者具眼等根，除三無漏成餘十",
    "T29n1563_005:0799a13": "九。無漏名淨，離二縛故。若聖有學未離欲貪，",
    "T29n1563_005:0799a14": "成就極多亦具十九，除二無漏及除一形。二",
    "T29n1563_005:0799a15": "無漏者，謂具知根前二隨一。言一形者，無有",
    "T29n1563_005:0799a16": "二形及與無形，得聖法故。因分別界已廣辯",
    "T29n1563_005:0799a17": "根，諸行俱生今應思擇。此中諸行略有二種，",
    "T29n1563_005:0799a18": "有色、無色。無色有三，謂心、心所、不相應行。有",
    "T29n1563_005:0799a19": "色有二，謂是極微及非極微。極微有二，一欲",
    "T29n1563_005:0799a20": "界繫、二色界繫。欲界極微復有二種，一無根",
    "T29n1563_005:0799a21": "聚、二有根聚。此中且辯極微聚色。頌曰：",
    "T29n1563_005:0799a22": "欲微聚無聲，　　無根有八事，",
    "T29n1563_005:0799a23": "有身根九事，　　十事有餘根。",
    "T29n1563_005:0799a24": "論曰：有對色中最後細分，更不可析，名曰極",
    "T29n1563_005:0799a25": "微。謂此極微更不可以餘色覺慧分析為多，",
    "T29n1563_005:0799a26": "此即說為色之邊際，更無分故立邊際名。如",
    "T29n1563_005:0799a27": "一剎那名時邊際，更不可析為半剎那。此亦",
    "T29n1563_005:0799a28": "如是，眾微和合不可分離，說為微聚。此在欲",
    "T29n1563_005:0799a29": "界無聲無根八事俱起，謂四大種色香味觸。",
    "T29n1563_005:0799b01": "此若有聲即成九事，聲及前八。而不說者，顯",
    "T29n1563_005:0799b02": "因大種相擊故生，非如色等恒時有故。無",
    "T29n1563_005:0799b03": "聲有根或九或十，謂身根聚九事俱起，八如",
    "T29n1563_005:0799b04": "前說，第九身根。餘根聚中十事俱起，九如身",
    "T29n1563_005:0799b05": "聚，加眼等一。眼耳鼻舌必不離身，依身轉故。",
    "T29n1563_005:0799b06": "四根展轉相離而生，處各別故。此有根聚若",
    "T29n1563_005:0799b07": "有聲生，加所生聲成十十一。此有執受大種",
    "T29n1563_005:0799b08": "為因，故與諸根不相離起，不說所以如前應",
    "T29n1563_005:0799b09": "知。色界唯除香味二事，餘同欲界，故不別",
    "T29n1563_005:0799b10": "說。所說事言依體依處，皆無有失，所依能依",
    "T29n1563_005:0799b11": "依體依處差別說故。或唯依體亦無有失，決",
    "T29n1563_005:0799b12": "定俱生方說有故。形色等體非決定有，光明",
    "T29n1563_005:0799b13": "等中則無有故。或唯依處亦無有失，為遮",
    "T29n1563_005:0799b14": "多謗別說大種，謂或謗言大種造色無別有",
    "T29n1563_005:0799b15": "性，或復謗言無別觸處所造色體，或復謗言",
    "T29n1563_005:0799b16": "非一切聚具四大種。別說大種此謗皆除，然",
    "T29n1563_005:0799b17": "不成多，約類說故。已說有色決定俱生，無色",
    "T29n1563_005:0799b18": "俱生今次當說。頌曰：",
    "T29n1563_005:0799b19": "心心所必俱，　　諸行相或得。",
    "T29n1563_005:0799b20": "論曰：心與心所必定俱生，隨闕一時餘未甞",
    "T29n1563_005:0799b21": "起。諸行即是一切有為，所謂有色無色諸行。",
    "T29n1563_005:0799b22": "前必俱言應流至此，謂有色等諸行生時，",
    "T29n1563_005:0799b23": "必與生等四相俱起。言或得者，唯有情法與",
    "T29n1563_005:0799b24": "得俱生。或言顯此不遍諸行。於前所說四有",
    "T29n1563_005:0799b25": "為中，廣辯色心如前品說，心所等法猶未廣",
    "T29n1563_005:0799b26": "辯。今先廣辯諸心所法。頌曰：",
    "T29n1563_005:0799b27": "心所且有五，　　大地法等異。",
    "T29n1563_005:0799b28": "論曰：諸心所法且有五品，大地法等有別異",
    "T29n1563_005:0799b29": "故。五品者何？一大地法、二大善地法、三大煩",
    "T29n1563_005:0799c01": "惱地法、四大不善地法、五小煩惱地法。地謂",
    "T29n1563_005:0799c02": "容止處，或謂所行處。若此是彼容止所行，",
    "T29n1563_005:0799c03": "即說此法為彼法地。地即是心大法地故，名",
    "T29n1563_005:0799c04": "為大地。此中若法大地所有，名大地法，謂法",
    "T29n1563_005:0799c05": "遍與一切品類一切心俱生。由此故心非大",
    "T29n1563_005:0799c06": "地法，非心俱生故。彼法是何？頌曰。",
    "T29n1563_005:0799c07": "受想思觸欲，　　慧念與作意，",
    "T29n1563_005:0799c08": "勝解三摩地，　　遍於一切心。",
    "T29n1563_005:0799c09": "論曰：於所依身能益能損或俱相違，領受",
    "T29n1563_005:0799c10": "非愛俱相違觸，說名為受。安立執取女男等",
    "T29n1563_005:0799c11": "境差別相因，說名為想。令心造作善不善無",
    "T29n1563_005:0799c12": "記，成妙劣中性，說名為思。由有思故，令心",
    "T29n1563_005:0799c13": "於境有動作用，猶如磁石勢力能令鐵有動",
    "T29n1563_005:0799c14": "用。由根境識和合而生，能為受因有所觸對，",
    "T29n1563_005:0799c15": "說名為觸。希求取境，說名為欲。簡擇所緣邪",
    "T29n1563_005:0799c16": "正等相，說名為慧。於境明記不忘失因，說名",
    "T29n1563_005:0799c17": "為念。引心心所令於所緣有所警覺，說名作",
    "T29n1563_005:0799c18": "意。此即世間說為留意。於境印可，說名勝解。",
    "T29n1563_005:0799c19": "勝謂增勝，解謂解脫，此能令心於境無礙",
    "T29n1563_005:0799c20": "自在而轉，如增上戒增上定等。令心無亂取",
    "T29n1563_005:0799c21": "所緣境不流散因，名三摩地。委辯自相如五",
    "T29n1563_005:0799c22": "事釋。如是已說十大地法。大善法地名大善",
    "T29n1563_005:0799c23": "地，此中若法大善地所有，名大善地法，謂法",
    "T29n1563_005:0799c24": "恒於諸善心有。彼法是何？頌曰：",
    "T29n1563_005:0799c25": "信及不放逸，　　輕安捨慚愧，",
    "T29n1563_005:0799c26": "二根及不害，　　勤唯遍善心。",
    "T29n1563_005:0799c27": "論曰：心濁相違現前忍許，無倒因果各別相",
    "T29n1563_005:0799c28": "屬，為欲所依能資勝解，說名為信。專於己",
    "T29n1563_005:0799c29": "利防身語意，放逸相違，名不放逸。正作意轉",
    "T29n1563_005:0800a01": "身心輕利，安適之因心堪任性，說名輕安。心",
    "T29n1563_005:0800a02": "平等性，說名為捨。掉舉相違，如理所引令心",
    "T29n1563_005:0800a03": "不越，是為捨義。趣向如理自法二種，增上所",
    "T29n1563_005:0800a04": "生違愛等流心自在性，說名為慚。愛樂修習",
    "T29n1563_005:0800a05": "功德為先，違癡等流厭惡劣法，說名為愧。有",
    "T29n1563_005:0800a06": "說，怖畏謫罰惡趣自他謗因，說名為愧。二根",
    "T29n1563_005:0800a07": "者，謂無貪、無瞋。已得未得境界耽著，希求相",
    "T29n1563_005:0800a08": "違無愛染性，名為無貪。於情非情無恚害意",
    "T29n1563_005:0800a09": "哀愍種子，說名無瞋。與樂損惱有情相違心",
    "T29n1563_005:0800a10": "賢善性，說名不害。於諸已生功德過失守護",
    "T29n1563_005:0800a11": "棄捨，於諸未生功德過失令生不生，心無墮",
    "T29n1563_005:0800a12": "性，說名為勤。由有此故，心於如理所作事業",
    "T29n1563_005:0800a13": "堅進不息。說二及言兼攝欣厭。厭謂善心審",
    "T29n1563_005:0800a14": "諦觀察無量過患，法實性故起順無貪心厭",
    "T29n1563_005:0800a15": "背性，與此相應名厭作意。欣謂善心欣求過",
    "T29n1563_005:0800a16": "患出離對治，此增上力起順證修心欣尚性，",
    "T29n1563_005:0800a17": "此於離喜未至等地亦有現行故非喜受，",
    "T29n1563_005:0800a18": "與此相應名欣作意。諸契經中，喜欣別說，從",
    "T29n1563_005:0800a19": "欣生喜。契經說故。諸作是說，劣喜名欣。彼",
    "T29n1563_005:0800a20": "輕安等應同此說，無異因故。何因唯喜說",
    "T29n1563_005:0800a21": "有勝劣，非輕安等？故理不然。欣厭行相更互",
    "T29n1563_005:0800a22": "相違，於一心中無容並起，是故於此不正顯",
    "T29n1563_005:0800a23": "說。大善地法性不成故，亦有喜根厭行俱轉，",
    "T29n1563_005:0800a24": "定無有欣厭行俱轉。為表此二定不俱行，說",
    "T29n1563_005:0800a25": "二及言行相違故。",
    "T29n1563_005:0800a26": "說一切有部顯宗論卷第五"
}