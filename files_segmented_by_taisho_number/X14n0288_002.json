{
    "X14n0288_002:0030a01": "大佛頂如來密因修證了義諸菩薩萬行首楞嚴經卷第二",
    "X14n0288_002:0030a03": "顯常性之餘",
    "X14n0288_002:0030a04": "爾時阿難及諸大眾聞佛示誨。身心泰然。念無始來。失却本心。妄認緣塵。分",
    "X14n0288_002:0030a05": "別影事。今日開悟如失乳兒忽遇慈母。合掌禮佛。願聞如來顯出身心真妄",
    "X14n0288_002:0030a06": "虗實。現前生滅與不生滅二發明性。時波斯匿王(體諸大眾欲問之心)。起立白佛。我昔未承諸佛",
    "X14n0288_002:0030a07": "誨敕。見迦旃延。毗羅胝子。咸言。此身死後斷滅。名為涅槃。我雖值佛。今猶狐",
    "X14n0288_002:0030a08": "疑。云何發揮。證知此心不生滅地。今此大眾。諸有漏者。咸皆願聞。佛告大王。",
    "X14n0288_002:0030a09": "汝身現在。今復問汝。汝此肉身。為同金剛常住不朽。為復變壞。世尊。我今此",
    "X14n0288_002:0030a10": "身終從變滅。佛言大王汝未曾滅。云何知滅。世尊。我此無常變壞之身。雖未",
    "X14n0288_002:0030a11": "曾滅。我觀現前。念念遷謝。新新不住。如火成灰。漸漸銷殞。殞亡不息。決知此",
    "X14n0288_002:0030a12": "身當從滅盡。佛言如是。大王。汝今生齡。已從衰老。顏貌何如童子之時。世尊。",
    "X14n0288_002:0030a13": "我昔孩孺。膚腠潤澤。年至。長成。血氣充滿。而今頺齡。迫於衰耄。形色枯悴。精",
    "X14n0288_002:0030a14": "神昏昧。髮白面皺。逮將不久。如何見比充盛之時。佛言。大王。汝之形容。應不",
    "X14n0288_002:0030a15": "頓朽。王言。世尊。變化密移。我誠不覺。寒暑遷流。漸至於此。何以故。我年二十。",
    "X14n0288_002:0030a16": "雖號年少顏貌已老。初十歲時。三十之年。又衰二十。於今六十。又過於二。觀",
    "X14n0288_002:0030a17": "五十時。宛然強壯。世尊。我見密移。雖此殂落。其間流易。且限十年。若復令我",
    "X14n0288_002:0030a18": "微細思惟。其變寧唯一紀(十二年為一紀一云十年)二紀。實惟年變。豈唯年變。亦兼月化。何直月化。兼",
    "X14n0288_002:0031a01": "又日遷。沈思諦觀。剎那剎那。念念之間。不得停住。故知我身終從變滅。佛告",
    "X14n0288_002:0031a02": "大王。汝見變化遷改不停。悟知汝滅。亦於滅時。汝知身中。有不滅耶。波斯匿",
    "X14n0288_002:0031a03": "王。合掌白佛。我實不知。佛言。我今示汝不生滅性。大王。汝年幾時。見恒河水。",
    "X14n0288_002:0031a04": "王言。我生三歲。慈母擕我謁耆婆天。經過此流。爾時即知是恒河水。佛言。大",
    "X14n0288_002:0031a05": "王。如汝所說。二十之時。衰於十歲。乃至六十。日月歲時。念念遷變。則汝三歲。",
    "X14n0288_002:0031a06": "見此河時。至年十三。其水云何。王言如三歲時。宛然無異。乃至於今年六十",
    "X14n0288_002:0031a07": "二。亦無有異。佛言。汝今自傷髮白面皺。其面必定皺於童年。則汝今時。觀此",
    "X14n0288_002:0031a08": "恒水。與昔童時。觀河之見。有童耄不。王言。不也。世尊。佛言。大王汝面雖皺。而",
    "X14n0288_002:0031a09": "此見精性未曾皺。皺者為變。不皺非變。變者受滅。彼不變者。元無生滅。云何",
    "X14n0288_002:0031a10": "於中。受汝生死而猶引彼末伽梨等。都言此身死後全滅。王聞是言。信知身",
    "X14n0288_002:0031a11": "後捨生(遺假形)趣生(全真性)。與諸大眾。踊躍歡喜得未曾有。",
    "X14n0288_002:0031a12": "〔五觀河之見〕〔疏〕即無常生滅之身顯常住不滅之性故指觀河為喻以明",
    "X14n0288_002:0031a13": "流而不易之體也夫一切有身無不皆滅若俱舍以二種觀無常所謂鄰",
    "X14n0288_002:0031a14": "虗分剎那滅者即身心二念性也此文所顯略有三節即三念處一從佛",
    "X14n0288_002:0031a15": "問汝未曾滅下是以心念處觀無常念念遷謝心之體也新新不住無常",
    "X14n0288_002:0031a16": "之性也如火成灰者不更新之意二從問汝今生齡下是以身念處觀無",
    "X14n0288_002:0031a17": "常顏貌膚腠身之相也孩孺者稚齡而血氣者壯年色也頺耄枯悴總指",
    "X14n0288_002:0031a18": "老年之狀以至於逮將不久者言無常之理然也三從問汝之形容下是",
    "X14n0288_002:0032a01": "以法念處觀無常寒暑歲月諸法之體也我年二十下取十年為限以寬",
    "X14n0288_002:0032a02": "數粗觀也實惟年變下取從寬至促以細相密觀也殂落者遷謝之義年",
    "X14n0288_002:0032a03": "變月化皆無常之體以至于終從變滅者指必然之勢也佛告下顯不遷",
    "X14n0288_002:0032a04": "之性盖生生者不生化化者不化故雖受世間之身而不受變於世此觀",
    "X14n0288_002:0032a05": "河之見所以無童耄也。〔孤山〕見精即見性也皺者為變則顯生死無常不",
    "X14n0288_002:0032a06": "皺非變則顯涅槃常住。〔疏〕涅槃論五種常一無窮常二無起常三恒在常",
    "X14n0288_002:0032a07": "四湛然常五無變常無變常即觀河之性。",
    "X14n0288_002:0032a08": "阿難即從座起。禮佛合掌。長跪白佛。世尊。若此見聞。必不生滅。云何世尊名",
    "X14n0288_002:0032a09": "我等輩遺失真性。顛倒行事。願興慈悲。洗我塵垢。即時如來垂金色臂。輪手",
    "X14n0288_002:0032a10": "下指。示阿難言。汝今見我母陀羅手(結印)。為正為倒。阿難言。世間眾生以此為倒。",
    "X14n0288_002:0032a11": "而我不知誰正誰倒。佛告阿難。若世間人以此為倒。即世間人。將何為正。阿",
    "X14n0288_002:0032a12": "難言。如來豎臂。兜羅綿手(解見前卷)上指於空。則名為正。佛即豎臂。告阿難言。若此顛",
    "X14n0288_002:0032a13": "倒。首尾相換。諸世間人。一倍瞻視。則知汝身。與諸如來清淨法身。比類發明(比于手指正倒之類而發明之)。",
    "X14n0288_002:0032a14": "如來之身。名正徧知。汝等之身。號性顛倒。隨汝諦觀。汝身佛身。稱顛倒者。名",
    "X14n0288_002:0032a15": "字何處號為顛倒。於時阿難與諸大眾。瞪瞢瞻佛。目睛不瞬。不知身心顛倒",
    "X14n0288_002:0032a16": "所在。佛興慈悲。哀愍阿難。及諸大眾。發海潮音。徧告同會。諸善男子。我常說",
    "X14n0288_002:0032a17": "言。色心諸緣。及心所使諸所緣法。唯心所現。汝身(幻身)汝心(妄心)。皆是妙明真精妙心",
    "X14n0288_002:0032a18": "中所現物。云何汝等。遺失本妙圓妙明心。寶明妙性。認悟中迷。晦昧為空。空",
    "X14n0288_002:0033a01": "晦暗中。結暗為色。色雜妄想。想相為身。聚緣內搖。趣外奔逸。昏擾擾相。以為",
    "X14n0288_002:0033a02": "心性。一迷為心。決定惑為色身之內。不知色身外。洎(及)山河虗空大地。咸是妙",
    "X14n0288_002:0033a03": "明真心中物。譬如澄清百千大海。棄之。惟認一浮漚體。目為全潮窮盡瀛渤。",
    "X14n0288_002:0033a04": "汝等即是迷中倍人。如我垂手等無差別。如來說。為可憐愍者。",
    "X14n0288_002:0033a05": "〔六離倒真性〕〔溫陵〕因王問答反動疑塵以謂真性有生有滅可說遺失既",
    "X14n0288_002:0033a06": "無生滅云何能遺佛答謂諸佛眾生同一體性固無遺失特因見倒言之",
    "X14n0288_002:0033a07": "也如手順垂為正反以為倒逆豎為倒反以為正是失真也。〔疏〕此下漸約",
    "X14n0288_002:0033a08": "即境明心故佛廣舉根身器界顯徧知也色心諸緣即根塵之法以體言",
    "X14n0288_002:0033a09": "之為寶明妙性心所使者即染淨諸法以徧言之為圓妙明心盖諸法所",
    "X14n0288_002:0033a10": "生惟心所現是本來之悟遺此本悟取之色身是認悟中迷矣晦昧下明",
    "X14n0288_002:0033a11": "顛倒之處謂真性圓徧無內無外由一念晦昧變頑為空次則結晦昧為",
    "X14n0288_002:0033a12": "色雜想相為身其妄動之情聚緣於內奔流於外昏擾不停而人則取此",
    "X14n0288_002:0033a13": "緣氣以為己心遂謂此心在藐爾身中不知外及山河虗空大地咸是妙",
    "X14n0288_002:0033a14": "明之體也故法華云是法住法位世間相常住由其取小遺大如棄海認",
    "X14n0288_002:0033a15": "漚故為迷中倍人倍猶增倍也。",
    "X14n0288_002:0033a16": "阿難承佛悲救深誨。垂泣叉手。而白佛言。我雖承佛如是妙音。悟妙明心。元",
    "X14n0288_002:0033a17": "所圓滿常住心地。而我悟佛現說法音。現以緣心。允所瞻仰(信尊佛說)。徒獲此心(即上玅明之心)。未敢",
    "X14n0288_002:0033a18": "認為本元心地。願佛哀愍。宣示圓音。拔我疑根。歸無上道(阿耨菩提)。佛告阿難。汝等尚",
    "X14n0288_002:0034a01": "以緣心聽法此法亦緣。非得法性。如人以手指月示人。彼人因指。當應看月。",
    "X14n0288_002:0034a02": "若復觀指。以為月體。此人豈唯亡失月輪。亦亡其指。何以故。以所標指為明",
    "X14n0288_002:0034a03": "月故。豈唯亡指。亦復不識明之與暗。何以故。即以指體。為月明性。明暗二性。",
    "X14n0288_002:0034a04": "無所了故。汝亦如是若以分別我說法音。為汝心者。此心自應離分別音有",
    "X14n0288_002:0034a05": "分別性。譬如有客寄宿旅亭。暫止便去。終不常住而掌亭人。都無所去名為",
    "X14n0288_002:0034a06": "亭主。此亦如是。若真汝心。則無所去。云何離聲。無分別性。斯則豈唯聲分別",
    "X14n0288_002:0034a07": "心。分別我容。離諸色相。無分別性。如是乃至分別都無。非色非空。拘舍離等",
    "X14n0288_002:0034a08": "昧為冥諦。離諸法緣。無分別性。則汝心性各有所還。云何為主。阿難言。若我",
    "X14n0288_002:0034a09": "心性。各有所還。則如來說妙明元心。云何無還。惟垂哀愍為我宣說。佛告阿",
    "X14n0288_002:0034a10": "難。且汝見我。見精明元。此見。雖非妙精明心。如第二月。非是月影汝應諦聽。",
    "X14n0288_002:0034a11": "今當示汝無所還地。阿難。此大講堂。洞開東方。日輪升天。則有明耀。中夜黑",
    "X14n0288_002:0034a12": "月。雲霧晦暝。則復昏暗。戶牖之隙。則復見通。牆宇之間。則復觀壅。分別之處",
    "X14n0288_002:0034a13": "則復見緣。頑虗之中。徧是空性。鬱(雜)[土*孛](沓)之象。則紆(結)昏塵澄霽斂氛。又觀清淨。阿",
    "X14n0288_002:0034a14": "難。汝咸看此諸變化相(即上八種相)。吾今各還本所因處。云何本因。阿難。此諸變化。明還",
    "X14n0288_002:0034a15": "日輪。何以故。無日不明。明因屬日。是故還日。暗還黑月。通還戶牗。壅還墻宇。",
    "X14n0288_002:0034a16": "緣還分別。頑虗還空。鬱[土*孛]還塵。清明還霽。則諸世間一切所有。不出斯類。汝",
    "X14n0288_002:0034a17": "見八種見精明性。當欲誰還。何以故。若還於明。則不明時。無復見暗雖明暗",
    "X14n0288_002:0034a18": "等。種種差別。見無差別。諸可還者自然非汝不汝還者非。汝而誰。則知汝心",
    "X14n0288_002:0035a01": "本妙明淨汝自迷悶喪本。受輪於生死中。常被漂溺。是故如來。名可憐愍。",
    "X14n0288_002:0035a02": "〔七無還常性〕〔溫陵〕因聞法音悟妙明心本來圓滿了無遺失故曰常住心",
    "X14n0288_002:0035a03": "地然情猶鹵莽見未精明尚以能聞緣心為所悟妙性此固常情疑混根",
    "X14n0288_002:0035a04": "於心而難拔者故願佛拔之。〔疏〕阿難以緣心聽法即前緣塵分別故復以",
    "X14n0288_002:0035a05": "客義推徵亭中主人喻常住之性即八中無還者也此顯奢摩他之終將",
    "X14n0288_002:0035a06": "明起行故示無還之性。〔溫陵〕聲分別心指聲上緣心即分別法音者也分",
    "X14n0288_002:0035a07": "別我容謂色上緣心即允所瞻仰者也如是乃至者即該舉六塵皆無自",
    "X14n0288_002:0035a08": "性也緣塵之心離塵無體故拘舍離等昧為冥諦。〔吳興〕阿難問妙明元心",
    "X14n0288_002:0035a09": "佛以見精為答者應知此見亦是前來緣塵之見但緣塵分別之見有還",
    "X14n0288_002:0035a10": "緣塵能見之性無還如下文所謂其目周視但如鏡中無別分析即見精",
    "X14n0288_002:0035a11": "者也汝識於中次第標指是文殊等即緣塵分別者也。〔疏〕明精明心即第",
    "X14n0288_002:0035a12": "八妙圓真心見精明元則眼根映色之性六湛精明乃第八所分名第二",
    "X14n0288_002:0035a13": "月由妙心全體難見故指見精以示無還成實云以指按目則見二月阿",
    "X14n0288_002:0035a14": "難下欲示無還之性先指可還之相言本因者謂日為明因黑為暗因隙",
    "X14n0288_002:0035a15": "為通因乃至霽為清淨因此皆有還惟見精無還也。",
    "X14n0288_002:0035a16": "顯見性文七",
    "X14n0288_002:0035a17": "此下經義多即境顯性義當三摩波提由其境界與觀照義相應故涉能",
    "X14n0288_002:0035a18": "所性顯即離故且以由前寂靜之力照體既立理應發諸事業盖所以賞",
    "X14n0288_002:0036a01": "觸類之妙盡緣情之鑑由真立俗理應然故義例如前亦分七種見性。",
    "X14n0288_002:0036a02": "阿難言。我雖識此見性無還。云何得知是我真性。佛告阿難。吾今問汝。今汝",
    "X14n0288_002:0036a03": "未得無漏清淨承佛神力。(一聲聞見)見於初禪。得無障礙。(二羅漢見)而阿那律見閻浮提。如觀掌",
    "X14n0288_002:0036a04": "中菴摩羅果。(三菩薩見)諸菩薩等見百千界。(四如來見)十方如來。窮盡微塵。清淨國土。無所不矚。",
    "X14n0288_002:0036a05": "(五眾生見)眾生洞視。不過分寸阿難。且吾與汝。觀四天王所住宮殿(上自四天)。中間徧覽水陸空",
    "X14n0288_002:0036a06": "行(下至大地)。雖有昏明種種形像(一切物相所在之處)。無非前塵(目前諸塵)分別留礙。汝應於此分別自(我)他(物)。今吾將汝",
    "X14n0288_002:0036a07": "擇於見中。誰是我體。誰為物象(一本作相)。阿難極汝見源(盡汝眼力)。從日月宮(最上物相)。是物非汝。至七金",
    "X14n0288_002:0036a08": "山(居中物相)。周徧諦觀。雖種種光。亦物非汝。(此以下最下物相)漸漸更觀雲騰鳥飛。風動塵起樹木山川。",
    "X14n0288_002:0036a09": "艸芥人畜。咸物非汝阿難是諸近遠。諸有物性。雖復差殊。同汝見精。清淨所",
    "X14n0288_002:0036a10": "矚。則諸物類自有差別見性無殊此精妙明。誠汝見性。",
    "X14n0288_002:0036a11": "〔一能遍一切見性〕佛告下泛敘見用由阿難至如來略分四種見相眾生",
    "X14n0288_002:0036a12": "洞視不過分寸者不能觀障外也且吾下先指物境是諸下後顯見用見",
    "X14n0288_002:0036a13": "精即能徧之性遠近即所徧之境見境性異是謂分別自他也按佛地論",
    "X14n0288_002:0036a14": "說妙觀察智有十種因由三摩波提者是觀察性故此智以觀三界為性",
    "X14n0288_002:0036a15": "故十因者論云觀察智以觀世界眾生為建立因觀器世間為生起因以",
    "X14n0288_002:0036a16": "觀世界洲渚日月四天王天三十三天及夜摩兜率變化乃至梵眾天為",
    "X14n0288_002:0036a17": "分別因釋曰此分別因即今文所顯者但經約順觀故從初禪而下論約",
    "X14n0288_002:0036a18": "逆觀故從洲渚而上經所謂分別自他者即分別因也。",
    "X14n0288_002:0037a01": "若見是物。則汝亦可見吾之見。若同見者。名為見吾。吾不見時。何不見吾不",
    "X14n0288_002:0037a02": "見之處。若見不見。自然非彼不見之相。若不見吾不見之地。自然非物。云何",
    "X14n0288_002:0037a03": "非汝。又則汝今見物之時。汝既見物。物亦見汝。體性紛雜。則汝與我。并諸世",
    "X14n0288_002:0037a04": "間。不成安立。阿難。若汝見時。是汝非我。見性周徧。非汝而誰。云何自疑汝之",
    "X14n0288_002:0037a05": "真性。性汝不真取我求實(照應)。",
    "X14n0288_002:0037a06": "〔二無相之見〕〔疏〕地論觀察智以觀空無相法界教理為降伏怨敵因由觀",
    "X14n0288_002:0037a07": "空故無見相又法界者無見相故若見下示見非是物。〔真際曰〕若見是物",
    "X14n0288_002:0037a08": "吾見亦同是物汝應可見。〔疏〕若同下圓悟以物為香臺尤為易曉謂阿難",
    "X14n0288_002:0037a09": "與佛同見香臺名見佛見者若佛不見香臺汝何所見耶縱謂佛不見香",
    "X14n0288_002:0037a10": "臺吾亦不見名見佛見者此亦非佛不見之相彼不見之相本自無相豈",
    "X14n0288_002:0037a11": "汝所能見之若不下謂性無見相若不起見則即汝之性也又若謂見是",
    "X14n0288_002:0037a12": "物則物應有見故物亦見汝若相見者即有雜亂之過故不成安立。〔溫陵〕",
    "X14n0288_002:0037a13": "見性周徧即汝真性何疑不真而求質於我耶此結答云何得知是我真",
    "X14n0288_002:0037a14": "性之問也。",
    "X14n0288_002:0037a15": "阿難白佛言世尊。若此見性。必我非餘。我與如來觀四天王勝藏寶殿居日",
    "X14n0288_002:0037a16": "月宮。此見周圓徧娑婆國。退歸精舍秪見伽藍。清心戶堂但瞻簷廡。世尊。此",
    "X14n0288_002:0037a17": "見如是。其體本來周徧一界。今在室中。唯滿一室。為復此見縮大為小。為當",
    "X14n0288_002:0037a18": "墻宇夾令斷絕。我今不知斯義所在。願垂弘慈。為我敷演。佛告阿難。一切世",
    "X14n0288_002:0038a01": "間大小內外。諸所事業。各屬前塵。不應說言見有舒縮。譬如方器(喻前塵)中見方空(喻見體)。",
    "X14n0288_002:0038a02": "吾復問汝。此方器中。所見方空。為復定方。為不定方。若定方者。別安圓器。空",
    "X14n0288_002:0038a03": "應不圓。若不定者。在方器中應無方空。汝言不知斯義所在。義性如是云何",
    "X14n0288_002:0038a04": "為在阿難若復欲令入無方圓。但除器方。空體無方。不應說言更除虗空方",
    "X14n0288_002:0038a05": "相所在。若如汝問入室之時。縮見令小。仰觀日時。汝豈挽見齊於日面。若築",
    "X14n0288_002:0038a06": "墻宇。能夾見斷穿為小竇。寧無續跡。是義不然。",
    "X14n0288_002:0038a07": "〔三隨量應現〕觀四天等者約量為問言各屬前塵者即見隨境顯非性有",
    "X14n0288_002:0038a08": "舒縮也以器喻量空喻體性量故定方空故不定入無方圓者言不隨情",
    "X14n0288_002:0038a09": "起限量見也又地論以觀世界自相共相為斷疑因謂如大千世界大小",
    "X14n0288_002:0038a10": "輪圍之所圍繞以大輪圍為共相小輪圍為自相譬如鏡智雖知自共相",
    "X14n0288_002:0038a11": "而不能說惟觀察智能說以斷他疑釋曰按經此見徧娑婆國此共相也",
    "X14n0288_002:0038a12": "乃至但瞻簷廡此自相也為復縮大令小此問疑也。",
    "X14n0288_002:0038a13": "一切眾生從無始來。迷己為物。失於本心。為物所轉。故於是中。觀大觀小。若",
    "X14n0288_002:0038a14": "能轉物則同如來。身心圓明。不動道場。於一毛端徧能含受十方國土。",
    "X14n0288_002:0038a15": "〔四轉物同如〕轉前塵之物同真如之體則無小大之觀亦能含受無礙所",
    "X14n0288_002:0038a16": "以顯同如之用也又轉物者前以即空門中約實際理地不受一塵故己",
    "X14n0288_002:0038a17": "身皆物今以觀照義邊約事相門中不捨一法故外物皆己又地論以觀",
    "X14n0288_002:0038a18": "世界共相種種眾會為受用因釋曰按他受用身亦為如來之義則經言",
    "X14n0288_002:0039a01": "含受是約自體也。",
    "X14n0288_002:0039a02": "阿難白佛言。世尊。若此見精。必我妙性。今此妙性現在我前。見必我真我今",
    "X14n0288_002:0039a03": "身心復是何物而今身心分別有實。彼見無別。分辨我身。若實我心。令我今",
    "X14n0288_002:0039a04": "見。見性實我。而身非我。何殊如來先所難(詰)言。物能見我。惟垂大慈。開發未悟。",
    "X14n0288_002:0039a05": "佛告阿難。今汝所言見在汝前。是義非實。若實汝前。汝實見者。則此見精。既",
    "X14n0288_002:0039a06": "有方所。非無指示。且今與汝坐祇陀林。徧觀林渠。及與殿堂。上至日月。前對",
    "X14n0288_002:0039a07": "恒河。汝今於我師子座前。舉手指陳。是種種相。陰者是林。明者是日礙者是",
    "X14n0288_002:0039a08": "壁通者是空。如是乃至草樹纖毫。大小雖殊。但可有形無不指著。若必其見。",
    "X14n0288_002:0039a09": "現在汝前。汝應以手確實指陳何者是見。阿難當知。若空是見。既已成見。何",
    "X14n0288_002:0039a10": "者是空。若物是見既已是見何者為物。汝可微細披剝萬象析出精明淨妙",
    "X14n0288_002:0039a11": "見元指陳示我。同彼諸物。分明無惑。阿難言。我今於此重閣講堂。洎遠恒河。",
    "X14n0288_002:0039a12": "上觀日月舉手所指縱目所觀指皆是物無是見者。世尊如佛所說。況我有",
    "X14n0288_002:0039a13": "漏初學聲聞乃至菩薩。亦不能於萬物象前。剖出精光。離一切物。別有自性。",
    "X14n0288_002:0039a14": "佛言如是如是。",
    "X14n0288_002:0039a15": "〔五即物所顯〕由上云轉物故以山河皆我自性為難然經中之意在即物",
    "X14n0288_002:0039a16": "所顯陰者是林下言除物無見喻離相無體故云若離物有體則可指陳",
    "X14n0288_002:0039a17": "若空是見下言物若是見即別無物體故云若見是物則無見可剖今于",
    "X14n0288_002:0039a18": "萬象不能剖出應即物所顯矣故僧問趙州如何是佛州云庭前栢樹又",
    "X14n0288_002:0040a01": "地論觀察智以觀種種可玩園林池等為歡喜因是則無一物不播如來",
    "X14n0288_002:0040a02": "之名無情共說義在茲矣。",
    "X14n0288_002:0040a03": "佛復告阿難。如汝所言。無有見精。離一切物。別有自性。則汝所指。是物之中。",
    "X14n0288_002:0040a04": "無是見者。今復告汝。汝與如來坐祇陀林。更觀林苑乃至日月。種種象殊。必",
    "X14n0288_002:0040a05": "無見精。受汝所指。汝又發明此諸物中。何者非見。阿難言。我實徧見此祇陀",
    "X14n0288_002:0040a06": "林。不知是中。何者非見。何以故。若樹非見。云何見樹。若樹即見。復云何樹。如",
    "X14n0288_002:0040a07": "是乃至若空非見。云何見空。若空即見。復云何空。我又思惟是萬象中。微細",
    "X14n0288_002:0040a08": "發明。無非見者。佛言。如是如是。",
    "X14n0288_002:0040a09": "〔六離物所顯〕復告下謂見非是物方有所見故云若樹非見云何見樹又",
    "X14n0288_002:0040a10": "物若即見則無所見故云若樹即見復云何樹是萬象中無非見者此可",
    "X14n0288_002:0040a11": "剖出也又前以能所互奪故除樹無見今以能所互分故樹能有見故長",
    "X14n0288_002:0040a12": "慶云萬象之中獨露身而法眼問云是撥萬象不撥萬象此辨驗之意也",
    "X14n0288_002:0040a13": "地論以此因同上謂歡喜因也又地論與此經有開合不同有先後各異",
    "X14n0288_002:0040a14": "謂地論約相分所起故先以建立因總觀世界眾生此經約見分所起故",
    "X14n0288_002:0040a15": "先以分別因別觀日月泗洲等。",
    "X14n0288_002:0040a16": "於是大眾。非無學者。聞佛此言。茫然不知是義終始。一時惶悚。失其所守。如",
    "X14n0288_002:0040a17": "來知其魂慮變慴。心生憐愍。安慰阿難。及諸大眾。諸善男子。無上法王(證極之號)。是真",
    "X14n0288_002:0040a18": "實語。如(稱義)所如(真如)說。不誑不妄。非末伽黎四種不死矯亂論議。汝諦思(詳審)推無忝(辱)哀",
    "X14n0288_002:0041a01": "慕。是時文殊師利法王子。愍諸四眾。在大眾中。即從座起。頂禮佛足。合掌恭",
    "X14n0288_002:0041a02": "敬。而白佛言。世尊。此諸大眾。不悟如來發明。二種精見色空。是非是義。世尊。",
    "X14n0288_002:0041a03": "若此前緣色空等象。若是見者。應有所指。若非見者。應無所矚。而今不知是",
    "X14n0288_002:0041a04": "義所歸。故有驚怖。非是疇昔善根輕尠。惟願如來大慈。發明此諸物象(色空)。與此",
    "X14n0288_002:0041a05": "見精。元是何物。於其中間無是非是。佛告文殊。及諸大眾。十方如來及大菩",
    "X14n0288_002:0041a06": "薩。於其自住(證)三摩地中。見與見緣。并所想相。如虗空華。本無所有。此見及緣。",
    "X14n0288_002:0041a07": "元是菩提妙淨明體。云何於中。有是非是。文殊。吾今問汝。如汝文殊。更有文",
    "X14n0288_002:0041a08": "殊是文殊者。為無文殊。如是世尊。我真文殊。無是文殊。何以故。若有是者。則",
    "X14n0288_002:0041a09": "二文殊。然我今日。非無文殊。於中實無是非二相。佛言。此見妙(精見)明。與諸空(色空)塵。",
    "X14n0288_002:0041a10": "亦復如是。本是妙明無上菩提淨圓真心。妄為色空。及與聞見。如第二月。誰",
    "X14n0288_002:0041a11": "為是月。又誰非月。文殊。但一月真。中間自無是月非月。是以汝今觀見與塵。",
    "X14n0288_002:0041a12": "種種發明。名為妄想。不能於中出是非是。由是精真妙覺明性。故能令汝出",
    "X14n0288_002:0041a13": "指非指。",
    "X14n0288_002:0041a14": "〔七證性離言〕將入自住三昧絕相離言無所對待故以文殊問明無是非",
    "X14n0288_002:0041a15": "義精見色空名為二種是非者是見非見是空非空也。〔吳興〕始終者始則",
    "X14n0288_002:0041a16": "見性是物終則見性非物。〔疏〕自證三摩地者自證境也自性為見色空為",
    "X14n0288_002:0041a17": "緣分別之情名所想相俱無所有故如空華如汝文殊喻妙圓無二更有",
    "X14n0288_002:0041a18": "文殊是文殊者離增益也為無文殊離損減也若二文殊則有第二之月",
    "X14n0288_002:0042a01": "即起是非之情然世間之月本無第二喻妙圓真心本無聞見亦無是非",
    "X14n0288_002:0042a02": "也由是下結明經意是空是見名為可指非空非見名不可指妙覺真精",
    "X14n0288_002:0042a03": "此相俱離是故出之三摩地五蘊論云即三摩波提也而梵語差殊有多",
    "X14n0288_002:0042a04": "種名義如涅槃云毗婆舍那一名正見一名了見一名能見一名徧見一",
    "X14n0288_002:0042a05": "名次第見此皆觀照義性也故地論釋觀察智品云即陀羅尼及三摩地",
    "X14n0288_002:0042a06": "俱名為門有通生義故又彼論說三摩地名妙生菩薩得此定故立妙生",
    "X14n0288_002:0042a07": "號而妙生者文殊也故以此定之人發此定之問釋三摩波提竟。",
    "X14n0288_002:0042a08": "簡情文七",
    "X14n0288_002:0042a09": "此下經意多為簡情顯性義當禪那由離前空假沉掉二境顯中道故及",
    "X14n0288_002:0042a10": "平等性中融無二故顯圓成實絕戲論故蓋以見網易縈若不訊諸動寂",
    "X14n0288_002:0042a11": "將或謬以隨迎是以擬議四句甄陶二邊剪諸見之萌褰積疑之網然聖",
    "X14n0288_002:0042a12": "言每約屬意多途前哲由茲作論後賢所以殷學。",
    "X14n0288_002:0042a13": "阿難白佛言。世尊。誠如法王(佛)所說。覺緣遍十方界。湛然性住。性非生滅。與先",
    "X14n0288_002:0042a14": "梵志(外道)娑毗迦羅。所談冥諦。及投灰等諸外道種。說有真我。徧滿十方。有何差",
    "X14n0288_002:0042a15": "別。世尊亦曾於楞伽山。為大慧等。敷演斯義。彼外道等。常說自然。我說因緣。",
    "X14n0288_002:0042a16": "非彼境界。我今觀此覺性自然。非生。非滅。遠離一切虗妄顛倒。似非因緣。與",
    "X14n0288_002:0042a17": "彼自然。云何開示。不入羣邪。獲真實心。妙覺明性。佛告阿難。我今如是開示",
    "X14n0288_002:0042a18": "方便。真實告汝。汝猶未悟。惑為自然。阿難。若必自然。自須甄(辨)明有自然體。汝",
    "X14n0288_002:0043a01": "且觀此妙明見中。以何為自此見為復以明為自。以暗為自。以空為自。以塞",
    "X14n0288_002:0043a02": "為自。阿難。若明為自。應不見暗。若復以空為自體者。應不見塞。如是乃至諸",
    "X14n0288_002:0043a03": "暗等相。以為自者。明於明時。見性斷滅。云何見明。",
    "X14n0288_002:0043a04": "〔一簡自然〕言覺緣者指前見與見緣根境之法亦即下文覺緣非眚之體",
    "X14n0288_002:0043a05": "然黃髮之徒亦說有真我徧界以濫真說故佛於楞伽山上說因緣義破",
    "X14n0288_002:0043a06": "彼境界今觀覺性有自然體則與外道自然有何分別且汝下約明暗色",
    "X14n0288_002:0043a07": "空推自然性如謂妙見以明為自體者則性一於明應無見暗若性非自",
    "X14n0288_002:0043a08": "然之體則因緣之性俱為情計可知故中觀論云若無有自性云何有他",
    "X14n0288_002:0043a09": "性按經論所破各有差別謂經約徧破諸見故以自然為初論約竪窮諸",
    "X14n0288_002:0043a10": "見故以生滅為首。",
    "X14n0288_002:0043a11": "阿難言。必此妙見。性非自然我今發明是因緣生心猶未明。咨詢如來。是義",
    "X14n0288_002:0043a12": "云何。合因緣性。佛言。汝言因緣。吾復問汝。汝今因見見性現前。此見。為復因",
    "X14n0288_002:0043a13": "明有見。因暗有見因空有見。因塞有見。阿難。若因明有。應不見暗。如因暗有。",
    "X14n0288_002:0043a14": "應不見明。如是乃至因空。因塞。同於明暗。復次阿難。此見又復緣明有見。緣",
    "X14n0288_002:0043a15": "暗有見。緣空有見。緣塞有見。阿難。若緣空有。應不見塞。若緣塞有。應不見空。",
    "X14n0288_002:0043a16": "如是乃至緣明。緣暗。同於空塞。當知如是精覺妙明。非因非緣。亦非自然。非",
    "X14n0288_002:0043a17": "不自然。無非不非。無是非是。離一切相即一切法。汝今云何於中(精覺)措(着念)心。以諸",
    "X14n0288_002:0043a18": "世間戲論名相。而得分別。如以手掌撮摩虗空。秪益自勞虗空云何隨汝執",
    "X14n0288_002:0044a01": "捉。",
    "X14n0288_002:0044a02": "〔二因緣〕此中因緣義同前破謂見若因明則性一於明固無見暗故淨名",
    "X14n0288_002:0044a03": "經云法不屬因不在緣故。〔溫陵〕假物為因循物為緣既無定趣非因緣矣",
    "X14n0288_002:0044a04": "因緣自然皆為徧計故曰離一切相徧計既離圓成實現故曰即一切法。",
    "X14n0288_002:0044a05": "〔疏〕經言非因緣等者離一切相也非不自然等者即一切法也此中諸句",
    "X14n0288_002:0044a06": "略有四義一非因緣等者顯非相義及一相義辨中邊論云故說一切法",
    "X14n0288_002:0044a07": "非空非不空有無及有故是則契中道一相者佛性論云一切法性惟有",
    "X14n0288_002:0044a08": "一相所謂非相非相即是平等法性二離一切相等者顯遠離義及圓融",
    "X14n0288_002:0044a09": "義地論云遠離異相即無有相遠離非相即無無相又當離即法離無離",
    "X14n0288_002:0044a10": "相當法即離即無即相離即不二圓融之旨也精覺妙明義性如是故非",
    "X14n0288_002:0044a11": "世間戲論名相可能分別。",
    "X14n0288_002:0044a12": "阿難白佛言。世尊。必妙覺性。非因非緣。世尊。云何常與比丘宣說見性。具四",
    "X14n0288_002:0044a13": "種緣。所謂因空因明因心因眼(引經問難)。是義云何。佛言阿難。我說世間諸因緣相。非",
    "X14n0288_002:0044a14": "第一義。阿難。吾復問汝。諸世間人。說我能見。云何名見。云何不見。阿難言。世",
    "X14n0288_002:0044a15": "間因於日月燈光。見種種相。名之為見。若復無此三種光明。則不能見。阿難。",
    "X14n0288_002:0044a16": "若無明時。名不見者。應不見暗。若必見暗。此但無明。云何無見。阿難。若在暗",
    "X14n0288_002:0044a17": "時。不見明故。名為不見。今在明時。不見暗相。還名不見。如是二相。俱名不見。",
    "X14n0288_002:0044a18": "若復二相。自相陵奪。非汝見性。於中暫無。如是。則知二俱名見。云何不見。是",
    "X14n0288_002:0045a01": "故阿難。汝今當知見明之時。見非是明。見暗之時。見非是暗。見空之時。見非",
    "X14n0288_002:0045a02": "是空。見塞之時。見非是塞。四義成就。汝復應知見見之時。見非是見。見猶離",
    "X14n0288_002:0045a03": "見。見不能及。云何復說因緣自然。及和合相。汝等聲聞狹劣無識。不能通達",
    "X14n0288_002:0045a04": "清淨實相。吾今誨汝。當善思惟。無得疲怠妙菩提路。",
    "X14n0288_002:0045a05": "〔三世間〕〔溫陵〕緣生之法因空而有因明而顯因心而知因眼而見乃世間",
    "X14n0288_002:0045a06": "名相於第一義皆為戲論。〔疏〕入楞伽云第一義諦即圓成實性故第一義",
    "X14n0288_002:0045a07": "空經云眼等以第一義諦故無世諦故有又成實論云以世諦故得成中",
    "X14n0288_002:0045a08": "道釋曰謂若第一義諦無有世諦即成一邊之見不名中道故淨名云法",
    "X14n0288_002:0045a09": "住實際諸邊不動故是故下顯超情義見聞覺知為根明暗色空為境是",
    "X14n0288_002:0045a10": "非是明者以明真性超境緣也見非是見者以明真性超根緣也故天童",
    "X14n0288_002:0045a11": "覺云超見緣也是而無是出情量也當而無當又下文以見與見緣為我",
    "X14n0288_002:0045a12": "覺明所緣之眚而我覺明之體不墮眚中即超出之意也。",
    "X14n0288_002:0045a13": "阿難白佛言。世尊。如佛世尊。為我等輩。宣說因緣。及與自然。諸和合相與不",
    "X14n0288_002:0045a14": "和合。心猶未開(一疑)。而今更聞見見非見。重增迷悶(二疑)。伏願弘慈。施大慧目(觀空者)。開示我",
    "X14n0288_002:0045a15": "等。覺心明淨。作是語已。悲淚頂禮。承受聖旨爾時世尊。憐愍阿難及諸大眾。",
    "X14n0288_002:0045a16": "將欲敷演大陀羅尼。諸三摩提。妙修行路。告阿難言。汝雖強記。但益多聞。於",
    "X14n0288_002:0045a17": "奢摩它(三止)微密觀照(三觀)。心猶未了。汝今諦聽吾當為汝分別開示。亦令將來諸有",
    "X14n0288_002:0045a18": "漏者獲菩提果。阿難。一切眾生輪迴世間。由二顛倒分別(迷別為同迷同為別)。見妄當處發生。當",
    "X14n0288_002:0046a01": "業輪轉。云何二見。一者眾生別業妄見。二者眾生同分妄見云何名為別業",
    "X14n0288_002:0046a02": "妄見。阿難。如世間人。目有赤眚。夜見燈光。別有圓影。五色重疊。於意云何。此",
    "X14n0288_002:0046a03": "夜燈明所現圓光。為是燈色。為當見色。阿難。此若燈色。則非眚人。何不同見。",
    "X14n0288_002:0046a04": "而此圓影。唯眚之觀。若是見色。見已成色。則彼眚人。見圓影者。名為何等。復",
    "X14n0288_002:0046a05": "次阿難。若此圓影。離燈別有。則合傍觀屏帳几筵。有圓影出。離見別有。應非",
    "X14n0288_002:0046a06": "眼矚。云何眚人。目見圓影。是故當知色實在燈見病為影。影見俱眚。見眚非",
    "X14n0288_002:0046a07": "病終不應言是燈是見。於是中有非燈非見。如第二月。非體非影。何以故。第",
    "X14n0288_002:0046a08": "二之觀。揑所成故。諸有智者。不應說言此揑根元。是形非形。離見非見。此(燈影)亦",
    "X14n0288_002:0046a09": "如是。目眚所成。今欲名誰是燈是見。何況分別非燈非見。",
    "X14n0288_002:0046a10": "〔四別業〕問見見非見下發明二業之疑也別業者一人妄見同業者多人",
    "X14n0288_002:0046a11": "妄見燈影之喻以明妄不妨真即寂而照名奢摩他微密觀照故俱舍云",
    "X14n0288_002:0046a12": "中定者即靜而慮名靜慮故何難下。〔孤山曰〕目喻本具真智燈喻本具真",
    "X14n0288_002:0046a13": "理赤眚喻妄業圓影喻妄境境即五陰也是故下色實在燈理體本真也",
    "X14n0288_002:0046a14": "見病為影妄心成境也見病非眚者謂有智眚人知因目眚終不執言緣",
    "X14n0288_002:0046a15": "影實有故雖見眚不為見病。〔補注〕惟眚之觀謂獨有眚者見之名為何等",
    "X14n0288_002:0046a16": "謂若是見色既以成色不可名見矣。〔疏〕中觀論云燈中自無暗住處亦無",
    "X14n0288_002:0046a17": "暗暗者即影像住處者境界也燈中無暗故知妄影本虗真智本明雖有",
    "X14n0288_002:0046a18": "眚色不為見病以明即妄而真之意。",
    "X14n0288_002:0047a01": "云何名為同分妄見。阿難此閻浮提。除大海水。中間平陸。有三千洲(水環陸地曰洲)。正中大",
    "X14n0288_002:0047a02": "洲(指閻浮)。東西括量大國。凡有二千三百。其餘小洲。在諸海中。其間或有三兩百國。",
    "X14n0288_002:0047a03": "或一或二。至于三十四十五十(此皆布于大洲之外者)。阿難。若復此中。有一小洲(最小)。秪有兩國(最少)。唯一國",
    "X14n0288_002:0047a04": "人同感惡緣。則彼小洲。當土(同業)眾生。覩諸一切不祥境界。或見二日。或見兩月。",
    "X14n0288_002:0047a05": "其中乃至暈適珮玦彗孛飛流負耳虹蜺。種種惡相。但此國見。彼國眾生。本",
    "X14n0288_002:0047a06": "所不見。亦復不聞。阿難。吾今為汝。以此二事進退合明。阿難。如彼眾生別業",
    "X14n0288_002:0047a07": "妄見。矚燈光中。所現圓影。雖似前境。終彼見者。目眚所成。眚即見勞。非色所",
    "X14n0288_002:0047a08": "造。然見眚者。終無見咎。例汝今日。以目觀見山河國土。及諸眾生。皆是無始",
    "X14n0288_002:0047a09": "見病所成見與見緣。似現前境。元我覺明見所緣眚。覺見即眚。本覺明心。覺",
    "X14n0288_002:0047a10": "緣非眚。",
    "X14n0288_002:0047a11": "〔五同業〕〔疏〕引不祥境界以明同業之妄夫眚災變易非常之有也由眾生",
    "X14n0288_002:0047a12": "妄業所感故象見於天暈適珮玦日月之災象也日月食曰適禮云適見",
    "X14n0288_002:0047a13": "　天日為之食適謫也周禮煇有十種煇暈也惡氣環日相連曰珮中斷",
    "X14n0288_002:0047a14": "曰玦諸暈皆環而無端唯虹有端倪故曰虹蜺虹紅也白虹貫日曰彌螮",
    "X14n0288_002:0047a15": "蝀旁升曰隮即赤虹也皆因日而有故並曰暈彗孛飛流星辰之災象也",
    "X14n0288_002:0047a16": "彗曰旄頭孛曰蔽闇春秋有星孛于東方常星不見繁露作星茀茀即孛",
    "X14n0288_002:0047a17": "也葢災星變象其行有凌犯逆順之殊疾徐留守之異飛疾行也流徐行",
    "X14n0288_002:0047a18": "也所以省下民德過之祥示天下吉凶之象故素問氣交變大論云以道",
    "X14n0288_002:0048a01": "留久逆守而小是為省下以道而去去而速來是謂省過此飛流之象也",
    "X14n0288_002:0048a02": "又曰久留而環或離或附是謂議災與其德也此負耳之象也阿難下以",
    "X14n0288_002:0048a03": "少例多曰進以多例少曰退同業多別業少而彼眾合下進別例同也例",
    "X14n0288_002:0048a04": "汝今日下退同例別也皆是無始等者釋成妄本也元我覺明者言妄依",
    "X14n0288_002:0048a05": "真起也覺見即眚者覺則本覺見即見緣言本覺雖有覺見之眚而本覺",
    "X14n0288_002:0048a06": "明心能覺眚緣者性非眚耳。",
    "X14n0288_002:0048a07": "覺所覺眚。覺非眚中。此實見見。云何復名覺聞知見。是故汝今見我及汝。并",
    "X14n0288_002:0048a08": "諸世間十類眾生。皆即見眚。非見眚者。彼見真精性。非眚者。故不名見。阿難。",
    "X14n0288_002:0048a09": "如彼眾生同分妄見。例彼妄見別業一人。一病目人。同彼一國。彼見圓影眚",
    "X14n0288_002:0048a10": "妄所生。此眾同分所現不祥。同見業中瘴惡所起。俱是無始見妄所生。例閻",
    "X14n0288_002:0048a11": "浮提三千洲中。兼四大海娑婆世界。并洎十方諸有漏國。及諸眾生。同是覺",
    "X14n0288_002:0048a12": "明無漏妙心。見聞覺知虗妄病緣。和合妄生。和合妄死。若能遠離諸和合緣。",
    "X14n0288_002:0048a13": "及不和合則復滅除諸生死因。圓滿菩提不生滅性。清淨本心。本覺常住。",
    "X14n0288_002:0048a14": "〔疏〕覺所覺眚覺非眚中者重釋本覺明心離眚之義以答明前問也覺見",
    "X14n0288_002:0048a15": "即見見也云何復名者顯智超情謂而性覺之體離名言也故論云以智",
    "X14n0288_002:0048a16": "實性離名言故智非智境以智超過一切境故不可說是智非智境釋曰",
    "X14n0288_002:0048a17": "按圓覺云修禪那者無知覺明不依諸礙永得超過礙無礙境受用世界",
    "X14n0288_002:0048a18": "及與身心相在塵域如器中鍠聲出于外煩惱涅槃不相留礙則覺明者",
    "X14n0288_002:0049a01": "即本覺明心也超過礙無礙境者即覺非眚中也受用世界即器世間也",
    "X14n0288_002:0049a02": "以本覺明心非著世間非出世間故世界身心相在塵域而超然塵外也",
    "X14n0288_002:0049a03": "例彼妄業下展轉例明十方眾生同業別業虗妄見相亦復如是又中觀",
    "X14n0288_002:0049a04": "論云大聖說二業思與從思生是業別相中種種分別說又淨印法門經",
    "X14n0288_002:0049a05": "云菩薩於一切智無所依著隨順緣生之法如實覺了無因無緣不斷不",
    "X14n0288_002:0049a06": "常遠離邊見故淨名云世間出世間為二世間性空即是出世間於其中",
    "X14n0288_002:0049a07": "不入不出是為入不二法門。",
    "X14n0288_002:0049a08": "阿難。汝雖先悟本覺妙明。性非因緣。非自然性而猶未明如是覺元。非和合",
    "X14n0288_002:0049a09": "生及不和合。阿難。吾今復以前塵問汝。汝今猶以一切世間妄想和合諸因",
    "X14n0288_002:0049a10": "緣性。而自疑惑。證菩提心。和合起者。則汝今者。妙淨見精。為與明和。為與暗",
    "X14n0288_002:0049a11": "和。為與通和。為與塞和。若明和者。且汝觀明。當明現前。何處雜見。見相可辨。",
    "X14n0288_002:0049a12": "雜何形象若非見者。云何見明。若即見者。云何見見。必見圓滿。何處和明。若",
    "X14n0288_002:0049a13": "明圓滿不合見和。見必異明。雜則失彼性明名字。雜失明性。和明非義。彼暗",
    "X14n0288_002:0049a14": "與通。及諸羣塞亦復如是。復次阿難。又汝今者。妙淨見精為與明合。為與暗",
    "X14n0288_002:0049a15": "合。為與通合。為與塞合。若明合者。至於暗時。明性已滅。此見即不與諸暗合。",
    "X14n0288_002:0049a16": "云何見暗。若見暗時。不與暗合。與明合者。應非見明。既不見明。云何明合了",
    "X14n0288_002:0049a17": "明非暗。彼暗與通。及諸羣塞。亦復如是。",
    "X14n0288_002:0049a18": "〔六和合〕次破和合之見和如水乳合如函蓋雜如金沙所云因緣和合者",
    "X14n0288_002:0050a01": "婆沙論云近是因遠是緣近則和合遠則不和合因親緣疎故分二義〔資",
    "X14n0288_002:0050a02": "中曰〕若明和下明屬前相見屬內心齊何處所而論其雜見之與相目擊",
    "X14n0288_002:0050a03": "可分明見相雜作何形像。〔溫陵〕若非下謂明若非見則不能見明明若即",
    "X14n0288_002:0050a04": "見誰為能見。〔疏〕所云見者則必異于明方云有見若兩相參雜則見與明",
    "X14n0288_002:0050a05": "名字俱失豈得為見明哉性即見也雜則既失明性兩名則知謂見和明",
    "X14n0288_002:0050a06": "不成義理復次下別推合義和則雜而不辨合則附而不離既不離明應",
    "X14n0288_002:0050a07": "無見暗今既見暗則非合明又中觀論破染相而不說和者應知和即染",
    "X14n0288_002:0050a08": "義。",
    "X14n0288_002:0050a09": "阿難白佛言。世尊。如我思惟。此妙覺元。與諸緣塵。及心念慮。非和合耶。佛言。",
    "X14n0288_002:0050a10": "汝今又言覺非和合。吾復問汝。此妙見精。非和合者。為非明和為非暗和。為",
    "X14n0288_002:0050a11": "非通和。為非塞和。若非明和。則見與明。必有邊畔。汝且諦觀何處是明。何處",
    "X14n0288_002:0050a12": "是見在見在明。自何為畔。阿難。若明際中。必無見者。則不相及。自不知其明",
    "X14n0288_002:0050a13": "相所在。畔云何成。彼暗與通。及諸羣塞。亦復如是。又妙見精。非和合者。為非",
    "X14n0288_002:0050a14": "明合。為非暗合。為非通合。為非塞合。若非明合。則見與明。性相乖角。如耳與",
    "X14n0288_002:0050a15": "明。了不相觸。見且不知明相所在。云何甄明合非合理。彼暗與通及諸羣塞。",
    "X14n0288_002:0050a16": "亦復如是。阿難。汝猶未明一切浮塵諸幻化相。當處出生。隨處滅盡。幻妄稱",
    "X14n0288_002:0050a17": "相。其性真。為妙覺明體。如是乃至五陰。六入。從十二處。至十八界。因緣和合。",
    "X14n0288_002:0050a18": "虗妄有生。因緣別離。虗妄名滅。殊不能知生滅去來本如來藏常住妙明。不",
    "X14n0288_002:0051a01": "動周圓妙真如性。性真常中。求於去來迷悟生死。了無所得。",
    "X14n0288_002:0051a02": "〔七非和合〕〔溫陵〕和則同而無畔不和則異而有畔且求畔不得非非和矣。",
    "X14n0288_002:0051a03": "〔吳興〕非和約體不相入故以際畔求之非合約處各異位故以乖角破之。",
    "X14n0288_002:0051a04": "〔疏〕中觀論云見可見見者是三各異方如是三法異終無有合時已上七",
    "X14n0288_002:0051a05": "義皆以互簡偏情互明中道忘然存然逈超言謂而無生之理顯矣故中",
    "X14n0288_002:0051a06": "觀論云諸法不自生亦不從他生不共不無因是故說無生汝猶下結歸",
    "X14n0288_002:0051a07": "圓實既當生隨滅則幻妄名相無容稱謂矣其性真為妙覺明體者以明",
    "X14n0288_002:0051a08": "幻相雖妄其性則真故佛性論說生滅斷常等八遣相門皆有真如實性",
    "X14n0288_002:0051a09": "也言生滅去來本如來藏常住妙明者由離生滅斷常之見而得圓妙藏",
    "X14n0288_002:0051a10": "性之體故淨印經云相即是生無相即滅若無相無無相則諸法本來常",
    "X14n0288_002:0051a11": "住法界無壞真如無動實際不變是則解了緣生之法現證實際無為真",
    "X14n0288_002:0051a12": "理又起信論是心生滅因緣相能示摩訶衍相用故釋曰既知生滅去來",
    "X14n0288_002:0051a13": "皆真如之相用則知妙圓真性含裹三世可謂如來藏性無有終窮故曰",
    "X14n0288_002:0051a14": "性真常中求於去來迷悟生死皆不可得斯則圓極之妙談稱性之玄旨",
    "X14n0288_002:0051a15": "也。",
    "X14n0288_002:0051a16": "五如來藏性之一(五陰)",
    "X14n0288_002:0051a17": "〔疏〕從五陰六入至七大等皆明藏性所言藏者蘊攝為義恒沙德用總在",
    "X14n0288_002:0051a18": "其中百千法門皆由此起是以神謨繼闡庶開幽奧今明此體略有二義",
    "X14n0288_002:0052a01": "一如來義二藏性義如來者有四種一佛性論云謂從自性來至故名如",
    "X14n0288_002:0052a02": "來此如來者約本覺法身說故二成實云乘如實道來成正覺故曰如來",
    "X14n0288_002:0052a03": "此如來者約始覺報身如來說故三涅槃云所說不變名曰如來如十二",
    "X14n0288_002:0052a04": "部經三世諸佛皆如是說此如來者約後得智化身如來說故四今言如",
    "X14n0288_002:0052a05": "來藏妙真如性者合體用諸法說故二釋藏性略有三義即體相用三大",
    "X14n0288_002:0052a06": "之法佛性論總以如來藏性為體通攝凡聖因果性故故顯體分云如來",
    "X14n0288_002:0052a07": "藏有三義一所攝義謂如如性如如者即妙真性也此義屬因攝眾生體",
    "X14n0288_002:0052a08": "故二隱覆義謂眾生如來性隱不現此隱覆者即五陰體五陰者隱覆義",
    "X14n0288_002:0052a09": "故三能攝義謂果地功德此指出纏如來藏故此三藏者總顯體大義也",
    "X14n0288_002:0052a10": "言相大者辨相品云佛性種相有十義一自體相耶自然性二因相三緣",
    "X14n0288_002:0052a11": "相即因緣性四事相即七大性五總相即藏體性六別相即入處界性七",
    "X14n0288_002:0052a12": "位相即色空性八遍相即周遍法界性九無變相即清淨本然性十無差",
    "X14n0288_002:0052a13": "別相即妙真如性三用大者即體用交作繁興為用若依漸次釋者謂體",
    "X14n0288_002:0052a14": "相用三由顯示義邊理無頓設是則經談五陰所以顯於體空入處七大",
    "X14n0288_002:0052a15": "所以攝乎相用又經廣推因緣生滅去來之相者所以顯即相之真言本",
    "X14n0288_002:0052a16": "如來藏妙真如性者融即真之妄故起信云是心真如相即示摩訶衍體",
    "X14n0288_002:0052a17": "故是心生滅因緣相能示摩訶衍相用故又云體大者謂一切法真如平",
    "X14n0288_002:0052a18": "等相大者謂如來藏具性功德用大者謂能生世間善惡因果。",
    "X14n0288_002:0053a01": "阿難。云何五陰本如來藏妙真如性。阿難。譬如有人。以清淨目。觀晴明空。唯",
    "X14n0288_002:0053a02": "一晴空。逈無所有。其人無故不動目睛。瞪以發勞。則於虗空。別見狂華。復有",
    "X14n0288_002:0053a03": "一切狂亂非相。色陰當知。亦復如是。阿難。是諸狂華。非從空來。非從目出。如",
    "X14n0288_002:0053a04": "是阿難。若空來者。既從空來。還從空入。若有出入。即非虗空。空若非空。自不",
    "X14n0288_002:0053a05": "容其華相起滅。如阿難體。不容阿難。若目出者。既從目出。還從目入。即此華",
    "X14n0288_002:0053a06": "性。從目出故。當合有見。若有見者。去既華空。旋合見眼。若無見者。出既翳空。",
    "X14n0288_002:0053a07": "旋當翳眼。又見華時。目應無翳。云何晴空號清明眼。是故。當知色陰虗妄。本",
    "X14n0288_002:0053a08": "非因緣非自然性。",
    "X14n0288_002:0053a09": "俱舍云諸有為法和合聚集是為蘊義此義有三辨中邊論云一非一義",
    "X14n0288_002:0053a10": "謂過現等色略為一聚二總略義謂一切諸色略為一聚三分段義謂各",
    "X14n0288_002:0053a11": "別安立色等相故譬如下釋色陰所起也空喻藏體本淨華喻色陰虗妄",
    "X14n0288_002:0053a12": "言不動目睛者喻取著之相也是諸下言華從空有則空不生華若是從",
    "X14n0288_002:0053a13": "眼生則眼非有翳故圓覺云非唯惑此虗空實性亦復迷彼實華生處〔溫",
    "X14n0288_002:0053a14": "陵〕若有出入則有實體故非虗空非空則實故如阿難體更無所容若華",
    "X14n0288_002:0053a15": "從目出則得目之性故應有見今旋時既不見眼又不翳眼非目出矣又",
    "X14n0288_002:0053a16": "若華從目出則華在空時其目已應無翳何待須見晴空無華方號清明",
    "X14n0288_002:0053a17": "眼耶。",
    "X14n0288_002:0053a18": "阿難。譬如有人。手足宴安。百骸調適。忽如忘生。性無違順。其人無故。以二手",
    "X14n0288_002:0054a01": "掌。於空相摩。於二手中。妄生澁滑。冷熱諸相。受陰當知。亦復如是。阿難。是諸",
    "X14n0288_002:0054a02": "幻觸。不從空來。不從掌出如是阿難。若空來者。既能觸掌。何不觸身不應虗",
    "X14n0288_002:0054a03": "空選擇來觸。若從掌出。應非待合。又掌出故。合則掌知。離則觸入。臂腕骨髓。",
    "X14n0288_002:0054a04": "應亦覺知入時踪跡。必有覺心。知出知入。自有一物。身中往來。何待合知。要",
    "X14n0288_002:0054a05": "名為觸。是故當知。受陰虗妄。本非因緣。非自然性。",
    "X14n0288_002:0054a06": "〔疏〕受想等蘊義同前釋謂過現等受略為一聚名受蘊等。〔溫陵〕納境於心",
    "X14n0288_002:0054a07": "曰受宴安調適喻藏性本無諸受由妄情引起也若空來者謂空體常徧",
    "X14n0288_002:0054a08": "不應有擇掌當自出不應有待。",
    "X14n0288_002:0054a09": "阿難。譬如有人。談說酢梅。口中水出。思蹋懸崕。足心酸澀。想陰當知。亦復如",
    "X14n0288_002:0054a10": "是。阿難。如是酢說。不從梅生。非從口入。如是阿難。若梅生者。梅合自談。何待",
    "X14n0288_002:0054a11": "人說。若從口入。自合口聞。何須待耳。若獨耳聞。此水何不耳中而出。想蹋懸",
    "X14n0288_002:0054a12": "崖與說相類。是故當知。想陰虗妄。本非因緣。非自然性。",
    "X14n0288_002:0054a13": "〔疏〕成實論云受想行等皆心差別如道品中一念五名。〔溫陵〕人談梅而口",
    "X14n0288_002:0054a14": "水耳不能談則計梅出者妄也耳聞梅而心想口不能聞則計口入者妄",
    "X14n0288_002:0054a15": "也。",
    "X14n0288_002:0054a16": "阿難。譬如瀑流。波浪相續。前際後際。不相踰越行陰當知。亦復如是。阿難。如",
    "X14n0288_002:0054a17": "是流性。不因空生。不因水有。亦非水性。非離空水。如是阿難。若因空生。則諸",
    "X14n0288_002:0054a18": "十方無盡虗空。成無盡流。世界自然俱受淪溺。若因水有。則此瀑流。性應非",
    "X14n0288_002:0055a01": "水。有所有相今應現在。若即水性。則澄清時。應非水體。若離空水。空非有外。",
    "X14n0288_002:0055a02": "水外無流。是故當知。行陰虗妄。本非因緣。非自然性。",
    "X14n0288_002:0055a03": "行因識生從妙湛流出而明暗色空皆八識真體故以空水為難若行因",
    "X14n0288_002:0055a04": "空生則空當流動若因水有則流與水應為二物又瀑流性應不是水而",
    "X14n0288_002:0055a05": "瀑流性未嘗非水也有所有相者。〔資中曰〕能有是水所有是流二相若殊",
    "X14n0288_002:0055a06": "俱應現在。〔疏〕又若此瀑流即水性者則瀑流滅性亦應滅而波瀾滅則為",
    "X14n0288_002:0055a07": "澄水性既不滅則此瀑流非水性也。〔溫陵〕空非有外水流其間水外無流",
    "X14n0288_002:0055a08": "流終依水則瀑流性非離空水矣。",
    "X14n0288_002:0055a09": "阿難。譬如有人。取頻伽缾。塞其兩孔。滿中擎空。千里遠行。用餉他國。識陰當",
    "X14n0288_002:0055a10": "知。亦復如是。阿難。如是虗空。非彼方來。非此方入。如是阿難。若彼方來。則本",
    "X14n0288_002:0055a11": "缾中。既貯空去。於本缾地。應少虗空。若此方入。開孔倒缾。應見空出。是故當",
    "X14n0288_002:0055a12": "知識陰虗妄。本非因緣。非自然性。",
    "X14n0288_002:0055a13": "〔疏〕論云總攝八種識名為識蘊按俱舍謂識最微細總取境相難分別故",
    "X14n0288_002:0055a14": "者約第八說故。〔孤山〕瓶喻妄業空喻妄識業牽識走如瓶擎空行捨身受",
    "X14n0288_002:0055a15": "身喻以遠行現陰如此國後陰如他國。〔溫陵〕性空真覺周徧法界一迷為",
    "X14n0288_002:0055a16": "識故如瓶中之空內外一空喻性識一體塞其兩孔喻妄分同異也空無",
    "X14n0288_002:0055a17": "來往不可擎餉喻性無生滅亦無捨受今言擎餉者比迷性為識妄隨流",
    "X14n0288_002:0055a18": "轉之狀也。〔疏〕毗婆沙云遠行是心業即第八識續生心也第八名藏識按",
    "X14n0288_002:0056a01": "楞伽以藏識為如來藏謂若無藏識名如來藏者則無生滅然諸聖人皆",
    "X14n0288_002:0056a02": "有生滅故云生滅去來本如來藏也今應更釋五陰差別俱舍云色謂總",
    "X14n0288_002:0056a03": "名分別則有十色即眼界色界乃至觸界受有三種苦樂及捨分別則有",
    "X14n0288_002:0056a04": "六受即眼受等想謂取像男女長短分別則有六想當如受說有為名行",
    "X14n0288_002:0056a05": "分別有六思身行名造作思是業性總取境相為識分別則有六識謂眼",
    "X14n0288_002:0056a06": "等識即此所說受想行蘊及無表色三種無為於處門中說名法處於界",
    "X14n0288_002:0056a07": "門中立為法界。〔疏〕今並釋法界者華嚴云應觀法界性一切惟心造俱舍",
    "X14n0288_002:0056a08": "云造是因義謂法界一分無表業色是所造故又界是種子等義如十八",
    "X14n0288_002:0056a09": "界說中邊論云由聖法因義說為法界此中界者即是因義俱舍云法界",
    "X14n0288_002:0056a10": "一分是見有所緣故十八界中全是無常准法界一分無為是常。〔釋曰〕已",
    "X14n0288_002:0056a11": "上通釋染淨法界也。〔疏〕又法界無差別論云清淨法性即是法界佛性論",
    "X14n0288_002:0056a12": "云由修習三種因故一切如來唯法界勝謂修大乘定慧大悲三因此顯",
    "X14n0288_002:0056a13": "法界是熏生故俱舍云法界唯一剎那生謂從無漏苦法忍一剎那中生",
    "X14n0288_002:0056a14": "佛性論云初地獲理量二智得通達法界理故又俱舍云法界是等流生",
    "X14n0288_002:0056a15": "從同類因徧行因所生亦果報生非增長生無礙法界非增長故法界攝",
    "X14n0288_002:0056a16": "無為性惟是同分由無邊意識非已生當生故由聖人剎那生心於第二",
    "X14n0288_002:0056a17": "剎那皆成境界緣一切境無不周徧是故法界恒名同分餘十七界各有",
    "X14n0288_002:0056a18": "同分及彼同分故釋淨法界竟應釋因熏習者佛地論云以淨法界離名",
    "X14n0288_002:0057a01": "言故然諸法教亦不唐捐是證法界展轉因故由此教法是諸如來大悲",
    "X14n0288_002:0057a02": "所流能展轉證離言說義如以眾彩彩畫虗空甚為希有。",
    "X14n0288_002:0057a03": "鎮澄讚曰　發明見性直示緣塵若能轉物即能仁離指自觀心玅覺常春",
    "X14n0288_002:0057a04": "五陰本來真。",
    "X14n0288_002:0057a05": "傳如截流曰　爾時阿難。及諸大眾。蒙佛示誨自陳開悟者。即了達客塵主",
    "X14n0288_002:0057a06": "空之義也。誠能悟此。則身心真妄虗實。現前生滅及不生滅。復何所疑。但阿",
    "X14n0288_002:0057a07": "難所以為悟者。一為世尊所捱逼。一傍陳如之齒唇。正謂依他作解。反省猶",
    "X14n0288_002:0057a08": "迷。故願顯出二義。冀以發明也。及匿王所陳觀河不變之見。雖屬見精。其體",
    "X14n0288_002:0057a09": "元真。即前觀光本無動靜之見耳。了此見體。本無動靜。亦如佛手。本無正倒。",
    "X14n0288_002:0057a10": "於無正倒而正倒立。即無生滅而生滅起。生滅起而照性亡。故曰晦昧。只此",
    "X14n0288_002:0057a11": "晦昧。為空為色色雜妄想。而五陰之軀備焉。如是。則根由塵隔。智逐情昏。雖",
    "X14n0288_002:0057a12": "承如來如是法音。現以緣心允所瞻仰。此心既緣色聲而有。即非常住之主。",
    "X14n0288_002:0057a13": "故世尊復標指外之月。示無還之性。擴心見。齊物我。一撤真妄是非之藩。直",
    "X14n0288_002:0057a14": "造玅淨常徧之境。故寄酧文殊云。十方如來自住三摩地中。見與見緣。并所",
    "X14n0288_002:0057a15": "想相。如虗空華。本無所有。此見及緣。元是菩提玅淨明體。云何於中有是非",
    "X14n0288_002:0057a16": "是。言汝今觀見與塵。種種發明。名為妄想。不能於中出是非是者。由迷己逐",
    "X14n0288_002:0057a17": "物。是非迭生也。由是真精玅覺明性發明故能令汝出指非指者。由達境即",
    "X14n0288_002:0057a18": "心。是非雙亡也。以上總答阿難身心真妄二發明性之問耳。阿難言誠如法",
    "X14n0288_002:0058a01": "王所說。覺緣徧滿十方。湛然法住。性非生滅者。葢領上見性常徧。無是無非",
    "X14n0288_002:0058a02": "之旨也。言與娑毗迦羅所談冥諦。及諸外道。說有真我。徧滿十方。有何差別",
    "X14n0288_002:0058a03": "者。以梵志所計濫真。故須甄別也。阿難雖矯外道自然之失。不自知其所執",
    "X14n0288_002:0058a04": "因緣亦非。葢覺精明見。本非明暗塞空所能有。故不可言因此而緣彼也。汝",
    "X14n0288_002:0058a05": "復應知見見之時。見非是見者。言此真見。不獨離浮塵根四種之外塵。且離",
    "X14n0288_002:0058a06": "見精明元也。然此見精尚遣。餘復何言。故曰。見猶離見。見不能及。云何復說",
    "X14n0288_002:0058a07": "因緣自然及和合相。阿難於是重增迷悶者。葢見見既進於見精。覺覺始離",
    "X14n0288_002:0058a08": "乎覺眚。故世尊先舉別業一時易知之眚影。以開慶喜積劫難了之見緣。故",
    "X14n0288_002:0058a09": "云。例汝今日。以目觀見山河國土。及諸眾生。皆是無始見病所成。然能覺此",
    "X14n0288_002:0058a10": "見聞覺知。悉皆是妄者。何嘗為妄所終覆。故言覺所覺眚。覺非眚中。惟覺超",
    "X14n0288_002:0058a11": "眚外。方知眚妄。故曰此實見見。云何復明。覺聞知見者。責其未達現前身心。",
    "X14n0288_002:0058a12": "本如空華。無當見見之體也。言彼見真精至故不名見者。所謂見者可見。而",
    "X14n0288_002:0058a13": "見見者不可見。有云盡大地是沙門隻眼者。知言哉。此下若同若別。交互具",
    "X14n0288_002:0058a14": "顯。展轉推廣。使悟十方法界。凡所有相。皆是虗妄。故曰例閻浮提。乃至十方",
    "X14n0288_002:0058a15": "諸有為國。及諸眾生。同是覺明無漏玅心。見聞覺知。虗妄病緣。和合妄生。和",
    "X14n0288_002:0058a16": "合妄死。然由有見聞覺知之妄因。遂有根身器界之妄緣。因緣和合。一切妄",
    "X14n0288_002:0058a17": "計。生死死生。浩然無極。若能遠離諸和合緣。及不和合。則復滅除諸生死因。",
    "X14n0288_002:0058a18": "圓滿菩提。不生滅性。清淨玅體。本覺常住。惜阿難和合之疑未釋。世尊重約",
    "X14n0288_002:0059a01": "四義辯之。更廣陳諸相者。務令遣情必盡。柝法無遺也。浮塵諸幻化相。當處",
    "X14n0288_002:0059a02": "出生。隨處滅盡者。如言初生。即有滅也。幻妄稱相者。物無當名之實也。實惟",
    "X14n0288_002:0059a03": "一真。故曰其性真為玅覺明體。如是廼至五陰六入。從十二處。至十八界。因",
    "X14n0288_002:0059a04": "緣和合。虗妄有生。因緣別離。虗妄名滅者。躡總以開別也。殊不能知生滅去",
    "X14n0288_002:0059a05": "來。本如來藏。玅真如性者。背覺合塵故也。性真常中。求於去來。迷悟生死。了",
    "X14n0288_002:0059a06": "無所得者。所謂實際理地。生佛并忘也。色受想行識。通為玅心區宇。故曰五",
    "X14n0288_002:0059a07": "陰。",
    "X14n0288_002:0059a08": "音釋",
    "X14n0288_002:0059a09": "胝(音支)。殞(于敏切)。腠(倉奏切)。頹(徒回切)。耄(音帽)。殂(才枯切)。瞪(澄應切)。瞢(莫鄧切)。",
    "X14n0288_002:0059a10": "瞬(音舜)。瀛(音嬴)。渤(音勃)。[土*孛](蒲沒切)。紆(一俱切)。廡(音武)。確(克角切)。柝(先旳切)。",
    "X14n0288_002:0059a11": "悚(音聳)。慴(之涉切)。尠(音鮮)。甄(稽延切)。撮(倉活切)。秪(音支)。眚(所景切)。揑(乃結切)。",
    "X14n0288_002:0059a12": "暈(音運)。只(藏本秪字今依會解而書聲義異後同)。適(陟革切)。玦(音決)。彗(徐醉切)。蜺(研奚切)。逈(戶頂切)。"
}