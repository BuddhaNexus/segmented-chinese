{
    "T09n0278_003:0407a11": "大方廣佛華嚴經卷第三",
    "T09n0278_003:0407a13": "東晉天竺三藏佛馱跋陀羅譯",
    "T09n0278_003:0407a14": "盧舍那佛品第二之二",
    "T09n0278_003:0407a15": "◎此世界海下方，次有世界海，名蓮華妙香",
    "T09n0278_003:0407a16": "勝藏；中有佛剎，名寶師子光，佛號明照法",
    "T09n0278_003:0407a17": "界；於彼如來大眾海中，有菩薩名光照分",
    "T09n0278_003:0407a18": "別法界，為佛光明所開發已，與世界海塵",
    "T09n0278_003:0407a19": "數菩薩眷屬圍遶，來向佛所；興十種一切寶",
    "T09n0278_003:0407a20": "光明雲，悉皆彌覆，充滿虛空，十種一切香光",
    "T09n0278_003:0407a21": "明雲、十種諸佛師子吼雲、十種一切佛剎功",
    "T09n0278_003:0407a22": "德莊嚴雲、十種一切華樓閣雲、十種一切座莊",
    "T09n0278_003:0407a23": "嚴雲，悉皆彌覆，充滿虛空，來詣佛所，在於",
    "T09n0278_003:0407a24": "下方寶藏師子座上，結跏趺坐。此世界海上",
    "T09n0278_003:0407a25": "方，次有世界海，名雜寶光海莊嚴；中有佛",
    "T09n0278_003:0407a26": "剎，名樂行清淨，佛號無礙功德稱離闇光王；",
    "T09n0278_003:0407a27": "於彼如來大眾海中，有菩薩名無障礙力",
    "T09n0278_003:0407a28": "精進慧，為佛光明所開發已，與世界海塵",
    "T09n0278_003:0407a29": "數菩薩眷屬圍遶，來向佛所；興十種一切無",
    "T09n0278_003:0407b01": "量妙色寶照雲，悉皆彌覆，充滿虛空，十種無",
    "T09n0278_003:0407b02": "量光普照雲、十種一切莊嚴照明雲、十種香",
    "T09n0278_003:0407b03": "焰雲、十種一切莊嚴雲、十種佛光焰雲、十種",
    "T09n0278_003:0407b04": "寶樹華焰雲、十種一切寶樹堅固光明雲、十",
    "T09n0278_003:0407b05": "種一切勝光明雲、十種一切菩薩所行示現",
    "T09n0278_003:0407b06": "雲、十種一切解脫光明雲，悉皆彌覆，充滿虛",
    "T09n0278_003:0407b07": "空，來詣佛所，供養、恭敬、禮拜已，在於上方",
    "T09n0278_003:0407b08": "妙音勝蓮華藏師子座上，結跏趺坐。如是等",
    "T09n0278_003:0407b09": "十億佛剎塵數世界海中，有十億佛剎微塵",
    "T09n0278_003:0407b10": "數等大菩薩來，一一菩薩各將一佛世界塵",
    "T09n0278_003:0407b11": "數菩薩以為眷屬，一一菩薩各興一佛世界",
    "T09n0278_003:0407b12": "微塵數等妙莊嚴雲，悉皆彌覆，充滿虛空，隨",
    "T09n0278_003:0407b13": "所來方，結跏趺坐。",
    "T09n0278_003:0407b14": "彼諸菩薩次第坐已，一切毛孔各出十佛世",
    "T09n0278_003:0407b15": "界微塵數等一切妙寶淨光明雲，一一光中，",
    "T09n0278_003:0407b16": "各出十佛世界微塵數菩薩，一一菩薩、一切",
    "T09n0278_003:0407b17": "法界方便海充滿一切微塵數道；一一塵",
    "T09n0278_003:0407b18": "中，有十佛世界塵數佛剎；一一佛剎中，三世",
    "T09n0278_003:0407b19": "諸佛皆悉顯現。念念中，於一一世界各化一",
    "T09n0278_003:0407b20": "佛剎塵數眾生，以夢自在示現法門教化、一",
    "T09n0278_003:0407b21": "切諸天化生法門教化、一切菩薩行處音聲法",
    "T09n0278_003:0407b22": "門教化、震動一切佛剎建立諸佛法門教化、",
    "T09n0278_003:0407b23": "一切願海法門教化、一切眾生言辭入佛音",
    "T09n0278_003:0407b24": "聲法門教化、一切佛法雲雨法門教化、法界",
    "T09n0278_003:0407b25": "自在光明法門教化、建立一切大眾海於普",
    "T09n0278_003:0407b26": "賢菩薩法門教化，以如是等一切法門，隨",
    "T09n0278_003:0407b27": "其所樂而教化之，於一念頃，能滅一切世",
    "T09n0278_003:0407b28": "界中，各如須彌山塵數眾生諸惡道苦；各如",
    "T09n0278_003:0407b29": "須彌山塵數眾生，令離邪定，立正定聚；各",
    "T09n0278_003:0407c01": "如須彌山塵數眾生，令立聲聞、緣覺之地；",
    "T09n0278_003:0407c02": "各如須彌山塵數眾生，立無上道；各如須彌",
    "T09n0278_003:0407c03": "山塵數眾生，立一切不可盡功德智慧地；各",
    "T09n0278_003:0407c04": "如須彌山塵數眾生，令立盧舍那佛願性海",
    "T09n0278_003:0407c05": "中。爾時，諸菩薩光明中，以偈頌曰：",
    "T09n0278_003:0407c06": "「一切光明出妙音，　　說諸菩薩具足行，",
    "T09n0278_003:0407c07": "　佛子功德悉成滿，　　普遍一切十方界。",
    "T09n0278_003:0407c08": "　無量劫海修行道，　　欲令眾生離苦故，",
    "T09n0278_003:0407c09": "　不自計己生死苦，　　佛子善入大方便。",
    "T09n0278_003:0407c10": "　無量無邊無有餘，　　窮盡一切大海劫，",
    "T09n0278_003:0407c11": "　遍行一切諸法門，　　善說微妙寂靜法。",
    "T09n0278_003:0407c12": "　一切三世佛所願，　　皆得清淨具足滿，",
    "T09n0278_003:0407c13": "　佛子饒益諸眾生，　　能自具行清淨道。",
    "T09n0278_003:0407c14": "　皆能往詣諸佛所，　　清淨法身照十方，",
    "T09n0278_003:0407c15": "　佛子智海無邊底，　　普觀諸法寂滅相。",
    "T09n0278_003:0407c16": "　一光明中有無量，　　無上大慈難思議，",
    "T09n0278_003:0407c17": "　清淨慧眼照諸法，　　此是佛子妙境界。",
    "T09n0278_003:0407c18": "　一毛悉受諸佛剎，　　又能震動諸國土，",
    "T09n0278_003:0407c19": "　能令眾生無怖想，　　是名清淨方便地。",
    "T09n0278_003:0407c20": "　一一塵中無量身，　　復現無量莊嚴剎，",
    "T09n0278_003:0407c21": "　於一念中皆悉見，　　是無障礙淨法門。",
    "T09n0278_003:0407c22": "　三世所有一切劫，　　於一念中能悉現，",
    "T09n0278_003:0407c23": "　猶如幻化無所有，　　是名諸佛無礙法。",
    "T09n0278_003:0407c24": "　普賢諸行皆具足，　　能令眾生悉清淨，",
    "T09n0278_003:0407c25": "　諸佛子具自在法，　　一一毛孔師子吼。」",
    "T09n0278_003:0407c26": "爾時，世尊欲令一切菩薩大眾，知佛無量",
    "T09n0278_003:0407c27": "無邊境界自在法門故，放眉間白毫相一切",
    "T09n0278_003:0407c28": "寶色燈明雲光，名一切菩薩慧光觀察照十",
    "T09n0278_003:0407c29": "方藏。此光遍照一切佛剎，於一念中，皆悉",
    "T09n0278_003:0408a01": "普照一切法界；於一切世界，雨一切佛諸",
    "T09n0278_003:0408a02": "大願雲，顯現普賢菩薩，示大眾已，還從足",
    "T09n0278_003:0408a03": "下相輪中入於彼。復有大蓮華生，以眾寶",
    "T09n0278_003:0408a04": "為莖，一切寶王為莊嚴藏，其葉遍覆一切",
    "T09n0278_003:0408a05": "法界；一切寶香莊嚴其鬚，閻浮檀金以為其",
    "T09n0278_003:0408a06": "臺。此華生已，如來眉間有一大菩薩出，名",
    "T09n0278_003:0408a07": "曰一切諸法勝音，與世界海塵數菩薩眾",
    "T09n0278_003:0408a08": "俱，敬遶世尊無量匝已，退坐蓮華臺上，眷",
    "T09n0278_003:0408a09": "屬菩薩坐蓮華鬚。一切諸法勝音菩薩成就",
    "T09n0278_003:0408a10": "無量法界歡喜，隨順諸佛境界深智，度不",
    "T09n0278_003:0408a11": "可思議佛海光明，悉能往詣一切佛所。爾時，",
    "T09n0278_003:0408a12": "一切諸法勝音菩薩以偈頌曰：",
    "T09n0278_003:0408a13": "「佛身充滿諸法界，　　普現一切眾生前，",
    "T09n0278_003:0408a14": "　應受化器悉充滿，　　佛故處此菩提樹。",
    "T09n0278_003:0408a15": "　一切佛剎微塵等，　　爾所佛坐一毛孔，",
    "T09n0278_003:0408a16": "　皆有無量菩薩眾，　　各為具說普賢行。",
    "T09n0278_003:0408a17": "　無量剎海處一毛，　　悉坐菩提蓮華座，",
    "T09n0278_003:0408a18": "　遍滿一切諸法界，　　一切毛孔自在現。」",
    "T09n0278_003:0408a19": "爾時，師子焰光奮迅音菩薩以偈頌曰：",
    "T09n0278_003:0408a20": "「盧舍那如來，　　轉清淨法輪，",
    "T09n0278_003:0408a21": "　一切法方便，　　如來雲普覆。",
    "T09n0278_003:0408a22": "　十方國土中，　　一切世界海，",
    "T09n0278_003:0408a23": "　佛願力自在，　　普現轉法輪。",
    "T09n0278_003:0408a24": "　一切佛土中，　　無量大眾海，",
    "T09n0278_003:0408a25": "　言號各不同，　　而轉淨法輪。",
    "T09n0278_003:0408a26": "　盧舍那佛神力故，　　一切剎中轉法輪，",
    "T09n0278_003:0408a27": "　普賢菩薩願音聲，　　遍滿一切世界海。",
    "T09n0278_003:0408a28": "　法身充滿一切剎，　　普雨一切諸法雨，",
    "T09n0278_003:0408a29": "　法相不生亦不滅，　　悉照一切諸世間。",
    "T09n0278_003:0408b01": "　無量無數億劫中，　　一切佛剎微塵道，",
    "T09n0278_003:0408b02": "　盧舍那佛妙音聲，　　具足演說本所行。",
    "T09n0278_003:0408b03": "　一切佛剎微塵數，　　大光明網照十方，",
    "T09n0278_003:0408b04": "　一一光中有諸佛，　　以無上道化眾生。",
    "T09n0278_003:0408b05": "　法身堅固不可壞，　　充滿一切諸法界，",
    "T09n0278_003:0408b06": "　普能示現諸色身，　　隨應化導諸群生。",
    "T09n0278_003:0408b07": "　三世無量諸佛剎，　　其中一切諸導師，",
    "T09n0278_003:0408b08": "　一切音聲及名字，　　普見諸佛力自在。",
    "T09n0278_003:0408b09": "　過去未來及現在，　　如是一切諸導師，",
    "T09n0278_003:0408b10": "　彼聖能令一切聞，　　不可思議正法輪。」",
    "T09n0278_003:0408b11": "如此四天下道場上，見佛神力，一切菩薩大",
    "T09n0278_003:0408b12": "眾雲集，一切世界海中亦復如是。",
    "T09n0278_003:0408b13": "爾時，普賢菩薩於如來前，坐蓮華藏師子之",
    "T09n0278_003:0408b14": "座，即入一切如來淨藏三昧正受，普照一切",
    "T09n0278_003:0408b15": "法界諸如來身，無所障礙，離垢滿足，猶如",
    "T09n0278_003:0408b16": "虛空。普賢菩薩於此世界三昧正受，盡法",
    "T09n0278_003:0408b17": "界、虛空界等一切佛剎亦復如是。普賢菩薩",
    "T09n0278_003:0408b18": "入是三昧已，十方世界海諸佛悉現，彼諸如",
    "T09n0278_003:0408b19": "來各各讚言：「善哉！善哉！善男子！汝乃能入此",
    "T09n0278_003:0408b20": "三昧正受，是皆盧舍那佛本願力故。又汝",
    "T09n0278_003:0408b21": "於諸佛所，清淨行願力故，所謂：轉一切諸佛",
    "T09n0278_003:0408b22": "法輪故；開一切如來智慧海故；盡度一切",
    "T09n0278_003:0408b23": "諸法方便及十方海悉無餘故；除一切眾生",
    "T09n0278_003:0408b24": "煩惱得清淨故；能到一切諸佛國土無障",
    "T09n0278_003:0408b25": "礙故；入一切諸佛境界無礙故；一切諸佛",
    "T09n0278_003:0408b26": "普門功德滿足故；入一切法方便深樂一切",
    "T09n0278_003:0408b27": "智故；方便觀察一切世間法故；知一切眾",
    "T09n0278_003:0408b28": "生諸根海故。」",
    "T09n0278_003:0408b29": "爾時，一切諸佛與普賢菩薩入一切智力；與",
    "T09n0278_003:0408c01": "入無量無邊法界智；與能詣三世諸佛所智；",
    "T09n0278_003:0408c02": "與一切世界海成壞智；與入無量眾生界智；",
    "T09n0278_003:0408c03": "與佛甚深法門智；與一切不壞三昧住智；",
    "T09n0278_003:0408c04": "與入一切菩薩諸根海智；與一切眾生語言",
    "T09n0278_003:0408c05": "海轉法輪辭辯智；與一身遍滿一切世界智；",
    "T09n0278_003:0408c06": "與一切諸佛音聲智。何以故？以得此三昧",
    "T09n0278_003:0408c07": "法故。",
    "T09n0278_003:0408c08": "爾時，十方諸佛各申右手，摩普賢菩薩頂；",
    "T09n0278_003:0408c09": "爾時，一切菩薩見十方諸佛各申右手，",
    "T09n0278_003:0408c10": "摩普賢菩薩頂已，彼諸菩薩一心恭敬觀",
    "T09n0278_003:0408c11": "察普賢菩薩，即時同聲以偈頌曰：",
    "T09n0278_003:0408c12": "「於諸佛所修善法，　　滿足一切大願力，",
    "T09n0278_003:0408c13": "　出生清淨妙法身，　　如實平等同虛空。",
    "T09n0278_003:0408c14": "　一切諸佛國土中，　　普賢菩薩常依住，",
    "T09n0278_003:0408c15": "　十方世界無不見，　　無量功德智慧海。",
    "T09n0278_003:0408c16": "　悉見十方一切佛，　　清淨身行功德海，",
    "T09n0278_003:0408c17": "　能於一一微塵道，　　普皆示現一切剎。",
    "T09n0278_003:0408c18": "　一切十方佛世界，　　無量微塵諸劫數，",
    "T09n0278_003:0408c19": "　常見普賢真佛子，　　無量三昧方便行。",
    "T09n0278_003:0408c20": "　法身充滿諸法界，　　一切十方佛國土，",
    "T09n0278_003:0408c21": "　遍遊一切眾生海，　　安住深妙清淨法。",
    "T09n0278_003:0408c22": "　永度無量諸法界，　　離眾煩惱不可壞，",
    "T09n0278_003:0408c23": "　其身周遍滿虛空，　　廣說無量諸佛法。",
    "T09n0278_003:0408c24": "　一切功德海中生，　　普放光明如大雲，",
    "T09n0278_003:0408c25": "　堅固眾生清淨行，　　微妙音說佛境界。",
    "T09n0278_003:0408c26": "　無量無數大劫中，　　修習普賢甚深行，",
    "T09n0278_003:0408c27": "　無量無邊諸法雲，　　雷震演說勝法界。",
    "T09n0278_003:0408c28": "　一切佛土如實性，　　十力修集淨莊嚴，",
    "T09n0278_003:0408c29": "　普入一切眾生海，　　如應為說清淨法。",
    "T09n0278_003:0409a01": "　無量無邊大眾海，　　一心恭敬觀普賢，",
    "T09n0278_003:0409a02": "　無量深廣智慧海，　　願轉清淨妙法輪。」◎",
    "T09n0278_003:0409a03": "◎爾時，普賢菩薩承佛神力，觀察一切諸世",
    "T09n0278_003:0409a04": "界海、一切眾生海、法界業海、一切眾生欲樂",
    "T09n0278_003:0409a05": "諸根海、一切三世諸佛海已，普告菩薩大眾",
    "T09n0278_003:0409a06": "海言：「佛子！諸佛一切世界海成敗清淨智、不",
    "T09n0278_003:0409a07": "可思議一切眾生界起智、觀察法界智、一切",
    "T09n0278_003:0409a08": "如來自在智、清淨願轉法輪智、力無所畏不",
    "T09n0278_003:0409a09": "共法智、光明讚歎音聲智、三種教化眾生智、",
    "T09n0278_003:0409a10": "無量三昧法門不壞智、如來種種自在智，如",
    "T09n0278_003:0409a11": "是等一切皆不可思議，我當承佛神力，具",
    "T09n0278_003:0409a12": "足演說，欲令一切眾生入佛智海。」",
    "T09n0278_003:0409a13": "爾時，普賢菩薩從彼三昧起，從世界微塵",
    "T09n0278_003:0409a14": "等三昧起，念念中不壞方便智一切三世三",
    "T09n0278_003:0409a15": "昧起；時，彼一切諸菩薩眾，一一皆得世界塵",
    "T09n0278_003:0409a16": "數諸三昧世界塵數方便法海、方便辯海、諸",
    "T09n0278_003:0409a17": "行願海，如此會菩薩所得功德，一切世界海、",
    "T09n0278_003:0409a18": "一切如來眾海，諸菩薩眾所得功德亦復如",
    "T09n0278_003:0409a19": "是。是時，一切世界六種震動，一切眾生安隱",
    "T09n0278_003:0409a20": "悅樂，一切眾寶種種莊嚴，一切如來大眾海",
    "T09n0278_003:0409a21": "中，雨十種寶王雲，所謂：勝金色幢寶王雲、佛",
    "T09n0278_003:0409a22": "光明照寶王雲、金蓮華寶王雲、菩薩辯才光",
    "T09n0278_003:0409a23": "明寶王雲、一切妙音眾寶王雲、莊嚴佛土道",
    "T09n0278_003:0409a24": "場寶王雲、一切菩薩無量功德光明輪妙音",
    "T09n0278_003:0409a25": "寶王雲。一切如來毛孔及諸光明以偈頌",
    "T09n0278_003:0409a26": "曰：",
    "T09n0278_003:0409a27": "「普賢悉在，　　一切佛剎，　　坐寶蓮華，",
    "T09n0278_003:0409a28": "　師子座上。　　如是示現，　　遍一切界，",
    "T09n0278_003:0409a29": "　普入無量，　　無邊諸行。　　悉能示現，",
    "T09n0278_003:0409b01": "　無量種身，　　變化充滿，　　十方世界。",
    "T09n0278_003:0409b02": "　妙音和雅，　　說法無礙，　　一切三昧，",
    "T09n0278_003:0409b03": "　方便自在，　　一切佛土，　　諸如來所，",
    "T09n0278_003:0409b04": "　一切三昧，　　皆得自在。　　悉能了知，",
    "T09n0278_003:0409b05": "　最勝境界，　　示現普賢，　　無量自在。",
    "T09n0278_003:0409b06": "　如一切土，　　諸如來前，　　一切剎塵，",
    "T09n0278_003:0409b07": "　諸世界中，　　普賢自在，　　亦復如是。",
    "T09n0278_003:0409b08": "　盡盧舍那，　　本願底故，　　普賢身相，",
    "T09n0278_003:0409b09": "　猶如虛空。　　依於如如，　　不依佛國，",
    "T09n0278_003:0409b10": "　現身無量，　　普應眾生，　　隨群萌類，",
    "T09n0278_003:0409b11": "　為現化故。　　一切世界，　　無量佛土，",
    "T09n0278_003:0409b12": "　悉能示現，　　入諸法門。　　普賢菩薩，",
    "T09n0278_003:0409b13": "　具足淨願，　　如是等比，　　無量自在。",
    "T09n0278_003:0409b14": "　一切眾海，　　無量無邊，　　各於佛土，",
    "T09n0278_003:0409b15": "　示現清淨。　　如是一切，　　身中悉現，",
    "T09n0278_003:0409b16": "　隨其起滅，　　一念悉知。」",
    "T09n0278_003:0409b17": "爾時，普賢菩薩欲令大眾重歡喜故，以偈",
    "T09n0278_003:0409b18": "頌曰：",
    "T09n0278_003:0409b19": "「諸佛深智功德海，　　充滿無量無邊剎，",
    "T09n0278_003:0409b20": "　方便隨眾所應見，　　盧舍那佛轉法輪。",
    "T09n0278_003:0409b21": "　不可思議佛剎海，　　於無量劫令清淨，",
    "T09n0278_003:0409b22": "　最勝導師照一切，　　悉能調伏眾生海。",
    "T09n0278_003:0409b23": "　眾生大海難可測，　　諸佛境界不思議，",
    "T09n0278_003:0409b24": "　眾生樂惡著諸有，　　不能了知無上道。",
    "T09n0278_003:0409b25": "　功德法海長養心，　　常能親近善知識，",
    "T09n0278_003:0409b26": "　恒為諸佛所護念，　　是等能度得上智。",
    "T09n0278_003:0409b27": "　離諸諂曲心清淨，　　廣大慈悲無邊際，",
    "T09n0278_003:0409b28": "　深心淨信無厭足，　　彼聞是法喜無量。",
    "T09n0278_003:0409b29": "　普賢菩薩諸地願，　　安諦善住能順行，",
    "T09n0278_003:0409c01": "　遊心法界如虛空，　　是人乃知佛境界。",
    "T09n0278_003:0409c02": "　一切菩薩得善利，　　能見自在最勝尊，",
    "T09n0278_003:0409c03": "　非餘境界之所知，　　普賢方便皆得入。",
    "T09n0278_003:0409c04": "　無量無邊諸眾生，　　一切如來所護念，",
    "T09n0278_003:0409c05": "　於一切處轉法輪，　　盧舍那佛境界力。",
    "T09n0278_003:0409c06": "　一切剎土及諸佛，　　在我身內無所礙，",
    "T09n0278_003:0409c07": "　我於一切毛孔中，　　現佛境界諦觀察。",
    "T09n0278_003:0409c08": "　普賢菩薩所願行，　　無量無邊悉具足，",
    "T09n0278_003:0409c09": "　普眼境界清淨身，　　我今演說仁諦聽。」",
    "T09n0278_003:0409c10": "爾時，普賢菩薩告諸菩薩言：「佛子！世界海",
    "T09n0278_003:0409c11": "有十種事，去、來、今佛之所演說，所謂：說世",
    "T09n0278_003:0409c12": "界海、起具因緣世界海、住世界海、形世界",
    "T09n0278_003:0409c13": "海、體世界海、莊嚴世界海、清淨世界海、如來",
    "T09n0278_003:0409c14": "出世世界海、劫世界海、壞方便世界海。諸",
    "T09n0278_003:0409c15": "佛子！世界海有如是等十種事為首，乃至",
    "T09n0278_003:0409c16": "有世界海塵數種事。諸佛子！當知一切世",
    "T09n0278_003:0409c17": "界海，有世界海塵數因緣具故成，已成、今成、",
    "T09n0278_003:0409c18": "當成，所謂：如來神力故，法應如是故，眾生",
    "T09n0278_003:0409c19": "行業故，一切菩薩應得無上道故，普賢菩",
    "T09n0278_003:0409c20": "薩善根故，菩薩嚴淨佛土願行解脫自在故，",
    "T09n0278_003:0409c21": "如來無上善根依果故，普賢菩薩自在願力",
    "T09n0278_003:0409c22": "故，如是等世界海塵數因緣具故，一切世界",
    "T09n0278_003:0409c23": "海成。」爾時，普賢菩薩以偈頌曰：",
    "T09n0278_003:0409c24": "「佛智境界，　　不可思議，　　自在善住，",
    "T09n0278_003:0409c25": "　悉皆如是。　　無量無邊，　　諸世界海，",
    "T09n0278_003:0409c26": "　盧舍那佛，　　悉能嚴淨。　　如應化度，",
    "T09n0278_003:0409c27": "　一切菩薩，　　無量願海，　　皆悉清淨。",
    "T09n0278_003:0409c28": "　十方佛土，　　一切眾生，　　以不思議，",
    "T09n0278_003:0409c29": "　而覺悟之。　　一切菩薩，　　無量自在，",
    "T09n0278_003:0410a01": "　度一切智，　　方便法門，　　出生一切，",
    "T09n0278_003:0410a02": "　無量願海。　　起諸世界，　　猶如虛空，",
    "T09n0278_003:0410a03": "　普行一切，　　菩薩善行，　　入佛境界，",
    "T09n0278_003:0410a04": "　無量無邊。　　悉能嚴淨，　　十方佛剎，",
    "T09n0278_003:0410a05": "　一一佛土，　　無量劫行，　　眾生心境，",
    "T09n0278_003:0410a06": "　不可思議。　　業能悉起，　　一切剎海，",
    "T09n0278_003:0410a07": "　眾生垢穢，　　國不清淨，　　行業無量，",
    "T09n0278_003:0410a08": "　世界不同。　　諸佛剎海，　　淨莊嚴藏，",
    "T09n0278_003:0410a09": "　離垢雜寶，　　以為校飾，　　長養無垢，",
    "T09n0278_003:0410a10": "　弘誓願海。　　佛子能淨，　　無數國土，",
    "T09n0278_003:0410a11": "　若有菩薩，　　修普賢行，　　常能履行，",
    "T09n0278_003:0410a12": "　清淨法界。　　當知是等，　　功德如佛，",
    "T09n0278_003:0410a13": "　能出無量，　　如來剎海，　　於一念中，",
    "T09n0278_003:0410a14": "　悉遍十方。　　能現一切，　　菩薩所行，",
    "T09n0278_003:0410a15": "　甚深清淨，　　猶如虛空，　　等空界者，",
    "T09n0278_003:0410a16": "　自在如是。　　一切道場，　　諸如來前，",
    "T09n0278_003:0410a17": "　坐寶蓮華，　　現眾妙色，　　於其身內，",
    "T09n0278_003:0410a18": "　容一切剎。　　又一念中，　　示現三世，",
    "T09n0278_003:0410a19": "　入巧方便，　　起諸剎海，　　於三世國，",
    "T09n0278_003:0410a20": "　示現成佛。　　盧舍那佛，　　此土清淨，",
    "T09n0278_003:0410a21": "　眾寶成就，　　無有邊際。」",
    "T09n0278_003:0410a22": "爾時，普賢菩薩告諸菩薩言：「佛子！一一世",
    "T09n0278_003:0410a23": "界海所依住，如世界微塵數，所謂：依一切",
    "T09n0278_003:0410a24": "莊嚴住、或依虛空住、或依一切寶住、或",
    "T09n0278_003:0410a25": "依佛光明住、或依幻業住、或依摩訶那伽",
    "T09n0278_003:0410a26": "金剛力士掌中住、或依普賢菩薩願力住。」",
    "T09n0278_003:0410a27": "是時，普賢菩薩以偈頌曰：",
    "T09n0278_003:0410a28": "「無量無邊佛剎海，　　離垢妙寶以莊嚴，",
    "T09n0278_003:0410a29": "　摩尼寶王清淨照，　　最勝威神靡不見。",
    "T09n0278_003:0410b01": "　清淨剎海住虛空，　　寶王妙藏光普照，",
    "T09n0278_003:0410b02": "　暢發無量微妙音，　　宣揚佛道靡不欣。",
    "T09n0278_003:0410b03": "　種種華光善喜樂，　　如意寶珠為莊嚴，",
    "T09n0278_003:0410b04": "　無量光網彌覆上，　　種種香雲遍充滿。",
    "T09n0278_003:0410b05": "　無量無邊妙蓮華，　　青瑠璃寶以為臺，",
    "T09n0278_003:0410b06": "　清淨國土甚奇妙，　　一切諸佛莊嚴故。",
    "T09n0278_003:0410b07": "　或有諸佛清淨土，　　以佛威神得安住，",
    "T09n0278_003:0410b08": "　見離垢淨眾妙寶，　　無量菩薩悉充滿。",
    "T09n0278_003:0410b09": "　或有諸佛清淨土，　　金剛力士掌中住，",
    "T09n0278_003:0410b10": "　十力世雄盧舍那，　　常為一切轉法輪。",
    "T09n0278_003:0410b11": "　或依寶樹平正住，　　依香焰雲亦如是，",
    "T09n0278_003:0410b12": "　有依水輪住堅固，　　或依金剛海座住，",
    "T09n0278_003:0410b13": "　有住金剛勝妙幢，　　種種寶華彌覆上，",
    "T09n0278_003:0410b14": "　無量自在一切處，　　盧舍那佛令眾見。",
    "T09n0278_003:0410b15": "　眾雜異色長光明，　　普流一切佛世界，",
    "T09n0278_003:0410b16": "　悉見種種莊嚴藏，　　離垢微妙甚清淨。",
    "T09n0278_003:0410b17": "　彼以一切願海力，　　無量種種所依住，",
    "T09n0278_003:0410b18": "　諸如來雲悉充滿，　　常依清淨虛空住。",
    "T09n0278_003:0410b19": "　或有佛剎處上方，　　依淨菩薩天冠住，",
    "T09n0278_003:0410b20": "　彼現無量佛自在，　　佛子妙音淨業化。",
    "T09n0278_003:0410b21": "　諸法界等佛國土，　　譬如電光亦如幻，",
    "T09n0278_003:0410b22": "　紺瑠璃寶廣清淨，　　悉從離垢淨業起。",
    "T09n0278_003:0410b23": "　普現種種莊嚴藏，　　依止虛空靜安住，",
    "T09n0278_003:0410b24": "　行業境界不可議，　　佛令眾生普得見。",
    "T09n0278_003:0410b25": "　一切塵等諸佛剎，　　普賢菩薩一念起，",
    "T09n0278_003:0410b26": "　無量劫行化眾生，　　充滿法界現自在。",
    "T09n0278_003:0410b27": "　一一微塵中，　　佛國海安住，",
    "T09n0278_003:0410b28": "　佛雲遍護念，　　彌綸覆一切。",
    "T09n0278_003:0410b29": "　於一微塵中，　　佛現自在力，",
    "T09n0278_003:0410c01": "　一切微塵中，　　神變亦如是，",
    "T09n0278_003:0410c02": "　諸佛及神力，　　盧舍那示現。」",
    "T09n0278_003:0410c03": "爾時，普賢菩薩告諸菩薩言：「佛子！諸世界",
    "T09n0278_003:0410c04": "海有種種形，或方、或圓、或非方圓、或如水",
    "T09n0278_003:0410c05": "洄澓、或復如華形、或種種眾生形者。」爾時，",
    "T09n0278_003:0410c06": "普賢菩薩以偈頌曰：",
    "T09n0278_003:0410c07": "「剎海無有量，　　殊形異莊嚴，",
    "T09n0278_003:0410c08": "　十方世界海，　　見諸雜種相，",
    "T09n0278_003:0410c09": "　或圓或四方，　　或復非方圓，",
    "T09n0278_003:0410c10": "　三維及八隅，　　狀若摩尼寶。",
    "T09n0278_003:0410c11": "　一切諸業海，　　種種別異故，",
    "T09n0278_003:0410c12": "　有如金剛掌，　　莊嚴坦平正。",
    "T09n0278_003:0410c13": "「鍊真金色，　　清淨妙形，　　入於無量，",
    "T09n0278_003:0410c14": "　正法之門。　　諸佛剎海，　　種種之藏，",
    "T09n0278_003:0410c15": "　猶如大雲，　　懸處虛空。　　彼寶輪地，",
    "T09n0278_003:0410c16": "　妙淨分明，　　盧舍那佛，　　光明悉照。",
    "T09n0278_003:0410c17": "　諸佛國土，　　起由心業，　　無量種形，",
    "T09n0278_003:0410c18": "　而以莊嚴。　　彼國一切，　　各各自在，",
    "T09n0278_003:0410c19": "　如來剎海，　　現無量相，　　或有淨穢，",
    "T09n0278_003:0410c20": "　苦樂不同。",
    "T09n0278_003:0410c21": "　法常流轉，　　變現如是，　　一切業海，",
    "T09n0278_003:0410c22": "　不可思議。　　一毛孔中，　　無量佛剎，",
    "T09n0278_003:0410c23": "　莊嚴清淨，　　曠然安住。　　彼一切處，",
    "T09n0278_003:0410c24": "　盧舍那佛，　　於眾海中，　　演說正法。",
    "T09n0278_003:0410c25": "　於一塵內，　　微細國土，　　一切塵等，",
    "T09n0278_003:0410c26": "　悉於中住。　　一切世界，　　有種種形，",
    "T09n0278_003:0410c27": "　悉於其中，　　轉尊法輪。　　是弘誓願，",
    "T09n0278_003:0410c28": "　自在之力，　　一一塵中，　　現一切剎。",
    "T09n0278_003:0410c29": "　譬如幻化，　　亦如虛空，　　諸心業力，",
    "T09n0278_003:0411a01": "　之所莊嚴。　　一一塵中，　　眾生數等，",
    "T09n0278_003:0411a02": "　諸化佛雲，　　神力自在。　　於微塵中，",
    "T09n0278_003:0411a03": "　善住佛剎，　　盧舍那佛，　　現法如是。」",
    "T09n0278_003:0411a04": "爾時，普賢菩薩告諸菩薩言：「佛子！諸世界",
    "T09n0278_003:0411a05": "海有種種體，悉應當知，所謂：一切寶莊嚴",
    "T09n0278_003:0411a06": "體、或一寶體、或金剛堅固地體、或眾香體、或",
    "T09n0278_003:0411a07": "日珠輪體。」爾時，普賢菩薩以偈頌曰：",
    "T09n0278_003:0411a08": "「或有世界海，　　眾寶所合成，",
    "T09n0278_003:0411a09": "　堅固不可壞，　　安住寶蓮華。",
    "T09n0278_003:0411a10": "　或勝光明起，　　清淨暉焰照，",
    "T09n0278_003:0411a11": "　眾妙莊嚴剎，　　依止虛空住。",
    "T09n0278_003:0411a12": "　或有光明剎，　　依止光明住，",
    "T09n0278_003:0411a13": "　光明雲莊嚴，　　諸菩薩宮殿。",
    "T09n0278_003:0411a14": "　或有佛剎海，　　猶如電光住，",
    "T09n0278_003:0411a15": "　言取不可得，　　斯由願力起。",
    "T09n0278_003:0411a16": "　或有摩尼寶，　　日光明藏照，",
    "T09n0278_003:0411a17": "　貫真珠輪地，　　菩薩悉充滿。",
    "T09n0278_003:0411a18": "　或有寶焰剎，　　光明雲蔭覆，",
    "T09n0278_003:0411a19": "　一切寶莊嚴，　　悉皆有變化。",
    "T09n0278_003:0411a20": "　或有眾相體，　　微妙相莊嚴，",
    "T09n0278_003:0411a21": "　間錯雜寶冠，　　一切佛所化。",
    "T09n0278_003:0411a22": "　心海業所起，　　國土隨樂住，",
    "T09n0278_003:0411a23": "　諭如幻無方，　　皆從妄想生。",
    "T09n0278_003:0411a24": "　如來身光明，　　摩尼剎安住，",
    "T09n0278_003:0411a25": "　正覺雲彌覆，　　一切佛自在。",
    "T09n0278_003:0411a26": "　或普賢菩薩，　　化現佛剎海，",
    "T09n0278_003:0411a27": "　一切寶校飾，　　願力所莊嚴。」",
    "T09n0278_003:0411a28": "爾時，普賢菩薩告諸菩薩言：「佛子！諸世界",
    "T09n0278_003:0411a29": "海有世界海微塵等莊嚴，悉應當知，所謂：",
    "T09n0278_003:0411b01": "一切境界種種雲莊嚴、一切世界眾生行業",
    "T09n0278_003:0411b02": "莊嚴、三世諸佛及普賢菩薩願力莊嚴，有如",
    "T09n0278_003:0411b03": "是等世界海微塵數莊嚴。」爾時，普賢菩薩以",
    "T09n0278_003:0411b04": "偈頌曰：",
    "T09n0278_003:0411b05": "「如世界海微塵等，　　不可思議業果報，",
    "T09n0278_003:0411b06": "　一切十方世界海，　　種種嚴淨廣無邊。",
    "T09n0278_003:0411b07": "　無量淨色普莊嚴，　　上妙功德常充滿，",
    "T09n0278_003:0411b08": "　雜光明雲出梵音，　　聞于一切諸佛剎。",
    "T09n0278_003:0411b09": "　菩薩無量功德海，　　妙聲遍滿一切剎，",
    "T09n0278_003:0411b10": "　諸誓願雲具莊嚴，　　聲震十方世界海。",
    "T09n0278_003:0411b11": "　眾生業海廣無際，　　淨莊嚴雲出妙音，",
    "T09n0278_003:0411b12": "　業報如寶隨應變，　　諸佛力故悉周滿。",
    "T09n0278_003:0411b13": "　一切三世諸如來，　　自在普現無量剎，",
    "T09n0278_003:0411b14": "　一一境界一切佛，　　莊嚴剎海皆悉見。",
    "T09n0278_003:0411b15": "　過去未來現在劫，　　一切十方諸世界，",
    "T09n0278_003:0411b16": "　於無量劫淨莊嚴，　　一一佛剎皆悉見。",
    "T09n0278_003:0411b17": "　一切境界諸佛雲，　　數等眾生滿十方，",
    "T09n0278_003:0411b18": "　佛自在行令眾知，　　是謂如來莊嚴剎。",
    "T09n0278_003:0411b19": "　眾香焰流及華流，　　一切眾寶摩尼流，",
    "T09n0278_003:0411b20": "　種種眾妙莊嚴雲，　　皆悉校飾諸佛剎。",
    "T09n0278_003:0411b21": "　十方世界諸道場，　　一切眾具妙莊嚴，",
    "T09n0278_003:0411b22": "　靡不覩見此剎海，　　猶如空中電光現。",
    "T09n0278_003:0411b23": "　普賢菩薩佛子等，　　悉能莊嚴諸佛剎，",
    "T09n0278_003:0411b24": "　眾生等劫淨行海，　　於此世界悉顯現。」",
    "T09n0278_003:0411b25": "爾時，普賢菩薩告諸菩薩言：「佛子！當知諸",
    "T09n0278_003:0411b26": "世界海有世界塵數清淨，所謂：菩薩親近",
    "T09n0278_003:0411b27": "善知識，成就諸善根等，利一切眾生，淨滿",
    "T09n0278_003:0411b28": "一切諸波羅蜜，安住一切行地，有如是等",
    "T09n0278_003:0411b29": "世界塵數清淨。」爾時，普賢菩薩以偈頌曰：",
    "T09n0278_003:0411c01": "「一切佛剎諸莊嚴，　　無數願海方便生，",
    "T09n0278_003:0411c02": "　一切佛剎清淨色，　　無量行海所修集。",
    "T09n0278_003:0411c03": "　久遠親近善知識，　　一切淨妙諸業行，",
    "T09n0278_003:0411c04": "　慈悲普流潤眾生，　　是故清淨佛剎海。",
    "T09n0278_003:0411c05": "　一切法門三昧地，　　一切佛所淨德海，",
    "T09n0278_003:0411c06": "　禪門方便清淨地，　　是故嚴淨佛剎海。",
    "T09n0278_003:0411c07": "　能起無量清淨心，　　信佛堅固不可壞，",
    "T09n0278_003:0411c08": "　以忍方便淨無垢，　　莊嚴剎海微妙色。",
    "T09n0278_003:0411c09": "　興功德雲滿虛空，　　利益一切修淨行，",
    "T09n0278_003:0411c10": "　眾生普獲無量德，　　是故嚴淨佛剎海。",
    "T09n0278_003:0411c11": "　剎海方便等無量，　　悉淨諸度無有餘，",
    "T09n0278_003:0411c12": "　修無盡願波羅蜜，　　是故嚴淨佛剎海。",
    "T09n0278_003:0411c13": "　幻化行起無有量，　　一切諸法廣清淨，",
    "T09n0278_003:0411c14": "　種種方便淨眾生，　　起是可樂佛剎海。",
    "T09n0278_003:0411c15": "　方便嚴淨一切地，　　具足諸佛功德海，",
    "T09n0278_003:0411c16": "　令諸眾生竭苦源，　　是故嚴淨佛剎海。",
    "T09n0278_003:0411c17": "　修淨力海無與等，　　能淨一切眾生根，",
    "T09n0278_003:0411c18": "　恭敬供養無量佛，　　是故嚴淨佛剎海。」",
    "T09n0278_003:0411c19": "爾時，普賢菩薩告諸菩薩言：「佛子！當知一",
    "T09n0278_003:0411c20": "一世界海有世界海塵數諸佛出興于世，",
    "T09n0278_003:0411c21": "所謂：有佛興世，色身示現遍滿法界，或有",
    "T09n0278_003:0411c22": "短壽，或無量劫，如是一一世界海有世界",
    "T09n0278_003:0411c23": "海塵數佛出興于世。」爾時，普賢菩薩以偈",
    "T09n0278_003:0411c24": "頌曰：",
    "T09n0278_003:0411c25": "「佛以無量方便門，　　能起一切佛剎海，",
    "T09n0278_003:0411c26": "　隨順眾生所欲樂，　　諸佛法王出興世。",
    "T09n0278_003:0411c27": "　如來法身不思議，　　無色無相無倫匹，",
    "T09n0278_003:0411c28": "　示現色身為眾生，　　十方受化靡不見。",
    "T09n0278_003:0411c29": "　或為眾生現短命，　　或現長壽無量劫，",
    "T09n0278_003:0412a01": "　法身多門現十方，　　常為世間良福田。",
    "T09n0278_003:0412a02": "　或有能令不思議，　　十方剎海悉清淨，",
    "T09n0278_003:0412a03": "　或有能淨一剎土，　　是彼方便願所立。",
    "T09n0278_003:0412a04": "　或說不可思議乘，　　佛普示現隨所樂，",
    "T09n0278_003:0412a05": "　或有如來說一乘，　　是佛方便無有量。",
    "T09n0278_003:0412a06": "　自然無師得正覺，　　或有濟度少眾生，",
    "T09n0278_003:0412a07": "　或有能於一念中，　　化度無量眾生海。",
    "T09n0278_003:0412a08": "　或有於一毛孔中，　　化佛雲出不思議，",
    "T09n0278_003:0412a09": "　充滿一切十方界，　　無量方便化眾生。",
    "T09n0278_003:0412a10": "　或佛音聲震十方，　　隨諸眾生所欲樂，",
    "T09n0278_003:0412a11": "　無量億劫不斷絕，　　度眾生海無有邊。",
    "T09n0278_003:0412a12": "　或有無量莊嚴剎，　　清淨大眾圍遶坐，",
    "T09n0278_003:0412a13": "　充滿一切世界海，　　佛遍處眾如空雲。",
    "T09n0278_003:0412a14": "　是佛方便不思議，　　慈海充滿遍一切，",
    "T09n0278_003:0412a15": "　入諸莊嚴方便門，　　悉現一切眾生前。」",
    "T09n0278_003:0412a16": "爾時，普賢菩薩告諸菩薩言：「佛子！當知世",
    "T09n0278_003:0412a17": "界海有世界海微塵等劫住，所謂：佛剎海，或",
    "T09n0278_003:0412a18": "住不可數劫，或住可數劫，有如是等世界",
    "T09n0278_003:0412a19": "海微塵數劫住。」◎",
    "T09n0278_003:0412a20": "◎爾時，普賢菩薩欲分別開示故，告一切",
    "T09n0278_003:0412a21": "眾言：「諸佛子！當知此蓮華藏世界海是盧",
    "T09n0278_003:0412a22": "舍那佛本修菩薩行時，於阿僧祇世界微",
    "T09n0278_003:0412a23": "塵數劫之所嚴淨，於一一劫恭敬供養世",
    "T09n0278_003:0412a24": "界微塵等如來一一佛所，淨修世界海微塵",
    "T09n0278_003:0412a25": "數願行。佛子！當知有須彌山微塵等風輪，",
    "T09n0278_003:0412a26": "持此蓮華藏莊嚴世界海：最下風輪名曰平",
    "T09n0278_003:0412a27": "等，彼持一切寶光明地；次上風輪名種種寶",
    "T09n0278_003:0412a28": "莊嚴，持清淨光寶地；次上風輪名功德勢，",
    "T09n0278_003:0412a29": "持密寶地；次上風輪名曰寶焰，持日不壞",
    "T09n0278_003:0412b01": "寶地；次上風輪名普莊嚴，持具足寶光明",
    "T09n0278_003:0412b02": "地；次上風輪名離垢清淨平等，持寶華焰",
    "T09n0278_003:0412b03": "地；次上風輪名曰方行，持一切真珠地；次",
    "T09n0278_003:0412b04": "上風輪名曰一切年，持一切時，一日、半月、",
    "T09n0278_003:0412b05": "一月、一年；次上風輪名普持勢，持一切須彌",
    "T09n0278_003:0412b06": "山地；次上風輪名莊嚴光明，能持一切有，",
    "T09n0278_003:0412b07": "如是次上有須彌山微塵等風輪。最上風輪",
    "T09n0278_003:0412b08": "名勝藏，持一切香水海；彼香水海中有大",
    "T09n0278_003:0412b09": "蓮華，名香幢光明莊嚴，持此蓮華藏莊嚴世",
    "T09n0278_003:0412b10": "界海；此世界海邊有金剛山周匝圍遶。」爾",
    "T09n0278_003:0412b11": "時，普賢菩薩以偈頌曰：",
    "T09n0278_003:0412b12": "「於此蓮華藏，　　莊嚴世界海，",
    "T09n0278_003:0412b13": "　一切妙寶藏，　　種種淨光明，",
    "T09n0278_003:0412b14": "　一切微塵等，　　過去佛所住。",
    "T09n0278_003:0412b15": "　昔於諸有海，　　離垢悉清淨，",
    "T09n0278_003:0412b16": "　無量大悲雲，　　充滿諸眾生。",
    "T09n0278_003:0412b17": "　捨離自己身，　　如佛剎塵數，",
    "T09n0278_003:0412b18": "　於無量行海，　　常修令清淨，",
    "T09n0278_003:0412b19": "　是故蓮華藏，　　世界海莊嚴。",
    "T09n0278_003:0412b20": "　一切虛空界，　　光明遍充滿，",
    "T09n0278_003:0412b21": "　安住不可動，　　勝風輪常持，",
    "T09n0278_003:0412b22": "　一切寶莊嚴，　　妙風常流行。",
    "T09n0278_003:0412b23": "　盧舍那曠願，　　令國土嚴淨，",
    "T09n0278_003:0412b24": "　如意寶遍布，　　種種妙華敷，",
    "T09n0278_003:0412b25": "　以本願力故，　　處在於虛空。",
    "T09n0278_003:0412b26": "　堅固善安住，　　一切寶莊嚴，",
    "T09n0278_003:0412b27": "　十方一切界，　　放清淨光雲，",
    "T09n0278_003:0412b28": "　諸摩尼寶中，　　無量菩薩雲。",
    "T09n0278_003:0412b29": "　遍遊十方國，　　光明極熾盛，",
    "T09n0278_003:0412c01": "　寶華盛妙色，　　莊嚴光明輪，",
    "T09n0278_003:0412c02": "　充滿諸法界，　　十方靡不遍。",
    "T09n0278_003:0412c03": "　一切眾淨寶，　　悉放光明雲，",
    "T09n0278_003:0412c04": "　十方諸世界，　　一切皆充滿，",
    "T09n0278_003:0412c05": "　滅除一切苦，　　安立無上道。",
    "T09n0278_003:0412c06": "　妙色悉普照，　　一切世界海，",
    "T09n0278_003:0412c07": "　於此蓮華藏，　　世界海之內，",
    "T09n0278_003:0412c08": "　一一微塵中，　　見一切法界。",
    "T09n0278_003:0412c09": "　一切諸佛雲，　　放寶光明照，",
    "T09n0278_003:0412c10": "　是盧舍那剎，　　有無量自在。",
    "T09n0278_003:0412c11": "　一切眾生等，　　蓮華中諸佛，",
    "T09n0278_003:0412c12": "　興種種無量，　　自在變化雲。",
    "T09n0278_003:0412c13": "　釋梵諸天眾，　　及轉輪聖王，",
    "T09n0278_003:0412c14": "　一切眾生類，　　皆悉得安住。",
    "T09n0278_003:0412c15": "　變化放光明，　　悉與法界等，",
    "T09n0278_003:0412c16": "　一切光明中，　　出諸佛妙音。",
    "T09n0278_003:0412c17": "　知諸眾生心，　　所念無有餘，",
    "T09n0278_003:0412c18": "　無數方便門，　　調伏群生類。",
    "T09n0278_003:0412c19": "　離一切顛倒，　　常住於寂靜，",
    "T09n0278_003:0412c20": "　無量光明雲，　　悉與法界等。",
    "T09n0278_003:0412c21": "　普賢所行智，　　無上勝妙地，",
    "T09n0278_003:0412c22": "　於光莊嚴中，　　皆悉具足聞。",
    "T09n0278_003:0412c23": "「佛子！當知此蓮華藏世界海，金剛圍山依蓮",
    "T09n0278_003:0412c24": "華日寶王地住。彼有一切香水海，一切眾寶",
    "T09n0278_003:0412c25": "遍布其地，金剛厚地不可破壞，出生一切",
    "T09n0278_003:0412c26": "眾寶，又能明照一切世界。」爾時，普賢菩薩以",
    "T09n0278_003:0412c27": "偈頌曰：",
    "T09n0278_003:0412c28": "「一切世界海，　　有無量莊嚴，",
    "T09n0278_003:0412c29": "　寶輪無邊色，　　如來神力起，",
    "T09n0278_003:0413a01": "　莊嚴斫迦羅，　　寶輪及香輪，",
    "T09n0278_003:0413a02": "　依住真珠輪，　　及依種種寶，",
    "T09n0278_003:0413a03": "　堅固寶莊嚴，　　閻浮檀淨藏，",
    "T09n0278_003:0413a04": "　香光滿十方，　　照現斫迦羅，",
    "T09n0278_003:0413a05": "　持以堅固金剛寶，　　金剛莊嚴不可壞，",
    "T09n0278_003:0413a06": "　種種眾寶相莊嚴，　　一切莊嚴清淨法。",
    "T09n0278_003:0413a07": "　香水普流無量色，　　散華摩尼栴檀香，",
    "T09n0278_003:0413a08": "　天衣遍覆華莊嚴，　　眾寶香華熏無量，",
    "T09n0278_003:0413a09": "　清淨寶樹雲莊嚴，　　普能照明一切身。",
    "T09n0278_003:0413a10": "　光明妙雲悉具足，　　樹下安坐靡不照，",
    "T09n0278_003:0413a11": "　種種華香及幡蓋，　　一切菩薩充法界，",
    "T09n0278_003:0413a12": "　能說一切語言海，　　是盧舍那轉法輪。",
    "T09n0278_003:0413a13": "　彼處悉有珍寶幢，　　一切寶樹出光明，",
    "T09n0278_003:0413a14": "　盧舍那佛身清淨，　　彼莊嚴內一切見。",
    "T09n0278_003:0413a15": "　諸莊嚴中無數身，　　如來變化色無量，",
    "T09n0278_003:0413a16": "　充滿一切十方界，　　調伏眾生無限量。",
    "T09n0278_003:0413a17": "　一切莊嚴出妙聲，　　盧舍那佛所願輪，",
    "T09n0278_003:0413a18": "　隨其清淨佛剎海，　　佛自在力皆悉聞。",
    "T09n0278_003:0413a19": "「彼大斫迦羅山內世界海中，有不可破壞摩",
    "T09n0278_003:0413a20": "尼寶王映現一切眾生之身，眾寶蓮華以為",
    "T09n0278_003:0413a21": "莊嚴大地，一切莊嚴妙雲皆悉充滿，一切",
    "T09n0278_003:0413a22": "妙香而以熏之，以三世佛剎莊嚴而莊嚴",
    "T09n0278_003:0413a23": "之。」爾時，普賢菩薩以偈頌曰：",
    "T09n0278_003:0413a24": "「其地平正淨圓滿，　　斫迦羅內不可壞，",
    "T09n0278_003:0413a25": "　平等安住甚清淨，　　種種雜寶而莊嚴。",
    "T09n0278_003:0413a26": "　金剛寶地可悅樂，　　寶輪羅網彌覆上，",
    "T09n0278_003:0413a27": "　種種寶華為莊嚴，　　雜種寶衣珍妙輪。",
    "T09n0278_003:0413a28": "　隨次遍布一切地，　　菩薩天冠寶瓔珞，",
    "T09n0278_003:0413a29": "　離垢莊嚴光明照，　　妙香碎寶悉充滿。",
    "T09n0278_003:0413b01": "　光明眾寶華莊嚴，　　普放一切滿十方，",
    "T09n0278_003:0413b02": "　寶華遍覆一切地，　　悉能長養佛功德。",
    "T09n0278_003:0413b03": "　興一切雲滿虛空，　　光明普照不可盡，",
    "T09n0278_003:0413b04": "　光明悉滿一切剎，　　具說佛法甘露味。",
    "T09n0278_003:0413b05": "　悉入一切佛所願，　　常能廣見三世法，",
    "T09n0278_003:0413b06": "　隨順菩薩大士行，　　於此大地皆悉見。",
    "T09n0278_003:0413b07": "　此清淨地寶莊嚴，　　一切佛剎悉來入，",
    "T09n0278_003:0413b08": "　其地一一微塵中，　　一切佛剎亦悉入。",
    "T09n0278_003:0413b09": "　眾寶妙華莊嚴藏，　　十方菩薩常往來，",
    "T09n0278_003:0413b10": "　常聞菩薩一切願，　　及諸菩薩自在德。",
    "T09n0278_003:0413b11": "　有寶光明相莊嚴，　　離垢嚴淨出光明，",
    "T09n0278_003:0413b12": "　示現一切諸佛法，　　充滿法界如虛空。",
    "T09n0278_003:0413b13": "　有得普賢所願者，　　諸佛境界無量智，",
    "T09n0278_003:0413b14": "　彼得無量勝自在，　　能入無邊佛剎海。",
    "T09n0278_003:0413b15": "「彼大地處有不可說佛剎微塵等香水海，眾",
    "T09n0278_003:0413b16": "寶莊嚴，一切香摩尼寶王以為其岸，寶王",
    "T09n0278_003:0413b17": "羅網彌覆其上，眾寶色水盈滿其中，一切眾",
    "T09n0278_003:0413b18": "華皆悉開敷，細末栴檀以香其水，常出如來",
    "T09n0278_003:0413b19": "妙音不絕；眾香次第普熏十方雜寶階道、",
    "T09n0278_003:0413b20": "真珠欄楯，眾寶潮浪出妙音聲；恒沙佛剎微",
    "T09n0278_003:0413b21": "塵數等寶華樓閣周匝圍遶，無量佛剎微塵",
    "T09n0278_003:0413b22": "等眾寶華城以周其外；十大千世界微塵數",
    "T09n0278_003:0413b23": "華，一一蓮華各十由旬，開敷鮮茂，遍布水上，",
    "T09n0278_003:0413b24": "其香普熏一切世界；十佛國土塵數香樹",
    "T09n0278_003:0413b25": "以為莊嚴。」爾時，普賢菩薩以偈頌曰：",
    "T09n0278_003:0413b26": "「於彼嚴淨大地處，　　香水寶海而莊嚴，",
    "T09n0278_003:0413b27": "　清淨寶地常安住，　　金剛堅固不可壞。",
    "T09n0278_003:0413b28": "　眾香寶王以為岸，　　寶雲光明如日照，",
    "T09n0278_003:0413b29": "　真珠寶華妙瓔珞，　　離垢清淨普莊嚴。",
    "T09n0278_003:0413c01": "　清淨香水湛然滿，　　眾寶華光為旋流，",
    "T09n0278_003:0413c02": "　妙聲悅樂常不斷，　　自在普聞佛世界。",
    "T09n0278_003:0413c03": "　眾珍校飾淨階道，　　寶莊嚴地安不動，",
    "T09n0278_003:0413c04": "　真珠妙寶為欄楯，　　光明寶華可悅樂。",
    "T09n0278_003:0413c05": "　寶樹羅生緣道側，　　摩尼寶樂煥明耀，",
    "T09n0278_003:0413c06": "　演出無量和雅聲，　　莊嚴淨音歎三寶。",
    "T09n0278_003:0413c07": "　香水柔軟湛然滿，　　分陀利華遍圍遶，",
    "T09n0278_003:0413c08": "　一切香華出光明，　　清淨具足而莊嚴。",
    "T09n0278_003:0413c09": "　於寶幢中有光明，　　垂寶旗幡而莊嚴，",
    "T09n0278_003:0413c10": "　摩尼寶網出妙聲，　　聞者能入一切智。",
    "T09n0278_003:0413c11": "　眾寶華城甚微妙，　　無量寶色淨光明，",
    "T09n0278_003:0413c12": "　十方世界靡不照，　　一切具足光嚴飾。",
    "T09n0278_003:0413c13": "　垣牆周匝而圍遶，　　種種雜寶為莊嚴，",
    "T09n0278_003:0413c14": "　清淨寶焰相任持，　　具足莊嚴寶香海。",
    "T09n0278_003:0413c15": "　盧舍那佛過去行，　　令佛剎海甚清淨，",
    "T09n0278_003:0413c16": "　無數無量無邊際，　　彼處一切自在轉。",
    "T09n0278_003:0413c17": "「一一香水海，有四天下微塵數香水河圍遶，",
    "T09n0278_003:0413c18": "種種寶華彌覆其上；彼諸香水河從佛眉間",
    "T09n0278_003:0413c19": "白毫相出，摩尼寶王汎上隨流。」爾時，普賢",
    "T09n0278_003:0413c20": "菩薩以偈頌曰：",
    "T09n0278_003:0413c21": "「離垢清淨香水流，　　金剛寶華悉彌覆，",
    "T09n0278_003:0413c22": "　眾寶輪地布金沙，　　無量珍琦普莊嚴。",
    "T09n0278_003:0413c23": "　淨妙階道七寶成，　　諸欄楯上植蓮華，",
    "T09n0278_003:0413c24": "　真珠寶華常敷榮，　　懸雜華鬘為莊嚴。",
    "T09n0278_003:0413c25": "　一切寶光微妙色，　　清淨香水雜寶流，",
    "T09n0278_003:0413c26": "　種種寶華為波浪，　　眾音諧雅演佛聲。",
    "T09n0278_003:0413c27": "　栴檀寶末和清流，　　無量雜寶為迴復，",
    "T09n0278_003:0413c28": "　普出種種香光焰，　　常流一切十方界。",
    "T09n0278_003:0413c29": "　一切香河出無量，　　雜種妙勝諸珍寶，",
    "T09n0278_003:0414a01": "　眾寶積集為華蓋，　　光明普照香水河。",
    "T09n0278_003:0414a02": "　十方無量世界中，　　佛光明照見寶王，",
    "T09n0278_003:0414a03": "　如來道場寶輪地，　　眾寶香河盈流滿。",
    "T09n0278_003:0414a04": "　諸寶羅網相扣摩，　　演佛音聲常不絕，",
    "T09n0278_003:0414a05": "　一切菩薩諸佛法，　　普賢大士所修行。",
    "T09n0278_003:0414a06": "　諸佛世尊願音聲，　　於彼寶岸常得聞，",
    "T09n0278_003:0414a07": "　一切如來過去行，　　皆悉遍聞十方國。",
    "T09n0278_003:0414a08": "　一切香河諸旋流，　　一切菩薩功德雲，",
    "T09n0278_003:0414a09": "　漸漸盈滿諸法界，　　見一切剎無不至。",
    "T09n0278_003:0414a10": "　彼諸一切香水河，　　淨寶王雲彌覆上，",
    "T09n0278_003:0414a11": "　佛白毫相出寶王，　　其光明耀等如來。◎",
    "T09n0278_003:0414a12": "大方廣佛華嚴經卷第三"
}