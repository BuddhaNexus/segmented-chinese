{
    "T08n0223_025:0400c19": "摩訶般若波羅蜜經卷第二十五",
    "T08n0223_025:0400c21": "後秦龜茲國三藏鳩摩羅什譯",
    "T08n0223_025:0400c22": "實際品第八十",
    "T08n0223_025:0400c23": "須菩提白佛言：「世尊！若眾生畢竟不可得，菩",
    "T08n0223_025:0400c24": "薩為誰故行般若波羅蜜？」佛告須菩提：「菩",
    "T08n0223_025:0400c25": "薩為實際故行般若波羅蜜。須菩提！實際、",
    "T08n0223_025:0400c26": "眾生際異者，菩薩不行般若波羅蜜。須菩",
    "T08n0223_025:0400c27": "提！實際！眾生際不異。以是故，菩薩摩訶薩",
    "T08n0223_025:0400c28": "為利益眾生故行般若波羅蜜。復次，須菩",
    "T08n0223_025:0400c29": "提！菩薩摩訶薩行般若波羅蜜時，以不壞",
    "T08n0223_025:0401a01": "實際法，立眾生於實際中。」須菩提白佛言：",
    "T08n0223_025:0401a02": "「世尊！若實際即是眾生際，菩薩則為建立實",
    "T08n0223_025:0401a03": "際於實際。世尊！若建立實際於實際，則為",
    "T08n0223_025:0401a04": "建立自性於自性。世尊！不應建立自性",
    "T08n0223_025:0401a05": "於自性。世尊！云何菩薩摩訶薩行般若波羅",
    "T08n0223_025:0401a06": "蜜時，建立眾生於實際？」佛告須菩提：「實際",
    "T08n0223_025:0401a07": "不可建立於實際，自性不可建立於自性。",
    "T08n0223_025:0401a08": "須菩提！今菩薩摩訶薩行般若波羅蜜時，",
    "T08n0223_025:0401a09": "以方便力故，建立眾生於實際，實際亦不",
    "T08n0223_025:0401a10": "異眾生際，實際、眾生際無二無別。」須菩提",
    "T08n0223_025:0401a11": "白佛言：「世尊！何等是諸菩薩摩訶薩方便力，",
    "T08n0223_025:0401a12": "用是方便力，菩薩摩訶薩行般若波羅蜜",
    "T08n0223_025:0401a13": "時，建立眾生於實際，亦不壞實際相？」佛告",
    "T08n0223_025:0401a14": "須菩提：「若菩薩摩訶薩行般若波羅蜜時，",
    "T08n0223_025:0401a15": "以方便力故，建立眾生於布施。建立已，說",
    "T08n0223_025:0401a16": "布施先後際相空，作是言：『如是布施，前",
    "T08n0223_025:0401a17": "際空、後際空、中際亦空；施者亦空、施報亦空、",
    "T08n0223_025:0401a18": "受者亦空。諸善男子！是一切法實際中不可",
    "T08n0223_025:0401a19": "得。汝等莫念布施異、施者異、施報異、受者異。",
    "T08n0223_025:0401a20": "若汝等不念布施異、施者異、施報異、受者異，",
    "T08n0223_025:0401a21": "是時布施能取甘露味，得甘露味果。汝",
    "T08n0223_025:0401a22": "善男子！以是布施故，莫著色、莫著受想行",
    "T08n0223_025:0401a23": "識。何以故？是布施布施相空，施者施者空，施",
    "T08n0223_025:0401a24": "報施報空，受者受者空。空中布施不可得、施",
    "T08n0223_025:0401a25": "者不可得、施報不可得、受者不可得。何以故？",
    "T08n0223_025:0401a26": "是諸法畢竟自性空故。』「復次，須菩提！菩薩摩",
    "T08n0223_025:0401a27": "訶薩行般若波羅蜜時，以方便力故教眾",
    "T08n0223_025:0401a28": "生持戒，語眾生言：『汝善男子！除捨殺生法，",
    "T08n0223_025:0401a29": "乃至除捨邪見法。何以故？善男子！如汝所",
    "T08n0223_025:0401b01": "分別法，是諸法無如是性。汝善男子！當",
    "T08n0223_025:0401b02": "諦思惟何等是眾生而欲奪命？用何等物",
    "T08n0223_025:0401b03": "奪命？乃至邪見亦如是。』須菩提！菩薩摩訶",
    "T08n0223_025:0401b04": "薩如是方便力成就眾生，是菩薩摩訶薩",
    "T08n0223_025:0401b05": "即為眾生說布施、持戒果報：『是布施、持戒",
    "T08n0223_025:0401b06": "果報自性空。知布施、持戒果報自性空已，是",
    "T08n0223_025:0401b07": "中不著。不著故，心不散，能生智慧。以是智",
    "T08n0223_025:0401b08": "慧斷一切結使煩惱習，入無餘涅槃。是",
    "T08n0223_025:0401b09": "世俗法，非第一實義。何以故？空中無有滅",
    "T08n0223_025:0401b10": "亦無使滅者，諸法畢竟空即是涅槃。』「復次，須",
    "T08n0223_025:0401b11": "菩提！菩薩摩訶薩見眾生瞋恚惱心，教言：",
    "T08n0223_025:0401b12": "『汝善男子來！修行忍辱作忍辱人，當樂忍",
    "T08n0223_025:0401b13": "辱。汝所瞋者自性空。汝來，善男子！如是思",
    "T08n0223_025:0401b14": "惟：「我於何所法中瞋？誰為瞋者？所瞋者誰？",
    "T08n0223_025:0401b15": "是法皆空，是性空法無不空時。是空非諸佛",
    "T08n0223_025:0401b16": "作，非辟支佛、聲聞作，非菩薩摩訶薩作，非",
    "T08n0223_025:0401b17": "諸天、鬼神、龍王、阿修羅、緊陀羅、摩睺羅伽，",
    "T08n0223_025:0401b18": "非四天王天乃至非他化自在天，非梵眾",
    "T08n0223_025:0401b19": "天乃至非淨居天，非無邊空處乃至非有",
    "T08n0223_025:0401b20": "想非無想諸天所作。」汝當如是思惟：「瞋誰？",
    "T08n0223_025:0401b21": "誰是瞋者？何等是瞋事？是一切法性空，",
    "T08n0223_025:0401b22": "性空法無有所瞋。」』如是，須菩提！菩薩摩",
    "T08n0223_025:0401b23": "訶薩行般若波羅蜜時，以是因緣建",
    "T08n0223_025:0401b24": "立眾生於性空，次第漸漸示教利喜，令得",
    "T08n0223_025:0401b25": "阿耨多羅三藐三菩提。是世俗法，非第一實",
    "T08n0223_025:0401b26": "義。何以故？是性空中無有得者、無有得",
    "T08n0223_025:0401b27": "法、無有得處。須菩提！是名實際性空法。",
    "T08n0223_025:0401b28": "菩薩摩訶薩為眾生故行是法，眾生亦不可",
    "T08n0223_025:0401b29": "得。何以故？一切法離眾生相。「復次，須菩提！",
    "T08n0223_025:0401c01": "菩薩摩訶薩行般若波羅蜜時，方便力故，見",
    "T08n0223_025:0401c02": "眾生懈怠，教令身精進心精進。作是言：『諸",
    "T08n0223_025:0401c03": "善男子！諸法性空中，無懈怠法、無懈怠者、",
    "T08n0223_025:0401c04": "無懈怠事。是一切法性皆空，無過性空者。",
    "T08n0223_025:0401c05": "汝等生身精進、心精進，為生善法故莫懈",
    "T08n0223_025:0401c06": "怠。善法者，若布施、若持戒、若忍辱、若精進、若",
    "T08n0223_025:0401c07": "禪定、若智慧；若諸禪定、解脫、三昧；若四念處",
    "T08n0223_025:0401c08": "乃至八聖道分；若空解脫門，無相、無作解脫",
    "T08n0223_025:0401c09": "門；乃至十八不共法莫懈怠。諸善男子！是",
    "T08n0223_025:0401c10": "一切法性空中當知無礙相，無礙法中無懈",
    "T08n0223_025:0401c11": "怠者、無懈怠法。』如是，須菩提！菩薩摩訶薩",
    "T08n0223_025:0401c12": "行般若波羅蜜時，教眾生令住性空，不",
    "T08n0223_025:0401c13": "墮二法。何以故？是性空中無二無別故。是",
    "T08n0223_025:0401c14": "無二法，則無可著處。「復次，須菩提！菩薩摩",
    "T08n0223_025:0401c15": "訶薩行性空般若波羅蜜時，教眾生令精",
    "T08n0223_025:0401c16": "進。作是言：『諸善男子！勤精進若布施、若持戒、",
    "T08n0223_025:0401c17": "若忍辱、若精進、若禪定、若智慧；若禪定、解脫、",
    "T08n0223_025:0401c18": "三昧；若四念處乃至八聖道分；若空解脫門，",
    "T08n0223_025:0401c19": "無相、無作解脫門；若佛十力、若四無所畏、若",
    "T08n0223_025:0401c20": "四無礙智、若十八不共法、若大慈大悲。是諸",
    "T08n0223_025:0401c21": "法，汝等莫念二相、莫念不二相。何以故？是",
    "T08n0223_025:0401c22": "法性皆空。是性空法，不應用二相念、不應",
    "T08n0223_025:0401c23": "用不二相念。』如是，須菩提！菩薩摩訶薩行",
    "T08n0223_025:0401c24": "般若波羅蜜，以方便力故成就眾生。成就",
    "T08n0223_025:0401c25": "眾生已，次第教令得須陀洹果、斯陀含果、阿",
    "T08n0223_025:0401c26": "那含果、阿羅漢果、辟支佛道、菩薩位，令得",
    "T08n0223_025:0401c27": "阿耨多羅三藐三菩提。「復次，須菩提！菩薩摩",
    "T08n0223_025:0401c28": "訶薩行般若波羅蜜時，見眾生亂心，以方",
    "T08n0223_025:0401c29": "便力，為利益眾生故，作是言：『諸善男子！當",
    "T08n0223_025:0402a01": "修禪定。汝莫生亂想，當生一心。何以故？",
    "T08n0223_025:0402a02": "是法性皆空性，空中無有法可得，若亂、若",
    "T08n0223_025:0402a03": "一心。汝等住是三昧，所有作業，若身、若口、若",
    "T08n0223_025:0402a04": "意，若布施、若持戒、若行忍辱、若勤精進、若",
    "T08n0223_025:0402a05": "行禪定、若修智慧，若行四念處乃至若行",
    "T08n0223_025:0402a06": "八聖道分，若行諸解脫、次第定，若行佛十",
    "T08n0223_025:0402a07": "力、四無所畏、四無礙智、十八不共法、大慈大悲、",
    "T08n0223_025:0402a08": "三十二相、八十隨形好，若聲聞道、若辟支佛",
    "T08n0223_025:0402a09": "道、若菩薩道、若佛道，若須陀洹果、斯陀含果、",
    "T08n0223_025:0402a10": "阿那含果、阿羅漢果、辟支佛道、若一切種智，",
    "T08n0223_025:0402a11": "若成就眾生、若淨佛國土。汝等皆當應隨所",
    "T08n0223_025:0402a12": "願，得住性空故。』如是，須菩提！菩薩摩訶",
    "T08n0223_025:0402a13": "薩行般若波羅蜜，方便力為利益眾生故，",
    "T08n0223_025:0402a14": "從初發意終不懈廢，常求善法利益眾生。",
    "T08n0223_025:0402a15": "從一佛國至一佛國，供養諸佛，從諸佛",
    "T08n0223_025:0402a16": "聞法，捨身受身乃至阿耨多羅三藐三菩提，",
    "T08n0223_025:0402a17": "終不忘失。是菩薩常得諸陀羅尼法，諸根",
    "T08n0223_025:0402a18": "具足，所謂身根、語根、意根。何以故？是菩薩摩",
    "T08n0223_025:0402a19": "訶薩常修一切種智。修一切種智故，一切諸",
    "T08n0223_025:0402a20": "道皆修，若聲聞道、若辟支佛道、若菩薩神通",
    "T08n0223_025:0402a21": "道。行神通道菩薩常利益眾生，終不忘失。",
    "T08n0223_025:0402a22": "是菩薩住報得神通，利益眾生，入生死五",
    "T08n0223_025:0402a23": "道終不耗減。如是，須菩提！菩薩摩訶薩行",
    "T08n0223_025:0402a24": "般若波羅蜜住性空，以禪定利益眾生。「復",
    "T08n0223_025:0402a25": "次，須菩提！菩薩摩訶薩行般若波羅蜜住",
    "T08n0223_025:0402a26": "性空，以方便力故利益眾生，作是言：『汝等",
    "T08n0223_025:0402a27": "諸善男子！觀一切法性空。善男子！汝等當",
    "T08n0223_025:0402a28": "作諸業，若身業、若口業、若意業，取甘露味，",
    "T08n0223_025:0402a29": "得甘露果。性空中無有法退。何以故？性空",
    "T08n0223_025:0402b01": "不退，亦無退者。以性空非法亦非非法，於",
    "T08n0223_025:0402b02": "無所有法中，云何當有退？』須菩提！菩薩摩",
    "T08n0223_025:0402b03": "訶薩行般若波羅蜜時，如是教眾生常不",
    "T08n0223_025:0402b04": "懈廢。是菩薩自行十善，亦教他人行十善，",
    "T08n0223_025:0402b05": "五戒、八戒成就齋亦如是。自行初禪，亦教",
    "T08n0223_025:0402b06": "他人令行初禪，乃至第四禪亦如是。常",
    "T08n0223_025:0402b07": "自行慈心，亦教他人令行慈心，乃至捨心",
    "T08n0223_025:0402b08": "亦如是。自行無邊空處，亦教他人令行無",
    "T08n0223_025:0402b09": "邊空處，乃至非有想非無想處亦如是。自行",
    "T08n0223_025:0402b10": "四念處，亦教他人令行四念處，乃至八聖",
    "T08n0223_025:0402b11": "道分、佛十力乃至八十隨形好亦如是。自",
    "T08n0223_025:0402b12": "於須陀洹果中生智慧亦不住是中，亦教",
    "T08n0223_025:0402b13": "他人令得須陀洹果，乃至阿羅漢亦如是。",
    "T08n0223_025:0402b14": "自於辟支佛道中生智慧亦不住是中，",
    "T08n0223_025:0402b15": "亦教他人令得辟支佛道。自生阿耨多羅",
    "T08n0223_025:0402b16": "三藐三菩提道，亦教他人令生阿耨多",
    "T08n0223_025:0402b17": "羅三藐三菩提道。如是，須菩提！菩薩摩訶薩",
    "T08n0223_025:0402b18": "行菩薩道時，方便力故，終不懈廢。」須菩提",
    "T08n0223_025:0402b19": "白佛言：「世尊！若諸法性常空，常空中眾生不",
    "T08n0223_025:0402b20": "可得，法、非法亦不可得。菩薩摩訶薩云何求",
    "T08n0223_025:0402b21": "一切種智？」佛告須菩提：「如是，如是！如汝所",
    "T08n0223_025:0402b22": "言。諸法性皆空，空中眾生不可得，法、非法亦",
    "T08n0223_025:0402b23": "不可得。須菩提！若一切法性不空，菩薩摩訶",
    "T08n0223_025:0402b24": "薩不依性空成阿耨多羅三藐三菩提、為",
    "T08n0223_025:0402b25": "眾生說性空法。須菩提！色性空，受想行識性",
    "T08n0223_025:0402b26": "空。菩薩摩訶薩行般若波羅蜜時，說五",
    "T08n0223_025:0402b27": "陰性空法，說十二入、十八界性空法，說四",
    "T08n0223_025:0402b28": "禪、四無量心、四無色定，四念處乃至八聖道分",
    "T08n0223_025:0402b29": "性空法，說三解脫門、八背捨、九次第定，佛十",
    "T08n0223_025:0402c01": "力、四無所畏、四無礙智、十八不共法、大慈大悲、",
    "T08n0223_025:0402c02": "三十二相、八十隨形好性空法，說須陀洹果、",
    "T08n0223_025:0402c03": "斯陀含果、阿那含果、阿羅漢果、辟支佛道、一切",
    "T08n0223_025:0402c04": "種智斷煩惱習性空法。須菩提！若內空性",
    "T08n0223_025:0402c05": "不空，外空乃至無法有法空性不空者，則",
    "T08n0223_025:0402c06": "壞空性。是性空不常不斷。何以故？是性空",
    "T08n0223_025:0402c07": "無住處，亦無所從來，亦無所從去。須菩",
    "T08n0223_025:0402c08": "提！是名法住相。是中無法，無聚無散、無增",
    "T08n0223_025:0402c09": "無減、無生無滅、無垢無淨，是為諸法相。",
    "T08n0223_025:0402c10": "菩薩摩訶薩住是中，發阿耨多羅三藐三菩",
    "T08n0223_025:0402c11": "提心，不見法有所發，無發無住是名法",
    "T08n0223_025:0402c12": "住相。是菩薩摩訶薩行般若波羅蜜時，見",
    "T08n0223_025:0402c13": "一切法性空，不轉阿耨多羅三藐三菩提。",
    "T08n0223_025:0402c14": "何以故？是菩薩不見有法能障礙，當何處",
    "T08n0223_025:0402c15": "生疑？是名阿耨多羅三藐三菩提性空。不",
    "T08n0223_025:0402c16": "得眾生、不得我、不得人、不得壽、不得",
    "T08n0223_025:0402c17": "命，乃至不得知者、見者，性空中色不可得，",
    "T08n0223_025:0402c18": "受想行識不可得，乃至八十隨形好不可得。",
    "T08n0223_025:0402c19": "須菩提！譬如佛化作四眾——比丘、比丘尼、優婆",
    "T08n0223_025:0402c20": "塞、優婆夷——常為是諸眾說法，千萬億劫不",
    "T08n0223_025:0402c21": "斷。」佛告須菩提：「是諸化眾，當得須陀洹果、",
    "T08n0223_025:0402c22": "斯陀含果、阿那含果、阿羅漢果，得阿耨多羅",
    "T08n0223_025:0402c23": "三藐三菩提記不？」須菩提言：「不也，世尊！何",
    "T08n0223_025:0402c24": "以故？是諸化眾無有根本實事故。一切",
    "T08n0223_025:0402c25": "諸法性空，亦無根本實事。何等是眾生得須",
    "T08n0223_025:0402c26": "陀洹果乃至阿羅漢果，得阿耨多羅三藐三",
    "T08n0223_025:0402c27": "菩提記？」「須菩提！菩薩摩訶薩亦如是，為眾",
    "T08n0223_025:0402c28": "生說性空法，是眾生實不可得。以眾生墮",
    "T08n0223_025:0402c29": "顛倒故，拔眾生令住不顛倒。顛倒即是",
    "T08n0223_025:0403a01": "無顛倒，顛倒、不顛倒雖一相，而多顛倒、少",
    "T08n0223_025:0403a02": "不顛倒。無顛倒處中則無我無眾生，乃至",
    "T08n0223_025:0403a03": "無知者、見者。無顛倒處中亦無色，無受想",
    "T08n0223_025:0403a04": "行識，無十二入乃至無阿耨多羅三藐三菩",
    "T08n0223_025:0403a05": "提，是名諸法性空。菩薩摩訶薩住是中行",
    "T08n0223_025:0403a06": "般若波羅蜜時，於眾生相顛倒中拔出眾",
    "T08n0223_025:0403a07": "生，所謂無眾生有眾生相中拔出，乃至知",
    "T08n0223_025:0403a08": "者、見者相中拔出。於無色色相中、無受想行",
    "T08n0223_025:0403a09": "識受想行識相中拔出眾生，十二入、十八界",
    "T08n0223_025:0403a10": "乃至一切有漏法亦如是。須菩提！亦有諸",
    "T08n0223_025:0403a11": "無漏法，所謂四念處、四正勤、四如意足、五根、",
    "T08n0223_025:0403a12": "五力、七覺分、八聖道分。如是等法雖無漏法，",
    "T08n0223_025:0403a13": "亦不如第一義相。第一義相者，無作、無為、",
    "T08n0223_025:0403a14": "無生、無相、無說，是名第一義，亦名性空，亦",
    "T08n0223_025:0403a15": "名諸佛道。是中不得眾生，乃至不得知者、",
    "T08n0223_025:0403a16": "見者。不得色受想行識，乃至不得八十隨",
    "T08n0223_025:0403a17": "形好。何以故？菩薩摩訶薩非為道法故",
    "T08n0223_025:0403a18": "求阿耨多羅三藐三菩提心，為諸法實相",
    "T08n0223_025:0403a19": "性空故求阿耨多羅三藐三菩提。是性空前",
    "T08n0223_025:0403a20": "際亦是性空，後際亦是性空，中際亦是性空。",
    "T08n0223_025:0403a21": "常性空，無不性空時。菩薩摩訶薩行是性",
    "T08n0223_025:0403a22": "空般若波羅蜜，為眾生種種著相欲拔出",
    "T08n0223_025:0403a23": "故，求道種智。求道種智時遍行一切道，若",
    "T08n0223_025:0403a24": "聲聞道、若辟支佛道、若菩薩道。是菩薩具足",
    "T08n0223_025:0403a25": "一切道，拔出眾生於邪想著，淨佛國土已，隨",
    "T08n0223_025:0403a26": "其壽命得阿耨多羅三藐三菩提。須菩提！",
    "T08n0223_025:0403a27": "過去十方諸佛道所謂性空，未來現在十方",
    "T08n0223_025:0403a28": "諸佛道亦性空。離性空，世間無道、無道果。",
    "T08n0223_025:0403a29": "要從親近諸佛聞是諸法性空，行是法不",
    "T08n0223_025:0403b01": "失薩婆若。」須菩提白佛言：「世尊！甚希有。」「諸",
    "T08n0223_025:0403b02": "菩薩摩訶薩有行是性空法，亦不壞性空",
    "T08n0223_025:0403b03": "相，所謂色與性空異，受想行識與性空異，",
    "T08n0223_025:0403b04": "乃至阿耨多羅三藐三菩提與性空異。須菩",
    "T08n0223_025:0403b05": "提！色即是性空、性空即是色，乃至阿耨多羅",
    "T08n0223_025:0403b06": "三藐三菩提。阿耨多羅三藐三菩提即是性空、",
    "T08n0223_025:0403b07": "性空即是阿耨多羅三藐三菩提。」佛告須菩",
    "T08n0223_025:0403b08": "提：「若色與性空異，若受想行識與性空異，",
    "T08n0223_025:0403b09": "乃至阿耨多羅三藐三菩提與性空異，菩薩",
    "T08n0223_025:0403b10": "摩訶薩不能得一切種智。須菩提！今色不",
    "T08n0223_025:0403b11": "異性空，乃至阿耨多羅三藐三菩提不異",
    "T08n0223_025:0403b12": "性空。以是故，菩薩摩訶薩知一切法性空，",
    "T08n0223_025:0403b13": "發意求阿耨多羅三藐三菩提。何以故？是中",
    "T08n0223_025:0403b14": "無有法若實若常，但凡夫著色受想行識，",
    "T08n0223_025:0403b15": "凡夫取色相、取受想行識相有我，心著內",
    "T08n0223_025:0403b16": "外法故，受後身色受想行識。以是因緣",
    "T08n0223_025:0403b17": "故，不得脫生老病死愁憂苦惱，往來五道。",
    "T08n0223_025:0403b18": "以是事故，菩薩摩訶薩行性空波羅蜜，不",
    "T08n0223_025:0403b19": "壞色等諸法相，若空、若不空。何以故？色性空",
    "T08n0223_025:0403b20": "相不壞色，所謂是色是空，是受想行識乃",
    "T08n0223_025:0403b21": "至阿耨多羅三藐三菩提亦如是。譬如虛空",
    "T08n0223_025:0403b22": "不壞虛空，內虛空不壞外虛空，外虛空不",
    "T08n0223_025:0403b23": "壞內虛空。如是，須菩提！色不壞色空相，色",
    "T08n0223_025:0403b24": "空相不壞色。何以故？是二法無有性能有",
    "T08n0223_025:0403b25": "所壞，所謂是空、是非空，乃至阿耨多羅三藐",
    "T08n0223_025:0403b26": "三菩提亦如是。」須菩提白佛言：「世尊！若一",
    "T08n0223_025:0403b27": "切法空無分別，云何菩薩摩訶薩從初發意",
    "T08n0223_025:0403b28": "以來作是願：『我當得阿耨多羅三藐三",
    "T08n0223_025:0403b29": "菩提。』世尊！若一切法無分別，云何菩薩發心",
    "T08n0223_025:0403c01": "言：『我當得阿耨多羅三藐三菩提。』世尊！若",
    "T08n0223_025:0403c02": "分別諸法，不能得阿耨多羅三藐三菩提。」",
    "T08n0223_025:0403c03": "佛告須菩提：「如是，如是！若菩薩摩訶薩行二",
    "T08n0223_025:0403c04": "相者，無阿耨多羅三藐三菩提。若分別作",
    "T08n0223_025:0403c05": "二分者，無阿耨多羅三藐三菩提。若不二、",
    "T08n0223_025:0403c06": "不分別諸法，則是阿耨多羅三藐三菩提。",
    "T08n0223_025:0403c07": "菩提是不二相、不壞相。須菩提！是菩提，不色",
    "T08n0223_025:0403c08": "中行，不受想行識中行，乃至菩提亦不菩提",
    "T08n0223_025:0403c09": "中行。何以故？色即是菩提、菩提即是色，不二",
    "T08n0223_025:0403c10": "不分別，乃至十八不共法亦如是。是菩提非",
    "T08n0223_025:0403c11": "取故行、非捨故行。」須菩提白佛言：「世尊！若",
    "T08n0223_025:0403c12": "菩薩摩訶薩菩提非取故行、非捨故行，菩薩",
    "T08n0223_025:0403c13": "摩訶薩菩提何處行？」佛告須菩提：「於汝意",
    "T08n0223_025:0403c14": "云何，如佛所化人，在何處行？若取中行？",
    "T08n0223_025:0403c15": "若捨中行？」須菩提言：「世尊！非取中行、非捨",
    "T08n0223_025:0403c16": "中行。」佛言：「菩薩摩訶薩菩提亦如是，非取",
    "T08n0223_025:0403c17": "中行、非捨中行。須菩提！於汝意云何，阿羅",
    "T08n0223_025:0403c18": "漢夢中菩提何處行？若取中行、若捨中行不？」",
    "T08n0223_025:0403c19": "「不也，世尊！非取中行、非捨中行。世尊！阿",
    "T08n0223_025:0403c20": "羅漢畢竟不眠，云何夢中菩提若取中行、若",
    "T08n0223_025:0403c21": "捨中行？」「須菩提！菩薩摩訶薩阿耨多羅三藐",
    "T08n0223_025:0403c22": "三菩提亦如是，非取中行、非捨中行，所謂",
    "T08n0223_025:0403c23": "色中行乃至一切種智中行。」「世尊！將無菩薩",
    "T08n0223_025:0403c24": "摩訶薩不行十地，不行六波羅蜜，不行",
    "T08n0223_025:0403c25": "三十七助道法，不行十四空，不行諸禪定、",
    "T08n0223_025:0403c26": "解脫、三昧，不行佛十力乃至八十隨形好，",
    "T08n0223_025:0403c27": "住五神通，淨佛國土、成就眾生，得阿耨多",
    "T08n0223_025:0403c28": "羅三藐三菩提？」佛告須菩提：「如是，如是！如汝",
    "T08n0223_025:0403c29": "所言。今菩薩離菩提無處行，若不具足",
    "T08n0223_025:0404a01": "十地、六波羅蜜、四禪、四無量心、四無色定、四念",
    "T08n0223_025:0404a02": "處，乃至八聖道分，空、無相、無作，佛十力乃",
    "T08n0223_025:0404a03": "至八十隨形好，常捨行不誑法、不錯謬法。",
    "T08n0223_025:0404a04": "不具足是諸法，終不得阿耨多羅三藐三",
    "T08n0223_025:0404a05": "菩提。是菩薩摩訶薩住色相中，住受想行識",
    "T08n0223_025:0404a06": "相中，乃至住阿耨多羅三藐三菩提相中，能",
    "T08n0223_025:0404a07": "具足十地，乃至得阿耨多羅三藐三菩提。是",
    "T08n0223_025:0404a08": "相常寂滅，無有法能增能減、能生能滅、能垢",
    "T08n0223_025:0404a09": "能淨、能得道、能得果。世諦法故，菩薩摩訶薩",
    "T08n0223_025:0404a10": "得阿耨多羅三藐三菩提，非第一實義。何以",
    "T08n0223_025:0404a11": "故？第一義中無有色乃至無阿耨多羅三",
    "T08n0223_025:0404a12": "藐三菩提，亦無行阿耨多羅三藐三菩提",
    "T08n0223_025:0404a13": "者。是一切法皆以世諦故說，非第一義。",
    "T08n0223_025:0404a14": "須菩提！菩薩摩訶薩從初發意以來，行",
    "T08n0223_025:0404a15": "阿耨多羅三藐三菩提，菩提亦不增、眾生亦",
    "T08n0223_025:0404a16": "不減，菩薩亦不增減。須菩提！於意云何，",
    "T08n0223_025:0404a17": "若人初得道時，住無間三昧，得無漏根，成",
    "T08n0223_025:0404a18": "就若須陀洹果、若斯陀含果、若阿那含果、若",
    "T08n0223_025:0404a19": "阿羅漢果。汝爾時有所得，若夢、若心、若道、若",
    "T08n0223_025:0404a20": "道果不？」須菩提言：「世尊！不得也。」佛言：「須菩",
    "T08n0223_025:0404a21": "提！云何當知得阿羅漢道者？」「世尊！世諦",
    "T08n0223_025:0404a22": "法故，分別名阿羅漢道。」佛言：「如是，如是！須",
    "T08n0223_025:0404a23": "菩提！世諦故，說名菩薩，說名色受想行識",
    "T08n0223_025:0404a24": "乃至一切種智。是菩提中無法可得，若增若",
    "T08n0223_025:0404a25": "減，以諸法性空故。諸法性空尚不可得，何",
    "T08n0223_025:0404a26": "況得初地心乃至十地心，六波羅蜜，三十七",
    "T08n0223_025:0404a27": "助道法，空三昧，無相、無作三昧，乃至一切佛",
    "T08n0223_025:0404a28": "法當有所得，無有是處。如是，須菩提！菩薩",
    "T08n0223_025:0404a29": "摩訶薩行阿耨多羅三藐三菩提，得阿耨多",
    "T08n0223_025:0404b01": "羅三藐三菩提，利益眾生。」",
    "T08n0223_025:0404b02": "摩訶般若波羅蜜經具足品第八十一(丹照明品)",
    "T08n0223_025:0404b03": "須菩提白佛言：「世尊！若菩薩摩訶薩行六波",
    "T08n0223_025:0404b04": "羅蜜、十八空、三十七助道法，佛十力、四無所",
    "T08n0223_025:0404b05": "畏、四無礙智、十八不共法，不具足菩薩道，不",
    "T08n0223_025:0404b06": "能得阿耨多羅三藐三菩提。世尊！菩薩摩",
    "T08n0223_025:0404b07": "訶薩當云何具足菩薩道，能得阿耨多羅",
    "T08n0223_025:0404b08": "三藐三菩提？」佛告須菩提：「若菩薩摩訶薩行",
    "T08n0223_025:0404b09": "般若波羅蜜時，以方便力故，行檀那波羅",
    "T08n0223_025:0404b10": "蜜，不得施、不得施者、不得受者，亦不遠",
    "T08n0223_025:0404b11": "離是法行檀那波羅蜜，是則照明菩薩道。",
    "T08n0223_025:0404b12": "如是，須菩提！菩薩以方便力故，具足菩薩",
    "T08n0223_025:0404b13": "道。具足已，能得阿耨多羅三藐三菩提。持戒、",
    "T08n0223_025:0404b14": "忍辱、精進、禪定、智慧，乃至十八不共法亦如",
    "T08n0223_025:0404b15": "是。」舍利弗白佛言：「世尊！云何菩薩摩訶薩",
    "T08n0223_025:0404b16": "習般若波羅蜜？」佛告舍利弗：「若菩薩摩訶薩",
    "T08n0223_025:0404b17": "行般若波羅蜜，以方便力故，不壞色、不隨",
    "T08n0223_025:0404b18": "色。何以故？是色性無故，不壞不隨，乃至受",
    "T08n0223_025:0404b19": "想行識亦如是。舍利弗！菩薩摩訶薩行般若",
    "T08n0223_025:0404b20": "波羅蜜，以方便力故，檀那波羅蜜不壞不",
    "T08n0223_025:0404b21": "隨。何以故？檀那波羅蜜性無故，乃至十八",
    "T08n0223_025:0404b22": "不共法亦如是。」舍利弗白佛言：「世尊！若諸",
    "T08n0223_025:0404b23": "法無自性可壞可隨者，云何菩薩摩訶薩",
    "T08n0223_025:0404b24": "能習般若波羅蜜諸菩薩摩訶薩所學處？何",
    "T08n0223_025:0404b25": "以故？菩薩摩訶薩不學般若波羅蜜，不能",
    "T08n0223_025:0404b26": "得阿耨多羅三藐三菩提。」佛告舍利弗：「如",
    "T08n0223_025:0404b27": "汝所言，菩薩不學般若波羅蜜，不能得阿",
    "T08n0223_025:0404b28": "耨多羅三藐三菩提，不離方便力故可得。",
    "T08n0223_025:0404b29": "舍利弗！若菩薩摩訶薩行般若波羅蜜，若有",
    "T08n0223_025:0404c01": "一法性可得，應當取；若不可得，何所取？",
    "T08n0223_025:0404c02": "所謂此是般若波羅蜜，是禪那波羅蜜，是",
    "T08n0223_025:0404c03": "毘梨耶波羅蜜，是羼提波羅蜜、尸羅波羅蜜、",
    "T08n0223_025:0404c04": "檀那波羅蜜，是色受想行識乃至是阿耨多",
    "T08n0223_025:0404c05": "羅三藐三菩提。舍利弗！是般若波羅蜜不可",
    "T08n0223_025:0404c06": "取相，乃至一切諸佛法不可取相。舍利弗！是",
    "T08n0223_025:0404c07": "名不取般若波羅蜜乃至佛法，是菩薩摩訶",
    "T08n0223_025:0404c08": "薩所應學。菩薩摩訶薩於是中學時，學相",
    "T08n0223_025:0404c09": "亦不可得，何況般若波羅蜜？佛法、菩薩法、辟",
    "T08n0223_025:0404c10": "支佛法、聲聞法、凡夫人法？何以故？舍利弗！",
    "T08n0223_025:0404c11": "諸法無一法有性，如是無性諸法，何等是",
    "T08n0223_025:0404c12": "凡夫人、須陀洹、斯陀含、阿那含、阿羅漢、辟支佛、",
    "T08n0223_025:0404c13": "菩薩、佛？若無是諸賢聖，云何有法？以是",
    "T08n0223_025:0404c14": "法故，分別說是凡夫人、須陀洹、斯陀含、阿那",
    "T08n0223_025:0404c15": "含、阿羅漢、辟支佛、菩薩、佛。」舍利弗白佛言：「世",
    "T08n0223_025:0404c16": "尊！若諸法無性無實、無根本，云何知是凡夫",
    "T08n0223_025:0404c17": "人乃至是佛？」佛告舍利弗：「凡夫人所著處，色",
    "T08n0223_025:0404c18": "有性有實不？」「不也，世尊！」「但以顛倒心故，",
    "T08n0223_025:0404c19": "受想行識乃至十八不共法亦如是。舍利弗！",
    "T08n0223_025:0404c20": "菩薩摩訶薩行般若波羅蜜時，以方便力",
    "T08n0223_025:0404c21": "故，見諸法無性、無根本故，能發阿耨多羅",
    "T08n0223_025:0404c22": "三藐三菩提心。」舍利弗白佛言：「世尊！云何",
    "T08n0223_025:0404c23": "菩薩摩訶薩行般若波羅蜜時，以方便力",
    "T08n0223_025:0404c24": "故，見諸法無性、無根本故，能發阿耨多羅",
    "T08n0223_025:0404c25": "三藐三菩提心？」佛告舍利弗：「菩薩摩訶薩行",
    "T08n0223_025:0404c26": "般若波羅蜜時，不見諸法根本住中退沒、",
    "T08n0223_025:0404c27": "生懈怠心。舍利弗！今諸法根本，實無我、無",
    "T08n0223_025:0404c28": "所有性、常空，但顛倒愚癡故，眾生著陰、入、界。",
    "T08n0223_025:0404c29": "是菩薩摩訶薩見諸法無所有性、常空、自相",
    "T08n0223_025:0405a01": "空時，行般若波羅蜜自立。如幻師為眾",
    "T08n0223_025:0405a02": "生說法，慳者為說布施法，破戒者為說持",
    "T08n0223_025:0405a03": "戒法，瞋者為說忍辱法，懈怠者為說精進",
    "T08n0223_025:0405a04": "法，亂者為說禪定法，愚癡者為說智慧法。",
    "T08n0223_025:0405a05": "令眾生住布施乃至智慧，然後為說聖法",
    "T08n0223_025:0405a06": "能出苦。用是法故，得須陀洹果，乃至得阿",
    "T08n0223_025:0405a07": "羅漢果、辟支佛道，乃至阿耨多羅三藐三菩提。」",
    "T08n0223_025:0405a08": "舍利弗白佛言：「世尊！菩薩摩訶薩得是",
    "T08n0223_025:0405a09": "眾生無所有，教令布施、持戒乃至智慧，然後",
    "T08n0223_025:0405a10": "為說聖法能出苦。以是法故，得須陀洹果",
    "T08n0223_025:0405a11": "乃至阿耨多羅三藐三菩提。」佛告舍利弗：「菩",
    "T08n0223_025:0405a12": "薩摩訶薩行般若波羅蜜時，無有有所",
    "T08n0223_025:0405a13": "得過罪。何以故？舍利弗！是菩薩摩訶薩行般",
    "T08n0223_025:0405a14": "若波羅蜜時，不得眾生，但空法相續故，名",
    "T08n0223_025:0405a15": "為眾生。舍利弗！菩薩摩訶薩住二諦中為",
    "T08n0223_025:0405a16": "眾生說法：世諦、第一義諦。舍利弗！二諦中",
    "T08n0223_025:0405a17": "眾生雖不可得，菩薩摩訶薩行般若波羅蜜，",
    "T08n0223_025:0405a18": "以方便力故，為眾生說法。眾生聞是法，今",
    "T08n0223_025:0405a19": "世吾我尚不可得，何況當得阿耨多羅三藐",
    "T08n0223_025:0405a20": "三菩提者及所用法？如是，舍利弗！菩薩摩",
    "T08n0223_025:0405a21": "訶薩行般若波羅蜜時，以方便力故，為眾",
    "T08n0223_025:0405a22": "生說法。」舍利弗白佛言：「世尊！是菩薩摩訶",
    "T08n0223_025:0405a23": "薩心曠大，無有法可得，若一相、若異相、若別",
    "T08n0223_025:0405a24": "相，而能如是大誓莊嚴。用是莊嚴故，不",
    "T08n0223_025:0405a25": "生欲界、不生色界、不生無色界，不見有",
    "T08n0223_025:0405a26": "為性、不見無為性，而於三界中度脫眾生，",
    "T08n0223_025:0405a27": "亦不得眾生。何以故？眾生不縛不解。眾生",
    "T08n0223_025:0405a28": "不縛不解故，無垢無淨。無垢無淨故，無分別",
    "T08n0223_025:0405a29": "五道。無分別五道故，無業、無煩惱。無業、",
    "T08n0223_025:0405b01": "無煩惱故，亦不應有果報。以是果報故，生",
    "T08n0223_025:0405b02": "三界中。」佛告舍利弗：「如是，如是！如汝所言。",
    "T08n0223_025:0405b03": "若眾生先有後無，諸佛菩薩則有過罪；諸",
    "T08n0223_025:0405b04": "法五道生死亦如是。若先有後無，諸佛菩",
    "T08n0223_025:0405b05": "薩則有過罪。舍利弗！今有佛無佛，諸法相",
    "T08n0223_025:0405b06": "常住不異。是法相中，尚無我、無眾生、無壽",
    "T08n0223_025:0405b07": "命乃至無知者、無見者，何況當有色受想",
    "T08n0223_025:0405b08": "行識？若無是法，云何當有五道往來、拔出",
    "T08n0223_025:0405b09": "眾生處。舍利弗！是諸法性常空，以是故，",
    "T08n0223_025:0405b10": "諸菩薩摩訶薩從過去佛聞是法相，發阿",
    "T08n0223_025:0405b11": "耨多羅三藐三菩提意。是中無有法我當得，",
    "T08n0223_025:0405b12": "亦無有眾生定著處法不可出，但以眾生",
    "T08n0223_025:0405b13": "顛倒故著。以是故，菩薩摩訶薩發大誓莊",
    "T08n0223_025:0405b14": "嚴，常不退阿耨多羅三藐三菩提。是菩薩",
    "T08n0223_025:0405b15": "不疑：『我當不得阿耨多羅三藐三菩提；我",
    "T08n0223_025:0405b16": "必當得阿耨多羅三藐三菩提。』得阿耨多羅",
    "T08n0223_025:0405b17": "三藐三菩提已，用實法利益眾生，令出顛",
    "T08n0223_025:0405b18": "倒。舍利弗！譬如幻師幻作百千萬億人，與",
    "T08n0223_025:0405b19": "種種飲食令飽滿，歡喜唱言：『我得大福。』於",
    "T08n0223_025:0405b20": "汝意云何，是中有人食飲飽滿不？」「不也，世",
    "T08n0223_025:0405b21": "尊！」佛言：「如是。舍利弗！菩薩摩訶薩從初發",
    "T08n0223_025:0405b22": "意以來，行六波羅蜜、四禪、四無量心、四無",
    "T08n0223_025:0405b23": "色定、四念處，乃至八聖道分、十四空、三解脫門、",
    "T08n0223_025:0405b24": "八背捨、九次第定，佛十力乃至十八不共法，",
    "T08n0223_025:0405b25": "具足菩薩道，成就眾生、淨佛國土；無眾生",
    "T08n0223_025:0405b26": "法可度。」須菩提白佛言：「世尊！何等是菩薩",
    "T08n0223_025:0405b27": "摩訶薩道？菩薩行是道，能成就眾生、淨佛",
    "T08n0223_025:0405b28": "國土。」佛告須菩提：「菩薩摩訶薩從初發意",
    "T08n0223_025:0405b29": "以來，行檀那波羅蜜，行尸羅、羼提、毘梨",
    "T08n0223_025:0405c01": "耶、禪那、般若波羅蜜，乃至行十八不共法，",
    "T08n0223_025:0405c02": "成就眾生、淨佛國土。」須菩提白佛言：「世尊！",
    "T08n0223_025:0405c03": "云何菩薩摩訶薩行檀那波羅蜜成就眾",
    "T08n0223_025:0405c04": "生？」佛告須菩提：「有菩薩摩訶薩行檀那波",
    "T08n0223_025:0405c05": "羅蜜時，自布施，亦教眾生布施，作是言：『諸",
    "T08n0223_025:0405c06": "善男子！汝等莫著布施。汝著布施故，當更",
    "T08n0223_025:0405c07": "受身；受身故，多受眾苦。諸善男子！諸法相",
    "T08n0223_025:0405c08": "中無所施、無施者、無受者，是三法性皆空，",
    "T08n0223_025:0405c09": "是性空法不可取，不可取相是性空。』如是，須",
    "T08n0223_025:0405c10": "菩提！菩薩摩訶薩行檀那波羅蜜時，布施",
    "T08n0223_025:0405c11": "眾生，是中不得布施、不得施者、不得受",
    "T08n0223_025:0405c12": "者。何以故？無所得波羅蜜是名為檀那波",
    "T08n0223_025:0405c13": "羅蜜。是菩薩不得是三法故，能教眾生令",
    "T08n0223_025:0405c14": "得須陀洹果，乃至令得阿羅漢果、辟支佛道、",
    "T08n0223_025:0405c15": "阿耨多羅三藐三菩提。如是，須菩提！菩薩摩",
    "T08n0223_025:0405c16": "訶薩行檀那波羅蜜時，成就眾生。是菩薩",
    "T08n0223_025:0405c17": "自行布施，亦教他人行布施，讚歎布施",
    "T08n0223_025:0405c18": "法，歡喜讚歎行布施者。是菩薩如是布施",
    "T08n0223_025:0405c19": "已，生剎利大姓、婆羅門大姓、居士大家，若作",
    "T08n0223_025:0405c20": "小王、若轉輪聖王，是時以四事攝取眾生。",
    "T08n0223_025:0405c21": "何等四？布施、愛語、利行、同事。是四事攝取眾",
    "T08n0223_025:0405c22": "生已，眾生漸漸住於戒、四禪、四無量心、四無",
    "T08n0223_025:0405c23": "色定，四念處、八聖道分，空、無相、無作三昧，得",
    "T08n0223_025:0405c24": "入正位中，得須陀洹果乃至得阿羅漢果，",
    "T08n0223_025:0405c25": "若得辟支佛道，若教令得阿耨多羅三藐",
    "T08n0223_025:0405c26": "三菩提。作是言：『諸善男子！汝等當發阿",
    "T08n0223_025:0405c27": "耨多羅三藐三菩提心，是阿耨多羅三藐三",
    "T08n0223_025:0405c28": "菩提易得耳。何以故？無有定法眾生所著",
    "T08n0223_025:0405c29": "處，但顛倒故，眾生著處。是故汝等自離生",
    "T08n0223_025:0406a01": "死，亦當教他離生死；汝等當發心，能自利",
    "T08n0223_025:0406a02": "益，亦當得利益他人。』須菩提！菩薩摩訶",
    "T08n0223_025:0406a03": "薩應如是行檀那波羅蜜。是行檀那波",
    "T08n0223_025:0406a04": "羅蜜因緣故，從初發意以來，終不墮惡",
    "T08n0223_025:0406a05": "道，常作轉輪聖王。何以故！隨其所種，得大",
    "T08n0223_025:0406a06": "果報。是菩薩作轉輪聖王時，見有乞者，不",
    "T08n0223_025:0406a07": "作是念：『我為餘事故，受轉輪聖王果，但",
    "T08n0223_025:0406a08": "為利益一切眾生故。』是時作是言：『此是汝",
    "T08n0223_025:0406a09": "物，汝自取之。莫有所難，我無所惜。我為",
    "T08n0223_025:0406a10": "眾生故受生死，憐愍汝等故具足大悲。』行",
    "T08n0223_025:0406a11": "是大悲饒益眾生，亦不得實定眾生相，但",
    "T08n0223_025:0406a12": "有假名字故可說是眾生。是名字亦空，",
    "T08n0223_025:0406a13": "如響聲實不可說相。須菩提！菩薩摩訶薩",
    "T08n0223_025:0406a14": "應如是行檀那波羅蜜，於眾生中無所",
    "T08n0223_025:0406a15": "惜，乃至不惜自身肌肉，何況外物？以是法",
    "T08n0223_025:0406a16": "故，能出眾生生死。何等是法？所謂檀那波",
    "T08n0223_025:0406a17": "羅蜜、尸羅波羅蜜、羼提波羅蜜、毘梨耶波羅蜜、",
    "T08n0223_025:0406a18": "禪那波羅蜜、般若波羅蜜，乃至十八不共法，",
    "T08n0223_025:0406a19": "令眾生從生死中得脫。「復次，須菩提！菩薩",
    "T08n0223_025:0406a20": "摩訶薩住檀那波羅蜜中，布施已，作是言：",
    "T08n0223_025:0406a21": "『諸善男子！汝等持戒來，我當供給汝等，令",
    "T08n0223_025:0406a22": "無所乏短，衣食臥具乃至資生所須，盡當",
    "T08n0223_025:0406a23": "給汝。汝等乏少故破戒，我當給汝所須，令",
    "T08n0223_025:0406a24": "無所乏，若飲食乃至七寶。汝等住是戒律",
    "T08n0223_025:0406a25": "儀中，漸漸當得盡苦，成於三乘而得度",
    "T08n0223_025:0406a26": "脫，若聲聞乘、辟支佛乘、佛乘。』「復次，須菩提！",
    "T08n0223_025:0406a27": "菩薩摩訶薩住檀那波羅蜜中，若見眾生",
    "T08n0223_025:0406a28": "瞋惱，作是言：『諸善男子！汝等以何因緣",
    "T08n0223_025:0406a29": "故瞋惱？我當與汝所須，汝等所欲從我取",
    "T08n0223_025:0406b01": "之，悉當給汝令無所乏，若飲食衣服乃",
    "T08n0223_025:0406b02": "至資生所須。』是菩薩住檀那波羅蜜中，教",
    "T08n0223_025:0406b03": "眾生忍辱，作是言：『一切法中無有堅實。汝",
    "T08n0223_025:0406b04": "等所瞋，是因緣亦空、無堅實，皆從虛妄憶",
    "T08n0223_025:0406b05": "想生。汝以無根本瞋恚壞心，惡口罵詈、",
    "T08n0223_025:0406b06": "刀杖相加以至害命。汝等莫以是虛妄法",
    "T08n0223_025:0406b07": "起瞋故，墮地獄、畜生、餓鬼中，及餘惡道受",
    "T08n0223_025:0406b08": "無量苦。汝等莫以是虛妄無實諸法故而",
    "T08n0223_025:0406b09": "作罪業，以是罪業故，尚不得人身，何況得",
    "T08n0223_025:0406b10": "生佛世？諸人！佛世難值、人身難得，汝等莫",
    "T08n0223_025:0406b11": "失好時，若失好時則不可救。』是菩薩摩",
    "T08n0223_025:0406b12": "訶薩如是教化眾生，自行忍辱，亦教他人",
    "T08n0223_025:0406b13": "令行忍辱，讚歎忍辱法，歡喜讚歎行忍辱",
    "T08n0223_025:0406b14": "者。是菩薩令眾生住忍辱中，漸以三乘得",
    "T08n0223_025:0406b15": "盡眾苦。如是，須菩提！菩薩摩訶薩住檀那",
    "T08n0223_025:0406b16": "波羅蜜，令眾生住忍辱。「須菩提！云何菩薩",
    "T08n0223_025:0406b17": "摩訶薩住檀那波羅蜜，令眾生精進？須菩",
    "T08n0223_025:0406b18": "提！菩薩見眾生懈怠，如是言：『汝等何以懈",
    "T08n0223_025:0406b19": "怠？』眾生言：『因緣少故。』是菩薩行檀那波羅",
    "T08n0223_025:0406b20": "蜜時，語諸人言：『我當令汝因緣具足，若布",
    "T08n0223_025:0406b21": "施、若持戒、若忍辱，如是等因緣故，令汝具",
    "T08n0223_025:0406b22": "足。』是眾生得菩薩利益因緣故，身精進、口",
    "T08n0223_025:0406b23": "精進、心精進。身精進、口精進、心精進故，一切",
    "T08n0223_025:0406b24": "善法具足，修聖無漏法。修聖無漏法故，當",
    "T08n0223_025:0406b25": "得須陀洹果，乃至阿羅漢果、辟支佛道，若得",
    "T08n0223_025:0406b26": "阿耨多羅三藐三菩提。如是，須菩提！菩薩摩",
    "T08n0223_025:0406b27": "訶薩行檀那波羅蜜時，住精進波羅蜜攝",
    "T08n0223_025:0406b28": "取眾生。「須菩提！云何菩薩摩訶薩行檀那",
    "T08n0223_025:0406b29": "波羅蜜時，教化眾生，令修禪那波羅蜜？」",
    "T08n0223_025:0406c01": "佛告須菩提言：「菩薩見眾生亂心，作是",
    "T08n0223_025:0406c02": "言：『汝等可修禪定。』眾生言：『我等因緣不",
    "T08n0223_025:0406c03": "具足故。』菩薩言：『我當與汝等作因緣，以",
    "T08n0223_025:0406c04": "是因緣故，令汝心不隨覺觀，心不馳散。』眾",
    "T08n0223_025:0406c05": "生以是因緣故，斷覺觀，入初禪二禪三禪",
    "T08n0223_025:0406c06": "四禪，行慈悲喜捨心。眾生以是禪無量心因",
    "T08n0223_025:0406c07": "緣故，能修四念處乃至八聖道分。修三十",
    "T08n0223_025:0406c08": "七助道法時，漸入三乘而般涅槃，終不失",
    "T08n0223_025:0406c09": "道。如是，須菩提！菩薩摩訶薩行檀那波羅",
    "T08n0223_025:0406c10": "蜜時，以檀那波羅蜜攝取眾生，令行禪",
    "T08n0223_025:0406c11": "那波羅蜜。「須菩提！云何菩薩摩訶薩行檀",
    "T08n0223_025:0406c12": "那波羅蜜，以般若波羅蜜攝取眾生？須菩",
    "T08n0223_025:0406c13": "提！菩薩見眾生愚癡無有智慧，作是言：『汝",
    "T08n0223_025:0406c14": "等何以故不修智慧？』眾生言：『因緣未具足",
    "T08n0223_025:0406c15": "故。』菩薩住檀那波羅蜜中，作是言：『汝等",
    "T08n0223_025:0406c16": "所須得智慧具足，從我取之，所謂布施、持",
    "T08n0223_025:0406c17": "戒、忍辱、精進、入禪定。是因緣具足已，汝等",
    "T08n0223_025:0406c18": "如是思惟：「思惟般若波羅蜜時，有法可得",
    "T08n0223_025:0406c19": "不？若我、若眾生、若壽命，乃至知者、見者可得",
    "T08n0223_025:0406c20": "不？若色受想行識，若欲界、色界、無色界，若六",
    "T08n0223_025:0406c21": "波羅蜜，若三十七助道法，若須陀洹果，若斯",
    "T08n0223_025:0406c22": "陀含、阿那含、阿羅漢果、辟支佛道，若阿耨多",
    "T08n0223_025:0406c23": "羅三藐三菩提可得不？」』是眾生如是思惟時，",
    "T08n0223_025:0406c24": "於般若波羅蜜中無有法可得、可著處。若",
    "T08n0223_025:0406c25": "不著諸法，是時不見法有生有滅、有垢有",
    "T08n0223_025:0406c26": "淨，不分別是地獄、是畜生、是餓鬼、是阿修羅",
    "T08n0223_025:0406c27": "眾、是天、是人，是持戒、是破戒，是須陀洹、是斯",
    "T08n0223_025:0406c28": "陀含、是阿那含、是阿羅漢、是辟支佛、是佛。如",
    "T08n0223_025:0406c29": "是，須菩提！菩薩摩訶薩行檀那波羅蜜時，",
    "T08n0223_025:0407a01": "以般若波羅蜜攝取眾生。「須菩提！云何菩",
    "T08n0223_025:0407a02": "薩摩訶薩住檀那波羅蜜中，以尸羅波羅",
    "T08n0223_025:0407a03": "蜜、羼提波羅蜜、毘梨耶波羅蜜、禪那波羅蜜、",
    "T08n0223_025:0407a04": "般若波羅蜜，乃至三十七助道法，攝取眾生？",
    "T08n0223_025:0407a05": "須菩提！菩薩摩訶薩住檀那波羅蜜中，以",
    "T08n0223_025:0407a06": "供養具利益眾生。以是利益因緣故，眾生",
    "T08n0223_025:0407a07": "能修四念處、四正勤、四如意足、五根、五力、七",
    "T08n0223_025:0407a08": "覺分、八聖道分。眾生行是三十七助道法，於",
    "T08n0223_025:0407a09": "生死中得解脫。如是，須菩提！菩薩摩訶薩",
    "T08n0223_025:0407a10": "以無漏聖法攝取眾生。「復次，須菩提！菩薩",
    "T08n0223_025:0407a11": "摩訶薩教化眾生時，如是言：『諸善男子！汝",
    "T08n0223_025:0407a12": "等從我取所須物，若飲食衣服、臥具香華，",
    "T08n0223_025:0407a13": "乃至七寶等種種資生所須，汝當以是攝",
    "T08n0223_025:0407a14": "取眾生。汝等長夜利益安樂，莫作是念：「是",
    "T08n0223_025:0407a15": "物非我所有，我長夜為眾生故集此諸物。」",
    "T08n0223_025:0407a16": "汝等當取是物，如己物無異，教化眾生，",
    "T08n0223_025:0407a17": "令行布施、持戒、忍辱、精進、禪定、智慧，乃至令",
    "T08n0223_025:0407a18": "得三十七助道法，佛十力乃至十八不共法，",
    "T08n0223_025:0407a19": "亦令得諸無漏果，所謂須陀洹果乃至阿",
    "T08n0223_025:0407a20": "羅漢果、辟支佛道、阿耨多羅三藐三菩提。』如",
    "T08n0223_025:0407a21": "是，須菩提！菩薩摩訶薩行檀那波羅蜜時，",
    "T08n0223_025:0407a22": "應如是教化眾生，令得離三惡道及一切",
    "T08n0223_025:0407a23": "生死往來苦。「復次，須菩提！菩薩摩訶薩住",
    "T08n0223_025:0407a24": "尸羅波羅蜜，教化眾生，作是語：『眾生！汝等",
    "T08n0223_025:0407a25": "少何因緣故破戒，我當與汝作具足因緣，",
    "T08n0223_025:0407a26": "若布施乃至智慧，及種種資生所須。』是菩薩",
    "T08n0223_025:0407a27": "摩訶薩住尸羅波羅蜜，利益眾生，令行十",
    "T08n0223_025:0407a28": "善、遠離十不善道。是諸眾生持諸戒，不破戒、",
    "T08n0223_025:0407a29": "不缺戒、不濁戒、不雜戒、不取戒，漸以三乘而",
    "T08n0223_025:0407b01": "得盡苦。尸羅波羅蜜為首，如檀那波羅蜜",
    "T08n0223_025:0407b02": "說。餘四波羅蜜亦如是。」",
    "T08n0223_025:0407b03": "摩訶般若波羅蜜經卷第二十五"
}