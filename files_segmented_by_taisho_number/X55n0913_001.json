{
    "X55n0913_001:0688c07": "天台智者大師發願文",
    "X55n0913_001:0688c09": "夫欲念誦。滅罪障。助菩提。應須發願。",
    "X55n0913_001:0688c10": "先淨三業。十指合掌。面向諸佛。口陳辭句。作如是",
    "X55n0913_001:0688c11": "言。",
    "X55n0913_001:0688c12": "弟子比丘某甲(餘眾各准此稱名)。稽首和南。一心歸命盡十",
    "X55n0913_001:0688c13": "方三世一切諸佛．尊法．般若．十二部經真淨妙法．諸",
    "X55n0913_001:0688c14": "大菩薩摩訶薩眾．諸賢聖僧．常住三寶。唯願神力。慈",
    "X55n0913_001:0688c15": "哀護念。願當證知。以此念誦。善根功德。專用莊嚴四",
    "X55n0913_001:0688c16": "恩三有．盡十方法界一切眾生。願共法界諸眾生等。",
    "X55n0913_001:0688c17": "從無始已來。至於今日。昏沈倒惑。六根．三業造一切",
    "X55n0913_001:0688c18": "鄣道之罪。若麤若細。齊佛所知。一時消滅。生生世世。",
    "X55n0913_001:0688c19": "永離地獄．餓鬼．畜生身。永離女人身。永離邊地．下賤．",
    "X55n0913_001:0688c20": "八難身。願共法界諸眾生等。若於此生。若於餘生。常",
    "X55n0913_001:0688c21": "值善知識。常聞無上大乘正法。即於此身。悟解常住",
    "X55n0913_001:0688c22": "佛性。大涅槃海。一切諸法。本來寂滅。具大菩提。了達",
    "X55n0913_001:0688c23": "根塵能所。一念起心。具一切法。百界三千。空．假．中。即",
    "X55n0913_001:0688c24": "法界印。不可思議。心．佛．眾生。三無差別。體權識實。發",
    "X55n0913_001:0689a01": "大菩提心。上求下化。㧞生死苦。與究竟樂。修牢強精",
    "X55n0913_001:0689a02": "進。四種三昧。只不思議一觀三觀。觀不思議一諦三",
    "X55n0913_001:0689a03": "諦。觀諦冥一。即四魔三鄣。歷緣對境。以妙十法成圓",
    "X55n0913_001:0689a04": "乘。行解更資。心心明寂。發真中道。開佛知見。心心現",
    "X55n0913_001:0689a05": "前。所有慧身。不由佗悟。自然流入薩婆若海。住無生",
    "X55n0913_001:0689a06": "忍。具大智慧。成摩訶衍。通達漸頓諸教。破一微塵。出",
    "X55n0913_001:0689a07": "大千經卷。恒沙佛法。一心中曉。覺佛慈悲。無諸慳恡。",
    "X55n0913_001:0689a08": "說於止觀。遍施一切。開門傾藏。捨如意珠。理即．名字．",
    "X55n0913_001:0689a09": "觀行．相似．分真．究竟。圓伊三點。不縱不橫。正法大城。",
    "X55n0913_001:0689a10": "金剛寶藏。一切佛法。自行化佗。一生有辦。設未明了。",
    "X55n0913_001:0689a11": "非因之因。從因感果。不果之果。獲勝果報。願共法界",
    "X55n0913_001:0689a12": "諸眾生等。臨命終時。七日之前。自知時節。心不顛倒。",
    "X55n0913_001:0689a13": "心不錯亂。心不共念。身心無諸苦痛。跏趺正念。身心",
    "X55n0913_001:0689a14": "安樂。入深三昧。見十方佛。願彌陀世尊．三世諸佛．觀",
    "X55n0913_001:0689a15": "音．勢至．諸大菩薩．一切聖眾。不捨本誓。悉現在前。同",
    "X55n0913_001:0689a16": "時放大光明。照觸身心。所有罪障。一時消滅。諸根豁",
    "X55n0913_001:0689a17": "然。深入知見。以大神力。攝受身心。授金色手。摩頂接",
    "X55n0913_001:0689a18": "引。歡喜踊躍。乘佛願力。坐金剛臺。隨從如來聖眾。於",
    "X55n0913_001:0689a19": "一念頃。上品上生西方阿彌陀佛極樂世界。金蓮化",
    "X55n0913_001:0689a20": "生。悟入無生寂滅諸忍。超登上地。獲六神通。住首楞",
    "X55n0913_001:0689a21": "嚴。不動法性。於一念頃。遊歷十方。奉事三世一切諸",
    "X55n0913_001:0689a22": "佛。一一佛前。悉有我身。修諸供養。聞法受記。一時普",
    "X55n0913_001:0689a23": "能受持三世如來甚深法海。即自明解。不由佗悟。大",
    "X55n0913_001:0689a24": "理。大願。大莊嚴。大智斷。大遍知。大道。大用。大權實。大",
    "X55n0913_001:0689b01": "利益。大無住。諸佛所有一切波羅蜜行。一時修習。與",
    "X55n0913_001:0689b02": "文殊．普賢等諸大士為伴侶。具足一切諸菩薩無量",
    "X55n0913_001:0689b03": "無邊廣大行願。得諸大陀羅尼門．諸三昧門。普知諸",
    "X55n0913_001:0689b04": "佛剎嚴淨佛國。於剎那頃。普於十方一切微塵道中。",
    "X55n0913_001:0689b05": "成等正覺。轉大法輪。度脫眾生。無緣慈悲。普覆法界。",
    "X55n0913_001:0689b06": "不動真際。普入三世。度脫一切眾生。或作佛身。施權",
    "X55n0913_001:0689b07": "實。或為九界像。對揚漸頓。請轉漸頓。弘通漸頓。三輪",
    "X55n0913_001:0689b08": "攝化。攝化無窮。同虗空遍界。而作佛事。從本垂迹。攝",
    "X55n0913_001:0689b09": "迹還本。本迹雖殊。不思議一。自佗行圓。常住秘藏。法",
    "X55n0913_001:0689b10": "界怨親。同斯願海。"
}