{
    "T21n1201_001:0013a12": "No. 1201",
    "T21n1201_001:0013a13": "底哩三昧耶不動尊聖者念誦祕",
    "T21n1201_001:0013a14": "密法卷上",
    "T21n1201_001:0013a16": "大興善寺三藏沙門不空奉　詔譯",
    "T21n1201_001:0013a17": "1 本事神力息障祕要品底哩三昧耶不動明王本事神力息障祕",
    "T21n1201_001:0013a18": "要品第一",
    "T21n1201_001:0013a19": "我薄伽梵大日世尊。復為修真言者說除障",
    "T21n1201_001:0013a20": "之因。一切障法雖有無量。以要言之但從心",
    "T21n1201_001:0013a21": "生。又由行者過去世隨順慳法故。今世多有",
    "T21n1201_001:0013a22": "諸障。當知亦是從心因緣生也。當知彼慳貪",
    "T21n1201_001:0013a23": "等是諸障之因。若能除彼因障諸障自息。若",
    "T21n1201_001:0013a24": "能除對治即淨菩提心也。若念菩提心故即是",
    "T21n1201_001:0013a25": "能除諸障之因。又一切諸障由分別心生。心",
    "T21n1201_001:0013a26": "思有者即是障。謂心中煩惱隨煩惱等。若離",
    "T21n1201_001:0013a27": "諸分別即是淨菩提心。由真言行者憶念此",
    "T21n1201_001:0013a28": "心。即離一切諸過。意常思惟無動聖者。即能",
    "T21n1201_001:0013a29": "除一切為障者如前所說。無動明王此是如來",
    "T21n1201_001:0013b01": "法身。以大願故。無相相中而現是相。護一",
    "T21n1201_001:0013b02": "切真言行者。若能常念能離一切障也。所謂",
    "T21n1201_001:0013b03": "無動者。即是真淨菩提之心。為表是義故因",
    "T21n1201_001:0013b04": "事立名。此明王閉一目者亦有深意也。以佛",
    "T21n1201_001:0013b05": "明鑒唯一無二無三。其印下自當說之。",
    "T21n1201_001:0013b06": "祕密主一切惡風。當誦阿字亦有深意。正取",
    "T21n1201_001:0013b07": "阿字為身。以此本無生之字門而作我身也。",
    "T21n1201_001:0013b08": "無我作訶字心誦。塗香點地作七圓點。此風",
    "T21n1201_001:0013b09": "先想訶字。在中加七點而好蓋之。方依縛",
    "T21n1201_001:0013b10": "庾以瓦椀蓋合之。此瓦椀大眾生彌盧思念。",
    "T21n1201_001:0013b11": "時時彼上想阿字并點。作是風大縛繼先佛",
    "T21n1201_001:0013b12": "所說。謂造立壇時。或有大風為障。以露地",
    "T21n1201_001:0013b13": "立故當須止之。當想此阿字遍於身分之內。",
    "T21n1201_001:0013b14": "此字作金剛不動色。謂真金色也。如是想已",
    "T21n1201_001:0013b15": "又心誦阿字。於風方西北方也用塗香。於地畫作",
    "T21n1201_001:0013b16": "一小圓點各如彈丸許大。如數足即",
    "T21n1201_001:0013b17": "用瓦椀蓋之。於瓦器上想阿字。以此字為金",
    "T21n1201_001:0013b18": "剛山而鎮押之。三千大千諸須彌山合為一",
    "T21n1201_001:0013b19": "體而蓋其上。又當時時器上作阿字想。此阿",
    "T21n1201_001:0013b20": "是金剛不動義。加一點是遍一切處。今此金",
    "T21n1201_001:0013b21": "剛不動遍一切處。即是增廣之義也。",
    "T21n1201_001:0013b22": "祕密主水障法者。當思囉字遍於身。內作",
    "T21n1201_001:0013b23": "赤色大力焰即是火焰之鬘。從內而出遍於",
    "T21n1201_001:0013b24": "身上如鬘也。作大力可畏惡形。手執大刀印",
    "T21n1201_001:0013b25": "作嗔形已。畫地作雲像。或作龍蛇之像。用刀",
    "T21n1201_001:0013b26": "印斬斷其形雲即散滅。以雲是諸水之所因",
    "T21n1201_001:0013b27": "依故也。隨所起障之方而作之。如雨從東來",
    "T21n1201_001:0013b28": "即於東方作也。或作金剛橛用此止其風。",
    "T21n1201_001:0013b29": "其橛用佉陀羅木作獨股金剛杵。以金剛真",
    "T21n1201_001:0013c01": "言加持之。想同一切金剛而以打之。亦隨所",
    "T21n1201_001:0013c02": "在方面也。此應自身同於一切金剛然後作",
    "T21n1201_001:0013c03": "之。此橛是三股金剛除去邊支即成獨股金",
    "T21n1201_001:0013c04": "剛。其最小者名金剛針息除一切障難。復說",
    "T21n1201_001:0013c05": "大威德忿怒不動大力真言法。於本曼荼羅",
    "T21n1201_001:0013c06": "中作住。持誦者於曼荼羅中畫作彼形像。左",
    "T21n1201_001:0013c07": "脚蹈彼頂上當除息。死無疑。復更明異方便",
    "T21n1201_001:0013c08": "除一切障也。即前所說不動明王本曼荼羅。",
    "T21n1201_001:0013c09": "即是三角曼荼羅其中黑色是也。持誦者自",
    "T21n1201_001:0013c10": "想己身作不動尊明王之像。又於此中作法",
    "T21n1201_001:0013c11": "有二意。一者想不動尊在圓壇中而蹈彼上",
    "T21n1201_001:0013c12": "也。二者想自身不動尊。即以本真言印而",
    "T21n1201_001:0013c13": "蹈上也。三角中畫彼為障者形。然後入中",
    "T21n1201_001:0013c14": "以左脚蹈彼頂上。以大忿怒形加之。彼當應",
    "T21n1201_001:0013c15": "時退散。若彼違戾此教者。主必自斷其命",
    "T21n1201_001:0013c16": "根。是故持誦者。當生慈心念言勿令彼斷命",
    "T21n1201_001:0013c17": "也。然此中密意不動謂為障者。即是從心",
    "T21n1201_001:0013c18": "所生慳貪等法。能為行人作一切障事。今",
    "T21n1201_001:0013c19": "此無動明王即是一切智智大菩提心。當知",
    "T21n1201_001:0013c20": "此即是大力威猛。能永害一切隨眠等過。令",
    "T21n1201_001:0013c21": "彼永斷即是死義也。如瑜伽會中佛初成正",
    "T21n1201_001:0013c22": "覺。大集會中一切曼荼羅所攝三界之眾。有",
    "T21n1201_001:0013c23": "摩醯首羅者。即是三千世界之主。住三千界",
    "T21n1201_001:0013c24": "之中。心慢故不肯從所召命而作是念。是",
    "T21n1201_001:0014a01": "三界之主。更有誰尊而召我耶。復作是念。彼",
    "T21n1201_001:0014a02": "持明者畏一切穢惡。我今化作一切穢污之",
    "T21n1201_001:0014a03": "物。四面圍繞而住其中。彼所施明術何所",
    "T21n1201_001:0014a04": "能為。時無動明王承佛教命召彼天。見其作",
    "T21n1201_001:0014a05": "如此事即化受觸金剛即是不淨金剛令彼取之。爾",
    "T21n1201_001:0014a06": "時不淨金剛。須臾悉噉所有諸穢令盡無餘。",
    "T21n1201_001:0014a07": "便執彼來至於佛所。彼復言。爾等是夜叉之",
    "T21n1201_001:0014a08": "類。而我是諸天之主。何能受爾所召命耶。尋",
    "T21n1201_001:0014a09": "即逃歸。如是七遍。爾時無動明王白佛言世",
    "T21n1201_001:0014a10": "尊。此有情故犯三世諸佛三昧耶法。當何事",
    "T21n1201_001:0014a11": "治之。佛言。即當斷彼也。時不動明王。即持",
    "T21n1201_001:0014a12": "彼以左足蹈其頂半月中。右足蹈其妃首半",
    "T21n1201_001:0014a13": "月上。爾時大自在天尋即命終。於爾時悶絕",
    "T21n1201_001:0014a14": "之中證無量法。而得授記生於灰欲世界。作",
    "T21n1201_001:0014a15": "佛號日月勝如來。此皆祕密也。食一切穢",
    "T21n1201_001:0014a16": "惡污。是噉惡業煩惱等垢穢滓濁。謂之為",
    "T21n1201_001:0014a17": "法本命終者。是彼一切心法。永斷入無生法",
    "T21n1201_001:0014a18": "性故。於此中得一切佛記非是殺也。爾時諸",
    "T21n1201_001:0014a19": "天等。見三千界天王以不順諸佛三昧耶故",
    "T21n1201_001:0014a20": "自取命終。一切敬畏自相謂言。天主尚爾。我",
    "T21n1201_001:0014a21": "云何不往。即共來詣佛所。於大曼荼羅中而",
    "T21n1201_001:0014a22": "得法利。時無動明王白佛言。此大自在天。",
    "T21n1201_001:0014a23": "當更云何。佛言。汝應甦之。時無動明王。即",
    "T21n1201_001:0014a24": "說法界生真言。爾時大自在者。即復蘇息生",
    "T21n1201_001:0014a25": "大歡喜。白佛言。甚希有也。我初召至己向佛",
    "T21n1201_001:0014a26": "故。此夜叉是何等類。我所不解。佛言。是諸佛",
    "T21n1201_001:0014a27": "之主。我作是念。諸佛一切之尊。云何以此而",
    "T21n1201_001:0014a28": "更為主也。是所不解。今乃知之此大王力",
    "T21n1201_001:0014a29": "故。令我現前得記作佛。當知實是諸佛之尊",
    "T21n1201_001:0014b01": "也。祕密主大自在天三千世界之主。即是眾",
    "T21n1201_001:0014b02": "生自心。所謂無明住地於諸惑中得自在。",
    "T21n1201_001:0014b03": "唯除大菩提心無能伏者。斷其命已。即於寂",
    "T21n1201_001:0014b04": "然世界作證。所謂生者即是起諸慧門。是故",
    "T21n1201_001:0014b05": "真言行者。應一一思順諸佛密語也。",
    "T21n1201_001:0014b06": "又。法用芥子及諸毒藥。二種相和作彼為障",
    "T21n1201_001:0014b07": "者形像。而用塗之。令彼身如火燒速被中傷",
    "T21n1201_001:0014b08": "故云速被著也。乃至大梵等為障。尚被能",
    "T21n1201_001:0014b09": "著。何況餘耶。又凡此法皆是久時持誦大成",
    "T21n1201_001:0014b10": "就解法者。乃能作之。若但聞法。即求得如是",
    "T21n1201_001:0014b11": "用無此理也。其佉陀羅木橛。若無此當用苦",
    "T21n1201_001:0014b12": "練木。乃至用賓鐵亦得。事知之也。時金剛",
    "T21n1201_001:0014b13": "手白佛言。如我知佛世尊所說義。我亦是知",
    "T21n1201_001:0014b14": "曼荼羅位住。世尊尊主現威令住彼位。如是",
    "T21n1201_001:0014b15": "如來教勅不敢隱蔽。何以故。此佛三昧耶一",
    "T21n1201_001:0014b16": "切諸真言所師。謂性住者。金剛手白佛言。此",
    "T21n1201_001:0014b17": "大無動明王即是尊主能作如是威猛之事能",
    "T21n1201_001:0014b18": "調難調。為傳如是祕密之教令使。如本尊是",
    "T21n1201_001:0014b19": "佛部即金輪中若如是作必有靈驗。此之",
    "T21n1201_001:0014b20": "現威即効驗之語也。令修行者若如是作必",
    "T21n1201_001:0014b21": "令有効。諸生死中普得聞知。不敢隱蔽此之",
    "T21n1201_001:0014b22": "真言主。是故持金剛者。大威猛所不敢隱",
    "T21n1201_001:0014b23": "蔽。謂此尊有靈驗故。所作善事皆成。諸為障",
    "T21n1201_001:0014b24": "者不敢隱蔽如來所教勅也。此即是十方三",
    "T21n1201_001:0014b25": "世諸佛三昧耶。我等一切執金剛亦應作此",
    "T21n1201_001:0014b26": "法。所應作者隨此三昧耶不敢失墜。何以故。",
    "T21n1201_001:0014b27": "此即是諸執金剛性。是故當住斯法。如四姓",
    "T21n1201_001:0014b28": "等各各有家法。若失家法則不名敬順先祖",
    "T21n1201_001:0014b29": "父之教。世人名為惡子。今此大雄猛調伏難",
    "T21n1201_001:0014c01": "調宣布難信之教。是我金剛等家姓之法。",
    "T21n1201_001:0014c02": "所謂如來種姓之家也。是等真言門修行諸",
    "T21n1201_001:0014c03": "菩薩等於本中住。一切事業作者。是金剛手",
    "T21n1201_001:0014c04": "以身勸懃而行之言。我等所應作事業亦復",
    "T21n1201_001:0014c05": "如是。若未來世持真言者亦當住此位。所",
    "T21n1201_001:0014c06": "謂如來家法。應以無量門降伏諸障。令如來",
    "T21n1201_001:0014c07": "法無敢隱蔽也。此真言行人亦於諸尊若欲",
    "T21n1201_001:0014c08": "作降伏。即須自身作無動尊住於火輪中。亦",
    "T21n1201_001:0014c09": "名火生三昧也。祕密主若諸彩色畫曼荼羅",
    "T21n1201_001:0014c10": "中諸尊色。先佛說者謂本尊各有形色。下當",
    "T21n1201_001:0014c11": "更說之。如上說隨本位住而作事業。謂於會",
    "T21n1201_001:0014c12": "中所有諸尊。若見其黃色即應坐金剛中。白",
    "T21n1201_001:0014c13": "色即坐水輪中。赤色即坐火輪中。黑色坐風",
    "T21n1201_001:0014c14": "輪中。次下有色字梵音別名。此是形相也。如",
    "T21n1201_001:0014c15": "是寂然即須坐圓壇等類。應一一依教而畫。",
    "T21n1201_001:0014c16": "是故諸佛所說。其道玄同。非我故說欲令",
    "T21n1201_001:0014c17": "眾生起決定信也。祕密主未來世。當有眾生",
    "T21n1201_001:0014c18": "劣慧不信聞此法。以先無信根故。聞此而不",
    "T21n1201_001:0014c19": "能信。以此眾生等鈍根少智信不具故。聞此",
    "T21n1201_001:0014c20": "甚深之事不能曉了更增疑網。此即說為障",
    "T21n1201_001:0014c21": "所由也。如是真畫色及持誦等。一一皆有深",
    "T21n1201_001:0014c22": "意。畫是如來不思議事。如此畫色等皆依法",
    "T21n1201_001:0014c23": "不疑。乃能深入法界不思議。唯信者得入。",
    "T21n1201_001:0014c24": "若欲以心數下量。云何得知所以而不疑耶。",
    "T21n1201_001:0015a01": "謂非如來真空無相之法。從自傷也。此色字",
    "T21n1201_001:0015a02": "亦云通達是正義。謂異方便無事不解之義",
    "T21n1201_001:0015a03": "已。彼先此一切說梵音迴互。上文已明諸",
    "T21n1201_001:0015a04": "佛。今此下句云先佛。作如是說已。彼此一",
    "T21n1201_001:0015a05": "切說利益。求者彼凡夫不知。說法相空。一",
    "T21n1201_001:0015a06": "切諸法相說常。當住真言業。作善無疑者。",
    "T21n1201_001:0015a07": "此意言。如來具一切智。於諸法中而得自在。",
    "T21n1201_001:0015a08": "以眾生劣慧未堪頓說如來自證不思議力",
    "T21n1201_001:0015a09": "用故。作此畫色等方便。令諸眾生隨所作者",
    "T21n1201_001:0015a10": "能滿所求而得利益。所以然者。以諸眾生未",
    "T21n1201_001:0015a11": "解諸法空相。是故於無相中而作有相方便",
    "T21n1201_001:0015a12": "說之。若人得佛深意者。當住真常之行。諸",
    "T21n1201_001:0015a13": "有所作皆入理體。同於一切智智之心。如是",
    "T21n1201_001:0015a14": "無疑慮者。一切障法無得其便次復說法界",
    "T21n1201_001:0015a15": "生真言曰。",
    "T21n1201_001:0015a16": "曩麼三曼多沒陀南一達磨馱睹二薩嚩二合",
    "T21n1201_001:0015a17": "婆嚩二合句痕",
    "T21n1201_001:0015a18": "祕密曰不動者。是菩提心。大寂定義也。我薄",
    "T21n1201_001:0015a19": "伽梵大日世尊。從最初正覺坐寂滅道場。以",
    "T21n1201_001:0015a20": "大願故證三世諸佛應正等覺。皆從四祕密",
    "T21n1201_001:0015a21": "三菩提起。應現三身成等正覺。如來成道",
    "T21n1201_001:0015a22": "時。先坐寶菩提樹降魔成道者。即是大寂定",
    "T21n1201_001:0015a23": "不動菩提本因三世諸佛皆幻化義。現種種",
    "T21n1201_001:0015a24": "身雲。教化調伏諸眾生故。因事立號號不",
    "T21n1201_001:0015a25": "動尊。又明尊義也。即是大日世尊差別智",
    "T21n1201_001:0015a26": "身。以大願故。於無相中而現作相。閉一目有",
    "T21n1201_001:0015a27": "深意。示現極惡醜弊身也。唯佛世尊廣大圓",
    "T21n1201_001:0015a28": "滿眾相具足。我下劣卑弊之身。亦是怖魔之",
    "T21n1201_001:0015a29": "義。頭上七種髮表七菩提分。左垂一髮向下",
    "T21n1201_001:0015b01": "者。是垂慈悲之義。悲念下惡極苦惱眾生",
    "T21n1201_001:0015b02": "也。云無動使者即大日如來。如世間王勅教",
    "T21n1201_001:0015b03": "命。令使一人火急追役使人至已。上至王",
    "T21n1201_001:0015b04": "公下及凡庶。無問貴賤更不敢拒逆。皆隨使",
    "T21n1201_001:0015b05": "往至彼王所。無問善惡一依教命。無動使義",
    "T21n1201_001:0015b06": "亦復如是。能令真言行者親見佛故。發廣大",
    "T21n1201_001:0015b07": "心灌頂位中為佛長子。佛使願淨佛國土遊",
    "T21n1201_001:0015b08": "戲神通。右手執劍者。如世間征戰防禦。亦皆",
    "T21n1201_001:0015b09": "執利器然始得勝。菩薩亦爾。左手執索者是",
    "T21n1201_001:0015b10": "繫縛之義。又如世間密捉一人。如有違逆難",
    "T21n1201_001:0015b11": "伏者。即以繩繫縛捉將。諸佛祕索降伏四魔",
    "T21n1201_001:0015b12": "亦復如是。坐盤石上者亦是不動之義。如世",
    "T21n1201_001:0015b13": "山岳亦以石鎮押方始不動。又如大海亦以",
    "T21n1201_001:0015b14": "須彌山鎮押然始得常安湛然圓滿。不動亦",
    "T21n1201_001:0015b15": "爾。其大石性能出生一切寶物。無動坐大盤",
    "T21n1201_001:0015b16": "石者。亦能出生佛功德寶。亦是降伏四魔義。",
    "T21n1201_001:0015b17": "不動亦自身遍出火焰光。即是本尊自住",
    "T21n1201_001:0015b18": "火生三昧。又明火有四義。二種世間。二種",
    "T21n1201_001:0015b19": "出世間。世間火者一是內火。三毒煩惱名之",
    "T21n1201_001:0015b20": "為火。能燒諸眾生諸善功德故。二外火。能成",
    "T21n1201_001:0015b21": "就眾生長養萬物。出世間火者是大智火也。",
    "T21n1201_001:0015b22": "如九十五種外道法中事火為最。如大火龍",
    "T21n1201_001:0015b23": "變出世火。燒損眾生亦能焚燒眾物此無動",
    "T21n1201_001:0015b24": "智火。先能降伏火龍制諸異道。上至等覺",
    "T21n1201_001:0015b25": "下至眾生。皆能燒諸煩惱乃至菩提大智習",
    "T21n1201_001:0015b26": "氣。亦燒一切眾生無明煩惱黑闇障故。又本",
    "T21n1201_001:0015b27": "尊真言句自有火生義。即摩賀盧沙句是。",
    "T21n1201_001:0015b28": "此智火住阿字一切智門。重重燒諸菩薩廣大",
    "T21n1201_001:0015b29": "習氣煩惱令盡無餘故名火生三昧。又無動",
    "T21n1201_001:0015c01": "義者。執持利劍能斷壞生死業愛煩惱故。降",
    "T21n1201_001:0015c02": "伏三世貪瞋癡我慢煩惱故。喫殘食者噉一",
    "T21n1201_001:0015c03": "切眾生惡業煩惱重障令盡無餘。證無生法",
    "T21n1201_001:0015c04": "忍故。三降未來世。斷無明煩惱習氣見障",
    "T21n1201_001:0015c05": "故。執金剛索引至大菩提路住佛解脫門。紹",
    "T21n1201_001:0015c06": "隆三寶種位不斷故名降三世義也。是故本",
    "T21n1201_001:0015c07": "尊住四密門也。所謂阿路唅𤚥重重。是怖",
    "T21n1201_001:0015c08": "魔義。亦是種子義。如世間良田堪下善種。諸",
    "T21n1201_001:0015c09": "佛智種亦復如是。能成就大悲曼荼羅。出生",
    "T21n1201_001:0015c10": "一切陀羅尼門三摩地門。拘底支木槐木是",
    "T21n1201_001:0015c11": "鳥伽木嗢勃是阿彌尸利師木守宮槐木是鎮頭迦木",
    "T21n1201_001:0015c12": "柿木未詳篤迦木栗木是播囉師木胡桃木是羊素佉木甘草",
    "T21n1201_001:0015c13": "居凌迦木李子是舍利般那木牆微是。",
    "T21n1201_001:0015c14": "復次或有真言中。有三吽字者能成一切事。",
    "T21n1201_001:0015c15": "所謂護身結界召請供養相助決罰教授等",
    "T21n1201_001:0015c16": "事。若久持一切真言不成就者。持此真言。",
    "T21n1201_001:0015c17": "當成一切真言之法。三吽字真言曰。",
    "T21n1201_001:0015c18": "曩謨喇但曩怛囉夜耶一曩莽室戰二合荼",
    "T21n1201_001:0015c19": "嚩日囉二合簸拏曳二摩賀藥乞叉二合細那",
    "T21n1201_001:0015c20": "鉢多曳三唵四蘇悉地耶蘇悉地耶五娑太",
    "T21n1201_001:0015c21": "野六蘇悉地羯羅七吽吽吽八泮吒泮吒",
    "T21n1201_001:0015c22": "蓮華部明王名賀野羯利婆。為補瑟徵迦",
    "T21n1201_001:0015c23": "明王真言。亦名降三世明王。真言曰。",
    "T21n1201_001:0015c24": "曩謨囉怛曩二合怛囉二合夜耶曩莽室戰二合",
    "T21n1201_001:0016a01": "荼嚩日囉二合簸拏曳摩賀藥乞叉二合細曩鉢",
    "T21n1201_001:0016a02": "多曳唵嗉婆儞嗉婆吽𭙐哩二合亹拏二合𭙐",
    "T21n1201_001:0016a03": "哩亹拏二合吽𭙐哩二合亹拏二合播耶吽阿娜",
    "T21n1201_001:0016a04": "耶護引薄伽梵尾儞夜嚩日囉二合囉闍吽泮",
    "T21n1201_001:0016a05": "吒曩莽",
    "T21n1201_001:0016a06": "蓮華部明王心",
    "T21n1201_001:0016a07": "唵微路枳寧莎嚩二合訶引",
    "T21n1201_001:0016a08": "佛部明王心",
    "T21n1201_001:0016a09": "唵若嚩囉路者寧莎嚩二合訶引",
    "T21n1201_001:0016a10": "金剛部明王心",
    "T21n1201_001:0016a11": "唵滿度哩儞異鉢帝莎嚩二合訶",
    "T21n1201_001:0016a12": "念誦已欲眠之時。作前光莊嚴印。又以部母",
    "T21n1201_001:0016a13": "護身。再被甲加持所臥處。然後澄淨身心。",
    "T21n1201_001:0016a14": "誦明曰。",
    "T21n1201_001:0016a15": "唵吠賒儞吽",
    "T21n1201_001:0016a16": "以此加持令無惡夢。若有夢諸惡相者。即誦",
    "T21n1201_001:0016a17": "此明曰。",
    "T21n1201_001:0016a18": "唵嚩日囉二合那羅呵那麼他盤闍囉拏吽泮",
    "T21n1201_001:0016a19": "吒",
    "T21n1201_001:0016a20": "誦一百八遍。於所眠處如法辟除結界。若欲",
    "T21n1201_001:0016a21": "知善惡相。應用前三部明王心加持檀香水",
    "T21n1201_001:0016a22": "七遍。而飲三掬并以灑身上。若念誦求成就",
    "T21n1201_001:0016a23": "之時。如上作法方取善相。",
    "T21n1201_001:0016a24": "一切眾生　　無明所覆　　唯求菩提",
    "T21n1201_001:0016a25": "不能信受　　我今為彼　　非為己身",
    "T21n1201_001:0016a26": "唯願如來　　成就之時　　還我遍數",
    "T21n1201_001:0016a27": "誦偈既畢。以百字明加持。又以部母護尊及",
    "T21n1201_001:0016a28": "己身。以三昧耶大結護左轉其印。以文闍句",
    "T21n1201_001:0016a29": "即成界也。",
    "T21n1201_001:0016b01": "底哩三昧耶不動尊聖者念誦祕密法卷上"
}