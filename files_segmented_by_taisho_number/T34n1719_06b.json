{
    "T34n1719_06b:0262a02": "folio_6b 法華文句記卷第六中",
    "T34n1719_06b:0262a04": "唐天台沙門湛然述",
    "T34n1719_06b:0262a05": "「不覺不知」下約於四諦釋此四句，但初舉",
    "T34n1719_06b:0262a06": "文應具列四句，但是文略，於中為三：初",
    "T34n1719_06b:0262a07": "約凡釋，次約位釋，三約三世。初文又三：謂",
    "T34n1719_06b:0262a08": "標、釋、結。初文者，「都不言」下標苦也。「火」者，三",
    "T34n1719_06b:0262a09": "界五濁八苦也。「不解火」下標集也，火本能燒",
    "T34n1719_06b:0262a10": "如集招苦。「既不知」下標失道也，既不畏傷",
    "T34n1719_06b:0262a11": "故云不驚，傷即失也。「不慮斷」下標失滅也，",
    "T34n1719_06b:0262a12": "無道諦身慧命亦斷。「眾生」下釋前四句，陰",
    "T34n1719_06b:0262a13": "必是苦釋前有苦，既全不覺即不識苦。「不",
    "T34n1719_06b:0262a14": "知」去釋前集也，「四倒三毒」釋前有集，既全",
    "T34n1719_06b:0262a15": "不知故不識集。三毒修惑，四倒見惑。「既不」",
    "T34n1719_06b:0262a16": "下釋失道滅，由不知苦集，故道滅俱失。「不",
    "T34n1719_06b:0262a17": "識惑」者，不識集也，既不識集不憂慮苦。",
    "T34n1719_06b:0262a18": "「惑侵法身」失道諦也，必損慧命失滅諦",
    "T34n1719_06b:0262a19": "也。「如是」下結。「以不聞」下次寄位釋者，於中",
    "T34n1719_06b:0262a20": "先以初二句二重順釋，次以後兩句反釋。",
    "T34n1719_06b:0262a21": "初文先以二句對於聞思，應云不覺聞思，",
    "T34n1719_06b:0262a22": "不知修慧，但是文略。次以兩句進約聖位。",
    "T34n1719_06b:0262a23": "次反釋者，應云無見諦故不驚，無思惟",
    "T34n1719_06b:0262a24": "故不怖，文中反釋，故云「見諦故驚悟」等也。",
    "T34n1719_06b:0262a25": "此明四諦觀成，見思兩惑究竟盡也。以惑",
    "T34n1719_06b:0262a26": "盡故四諦全顯，初得見諦迷悟創分，如久",
    "T34n1719_06b:0262a27": "迷初正故云驚悟，復更厭怖迷途方盡。次",
    "T34n1719_06b:0262a28": "約三世者，不云過去及以集者，現觀未苦",
    "T34n1719_06b:0262a29": "由於現集，又觀現苦由過去集，如因緣中",
    "T34n1719_06b:0262b01": "名為輪迴，雖論三世正觀現苦，以斷現",
    "T34n1719_06b:0262b02": "集，今當苦息，故知不覺現苦即苦集俱迷，",
    "T34n1719_06b:0262b03": "由此能招未來世苦，既迷苦集理無道滅，",
    "T34n1719_06b:0262b04": "舉二世苦以攝三世，具如引文，亦秖以苦",
    "T34n1719_06b:0262b05": "而攝於集。然前三釋，雖復約凡約位等三，",
    "T34n1719_06b:0262b06": "總而言之，並是迷諦，以迷諦故八苦逼",
    "T34n1719_06b:0262b07": "身。「五識」等者，「逼」近也。濁在五識名之為",
    "T34n1719_06b:0262b08": "近，以切己故名為「逼身」。同時意識俱受苦",
    "T34n1719_06b:0262b09": "境，非初剎那未分別時，又秖此五識體是異",
    "T34n1719_06b:0262b10": "熟八苦故也。近豈過此，故此同時安能厭患？",
    "T34n1719_06b:0262b11": "故此心王心所不能以此意識成觀，唯能",
    "T34n1719_06b:0262b12": "分別以成三受，三受義成故云切己，逼甚故",
    "T34n1719_06b:0262b13": "切。故一一苦皆由五識以對於境，次至第",
    "T34n1719_06b:0262b14": "六而重分別，復立苦因何能生厭？「亦云」去",
    "T34n1719_06b:0262b15": "出他釋，昔結大乘名之為種，功德即是法",
    "T34n1719_06b:0262b16": "身家之智慧，即以此智為體，為苦所逼，大",
    "T34n1719_06b:0262b17": "理智乘俱遭苦集，不覺不知名為火逼。「今",
    "T34n1719_06b:0262b18": "謂」下但約濁名不須對大，既流轉已小尚",
    "T34n1719_06b:0262b19": "不知，故總諸義共成五濁。「不覺」等四為眾",
    "T34n1719_06b:0262b20": "生濁者，四句秖是迷於四諦，以迷諦故眾",
    "T34n1719_06b:0262b21": "生即濁。次「火來」等為命濁者，苦盛壽促令",
    "T34n1719_06b:0262b22": "命成濁。「心不厭」等為劫濁者，由不厭苦常",
    "T34n1719_06b:0262b23": "在三界，必遇三小名為劫濁。「云云」者，意斥",
    "T34n1719_06b:0262b24": "舊師，不須將此對大說也。以五濁故，正",
    "T34n1719_06b:0262b25": "當廣上所見之火，故上但云「從四面起」。「長",
    "T34n1719_06b:0262b26": "者作是」下，先釋能施身手，次釋所施衣裓，能",
    "T34n1719_06b:0262b27": "所俱廢故云「不得」。初文為十：先標，次引合",
    "T34n1719_06b:0262b28": "譬，三「依三昧」下明二義所依，四「智斷」下明",
    "T34n1719_06b:0262b29": "二義功能，五「此之」下明二義之門，六「勸即」下",
    "T34n1719_06b:0262c01": "以四悉釋，七「如來」下明用二義意，八「故知」",
    "T34n1719_06b:0262c02": "下結歸，九「故上文」下引證，十「前歎」下重指前",
    "T34n1719_06b:0262c03": "證。前四可知。五「此之」等者，則以因果相對，",
    "T34n1719_06b:0262c04": "勸是智家之門，誡是斷家之門，故云從二",
    "T34n1719_06b:0262c05": "門入。今於勸門中復言誡者，門體理合互",
    "T34n1719_06b:0262c06": "具故也，各一義便故且別說。六四悉中云「此",
    "T34n1719_06b:0262c07": "二悉檀為第一義作方便」者，二悉是修得智",
    "T34n1719_06b:0262c08": "斷，第一義即是性德法身，〈方便品〉初以法身",
    "T34n1719_06b:0262c09": "智斷取物不得，是故息化。問何不云世界",
    "T34n1719_06b:0262c10": "悉檀各二門不同，隨樂各別。又聞二歡喜",
    "T34n1719_06b:0262c11": "皆世界也。故此佛乘生善滅惡，遍生八門，",
    "T34n1719_06b:0262c12": "圓別四門各二各四，故此二門攝一切法，餘",
    "T34n1719_06b:0262c13": "如文。釋所施中，文又為三：先出所依三",
    "T34n1719_06b:0262c14": "藏，次出舊解，三「今取」下正釋。初雖依三藏，",
    "T34n1719_06b:0262c15": "但辯物相未明法門。次舊解中，初師云大",
    "T34n1719_06b:0262c16": "乘因果，理何不可？但闕施化之相，故不用",
    "T34n1719_06b:0262c17": "之。次師既云出《阿含經》，不應用小而釋",
    "T34n1719_06b:0262c18": "於大，縱云大乘何異四階？有言裓者，行袂",
    "T34n1719_06b:0262c19": "袂袖也。今不用之。豈以救火袖盛子耶？次",
    "T34n1719_06b:0262c20": "正解中「亦取」下合譬，佛自釋義，豈同世情？",
    "T34n1719_06b:0262c21": "於中為五：先引下文；次「神力」下正釋，身手",
    "T34n1719_06b:0262c22": "指前釋衣裓等；三「如來」下明用三意；四「衣裓」",
    "T34n1719_06b:0262c23": "下明立名意。前三可知。言「名略義玄」者，知",
    "T34n1719_06b:0262c24": "見二故名略，攝一切法故義玄；如衣裓一",
    "T34n1719_06b:0262c25": "足故略，盛多故玄。「四無所畏」，略如《法界次",
    "T34n1719_06b:0262c26": "第》及《止觀》第七記，《智論》廣釋，通言無畏者，",
    "T34n1719_06b:0262c27": "十力內充外用無怯，名為無畏。佛自誠言：",
    "T34n1719_06b:0262c28": "「我是一切知者見者，無有一切沙門及婆羅",
    "T34n1719_06b:0262c29": "門，若天魔梵及以餘眾，言如來不知，乃至",
    "T34n1719_06b:0263a01": "無有如微畏相。」「用對四諦」者，盡苦道即苦",
    "T34n1719_06b:0263a02": "諦，說障道即集諦，一切智即道諦，漏盡即滅",
    "T34n1719_06b:0263a03": "諦，四種四諦即四四無畏，今須在圓，遍一切",
    "T34n1719_06b:0263a04": "四離二為四，二俱依諦、諦為所依，故名為",
    "T34n1719_06b:0263a05": "「安」。次十力中通言力者，諸佛所得內實智用",
    "T34n1719_06b:0263a06": "了了分明，無能勝者、無能壞者，故名為力。",
    "T34n1719_06b:0263a07": "無畏與力內外之別一一遍攝故名為橫，十",
    "T34n1719_06b:0263a08": "力依理故名為豎。則十處明諦豈不大安？",
    "T34n1719_06b:0263a09": "無畏與力雖有內外，今皆約用故內外具",
    "T34n1719_06b:0263a10": "足。五「三七」下結施化意。言「而眾生不堪」者，",
    "T34n1719_06b:0263a11": "此正施大，不堪之言取意說也。「唯有一門」",
    "T34n1719_06b:0263a12": "至「狹小」者，於中二，先指上類同，次分門解",
    "T34n1719_06b:0263a13": "釋。初言「義如上說」者，如上車門，此中亦是",
    "T34n1719_06b:0263a14": "宣一佛乘之車門也。若已出宅門未入車",
    "T34n1719_06b:0263a15": "門者，取難當故名為狹小。初言「別者」，別",
    "T34n1719_06b:0263a16": "約三義分字釋也。於中先正釋，「教理」下釋",
    "T34n1719_06b:0263a17": "所以。初正釋者，一既是理、門又屬教，小即無",
    "T34n1719_06b:0263a18": "機，以無行故不入理教，故名狹小。言「不",
    "T34n1719_06b:0263a19": "容斷常七方便」者，應云斷常及七方便，於",
    "T34n1719_06b:0263a20": "實不入，義言不容。言「眾生不能以此理教",
    "T34n1719_06b:0263a21": "自通」者，但守方便行也。言通釋者，理教行",
    "T34n1719_06b:0263a22": "三，一一通明一門狹小，以不入故不得至",
    "T34n1719_06b:0263a23": "果。初約理者，唯一法界故云「無雜」，由一理",
    "T34n1719_06b:0263a24": "故遍通一切，令至此理故云「能通」，由子",
    "T34n1719_06b:0263a25": "不入故云「難知」。約教者，唯約圓理對教，以",
    "T34n1719_06b:0263a26": "明出入秖是理教故耳。云「凡夫不知出」者，",
    "T34n1719_06b:0263a27": "則不及二乘已從宅門小教而出。「不知入」",
    "T34n1719_06b:0263a28": "者，不知車門，兩教二乘但從門出，故云「少",
    "T34n1719_06b:0263a29": "知」。昔教未詮，「永不知入」。「菩薩雖自知出」等",
    "T34n1719_06b:0263b01": "者，通菩薩也。三藏菩薩雖有出教，三祇百",
    "T34n1719_06b:0263b02": "劫並未出故。又通教菩薩約鈍根者，未知",
    "T34n1719_06b:0263b03": "入處與二乘同，故云「亦」也。「奪七方便」者，前",
    "T34n1719_06b:0263b04": "與言之猶云知出，猶未入實名不知入，若",
    "T34n1719_06b:0263b05": "奪說者出亦不知。何者？而不自知上中下",
    "T34n1719_06b:0263b06": "性故不知出。與而言之，通別衍門猶可知",
    "T34n1719_06b:0263b07": "入，然帶教道故奪說者，別教地前皆不知",
    "T34n1719_06b:0263b08": "故，尚不自知上中下性，況一地雨？從不知",
    "T34n1719_06b:0263b09": "權邊云皆不知，故別教地前雖知中道，教",
    "T34n1719_06b:0263b10": "道仍權，據教道論乃至入地，入地必證故",
    "T34n1719_06b:0263b11": "廢不論。次「上文云」下引文也。七方便人皆悉",
    "T34n1719_06b:0263b12": "未入佛乘故也。「不能以教」等者，方便之言",
    "T34n1719_06b:0263b13": "必用通實，若佛未開皆不能以己教通極。",
    "T34n1719_06b:0263b14": "言「將譚」者，爾前未斥不云無機，略開方說",
    "T34n1719_06b:0263b15": "故云將譚，約行可知。「幼稚無識」者，舊師若",
    "T34n1719_06b:0263b16": "云人天之善為幼稚者，此乃大善未生，何",
    "T34n1719_06b:0263b17": "名幼稚？依今為正。「戀著」等者，前明善弱故",
    "T34n1719_06b:0263b18": "未有所識，今明惡彊遊戲被燒。「因時」者，初",
    "T34n1719_06b:0263b19": "退大時。「果時」者，受八苦時。退大已後著愛",
    "T34n1719_06b:0263b20": "見因，依正即是愛見果也。欲界著依、上界著",
    "T34n1719_06b:0263b21": "正，故云禪定等。「對治之相」至「小乘也」者，今",
    "T34n1719_06b:0263b22": "大乘誡門名對治者，不同小乘無常等也，",
    "T34n1719_06b:0263b23": "故引《大品》四念處等皆摩訶衍，觀不淨等",
    "T34n1719_06b:0263b24": "能所俱忘皆不可得。問：若爾，但是觀理，何",
    "T34n1719_06b:0263b25": "名對治？答：修對治時能所皆空，今此亦爾。",
    "T34n1719_06b:0263b26": "約施大化復令離濁，於佛正是摩訶衍相，",
    "T34n1719_06b:0263b27": "是故得名大乘治相。「既著」下大之所治，宜",
    "T34n1719_06b:0263b28": "應用大以捨惡故。「若久」等者，久住見思大",
    "T34n1719_06b:0263b29": "小俱失。「不驚」至「如上」者，如上釋不覺等文，",
    "T34n1719_06b:0263c01": "廣約凡夫及三世是也。「背明」等者，東西譬",
    "T34n1719_06b:0263c02": "苦集也，若明見苦集東西向明。以不知",
    "T34n1719_06b:0263c03": "苦故而起於集，如日東而西走；不識集故",
    "T34n1719_06b:0263c04": "而招於苦，如日西而東馳。馳走義一，故經云",
    "T34n1719_06b:0263c05": "戲。死如往、生如還，還已復往，生死不絕，",
    "T34n1719_06b:0263c06": "無彼變易二土之壽，如速疾也。又從苦起",
    "T34n1719_06b:0263c07": "集如往、從集受苦如還，一苦一集一生一",
    "T34n1719_06b:0263c08": "死，是故名為「馳走還往」。「雖用大擬」等者，聞而",
    "T34n1719_06b:0263c09": "不受視父而已。如雖見父怖畏逃走，失",
    "T34n1719_06b:0263c10": "聞見利故云而已。「已」者息也。又機扣於應，",
    "T34n1719_06b:0263c11": "故名為視，機生不受故云而已。「大乘」下至",
    "T34n1719_06b:0263c12": "「父命斷」者，並以大乘為父子命者，雖大救",
    "T34n1719_06b:0263c13": "未得種不可亡，所以雖欲小化，為存大",
    "T34n1719_06b:0263c14": "命不廢化功。「前云切己」者，初退大時適起",
    "T34n1719_06b:0263c15": "五濁，如初逼身大善容在，若久不出流轉",
    "T34n1719_06b:0263c16": "五濁，名必為所焚，即大小俱失。此語起小",
    "T34n1719_06b:0263c17": "應時，故云若不時出，大乘善根理實無斷，",
    "T34n1719_06b:0263c18": "意令速出以必死逼之。若久不出義同於",
    "T34n1719_06b:0263c19": "死，故云死義。「上文於所燒」至「若不時出」等",
    "T34n1719_06b:0263c20": "問意者，得出與俱焚內外義別，二文相反其",
    "T34n1719_06b:0263c21": "義如何？次「前得出」下答意者，法應不同，二義",
    "T34n1719_06b:0263c22": "各別，從文從理二意不同。若準前文，文既",
    "T34n1719_06b:0263c23": "寄小，還從小教所燒門出，則還且約五分法",
    "T34n1719_06b:0263c24": "身。若義兼於理則法通二種，若法應相對，",
    "T34n1719_06b:0263c25": "理須常住法身已出，今論應身物機受化，",
    "T34n1719_06b:0263c26": "則機應俱濟故云時出。不受化則機息應",
    "T34n1719_06b:0263c27": "謝，灰斷入滅義當俱焚，焚故義當子父命",
    "T34n1719_06b:0263c28": "斷，以此擬宜而催逼之。問：前云得出是法",
    "T34n1719_06b:0263c29": "身者，大之與小法並無燒，何須言出？答：秖",
    "T34n1719_06b:0264a01": "以無燒名之為出，然則法應並皆無燒，應",
    "T34n1719_06b:0264a02": "本同物從物云燒，從理則法應無壞，從事",
    "T34n1719_06b:0264a03": "則物燒佛出。今說俱燒意在同出，故云若",
    "T34n1719_06b:0264a04": "不等也。有云：感應俱時。今謂但得俱出之",
    "T34n1719_06b:0264a05": "理，而失俱燒之義，故以俱燒要令同出。從",
    "T34n1719_06b:0264a06": "「知子先」下明有小機故接以小，開一為三",
    "T34n1719_06b:0264a07": "故名為各。「又知」至「小彊」者，大退故弱。小彊",
    "T34n1719_06b:0264a08": "二義：一者厭苦，二者是治。「六心中退」者，準",
    "T34n1719_06b:0264a09": "《瓔珞》意，身子於十住中第六心退，恐是爾前",
    "T34n1719_06b:0264a10": "見思俱斷，至六心時見猶未盡六心尚退。",
    "T34n1719_06b:0264a11": "「歎三車」者，有人問：何以車三、使二、城一，城有",
    "T34n1719_06b:0264a12": "車無，俱譬方便而數不同？他答有餘，今更",
    "T34n1719_06b:0264a13": "為答。凡立譬者各從一邊，不可執一而",
    "T34n1719_06b:0264a14": "疑異途，故一二三但是離合，為對三周信",
    "T34n1719_06b:0264a15": "解等異，是故別耳，皆譬方便其義不殊。車",
    "T34n1719_06b:0264a16": "則通舉方便故三，使則從難別對故二，城",
    "T34n1719_06b:0264a17": "是二三之處故一，當知城亦從人故二，故",
    "T34n1719_06b:0264a18": "云息處說二，車亦從難但二，使亦義兼菩",
    "T34n1719_06b:0264a19": "薩，此三俱有人理教行。城若說化故亦無，",
    "T34n1719_06b:0264a20": "車依造作故還有，使約權同故亦有，權乃",
    "T34n1719_06b:0264a21": "非實故亦無，權實相對俱通四句。從權化",
    "T34n1719_06b:0264a22": "故俱有，從實義故俱無，俱通權實故有無，",
    "T34n1719_06b:0264a23": "同約一理故雙廢。「勸示證」者，示應居初，隨",
    "T34n1719_06b:0264a24": "經次第先勸後示，亦應無失。證中皆與之",
    "T34n1719_06b:0264a25": "言正當已證，亦令他證故名為與。言「前偈",
    "T34n1719_06b:0264a26": "本略」者，譬本但云是名轉法輪等也。「廣明」",
    "T34n1719_06b:0264a27": "至「六句」者，賢合為四、見修為二。賢所以合",
    "T34n1719_06b:0264a28": "者，四念法同故為一，煖頂同退故為一，忍",
    "T34n1719_06b:0264a29": "不出觀故為一，世第一無上故自為一，見",
    "T34n1719_06b:0264b01": "修道異故各為一。廣如《俱舍．賢聖品》中，此",
    "T34n1719_06b:0264b02": "須略明。「三十二諦」者，上下各有十六行相，",
    "T34n1719_06b:0264b03": "上下合論故三十二，具如《俱舍》、《釋籤》略明。「與",
    "T34n1719_06b:0264b04": "苦法忍不別」者，世第一心同此剎那即入苦",
    "T34n1719_06b:0264b05": "忍同觀苦諦，應云四中隨觀一行，與苦",
    "T34n1719_06b:0264b06": "忍同故總舉之。「馳走入見道十五心」者，世第",
    "T34n1719_06b:0264b07": "一後十六剎那皆是無漏。有云：十六心仍在",
    "T34n1719_06b:0264b08": "見道。部別不同。「便有涅槃音」者，此約初轉",
    "T34n1719_06b:0264b09": "為言。觀心中用大乘觀者，凡附文作觀多",
    "T34n1719_06b:0264b10": "分在圓，令一一文不違所習，非數他故。",
    "T34n1719_06b:0264b11": "初至「所願」者，心望觀境名之為願，心未",
    "T34n1719_06b:0264b12": "稱境故非適願。「境」至「勇」者，境多觀少非勇",
    "T34n1719_06b:0264b13": "進者。「境研心」者，還以心思妙境而研於心，",
    "T34n1719_06b:0264b14": "數數為之心觀乃利。「心境相研」者，向令以",
    "T34n1719_06b:0264b15": "境研心，前又以心觀境，故名互相。「心王」等",
    "T34n1719_06b:0264b16": "者，創心修觀莫不以第六王數為發觀之",
    "T34n1719_06b:0264b17": "始，縱使觀境圓融不二，其如麁惑尚未先",
    "T34n1719_06b:0264b18": "落，故皆仍屬第六王數，乃至未淨六根已",
    "T34n1719_06b:0264b19": "來未離王數，此是見思家之王數故也。若",
    "T34n1719_06b:0264b20": "欲約教，即有四教賢聖位別馳走不同，今",
    "T34n1719_06b:0264b21": "在三藏。「上法說中先明」等者，上釋迦章頌顯",
    "T34n1719_06b:0264b22": "實中有六行偈，先約四一即是消文，次",
    "T34n1719_06b:0264b23": "約索車即是譬本，謂初兩行從我見佛子",
    "T34n1719_06b:0264b24": "等，即是聞前諸方便教三菩薩也。次我即作",
    "T34n1719_06b:0264b25": "是念下二行一句，明障除佛喜。言今我喜無",
    "T34n1719_06b:0264b26": "畏者，即障除故喜。「今先明免難後明索車」者，",
    "T34n1719_06b:0264b27": "前後既殊，光宅直將大機以對免難，所以",
    "T34n1719_06b:0264b28": "破之。此明經文前後不同，非謂障除有前",
    "T34n1719_06b:0264b29": "後也。以諸聲聞皆濁先除大機今發。「若具足」",
    "T34n1719_06b:0264c01": "等者，由法譬文免難與機前後迴互，承此",
    "T34n1719_06b:0264c02": "不同釋出四句，先釋兩句、餘兩指上。今兩",
    "T34n1719_06b:0264c03": "句者，以前兩句但經文互，互義不成，欲令",
    "T34n1719_06b:0264c04": "成互，對華嚴等名同義異。初句雖引四大",
    "T34n1719_06b:0264c05": "聲聞，通指羅漢、義及三周。次句所引凡夫，",
    "T34n1719_06b:0264c06": "理通初後。於次句中義兼華嚴、法華教者，",
    "T34n1719_06b:0264c07": "異前初句。餘之兩句云如上者，指上頌釋",
    "T34n1719_06b:0264c08": "迦章，偈中四一消文末四句料簡中，初二",
    "T34n1719_06b:0264c09": "二句與此大同，仍有少別是故更釋。彼初",
    "T34n1719_06b:0264c10": "句云在三藏時，未云大品末等。次句但云",
    "T34n1719_06b:0264c11": "法華中諸凡夫，不云華嚴中人。其言雖闕",
    "T34n1719_06b:0264c12": "大旨是同。言「餘二如上」者，即第三第四句",
    "T34n1719_06b:0264c13": "也。彼云障即除機即發，如無量義中得小",
    "T34n1719_06b:0264c14": "果者即座聞大。障未除機未發，如五千起",
    "T34n1719_06b:0264c15": "去，唯第四句非法華中人。「若大機」下更重示",
    "T34n1719_06b:0264c16": "向經文迴互。「若大機」等者，如向引〈方便品〉",
    "T34n1719_06b:0264c17": "文，但彼品文文有前後，非謂彼品先大機",
    "T34n1719_06b:0264c18": "發後障除也。「若先障除」者，如向引云今譬中",
    "T34n1719_06b:0264c19": "已下文是。「四諦同會見諦」者，《阿含經》中亦有",
    "T34n1719_06b:0264c20": "四衢譬四諦下惑盡。次明索車義，云「作十",
    "T34n1719_06b:0264c21": "難」者，古人立難，不許菩薩有索車義、會",
    "T34n1719_06b:0264c22": "二歸一。近代拾用，何足為怪？故今敘破令",
    "T34n1719_06b:0264c23": "有索會。先述，次破。初二可見，第三云所化",
    "T34n1719_06b:0264c24": "是凡夫，未出三界，不應有索；能化位在三",
    "T34n1719_06b:0264c25": "十三心，不可於茲更云有索。若入佛果，",
    "T34n1719_06b:0264c26": "佛果無二，佛從誰索？第四明先斷正使，習",
    "T34n1719_06b:0264c27": "無知在理不合索，斷盡成佛，佛復無索。第",
    "T34n1719_06b:0264c28": "五引今經文，以證菩薩。第六云「從大品」等",
    "T34n1719_06b:0264c29": "者，古以般若在方等前，故云「大品已來」。先",
    "T34n1719_06b:0265a01": "引妨云「法華已前皆方便」者，先定；「付窮子」下",
    "T34n1719_06b:0265a02": "設難也。二乘領業皆菩薩法，若是方便所付",
    "T34n1719_06b:0265a03": "之財，何以乃云皆是我有？「若付財」下重徵也。",
    "T34n1719_06b:0265a04": "若所付財是真實者，菩薩於彼先得此財已",
    "T34n1719_06b:0265a05": "成真實，豈至法華更索真實？第七意者，〈方",
    "T34n1719_06b:0265a06": "便品〉云「一切聲聞辟支佛所不能知」，故小",
    "T34n1719_06b:0265a07": "名方便是故須索。「佛子大乘」者，偈云「佛子",
    "T34n1719_06b:0265a08": "行道已來世得作佛」，作佛是實，實不須索。下",
    "T34n1719_06b:0265a09": "三可見。古今所計不出此十。次破中云「私",
    "T34n1719_06b:0265a10": "總別駁之」者，私破也。「駁」謂斑駁，不純之狀，",
    "T34n1719_06b:0265a11": "亦雜也。破彼如駁，正釋如純。所言「總」者，通",
    "T34n1719_06b:0265a12": "立菩薩有索車義，則十義皆破。「索是求請」",
    "T34n1719_06b:0265a13": "至「名求索」者，引前三業皆有索文，有法、喻、",
    "T34n1719_06b:0265a14": "合。法意者，三乘之人成居未足皆未善行，",
    "T34n1719_06b:0265a15": "來至此經咸須有索。喻中三句次第以對",
    "T34n1719_06b:0265a16": "三法。「凡居」下合中初明索意，索義兼三，及",
    "T34n1719_06b:0265a17": "引文證具騰始末。由索故許、由許故與，許",
    "T34n1719_06b:0265a18": "與有文何得無索？初明請中，請既彌勒居",
    "T34n1719_06b:0265a19": "先，許豈獨酬身子？況身子普請恩霑自他，",
    "T34n1719_06b:0265a20": "故云「願為四眾」，四眾豈獨二乘？佛許非專小",
    "T34n1719_06b:0265a21": "眾，故但通云當為說等，許文可見。故知三",
    "T34n1719_06b:0265a22": "周通語三乘。「法說竟身子歡喜」，即第二卷初。",
    "T34n1719_06b:0265a23": "「譬說竟迦葉歡喜」，如〈信解〉初云「聞世尊授舍",
    "T34n1719_06b:0265a24": "利弗記發希有心歡喜踊躍」。「宿世竟樓那歡",
    "T34n1719_06b:0265a25": "喜」，如〈五百記〉初云「復聞宿世因緣之事心淨",
    "T34n1719_06b:0265a26": "踊躍」。次「別駁」者，先破第一云「齊三藏明菩",
    "T34n1719_06b:0265a27": "薩不斷惑」者，前云菩薩未至許處，以不斷",
    "T34n1719_06b:0265a28": "惑故不與二乘同至許果之處，故不索",
    "T34n1719_06b:0265a29": "者，唯三藏中明菩薩不斷，故判云「齊」。言「依",
    "T34n1719_06b:0265b01": "法華有四句」者，謂準今經須作四句攝機",
    "T34n1719_06b:0265b02": "方盡，若無四句恐人謂機發獨在無障之",
    "T34n1719_06b:0265b03": "人，故第二句即三藏菩薩。若獨二乘，二乘何",
    "T34n1719_06b:0265b04": "曾障未除耶？逐要且列機發二句破舊不",
    "T34n1719_06b:0265b05": "索，若不索者何以機發？然機不動亦有障",
    "T34n1719_06b:0265b06": "除，第三句也。未發且指法華已前，若至法",
    "T34n1719_06b:0265b07": "華除五千外無不發者。破第二義者，彼",
    "T34n1719_06b:0265b08": "師意云：索但在小，諸大乘經並無菩薩索",
    "T34n1719_06b:0265b09": "小乘果，今經菩薩豈應索小？故今破云入",
    "T34n1719_06b:0265b10": "涅槃既同，何得不索者？乃以通教破之。汝",
    "T34n1719_06b:0265b11": "云菩薩不索小果，通三乘人得理既同，俱",
    "T34n1719_06b:0265b12": "被斥云悉是方便，欲更求實理須俱索，通",
    "T34n1719_06b:0265b13": "教尚索況三藏耶？破第三者，彼文云：所化",
    "T34n1719_06b:0265b14": "三祇百劫至補處來，猶是凡夫道理無索。",
    "T34n1719_06b:0265b15": "此貶太甚，豈三祇百劫一向同凡？文仍不破，",
    "T34n1719_06b:0265b16": "但破其能化三十三心思仍未盡故不應",
    "T34n1719_06b:0265b17": "索，至佛復無索車之義，但總判云屬三",
    "T34n1719_06b:0265b18": "藏耳。故菩提樹下三十二心猶名菩薩，時",
    "T34n1719_06b:0265b19": "節既促索義不成，此則可爾；言思未盡此",
    "T34n1719_06b:0265b20": "不應然。故以見惑凡夫況之，惑障全在大",
    "T34n1719_06b:0265b21": "機尚發，況三十三心？言佛不索道理如然，",
    "T34n1719_06b:0265b22": "彼亦不知因不至果，至三十三心必無實",
    "T34n1719_06b:0265b23": "行，可中此佛實是三祇至果但斷見修而",
    "T34n1719_06b:0265b24": "已還同羅漢，如云世間有六羅漢，羅漢安",
    "T34n1719_06b:0265b25": "得不索車耶？秖由彼不知權，故且難之，",
    "T34n1719_06b:0265b26": "其教既權進退有妨。破第四意中，亦先牒",
    "T34n1719_06b:0265b27": "難云「菩薩未斷習」乃至「斷盡」等者，此以第三",
    "T34n1719_06b:0265b28": "文為例，前第三文若菩薩進斷習氣無知，",
    "T34n1719_06b:0265b29": "理合成佛索義不成。「此三乘」下正判屬通，",
    "T34n1719_06b:0265c01": "教既未實菩薩須索，次以具縛況之。破第",
    "T34n1719_06b:0265c02": "五意者，彼以三乘之中菩薩為唯一。次「被",
    "T34n1719_06b:0265c03": "會」下破，縱許菩薩伏斷不同，望二乘人亦",
    "T34n1719_06b:0265c04": "名唯一，應知唯一語通待二不局，彼以所",
    "T34n1719_06b:0265c05": "待二外秖一唯一，不知四教當教菩薩俱名",
    "T34n1719_06b:0265c06": "唯一，故三唯一仍須索車。當知前三是待",
    "T34n1719_06b:0265c07": "二唯一，圓教唯一方是絕待，如三藏唯一之",
    "T34n1719_06b:0265c08": "外猶有三教，通別可知。「夜光」明月珠也。破",
    "T34n1719_06b:0265c09": "第六意者，彼謂般若至法華來一概真實。",
    "T34n1719_06b:0265c10": "「汝不」下以共不共責之，共不共文出自《大",
    "T34n1719_06b:0265c11": "論》，不共菩薩容可不索，彼有圓故。又不共",
    "T34n1719_06b:0265c12": "兼別，別尚須索況共菩薩？故汝不知所付",
    "T34n1719_06b:0265c13": "之財兼共不共，而一向云真實不索。又若",
    "T34n1719_06b:0265c14": "云般若中菩薩真實不索，今反難之，二乘",
    "T34n1719_06b:0265c15": "於彼被付真實，即同菩薩何須更索？況汝",
    "T34n1719_06b:0265c16": "自云至法華來皆是真實，以汝不知三味",
    "T34n1719_06b:0265c17": "異故。破第七中牒難竟，次破中引本門文",
    "T34n1719_06b:0265c18": "者，彼本門文既大小己他俱是方便，望彼本",
    "T34n1719_06b:0265c19": "文圓尚方便況復偏耶？今迹中三教皆是方",
    "T34n1719_06b:0265c20": "便，況〈方便品〉初云「佛以方便力示以三乘教」，",
    "T34n1719_06b:0265c21": "何時獨云唯示二乘？三俱方便是故俱索。破",
    "T34n1719_06b:0265c22": "第八者，亦先敘難，次「汝不聞」下破，亦應更",
    "T34n1719_06b:0265c23": "引前三周初十義之中有領文來。破第九",
    "T34n1719_06b:0265c24": "者已如前破。破第十云「猶是前義」者，不",
    "T34n1719_06b:0265c25": "出三藏，破亦如前。世人明義多分不受四",
    "T34n1719_06b:0265c26": "教之言，今但破云四階及以三乘共位與華",
    "T34n1719_06b:0265c27": "嚴中菩薩不同。若復不受，請送《婆沙》、《俱舍》",
    "T34n1719_06b:0265c28": "及《大品經》却還天竺。「自有行息」等者，大小別",
    "T34n1719_06b:0265c29": "故，小乘息索，菩薩未息教權故索。「又菩薩」下",
    "T34n1719_06b:0266a01": "更以義破，索是求請別名，豈有不求而得？",
    "T34n1719_06b:0266a02": "「歸其詭累」者，「詭」詐也。「累」重疊也。十義多是詐",
    "T34n1719_06b:0266a03": "累藏通，故一三九十全是三藏，第四五六博",
    "T34n1719_06b:0266a04": "附通教，餘之三意義含藏通，彼由不見《瓔",
    "T34n1719_06b:0266a05": "珞》位行尚屬權施，非是發心二不別故；若",
    "T34n1719_06b:0266a06": "是實者，與《華嚴經》普賢行願同耶？異耶？故",
    "T34n1719_06b:0266a07": "一家立義別尚須索，況復藏通！由彼立菩",
    "T34n1719_06b:0266a08": "薩不斷，及以斷惑未窮並不須索，二乘斷",
    "T34n1719_06b:0266a09": "惑是故須索，此則全迷斷惑菩薩亦須索",
    "T34n1719_06b:0266a10": "車，況障未除大機動人？「今當」下離為四句，",
    "T34n1719_06b:0266a11": "斷與不斷、有索不索，況十六句遍。約五時",
    "T34n1719_06b:0266a12": "初許古人墮在一句，若至十六句令無索",
    "T34n1719_06b:0266a13": "成索，全令墮非無句可得。於中先列四",
    "T34n1719_06b:0266a14": "句。問：初句與古人菩薩不索何別？答：今別有",
    "T34n1719_06b:0266a15": "意，判在三藏故也。彼謂一切菩薩不斷故",
    "T34n1719_06b:0266a16": "俱不索，或斷未盡是故不索。又引經論偶",
    "T34n1719_06b:0266a17": "成通藏，以彼不知別圓義故。若本知者何",
    "T34n1719_06b:0266a18": "事不立？故今初且離為四句，用對四教、次",
    "T34n1719_06b:0266a19": "歷五味，故初句中望後三句，名同古師其",
    "T34n1719_06b:0266a20": "意永殊，一往對句且立根本名不索耳。以",
    "T34n1719_06b:0266a21": "三藏菩薩始終不斷，縱被斥時亦無可索，",
    "T34n1719_06b:0266a22": "一往雖然猶未盡理，所以更開為十六句。",
    "T34n1719_06b:0266a23": "又根本句中第二句為通教者，三乘俱斷故",
    "T34n1719_06b:0266a24": "俱索車。第三句者，約未破無明名為不",
    "T34n1719_06b:0266a25": "斷，是故須索，登地已斷是故不索，此則永",
    "T34n1719_06b:0266a26": "異古今諸師，況第四句無非法界，更何斷",
    "T34n1719_06b:0266a27": "索？故第四句方名不索，前三句中初雖不",
    "T34n1719_06b:0266a28": "索，終卒須索，故三句中俱名為索。利者先",
    "T34n1719_06b:0266a29": "索鈍者今索，以須開故應須必索。圓教尚",
    "T34n1719_06b:0266b01": "不當於不索，何索之有？故不同古所立十",
    "T34n1719_06b:0266b02": "義。次更隨味具教多少準例說之。故法華",
    "T34n1719_06b:0266b03": "前三教菩薩一切容索，兩教二乘約時前後、",
    "T34n1719_06b:0266b04": "顯密不同，更約五味良有以也。「宏綱大統」",
    "T34n1719_06b:0266b05": "者，且立四句以對五味，未細分故。言「一",
    "T34n1719_06b:0266b06": "一句」者，如前四句。「一一意」者，若直對句秖",
    "T34n1719_06b:0266b07": "是四教句復離四，故句亦名意，意者秖是教",
    "T34n1719_06b:0266b08": "中句也，如云乳味兩意等也。故知障除秖",
    "T34n1719_06b:0266b09": "是惑斷，機動理合索車。準此中句，若從根",
    "T34n1719_06b:0266b10": "本四中初句為首，應先從障未除機未動",
    "T34n1719_06b:0266b11": "離為四句，應云未除未發、已除未發、亦除",
    "T34n1719_06b:0266b12": "亦未除未發、非除非未除未發，未發",
    "T34n1719_06b:0266b13": "非宗故不用之。初文且以除等對動，似",
    "T34n1719_06b:0266b14": "是從根本中第二句上開出，既云一一句",
    "T34n1719_06b:0266b15": "各開為四，秖是皆以文中四句列諸教上，",
    "T34n1719_06b:0266b16": "是則四教各以除等對動為句以明索車，",
    "T34n1719_06b:0266b17": "宗在動故，故一一教中皆以除等對動為",
    "T34n1719_06b:0266b18": "言，故文但列四句為式，仍將此句歷五",
    "T34n1719_06b:0266b19": "味簡，令知四味中諸機未純，故有當教後",
    "T34n1719_06b:0266b20": "教不同。依今經意，雖有諸教障除不除，機",
    "T34n1719_06b:0266b21": "動必唯圓教故也。問：前之三教當教論發，還",
    "T34n1719_06b:0266b22": "對當教除不除等，此則可見。若並望於圓",
    "T34n1719_06b:0266b23": "機論發，則菩薩通前二乘不定，圓教如何",
    "T34n1719_06b:0266b24": "論斷等四，云何更動？答：應將初住以對住",
    "T34n1719_06b:0266b25": "前而論四句，一切凡夫不斷五品名斷，初",
    "T34n1719_06b:0266b26": "心修觀雖即法性，須作意斷且立斷名。六",
    "T34n1719_06b:0266b27": "根即為第三句也。以第四句是圓本句，須",
    "T34n1719_06b:0266b28": "歸初住，是故爾耳。故法華前教句教未融，",
    "T34n1719_06b:0266b29": "來至法華唯有四除以對一發，故至法華",
    "T34n1719_06b:0266c01": "無不索者，口索既爾機情可知。是則味味無",
    "T34n1719_06b:0266c02": "有不索，但機情冥密故不論之。所以且對",
    "T34n1719_06b:0266c03": "顯教諸味以成諸句，索之與斷其義眾多，",
    "T34n1719_06b:0266c04": "如何乃以一言輒判？故云「斯宗不見」等。次",
    "T34n1719_06b:0266c05": "明體數不同者，舊三師中初一全非，次師似",
    "T34n1719_06b:0266c06": "當然，第三師今不全許者，其理未顯，並由",
    "T34n1719_06b:0266c07": "不說佛菩薩乘離合初後同異，所以須會",
    "T34n1719_06b:0266c08": "不會。「所以」下破古，先通非之。次別引教，初",
    "T34n1719_06b:0266c09": "引昔三，三既在昔驗一在今。次「華嚴」下皆",
    "T34n1719_06b:0266c10": "引證四，即能所具列，初云說，次云出，說約",
    "T34n1719_06b:0266c11": "教法，出約行儀，初三從應，第二從機，當知",
    "T34n1719_06b:0266c12": "定有四法故也。「地論」等者，地論在別，尚列",
    "T34n1719_06b:0266c13": "四觀觀於十善，當知諸法咸通四觀。瓔珞",
    "T34n1719_06b:0266c14": "三乘即前三教，三各開三即別教之乘也。平",
    "T34n1719_06b:0266c15": "等即是圓教乘也。「今約教」下重以教門判向",
    "T34n1719_06b:0266c16": "三四，但云三四未言優劣，故須教判。若三",
    "T34n1719_06b:0266c17": "乘對真論同異者，即判初家；判三四九",
    "T34n1719_06b:0266c18": "屬別圓者，更須約行方分別圓，應知藏通",
    "T34n1719_06b:0266c19": "大意亦爾。雖引前經具足四教，妙部未顯，",
    "T34n1719_06b:0266c20": "復須歷味方辯今經，《正法華》中亦先云象",
    "T34n1719_06b:0266c21": "馬羊，後乃各賜大白象車，同一梵文誰非誰",
    "T34n1719_06b:0266c22": "是？有人問云：出不見車是故即索，此未立",
    "T34n1719_06b:0266c23": "城應須索城。今為答之，城約有譬，見何須",
    "T34n1719_06b:0266c24": "索？問：車城俱方便，有無義必同，何故有無異，",
    "T34n1719_06b:0266c25": "致令索不等？答：車由斥方便，失實故須",
    "T34n1719_06b:0266c26": "索，城若非真實，亦同車處無。問：若爾應俱",
    "T34n1719_06b:0266c27": "索，何故索不同？答：車但說方便，求實故有",
    "T34n1719_06b:0266c28": "索，城云寶處近，是故不須索。問：方便略開",
    "T34n1719_06b:0266c29": "三，未實故有索，已聞五佛章，何故譬中索？",
    "T34n1719_06b:0267a01": "答：中根迷法說，故說車虛譬，有無宛然齊，智",
    "T34n1719_06b:0267a02": "者無斯難。有人問：三車容可有上下，一城",
    "T34n1719_06b:0267a03": "何得有出入？答：車亦無文說有下，城亦不",
    "T34n1719_06b:0267a04": "曾說有出，車被斥虛義同下，城聞說化",
    "T34n1719_06b:0267a05": "義同出，彼此從譬咸義立，皆已入證並須",
    "T34n1719_06b:0267a06": "開，大車寶所既無殊，兩處妙理何差別？「世",
    "T34n1719_06b:0267a07": "人」下明大車體者，應如《玄》文顯體中辯，此",
    "T34n1719_06b:0267a08": "為破古略辯異同。上雖明數及索不索，若",
    "T34n1719_06b:0267a09": "不辯體，將何以明解行之本？已下諸師章",
    "T34n1719_06b:0267a10": "安所引，故出今釋云天台師。初光宅、莊嚴",
    "T34n1719_06b:0267a11": "雖並云高廣，而據果計因對昔未絕，故光",
    "T34n1719_06b:0267a12": "宅指果此有五失：一者因乘無體乘何而",
    "T34n1719_06b:0267a13": "出，二者名濫小乘果尚須索，三者以用為",
    "T34n1719_06b:0267a14": "體能所不分，四者待昔無絕開權不成，五",
    "T34n1719_06b:0267a15": "者攝法不遍以隔凡下。別無盡智之語，況",
    "T34n1719_06b:0267a16": "復圓耶？別圓雖有無生之名，語同意別，斷",
    "T34n1719_06b:0267a17": "證永乖是故不用。況以今待昔方為高廣，",
    "T34n1719_06b:0267a18": "當知當體無高廣也。莊嚴在因，果必無體，",
    "T34n1719_06b:0267a19": "況行是具度亦非所嚴，上求下化四教皆然，",
    "T34n1719_06b:0267a20": "況唯知語其高廣、不解始終不二。舊師不",
    "T34n1719_06b:0267a21": "取功德意斥莊嚴，欲同光宅又不云果，",
    "T34n1719_06b:0267a22": "智屬白牛體亦不成，過準前說。又一師取",
    "T34n1719_06b:0267a23": "福慧者，總破前三引無漏根力等屬慧，禪",
    "T34n1719_06b:0267a24": "定解脫等屬福，豈但慧耶者？正斥第三，福",
    "T34n1719_06b:0267a25": "慧已非車體。復謬引昔文證今，深不可也。",
    "T34n1719_06b:0267a26": "過失云云，又取有解者，似符光宅。「空解無",
    "T34n1719_06b:0267a27": "動故不取」者，意謂運義不成，不意運都無",
    "T34n1719_06b:0267a28": "體。「盡無生智即有解」者，從所盡所無立名",
    "T34n1719_06b:0267a29": "故也。又一師分對小乘，大乘但取實慧方",
    "T34n1719_06b:0267b01": "便，運動如前。「私謂」下章安通斥，牙等雖象",
    "T34n1719_06b:0267b02": "通別不同，通則無非象身，別則身非耳等。",
    "T34n1719_06b:0267b03": "準譬破義意亦可知，故亡體者通別俱迷。",
    "T34n1719_06b:0267b04": "「至賜車中點出」者，高廣為體永異諸古。次",
    "T34n1719_06b:0267b05": "辯小車并運不運，兼辯因果及索不索者，",
    "T34n1719_06b:0267b06": "因便明之令識所開，既先索小先須識",
    "T34n1719_06b:0267b07": "小。言「八智通因果」者，亦應云通漏無漏，",
    "T34n1719_06b:0267b08": "如他心智即以法類道及俗智所成故也。",
    "T34n1719_06b:0267b09": "何者？若他心智緣他無漏心，須以法類道",
    "T34n1719_06b:0267b10": "他心智知，若他心智緣他有漏心，須以世",
    "T34n1719_06b:0267b11": "俗他心智知，若果地他心智即果地他心世",
    "T34n1719_06b:0267b12": "俗智知，若因人他心智即因地他心世俗智",
    "T34n1719_06b:0267b13": "知，自餘六智若初果人斷見六智灼然屬因，",
    "T34n1719_06b:0267b14": "若二三果及以非想餘一品來，所有六智亦",
    "T34n1719_06b:0267b15": "屬於因，最後一品方乃屬果。「若依」去古人引",
    "T34n1719_06b:0267b16": "教，破前一向用果。「然但」下古人正釋。「要因」",
    "T34n1719_06b:0267b17": "下釋妨，有旁正故。「若內」下更立妨。「然果」下",
    "T34n1719_06b:0267b18": "釋妨，果無自剋由因至故，故使此果得",
    "T34n1719_06b:0267b19": "名好運，中道不達表非好運，從後為名故",
    "T34n1719_06b:0267b20": "名好運。乘秖是車車本動運，運因至果得",
    "T34n1719_06b:0267b21": "好運名，既可並頒理須雙立。「若乘」下古人",
    "T34n1719_06b:0267b22": "乘向所釋立索車妨。「舊云」下釋妨，釋却成",
    "T34n1719_06b:0267b23": "妨。舊釋意云「機索可解」者，機蘊於內，可發",
    "T34n1719_06b:0267b24": "名索，機雖有索但冥在心，情未猶豫故使",
    "T34n1719_06b:0267b25": "不述，雖情動於中未彰於口，秖由情故",
    "T34n1719_06b:0267b26": "以天眼觀，進退生疑情從佛索。「若尋」下今",
    "T34n1719_06b:0267b27": "家破舊。有文、義二妨。於第二妨中有四相",
    "T34n1719_06b:0267b28": "違：第一與當文滅想相違，二「又佛」下與須",
    "T34n1719_06b:0267b29": "見餘佛決了相違，三「又初」下與下不見上",
    "T34n1719_06b:0267c01": "相違，四「又羅漢」下與修因時未見果相違。",
    "T34n1719_06b:0267c02": "初二可見。第三引例，「又與攝大乘違」者，諸",
    "T34n1719_06b:0267c03": "論天眼下不見上，必無二乘見於界外。「今",
    "T34n1719_06b:0267c04": "言」下正釋。言「昔日」者，昔住小教，既其被斥",
    "T34n1719_06b:0267c05": "情有所望，準此判意情通二味，因斥舊",
    "T34n1719_06b:0267c06": "解情索理違，故今為立情索之義；若單論情",
    "T34n1719_06b:0267c07": "取意為語，以機生故所以情動，故機情索",
    "T34n1719_06b:0267c08": "通遍二酥，別分二味。「索求」至「之實」者，若是",
    "T34n1719_06b:0267c09": "方便，昔實何在？「機在大乘」等者，釋求實意，",
    "T34n1719_06b:0267c10": "至口索時大機已發，情求昔實意在今真，",
    "T34n1719_06b:0267c11": "此則機實而情假。「又情」下重申假以扣實，故",
    "T34n1719_06b:0267c12": "情實而口假，故機情時未彰於口，口索之日",
    "T34n1719_06b:0267c13": "必具機情。「六度通教例爾」者，向明兩教二",
    "T34n1719_06b:0267c14": "乘既然，故知兩教菩薩亦爾。何者？昔五百八",
    "T34n1719_06b:0267c15": "千俱被彈斥，般若淘汰受益事同，既見身子",
    "T34n1719_06b:0267c16": "騰疑，佛釋理應霑已，默然在座佇聖申通。",
    "T34n1719_06b:0267c17": "「有兩章兩廣兩釋」者，此依未次，疏列稍似",
    "T34n1719_06b:0267c18": "難見，準文次第兩章並標，廣釋間出。",
    "T34n1719_06b:0267c19": "法華文句記卷第六中"
}