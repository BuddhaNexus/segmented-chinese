{
    "T50n2062_001:0901a02": "大明高僧傳敘",
    "T50n2062_001:0901a04": "皇明天台山慈雲禪寺沙門釋如惺識",
    "T50n2062_001:0901a05": "釋迦世尊自周昭王甲寅降生西竺成道涅",
    "T50n2062_001:0901a06": "槃。垂千餘載而至漢明帝。摩騰竺法蘭始",
    "T50n2062_001:0901a07": "入中國。帝為首創白馬寺以居之。自是佛",
    "T50n2062_001:0901a08": "法興而僧徒漸盛。於是則有吳之康僧會晉",
    "T50n2062_001:0901a09": "之釋道安寶誌僧倜支遁無讖。神僧名釋靈",
    "T50n2062_001:0901a10": "軌芳踪遍於天下。微言道韻高論良謨盈於",
    "T50n2062_001:0901a11": "簡牘。作史者豈容己哉。故六朝廬山遠公唐",
    "T50n2062_001:0901a12": "宣律師宋贊寧輩乃修僧史及高僧傳。各若",
    "T50n2062_001:0901a13": "干卷。又達磨大師遙知震旦機熟。不遠數",
    "T50n2062_001:0901a14": "萬里而來。特授教外別傳之旨。六傳而至",
    "T50n2062_001:0901a15": "曹溪其道大振。載傳而至青原南岳馬祖石",
    "T50n2062_001:0901a16": "頭。其枝分榦布派溢源深。可謂魯一變而至",
    "T50n2062_001:0901a17": "於道矣。然後百丈出叢林備則。有開堂入",
    "T50n2062_001:0901a18": "室竪拂拈椎一千七百則葛藤蔓延寰宇。首",
    "T50n2062_001:0901a19": "以道原禪師學士楊大年附馬李遵勗輩作",
    "T50n2062_001:0901a20": "傳燈諸錄。各若干卷。入我　　國朝　成祖",
    "T50n2062_001:0901a21": "文皇帝於萬機之暇。乃於僧史傳燈錄間",
    "T50n2062_001:0901a22": "採諸靈異者。別曰神僧傳。又若干卷。於戲",
    "T50n2062_001:0901a23": "可謂盛典矣。夫孔子作春秋而亂臣賊子",
    "T50n2062_001:0901a24": "懼。太史公作史傳天下不肖者恥。今吾釋氏",
    "T50n2062_001:0901a25": "而有是書。則使天下沙門非惟不作師子",
    "T50n2062_001:0901a26": "身中蟲。而甚有見賢思齊。默契乎言表得",
    "T50n2062_001:0901a27": "免亡[(ㄇ@(企止))/弟]者。詎可量哉。然僧史始於漢明。傳",
    "T50n2062_001:0901a28": "燈遠遡七佛皆終於宋。惟神僧傳迄于元",
    "T50n2062_001:0901a29": "順而止　　明興　太祖高皇帝開國以來。",
    "T50n2062_001:0901b01": "國家之治超于三代。佛法之興盛于唐宋。獨",
    "T50n2062_001:0901b02": "僧史傳燈諸書尚寥寥無聞。良可歎也。然吾",
    "T50n2062_001:0901b03": "儕有力者不以為念。有志者無以為緣。而",
    "T50n2062_001:0901b04": "我　　國朝人物其果不若唐宋乎。予於",
    "T50n2062_001:0901b05": "庚子校刻前代金湯編。今歲又緝　　國朝",
    "T50n2062_001:0901b06": "護法者以補其缺。間於史誌文集往往有",
    "T50n2062_001:0901b07": "諸名僧載焉。因隨喜錄之。自南宋迄今略",
    "T50n2062_001:0901b08": "得若干人。命曰大明高僧傳。以備後之修",
    "T50n2062_001:0901b09": "史者採摭。云爾。",
    "T50n2062_001:0901b10": "大明萬曆丁巳仲夏吉旦書于嘉興楞嚴之",
    "T50n2062_001:0901b11": "般若堂",
    "T50n2062_001:0901b14": "大明高僧傳卷第一",
    "T50n2062_001:0901b16": "皇明天台山慈雲禪寺",
    "T50n2062_001:0901b17": "沙門釋　如惺　撰",
    "T50n2062_001:0901b18": "譯經篇第一(正傳一人附見二人)",
    "T50n2062_001:0901b19": "元燕都慶壽寺沙門釋沙囉巴傳一(剌溫卜迦囉思巴)",
    "T50n2062_001:0901b20": "釋沙囉巴西國積寧人。總丱即依癹思巴帝",
    "T50n2062_001:0901b21": "師薙染。習諸部灌頂法。又從著栗赤上師",
    "T50n2062_001:0901b22": "學大小乘。時有剌溫卜。善通焰曼德迦。密",
    "T50n2062_001:0901b23": "教為世所稱。投之盡得其道。所以善吐番",
    "T50n2062_001:0901b24": "音說諸妙法兼解諸國文字。後因迦囉思",
    "T50n2062_001:0901b25": "巴帝師薦于世祖。命譯中國未備顯密諸",
    "T50n2062_001:0901b26": "經。各若干部。其辭旨明辯。特賜大辯廣智之",
    "T50n2062_001:0901b27": "號。其時僧司雖盛而風紀寢弊。官吏不能",
    "T50n2062_001:0901b28": "干城遺法抗禦外侮。返為僧害。世祖每論",
    "T50n2062_001:0901b29": "至此切憂之。乃選能者整維其失。故特授",
    "T50n2062_001:0901c01": "師為江浙等處釋教都總統。帝親勞送之。",
    "T50n2062_001:0901c02": "既至江南盡削去煩苛務從寬大。故遐邇",
    "T50n2062_001:0901c03": "僧寺賴以安之。隨改統福廣。因師之氣正",
    "T50n2062_001:0901c04": "德莊嚴峻不倚。是以多忤同列。甞自歎曰。",
    "T50n2062_001:0901c05": "天下何事耶。吾人自擾之耳。朝廷設官愈",
    "T50n2062_001:0901c06": "多。則天下之事愈煩。況釋教乎。今僧之苦無",
    "T50n2062_001:0901c07": "他。蓋官多事煩耳。所謂十羊九牧可勝言",
    "T50n2062_001:0901c08": "哉。遂建言以聞。得旨盡罷諸路總統。天下",
    "T50n2062_001:0901c09": "快焉。師即遁迹壟坻。築室種樹將欲終老。",
    "T50n2062_001:0901c10": "至大中復召至燕京。拜光祿大夫大司徒。皇",
    "T50n2062_001:0901c11": "太子諸王甞問法要。詔給廩館於慶壽寺。所",
    "T50n2062_001:0901c12": "譯之經朝廷皆為刊行。延祐元年十月五日",
    "T50n2062_001:0901c13": "示疾。賜鈔萬緡。勅太尉瀋王視醫藥謝却",
    "T50n2062_001:0901c14": "之。竟面佛端坐而化。帝悼之哀賜給葬。遣",
    "T50n2062_001:0901c15": "使馳驛送歸故里。建塔　　系曰。譯經之",
    "T50n2062_001:0901c16": "盛莫過於六朝盛唐鳩摩什實叉難陀輩。及",
    "T50n2062_001:0901c17": "入五代北宋則漸漸寢矣。況自康王渡江",
    "T50n2062_001:0901c18": "胡馬南飲。鑾輦馳遁淳熙之後。雖有一隙之",
    "T50n2062_001:0901c19": "暇。烏能於是哉。至元世祖而華夷一統。始",
    "T50n2062_001:0901c20": "復有譯經之命。入我　　國朝。洪武建元以",
    "T50n2062_001:0901c21": "來以三藏頗足摩滕不至故止是例。今於",
    "T50n2062_001:0901c22": "元史僅得此人。庶不虛此首科亦幾希矣。",
    "T50n2062_001:0901c23": "解義篇第二之一(正傳三十九人附見九人)",
    "T50n2062_001:0901c24": "松江興聖寺沙門釋淨真傳一",
    "T50n2062_001:0901c25": "釋淨真未詳姓氏。從松江興聖寺若平法",
    "T50n2062_001:0901c26": "師薙染習賢首宗。嘉熙三年遊浙江諸剎。",
    "T50n2062_001:0901c27": "因錢塘江壩毀江濤泛溢災民。師以偈呈",
    "T50n2062_001:0901c28": "安撫使趙端明曰。海沸江河水接連。民居衝",
    "T50n2062_001:0901c29": "蕩益憂煎。投身直入龍宮去。要止驚濤浪",
    "T50n2062_001:0902a01": "拍天遂投身於海三日而返。謂居民曰。我",
    "T50n2062_001:0902a02": "在龍宮說法龍神聽受。此塘不復毀矣。語",
    "T50n2062_001:0902a03": "訖復投於海。趙端明感其德具聞於朝。勅",
    "T50n2062_001:0902a04": "賜護國淨真法師。立祠於杭之會祠。",
    "T50n2062_001:0902a05": "眉州中巖寺沙門釋祖覺傳二",
    "T50n2062_001:0902a06": "釋祖覺別號癡庵。嘉州楊氏子也。聰頴夙發",
    "T50n2062_001:0902a07": "獨嗜佛乘。精究賢首宗旨盡得其奧。後奉",
    "T50n2062_001:0902a08": "旨出住眉州之中巖。四方學者雲委川騖而",
    "T50n2062_001:0902a09": "至。日於開堂弗倦誨示。汲引後學曲盡",
    "T50n2062_001:0902a10": "慈悲。清涼一宗至師可為鼎盛矣。而於拈",
    "T50n2062_001:0902a11": "椎之外。古今書史諸子典謨無不該研。一覽",
    "T50n2062_001:0902a12": "成誦。甞修北宋僧史併華嚴集解金剛經註",
    "T50n2062_001:0902a13": "水陸齋儀等。行世。",
    "T50n2062_001:0902a14": "臨安上天竺沙門釋若訥傳三",
    "T50n2062_001:0902a15": "釋若訥奉旨住上天竺。常領徒千人。大弘",
    "T50n2062_001:0902a16": "三觀十乘五重六即之道。其詞辯若瀉懸河。",
    "T50n2062_001:0902a17": "實為當世四依也。南宋淳熙三年高宗幸上",
    "T50n2062_001:0902a18": "竺寺欲禮大士。訥迎。高宗問曰。朕於大士",
    "T50n2062_001:0902a19": "合拜不合拜。訥對曰。不拜則各自稱尊。",
    "T50n2062_001:0902a20": "拜則遞相恭敬高宗欣然致拜。又問歲修金",
    "T50n2062_001:0902a21": "光明懺其意為何。訥曰。昔佛為梵釋四王",
    "T50n2062_001:0902a22": "說金光明三昧。囑其護國護人。後世祖師立",
    "T50n2062_001:0902a23": "為懺法。令僧每於歲旦奉行其法為國",
    "T50n2062_001:0902a24": "祈福。此盛世之典也。上說授訥右街僧錄。",
    "T50n2062_001:0902a25": "賜錢即修其道。次年四月八日召訥。領僧",
    "T50n2062_001:0902a26": "五十入內觀堂修護國金光明三昧。賜齋罷",
    "T50n2062_001:0902a27": "訥登座說法。上問曰。佛法固妙。安得如許",
    "T50n2062_001:0902a28": "經卷。訥曰。有本者如是。高宗大悅進訥左",
    "T50n2062_001:0902a29": "街僧錄。號曰慧光法師。自是歲歲此日入內",
    "T50n2062_001:0902b01": "修舉佛事。賜絹帛五十疋。七年八月召訥",
    "T50n2062_001:0902b02": "入內賜齋說法稱旨恩寵隆渥加異。",
    "T50n2062_001:0902b03": "台州白蓮寺沙門釋了然傳四",
    "T50n2062_001:0902b04": "釋了然號志涌。出家郡之白蓮寺。講演天",
    "T50n2062_001:0902b05": "台教觀二十餘年。精勵後學白業潛修。日",
    "T50n2062_001:0902b06": "惟一餐常坐達旦。一夕夢。二龍雲中交戲空",
    "T50n2062_001:0902b07": "際忽然化為神人。從空而降謁師。且於衣",
    "T50n2062_001:0902b08": "袖出一書示曰。師七日後當行西歸。了然",
    "T50n2062_001:0902b09": "既寤知是往生之應。乃撾鼓集眾。登座說",
    "T50n2062_001:0902b10": "法遺囑後事。已而書偈曰。因念佛力得生",
    "T50n2062_001:0902b11": "樂國。凡汝諸人可不自逸。即索浴更衣。命",
    "T50n2062_001:0902b12": "眾同聲誦彌陀經。至西方世界倏然而化。",
    "T50n2062_001:0902b13": "一眾皆聞天樂之音盈空。祥光燭於天表。",
    "T50n2062_001:0902b14": "明州寶林寺沙門釋了宣傳五(善榮)",
    "T50n2062_001:0902b15": "釋了宣四明人。肄業於寶林。因慕南湖之",
    "T50n2062_001:0902b16": "盛投之。精究三觀十乘之旨。閱大藏教無",
    "T50n2062_001:0902b17": "不知其大義。修法華懺法二十七年。與釋",
    "T50n2062_001:0902b18": "善榮為同志相善。凡所修進必偕榮甞金",
    "T50n2062_001:0902b19": "書法華楞嚴淨名圓覺等經。宣亦為助。或遇",
    "T50n2062_001:0902b20": "西資會則施人手畫水墨觀音像。二人結誓",
    "T50n2062_001:0902b21": "往生。每說法則諄諄勸人皆求生安養。從",
    "T50n2062_001:0902b22": "之念佛者眾。一日宣詣榮之室默坐。榮故",
    "T50n2062_001:0902b23": "問之。對曰。我西歸有期矣難忘若道義。與",
    "T50n2062_001:0902b24": "若淨土重會也。榮曰。正所幸願。宣即集眾",
    "T50n2062_001:0902b25": "告別。命誦經念佛號。端坐書偈曰。性相忘",
    "T50n2062_001:0902b26": "情。一三無寄。息風不行。摩訶室利。合掌而",
    "T50n2062_001:0902b27": "逝時正炎暑。停龕七日。顏色紅潤口角有",
    "T50n2062_001:0902b28": "微涎。觀者以帕裛之則異香噴人。傾城士",
    "T50n2062_001:0902b29": "庶來裛香涎愈滋。闍維舍利無算。宣入寂三",
    "T50n2062_001:0902c01": "年。榮忽取經像分施親故。諷普賢行法經",
    "T50n2062_001:0902c02": "小彌陀經。令眾同助念佛。跏趺乃曰。我為",
    "T50n2062_001:0902c03": "赴宣公之約。言畢蛻然而化。",
    "T50n2062_001:0902c04": "元杭州上天竺沙門釋性澄傳六(雲夢澤)",
    "T50n2062_001:0902c05": "釋性澄字湛堂號越溪。紹興會稽孫氏子也。",
    "T50n2062_001:0902c06": "父滿母姜氏。夢日輪從空而墮。既覺日光猶",
    "T50n2062_001:0902c07": "照其榻遂生師。四歲常戲拈筆為佛像。授",
    "T50n2062_001:0902c08": "以佛經即能成誦若宿習焉。元至元丙子",
    "T50n2062_001:0902c09": "投石門殊律師祝髮受具。石門謂。三世諸佛",
    "T50n2062_001:0902c10": "戒為根本乃教探律藏。而通其遮性雙單",
    "T50n2062_001:0902c11": "止持作犯之義。乙酉依佛鑒銛公習天台教",
    "T50n2062_001:0902c12": "觀。謁雲夢澤法師於南竺普福。澤一見深加",
    "T50n2062_001:0902c13": "器重。歷居清班要職。因天台國清實台宗講",
    "T50n2062_001:0902c14": "寺後易為禪。乃不遠數千里走京師。具奏",
    "T50n2062_001:0902c15": "寺之建置顛末舊制之由。元世祖賜璽書復",
    "T50n2062_001:0902c16": "之。已而欲東渡鴨綠游高麗求天台遺",
    "T50n2062_001:0902c17": "書。聞其國有事遂寢。大德乙巳出住杭之",
    "T50n2062_001:0902c18": "東竺丁未吳越大旱師率眾說法禱雨格應",
    "T50n2062_001:0902c19": "歲饑民死無以斂。乃為掩其遺骸作水陸",
    "T50n2062_001:0902c20": "大會普度之。至大戊申遷南竺之演福。至",
    "T50n2062_001:0902c21": "治辛酉驛召入京。問道於明仁殿。被旨居",
    "T50n2062_001:0902c22": "清塔寺校正大藏。駕幸文殊閣引見問勞。",
    "T50n2062_001:0902c23": "賜無量壽佛等經各若干卷。事竣辭歸特賜",
    "T50n2062_001:0902c24": "金襴衣。將行俄有旨即白蓮寺建水陸大",
    "T50n2062_001:0902c25": "無遮會。時丞相東平忠獻王請升座說法。事",
    "T50n2062_001:0902c26": "聞寵賚尤渥。賜號佛海大師。泰定甲子住上",
    "T50n2062_001:0902c27": "天竺。九年至順壬午六月朔忽撾鼓告眾曰。",
    "T50n2062_001:0902c28": "我三住名山逾三十年。自行無益世緣有",
    "T50n2062_001:0902c29": "限。雖愧不敏古德風烈猶或可攀。竟拂衣",
    "T50n2062_001:0903a01": "歸天竺之雲外齋。歲餘還越之佛果。篤志",
    "T50n2062_001:0903a02": "淨土修一心三觀者七晝夜。屢感瑞應。一",
    "T50n2062_001:0903a03": "日月旦眾以常儀問訊。師遽揖曰。老僧向非",
    "T50n2062_001:0903a04": "急於退步。一十二年幾在半途矣。今日則",
    "T50n2062_001:0903a05": "有明日恐無。光陰其可把玩乎。煩點視衣",
    "T50n2062_001:0903a06": "鉢用表無常。眾為念佛。止曰。佛須自念。明",
    "T50n2062_001:0903a07": "晨却送別。黎明眾集遂端坐而逝。閱世七",
    "T50n2062_001:0903a08": "十有八。坐六十有四夏。龕留七日顏貌如",
    "T50n2062_001:0903a09": "生。全身窆於清泰塔院。所著有金剛集註",
    "T50n2062_001:0903a10": "心經消災經註彌陀經句解及仁王經如意輪",
    "T50n2062_001:0903a11": "呪經科。並行世。",
    "T50n2062_001:0903a12": "杭州下竺寺沙門釋蒙潤傳七(古源竹堂傳)",
    "T50n2062_001:0903a13": "釋蒙潤字玉岡。嘉禾之海鹽人。姓顧。父敏隱",
    "T50n2062_001:0903a14": "君子也。母孫氏實古源清法師之甥女。母娠",
    "T50n2062_001:0903a15": "及誕俱感異夢。潤年十四依古源於郡之白",
    "T50n2062_001:0903a16": "蓮。方禮伽藍神土偶皆仆。一眾驚異。古源",
    "T50n2062_001:0903a17": "授經輒成誦。遂命從祥公祝髮進具。古源",
    "T50n2062_001:0903a18": "見其銳敏授以天台止觀金剛錍十不二門",
    "T50n2062_001:0903a19": "諸書。即能了大意。會古源歸寂乃事竹堂",
    "T50n2062_001:0903a20": "傳法師以卒其業。因苦學嬰奇疾。修請觀",
    "T50n2062_001:0903a21": "音懺七七日。既獲靈應疾愈。而心倍明利。",
    "T50n2062_001:0903a22": "遂得分座於南竺演福。湛堂澄公來蒞其",
    "T50n2062_001:0903a23": "席。潤居第一座。無何出世主海鹽之當湖",
    "T50n2062_001:0903a24": "德藏。夏講法華。眾甞千指屠酤。為之易業。",
    "T50n2062_001:0903a25": "瑞應之迹不可勝紀。遷演福宗風益振。六",
    "T50n2062_001:0903a26": "年退院事。高臥於龍井風篁嶺之白蓮庵。",
    "T50n2062_001:0903a27": "專修念佛三昧。依者日眾。宣政院以下竺法",
    "T50n2062_001:0903a28": "席強起之。寺方災。惟普賢殿巋然荊棘瓦礫",
    "T50n2062_001:0903a29": "中。因慨然謂眾曰。茲寺成於慈雲。今殿尚",
    "T50n2062_001:0903b01": "存則祖師之願力有在矣。乃為次第葺治而",
    "T50n2062_001:0903b02": "新之。昕夕演說無倦率眾修法華三昧。感",
    "T50n2062_001:0903b03": "普賢放光現諸瑞相。居三[禾*冀]。一日呼門弟",
    "T50n2062_001:0903b04": "子實法明策等示止觀安心之旨。已而告曰。",
    "T50n2062_001:0903b05": "吾生緣殆盡茲惟其時驟稱佛號數百聲。泊",
    "T50n2062_001:0903b06": "然而化。潤生平力修晝夜無怠。甞修常行三",
    "T50n2062_001:0903b07": "昧。以九十日為期者七。修法華金光明大",
    "T50n2062_001:0903b08": "悲淨土。以七七日者不可以期數。故其潛",
    "T50n2062_001:0903b09": "德密行密證者有未易淺窺之也。",
    "T50n2062_001:0903b10": "杭州上天竺寺沙門釋真淨傳八(無極度)",
    "T50n2062_001:0903b11": "釋真淨字如庵。雲間華亭姚氏子也。母朱氏",
    "T50n2062_001:0903b12": "夢月自海昇墮於懷。覺而有娠。及誕時瑞",
    "T50n2062_001:0903b13": "光滿室。有異僧過指謂其母曰。此兒海月",
    "T50n2062_001:0903b14": "法師之再來也。九歲依化城寺明靜志法師。",
    "T50n2062_001:0903b15": "授法華經歷耳成誦。十六得度。博究諸乘",
    "T50n2062_001:0903b16": "夙慧頓發。乃以性學自許。首謁杭之廣福雲",
    "T50n2062_001:0903b17": "夢澤公。聞無極度法師化聲大振。遂造其室",
    "T50n2062_001:0903b18": "盡得其學。元大德間出住海鹽德藏。法嗣",
    "T50n2062_001:0903b19": "無極。其寺方圮。淨竭力扶樹。眾散復聚。田",
    "T50n2062_001:0903b20": "為豪門所奪復歸。不數年翕然成舊式",
    "T50n2062_001:0903b21": "也。至治遷松江超果。泰定乙丑元相脫驩舉",
    "T50n2062_001:0903b22": "住下竺。居七[禾*冀]。講席不倦。闢寺前之徑高",
    "T50n2062_001:0903b23": "大其門。書佛國山以揭之。至順辛未上竺湛",
    "T50n2062_001:0903b24": "堂澄公以老告休。舉淨自代。先是淨因疾",
    "T50n2062_001:0903b25": "晝寢。夢白衣大士持金瓶水灌其口曰。汝",
    "T50n2062_001:0903b26": "勿憂非久自愈矣。叩以未來休咎。示云。汝",
    "T50n2062_001:0903b27": "却後二年當避喧大樹之下。覺疾果差。竊疑",
    "T50n2062_001:0903b28": "避喧樹下非入滅之讖耶。及乎澄舉住上",
    "T50n2062_001:0903b29": "竺。至見寢堂西有大樹堂匾曰靜處。始悟",
    "T50n2062_001:0903c01": "夢之所示。由是殫心弘法。學者常數千指。",
    "T50n2062_001:0903c02": "元主慕其道。賜佛心弘辯之號及金紋紫伽",
    "T50n2062_001:0903c03": "黎衣。淨素簡重有古人風。舉止不妄言笑。",
    "T50n2062_001:0903c04": "夙興默課法華經。寒暑不輟。癸酉冬預告",
    "T50n2062_001:0903c05": "終期。乃命舟亟歸於受業。未幾示疾書偈",
    "T50n2062_001:0903c06": "而逝。閱世七十有二。坐五十有六夏。闍維",
    "T50n2062_001:0903c07": "得舌根頂骨不壞舍利五色。",
    "T50n2062_001:0903c08": "杭州慧因寺釋盤谷傳九",
    "T50n2062_001:0903c09": "釋盤谷號麗水。海鹽人。師貌不揚而志氣超",
    "T50n2062_001:0903c10": "邁。博覽經史性耽山水之樂。至元中遊五",
    "T50n2062_001:0903c11": "臺峨眉伏牛少室名山勝地。甞云。足迹半天",
    "T50n2062_001:0903c12": "下。詩名滿世間。時附馬高麗瀋王聞師德",
    "T50n2062_001:0903c13": "望。具書聘講華嚴大意於杭之慧因寺。師",
    "T50n2062_001:0903c14": "展四無礙辯七眾傾伏。王大悅師聲價益重。",
    "T50n2062_001:0903c15": "後至松郡搆精舍。勤修淨業日課彌陀佛",
    "T50n2062_001:0903c16": "號。年七十餘無疾預告以時。端坐而寂。有",
    "T50n2062_001:0903c17": "游山詩集三卷行世。",
    "T50n2062_001:0903c18": "紹興雲門寺沙門釋允若傳十(大山恢。天岸齊。我庵無)",
    "T50n2062_001:0903c19": "釋允若字季蘅號浮休因雲門之傍有若耶",
    "T50n2062_001:0903c20": "溪後又號若耶。郡之相里人。年九歲能通",
    "T50n2062_001:0903c21": "春秋大義。父母鍾愛之。稍長翛然有絕塵之",
    "T50n2062_001:0903c22": "趣。遂依雲門元和尚。十五祝髮為大僧。隨",
    "T50n2062_001:0903c23": "渡濤江。首謁大山恢法師於杭之興福。山授",
    "T50n2062_001:0903c24": "以天台四教儀金錍十不二門指要鈔諸書。",
    "T50n2062_001:0903c25": "一覽而知大旨。聞湛堂主南竺往依焉。凡",
    "T50n2062_001:0903c26": "法智所結立陰觀別理隨緣六即蛣蜣理毒",
    "T50n2062_001:0903c27": "性具等文靡不精究。至於思清之兼業昭圓",
    "T50n2062_001:0903c28": "之異說齊潤之黨邪仁岳之背正。亦皆察其",
    "T50n2062_001:0903c29": "非是。於是湛堂甚器重之俾司賓客。元至",
    "T50n2062_001:0904a01": "治初湛堂奉詔入燕都校大藏。因奏若之",
    "T50n2062_001:0904a02": "行業錫以慈光圓照之號。即命出住昌源淨",
    "T50n2062_001:0904a03": "聖院。其院頗頹弊。乃力為經度。田蕪者闢",
    "T50n2062_001:0904a04": "之。室圮者葺之。三年遂成巨剎。湛堂復招",
    "T50n2062_001:0904a05": "之。徠歸命居第一座攝眾規範。泰定中復",
    "T50n2062_001:0904a06": "出主杭之興化。時與天岸濟我庵無玉庭罕",
    "T50n2062_001:0904a07": "三公。道望並峙湖上。世稱為錢塘四依。未",
    "T50n2062_001:0904a08": "幾退居越之雲門。又與斷江恩休耕逸。臨",
    "T50n2062_001:0904a09": "風吟咏不知夕陽在樹。世又稱為雲門三",
    "T50n2062_001:0904a10": "高。至正住越之圓通遷上竺。其山舊有纓",
    "T50n2062_001:0904a11": "絡泉涸久。若至持錫叩巖禱曰。苟吾緣在",
    "T50n2062_001:0904a12": "是泉當為我一來。不然則涸如故。言訖泉",
    "T50n2062_001:0904a13": "涌出淵冷漸盈。時戶部尚書貢師泰稱比慈",
    "T50n2062_001:0904a14": "雲之重榮檜。命之曰再來泉。復退隱雲門。",
    "T50n2062_001:0904a15": "築精舍專修法華三昧為暮年淨業。會天",
    "T50n2062_001:0904a16": "下大亂干戈紛擾。眾欲擁若避去。若斥曰。",
    "T50n2062_001:0904a17": "難可苟免乎。吾對將至。待以酬之。眾遁若",
    "T50n2062_001:0904a18": "獨危坐。賊眾入其舍。若毅然不為屈。辭色",
    "T50n2062_001:0904a19": "俱厲。賊首知為有道者約退。一賊獨怒直前",
    "T50n2062_001:0904a20": "揮刃中之。白乳溢出於地。實元至正十九",
    "T50n2062_001:0904a21": "年二月二十九日也。世壽八十僧臘六十有",
    "T50n2062_001:0904a22": "五。賊退眾歸荼毘。舍利如菽無算。若平生",
    "T50n2062_001:0904a23": "風度簡遠不妄言笑。趙孟頫稱為僧中御",
    "T50n2062_001:0904a24": "史。得法弟子集慶友奎演福良謹延慶如瑩",
    "T50n2062_001:0904a25": "隆德法讓淨聖圓證等若干人。所著內外集",
    "T50n2062_001:0904a26": "黃溍為敘。",
    "T50n2062_001:0904a27": "杭州演福寺沙門釋必才傳十一",
    "T50n2062_001:0904a28": "釋必才字大用姓屈氏。台州臨海人。父哲明",
    "T50n2062_001:0904a29": "大經為科目之儒。母趙氏嗜善崇佛惟謹。",
    "T50n2062_001:0904b01": "才娠十月母一夕夢。梵僧振錫入堂內。覺而",
    "T50n2062_001:0904b02": "生。甫能言輒記孝經一卷。七歲善屬句脫",
    "T50n2062_001:0904b03": "口而就。聲文諧協宛有思致。時有江西瞿",
    "T50n2062_001:0904b04": "法師居越之報恩。實剡源暹公諸孫。通天台",
    "T50n2062_001:0904b05": "教觀。才年十二乃挾冊從之。未幾為祝髮",
    "T50n2062_001:0904b06": "進具戒。十六出游虎林謁湛堂澄於南竺。",
    "T50n2062_001:0904b07": "湛堂與語皆中肯綮。即以法器期之命典",
    "T50n2062_001:0904b08": "客司。時玉岡潤法師居第一座。學者歸之如",
    "T50n2062_001:0904b09": "雲。才亦執經入室。雖至流金之暑折膠",
    "T50n2062_001:0904b10": "之寒。足不踰戶限者十年。凡山家之玄教",
    "T50n2062_001:0904b11": "觀之要一經指授。意釋心融靡不臻其閫奧。",
    "T50n2062_001:0904b12": "玉岡歎曰。此子非靈山會上業已習之。烏能",
    "T50n2062_001:0904b13": "至此哉。一時儕輩如我庵無絕宗繼。皆英聲",
    "T50n2062_001:0904b14": "偉望超出時流。至於剖決宗旨議析教章。",
    "T50n2062_001:0904b15": "必推才為上首。玉岡出主海鹽德藏。命才",
    "T50n2062_001:0904b16": "分座講演。其辯若雨注河翻縱橫無礙。聽者",
    "T50n2062_001:0904b17": "稱之。泰定元年玉岡遷演福。宣政院請才",
    "T50n2062_001:0904b18": "繼德藏。當是時湛堂聲譽喧播中外。眾意",
    "T50n2062_001:0904b19": "其必願為其弟子。及升座瓣香嗣玉岡。君",
    "T50n2062_001:0904b20": "子謂其知義。至正二年遷杭之興福。三年",
    "T50n2062_001:0904b21": "補演福。元臣康里常咨決心要。先因寺燼",
    "T50n2062_001:0904b22": "於兵。才為次第新之建萬佛閣。其高一百三",
    "T50n2062_001:0904b23": "十尺有奇。才之為人凝重沈默觀行精勵。孜",
    "T50n2062_001:0904b24": "孜修進無斯須懈怠。接人以慈。誨人無倦。",
    "T50n2062_001:0904b25": "門弟子據猊座者百人。順帝特賜佛鑑圓照",
    "T50n2062_001:0904b26": "之號。一日忽覺頭目岑然即謂眾曰。吾緣盡",
    "T50n2062_001:0904b27": "矣。乃焚香面西端坐。高稱彌陀佛號。盡一",
    "T50n2062_001:0904b28": "晝夜又告眾曰。汝等勿謂修持無驗。吾淨",
    "T50n2062_001:0904b29": "土緣熟三昧現前矣。即索浴更衣為書以別",
    "T50n2062_001:0904c01": "相識。遂合掌而逝。輿龕荼毘。有五色光自",
    "T50n2062_001:0904c02": "龕中發。火餘不壞者二。舌根如紅蓮華。齒",
    "T50n2062_001:0904c03": "牙若珂貝。舍利滿地眾競取之一時俱盡。",
    "T50n2062_001:0904c04": "最後至者乃穴地尺許。求之亦有得者塔",
    "T50n2062_001:0904c05": "於寺南。閱世六十有八。座五十六夏。著述",
    "T50n2062_001:0904c06": "有妙玄文句止觀增治助文法華涅槃講義",
    "T50n2062_001:0904c07": "章安荊溪法智禮文詩偈等。並行於世。",
    "T50n2062_001:0904c08": "天台薦福寺沙門釋善繼傳十二",
    "T50n2062_001:0904c09": "釋善繼號絕宗。越之諸暨婁氏子也。母王氏",
    "T50n2062_001:0904c10": "夢神僧授白芙蕖遂姙。生即能言。或見母",
    "T50n2062_001:0904c11": "舉佛號便能合掌和之。稍長從季父於山",
    "T50n2062_001:0904c12": "陰靈祕寺治春秋傳。因竊窺佛經乃喟然",
    "T50n2062_001:0904c13": "歎曰。春秋固佳特世法耳。莫若求出世法。",
    "T50n2062_001:0904c14": "況吾身如泡聚。官爵奚為哉。於元大德即",
    "T50n2062_001:0904c15": "請於父母師恭和尚祝髮。明年進滿分戒。",
    "T50n2062_001:0904c16": "尋從天竺大山恢法師習天台教。恢公見其",
    "T50n2062_001:0904c17": "慧解卓倫甞囑曰。吾輪下數百人。而堪繼大",
    "T50n2062_001:0904c18": "法者惟子耳。當自愛勉之。會大山遷雲間",
    "T50n2062_001:0904c19": "之延慶。即往南竺謁湛堂澄。澄一見便問",
    "T50n2062_001:0904c20": "曰。入不二門屬何觀法。繼對曰。三種觀法",
    "T50n2062_001:0904c21": "對屬三部。此文既與止觀同成觀體。的是",
    "T50n2062_001:0904c22": "從行。澄又問。諸經之體為迷為悟。繼曰。體",
    "T50n2062_001:0904c23": "非迷悟。迷悟由人。亦顧所詮經旨何如耳。",
    "T50n2062_001:0904c24": "澄公喜溢顏色謂眾曰。法輪轉於他日將",
    "T50n2062_001:0904c25": "有望于斯子矣。俾居第一座。澄移上竺。",
    "T50n2062_001:0904c26": "玉岡潤補其席。亦居第一座。天曆乙巳出住",
    "T50n2062_001:0904c27": "良渚。香嗣湛堂日講金光明經。夜夢四明",
    "T50n2062_001:0904c28": "法智謂曰。爾所講之經與吾若合符節。自",
    "T50n2062_001:0904c29": "是益加精進。至正壬午元臣高納璘請主天",
    "T50n2062_001:0905a01": "台薦福。無何遷能仁。闡法華妙玄文句。又",
    "T50n2062_001:0905a02": "釋五章奧義。甞示眾曰。吾祖有云。止觀一",
    "T50n2062_001:0905a03": "部即法華三昧之筌蹄。一乘十觀即法華三昧",
    "T50n2062_001:0905a04": "之正體。汝等須解行並馳正助兼運。則圓位",
    "T50n2062_001:0905a05": "可登。而不負祖師命宗之意也。元季會天",
    "T50n2062_001:0905a06": "下大亂。遂東還華。徑專修淨業繫念彌陀",
    "T50n2062_001:0905a07": "晝夜不輟。一日忽告眾曰。佛祖弘化貴乎",
    "T50n2062_001:0905a08": "時節因緣。緣與時違化將焉托。吾將歸矣。",
    "T50n2062_001:0905a09": "乃端坐而逝。至正丁酉七月二十二日也。世",
    "T50n2062_001:0905a10": "壽七十有二。僧臘六十有三。荼毘舌根不壞。",
    "T50n2062_001:0905a11": "塔於靈祕之西。得法弟子有靈壽懷古延慶",
    "T50n2062_001:0905a12": "自朋崇壽是乘廣福大彰雷峯淨昱演福如玘",
    "T50n2062_001:0905a13": "報忠嗣璡車溪仁讓香積曇胄若干人。",
    "T50n2062_001:0905a14": "明州寶雲寺沙門釋子文傳十三",
    "T50n2062_001:0905a15": "釋子文字宗周。四明象山人也。即北溪聞法",
    "T50n2062_001:0905a16": "師之上足。出主寶雲寺。淹博教觀律規甚",
    "T50n2062_001:0905a17": "嚴。常與人言則蹇訥若不出口。至於升座",
    "T50n2062_001:0905a18": "滔滔如建瓴之水莫之禦也。臨終時講十",
    "T50n2062_001:0905a19": "六觀經。終即欲就座別眾入滅。或有啟曰。",
    "T50n2062_001:0905a20": "和尚後事未曾分付。奈何遽爾告寂耶。文",
    "T50n2062_001:0905a21": "曰。僧家要行便行。莫做俗漢伎倆為兒女",
    "T50n2062_001:0905a22": "計。而有後事。眾懇益切。於是下座。復歸方",
    "T50n2062_001:0905a23": "丈一一條畫之。即合掌稱西方四聖號。回向",
    "T50n2062_001:0905a24": "發願畢遂入滅。闍維舍利燦然無數。異香襲",
    "T50n2062_001:0905a25": "人彌日而止。",
    "T50n2062_001:0905a26": "大明高僧傳卷第一"
}