{
    "T41n1821_030:0444a19": "2俱舍論記卷第三十",
    "T41n1821_030:0444a21": "沙門釋光述",
    "T41n1821_030:0444a22": "破執我品第九之二",
    "T41n1821_030:0444a23": "若唯五取蘊至荷重擔者。犢子部師又引",
    "T41n1821_030:0444a24": "經難。論主若言唯五取蘊假名我者。何故",
    "T41n1821_030:0444a25": "佛說吾今為汝說諸五取蘊重擔。取後重",
    "T41n1821_030:0444a26": "擔。捨前重擔。現荷重擔者。若無有我。於",
    "T41n1821_030:0444a27": "此經中。世尊不應作如是說荷重擔等。",
    "T41n1821_030:0444a28": "何緣於此佛不應說者。論主却徵。何緣",
    "T41n1821_030:0444a29": "於此佛不應說。荷重擔至曾未見故",
    "T41n1821_030:0444b01": "者。犢子部答。不應重擔五取蘊體。即名能",
    "T41n1821_030:0444b02": "荷。所以者何。謂曾未見於此重擔即名能",
    "T41n1821_030:0444b03": "荷。故知有我名為能荷。蘊是所。取捨二種。",
    "T41n1821_030:0444b04": "略而不論。不可說事至補特伽羅者。論",
    "T41n1821_030:0444b05": "主為釋。就釋中先難。後釋　難云。汝宗所",
    "T41n1821_030:0444b06": "立第五不可說法藏事。亦不應說。所以者",
    "T41n1821_030:0444b07": "何。亦曾未見故　又難。例釋。難云能取重",
    "T41n1821_030:0444b08": "擔應非蘊攝。重擔自取曾未見故。此中難",
    "T41n1821_030:0444b09": "意。我是能荷即非蘊攝。取是能取。應非蘊",
    "T41n1821_030:0444b10": "攝　例釋云。然經說愛因名取果重擔者。",
    "T41n1821_030:0444b11": "愛是能取。既即蘊攝　能荷蘊者亦應蘊",
    "T41n1821_030:0444b12": "攝。即於諸蘊上假立數取趣　然佛恐彼",
    "T41n1821_030:0444b13": "犢子部經。謂此我體是第五不可說法藏常",
    "T41n1821_030:0444b14": "住實有。故此經後佛自釋言。但隨世俗說",
    "T41n1821_030:0444b15": "此具壽有如是名。乃至廣說　眾多名字如",
    "T41n1821_030:0444b16": "上所引人經文句。為令了此五蘊假我。可",
    "T41n1821_030:0444b17": "說無常非實有性　即五取蘊自相逼害",
    "T41n1821_030:0444b18": "得擔害名。前前剎那引後後故。故名為荷",
    "T41n1821_030:0444b19": "者。此即前因能荷後果。故非實有補特伽",
    "T41n1821_030:0444b20": "羅。補特伽羅至邪見攝故者。犢子部又",
    "T41n1821_030:0444b21": "引經難。顯我實有　我定實有。經說撥無",
    "T41n1821_030:0444b22": "化生有情邪見攝故。化生有情即是實我。撥",
    "T41n1821_030:0444b23": "無邪見。明有實我。誰言無有至修所斷",
    "T41n1821_030:0444b24": "故者。論主通難。誰言無有化生有情。如佛",
    "T41n1821_030:0444b25": "所言。化生中有我說有故。謂蘊相續能往後",
    "T41n1821_030:0444b26": "世。不由胎．卵．濕名化生有情。撥此中有",
    "T41n1821_030:0444b27": "無故邪見攝。化生五蘊理實有故　義便復",
    "T41n1821_030:0444b28": "徵。又許此邪見謗補特伽羅　是何所斷。",
    "T41n1821_030:0444b29": "見．修所斷。理並不然。汝執實我非四諦攝",
    "T41n1821_030:0444c01": "故非見諦斷。又此邪見不應說言修所斷",
    "T41n1821_030:0444c02": "故。若謂經說有至生世間故者。論主又",
    "T41n1821_030:0444c03": "牒計破。若謂經說有一補特伽羅生在世",
    "T41n1821_030:0444c04": "間我一．蘊蘊者。破云。亦不應理。經言一",
    "T41n1821_030:0444c05": "我。此於總蘊中假說一我故。如世間說眾",
    "T41n1821_030:0444c06": "多極微。名為一麻．一米。多穀麥等名為一",
    "T41n1821_030:0444c07": "聚。多念音聲名為一言　或汝立我應許",
    "T41n1821_030:0444c08": "有為攝。以契經說生世間故。然宗不許是",
    "T41n1821_030:0444c09": "有為攝。非此言生如蘊斷起者。犢子",
    "T41n1821_030:0444c10": "部救。非此我生如蘊新起。依何義說",
    "T41n1821_030:0444c11": "生在世間者。論主徵問。依此今時至取",
    "T41n1821_030:0444c12": "別位故者。犢子部答。言我生者。依我",
    "T41n1821_030:0444c13": "今時捨前別蘊聚後別蘊。非新我生。如世",
    "T41n1821_030:0444c14": "間說習學祠祭得成就者。名能祠者生。毘",
    "T41n1821_030:0444c15": "伽羅論名為記論。即是聲明論。習學記論",
    "T41n1821_030:0444c16": "得成就者。名記論者生。以此二種取",
    "T41n1821_030:0444c17": "明論故名生。彼所習論名為明論　又如",
    "T41n1821_030:0444c18": "世說初出家時名苾芻生。初入外道名外",
    "T41n1821_030:0444c19": "道生。以此二種取自威儀．自法式故名生。",
    "T41n1821_030:0444c20": "或如世說髮白面皺名老者生。四大乖違",
    "T41n1821_030:0444c21": "名病者生。以此二種取別位故名生　上",
    "T41n1821_030:0444c22": "所言生據別得法。非初生也。我生亦爾。據",
    "T41n1821_030:0444c23": "取別蘊非我雜新生。佛已遮故至故",
    "T41n1821_030:0444c24": "佛已遮者。此下論主破。此即引經破。經說",
    "T41n1821_030:0444c25": "有業有異熟。真實作者不可得故。謂能捨",
    "T41n1821_030:0444c26": "此前蘊。及能續餘後蘊。唯除五蘊相續法假",
    "T41n1821_030:0444c27": "說名為我。故佛已遮蘊外實我。頗勒",
    "T41n1821_030:0444c28": "具那至取捨諸蘊者。論主又引經破。不說有",
    "T41n1821_030:0444c29": "實能取者。故無實我能取捨蘊。又汝",
    "T41n1821_030:0445a01": "所引至亦如心等者。論主又約喻破。又汝",
    "T41n1821_030:0445a02": "所引祠者等生。其體是何。而能喻我　汝若",
    "T41n1821_030:0445a03": "執祠者是我。喻不極成。我不許有實我體",
    "T41n1821_030:0445a04": "故　若執祠者是心．心所。彼念念滅。新生",
    "T41n1821_030:0445a05": "故。取捨不成　若許祠者即是色身。亦如",
    "T41n1821_030:0445a06": "心等。彼念念滅。新新生故。取捨不成。",
    "T41n1821_030:0445a07": "又如明等至為喻不成者。論主又約喻破。又",
    "T41n1821_030:0445a08": "如明論等與祠者等身異。蘊亦應異我。如",
    "T41n1821_030:0445a09": "何言不異。老身．病身各與前位身有別異。",
    "T41n1821_030:0445a10": "亦應蘊與補特伽羅異　若言少身好身轉",
    "T41n1821_030:0445a11": "作身。便同數論變義宗。數論轉變如前",
    "T41n1821_030:0445a12": "已遣。故彼所引祠者生等為喻不成。",
    "T41n1821_030:0445a13": "又許蘊生至與蘊有異者。論主又破。許蘊新",
    "T41n1821_030:0445a14": "生非數取趣。則定許我異蘊及常。如何汝",
    "T41n1821_030:0445a15": "宗言不異蘊及非常耶　又我唯一。蘊體",
    "T41n1821_030:0445a16": "有五。寧不說我與蘊有異。大種有四",
    "T41n1821_030:0445a17": "至不異大種者。犢子部反責。論主我一。蘊五。",
    "T41n1821_030:0445a18": "命我異蘊　大種有四。造色唯一。寧言造",
    "T41n1821_030:0445a19": "色不異大種。是彼宗過者。論主答。是",
    "T41n1821_030:0445a20": "彼宗過。非關我事。何謂彼宗者。犢子",
    "T41n1821_030:0445a21": "新問。諸計造色至補特伽羅者。論主",
    "T41n1821_030:0445a22": "答。諸覺天等計諸造色即大種論　設如彼",
    "T41n1821_030:0445a23": "見應作是質。如諸造色即四大種　亦應",
    "T41n1821_030:0445a24": "即五蘊立補特伽羅。如何言我不即蘊耶。",
    "T41n1821_030:0445a25": "若補特伽羅至命者即身者。犢子部難。",
    "T41n1821_030:0445a26": "觀能問者至與身一異者。論主答。觀能",
    "T41n1821_030:0445a27": "問者阿邪世故。問者執一內我實體名為",
    "T41n1821_030:0445a28": "命者。依此問佛與身一．異。我都無故。一．異",
    "T41n1821_030:0445a29": "不成。如何與身可記一．異。如不可言龜",
    "T41n1821_030:0445b01": "毛勒軟。龜毛本無何論鞕軟　古昔諸師已",
    "T41n1821_030:0445b02": "解釋斯蟠結難義　昔有已下。指事可知",
    "T41n1821_030:0445b03": "　菴羅樹。在西方城外生。非王宮有。",
    "T41n1821_030:0445b04": "佛何不說命者都無者。犢子部問。亦觀",
    "T41n1821_030:0445b05": "問者至佛不答有無者。論主答。亦觀問者阿",
    "T41n1821_030:0445b06": "世邪故。問者或於諸蘊相續。假謂命者。依",
    "T41n1821_030:0445b07": "之發問。佛若答無。彼墮邪見。故佛不說",
    "T41n1821_030:0445b08": "　何不為說假名命者。彼未能了緣起甚",
    "T41n1821_030:0445b09": "深諸法理故。非是能受正法器故。佛不為",
    "T41n1821_030:0445b10": "說假有命者　理必應爾。世尊說故　筏",
    "T41n1821_030:0445b11": "蹉此云犢子。筏蹉外道請問世尊。我於世",
    "T41n1821_030:0445b12": "間為有非有。佛不為記。若記為有違法真",
    "T41n1821_030:0445b13": "理。若說為無增彼愚惑。彼便謂我先有今",
    "T41n1821_030:0445b14": "斷。便起斷見。以彼斷見對執有愚。此愚更",
    "T41n1821_030:0445b15": "甚以愚重故。謂執有我則墮常邊。若執無",
    "T41n1821_030:0445b16": "我便墮斷邊。執有過輕。執無過重。如經廣",
    "T41n1821_030:0445b17": "說。寧起我見如須彌。不起斷見如芥子。",
    "T41n1821_030:0445b18": "以起我見能修諸善故過是輕。以起斷",
    "T41n1821_030:0445b19": "見能造眾惡故過是重。故佛不為說無我",
    "T41n1821_030:0445b20": "也　依如是不可說義故。經部中鳩摩邏多",
    "T41n1821_030:0445b21": "有是頌言。初頌總說。後頌別釋　觀為見",
    "T41n1821_030:0445b22": "所傷。不為說有　及壞諸善業。不為說無",
    "T41n1821_030:0445b23": "　故佛說正法。不急不緩　猶如牡虎銜",
    "T41n1821_030:0445b24": "子相似。緩急得所。太急即傷。太緩即墮",
    "T41n1821_030:0445b25": "　佛若說有我。彼執真我有　則為見所傷。",
    "T41n1821_030:0445b26": "見如牙利能傷人故。此釋初句　佛若說",
    "T41n1821_030:0445b27": "無我。彼撥俗我為無　便壞業子。善業",
    "T41n1821_030:0445b28": "如子名善業子。釋第二句　依如是理故",
    "T41n1821_030:0445b29": "今論主復說頌言重攝前義。就四頌中。初",
    "T41n1821_030:0445c01": "兩句頌前命者與身不一不異。次六句頌",
    "T41n1821_030:0445c02": "前佛何不說命者都無。乃至彼墮邪見故",
    "T41n1821_030:0445c03": "佛不說者。就六句中。前兩句總頌。後四句",
    "T41n1821_030:0445c04": "別釋　恐彼問者撥無假我。佛亦不說命",
    "T41n1821_030:0445c05": "者都無。謂諸五蘊相續道中。有業有果假",
    "T41n1821_030:0445c06": "名命者。佛若為說無有命者。恐彼問者撥",
    "T41n1821_030:0445c07": "假命者。亦為無故。不說都無　第三行頌",
    "T41n1821_030:0445c08": "前彼未能了緣起理故非受正法器。不",
    "T41n1821_030:0445c09": "為說假有。世尊不說諸蘊之中有假命者。",
    "T41n1821_030:0445c10": "由觀問者無有力能悟解緣起真空理故。",
    "T41n1821_030:0445c11": "故不為說　第四行頌前筏蹉經佛觀筏蹉",
    "T41n1821_030:0445c12": "意樂差別。彼問世尊有我．無我。佛不答彼",
    "T41n1821_030:0445c13": "有我．無我。何緣不記世間常等者。犢子",
    "T41n1821_030:0445c14": "部問。何緣世尊不記世間常等四句。亦",
    "T41n1821_030:0445c15": "觀問者至不為定記者。論主亦觀問者阿世",
    "T41n1821_030:0445c16": "邪故。問者若執我為世間。而問世尊。世間",
    "T41n1821_030:0445c17": "常耶．無常耶。亦常亦無常．非常非無常耶",
    "T41n1821_030:0445c18": "　以彼問者實我世間。我體都無故。四答皆非",
    "T41n1821_030:0445c19": "理。故佛不答　若復執言生死五蘊皆名世",
    "T41n1821_030:0445c20": "間。佛四經答亦皆非理。故亦不答　謂若",
    "T41n1821_030:0445c21": "世間常者則不可斷。無得涅槃。若是非常",
    "T41n1821_030:0445c22": "便自斷滅。不由功力勤勞修道感得涅槃",
    "T41n1821_030:0445c23": "　若答為常亦非常者。於生死中定應一",
    "T41n1821_030:0445c24": "分有情無得涅槃。一分有情自證圓寂　若",
    "T41n1821_030:0445c25": "答非常非非常者。此世間亦應非得涅槃。",
    "T41n1821_030:0445c26": "非不得涅槃　又解非是非常故則應非",
    "T41n1821_030:0445c27": "得涅槃。非是常故則應非不得涅槃",
    "T41n1821_030:0445c28": "　非常非非常決定相違。便成戲論。何成答",
    "T41n1821_030:0445c29": "問　然依聖道可般涅槃。故四定記皆不",
    "T41n1821_030:0446a01": "應理　如外道離繫子以手執雀問佛死．",
    "T41n1821_030:0446a02": "生。佛知彼心不為定。若答言死。彼便放",
    "T41n1821_030:0446a03": "活。若答言生。彼便捨殺。故佛不答。此亦如",
    "T41n1821_030:0446a04": "是。有邊等四至皆有失故者。論主例釋。",
    "T41n1821_030:0446a05": "若問世間有邊等四句。佛亦不記者。以同",
    "T41n1821_030:0446a06": "常等皆有失故。寧知此四義同常等者。",
    "T41n1821_030:0446a07": "犢子部問。以有外道至義與前同者。論",
    "T41n1821_030:0446a08": "主答。以有外道名嗢底迦。此云能說。先",
    "T41n1821_030:0446a09": "問世間有邊等四。世尊不答。後設方便矯",
    "T41n1821_030:0446a10": "問世尊。為諸世間常等皆由聖道能得出",
    "T41n1821_030:0446a11": "離。為但一分出離。一分不出離耶　尊者",
    "T41n1821_030:0446a12": "阿難在於佛側。因告彼曰汝以此事已問",
    "T41n1821_030:0446a13": "世尊。世間有邊．無邊等四　今復何緣改邊．",
    "T41n1821_030:0446a14": "無邊等四。名為常．非常等四。重問世尊",
    "T41n1821_030:0446a15": "　有邊是非常　無邊是常　亦有邊．亦無邊",
    "T41n1821_030:0446a16": "是亦常．亦非常　非有邊非無邊。是非常非",
    "T41n1821_030:0446a17": "非常　故知後四義與前同。復以何緣",
    "T41n1821_030:0446a18": "至有等四邪者。犢子部問。復以何緣世尊",
    "T41n1821_030:0446a19": "不記如來死後有。非有。亦有．亦非有。非有．",
    "T41n1821_030:0446a20": "非非有等四句耶。亦觀問者至而發故",
    "T41n1821_030:0446a21": "者。論主答。亦觀問者阿世邪故。問者妄計",
    "T41n1821_030:0446a22": "已解脫我名為如來。而發問故。以無實我",
    "T41n1821_030:0446a23": "故佛不答。今應詰問至死後亦有者。論",
    "T41n1821_030:0446a24": "主反詰。今應詰問犢子部師。計有我者。佛",
    "T41n1821_030:0446a25": "何緣記有現在我。不記如來死後亦有我",
    "T41n1821_030:0446a26": "耶。彼言恐有墮常失故者。犢子部答。恐",
    "T41n1821_030:0446a27": "墮常失故佛不記。若爾何緣至非一切",
    "T41n1821_030:0446a28": "智者。論主難。若爾何緣佛記慈氏菩薩。及",
    "T41n1821_030:0446a29": "記弟子未來世事。此豈非有墮常過失。",
    "T41n1821_030:0446b01": "亦汝若言佛先見我。彼般涅槃已便不復",
    "T41n1821_030:0446b02": "見我。以不知故不記有者　破云則撥大",
    "T41n1821_030:0446b03": "師具一切智。以不能知解脫我故　汝或",
    "T41n1821_030:0446b04": "應許不記由我體都無故　汝若謂佛見",
    "T41n1821_030:0446b05": "解脫我。而不說者　破云則有離蘊過。計",
    "T41n1821_030:0446b06": "入涅槃蘊滅。我不滅故。及常住過。何得說",
    "T41n1821_030:0446b07": "言我與五蘊不異非常　汝若言已解脫",
    "T41n1821_030:0446b08": "我。佛見非見我俱不可說　破云則應徵",
    "T41n1821_030:0446b09": "言。不可說佛是一切智。不可說佛非一",
    "T41n1821_030:0446b10": "切智　或應徵言。不可說佛是一切智。以",
    "T41n1821_030:0446b11": "不見我故。不可說佛非一切智。以見我",
    "T41n1821_030:0446b12": "故。若謂實有至分明說故者。論主又牒",
    "T41n1821_030:0446b13": "計證破。汝若謂有我以契經言審諦而住。",
    "T41n1821_030:0446b14": "定執無我者。墮惡見處故者　破云。此不",
    "T41n1821_030:0446b15": "成證。彼經亦說定執有我者。墮惡見處",
    "T41n1821_030:0446b16": "故。不應計我　對法師言。執我有無俱邊",
    "T41n1821_030:0446b17": "見攝。若執我有即墮常邊。若執我無即墮",
    "T41n1821_030:0446b18": "斷邊　論主許云。彼師所說深為應理。以",
    "T41n1821_030:0446b19": "執有．無墮常．斷邊。前筏蹉經分明說故。引",
    "T41n1821_030:0446b20": "說證成。若定無有至補特伽羅者。犢子",
    "T41n1821_030:0446b21": "部難。引證成。若定無我。為可說誰流轉生",
    "T41n1821_030:0446b22": "死。不應自流轉故。經說有情無明所覆。貪",
    "T41n1821_030:0446b23": "愛所繫。馳流生死故定有我。此復如",
    "T41n1821_030:0446b24": "何流轉生死者。論主問。此我復如何流轉生",
    "T41n1821_030:0446b25": "死。由捨前蘊取後蘊故者。犢子部答。",
    "T41n1821_030:0446b26": "由我捨前蘊能取後蘊故。說我流轉生",
    "T41n1821_030:0446b27": "死。如是義宗至流轉生死者。論主指同",
    "T41n1821_030:0446b28": "前破。復述正義。如燎原火雖剎那滅。而由",
    "T41n1821_030:0446b29": "前後相續不斷。說有流轉從此至彼。如是",
    "T41n1821_030:0446c01": "蘊聚上假說為有情。愛．取為緣。異熟果起",
    "T41n1821_030:0446c02": "相續不斷。名流轉生死。若唯有蘊至",
    "T41n1821_030:0446c03": "名為妙眼者。犢子部難。若唯有蘊而無我",
    "T41n1821_030:0446c04": "者。何故佛說今我於昔為世導師。既說今",
    "T41n1821_030:0446c05": "我昔為師言。明知有我。此說何咎者。",
    "T41n1821_030:0446c06": "論主反責。蘊各異故者。犢子部答。今蘊．",
    "T41n1821_030:0446c07": "昔蘊。前後各異。若無我者。何得說言今我",
    "T41n1821_030:0446c08": "於昔為世導師。若爾是何物者。論主",
    "T41n1821_030:0446c09": "問。若爾今我於昔為世導師。此是何物。",
    "T41n1821_030:0446c10": "謂補特伽羅者。犢子部答。昔我即今",
    "T41n1821_030:0446c11": "至曾燒彼事者。論主難。若昔我即今我。體應",
    "T41n1821_030:0446c12": "常住。如何說我非是常耶。難訖通經。故說",
    "T41n1821_030:0446c13": "今我昔為師言。顯昔與今是一相續假者",
    "T41n1821_030:0446c14": "　如言此火曾燒彼事。亦顯昔火與今時火同",
    "T41n1821_030:0446c15": "一相續火。故言此火曾燒彼事。若謂",
    "T41n1821_030:0446c16": "決定至去解脫遠者。論主又牒計破。敘計正",
    "T41n1821_030:0446c17": "破。引說證成。若如是者。則為謗佛。為煩",
    "T41n1821_030:0446c18": "惱縛。去解脫遠。若謂於我至此言無",
    "T41n1821_030:0446c19": "義者。論主又牒救破。汝若謂於我不起我",
    "T41n1821_030:0446c20": "愛俱起我見無愛縛者。破云。此言無義。",
    "T41n1821_030:0446c21": "所以者何者。犢子部徵。於非我中",
    "T41n1821_030:0446c22": "至起見瘡皰者。論主答。汝若計言於非我",
    "T41n1821_030:0446c23": "中橫計為我。容起我愛非實我中者　破",
    "T41n1821_030:0446c24": "云。如是所言無理為證。故彼犢子。於佛教",
    "T41n1821_030:0446c25": "中無有因緣。怱然橫起我見瘡皰。",
    "T41n1821_030:0446c26": "如是一類至無解脫過者。論主結破犢子。",
    "T41n1821_030:0446c27": "義便兼顯餘非。如是一類犢子部。執有不",
    "T41n1821_030:0446c28": "可說補特伽羅。復有一類空見外道。總撥",
    "T41n1821_030:0446c29": "一切法體皆非有。數．勝論等外道執有別真",
    "T41n1821_030:0447a01": "我性。此等一切見不如理。皆不能免無解",
    "T41n1821_030:0447a02": "脫過。若一切類至何能憶知者。犢子部",
    "T41n1821_030:0447a03": "問。若一切種類我體都無。剎那滅心。於曾所",
    "T41n1821_030:0447a04": "受及遠相似境。何能憶念。何能記知。昔境似",
    "T41n1821_030:0447a05": "今名相似境。如是憶知至心差別生",
    "T41n1821_030:0447a06": "者。論主答。如是憶念。如是記知。從自相續",
    "T41n1821_030:0447a07": "內。有念境想熏成種子名念境相類。此",
    "T41n1821_030:0447a08": "種在心功能差別名心差別。後之憶知從此",
    "T41n1821_030:0447a09": "念境想類種子。心中差別功能而生。經部念",
    "T41n1821_030:0447a10": "知無別有體。故想種生　又解如是憶知。",
    "T41n1821_030:0447a11": "從相續身內念境類種想境類種。境通兩",
    "T41n1821_030:0447a12": "處。此文但應言念類種。而言想者。想強別",
    "T41n1821_030:0447a13": "標。所以不言知境類者。知由念引故不",
    "T41n1821_030:0447a14": "別言。故下論云。由此憶念力有後記知生",
    "T41n1821_030:0447a15": "　又解憶念從念境類生。記知從想境類",
    "T41n1821_030:0447a16": "生。以經部知無別體故。此念想種熏在心",
    "T41n1821_030:0447a17": "中。差別功能名心差別。現行憶念。從及與",
    "T41n1821_030:0447a18": "記知從彼種生。且初憶念至無間生者。",
    "T41n1821_030:0447a19": "犢子部問憶念．記知二種之中。且初憶念。為",
    "T41n1821_030:0447a20": "從何等心差別種子。前念無間滅。後念無間",
    "T41n1821_030:0447a21": "生。經部因果前後別時。故從前念種子生",
    "T41n1821_030:0447a22": "後憶念故作此問。從有緣彼至有功能",
    "T41n1821_030:0447a23": "故者。論主答。初憶念生。一由緣生。二由因",
    "T41n1821_030:0447a24": "生。一由緣生者。從有緣彼過去境界。作意",
    "T41n1821_030:0447a25": "力故為緣生念。過去境界與念境等名為",
    "T41n1821_030:0447a26": "相似。由彼相似境界力故為緣生念。或見",
    "T41n1821_030:0447a27": "今境與昔相似。便能引起緣昔境念故言",
    "T41n1821_030:0447a28": "相似。或前念似後念故為緣引起。言念相",
    "T41n1821_030:0447a29": "屬者。謂屬自身作意等緣。簡異他身。或因",
    "T41n1821_030:0447b01": "果相屬為緣起念。言想等者。等取愛等。",
    "T41n1821_030:0447b02": "從有緣彼作意等緣力故初憶念起　二由",
    "T41n1821_030:0447b03": "因生者。從所依止身不為差別．愁憂．散亂",
    "T41n1821_030:0447b04": "等緣。損壞功能。心差別因力故初憶念起。",
    "T41n1821_030:0447b05": "憶念起雖有如是作意等緣。若無彼類心",
    "T41n1821_030:0447b06": "差別因。則無堪能修此憶念。雖有彼類心",
    "T41n1821_030:0447b07": "差別因。若無如是作意等緣。亦無能修憶",
    "T41n1821_030:0447b08": "念之理。要具因．緣二種勢力。方可能修。諸",
    "T41n1821_030:0447b09": "憶念生。但由於此因．緣力生。不見離此二",
    "T41n1821_030:0447b10": "種因．緣。有別真實我功能憶念故。如",
    "T41n1821_030:0447b11": "何異心見至有憶念理者。犢子部難。若無有",
    "T41n1821_030:0447b12": "我。如何前時異心見境。後時異心能憶彼",
    "T41n1821_030:0447b13": "境。非天授心曾所見境。後祠授心有憶念",
    "T41n1821_030:0447b14": "理。天授梵云提婆達多。天處乞從謂天授",
    "T41n1821_030:0447b15": "與。從所乞處為名。故言天授。祠授梵云延",
    "T41n1821_030:0447b16": "若達多。因祭祠天而乞得子。故言祠授。印",
    "T41n1821_030:0447b17": "度人名。天授．祠授。其類寔多。故偏舉也。",
    "T41n1821_030:0447b18": "此難非理至有後記知生者。論主答。此難",
    "T41n1821_030:0447b19": "非理。不相屬故。謂彼天授．祠授二心展轉",
    "T41n1821_030:0447b20": "相望無因果性。互不相屬故。天授心曾所",
    "T41n1821_030:0447b21": "見境。後祠授心不能憶念。非如一人相續",
    "T41n1821_030:0447b22": "身中有因果性。前後相屬故。前心曾見。後心",
    "T41n1821_030:0447b23": "能憶。我等不言異心見境異心能憶。前後相",
    "T41n1821_030:0447b24": "續是一類故。前同類心能憶。然後過去緣",
    "T41n1821_030:0447b25": "彼境心。熏成種子。從此種子引起今時能",
    "T41n1821_030:0447b26": "憶念識。謂如前說。一相續。二轉變。三差別力",
    "T41n1821_030:0447b27": "故。生念何失。由此前憶念種子力故。有其",
    "T41n1821_030:0447b28": "後念記憶知生。我體既無孰為能憶者。",
    "T41n1821_030:0447b29": "犢子部問。我體既無。誰為能憶。能憶",
    "T41n1821_030:0447c01": "是何義者。論主反問。由念能取境者。犢",
    "T41n1821_030:0447c02": "子部答。此取境豈異念者。論主又責。",
    "T41n1821_030:0447c03": "雖不異念但由作者者。犢子部答。取彼境",
    "T41n1821_030:0447c04": "時雖不異念。但由我經者念方能取境。",
    "T41n1821_030:0447c05": "作者即是至說彼能憶者。論主述宗通",
    "T41n1821_030:0447c06": "釋。作者即是前說念因。非是實我。謂彼念類",
    "T41n1821_030:0447c07": "心差別種。能令後果念取境故。說前念因",
    "T41n1821_030:0447c08": "名為作者。然世間所言。制怛羅能憶。此制",
    "T41n1821_030:0447c09": "怛羅。非是實我。此於蘊相續假我立制怛",
    "T41n1821_030:0447c10": "羅名。從先見心熏種為因。後憶念果起。",
    "T41n1821_030:0447c11": "於憶念果起。於憶念果上立制怛羅名。",
    "T41n1821_030:0447c12": "故言依如是理說彼能憶　制怛羅。是星",
    "T41n1821_030:0447c13": "名。正月出現。正月從此星為名。於此月生",
    "T41n1821_030:0447c14": "故。以此星為名。若執我者於此月生。即",
    "T41n1821_030:0447c15": "說實我名制怛羅。故今通釋。我體若",
    "T41n1821_030:0447c16": "無是誰之念者。犢子部問。若有我體。可念",
    "T41n1821_030:0447c17": "屬是我。第六轉成。我體若無。是誰之念。",
    "T41n1821_030:0447c18": "為依何義說第六聲者。論主反問。此第",
    "T41n1821_030:0447c19": "六聲依屬主義者。犢子部答。如何物屬",
    "T41n1821_030:0447c20": "何主者。論主復徵。此如牛等屬制怛羅",
    "T41n1821_030:0447c21": "者。犢子部答。此如牛等物屬制怛羅人主。",
    "T41n1821_030:0447c22": "彼如何為牛主者。論主又問。謂依",
    "T41n1821_030:0447c23": "彼至得自在者。犢子部答。謂依彼彼所乘．搆",
    "T41n1821_030:0447c24": "乳．役使等中彼制怛羅得自在故名為牛",
    "T41n1821_030:0447c25": "主。欲於何所至尋求念主者。論主復問。",
    "T41n1821_030:0447c26": "欲於何處驅役於念。而勤方便尋求念主",
    "T41n1821_030:0447c27": "我邪。於所念境驅使於念者。犢子部答。",
    "T41n1821_030:0447c28": "役念為何者。論主復問。為令念起",
    "T41n1821_030:0447c29": "者。犢子部答。奇哉自在至為令念行者。",
    "T41n1821_030:0448a01": "論主又徵責。奇哉自在起無理言。寧為此",
    "T41n1821_030:0448a02": "我生而驅役此念　又解寧為此念。復作",
    "T41n1821_030:0448a03": "兩關徵定。又我於念如何驅役。為令念",
    "T41n1821_030:0448a04": "起。為令念行。念無行故但應令起者。犢",
    "T41n1821_030:0448a05": "子部答。則因名主至亦不離因者。論主",
    "T41n1821_030:0448a06": "示正義。若令念起名念主者。則念因名主",
    "T41n1821_030:0448a07": "是其所屬。念果名能屬。由念因增上力。令",
    "T41n1821_030:0448a08": "念果得生。故因名主。果於生時是因所有",
    "T41n1821_030:0448a09": "故名能屬。即生念因足為念主。何勞立我",
    "T41n1821_030:0448a10": "為念主邪　即諸行五蘊聚。是緣成假。前",
    "T41n1821_030:0448a11": "後一類相續。是相屬假。世間共施設是制怛",
    "T41n1821_030:0448a12": "羅牛。立制怛羅名為牛主。即此牛主是牛",
    "T41n1821_030:0448a13": "相續。從此至彼於異方生。變異生因故名",
    "T41n1821_030:0448a14": "牛主。此中無一實我制怛羅牛主。亦無實我",
    "T41n1821_030:0448a15": "是牛。但假施設。故言牛主亦不離因。牛是",
    "T41n1821_030:0448a16": "所驅役名果。牛主能驅役名因。同前念主",
    "T41n1821_030:0448a17": "不離念因。憶念既念至如應當知者。",
    "T41n1821_030:0448a18": "此即例釋。明初憶念。其義既爾。釋後記知",
    "T41n1821_030:0448a19": "其義亦然。皆准憶念及與記知。孰為能了。",
    "T41n1821_030:0448a20": "誰之識等亦應例釋。麁類大同非無差別",
    "T41n1821_030:0448a21": "　且識因緣與前別者。謂六根．六境等。如應",
    "T41n1821_030:0448a22": "當知　或識種名因。根等名緣。憶念．記知",
    "T41n1821_030:0448a23": "唯在意地。故與識別。",
    "T41n1821_030:0448a24": "有作是言至能了等者者。此下就別破中。大",
    "T41n1821_030:0448a25": "文第二破數論師。就中。一敘宗。二正破。三",
    "T41n1821_030:0448a26": "通難　此即第一敘宗。數論者言。決定有",
    "T41n1821_030:0448a27": "我。事用必待事用者故。謂諸事用。待事用",
    "T41n1821_030:0448a28": "者。如天授行事用。必待天授我。行是事用。",
    "T41n1821_030:0448a29": "天授我名者。如是識等所有了別等事用。必",
    "T41n1821_030:0448b01": "待所依真實我體能了等者。",
    "T41n1821_030:0448b02": "今應詰彼至識能了亦爾者。此即第二正破。",
    "T41n1821_030:0448b03": "論主破云。今應詰彼。天授謂何。若是實我",
    "T41n1821_030:0448b04": "此如先破。若假士夫五蘊上立體非一物。",
    "T41n1821_030:0448b05": "於諸行相續假立此天授名故。如假天授",
    "T41n1821_030:0448b06": "說為能行。識了別應知亦爾。但於假我說",
    "T41n1821_030:0448b07": "能了者名。非別實我。",
    "T41n1821_030:0448b08": "依何理說天授能行者。此下第三通難。數論",
    "T41n1821_030:0448b09": "難。若無實我。依何理說天授能行。謂",
    "T41n1821_030:0448b10": "於剎那至亦作是說者。論主答。謂於剎那生",
    "T41n1821_030:0448b11": "滅。諸行是緣成假。不異相續。是相續假。於",
    "T41n1821_030:0448b12": "二假上立天授名。愚夫於中執為一實我",
    "T41n1821_030:0448b13": "體。此之假我為自相續身異方生因。後念異",
    "T41n1821_030:0448b14": "處生名行。前念因即名行者。依此理說天",
    "T41n1821_030:0448b15": "授能行。如執燈焰行。及傳聲喚人。從此",
    "T41n1821_030:0448b16": "至彼異處相續。世依此說焰．聲能行　如",
    "T41n1821_030:0448b17": "是天授前念身能為彼念識因故。世間亦",
    "T41n1821_030:0448b18": "謂天授能了　然諸聖者為順世間言說理",
    "T41n1821_030:0448b19": "故。亦作是說。天授能了。經說諸識至為",
    "T41n1821_030:0448b20": "何所作者。數論問言。經說諸識能了所緣。",
    "T41n1821_030:0448b21": "識於所緣為何所作。都無所至說名",
    "T41n1821_030:0448b22": "了境者。論主答。識於所緣都無所作。但似",
    "T41n1821_030:0448b23": "境生說能了境。如麥果等酬麥因等。雖無",
    "T41n1821_030:0448b24": "所作。而似因起說名酬因。如是識生雖無",
    "T41n1821_030:0448b25": "所作。而似境故說名了境。如何似境",
    "T41n1821_030:0448b26": "者。數論問。謂帶彼相至識能了亦爾者。",
    "T41n1821_030:0448b27": "論主答。謂能緣識上帶彼所緣境界行相。如",
    "T41n1821_030:0448b28": "緣青色能緣識上。帶青相現。識似境說識",
    "T41n1821_030:0448b29": "能緣。如鏡對質帶質像生。名似本質能",
    "T41n1821_030:0448c01": "照。是故諸識雖亦託根生。識無根相不似",
    "T41n1821_030:0448c02": "根故。不名了根。但名了境　或識於境相",
    "T41n1821_030:0448c03": "續生時。前識為因別後識起。說前因識名",
    "T41n1821_030:0448c04": "為能了。亦無有失。世間於因說作者故。",
    "T41n1821_030:0448c05": "如世間說鐘．鼓能鳴。能生鳴果故於因立",
    "T41n1821_030:0448c06": "能鳴。或如燈能行無別能行者。識能了亦爾。",
    "T41n1821_030:0448c07": "無別能了者。為依何理說燈數論問。",
    "T41n1821_030:0448c08": "焰續中至理亦應然者。論主答。火相續",
    "T41n1821_030:0448c09": "中假立燈號。燈於異處。從此至彼相續生",
    "T41n1821_030:0448c10": "時。說為燈行。無別行者。如是心相續上假",
    "T41n1821_030:0448c11": "立識名。於青．黃等異境生時。說名能了。",
    "T41n1821_030:0448c12": "如成實論一念實識無能了故。要識相續。別",
    "T41n1821_030:0448c13": "於後念境上生時。相續假識名能了。或如",
    "T41n1821_030:0448c14": "色有體色生次色住。此中無別有者住者。",
    "T41n1821_030:0448c15": "說識能了理亦應然。無別了者。若後",
    "T41n1821_030:0448c16": "識生至如芽莖葉等者。數論難。此中難意。",
    "T41n1821_030:0448c17": "由有我故。我是自在義。欲得此法前生此",
    "T41n1821_030:0448c18": "法生。此法後生。所以後不恒相似。不定次",
    "T41n1821_030:0448c19": "第　若後識生。從前識生非從我有。略為",
    "T41n1821_030:0448c20": "二難。一何緣後識不恒似前善．染識等。二既",
    "T41n1821_030:0448c21": "從識生。何緣不先定次第生如先芽．次莖．",
    "T41n1821_030:0448c22": "次葉等次第而生。有為皆有至身外緣差",
    "T41n1821_030:0448c23": "別者。論主答　言住異者。謂住之異。約住",
    "T41n1821_030:0448c24": "明異。即異別名。有為之法皆有異相。後必",
    "T41n1821_030:0448c25": "異前故不相似。若異此者應無出定。又",
    "T41n1821_030:0448c26": "諸心相續亦有定次。若此心次後彼心應生。",
    "T41n1821_030:0448c27": "於此心後彼心必生。如二十心相生中說。",
    "T41n1821_030:0448c28": "又諸心相續。亦有少分行相等前後相似方",
    "T41n1821_030:0448c29": "能相生。不生餘心種姓別故。如女心無間。",
    "T41n1821_030:0449a01": "或起莊嚴身心。或起染污心。或起彼夫心。",
    "T41n1821_030:0449a02": "或起彼子等時。從此諸心。相續．轉變．差別",
    "T41n1821_030:0449a03": "熏成種。後還生女心。如是女心。於後所起",
    "T41n1821_030:0449a04": "嚴．污心等。有生功能。異此餘無生功能。種",
    "T41n1821_030:0449a05": "姓別故。女心無間容起多心。然多心中。或",
    "T41n1821_030:0449a06": "先數起者。或明了近起者。先起非餘　又解",
    "T41n1821_030:0449a07": "或先數起者。或先明了者。或先近起者。先起",
    "T41n1821_030:0449a08": "非餘　有解若先數起者。就數起中起明",
    "T41n1821_030:0449a09": "了者。就明了中起近起者。由此義故先起",
    "T41n1821_030:0449a10": "非餘　由如是心修力強故。唯除將起位",
    "T41n1821_030:0449a11": "時身。被外緣損壞。差別即不得起　又解",
    "T41n1821_030:0449a12": "唯除將起位身。遇外緣善．惡差別。逢此勝",
    "T41n1821_030:0449a13": "緣起即不定。諸有修力至生於自果者。",
    "T41n1821_030:0449a14": "數論難。諸有修力最強盛者。寧不恒時生自",
    "T41n1821_030:0449a15": "強果。有生劣邪。由此心有至最隨順故",
    "T41n1821_030:0449a16": "者。論主答。由此心有住異相故。後漸劣前。",
    "T41n1821_030:0449a17": "此住異相。於上中下別修果類相續生中。最",
    "T41n1821_030:0449a18": "隨順故。所以不恒生自勝果。有生劣果。",
    "T41n1821_030:0449a19": "諸心品類至可易了知者。論主謙讓仰推",
    "T41n1821_030:0449a20": "世尊。依如是義。於經部中故有頌言　於",
    "T41n1821_030:0449a21": "一孔雀輪青．黃．赤．白等　有一切種因相。",
    "T41n1821_030:0449a22": "如是如是果。從如是如是因生　知此等",
    "T41n1821_030:0449a23": "相非餘智境界　唯一切智知　舉易況",
    "T41n1821_030:0449a24": "難。一孔雀輪色差別因尚為難了。況心．心",
    "T41n1821_030:0449a25": "所諸無色法因緣差別可易了知。",
    "T41n1821_030:0449a26": "一類外道至皆從於我者。此下就別破中。大",
    "T41n1821_030:0449a27": "文第三破勝論師。就中。一敘宗。二正破。三",
    "T41n1821_030:0449a28": "通難。此即第一敘宗。有一類勝論外道作",
    "T41n1821_030:0449a29": "如是執。諸心生時。皆從於我。以彼心是我",
    "T41n1821_030:0449b01": "家德故。",
    "T41n1821_030:0449b02": "前之二難至如芽．莖．葉等者。此下第二正破。",
    "T41n1821_030:0449b03": "論主以前數論二難。難彼勝論。前之數論所",
    "T41n1821_030:0449b04": "說二難。於彼勝論為難最切　若諸心生皆",
    "T41n1821_030:0449b05": "從於我者。我一自在。何緣後識不恒似前。",
    "T41n1821_030:0449b06": "及不定次第生如芽莖葉等。若謂由待",
    "T41n1821_030:0449b07": "至別住失故者。牒計別破。汝若謂我由待",
    "T41n1821_030:0449b08": "實句義色意合差別。方有異識生。及不定次",
    "T41n1821_030:0449b09": "第。破云。理定不然。我與色意合非極成",
    "T41n1821_030:0449b10": "故。以佛法宗不許有我．色意合故　又",
    "T41n1821_030:0449b11": "以理破。夫二物合必有分限。非無分故。謂",
    "T41n1821_030:0449b12": "彼勝論外道自類釋合相言。非至為先彼",
    "T41n1821_030:0449b13": "後至名合　破云。若我．意合。意有分限故",
    "T41n1821_030:0449b14": "我應有分限。勝論計我周遍法界無分限",
    "T41n1821_030:0449b15": "故。又我．意合。意移轉故我應移轉。或我與",
    "T41n1821_030:0449b16": "意相就和合。我應與意俱有壞滅。然彼宗",
    "T41n1821_030:0449b17": "計我．意俱常　又汝若謂我體遍滿。不可",
    "T41n1821_030:0449b18": "遍合。色意俱與一分我合者　破云。理定",
    "T41n1821_030:0449b19": "不然。我體是一。於一我體中無別分故。何",
    "T41n1821_030:0449b20": "得說言與一分合。不與餘分合。假設許",
    "T41n1821_030:0449b21": "有合。我體既常。意無別異。還是一常。合寧",
    "T41n1821_030:0449b22": "有異生別識耶　又汝若救言我待德句",
    "T41n1821_030:0449b23": "義中別覺慧故方生異識　破云。為難亦",
    "T41n1821_030:0449b24": "與待意義同。我既遍滿無有差別。謂覺因",
    "T41n1821_030:0449b25": "何得有差別。生異識耶　又汝若言待德",
    "T41n1821_030:0449b26": "句中行別。我方意合生異識者　破云。則應",
    "T41n1821_030:0449b27": "但心待行差別能生異識。何用我為。又總",
    "T41n1821_030:0449b28": "非。我於識生都無有用。而勝論言識皆",
    "T41n1821_030:0449b29": "我生。如藥事成能除痼疾已。誑醫矯說普",
    "T41n1821_030:0449c01": "莎訶言　普莎訶。此云吉祥　今此痼疾",
    "T41n1821_030:0449c02": "由我故除。此中亦爾。行足生心。何須此",
    "T41n1821_030:0449c03": "我　又汝若謂此心．行二由我故有　破",
    "T41n1821_030:0449c04": "云。此但有言。無理為證由我故有　又汝",
    "T41n1821_030:0449c05": "若謂此心．行二。我為所依。徵云。如誰與誰",
    "T41n1821_030:0449c06": "為所依義。非心與行如畫．如果。我為能",
    "T41n1821_030:0449c07": "持如壁持畫。如器持果。若如彼喻。如是",
    "T41n1821_030:0449c08": "便有我與心行更相礙失。同色法故。若如",
    "T41n1821_030:0449c09": "彼喻。及有或時別住失故。以畫色果與彼",
    "T41n1821_030:0449c10": "壁．器有時別故。然計我體無有障礙。望",
    "T41n1821_030:0449c11": "彼心．行無障礙失。我遍法界。望彼心．行",
    "T41n1821_030:0449c12": "無別住失。非如壁器我為彼依者。勝論",
    "T41n1821_030:0449c13": "救。非如壁．器我為彼心．行依。若爾",
    "T41n1821_030:0449c14": "如何者。論主徵問。此但如地至所依者。",
    "T41n1821_030:0449c15": "勝論答。此我但如地能為香等四物所依。",
    "T41n1821_030:0449c16": "雖彼宗計香是地家德。彼說眼見大地為",
    "T41n1821_030:0449c17": "香等所依。彼如是言至假立我名者。論",
    "T41n1821_030:0449c18": "主破。世間假地無有別體。不離香等假",
    "T41n1821_030:0449c19": "立地名。我亦如是。無有別體。不離心．",
    "T41n1821_030:0449c20": "行假立我名　若依經部假地攬色．香．",
    "T41n1821_030:0449c21": "味．觸成此假地。地是緣成假。論主述經",
    "T41n1821_030:0449c22": "部義。故說此地攬四物成無別有體。若",
    "T41n1821_030:0449c23": "依勝論。離香等外別有地。故喻離心．",
    "T41n1821_030:0449c24": "行。外別有實我。若離香等至地有香",
    "T41n1821_030:0449c25": "等者。勝論難。若離香等四物無別有地。",
    "T41n1821_030:0449c26": "如何可言地有香等。為顯地體至木",
    "T41n1821_030:0449c27": "像身等者。論主答。地是假名。香等為體。",
    "T41n1821_030:0449c28": "為顯假地體有香等別。故即假地說有香",
    "T41n1821_030:0449c29": "等。令他了達是此香等非是餘物。如木",
    "T41n1821_030:0450a01": "像身。身即是木。離木之外無別像身。地",
    "T41n1821_030:0450a02": "即是香等。離香等外無別有地。又若",
    "T41n1821_030:0450a03": "有我至生一切智者。論主又牒計徵。又若有",
    "T41n1821_030:0450a04": "我待行差別。行既眾多。何不俱時生一切",
    "T41n1821_030:0450a05": "智。若時此行至令不生果者。勝論答。行",
    "T41n1821_030:0450a06": "有強弱。強者先起遮劣不生。故不俱時生",
    "T41n1821_030:0450a07": "一切智。寧從強者果不恒生者。論主復",
    "T41n1821_030:0450a08": "徵。強既先生。寧從強者果不恒生。有時生",
    "T41n1821_030:0450a09": "劣。答此如前至漸變異故者。勝論答。以",
    "T41n1821_030:0450a10": "內例外。答此妨難。如前論主論修力道理。",
    "T41n1821_030:0450a11": "我許行非常。漸變異故。所以從強者。果不",
    "T41n1821_030:0450a12": "恒生。若爾計我至體無異故者。論主難。",
    "T41n1821_030:0450a13": "若行生生心。我即唐捐。彼勝論行。此佛法",
    "T41n1821_030:0450a14": "修。體無異故。必定應信至理不成故者。",
    "T41n1821_030:0450a15": "勝論標宗勸論主信。必定應信我體實有。",
    "T41n1821_030:0450a16": "以有念等德句義故。失德必依實句義故。",
    "T41n1821_030:0450a17": "我是實句。為彼念等德句所依。明知有體。我",
    "T41n1821_030:0450a18": "實若無。何成依止實句。九中念等依我。念",
    "T41n1821_030:0450a19": "等依餘地等八實。理不成故。此證非理",
    "T41n1821_030:0450a20": "至但有虛言者。論主破。此證非理。夫引為",
    "T41n1821_030:0450a21": "證彼此極成。汝所引證。皆不極成。謂說念",
    "T41n1821_030:0450a22": "等德句義攝。是實家德體皆非實。義不極",
    "T41n1821_030:0450a23": "成。我許念等有別體故。皆名為實非無體",
    "T41n1821_030:0450a24": "故。經說六實物。名沙門果故。六物謂無漏",
    "T41n1821_030:0450a25": "五蘊．及與擇滅。於五蘊中念等心．心所法",
    "T41n1821_030:0450a26": "既名實物。明知皆有實體　又彼念等依",
    "T41n1821_030:0450a27": "止實我。理亦不成。依義如前心行依我中",
    "T41n1821_030:0450a28": "已遮遣故。由此所立但有虛言。",
    "T41n1821_030:0450a29": "若我實無為何造業者。此下第三通外難。此",
    "T41n1821_030:0450b01": "即勝論師難也。為我為當受苦樂為",
    "T41n1821_030:0450b02": "我果故者。論主答。我體是何者。勝論問。",
    "T41n1821_030:0450b03": "謂我執境者。論主答。謂我何執境。",
    "T41n1821_030:0450b04": "何名我執境者。勝論問。謂諸蘊相續",
    "T41n1821_030:0450b05": "者。論主答。云何知然者。勝論問。貪",
    "T41n1821_030:0450b06": "愛彼故至但緣諸蘊者。論主答。一貪愛彼五",
    "T41n1821_030:0450b07": "蘊故。二我執與白等覺同處起故。謂世有",
    "T41n1821_030:0450b08": "言我白．黑。現見世間緣白等覺。與計我",
    "T41n1821_030:0450b09": "執同處而生。非汝所許橫計我體有白等",
    "T41n1821_030:0450b10": "別。故知我執但緣諸蘊。以身於我至即",
    "T41n1821_030:0450b11": "是我身者。勝論通釋。以身於我有防護恩",
    "T41n1821_030:0450b12": "故。亦於身假說為我。我白．黑等。如言臣",
    "T41n1821_030:0450b13": "等。如言臣等能防護王。王言臣等即是我",
    "T41n1821_030:0450b14": "身。於有恩中至所取不然者。論主難。",
    "T41n1821_030:0450b15": "於有恩中實假說我。而諸我執所取不然。",
    "T41n1821_030:0450b16": "但緣身等言我白等。非緣別我。若許",
    "T41n1821_030:0450b17": "緣身至緣他身起。勝論難意可知。他與",
    "T41n1821_030:0450b18": "我執至如是習故者。論主答。他五蘊身與自",
    "T41n1821_030:0450b19": "我執相。不相屬故。謂若自身．及與自心。與",
    "T41n1821_030:0450b20": "我執相屬。此我執起緣彼自蘊。非餘他蘊。",
    "T41n1821_030:0450b21": "無始時來如是習故。緣自計我。非緣他",
    "T41n1821_030:0450b22": "計。相屬謂何者。勝論問。謂因果性",
    "T41n1821_030:0450b23": "者。論主答。於自身中有因果相繫屬。故名",
    "T41n1821_030:0450b24": "為相屬。望他身中無因果性。不名相屬。",
    "T41n1821_030:0450b25": "若無我體誰之我執者。勝論問。此",
    "T41n1821_030:0450b26": "前已釋至為果所屬者。論主答。指同前釋。",
    "T41n1821_030:0450b27": "若爾我執以何為因者。勝論問。謂無",
    "T41n1821_030:0450b28": "始來至有垢染心者。論主答。謂無始來我執",
    "T41n1821_030:0450b29": "熏習種子。緣自相續有垢染心。為我執因",
    "T41n1821_030:0450c01": "生此執。我體若無誰有苦樂者。勝論問。",
    "T41n1821_030:0450c02": "若依於至及樹有花者。論主答。若依於",
    "T41n1821_030:0450c03": "此身有苦．樂生。即說名為此身有苦．樂。如",
    "T41n1821_030:0450c04": "林有果及樹有花。苦樂依何者。勝論",
    "T41n1821_030:0450c05": "問。謂內六處至說為後依者。論主答。謂",
    "T41n1821_030:0450c06": "內六處隨其所起。苦．樂二種。說內六處。為",
    "T41n1821_030:0450c07": "彼苦．樂所依。若我實無至誰能受果者。",
    "T41n1821_030:0450c08": "勝論問。作受何義者。論主反責。作",
    "T41n1821_030:0450c09": "謂能作受謂受者者。勝論答。此但易名",
    "T41n1821_030:0450c10": "未顯其義者。論主復責。前問作．受是何義耶。",
    "T41n1821_030:0450c11": "今答作謂能作。受謂受者。此但易名未顯其",
    "T41n1821_030:0450c12": "義。辨法相者至名浴等者者。即勝論師",
    "T41n1821_030:0450c13": "名辨法相者。釋此作者．受者相言。別釋引",
    "T41n1821_030:0450c14": "證如文　又解勝論引引毘伽羅論中辨法",
    "T41n1821_030:0450c15": "相者釋此作者相言。此中汝等至名為",
    "T41n1821_030:0450c16": "作者者。論主破。此中汝等說何天授。若說實",
    "T41n1821_030:0450c17": "我喻不極成。說蘊便非自在作者　業有",
    "T41n1821_030:0450c18": "已下。約三種業顯非自在。乃至於中無一",
    "T41n1821_030:0450c19": "自在起。一切有為屬因緣故。汝所執我其",
    "T41n1821_030:0450c20": "體是常。不待因緣。亦無所作。故非自在。",
    "T41n1821_030:0450c21": "由此道理。彼勝論說能自在為名作者相。",
    "T41n1821_030:0450c22": "上來徵責求不可得。論主復中正義云。然",
    "T41n1821_030:0450c23": "於諸法生因緣中。若有勝用假名作者。非",
    "T41n1821_030:0450c24": "執常我於因緣中見有少用。故定不應名",
    "T41n1821_030:0450c25": "為作者。能生身業勝因者何者。勝論師",
    "T41n1821_030:0450c26": "問。謂從憶念至類此應思者。論主答。始",
    "T41n1821_030:0450c27": "從憶念展轉乃至風起身業。汝所執我此",
    "T41n1821_030:0450c28": "中何用。故於身業我非作者。語．意業起。",
    "T41n1821_030:0450c29": "類身應思。我復云何至已遮遣故者。論",
    "T41n1821_030:0451a01": "主上來破我是作者。今破我是受者　我復",
    "T41n1821_030:0451a02": "云何能領業果得受者名。汝若謂於果我",
    "T41n1821_030:0451a03": "能了別　破云何此定不然。我於了別都",
    "T41n1821_030:0451a04": "無有用。指同前破。若實無我至罪福",
    "T41n1821_030:0451a05": "生長者。勝論難。彼非受等至如前已說",
    "T41n1821_030:0451a06": "者。論主答。彼外非情非受．想等所依止故。",
    "T41n1821_030:0451a07": "唯內六是彼受等所依止故。我非彼受等之",
    "T41n1821_030:0451a08": "所依止。如前已說。若實無我至生未來",
    "T41n1821_030:0451a09": "果者。勝論難。若有我體。可造業已能生後",
    "T41n1821_030:0451a10": "果。若實無我。業已滅壞。復云何能生未來",
    "T41n1821_030:0451a11": "果。設有實我至未來果者。論主反責。",
    "T41n1821_030:0451a12": "從依止我法．非法生者。勝論答。彼計德",
    "T41n1821_030:0451a13": "句義中法．非法二。能生諸法依止實句義",
    "T41n1821_030:0451a14": "中我。從依止我法．非法二。能生諸法。此",
    "T41n1821_030:0451a15": "法．非法能生諸法如前已說。如誰依",
    "T41n1821_030:0451a16": "誰至未來果生者。論主破。此法．非法依止於",
    "T41n1821_030:0451a17": "我。如誰依誰。此法非如畫．如果。我為能",
    "T41n1821_030:0451a18": "持。如壁如器等。此前已破。法．非法不應依",
    "T41n1821_030:0451a19": "我　然聖已下。亦正義。若爾從何者。勝",
    "T41n1821_030:0451a20": "論師問。說業相續至無間即生者。論",
    "T41n1821_030:0451a21": "主答。此後果起。從業所熏相續轉變差別種",
    "T41n1821_030:0451a22": "生。如種生果。謂如世間說果從種生。然果",
    "T41n1821_030:0451a23": "不從已壞種起。亦非從種無間即生。要",
    "T41n1821_030:0451a24": "經多時轉生果。若爾從何者。勝論師",
    "T41n1821_030:0451a25": "問。從種相續至方引生果者。論主答。此",
    "T41n1821_030:0451a26": "後果起。從種展轉付囑功能相續．轉變．差別",
    "T41n1821_030:0451a27": "果方得生。謂種次生芽．莖．葉等。華為最後。",
    "T41n1821_030:0451a28": "展轉付囑功能至後方引果生。此種功能中",
    "T41n1821_030:0451a29": "間不斷名相續。前後不同名轉變。無間生",
    "T41n1821_030:0451b01": "果名差別。若爾何言從種生果者。勝論",
    "T41n1821_030:0451b02": "師問。由種展轉至轉變差別生者。論主",
    "T41n1821_030:0451b03": "答。由初種子所有功能。展轉付囑。引起華中",
    "T41n1821_030:0451b04": "生果功能。從初為名故作是說。種能生果。",
    "T41n1821_030:0451b05": "若此華內生果功能。非種為先所引起者。",
    "T41n1821_030:0451b06": "所生果相應與種別。不應遠麥等似前麥",
    "T41n1821_030:0451b07": "因等。舉法同喻云。如是雖言從業生果。",
    "T41n1821_030:0451b08": "而非從彼已壞業生。亦非從業無間生。果",
    "T41n1821_030:0451b09": "但從前業相續．轉變．差別種生　何名相",
    "T41n1821_030:0451b10": "續轉變差別者。勝論師問。謂業為先至",
    "T41n1821_030:0451b11": "故名差別者。論主答。謂現起業最初為先。後",
    "T41n1821_030:0451b12": "熏成種在色．心中。起此色．心中種。中無",
    "T41n1821_030:0451b13": "間斷名為相續。即相續種。後後剎那。異前",
    "T41n1821_030:0451b14": "前種名為轉變。即轉變種。於最後位一剎那",
    "T41n1821_030:0451b15": "時。有勝功能無間生果。勝前轉變故名差",
    "T41n1821_030:0451b16": "別。如有取識至輪轉於生死者。因解",
    "T41n1821_030:0451b17": "差別顯業先受。如有取識正命終時。雖色",
    "T41n1821_030:0451b18": "心中帶彼眾多感後有業。所引熏習功能",
    "T41n1821_030:0451b19": "種子。一重業者今先受果。譬如負債強者先",
    "T41n1821_030:0451b20": "牽。二近起者今先受果。如將命終遇善．惡",
    "T41n1821_030:0451b21": "友生善．惡趣。三數習者今先受果　如一生",
    "T41n1821_030:0451b22": "來偏習此業。三所引由明了故先起。非餘",
    "T41n1821_030:0451b23": "轉等業也。如經部中有是頌言。一業極重。",
    "T41n1821_030:0451b24": "二業近起　三種業習數。即先所作　如其",
    "T41n1821_030:0451b25": "次第配釋三前。謂重業前熟。近起前熟。數",
    "T41n1821_030:0451b26": "習前熟。餘輕等業後熟　由斯業故轉生",
    "T41n1821_030:0451b27": "死。於此義中至爾時永滅故者。因解",
    "T41n1821_030:0451b28": "感異熟業。以異熟因對同類因。引果差別。",
    "T41n1821_030:0451b29": "如文可知。何緣異熟果至有別果生者。",
    "T41n1821_030:0451c01": "勝論師問。何緣異熟果不能招異熟。如從",
    "T41n1821_030:0451c02": "麥種果有別麥果生。且非譬喻至無別",
    "T41n1821_030:0451c03": "果生者。論主答。且非譬喻是法皆一等。然",
    "T41n1821_030:0451c04": "從種果無別果生。顯喻同法。若爾從",
    "T41n1821_030:0451c05": "何。勝論師問。生於後果至故喻同法者。",
    "T41n1821_030:0451c06": "論主答。彼後果起。從後熟變差別．功能種",
    "T41n1821_030:0451c07": "子所生。謂於後時有前種果。遇水．土等諸",
    "T41n1821_030:0451c08": "熟變緣。便能引生熟變差別功能。正生芽位",
    "T41n1821_030:0451c09": "方得種名。未熟變時亦名種者。從當名",
    "T41n1821_030:0451c10": "說。未熟變時。或似種故。世說為種。舉法",
    "T41n1821_030:0451c11": "同喻。此異熟亦復如是。即前異熟果。遇聞",
    "T41n1821_030:0451c12": "正邪等諸起善惡緣。於異熟身中。便能",
    "T41n1821_030:0451c13": "引生諸善有漏．及諸不善有異熟心。起現在",
    "T41n1821_030:0451c14": "前。從此有異熟心引生所熏種子。相續．",
    "T41n1821_030:0451c15": "轉變。展轉能引最後剎那轉變之差別。從",
    "T41n1821_030:0451c16": "此最後差別功能。後異熟果生。非從餘異熟",
    "T41n1821_030:0451c17": "果生。故喻同法。或由別法至餘異熟",
    "T41n1821_030:0451c18": "生者。論主又引喻顯。或由別法類此異熟",
    "T41n1821_030:0451c19": "果可知。如拘櫞華塗紫礦汁其汁色赤。",
    "T41n1821_030:0451c20": "在彼花中展轉付囑赤色功能。相續．轉變．",
    "T41n1821_030:0451c21": "差別為因。後果生時。瓤便色赤色。從此赤",
    "T41n1821_030:0451c22": "色。更不生餘。舉法同喻。如是應知從業",
    "T41n1821_030:0451c23": "異熟。更不能引餘異熟生。如瓤色赤便",
    "T41n1821_030:0451c24": "不生餘。其拘櫞子色黃。印度國人欲令子",
    "T41n1821_030:0451c25": "赤以致皆國王。故塗下其花令子赤也。",
    "T41n1821_030:0451c26": "前來且隨至離佛無能知者。論主謙讓",
    "T41n1821_030:0451c27": "仰推世尊。前來且隨自己覺慧所知境界。",
    "T41n1821_030:0451c28": "於諸業．諸果略顯麁相。其間異類差別功",
    "T41n1821_030:0451c29": "能。諸業所熏相續．轉變種子。隨其所應。至",
    "T41n1821_030:0452a01": "彼彼位彼彼果應生。唯佛所知。非餘二乘",
    "T41n1821_030:0452a02": "見凡夫境界　依如是義。於經部中故有",
    "T41n1821_030:0452a03": "頌言　此善．惡業此熏習種　至此時中應",
    "T41n1821_030:0452a04": "合與果　此一切種因果定理　離佛世尊",
    "T41n1821_030:0452a05": "無能知者。",
    "T41n1821_030:0452a06": "已善說此至求慧眼者。此下一部之中大文",
    "T41n1821_030:0452a07": "第三名流通分。依前一解。一就破我品中",
    "T41n1821_030:0452a08": "名流通分　就三頌。初一頌讚道勸捨。第",
    "T41n1821_030:0452a09": "二頌讚道不覩。第三頌顯毘勸學　此即",
    "T41n1821_030:0452a10": "第一讚道勸捨　我於上來已善說此清",
    "T41n1821_030:0452a11": "淨涅槃無漏因。道即因名道　或因是能證",
    "T41n1821_030:0452a12": "因。道是所遊無量道　謂佛世尊至理言說。",
    "T41n1821_030:0452a13": "真無漏法性。此即是前無漏因道　或真法",
    "T41n1821_030:0452a14": "性。是所遊道。真實無我諸法性也。此顯",
    "T41n1821_030:0452a15": "道體　不照真理名闇。無慧眼故名盲。",
    "T41n1821_030:0452a16": "應捨闇．盲諸外道等所起邪執　邪執但",
    "T41n1821_030:0452a17": "由惡見所為。應求慧眼除斯僻執照無",
    "T41n1821_030:0452a18": "我理。此涅槃宮至不能覩者。此即第",
    "T41n1821_030:0452a19": "二讚道不覩　大涅槃眾聖所居。名涅槃",
    "T41n1821_030:0452a20": "宮。無我大路趣涅槃宮。名一廣道　此一",
    "T41n1821_030:0452a21": "廣道。千聖所遊。即無我性。此無我道　諸",
    "T41n1821_030:0452a22": "佛如日。其言似光。所照。無我大道　顯",
    "T41n1821_030:0452a23": "諸外等由無勝慧。雖開昧眼。而不能覩",
    "T41n1821_030:0452a24": "　或無我道。諸佛日言光明所照。雖後復開",
    "T41n1821_030:0452a25": "僻見昧眼。而不能覩。於此方隅至成勝",
    "T41n1821_030:0452a26": "業者。此即第三顯略勸學　方謂四方。隅謂",
    "T41n1821_030:0452a27": "四隅。於此無我理教方隅。我已略說　為開",
    "T41n1821_030:0452a28": "智者慧毒利門。如身少破著少毒藥。須臾",
    "T41n1821_030:0452a29": "毒氣遍一身中為毒門。今造此論亦復如",
    "T41n1821_030:0452b01": "是。開少慧門諸有智者能深悟入。如似毒",
    "T41n1821_030:0452b02": "門名慧毒門。從喻為名　庶各隨己自力",
    "T41n1821_030:0452b03": "堪能。修三乘行　遍悟所知四諦深理。成",
    "T41n1821_030:0452b04": "諸勝業。",
    "T41n1821_030:0452b05": "俱舍論記卷第三十"
}