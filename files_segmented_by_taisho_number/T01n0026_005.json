{
    "T01n0026_005:0448c13": "中阿含經卷第五",
    "T01n0026_005:0448c15": "東晉罽賓三藏瞿曇僧伽提婆譯",
    "T01n0026_005:0448c16": "舍梨子相應品第三(有十一經)(初一日誦)",
    "T01n0026_005:0448c17": "　等心、得戒、智、師子　　水喻、瞿尼、陀然梵",
    "T01n0026_005:0448c18": "　教病、拘絺、象跡喻　　分別四諦最在後",
    "T01n0026_005:0448c19": "（二一）舍梨子相應品等心經第一",
    "T01n0026_005:0448c20": "我聞如是：一時，佛遊舍衛國，在勝林給孤獨",
    "T01n0026_005:0448c21": "園。爾時，尊者舍梨子與比丘眾夜集講堂，",
    "T01n0026_005:0448c22": "因內結、外結，為諸比丘分別其義：「諸賢！",
    "T01n0026_005:0448c23": "世實有二種人。云何為二？有內結人阿那含，",
    "T01n0026_005:0448c24": "不還此間，有外結人非阿那含，還來此",
    "T01n0026_005:0448c25": "間。諸賢！云何內結人阿那含，不還此間？若有",
    "T01n0026_005:0448c26": "一人修習禁戒，無穿無缺，無穢無濁，極多",
    "T01n0026_005:0448c27": "無難，聖所稱譽，善修善具。彼因修習禁戒，",
    "T01n0026_005:0448c28": "無穿無缺，無穢無濁，極多無難，聖所稱譽，善",
    "T01n0026_005:0448c29": "修善具故，復學厭欲、無欲、斷欲。因學厭",
    "T01n0026_005:0449a01": "欲、無欲、斷欲故，得息、心解脫。得已樂中，愛",
    "T01n0026_005:0449a02": "惜不離，於現法中不得究竟智，身壞命終，",
    "T01n0026_005:0449a03": "過摶食天，生餘意生天中。既生彼已，便作",
    "T01n0026_005:0449a04": "是念：『我本為人時，修習禁戒，無穿無缺，無穢",
    "T01n0026_005:0449a05": "無濁，極多無難，聖所稱譽，善修善具。因修",
    "T01n0026_005:0449a06": "習禁戒，無穿無缺，無穢無濁，極多無難，聖所",
    "T01n0026_005:0449a07": "稱譽，善修善具故，復學厭欲、無欲、斷欲。因",
    "T01n0026_005:0449a08": "學厭欲、無欲、斷欲故，得息、心解脫。得已樂",
    "T01n0026_005:0449a09": "中，愛惜不離，於現法中不得究竟智，身壞",
    "T01n0026_005:0449a10": "命終，過摶食天，生餘意生天在於此中。』「諸",
    "T01n0026_005:0449a11": "賢！復有一人修習禁戒，無穿無缺，無穢無",
    "T01n0026_005:0449a12": "濁，極多無難，聖所稱譽，善修善具。彼因修",
    "T01n0026_005:0449a13": "習禁戒，無穿無缺，無穢無濁，極多無難，聖所",
    "T01n0026_005:0449a14": "稱譽，善修善具故，復學色有斷、貪斷業，學",
    "T01n0026_005:0449a15": "欲捨離。因學色有斷、貪斷業，學欲捨離故，",
    "T01n0026_005:0449a16": "得息、心解脫。得已樂中，愛惜不離，於現法",
    "T01n0026_005:0449a17": "中不得究竟智，身壞命終，過摶食天，生餘",
    "T01n0026_005:0449a18": "意生天中。既生彼已，便作是念：『我本為人",
    "T01n0026_005:0449a19": "時，修習禁戒，無穿無缺，無穢無濁，極多無難，",
    "T01n0026_005:0449a20": "聖所稱譽，善修善具。因修習禁戒，無穿無",
    "T01n0026_005:0449a21": "缺，無穢無濁，極多無難，聖所稱譽，善修善具",
    "T01n0026_005:0449a22": "故，復學色有斷、貪斷業，學欲捨離。因學色",
    "T01n0026_005:0449a23": "有斷、貪斷業，學欲捨離故，得息、心解脫。得",
    "T01n0026_005:0449a24": "已樂中，愛惜不離，於現法中不得究竟智，",
    "T01n0026_005:0449a25": "身壞命終，過摶食天，生餘意生天在於此",
    "T01n0026_005:0449a26": "中。』諸賢！是謂內結人阿那含，不還此間。「諸",
    "T01n0026_005:0449a27": "賢！云何外結人非阿那含，來還此間？若有",
    "T01n0026_005:0449a28": "一人修習禁戒，守護從解脫，又復善攝威",
    "T01n0026_005:0449a29": "儀禮節，見纖芥罪，常懷畏怖，受持學戒。諸",
    "T01n0026_005:0449b01": "賢！是謂外結人非阿那含，還來此間。」於是，",
    "T01n0026_005:0449b02": "眾多等心天色像巍巍，光輝暐曄，夜將向",
    "T01n0026_005:0449b03": "旦，來詣佛所，稽首作禮，却住一面，白曰：「世",
    "T01n0026_005:0449b04": "尊！尊者舍梨子昨夜與比丘眾集在講堂，",
    "T01n0026_005:0449b05": "因內結、外結，為諸比丘分別其義：『諸賢！",
    "T01n0026_005:0449b06": "世實有二種人，內結人、外結人。』世尊！眾已歡",
    "T01n0026_005:0449b07": "喜，唯願世尊慈哀愍念，往至講堂。」彼時，世",
    "T01n0026_005:0449b08": "尊為諸等心天默然而許。諸等心天知世",
    "T01n0026_005:0449b09": "尊默然許可，稽首佛足，繞三匝已，即彼處沒。",
    "T01n0026_005:0449b10": "諸等心天去後不久，於是世尊往至講堂",
    "T01n0026_005:0449b11": "比丘眾前，敷座而坐。世尊坐已，歎曰：「善哉！善",
    "T01n0026_005:0449b12": "哉！舍梨子！汝極甚善。所以者何？汝於昨夜",
    "T01n0026_005:0449b13": "與比丘眾集在講堂，因內結、外結，為諸比",
    "T01n0026_005:0449b14": "丘分別其義。諸賢！世實有二種人，內結人、",
    "T01n0026_005:0449b15": "外結人。舍梨子！昨夜向旦，諸等心天來詣我",
    "T01n0026_005:0449b16": "所，稽首禮已，却住一面，白我言：『世尊！尊者",
    "T01n0026_005:0449b17": "舍梨子昨夜與比丘眾集在講堂，因內結、",
    "T01n0026_005:0449b18": "外結，為諸比丘分別其義：「諸賢！世實有二",
    "T01n0026_005:0449b19": "種人，內結人、外結人。」世尊！眾已歡喜，唯願世",
    "T01n0026_005:0449b20": "尊慈哀愍念，往至講堂。』舍梨子！我便為彼諸",
    "T01n0026_005:0449b21": "等心天默然而許。諸等心天知我默然許可，",
    "T01n0026_005:0449b22": "稽首我足，繞三匝已，即彼處沒。「舍梨子！諸",
    "T01n0026_005:0449b23": "等心天或十、二十，或三十、四十，或五十、六十，",
    "T01n0026_005:0449b24": "共住錐頭處，各不相妨。舍梨子！諸等心天",
    "T01n0026_005:0449b25": "非生彼中，甫修善心，極廣甚大，令諸等心",
    "T01n0026_005:0449b26": "天或十、二十，或三十、四十，或五十、六十，共住",
    "T01n0026_005:0449b27": "錐頭處，各不相妨。舍梨子！諸等心天本為",
    "T01n0026_005:0449b28": "人時，已修善心，極廣甚大，因是故，令諸等",
    "T01n0026_005:0449b29": "心天或十、二十，或三十、四十，或五十、六十，共",
    "T01n0026_005:0449c01": "住錐頭處，各不相妨。是故，舍梨子！當學寂",
    "T01n0026_005:0449c02": "靜，諸根寂靜，心意寂靜，身、口、意業寂靜，向",
    "T01n0026_005:0449c03": "於世尊及諸智梵行。舍梨子！虛偽異學，長衰",
    "T01n0026_005:0449c04": "永失。所以者何？謂不得聞如此妙法。」佛說",
    "T01n0026_005:0449c05": "如是。彼諸比丘聞佛所說，歡喜奉行。",
    "T01n0026_005:0449c06": "等心經第一竟(千一百八十一字)",
    "T01n0026_005:0449c07": "（二二）舍梨子相應品成就戒經第二(初一日誦)",
    "T01n0026_005:0449c08": "我聞如是：一時，佛遊舍衛國，在勝林給孤獨",
    "T01n0026_005:0449c09": "園。爾時，尊者舍梨子告諸比丘：「若比丘成",
    "T01n0026_005:0449c10": "就戒，成就定，成就慧者，便於現法出入",
    "T01n0026_005:0449c11": "想知滅定，必有此處；若於現法不得究",
    "T01n0026_005:0449c12": "竟智，身壞命終，過摶食天，生餘意生天",
    "T01n0026_005:0449c13": "中，於彼出入想知滅定，必有此處。」是時，尊",
    "T01n0026_005:0449c14": "者烏陀夷共在眾中，尊者烏陀夷白曰：「尊",
    "T01n0026_005:0449c15": "者舍梨子！若比丘生餘意生天中，出入想知",
    "T01n0026_005:0449c16": "滅定者，終無此處。」尊者舍梨子再三告諸",
    "T01n0026_005:0449c17": "比丘：「若比丘成就戒，成就定，成就慧者，便",
    "T01n0026_005:0449c18": "於現法出入想知滅定，必有此處；若於現",
    "T01n0026_005:0449c19": "法不得究竟智，身壞命終，過摶食天，生餘",
    "T01n0026_005:0449c20": "意生天中，於彼出入想知滅定，必有此處。」",
    "T01n0026_005:0449c21": "尊者烏陀夷亦復再三白曰：「尊者舍梨子！若",
    "T01n0026_005:0449c22": "比丘生餘意生天中，出入想知滅定者，終",
    "T01n0026_005:0449c23": "無此處。」於是，尊者舍梨子便作是念：「此比",
    "T01n0026_005:0449c24": "丘乃至再三非我所說，無一比丘歎我所",
    "T01n0026_005:0449c25": "說，我寧可往至世尊所。」於是，尊者舍梨子",
    "T01n0026_005:0449c26": "往詣佛所，稽首作禮，却坐一面。尊者舍梨",
    "T01n0026_005:0449c27": "子去後不久，尊者烏陀夷及諸比丘亦往詣",
    "T01n0026_005:0449c28": "佛所，稽首作禮，却坐一面。於中，尊者舍梨",
    "T01n0026_005:0449c29": "子復告諸比丘：「若比丘成就戒，成就定，成",
    "T01n0026_005:0450a01": "就慧者，便於現法出入想知滅定，必有此",
    "T01n0026_005:0450a02": "處；若於現法不得究竟智，身壞命終，過摶",
    "T01n0026_005:0450a03": "食天，生餘意生天中，於彼出入想知滅定，",
    "T01n0026_005:0450a04": "必有此處。」尊者烏陀夷復白曰：「尊者舍梨子！",
    "T01n0026_005:0450a05": "若比丘生餘意生天中，出入想知滅定者，",
    "T01n0026_005:0450a06": "終無此處。」尊者舍梨子復再三告諸比丘：",
    "T01n0026_005:0450a07": "「若比丘成就戒，成就定，成就慧者，便於現",
    "T01n0026_005:0450a08": "法出入想知滅定，必有此處；若於現法不",
    "T01n0026_005:0450a09": "得究竟智，身壞命終，過摶食天，生餘意生",
    "T01n0026_005:0450a10": "天中，於彼出入想知滅定，必有此處。」尊者",
    "T01n0026_005:0450a11": "烏陀夷亦復再三白曰：「尊者舍梨子！若比丘",
    "T01n0026_005:0450a12": "生餘意生天中，出入想知滅定者，終無此",
    "T01n0026_005:0450a13": "處。」尊者舍梨子復作是念：「此比丘於世尊",
    "T01n0026_005:0450a14": "前再三非我所說，亦無一比丘歎我所說，",
    "T01n0026_005:0450a15": "我宜默然。」於是，世尊問曰：「烏陀夷！汝說意",
    "T01n0026_005:0450a16": "生天為是色耶？」尊者烏陀夷白世尊曰：「是",
    "T01n0026_005:0450a17": "也。世尊！」世尊面訶烏陀夷曰：「汝愚癡人！盲",
    "T01n0026_005:0450a18": "無有目，以何等故，論甚深阿毘曇？」於是，尊",
    "T01n0026_005:0450a19": "者烏陀夷為佛面訶已，內懷憂慼，低頭默",
    "T01n0026_005:0450a20": "然，失辯無言，如有所思。世尊面訶尊者烏",
    "T01n0026_005:0450a21": "陀夷已，語尊者阿難曰：「上尊名德長老比",
    "T01n0026_005:0450a22": "丘為他所詰，汝何以故，縱而不撿？汝愚癡",
    "T01n0026_005:0450a23": "人！無有慈心，捨背上尊名德長老。」於是，世",
    "T01n0026_005:0450a24": "尊面訶尊者烏陀夷及尊者阿難已，告諸",
    "T01n0026_005:0450a25": "比丘：「若比丘成就戒，成就定，成就慧者，便",
    "T01n0026_005:0450a26": "於現法出入想知滅定，必有此處；若於現",
    "T01n0026_005:0450a27": "法不得究竟智，身壞命終，過摶食天，生餘",
    "T01n0026_005:0450a28": "意生天中，於彼出入想知滅定，必有此處。」",
    "T01n0026_005:0450a29": "佛說如是，即入禪室，宴坐默然。爾時，尊者",
    "T01n0026_005:0450b01": "白淨比丘在於眾中，尊者阿難白尊者白",
    "T01n0026_005:0450b02": "淨：「是他所作，而我得責。尊者白淨！世尊晡時",
    "T01n0026_005:0450b03": "必從禪室出，至比丘眾前，敷座而坐，共論",
    "T01n0026_005:0450b04": "此義。尊者白淨應答此事，我極慚愧於世",
    "T01n0026_005:0450b05": "尊所及諸梵行。」於是，世尊則於晡時從禪",
    "T01n0026_005:0450b06": "室出，至比丘眾前，敷座而坐，告曰：「白淨！長",
    "T01n0026_005:0450b07": "老比丘為有幾法，為諸梵行者愛敬尊重？」",
    "T01n0026_005:0450b08": "尊者白淨白曰：「世尊！長老比丘若有五法，",
    "T01n0026_005:0450b09": "為諸梵行者愛敬尊重。云何為五？世尊！長",
    "T01n0026_005:0450b10": "老比丘修習禁戒，守護從解脫，又復善攝",
    "T01n0026_005:0450b11": "威儀禮節，見纖芥罪，常懷畏怖，受持學戒。",
    "T01n0026_005:0450b12": "世尊！禁戒長老上尊比丘，為諸梵行者愛敬",
    "T01n0026_005:0450b13": "尊重。復次，世尊！長老比丘廣學多聞，守持不",
    "T01n0026_005:0450b14": "忘，積聚博聞，所謂法者，初善、中善、竟亦善，有",
    "T01n0026_005:0450b15": "義有文，具足清淨，顯現梵行，如是諸法廣",
    "T01n0026_005:0450b16": "學多聞，翫習至千，意所惟觀，明見深達。",
    "T01n0026_005:0450b17": "世尊！多聞長老上尊比丘，為諸梵行者愛敬",
    "T01n0026_005:0450b18": "尊重。復次，世尊！長老比丘得四增上心，現法",
    "T01n0026_005:0450b19": "樂居，易不難得。世尊！禪伺長老上尊比丘，",
    "T01n0026_005:0450b20": "為諸梵行者愛敬尊重。復次，世尊！長老比",
    "T01n0026_005:0450b21": "丘修行智慧，觀興衰法，得如是智，聖慧明",
    "T01n0026_005:0450b22": "達，分別曉了，以正盡苦。世尊！智慧長老上尊",
    "T01n0026_005:0450b23": "比丘，為諸梵行者愛敬尊重。復次，世尊！長",
    "T01n0026_005:0450b24": "老比丘諸漏已盡，無復有結，心解脫、慧解脫，",
    "T01n0026_005:0450b25": "於現法中自知自覺，自作證成就遊，生已盡，",
    "T01n0026_005:0450b26": "梵行已立，所作已辦，不更受有，知如真。世",
    "T01n0026_005:0450b27": "尊！漏盡長老上尊比丘，為諸梵行者愛敬",
    "T01n0026_005:0450b28": "尊重。世尊！長老比丘若成就此五法，為諸",
    "T01n0026_005:0450b29": "梵行者愛敬尊重。」世尊問曰：「白淨！若長老比",
    "T01n0026_005:0450c01": "丘無此五法，當以何義使諸梵行者愛敬",
    "T01n0026_005:0450c02": "尊重？」尊者白淨白曰：「世尊！若長老比丘無此",
    "T01n0026_005:0450c03": "五法者，更無餘事使諸梵行愛敬尊重，唯",
    "T01n0026_005:0450c04": "以老耄、頭白、齒落，盛壯日衰，身曲脚戾，體重",
    "T01n0026_005:0450c05": "氣上，柱杖而行，肌縮皮緩，皺如麻子，諸根",
    "T01n0026_005:0450c06": "毀熟，顏色醜惡，彼因此故，使諸梵行愛敬尊",
    "T01n0026_005:0450c07": "重。」世尊告曰：「如是如是。若長老比丘無此",
    "T01n0026_005:0450c08": "五法，更無餘事使諸梵行愛敬尊重，唯以",
    "T01n0026_005:0450c09": "老耄、頭白、齒落，盛壯日衰，身曲脚戾，體重氣",
    "T01n0026_005:0450c10": "上，柱杖而行，肌縮皮緩，皺如麻子，諸根毀",
    "T01n0026_005:0450c11": "熟，顏色醜惡，彼因此故，使諸梵行愛敬尊重。",
    "T01n0026_005:0450c12": "白淨！舍梨子比丘有此五法，汝等應當愛敬",
    "T01n0026_005:0450c13": "尊重。所以者何？白淨！舍梨子比丘修習禁",
    "T01n0026_005:0450c14": "戒，守護從解脫，又復善攝威儀禮節，見纖",
    "T01n0026_005:0450c15": "芥罪，常懷畏怖，受持學戒。復次，白淨！舍梨",
    "T01n0026_005:0450c16": "子比丘廣學多聞，守持不忘，積聚博聞，所謂",
    "T01n0026_005:0450c17": "法者，初善、中善、竟亦善，有義有文，具足清",
    "T01n0026_005:0450c18": "淨，顯現梵行，如是諸法，廣學多聞，翫習至",
    "T01n0026_005:0450c19": "千，意所惟觀，明見深達。復次，白淨！舍梨子比",
    "T01n0026_005:0450c20": "丘得四增上心，現法樂居，易不難得。復次，",
    "T01n0026_005:0450c21": "白淨！舍梨子比丘修行智慧，觀興衰法，得",
    "T01n0026_005:0450c22": "如是智，聖慧明達，分別曉了，以正盡苦。復次，",
    "T01n0026_005:0450c23": "白淨！舍梨子比丘諸漏已盡，無復有結，心解",
    "T01n0026_005:0450c24": "脫、慧解脫，於現法中自知自覺，自作證成就",
    "T01n0026_005:0450c25": "遊，生已盡，梵行已立，所作已辦，不更受有，",
    "T01n0026_005:0450c26": "知如真。白淨！舍梨子比丘成就此五法，汝",
    "T01n0026_005:0450c27": "等應共愛敬尊重。」佛說如是。尊者白淨及",
    "T01n0026_005:0450c28": "諸比丘，聞佛所說，歡喜奉行。",
    "T01n0026_005:0450c29": "成就戒經第二竟(一千七百四十六字)",
    "T01n0026_005:0451a01": "（二三）舍梨子相應品智經第三(初一日誦)我",
    "T01n0026_005:0451a02": "聞如是：一時，佛遊舍衛國，在勝林給孤獨",
    "T01n0026_005:0451a03": "園。爾時，牟利破群[少/兔]比丘捨戒罷道，黑齒",
    "T01n0026_005:0451a04": "比丘聞牟利破群[少/兔]比丘捨戒罷道，即詣",
    "T01n0026_005:0451a05": "尊者舍梨子所，稽首禮足，却坐一面，坐已，",
    "T01n0026_005:0451a06": "白曰：「尊者舍梨子！當知牟利破群[少/兔]比丘",
    "T01n0026_005:0451a07": "捨戒罷道。」尊者舍梨子曰：「牟利破群[少/兔]比",
    "T01n0026_005:0451a08": "丘於此法中而愛樂耶？」黑齒比丘問曰：「尊",
    "T01n0026_005:0451a09": "者舍梨子！於此法中而愛樂耶？」尊者舍梨子",
    "T01n0026_005:0451a10": "答曰：「黑齒！我於此法無有疑惑。」黑齒比丘",
    "T01n0026_005:0451a11": "即復問曰：「尊者舍梨子！於當來事復云何耶？」",
    "T01n0026_005:0451a12": "尊者舍梨子答曰：「黑齒！我於來事亦無猶",
    "T01n0026_005:0451a13": "預。」黑齒比丘聞如是已，即從坐起，往詣佛",
    "T01n0026_005:0451a14": "所，稽首作禮，却坐一面，白曰：「世尊！尊者舍",
    "T01n0026_005:0451a15": "梨子今自稱說得智，生已盡，梵行已立，所作",
    "T01n0026_005:0451a16": "已辦，不更受有，知如真。」世尊聞已，告一比",
    "T01n0026_005:0451a17": "丘：「汝往舍梨子所，語：『舍梨子！世尊呼汝。』」一",
    "T01n0026_005:0451a18": "比丘受教已，即從坐起，禮佛而去，往詣尊",
    "T01n0026_005:0451a19": "者舍梨子所，白曰：「世尊呼尊者舍梨子。」尊",
    "T01n0026_005:0451a20": "者舍梨子聞已，即往詣佛，稽首作禮，却坐一",
    "T01n0026_005:0451a21": "面。世尊問曰：「舍梨子！汝今實自稱說得智，生",
    "T01n0026_005:0451a22": "已盡，梵行已立，所作已辦，不更受有，知如真",
    "T01n0026_005:0451a23": "耶？」尊者舍梨子白曰：「世尊！不以此文，不以",
    "T01n0026_005:0451a24": "此句，我但說義。」世尊告曰：「舍梨子！族姓子",
    "T01n0026_005:0451a25": "隨其方便稱說，得智者即說得智。」尊者舍",
    "T01n0026_005:0451a26": "梨子白曰：「世尊！我向已說，不以此文，不以",
    "T01n0026_005:0451a27": "此句，我但說義。」世尊問曰：「舍梨子！若諸梵",
    "T01n0026_005:0451a28": "行來問汝言：『尊者舍梨子！云何知、云何見，自",
    "T01n0026_005:0451a29": "稱說得智，生已盡，梵行已立，所作已辦，不更",
    "T01n0026_005:0451b01": "受有，知如真耶？』舍梨子！汝聞此已當云何",
    "T01n0026_005:0451b02": "答？」尊者舍梨子白曰：「世尊！若諸梵行來問我",
    "T01n0026_005:0451b03": "言：『尊者舍梨子！云何知、云何見，自稱說得智，",
    "T01n0026_005:0451b04": "生已盡，梵行已立，所作已辦，不更受有，知如",
    "T01n0026_005:0451b05": "真？』世尊！我聞此已，當如是答：『諸賢！生者有",
    "T01n0026_005:0451b06": "因，此生因盡，知生因盡已，我自稱說得智，",
    "T01n0026_005:0451b07": "生已盡，梵行已立，所作已辦，不更受有，知如",
    "T01n0026_005:0451b08": "真。』世尊！若諸梵行來問如此，我當如是答。」",
    "T01n0026_005:0451b09": "世尊歎曰：「善哉！善哉！舍梨子！若諸梵行來問",
    "T01n0026_005:0451b10": "如此，汝應如是答。所以者何？如此說者，當",
    "T01n0026_005:0451b11": "知是義。」世尊問曰：「舍梨子！若諸梵行來問",
    "T01n0026_005:0451b12": "汝言：『尊者舍梨子！生者何因何緣，為從何",
    "T01n0026_005:0451b13": "生，以何為本？』汝聞此已，當云何答？」尊者舍",
    "T01n0026_005:0451b14": "梨子白曰：「世尊！若諸梵行來問我言：『尊者舍",
    "T01n0026_005:0451b15": "梨子！生者何因何緣，為從何生，以何為本？』",
    "T01n0026_005:0451b16": "世尊！我聞此已，當如是答：『諸賢！生者因",
    "T01n0026_005:0451b17": "有緣有，從有而生，以有為本。』世尊！若諸梵",
    "T01n0026_005:0451b18": "行來問如此，我當如是答。」世尊歎曰：「善哉！",
    "T01n0026_005:0451b19": "善哉！舍梨子！若諸梵行來問如此，汝應如",
    "T01n0026_005:0451b20": "是答。所以者何？如此說者，當知是義。」世尊",
    "T01n0026_005:0451b21": "問曰：「舍梨子！若諸梵行來問汝言：『尊者舍梨",
    "T01n0026_005:0451b22": "子！有者何因何緣，為從何生，以何為本？』汝",
    "T01n0026_005:0451b23": "聞此已，當云何答？」尊者舍梨子白曰：「世尊！",
    "T01n0026_005:0451b24": "若諸梵行來問我言：『尊者舍梨子！有者何因",
    "T01n0026_005:0451b25": "何緣，為從何生，以何為本？』世尊！我聞此",
    "T01n0026_005:0451b26": "已，當如是答：『諸賢！有者因受、緣受，從受",
    "T01n0026_005:0451b27": "而生，以受為本。』世尊！若諸梵行來問如",
    "T01n0026_005:0451b28": "此，我當如是答。」世尊歎曰：「善哉！善哉！舍梨",
    "T01n0026_005:0451b29": "子！若諸梵行來問如此，應如是答。所以者",
    "T01n0026_005:0451c01": "何？如此說者，當知是義。」世尊問曰：「舍梨子！",
    "T01n0026_005:0451c02": "若諸梵行來問汝言：『尊者舍梨子！受者何因",
    "T01n0026_005:0451c03": "何緣，為從何生，以何為本？』汝聞此已，當",
    "T01n0026_005:0451c04": "云何答？」尊者舍梨子白曰：「世尊！若諸梵行來",
    "T01n0026_005:0451c05": "問我言：『尊者舍梨子！受者何因何緣，為從",
    "T01n0026_005:0451c06": "何生，以何為本？』世尊！我聞此已，當如是",
    "T01n0026_005:0451c07": "答：『諸賢！受者因愛、緣愛，從愛而生，以愛",
    "T01n0026_005:0451c08": "為本。』世尊！若諸梵行來問如此，我當如是",
    "T01n0026_005:0451c09": "答。」世尊歎曰：「善哉！善哉！舍梨子！若諸梵行來",
    "T01n0026_005:0451c10": "問如此，汝應如是答。所以者何？如此說者，",
    "T01n0026_005:0451c11": "當知是義。」世尊問曰：「舍梨子！若諸梵行來",
    "T01n0026_005:0451c12": "問汝言：『尊者舍梨子！云何為愛？』汝聞此已，",
    "T01n0026_005:0451c13": "當云何答？」尊者舍梨子白曰：「世尊！若諸梵行",
    "T01n0026_005:0451c14": "來問我言：『尊者舍梨子！云何為愛？』世尊！我",
    "T01n0026_005:0451c15": "聞此已，當如是答：『諸賢！謂有三覺，樂覺、",
    "T01n0026_005:0451c16": "苦覺、不苦不樂覺，於中樂欲著者，是謂為愛。』",
    "T01n0026_005:0451c17": "世尊！若諸梵行來問如此，我當如是答。」世",
    "T01n0026_005:0451c18": "尊歎曰：「善哉！善哉！舍梨子！若諸梵行來問",
    "T01n0026_005:0451c19": "如此，汝應如是答。所以者何？如此說者，當",
    "T01n0026_005:0451c20": "知是義。」世尊問曰：「舍梨子！若諸梵行來問汝",
    "T01n0026_005:0451c21": "言：『尊者舍梨子！云何知、云何見，於三覺中",
    "T01n0026_005:0451c22": "無樂欲著？』汝聞此已，當云何答？」尊者舍梨",
    "T01n0026_005:0451c23": "子白曰：「世尊！若諸梵行來問我言：『尊者舍",
    "T01n0026_005:0451c24": "梨子！云何知、云何見，於三覺中無樂欲著？』",
    "T01n0026_005:0451c25": "世尊！我聞此已，當如是答：『諸賢！謂此三覺",
    "T01n0026_005:0451c26": "無常法、苦法、滅法，無常法即是苦，見苦已，便",
    "T01n0026_005:0451c27": "於三覺無樂欲著。』世尊！若諸梵行來問如",
    "T01n0026_005:0451c28": "此，我當如是答。」世尊歎曰：「善哉！善哉！舍梨",
    "T01n0026_005:0451c29": "子！若諸梵行來問如此，汝應如是答。所以",
    "T01n0026_005:0452a01": "者何？如此說者，當知是義。」爾時，世尊告曰：",
    "T01n0026_005:0452a02": "「舍梨子！此說復有義，可得略答。舍梨子！復",
    "T01n0026_005:0452a03": "有何義，此說可得略答？所覺所為，即皆是",
    "T01n0026_005:0452a04": "苦。舍梨子！是謂復有義，此說可得略答。」世",
    "T01n0026_005:0452a05": "尊問曰：「舍梨子！若諸梵行來問汝言：『尊者舍",
    "T01n0026_005:0452a06": "梨子！云何背不向自稱說得智，生已盡，梵行",
    "T01n0026_005:0452a07": "已立，所作已辦，不更受有，知如真？』」尊者舍",
    "T01n0026_005:0452a08": "梨子白曰：「世尊！若諸梵行來問我言：『尊者舍",
    "T01n0026_005:0452a09": "梨子！云何背不向自稱說得智，生已盡，梵行",
    "T01n0026_005:0452a10": "已立，所作已辦，不更受有，知如真？』世尊！我",
    "T01n0026_005:0452a11": "聞此已，當如是答：『諸賢！我自於內背而不",
    "T01n0026_005:0452a12": "向則諸愛盡，無驚無怖，無疑無惑，行如是守",
    "T01n0026_005:0452a13": "護，如其守護已，不生不善漏。』世尊！若諸梵",
    "T01n0026_005:0452a14": "行來問如此，我當如是答。」世尊歎曰：「善哉！",
    "T01n0026_005:0452a15": "善哉！舍梨子！若諸梵行來問如此，汝應如",
    "T01n0026_005:0452a16": "是答。所以者何？如此說者，當知是義。」世尊",
    "T01n0026_005:0452a17": "告曰：「舍梨子！復次有義，此說可得略答。若",
    "T01n0026_005:0452a18": "諸結沙門所說，彼結非我有，行如是守護，",
    "T01n0026_005:0452a19": "如其守護已，不生不善漏。舍梨子！是謂復",
    "T01n0026_005:0452a20": "有義，此說可得略答。」世尊說如是已，即",
    "T01n0026_005:0452a21": "從坐起，入室燕坐。世尊入室不久，尊",
    "T01n0026_005:0452a22": "者舍梨子告諸比丘：「諸賢！我始未作意，而",
    "T01n0026_005:0452a23": "世尊卒問此義，我作是念：『恐不能答。』諸賢！",
    "T01n0026_005:0452a24": "我初說一義，便為世尊之所讚可，我復作",
    "T01n0026_005:0452a25": "是念：『若世尊一日一夜，以異文異句問我",
    "T01n0026_005:0452a26": "此義者，我能為世尊一日一夜，以異文異",
    "T01n0026_005:0452a27": "句而答此義；若世尊二、三、四，至七日七夜，",
    "T01n0026_005:0452a28": "以異文異句問我此義者，我亦能為世尊",
    "T01n0026_005:0452a29": "二、三、四，至七日七夜，以異文異句而答此",
    "T01n0026_005:0452b01": "義。』」黑齒比丘聞尊者舍梨子說如是已，即",
    "T01n0026_005:0452b02": "從坐起，疾詣佛所，白世尊曰：「世尊入室",
    "T01n0026_005:0452b03": "不久，尊者舍梨子所說至高，一向師子吼：『諸",
    "T01n0026_005:0452b04": "賢！我始未作意，而世尊卒問此義，我作是",
    "T01n0026_005:0452b05": "念：「恐不能答。」諸賢！我初說一義，便為世尊",
    "T01n0026_005:0452b06": "之所讚可，我復作是念：「若世尊一日一夜，",
    "T01n0026_005:0452b07": "以異文異句問我此義者，我能為世尊一",
    "T01n0026_005:0452b08": "日一夜，以異文異句而答此義。諸賢！若世",
    "T01n0026_005:0452b09": "尊二、三、四，至七日七夜，以異文異句問我",
    "T01n0026_005:0452b10": "此義者，我亦能為世尊二、三、四，至七日七",
    "T01n0026_005:0452b11": "夜，以異文異句而答此義。」』」世尊告曰：「黑齒！",
    "T01n0026_005:0452b12": "如是，如是。若我一日一夜，以異文異句問",
    "T01n0026_005:0452b13": "舍梨子比丘此義者，舍梨子比丘必能為我",
    "T01n0026_005:0452b14": "一日一夜，以異文異句而答此義。黑齒！若",
    "T01n0026_005:0452b15": "我二、三、四，至七日七夜，以異文異句問舍",
    "T01n0026_005:0452b16": "梨子比丘此義者，舍梨子比丘亦能為我二、",
    "T01n0026_005:0452b17": "三、四，至七日七夜，以異文異句而答此義。",
    "T01n0026_005:0452b18": "所以者何？黑齒！舍梨子比丘深達法界故。」",
    "T01n0026_005:0452b19": "佛說如是。尊者舍梨子及諸比丘，聞佛所",
    "T01n0026_005:0452b20": "說，歡喜奉行。",
    "T01n0026_005:0452b21": "智經第三竟(一千一百六十九字)",
    "T01n0026_005:0452b22": "（二四）舍梨子相應品師子吼經第四(初一日誦)",
    "T01n0026_005:0452b23": "我聞如是：一時，佛遊舍衛國，在勝林給孤",
    "T01n0026_005:0452b24": "獨園。爾時，世尊與大比丘眾俱，於舍衛國",
    "T01n0026_005:0452b25": "而受夏坐，尊者舍梨子亦遊舍衛國而受",
    "T01n0026_005:0452b26": "夏坐。於是，尊者舍梨子舍衛國受夏坐訖，",
    "T01n0026_005:0452b27": "過三月已，補治衣竟，攝衣持鉢，往詣佛",
    "T01n0026_005:0452b28": "所，稽首禮足，却坐一面，白曰：「世尊！我於舍",
    "T01n0026_005:0452b29": "衛國受夏坐訖。世尊！我欲遊行人間。」世",
    "T01n0026_005:0452c01": "尊告曰：「舍梨子！汝去，隨所欲，諸未度者當",
    "T01n0026_005:0452c02": "令得度，諸未脫者當令得脫，諸未般涅槃",
    "T01n0026_005:0452c03": "者令得般涅槃。舍梨子！汝去，隨所欲。」於是，",
    "T01n0026_005:0452c04": "尊者舍梨子聞佛所說，善受善持，即從坐",
    "T01n0026_005:0452c05": "起，稽首佛足，繞三匝而去，還至己房，收舉",
    "T01n0026_005:0452c06": "床座，攝衣持鉢，即便出去遊行人間。尊者",
    "T01n0026_005:0452c07": "舍梨子去後不久，有一梵行在於佛前犯",
    "T01n0026_005:0452c08": "相違法，白世尊曰：「今日尊者舍梨子輕慢",
    "T01n0026_005:0452c09": "我已，遊行人間。」世尊聞已，告一比丘：「汝往",
    "T01n0026_005:0452c10": "舍梨子所，語舍梨子：『世尊呼汝。汝去不久，",
    "T01n0026_005:0452c11": "有一梵行在於我前犯相違法，而作是語：",
    "T01n0026_005:0452c12": "「世尊！今日尊者舍梨子輕慢我已，遊行人",
    "T01n0026_005:0452c13": "間。」』」一比丘受教已，即從坐起，禮佛而去。於",
    "T01n0026_005:0452c14": "是，尊者阿難住世尊後執拂侍佛。一比丘",
    "T01n0026_005:0452c15": "去後不久，尊者阿難即持戶鑰，遍至諸房，",
    "T01n0026_005:0452c16": "見諸比丘便作是語：「善哉！諸尊！速詣講堂，",
    "T01n0026_005:0452c17": "今尊者舍梨子當在佛前而師子吼，若尊",
    "T01n0026_005:0452c18": "者舍梨子所說甚深，息中之息，妙中之妙，",
    "T01n0026_005:0452c19": "如是說者，諸尊及我得聞此已，當善誦習，",
    "T01n0026_005:0452c20": "當善受持。」彼時，諸比丘聞尊者阿難語已，",
    "T01n0026_005:0452c21": "悉詣講堂。爾時，一比丘往詣尊者舍梨子所，",
    "T01n0026_005:0452c22": "白曰：「世尊呼汝。汝去不久，有一梵行在於",
    "T01n0026_005:0452c23": "我前犯相違法，而作是語：『世尊！今日尊者",
    "T01n0026_005:0452c24": "舍梨子輕慢我已，遊行人間。』」於是，尊者舍",
    "T01n0026_005:0452c25": "梨子聞已，即從坐起，便還詣佛，稽首禮足，",
    "T01n0026_005:0452c26": "却坐一面。佛便告曰：「舍梨子！汝去不久，有",
    "T01n0026_005:0452c27": "一梵行在於我前犯相違法，而作是語：『世",
    "T01n0026_005:0452c28": "尊！今日尊者舍梨子輕慢我已，遊行人間。』",
    "T01n0026_005:0452c29": "舍梨子！汝實輕慢一梵行已而遊人間耶？」",
    "T01n0026_005:0453a01": "尊者舍梨子白曰：「世尊！若無身身念者，",
    "T01n0026_005:0453a02": "彼便輕慢於一梵行而遊人間。世尊！我善",
    "T01n0026_005:0453a03": "有身身念，我當云何輕慢一梵行而遊人",
    "T01n0026_005:0453a04": "間？世尊！猶截角牛，至忍溫良，善調善御，",
    "T01n0026_005:0453a05": "從村至村，從巷至巷，所遊行處，無所侵",
    "T01n0026_005:0453a06": "犯。世尊！我亦如是，心如截角牛，無結",
    "T01n0026_005:0453a07": "無怨，無恚無諍，極廣甚大，無量善修，遍",
    "T01n0026_005:0453a08": "滿一切世間成就遊。世尊！若無身身念",
    "T01n0026_005:0453a09": "者，彼便輕慢於一梵行而遊人間。世尊！我",
    "T01n0026_005:0453a10": "善有身身念，我當云何輕慢一梵行而遊",
    "T01n0026_005:0453a11": "人間？「世尊！猶旃陀羅子而截兩手，其意至",
    "T01n0026_005:0453a12": "下，從村至村，從邑至邑，所遊行處，無所",
    "T01n0026_005:0453a13": "侵犯。世尊！我亦如是，心如截手旃陀羅",
    "T01n0026_005:0453a14": "子，無結無怨，無恚無諍，極廣甚大，無量",
    "T01n0026_005:0453a15": "善修，遍滿一切世間成就遊。世尊！若無",
    "T01n0026_005:0453a16": "身身念者，彼便輕慢於一梵行而遊人間。",
    "T01n0026_005:0453a17": "世尊！我善有身身念，我當云何輕慢一",
    "T01n0026_005:0453a18": "梵行而遊人間？「世尊！猶若如地，淨與不",
    "T01n0026_005:0453a19": "淨，大便、小便、涕、唾悉受，地不以此而有",
    "T01n0026_005:0453a20": "憎愛，不羞不慙，亦不愧恥。世尊！我亦如是，",
    "T01n0026_005:0453a21": "心如彼地，無結無怨，無恚無諍，極廣甚大，",
    "T01n0026_005:0453a22": "無量善修，遍滿一切世間成就遊。世尊！若",
    "T01n0026_005:0453a23": "無身身念者，彼便輕慢於一梵行而遊人",
    "T01n0026_005:0453a24": "間。世尊！我善有身身念，我當云何輕慢一",
    "T01n0026_005:0453a25": "梵行而遊人間？「世尊！猶若如水，淨與不淨，",
    "T01n0026_005:0453a26": "大便、小便、涕、唾悉洗，水不以此而有憎愛，",
    "T01n0026_005:0453a27": "不羞不慙，亦不愧恥。世尊！我亦如是，心",
    "T01n0026_005:0453a28": "如彼水，無結無怨，無恚無諍，極廣甚大，無",
    "T01n0026_005:0453a29": "量善修，遍滿一切世間成就遊。世尊！若無",
    "T01n0026_005:0453b01": "身身念者，彼便輕慢於一梵行而遊人間。",
    "T01n0026_005:0453b02": "世尊！我善有身身念，我當云何輕慢一梵",
    "T01n0026_005:0453b03": "行而遊人間？「世尊！猶若如火，淨與不淨，大",
    "T01n0026_005:0453b04": "便、小便、涕、唾悉燒，火不以此而有憎愛，不",
    "T01n0026_005:0453b05": "羞不慙，亦不愧恥。世尊！我亦如是，心如彼",
    "T01n0026_005:0453b06": "火，無結無怨，無恚無諍，極廣甚大，無量善",
    "T01n0026_005:0453b07": "修，遍滿一切世間成就遊。世尊！若無身身念",
    "T01n0026_005:0453b08": "者，彼便輕慢於一梵行而遊人間。世尊！我",
    "T01n0026_005:0453b09": "善有身身念，我當云何輕慢一梵行而遊",
    "T01n0026_005:0453b10": "人間？「世尊！猶若如風，淨與不淨，大便、小便、涕、",
    "T01n0026_005:0453b11": "唾悉吹，風不以此而有憎愛，不羞不慙，亦",
    "T01n0026_005:0453b12": "不愧耻。世尊！我亦如是，心如彼風，無結無",
    "T01n0026_005:0453b13": "怨，無恚無諍，極廣甚大，無量善修，遍滿一",
    "T01n0026_005:0453b14": "切世間成就遊。世尊！若無身身念者，彼便",
    "T01n0026_005:0453b15": "輕慢於一梵行而遊人間。世尊！我善有身",
    "T01n0026_005:0453b16": "身念，我當云何輕慢一梵行而遊人間？「世",
    "T01n0026_005:0453b17": "尊！猶如掃箒，淨與不淨，大便、小便、涕、唾悉",
    "T01n0026_005:0453b18": "掃，箒不以此而有憎愛，不羞不慙，亦不",
    "T01n0026_005:0453b19": "愧耻。世尊！我亦如是，心如掃箒，無結無怨，",
    "T01n0026_005:0453b20": "無恚無諍，極廣甚大，無量善修，遍滿一切世",
    "T01n0026_005:0453b21": "間成就遊。世尊！若無身身念者，彼便輕慢",
    "T01n0026_005:0453b22": "於一梵行而遊人間。世尊！我善有身身念，我",
    "T01n0026_005:0453b23": "當云何輕慢一梵行而遊人間？「世尊！猶晡",
    "T01n0026_005:0453b24": "旃尼，淨與不淨，大便、小便、涕、唾悉拭，晡旃",
    "T01n0026_005:0453b25": "尼不以此故而有憎愛，不羞不慙，亦不愧",
    "T01n0026_005:0453b26": "耻。世尊！我亦如是，心如晡旃尼，無結無怨，",
    "T01n0026_005:0453b27": "無恚無諍，極廣甚大，無量善修，遍滿一切世",
    "T01n0026_005:0453b28": "間成就遊。世尊！若無身身念者，彼便輕慢",
    "T01n0026_005:0453b29": "於一梵行而遊人間。世尊！我善有身身念，",
    "T01n0026_005:0453c01": "我當云何輕慢一梵行而遊人間？「世尊！猶",
    "T01n0026_005:0453c02": "如膏瓶處處裂破，盛滿膏已而著日中，漏",
    "T01n0026_005:0453c03": "遍漏津遍津。若有目人，來住一面，見此膏瓶",
    "T01n0026_005:0453c04": "處處裂破，盛滿膏已而著日中，漏遍漏津",
    "T01n0026_005:0453c05": "遍津。世尊！我亦如是，常觀此身九孔不淨，",
    "T01n0026_005:0453c06": "漏遍漏津遍津。世尊！若無身身念者，彼便",
    "T01n0026_005:0453c07": "輕慢於一梵行而遊人間。世尊！我善有身",
    "T01n0026_005:0453c08": "身念，我當云何輕慢一梵行而遊人間？「世",
    "T01n0026_005:0453c09": "尊！猶如有一自喜年少，沐浴澡洗，熏以塗",
    "T01n0026_005:0453c10": "香，著白淨衣，瓔珞自嚴，剃鬚治髮，頭冠華",
    "T01n0026_005:0453c11": "鬘，若以三屍，死蛇、死狗及以死人，青瘀膖脹，",
    "T01n0026_005:0453c12": "極臭爛壞，不淨流漫，繫著咽頸，彼懷羞慙，極",
    "T01n0026_005:0453c13": "惡穢之。世尊！我亦如是，常觀此身臭處不",
    "T01n0026_005:0453c14": "淨，心懷羞慙，極惡穢之。世尊！若無身身念",
    "T01n0026_005:0453c15": "者，彼便輕慢於一梵行而遊人間。世尊！我善",
    "T01n0026_005:0453c16": "有身身念，我當云何輕慢一梵行而遊人",
    "T01n0026_005:0453c17": "間？」於是，彼比丘即從坐起，稽首佛足，白",
    "T01n0026_005:0453c18": "世尊曰：「悔過，世尊！自首，善逝！如愚如癡，如",
    "T01n0026_005:0453c19": "不定，如不善。所以者何？謂我以虛妄言誣",
    "T01n0026_005:0453c20": "謗清淨梵行舍梨子比丘。世尊！我今悔過，願",
    "T01n0026_005:0453c21": "為受之，見已發露，後不更作。」世尊告曰：「如",
    "T01n0026_005:0453c22": "是。比丘！汝實如愚如癡，如不定，如不善。所",
    "T01n0026_005:0453c23": "以者何？謂汝以虛妄言空無真實，誣謗清",
    "T01n0026_005:0453c24": "淨梵行舍梨子比丘。汝能悔過，見已發露，後",
    "T01n0026_005:0453c25": "不更作。若有悔過，見已發露，後不更作者，",
    "T01n0026_005:0453c26": "如是長養於聖法、律則不衰退。」於是，佛告",
    "T01n0026_005:0453c27": "尊者舍梨子：「汝速受彼癡人悔過，莫令彼",
    "T01n0026_005:0453c28": "比丘即於汝前頭破七分。」尊者舍梨子即為",
    "T01n0026_005:0453c29": "哀愍彼比丘故，便受悔過。佛說如是。尊者",
    "T01n0026_005:0454a01": "舍梨子及諸比丘，聞佛所說，歡喜奉行。",
    "T01n0026_005:0454a02": "師子吼經第四竟(千九百七十七字)",
    "T01n0026_005:0454a03": "（二五）舍梨子相應品水喻經第五(初一日",
    "T01n0026_005:0454a04": "誦)",
    "T01n0026_005:0454a05": "我聞如是：一時，佛遊舍衛國，在勝林給孤",
    "T01n0026_005:0454a06": "獨園。爾時，尊者舍梨子告諸比丘：「諸賢！我今",
    "T01n0026_005:0454a07": "為汝說五除惱法。諦聽，諦聽！善思念之。」彼",
    "T01n0026_005:0454a08": "諸比丘受教而聽。尊者舍梨子言：「云何為五？",
    "T01n0026_005:0454a09": "諸賢！或有一人身不淨行，口淨行，若慧者見，",
    "T01n0026_005:0454a10": "設生恚惱，應當除之。復次。諸賢！或有一人",
    "T01n0026_005:0454a11": "口不淨行，身淨行，若慧者見，設生恚惱，應當",
    "T01n0026_005:0454a12": "除之。復次。諸賢！或有一人身不淨行，口不",
    "T01n0026_005:0454a13": "淨行，心少有淨，若慧者見，設生恚惱，應當",
    "T01n0026_005:0454a14": "除之。復次。諸賢！或有一人身不淨行，口、意",
    "T01n0026_005:0454a15": "不淨行，若慧者見，設生恚惱，應當除之。復",
    "T01n0026_005:0454a16": "次。諸賢！或有一人身淨行，口、意淨行，若慧者",
    "T01n0026_005:0454a17": "見，設生恚惱，應當除之。「諸賢！或有一人",
    "T01n0026_005:0454a18": "身不淨行，口淨行，若慧者見，設生恚惱，當",
    "T01n0026_005:0454a19": "云何除？諸賢！猶如阿練若比丘持糞",
    "T01n0026_005:0454a20": "掃衣，見糞聚中所棄弊衣，或大便污，或小",
    "T01n0026_005:0454a21": "便、涕、唾及餘不淨之所染污，見已，左手執之，",
    "T01n0026_005:0454a22": "右手舒張，若非大便、小便、涕、唾及餘不淨之",
    "T01n0026_005:0454a23": "所污處，又不穿者，便裂取之。如是，諸賢！",
    "T01n0026_005:0454a24": "或有一人身不淨行，口淨行，莫念彼身不",
    "T01n0026_005:0454a25": "淨行也，但當念彼口之淨行，若慧者見，",
    "T01n0026_005:0454a26": "設生恚惱，應如是除。「諸賢！或有一人口",
    "T01n0026_005:0454a27": "不淨行，身淨行，若慧者見，設生恚惱，當云何",
    "T01n0026_005:0454a28": "除？諸賢！猶村外不遠，有深水池，藳草所",
    "T01n0026_005:0454a29": "覆，若有人來，熱極煩悶，飢渴頓乏，風熱所",
    "T01n0026_005:0454b01": "逼，彼至池已，脫衣置岸，便入池中，兩手披",
    "T01n0026_005:0454b02": "藳，恣意快浴，除熱煩悶，飢渴頓乏。如是，諸",
    "T01n0026_005:0454b03": "賢！或有一人口不淨行，身有淨行，莫念",
    "T01n0026_005:0454b04": "彼口不淨行，但當念彼身之淨行，若慧者見，",
    "T01n0026_005:0454b05": "設生恚惱，應如是除。「諸賢！或有一人",
    "T01n0026_005:0454b06": "身不淨行，口不淨行，心少有淨，若慧者見，設",
    "T01n0026_005:0454b07": "生恚惱，當云何除？諸賢！猶四衢道，有牛",
    "T01n0026_005:0454b08": "跡水。若有人來，熱極煩悶，飢渴頓乏，風熱",
    "T01n0026_005:0454b09": "所逼，彼作是念：『此四衢道牛跡少水，我若以",
    "T01n0026_005:0454b10": "手、以葉取者，則擾渾濁，不得除我熱極煩",
    "T01n0026_005:0454b11": "悶、飢渴頓乏。我寧可跪，手膝拍地，以口飲",
    "T01n0026_005:0454b12": "水。』彼即長跪，手膝拍地，以口飲水，彼即得",
    "T01n0026_005:0454b13": "除熱極煩悶、飢渴頓乏。如是，諸賢！或有一",
    "T01n0026_005:0454b14": "人身不淨行，口不淨行，心少有淨，莫得念",
    "T01n0026_005:0454b15": "彼身不淨行，口不淨行，但當念彼心少有淨。",
    "T01n0026_005:0454b16": "諸賢！若慧者見，設生恚惱，應如是除。「諸賢！",
    "T01n0026_005:0454b17": "或有一人身不淨行，口、意不淨行，若慧者見，",
    "T01n0026_005:0454b18": "設生恚惱，當云何除？諸賢！猶如有人遠涉",
    "T01n0026_005:0454b19": "長路，中道得病，極困委頓，獨無伴侶，後村",
    "T01n0026_005:0454b20": "轉遠，而前村未至。若有人來住一面，見此",
    "T01n0026_005:0454b21": "行人遠涉長路，中道得病，極困委頓，獨",
    "T01n0026_005:0454b22": "無伴侶，後村轉遠，而前村未至，彼若得侍",
    "T01n0026_005:0454b23": "人，從逈野中，將至村邑，與妙湯藥，餔養美",
    "T01n0026_005:0454b24": "食，好瞻視者，如是此人病必得差，謂彼人",
    "T01n0026_005:0454b25": "於此病人，極有哀愍慈念之心。如是，諸賢！",
    "T01n0026_005:0454b26": "或有一人身不淨行，口、意不淨行，若慧者見，",
    "T01n0026_005:0454b27": "便作是念：『此賢身不淨行，口、意不淨行，莫",
    "T01n0026_005:0454b28": "令此賢因身不淨行，口、意不淨行，身壞命終，",
    "T01n0026_005:0454b29": "趣至惡處，生地獄中。若此賢得善知識者，",
    "T01n0026_005:0454c01": "捨身不淨行，修身淨行，捨口、意不淨行，修",
    "T01n0026_005:0454c02": "口、意淨行。如是，此賢因身淨行，口、意淨行，",
    "T01n0026_005:0454c03": "身壞命終，必至善處，乃生天上。』謂彼賢為",
    "T01n0026_005:0454c04": "此賢極有哀愍慈念之心，若慧者見，設生恚",
    "T01n0026_005:0454c05": "惱，應如是除。「諸賢！或有一人身淨行，口、",
    "T01n0026_005:0454c06": "意淨行，若慧者見，設生恚惱，當云何除？諸",
    "T01n0026_005:0454c07": "賢！猶村外不遠，有好池水，既清且美，其",
    "T01n0026_005:0454c08": "淵平滿，翠草被岸，華樹四周，若有人來，熱極",
    "T01n0026_005:0454c09": "煩悶，飢渴頓乏，風熱所逼，彼至池已，脫衣置",
    "T01n0026_005:0454c10": "岸，便入池中，恣意快浴，除熱煩悶、飢渴頓",
    "T01n0026_005:0454c11": "乏。如是，諸賢！或有一人身淨行，口、意淨行，",
    "T01n0026_005:0454c12": "常當念彼身之淨行，口、意淨行，若慧者見，設",
    "T01n0026_005:0454c13": "生恚惱，應如是除。諸賢！我向所說五除",
    "T01n0026_005:0454c14": "惱法者，因此故說。」尊者舍梨子所說如是。",
    "T01n0026_005:0454c15": "諸比丘聞已，歡喜奉行。",
    "T01n0026_005:0454c16": "水喻經第五竟(千一百一字)",
    "T01n0026_005:0454c17": "中阿含經卷第五(七千一百七十四字)(初一日誦)"
}