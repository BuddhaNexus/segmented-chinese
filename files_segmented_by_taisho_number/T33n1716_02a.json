{
    "T33n1716_02a:0692c07": "folio_2a 妙法蓮華經玄義卷第二上",
    "T33n1716_02a:0692c09": "天台智者大師說",
    "T33n1716_02a:0692c10": "四、正論今意，為二：先、略用彼名顯於妙義。",
    "T33n1716_02a:0692c11": "因具三義者，一法界具九法界，名體廣。九",
    "T33n1716_02a:0692c12": "法界即佛法界，名位高。十法界即空、即假、即",
    "T33n1716_02a:0692c13": "中，名用長。即一而論三，即三而論一，非各",
    "T33n1716_02a:0692c14": "異，亦非橫，亦非一，故稱妙也。果體具三義",
    "T33n1716_02a:0692c15": "者，體遍一切處，名體廣。久已成佛久遠久",
    "T33n1716_02a:0692c16": "遠，名位高。從本垂迹，過、現、未來三世益物，名",
    "T33n1716_02a:0692c17": "用長。是為因果六義，異於餘經，是故稱妙。",
    "T33n1716_02a:0692c18": "又乳經一種因果廣、高、長，一種因果狹、下、短，",
    "T33n1716_02a:0692c19": "則一麁一妙云云。酪經唯一種因果狹、下、短，但",
    "T33n1716_02a:0692c20": "麁無妙。生蘇經三種因果狹、下、短，一種因果",
    "T33n1716_02a:0692c21": "廣、高、長，則三麁一妙。熟蘇經二種因果狹、下、",
    "T33n1716_02a:0692c22": "短，一種因果廣、高、長，則二麁一妙。醍醐經一",
    "T33n1716_02a:0692c23": "種因果廣、高、長，但妙無麁。又醍醐經妙因、妙",
    "T33n1716_02a:0692c24": "果，與諸經妙因、妙果不異，故稱為妙也。復",
    "T33n1716_02a:0692c25": "次觀心釋。若觀己心不具眾生心、佛心者，",
    "T33n1716_02a:0692c26": "是體狹；具者是體廣。若己心不等佛心是位",
    "T33n1716_02a:0692c27": "下；若等佛心是位高。若己心、眾生心、佛心，",
    "T33n1716_02a:0692c28": "不即空、即假、即中者，是用短；即空、即假、即中",
    "T33n1716_02a:0692c29": "者，是用長。復次，於一法界通達十法界六即",
    "T33n1716_02a:0693a01": "位者，亦是體廣，亦是位高，亦是用長。初約",
    "T33n1716_02a:0693a02": "十法界，是顯理一；次約五味，是約教一；次",
    "T33n1716_02a:0693a03": "約觀心，是約行一；次約六即，是約人一。略",
    "T33n1716_02a:0693a04": "示妙義竟。廣說者：先法，次妙。南岳師舉三",
    "T33n1716_02a:0693a05": "種，謂眾生法、佛法、心法。如經：「為令眾生，開",
    "T33n1716_02a:0693a06": "示悟入佛之知見。」若眾生無佛知見，何所論",
    "T33n1716_02a:0693a07": "開？當知佛之知見蘊在眾生也。又經：「但以",
    "T33n1716_02a:0693a08": "父母所生眼」，即肉眼；「徹見內外彌樓山」，即天",
    "T33n1716_02a:0693a09": "眼。洞見諸色而無染著，即慧眼。見色無錯",
    "T33n1716_02a:0693a10": "謬即法眼。雖未得無漏，而其眼根清淨。若",
    "T33n1716_02a:0693a11": "此一眼具諸眼用，即佛眼。此是今經明眾生",
    "T33n1716_02a:0693a12": "法妙之文也。《大經》云：「學大乘者，雖有肉",
    "T33n1716_02a:0693a13": "眼，名為佛眼。耳鼻五根，例亦如是。」《殃掘》云：",
    "T33n1716_02a:0693a14": "「所謂彼眼根，於諸如來常，具足無減修，了了",
    "T33n1716_02a:0693a15": "分明見。」乃至意根亦如是。《大品》云：「六自在王，",
    "T33n1716_02a:0693a16": "性清淨故。」又云：「一切法趣眼，是趣不過。」眼",
    "T33n1716_02a:0693a17": "尚不可得，何況有趣、有非趣？乃至一切法趣",
    "T33n1716_02a:0693a18": "意，亦如是。此即諸經明眾生法妙也。佛法",
    "T33n1716_02a:0693a19": "妙者，如經：「止止不須說，我法妙難思。」佛法",
    "T33n1716_02a:0693a20": "不出權、實，「是法甚深妙，難見難可了。一切",
    "T33n1716_02a:0693a21": "眾生類，無能知佛者」，即實智妙也。「及佛諸餘",
    "T33n1716_02a:0693a22": "法，亦無能測者」，即佛權智妙也。如是二法，唯",
    "T33n1716_02a:0693a23": "佛與佛乃能究盡諸法實相，是名佛法妙。",
    "T33n1716_02a:0693a24": "心法妙者，如〈安樂行〉中，修攝其心，觀一切",
    "T33n1716_02a:0693a25": "法，不動不退。又一念隨喜等。《普賢觀》云：「我",
    "T33n1716_02a:0693a26": "心自空，罪福無主」「觀心無心，法不住法。」又",
    "T33n1716_02a:0693a27": "「心純是法」。《淨名》云：「觀身實相，觀佛亦然。諸",
    "T33n1716_02a:0693a28": "佛解脫當於眾生心行中求。」《華嚴》云：「心、佛及",
    "T33n1716_02a:0693a29": "眾生，是三無差別」「破心微塵，出大千經卷」，",
    "T33n1716_02a:0693b01": "是名心法妙也。",
    "T33n1716_02a:0693b02": "△今依三法，更廣分別。若廣眾生法，一往",
    "T33n1716_02a:0693b03": "通論諸因果及一切法。若廣佛法，此則據",
    "T33n1716_02a:0693b04": "果。若廣心法，此則據因。眾生法為二：先",
    "T33n1716_02a:0693b05": "列法數，次解法相。數者，經論或明一法攝",
    "T33n1716_02a:0693b06": "一切法，謂心是：三界無別法，唯是一心作。或",
    "T33n1716_02a:0693b07": "明二法攝一切法，所謂名、色：一切世間中，但",
    "T33n1716_02a:0693b08": "有名與色。或明三法攝一切法：謂命、識、煖。",
    "T33n1716_02a:0693b09": "如是等增數，乃至百千。今經用十法攝一",
    "T33n1716_02a:0693b10": "切法：「所謂諸法：如是相、如是性、如是體、如是",
    "T33n1716_02a:0693b11": "力、如是作、如是因、如是緣、如是果、如是報、如",
    "T33n1716_02a:0693b12": "是本末究竟等。」南岳師讀此文皆云如，故呼",
    "T33n1716_02a:0693b13": "為十如也。天台師云：「依義讀文，凡有三轉。",
    "T33n1716_02a:0693b14": "一云：是相如、是性如，乃至是報如。二云：如是",
    "T33n1716_02a:0693b15": "相、如是性，乃至如是報。三云：相如是、性如是，",
    "T33n1716_02a:0693b16": "乃至報如是。若皆稱如者，如名不異，即空",
    "T33n1716_02a:0693b17": "義也。若作如是相、如是性者，點空相性，名",
    "T33n1716_02a:0693b18": "字施設，邐迤不同，即假義也。若作相如是",
    "T33n1716_02a:0693b19": "者，如於中道實相之是，即中義也。」分別令",
    "T33n1716_02a:0693b20": "易解故，明空、假、中，得意為言，空即假、中。約",
    "T33n1716_02a:0693b21": "如明空，一空一切空。點如明相，一假一切",
    "T33n1716_02a:0693b22": "假。就是論中，一中一切中，非一二三而一",
    "T33n1716_02a:0693b23": "二三，不縱不橫，名為實相。唯佛與佛，究竟",
    "T33n1716_02a:0693b24": "此法。是十法，攝一切法。若依義便，作三意",
    "T33n1716_02a:0693b25": "分別。若依讀便，當依偈文云：「如是大果報，",
    "T33n1716_02a:0693b26": "種種性相義」云云。次判權實者，光宅以前五",
    "T33n1716_02a:0693b27": "如是為權，屬凡夫；次四如是為實，屬聖人；",
    "T33n1716_02a:0693b28": "後一如是，總結權實。引偈證云：「如是大果",
    "T33n1716_02a:0693b29": "報」，大故知是實；「種種性相」，故知是權。今恐不",
    "T33n1716_02a:0693c01": "爾，大義有三：大、多、勝。若取大為實者，亦",
    "T33n1716_02a:0693c02": "應取多取勝。種種之名，豈非多義？若言權",
    "T33n1716_02a:0693c03": "屬凡夫，凡夫何意無實？若實屬聖人，聖人",
    "T33n1716_02a:0693c04": "何意無權？如此抑沒，義不可依。又北地師",
    "T33n1716_02a:0693c05": "以前五為權，後五為實。此皆人情耳。今明",
    "T33n1716_02a:0693c06": "權實者，以十如是約十法界，謂六道、四聖",
    "T33n1716_02a:0693c07": "也。皆稱法界者，其意有三：十數皆依法界，",
    "T33n1716_02a:0693c08": "法界外更無復法。能、所合稱，故言十法界",
    "T33n1716_02a:0693c09": "也。二、此十種法，分齊不同，因果隔別，凡聖有",
    "T33n1716_02a:0693c10": "異，故加之以界也。三、此十皆即法界，攝一切",
    "T33n1716_02a:0693c11": "法。一切法趣地獄，是趣不過。當體即理，更",
    "T33n1716_02a:0693c12": "無所依，故名法界。乃至佛法界，亦復如是。",
    "T33n1716_02a:0693c13": "若十數依法界者，能依從所依，即入空界",
    "T33n1716_02a:0693c14": "也。十界界隔者，即假界也。十數皆法界者，即",
    "T33n1716_02a:0693c15": "中界也。欲令易解，如此分別。得意為言，空",
    "T33n1716_02a:0693c16": "即假、中，無一二三，如前云云。此一法界具十",
    "T33n1716_02a:0693c17": "如是，十法界具百如是。又一法界具九法",
    "T33n1716_02a:0693c18": "界，則有百法界，千如是。束為五差：一、惡。二、",
    "T33n1716_02a:0693c19": "善。三、二乘。四、菩薩。五、佛。判為二法：前四是權",
    "T33n1716_02a:0693c20": "法，後一是實法，細論各具權實，且依兩義。",
    "T33n1716_02a:0693c21": "然此權實不可思議，乃是三世諸佛二智之",
    "T33n1716_02a:0693c22": "境。以此為境，何法不收？此境發智，何智不",
    "T33n1716_02a:0693c23": "發？故文云「諸法」。諸法者，是所照境廣也。唯",
    "T33n1716_02a:0693c24": "佛與佛乃能究盡者，明能照智深，窮邊盡",
    "T33n1716_02a:0693c25": "底也。其智慧門難解難入者，歎境妙也。我",
    "T33n1716_02a:0693c26": "所得智慧，微妙最第一者，歎智與境相稱",
    "T33n1716_02a:0693c27": "也。〈方便品〉長行，略說此法。後開示悟入，廣說",
    "T33n1716_02a:0693c28": "此法。火宅，譬喻此法。信解，領解此法。長者，",
    "T33n1716_02a:0693c29": "付子此法。藥草，述成此法。化城，引入此法。",
    "T33n1716_02a:0694a01": "如是等種種，秖名十如權實法耳。如來洞達，",
    "T33n1716_02a:0694a02": "究十法底、盡十法邊，明識眾生：種、非種，芽、",
    "T33n1716_02a:0694a03": "未芽，熟、不熟，可度脫、不可度脫，如實知之，無",
    "T33n1716_02a:0694a04": "有錯謬。殃掘摩羅雖是惡人，實相性熟，即",
    "T33n1716_02a:0694a05": "時得度。四禪比丘雖是善人，惡性相熟，即不",
    "T33n1716_02a:0694a06": "堪度。當知，眾生之法不可思議，雖實而權，",
    "T33n1716_02a:0694a07": "雖權而實，實、權相即，不相妨礙。不可以牛、",
    "T33n1716_02a:0694a08": "羊眼觀視眾生，不可以凡夫心評量眾",
    "T33n1716_02a:0694a09": "生。智如如來，乃能評量。何以故？眾生法妙",
    "T33n1716_02a:0694a10": "故。次解十如是法。初、通解，後、別解。通解者，",
    "T33n1716_02a:0694a11": "相以據外，覽而可別，名為相。性以據內，自",
    "T33n1716_02a:0694a12": "分不改，名為性。主質名為體。功能為力。構",
    "T33n1716_02a:0694a13": "造為作。習因為因。助因為緣。習果為果。報",
    "T33n1716_02a:0694a14": "果為報。初相為本，後報為末。所歸趣處，為",
    "T33n1716_02a:0694a15": "究竟等云云。若作如義，初後皆空為等。若",
    "T33n1716_02a:0694a16": "作性相義，初後相在為等。若作中義，初後",
    "T33n1716_02a:0694a17": "皆實相為等。今不依此等三法具足，為究",
    "T33n1716_02a:0694a18": "竟等。夫究竟者，中乃究竟，即是實相為等也。",
    "T33n1716_02a:0694a19": "次別解者，取氣類相似、合為四番。初四趣、",
    "T33n1716_02a:0694a20": "次人天、次二乘、次菩薩佛也。初明四趣十法：",
    "T33n1716_02a:0694a21": "如是相者，即是惡相，表墮不如意處。譬人未",
    "T33n1716_02a:0694a22": "禍，否色已彰，相師覽別，能記凶衰。惡相若起，",
    "T33n1716_02a:0694a23": "遠表泥黎，凡夫不知，二乘髣髴知，菩薩知不",
    "T33n1716_02a:0694a24": "深，佛知盡邊。如善相師，洞見始終，故言如",
    "T33n1716_02a:0694a25": "是相也。如是性者，黑自分性也。純習黑惡，",
    "T33n1716_02a:0694a26": "難可改變。如木有火，遇緣即發。《大經》云：「有",
    "T33n1716_02a:0694a27": "漏之法，以有生性，故生能生之。」此惡有四",
    "T33n1716_02a:0694a28": "趣生性，故緣能發之。若泥木像，雖有外相，",
    "T33n1716_02a:0694a29": "內無生性，生不能生。惡性不爾，故言如是",
    "T33n1716_02a:0694b01": "性。如是體者，攬彼摧折，麁惡色、心，以為體",
    "T33n1716_02a:0694b02": "質也。復次，此世先已摧心，來世摧色。又此",
    "T33n1716_02a:0694b03": "世華報，亦摧色、心，來世果報亦摧色、心。故以",
    "T33n1716_02a:0694b04": "被摧色、心為體也。如是力者，惡功用也。譬",
    "T33n1716_02a:0694b05": "如片物，雖未被用，指擬所任，言其有用。",
    "T33n1716_02a:0694b06": "《大經》云：「作舍取木，不取縷線，作布取縷，不",
    "T33n1716_02a:0694b07": "取泥木。」地獄有登刀上劍之用，餓鬼吞銅、",
    "T33n1716_02a:0694b08": "噉鐵之用，畜生強者伏弱，魚鱗相咀，牽車",
    "T33n1716_02a:0694b09": "挽重，皆是惡力用也。如是作者，構造經營，運",
    "T33n1716_02a:0694b10": "動三業，建創諸惡，名之為作。《大經》第八云：",
    "T33n1716_02a:0694b11": "「譬如世間，為惡行者，名為半人。」既行惡行，",
    "T33n1716_02a:0694b12": "名地獄作也。如是因者，惡習因也。自種相",
    "T33n1716_02a:0694b13": "生，習續不斷，以習發故，為惡易成，故名如",
    "T33n1716_02a:0694b14": "是因。如是緣者，緣助也。所謂諸惡我、我所，所",
    "T33n1716_02a:0694b15": "有具度，皆能助成習業，如水能潤種，故用",
    "T33n1716_02a:0694b16": "報因為緣也。如是果者，習果也。如多欲人",
    "T33n1716_02a:0694b17": "受地獄身，見苦具，謂為欲境，便起染愛，謂",
    "T33n1716_02a:0694b18": "此為習果也。如是報者，報果也。如多欲人，",
    "T33n1716_02a:0694b19": "在地獄中，趣欲境時，即受銅柱鐵床之苦。",
    "T33n1716_02a:0694b20": "故名如是報也。本末究竟等者，即有三義：",
    "T33n1716_02a:0694b21": "本空、末亦空，故言等。又惡果報，在本相性中，",
    "T33n1716_02a:0694b22": "此末與本等。本相性，在惡果報中，此本與末",
    "T33n1716_02a:0694b23": "等。若先無後事，相師不應預記。若後無先",
    "T33n1716_02a:0694b24": "事，相師不應追記。當知，初後相在，此假事",
    "T33n1716_02a:0694b25": "論等。中實理心，與佛果不異。一色一香，無",
    "T33n1716_02a:0694b26": "非中道，此約理論等。以是義故，故言本",
    "T33n1716_02a:0694b27": "末究竟等，三義具足，故言等也。次辨人天界",
    "T33n1716_02a:0694b28": "十法者，但就善樂為語，異於四趣。相表",
    "T33n1716_02a:0694b29": "清升。性是白法。體是安樂色、心。力是堪任善",
    "T33n1716_02a:0694c01": "器。作是造止、行二善。因是白業。緣是善我、我",
    "T33n1716_02a:0694c02": "所，所有具度。果是任運酬善心生。報是自然",
    "T33n1716_02a:0694c03": "受樂。等者，如前說云云。次辨二乘法界十法",
    "T33n1716_02a:0694c04": "者，約真無漏。相表涅槃。性是非白、非黑法。",
    "T33n1716_02a:0694c05": "體是五分法身。力能動、能出，堪任道器。作是",
    "T33n1716_02a:0694c06": "精進勤策。因是無漏正智。緣是行行助道。果",
    "T33n1716_02a:0694c07": "是四果。二乘既不生，是故無報。何故發真是",
    "T33n1716_02a:0694c08": "果而不論報？無漏法起，酬於習因，得是習",
    "T33n1716_02a:0694c09": "果。無漏損生，非牽生法，故無後報。三果有",
    "T33n1716_02a:0694c10": "報者，殘思未斷，或七生，或一往來，或色界生，",
    "T33n1716_02a:0694c11": "非無漏報也。是故唯九不十。若依大乘，此",
    "T33n1716_02a:0694c12": "無漏猶名有漏。《大經》云：「福德莊嚴者，有為有",
    "T33n1716_02a:0694c13": "漏。」是聲聞僧既非無漏，不損別惑，猶受變",
    "T33n1716_02a:0694c14": "易之生，則無漏為因、無明為緣，生變易土，",
    "T33n1716_02a:0694c15": "即有報也。次明菩薩、佛界十法者，此更細開",
    "T33n1716_02a:0694c16": "有三種菩薩云云。若六度菩薩，約福德論",
    "T33n1716_02a:0694c17": "相、性、體、力；善業為因；煩惱為緣；三十四心斷",
    "T33n1716_02a:0694c18": "結為果。佛則無報，菩薩即具十也。若通教菩",
    "T33n1716_02a:0694c19": "薩，約無漏論相、性。六地之前，殘思受報；六",
    "T33n1716_02a:0694c20": "地思盡，不受後身，誓扶習生，非實業報，故",
    "T33n1716_02a:0694c21": "唯九無十。若別教菩薩，約修中道行次第",
    "T33n1716_02a:0694c22": "觀而論十法。此人雖斷通惑，自知有生，",
    "T33n1716_02a:0694c23": "則具十法云云。夫生變易，則三種不同：一、全",
    "T33n1716_02a:0694c24": "未斷別惑生變易者，即是三藏、二乘及通",
    "T33n1716_02a:0694c25": "教三乘是也。類如分段博地凡夫，不伏見、",
    "T33n1716_02a:0694c26": "思者云云。二、伏別惑生變易者，即是別教",
    "T33n1716_02a:0694c27": "三十心人，習於中道，伏而未斷，類如分段",
    "T33n1716_02a:0694c28": "小乘方便道也云云。三者、斷別惑生變易",
    "T33n1716_02a:0694c29": "者，如初地、初住斷惑是也。類如初果，雖斷",
    "T33n1716_02a:0695a01": "見諦，猶有七生，彼亦如是。若未斷伏生者，",
    "T33n1716_02a:0695a02": "用方便行，真無漏為因，無明為緣。若伏斷",
    "T33n1716_02a:0695a03": "者，順道法愛為因，無明為緣，生變易土云",
    "T33n1716_02a:0695a04": "云。佛界十法者，皆約中道分別也。《淨名》云：",
    "T33n1716_02a:0695a05": "「一切眾生皆菩提相，不可復得。」此即緣因為",
    "T33n1716_02a:0695a06": "佛相。性以據內者，智願猶在不失，智即了",
    "T33n1716_02a:0695a07": "因為佛性。自性清淨心，即是正因為佛體。此",
    "T33n1716_02a:0695a08": "即三軌也云云。力者，初發菩提心，超二乘上，",
    "T33n1716_02a:0695a09": "名為力。作者，四弘誓願要期也。因即智慧莊",
    "T33n1716_02a:0695a10": "嚴也。緣即福德莊嚴也。果即一念相應，大覺",
    "T33n1716_02a:0695a11": "朗然，無上菩提，為習果也。報即大般涅槃果，",
    "T33n1716_02a:0695a12": "果斷德，禪定三昧，一切具足，是報果也。本末",
    "T33n1716_02a:0695a13": "等者，即相性三諦與究竟三諦不異，故言",
    "T33n1716_02a:0695a14": "等也。空諦等者，元初眾生如，乃至佛如皆等",
    "T33n1716_02a:0695a15": "也。俗諦等者，眾生未發心，佛記當作佛。佛",
    "T33n1716_02a:0695a16": "既已成佛，說佛本生事，即是初後相在假等",
    "T33n1716_02a:0695a17": "也。中等者，凡聖皆實相也。就佛界亦九亦",
    "T33n1716_02a:0695a18": "十。通途為語，從地地皆有萬行，福德為因、",
    "T33n1716_02a:0695a19": "無明為緣，習果報果，分得十法，無不具足。",
    "T33n1716_02a:0695a20": "此經云：「得無量無漏清淨之果報。法王法中",
    "T33n1716_02a:0695a21": "久修梵行，始於今日得其果報。」又云：「久修",
    "T33n1716_02a:0695a22": "業所得。」《大經》云：「我今所獻食，願得無上報。」",
    "T33n1716_02a:0695a23": "《仁王》云：「三賢、十聖住果報。」《攝大乘》云：「因緣生",
    "T33n1716_02a:0695a24": "死、有後生死。」皆是分論果報，果報即是生",
    "T33n1716_02a:0695a25": "滅。何者？無明分盡，是故論滅，真明轉盛，是故",
    "T33n1716_02a:0695a26": "言生。又殘無明在，是故言生。一分惑除，是故",
    "T33n1716_02a:0695a27": "言滅。《大論》云：「一人能耘，一人能種。」萬行資成",
    "T33n1716_02a:0695a28": "如種，智慧破惑如耘。增道損生，意在於此。",
    "T33n1716_02a:0695a29": "四十一地，皆有十法也。若就妙覺，亦九亦",
    "T33n1716_02a:0695b01": "十。何者？中道智慧，乃是損生，生既未盡，故",
    "T33n1716_02a:0695b02": "有諸地生滅不同。妙覺損生義足，最後那得",
    "T33n1716_02a:0695b03": "論報？故云：「唯佛一人居淨土，三十生盡等",
    "T33n1716_02a:0695b04": "大覺。」無後有生死，煩惱盡故。智德已圓，無",
    "T33n1716_02a:0695b05": "復習果，不受後身，故無報果。又約現生後，",
    "T33n1716_02a:0695b06": "論九論十云云。若按《涅槃經》文，願得無上報",
    "T33n1716_02a:0695b07": "者，即明佛界報無上也。佛報既言無上，佛",
    "T33n1716_02a:0695b08": "相性等九法悉皆無上。何者？六道相性，全表",
    "T33n1716_02a:0695b09": "五住。二乘相性，表破四住，全表無明。菩薩",
    "T33n1716_02a:0695b10": "相性，表次第破五住。佛相性，表一切種智淨",
    "T33n1716_02a:0695b11": "若虛空，不為五住所染故。佛十法，最為無",
    "T33n1716_02a:0695b12": "上云云。復次，六趣相表生死苦。二乘相表涅",
    "T33n1716_02a:0695b13": "槃樂。佛界相表非生死、非涅槃，中道常樂我",
    "T33n1716_02a:0695b14": "淨，故言佛界最是無上。復次，四道表惡，人",
    "T33n1716_02a:0695b15": "天表善，二乘表無漏善，菩薩佛表非漏非",
    "T33n1716_02a:0695b16": "無漏善，故佛界最為無上。復次，六道表諸有",
    "T33n1716_02a:0695b17": "因緣生法，二乘表即空，菩薩表即假，佛表",
    "T33n1716_02a:0695b18": "即空即假即中，故佛界最為無上。復次，四趣",
    "T33n1716_02a:0695b19": "但表惡，不能表善。人天相但表善，亦不能",
    "T33n1716_02a:0695b20": "表惡。二乘但表無漏，不兼善惡。佛相兼",
    "T33n1716_02a:0695b21": "表一切相。若解佛相，即遍解一切相，是故",
    "T33n1716_02a:0695b22": "佛界最為無上。故《賢聖集》云：「地獄中陰，但見",
    "T33n1716_02a:0695b23": "地獄，不能知上趣。若天中陰，能知天及下。」",
    "T33n1716_02a:0695b24": "其相表之，不名正遍知。佛相表正遍知也。",
    "T33n1716_02a:0695b25": "佛智既遍知諸相，而經教應遍說之。若用",
    "T33n1716_02a:0695b26": "此法歷五味教者，乳教說菩薩界、佛界兩",
    "T33n1716_02a:0695b27": "性相。或入即假等，或入即中等，入中乃是",
    "T33n1716_02a:0695b28": "無上，而帶一方便，未全無上。酪教但明二",
    "T33n1716_02a:0695b29": "乘相性，得入析空等，尚不明入即空等，況",
    "T33n1716_02a:0695c01": "復餘耶！故非無上。生蘇明四種相性，或入",
    "T33n1716_02a:0695c02": "析空等，或入即空等，或入即假等，或入即",
    "T33n1716_02a:0695c03": "中等。唯佛相性，得入即空、即假、即中，而帶",
    "T33n1716_02a:0695c04": "三方便，故非無上。熟蘇明三種相性，或入",
    "T33n1716_02a:0695c05": "即空，或入即假，或入即中。唯佛性相，得入",
    "T33n1716_02a:0695c06": "即空、即假、即中，而帶二方便，故非無上。此",
    "T33n1716_02a:0695c07": "《法華經》明九種性相，皆入即空、即假、即中。汝",
    "T33n1716_02a:0695c08": "實我子，我實汝父，一色一味，純是佛法，更無",
    "T33n1716_02a:0695c09": "餘法故，知佛界最為無上。復次，餘經所明",
    "T33n1716_02a:0695c10": "九性相，不得入佛性相即空、即假、即中者，",
    "T33n1716_02a:0695c11": "此經皆開方便，普令得入。又按其相性，即",
    "T33n1716_02a:0695c12": "是即空、即假、即中，不論引入，是故如來殷勤",
    "T33n1716_02a:0695c13": "稱歎此《法華經》最為無上，意在此也。復次，",
    "T33n1716_02a:0695c14": "百界千法，縱橫甚多，以經論偈結之，令其",
    "T33n1716_02a:0695c15": "易解。《中論》偈云：「因緣所生法，我說即是空，",
    "T33n1716_02a:0695c16": "亦名為假名，亦名中道義。」六道相性，即是因",
    "T33n1716_02a:0695c17": "緣所生法也。二乘及通教菩薩等相性，是我",
    "T33n1716_02a:0695c18": "說即是空。六度別教菩薩相性，是亦名為假",
    "T33n1716_02a:0695c19": "名。佛界相性，是亦名中道義。結要雖少，攝",
    "T33n1716_02a:0695c20": "得前多，義則可見云云。又涅槃偈云：「諸行無",
    "T33n1716_02a:0695c21": "常，是生滅法；生滅滅已，寂滅為樂。」六道相性，",
    "T33n1716_02a:0695c22": "即是諸行。二乘通教相性，即是無常。別教菩",
    "T33n1716_02a:0695c23": "薩相性，即是生滅滅已。佛界相性，即是寂滅",
    "T33n1716_02a:0695c24": "為樂。又生滅滅已，寂滅為樂，即是別教相性。",
    "T33n1716_02a:0695c25": "即於生滅，仍是寂滅，不待滅已，方稱為樂，",
    "T33n1716_02a:0695c26": "是為圓教佛界相性云云。又七佛通戒偈云：",
    "T33n1716_02a:0695c27": "「諸惡莫作，眾善奉行，自淨其意，是諸佛教。」",
    "T33n1716_02a:0695c28": "四趣相性，即是諸惡。人天相性，即是眾善。自",
    "T33n1716_02a:0695c29": "淨其意，即有析體淨意，是二乘相性。入假淨",
    "T33n1716_02a:0696a01": "意，是菩薩相性。入中淨意，是佛界相性云云。",
    "T33n1716_02a:0696a02": "若能解十相性，與眾經論律合者，即通達",
    "T33n1716_02a:0696a03": "三藏、通、別，識一切法，無有障礙。廣明眾生",
    "T33n1716_02a:0696a04": "法相竟。二、廣明佛法者，佛豈有別法？秖百",
    "T33n1716_02a:0696a05": "界千如是佛境界，唯佛與佛，究竟斯理。如",
    "T33n1716_02a:0696a06": "函大，蓋亦隨大。以無邊佛智照廣大佛境，",
    "T33n1716_02a:0696a07": "到其源底，名隨自意法也。若照九法界性相",
    "T33n1716_02a:0696a08": "本末，纖芥不遺，名隨他意法。從二法本，垂",
    "T33n1716_02a:0696a09": "十界迹。或示己身，或示他身，或說自意語，",
    "T33n1716_02a:0696a10": "或說他意語，自意他意不可思議，己身他身",
    "T33n1716_02a:0696a11": "微妙寂絕，皆非權非實而能應於九界之權、",
    "T33n1716_02a:0696a12": "一界之實，而於佛法無所損減。諸佛之法，",
    "T33n1716_02a:0696a13": "豈不妙耶？是事可知，無勞廣說。至〈方便品〉",
    "T33n1716_02a:0696a14": "中當更明之。三、廣釋心法者，前所明法，豈",
    "T33n1716_02a:0696a15": "得異心？但眾生法太廣，佛法太高，於初學",
    "T33n1716_02a:0696a16": "為難。然心、佛及眾生是三無差別者，但自",
    "T33n1716_02a:0696a17": "觀己心則為易。《涅槃》云：「一切眾生具足三",
    "T33n1716_02a:0696a18": "定。上定者，謂佛性也。」能觀心性，名為上定。",
    "T33n1716_02a:0696a19": "上能兼下，即攝得眾生法也。《華嚴》云：「遊心",
    "T33n1716_02a:0696a20": "法界如虛空，則知諸佛之境界。」法界即中",
    "T33n1716_02a:0696a21": "也，虛空即空也，心佛即假也。三種具即佛境",
    "T33n1716_02a:0696a22": "界也。是為觀心，仍具佛法。又遊心法界者，",
    "T33n1716_02a:0696a23": "觀根、塵相對，一念心起於十界中必屬一",
    "T33n1716_02a:0696a24": "界；若屬一界，即具百界千法。於一念中，悉",
    "T33n1716_02a:0696a25": "皆備足。此心幻師，於一日夜，常造種種眾生、",
    "T33n1716_02a:0696a26": "種種五陰、種種國土，所謂地獄假實國土，乃",
    "T33n1716_02a:0696a27": "至佛界假實國土。行人當自選擇何道可從。",
    "T33n1716_02a:0696a28": "又如虛空者，觀心自生，心不須藉緣，藉",
    "T33n1716_02a:0696a29": "緣有心，心無生力。心無生力，緣亦無生。",
    "T33n1716_02a:0696b01": "心、緣各無，合云何有？合尚叵得，離則不生。尚",
    "T33n1716_02a:0696b02": "無一生，況有百界千法耶？以心空故，從心",
    "T33n1716_02a:0696b03": "所生一切皆空，此空亦空；若空非空，點空",
    "T33n1716_02a:0696b04": "設假，假亦非假；無假無空，畢竟清淨。又復",
    "T33n1716_02a:0696b05": "佛境界者，上等佛法，下等眾生法。又心法",
    "T33n1716_02a:0696b06": "者，心、佛及眾生是三無差別，是名心法也。",
    "T33n1716_02a:0696b07": "問：一念心云何含受百界千法耶？答：借三",
    "T33n1716_02a:0696b08": "種為譬，如《止觀》中說云云。",
    "T33n1716_02a:0696b09": "△二、明妙者：一、通釋，二、別釋。通又為二：一、",
    "T33n1716_02a:0696b10": "相待，二、絕待。此經唯論二妙，更無非絕非",
    "T33n1716_02a:0696b11": "待之文。若更作者，絕何惑？顯何理？故不",
    "T33n1716_02a:0696b12": "更論也。光宅用《法華》之妙，待前諸教皆麁。",
    "T33n1716_02a:0696b13": "巨有所妨，已如前難云云。今待麁妙者，待",
    "T33n1716_02a:0696b14": "半字為麁，明滿字為妙，亦是常無常、大小",
    "T33n1716_02a:0696b15": "相待，為麁妙也。《淨名》云：「說法不有亦不無，",
    "T33n1716_02a:0696b16": "以因緣故諸法生。」即是明滿字也。始坐",
    "T33n1716_02a:0696b17": "佛樹力降魔，得甘露滅覺道成，即提昔",
    "T33n1716_02a:0696b18": "之半待出於滿也。《般若》云：「於閻浮提見",
    "T33n1716_02a:0696b19": "第二法輪轉。」亦是對鹿苑為第一，待般若",
    "T33n1716_02a:0696b20": "為第二也。《涅槃》云：「昔於波羅柰初轉法輪，",
    "T33n1716_02a:0696b21": "今於尸城復轉法輪。」眾經皆共以鹿苑為",
    "T33n1716_02a:0696b22": "半、為小、為麁，待此明滿、大、妙，其義是同。今",
    "T33n1716_02a:0696b23": "《法華》明昔於波羅柰，轉四諦法輪，五眾之生",
    "T33n1716_02a:0696b24": "滅。今復轉最妙、無上之法輪。此亦待鹿苑",
    "T33n1716_02a:0696b25": "為麁，法華為妙。妙義皆同，待麁亦等，文義",
    "T33n1716_02a:0696b26": "在此也。問：齊方等來，滿理無殊者，悉應稱",
    "T33n1716_02a:0696b27": "妙？答：今亦不尅教定時，那忽云齊方等",
    "T33n1716_02a:0696b28": "耶？縱令爾者，別有所以。何者？利根菩薩於",
    "T33n1716_02a:0696b29": "彼入妙，與《法華》不異。鈍根菩薩及二乘人",
    "T33n1716_02a:0696c01": "猶帶方便，諸味調伏。方等帶生蘇論妙以",
    "T33n1716_02a:0696c02": "待麁；般若帶熟蘇論妙以待麁；今經無二",
    "T33n1716_02a:0696c03": "味方便，純真醍醐論妙以待麁。此妙、彼妙，妙",
    "T33n1716_02a:0696c04": "義無殊；但以帶方便、不帶方便為異耳。",
    "T33n1716_02a:0696c05": "復次，三藏但半字生滅門，不能通滿理，故名",
    "T33n1716_02a:0696c06": "為麁。滿字是不生不滅門，能通滿理，故名",
    "T33n1716_02a:0696c07": "妙。能通滿理，復有二種：一、帶方便通滿",
    "T33n1716_02a:0696c08": "理，二、直顯滿理。方等、般若帶方便通滿理，",
    "T33n1716_02a:0696c09": "今經直顯滿理。故《中論》云：「為鈍根弟子說",
    "T33n1716_02a:0696c10": "因緣生滅相；為利根弟子說因緣不生不滅",
    "T33n1716_02a:0696c11": "相云云。」《中論》偈云云。若不即空為通真方便，",
    "T33n1716_02a:0696c12": "是故言麁；若能即空是通中方便。通中方",
    "T33n1716_02a:0696c13": "便，若帶即空即假通中者麁；不帶空假直",
    "T33n1716_02a:0696c14": "通中者妙云云。問：乳至醍醐，同稱為滿，是",
    "T33n1716_02a:0696c15": "譬云何？答：今以譬解。譬如官有三航及以",
    "T33n1716_02a:0696c16": "私船，從於此岸，度人彼岸。乳教如大中兩",
    "T33n1716_02a:0696c17": "航，共度人彼岸。酪教如私船，度人中洲。生",
    "T33n1716_02a:0696c18": "蘇如四種：小航與私船，度人於中洲：兩航",
    "T33n1716_02a:0696c19": "度人於彼岸。熟蘇如三航：一航中洲，二航彼",
    "T33n1716_02a:0696c20": "岸。醍醐如大航，度人彼岸。三航同是官物，",
    "T33n1716_02a:0696c21": "故俱稱為滿。私船非官物，是故言半。官物",
    "T33n1716_02a:0696c22": "之中，二航小，所容蓋寡；大航壯麗，容載倍多，",
    "T33n1716_02a:0696c23": "獨稱為妙。智者以譬喻得解，其譬義如是",
    "T33n1716_02a:0696c24": "云云。二、絕待明妙者，為四：一、隨情三假法起，",
    "T33n1716_02a:0696c25": "若入真諦，待對即絕。故身子云：「吾聞解脫之",
    "T33n1716_02a:0696c26": "中，無有言說。」此三藏經中絕待意也。二、若隨",
    "T33n1716_02a:0696c27": "理三假，一切世間皆如幻化，即事而真，無",
    "T33n1716_02a:0696c28": "有一事而非真者，更待何物為不真耶？",
    "T33n1716_02a:0696c29": "望彼三藏，絕還不絕。即事而真，乃是絕待，",
    "T33n1716_02a:0697a01": "此通教絕待也。三、別教若起，望即真之絕，還",
    "T33n1716_02a:0697a02": "是世諦。何者？非大涅槃，猶是生死世諦，絕還",
    "T33n1716_02a:0697a03": "有待。若入別教中道，待則絕矣！四、圓教若",
    "T33n1716_02a:0697a04": "起，說無分別法，即邊而中，無非佛法，亡泯",
    "T33n1716_02a:0697a05": "清淨。豈更佛法待於佛法？如來法界故，出法",
    "T33n1716_02a:0697a06": "界外，無復有法可相形比。待誰為麁？形",
    "T33n1716_02a:0697a07": "誰得妙？無所可待，亦無所絕，不知何名，",
    "T33n1716_02a:0697a08": "強言為絕。《大經》云：「大名不可稱量，不可思",
    "T33n1716_02a:0697a09": "議，故名為大。譬如虛空，不因小空，名為大",
    "T33n1716_02a:0697a10": "也。涅槃亦爾，不因小相，名大涅槃。」妙亦如",
    "T33n1716_02a:0697a11": "是，妙名不可思議，不因於麁而名為妙。",
    "T33n1716_02a:0697a12": "若謂定有法界廣大獨絕者，此則大有所",
    "T33n1716_02a:0697a13": "有，何謂為絕？今法界清淨，非見聞覺知，不",
    "T33n1716_02a:0697a14": "可說示。文云：「止止不須說，我法妙難思。」止",
    "T33n1716_02a:0697a15": "止不須說，即是絕言；我法妙難思，即是絕思。",
    "T33n1716_02a:0697a16": "又云：「是法不可示，言辭相寂滅。」亦是絕歎之",
    "T33n1716_02a:0697a17": "文。不可以待示，不可以絕示，滅待滅絕，",
    "T33n1716_02a:0697a18": "故言寂滅。又云：「一切諸法，常寂滅相，終歸於",
    "T33n1716_02a:0697a19": "空。」此空亦空，則無復待絕。《中論》云：「若法為",
    "T33n1716_02a:0697a20": "待成，是法還成待。」今則無因待，亦無所成。",
    "T33n1716_02a:0697a21": "《法華》首云：「既得無生忍，亦不生無生。」無生",
    "T33n1716_02a:0697a22": "即無生，是名絕待。降此已外，若更作者，絕",
    "T33n1716_02a:0697a23": "何物？顯何理？流浪無窮，則墮戲論。乃是迷",
    "T33n1716_02a:0697a24": "情分別，絕待不絕，非絕非待待於亦待亦",
    "T33n1716_02a:0697a25": "絕，言語相逐，永無絕矣！何者？言語從覺觀",
    "T33n1716_02a:0697a26": "生，心慮不息，語何由絕？如癡犬逐塊，徒自",
    "T33n1716_02a:0697a27": "疲勞，塊終不絕。若能妙悟寰中，息覺觀風，",
    "T33n1716_02a:0697a28": "心水澄清，言思皆絕。如黠師子放塊逐人，塊",
    "T33n1716_02a:0697a29": "本既除，塊則絕矣！妙悟之時，洞知法界外無",
    "T33n1716_02a:0697b01": "法而論絕者，約有門明絕也。是絕亦絕，約",
    "T33n1716_02a:0697b02": "空門明絕也。如快馬見鞭影，無不得入，",
    "T33n1716_02a:0697b03": "是名絕待妙也。用是兩妙，妙上三法。眾生",
    "T33n1716_02a:0697b04": "之法，亦具二妙，稱之為妙。佛法、心法，亦具",
    "T33n1716_02a:0697b05": "二妙，稱之為妙。若將上四種絕待約五味",
    "T33n1716_02a:0697b06": "經者，乳教兩絕，酪教一絕，生蘇四絕，熟蘇",
    "T33n1716_02a:0697b07": "三絕，此經但有一絕。若開權絕者，無不入",
    "T33n1716_02a:0697b08": "一妙絕也。問：何意以絕釋妙？答：秖喚妙為",
    "T33n1716_02a:0697b09": "絕，絕是妙之異名，如世人稱絕能耳。又妙",
    "T33n1716_02a:0697b10": "是能絕，麁是所絕，此妙有絕麁之功，故舉",
    "T33n1716_02a:0697b11": "絕以名妙。如迹中先施方便之教，大教不",
    "T33n1716_02a:0697b12": "得起。今大教若起，方便教絕，將所絕以名",
    "T33n1716_02a:0697b13": "於妙耳。又迹中大教既起，本地大教不得",
    "T33n1716_02a:0697b14": "興。今本地教興，迹中大教即絕。絕於迹大，",
    "T33n1716_02a:0697b15": "功由本大，將絕迹之大，名於本大，故言絕",
    "T33n1716_02a:0697b16": "也。又本大教若興，觀心之妙不得起。今入",
    "T33n1716_02a:0697b17": "觀緣寂，言語道斷，本教即絕。絕由於觀，將",
    "T33n1716_02a:0697b18": "此絕名，名於觀妙，為顯此義，故以絕為",
    "T33n1716_02a:0697b19": "妙。今將迹之絕妙，妙上眾生法；將本地之",
    "T33n1716_02a:0697b20": "絕妙，妙上佛法；將觀心之絕妙，妙上心法。",
    "T33n1716_02a:0697b21": "前四絕橫約四教；今三絕竪約圓教云云。",
    "T33n1716_02a:0697b22": "△別釋妙者，為三：若鹿苑三麁，鷲頭一妙，皆",
    "T33n1716_02a:0697b23": "迹中之說，約迹開十重論妙。此妙有迹、有",
    "T33n1716_02a:0697b24": "本，本據元初，元初本妙十重論妙。迹本俱",
    "T33n1716_02a:0697b25": "是教，依教作觀，觀復有十重論妙。迹中有",
    "T33n1716_02a:0697b26": "眾生法妙、佛法妙、心法妙，各十重，合三十重。",
    "T33n1716_02a:0697b27": "此與眾經論妙有同有異。本中三十妙，與",
    "T33n1716_02a:0697b28": "眾經一向異。此六十重一一復有待妙、絕妙，",
    "T33n1716_02a:0697b29": "則有一百二十重。若破麁顯妙，即用上相",
    "T33n1716_02a:0697c01": "待妙。若開麁顯妙，即用上絕待妙云云。迹",
    "T33n1716_02a:0697c02": "中十妙者：一、境妙。二、智妙。三、行妙。四、位妙。",
    "T33n1716_02a:0697c03": "五、三法妙。六、感應妙。七、神通妙。八、說法妙。九、",
    "T33n1716_02a:0697c04": "眷屬妙。十、功德利益妙。釋十妙為五番：一、",
    "T33n1716_02a:0697c05": "標章。二、引證。三、生起。四、廣解。五、結權實。",
    "T33n1716_02a:0697c06": "○標章者，云何境妙？謂十如因緣、四諦、三諦、",
    "T33n1716_02a:0697c07": "二諦、一諦等。是諸佛所師，故稱境妙。智妙者，",
    "T33n1716_02a:0697c08": "所謂二十智，四菩提智，下、中、上、上上，七權實，",
    "T33n1716_02a:0697c09": "五三智，一如實智，以境妙故，智亦隨妙。以",
    "T33n1716_02a:0697c10": "法常故，諸佛亦常。函蓋相稱，境智不可思議，",
    "T33n1716_02a:0697c11": "故稱智妙。行妙者，謂增數行、次第五行、不",
    "T33n1716_02a:0697c12": "次第五行，智導行故，故言行妙。位妙者，謂",
    "T33n1716_02a:0697c13": "三草位、二木位、一實位，妙行所契，故言位妙。",
    "T33n1716_02a:0697c14": "三法妙者，謂總三法，縱三法、橫三法、不縱不",
    "T33n1716_02a:0697c15": "橫三法、類通三法，皆祕密藏，故稱為妙。感應",
    "T33n1716_02a:0697c16": "妙者，謂四句感應、三十六句感應、二十五感",
    "T33n1716_02a:0697c17": "應、別圓感應。水不上升、月不下降，一月一",
    "T33n1716_02a:0697c18": "時普現眾水；諸佛不來、眾生不往，慈善根力",
    "T33n1716_02a:0697c19": "見如此事，故名感應妙。神通妙者，謂報通、",
    "T33n1716_02a:0697c20": "修通、作意通、體法通、無記化化通，無謀之權，",
    "T33n1716_02a:0697c21": "稱緣轉變，若遠、若近、若種、若熟、若脫，皆為一",
    "T33n1716_02a:0697c22": "乘，故言神通妙。說法妙者，謂說十二部法、",
    "T33n1716_02a:0697c23": "小部法、大部法、逗緣法、所詮法、圓妙法，如理",
    "T33n1716_02a:0697c24": "圓說，咸令眾生開、示、悟、入佛之知見，故言",
    "T33n1716_02a:0697c25": "說法妙。眷屬妙者，謂業眷屬、神通眷屬、願眷",
    "T33n1716_02a:0697c26": "屬、應眷屬、法門眷屬，如陰雲籠月，群臣豪族，",
    "T33n1716_02a:0697c27": "前後圍遶，故言眷屬妙。利益妙者，謂果益、",
    "T33n1716_02a:0697c28": "因益、空益、假益、中益、變易益，猶如大海能",
    "T33n1716_02a:0697c29": "受龍雨，故名利益妙。",
    "T33n1716_02a:0698a01": "○二引證者，但引迹文，尚不引本文，況引",
    "T33n1716_02a:0698a02": "餘經耶。文云：「諸法如是相等，唯佛與佛乃能",
    "T33n1716_02a:0698a03": "究盡諸法實相。」實相是佛智慧門，門即境也。",
    "T33n1716_02a:0698a04": "又云：「甚深微妙法，難見難可了。我及十方",
    "T33n1716_02a:0698a05": "佛，乃能知是相。」即境妙也。「我所得智慧，微妙",
    "T33n1716_02a:0698a06": "最第一。」又以此妙慧，求無上道。「無漏不思",
    "T33n1716_02a:0698a07": "議，甚深微妙法，唯我知是相。」云云即智妙也。",
    "T33n1716_02a:0698a08": "「本從無數佛，具足行諸道，行此諸道已，道",
    "T33n1716_02a:0698a09": "場得成果。」又云：「合掌以敬心，欲聞具足",
    "T33n1716_02a:0698a10": "道。」又「諸法從本來，常自寂滅相，佛子行道已，",
    "T33n1716_02a:0698a11": "來世得作佛。」即行妙。「天雨四華」表住、行、向、",
    "T33n1716_02a:0698a12": "地。「開、示、悟、入」亦是位義。「乘是寶乘」遊於四",
    "T33n1716_02a:0698a13": "方，四方是因位；「直至道場」是果位。是名位",
    "T33n1716_02a:0698a14": "妙。「佛自住大乘，如其所得法，定慧力莊嚴。」",
    "T33n1716_02a:0698a15": "大乘即真性，定即資成，慧即觀照，是為三法",
    "T33n1716_02a:0698a16": "妙。「我於三七日中，思惟如是事。」又「我以佛",
    "T33n1716_02a:0698a17": "眼觀，見六道眾生。」又「一切眾生，皆是吾子。」又",
    "T33n1716_02a:0698a18": "「遙見其父，踞師子床。」即感應妙也。今佛世",
    "T33n1716_02a:0698a19": "尊入于三昧，是不可思議，現希有事，神通妙",
    "T33n1716_02a:0698a20": "也。如來能種種分別，巧說諸法，言辭柔軟，悅",
    "T33n1716_02a:0698a21": "可眾心。身子云：「聞佛柔軟音，深遠甚微妙。」又",
    "T33n1716_02a:0698a22": "其所說法，皆悉到於一切智地。又但說無上",
    "T33n1716_02a:0698a23": "道。又已今當說，最為難信難解。即說法妙。",
    "T33n1716_02a:0698a24": "「但教化菩薩」，無聲聞弟子。即眷屬妙。「現在、",
    "T33n1716_02a:0698a25": "未來，若聞一句一偈，皆與三菩提記。」又「須臾",
    "T33n1716_02a:0698a26": "聞者，即得究竟三菩提。」又「若以小乘化，我",
    "T33n1716_02a:0698a27": "即墮慳貪，此事為不可。」又「終不令一人獨",
    "T33n1716_02a:0698a28": "得滅度，皆以如來滅度而滅度之。」即利益",
    "T33n1716_02a:0698a29": "妙也。",
    "T33n1716_02a:0698b01": "○三生起者，實相之境，非佛天人所作，本自",
    "T33n1716_02a:0698b02": "有之，非適今也，故最居初。迷理故起惑，解",
    "T33n1716_02a:0698b03": "理故生智。智為行本，因於智目，起於行",
    "T33n1716_02a:0698b04": "足。目、足及境，三法為乘，乘於是乘，入清涼",
    "T33n1716_02a:0698b05": "池，登於諸位。位何所住？住於三法祕密藏",
    "T33n1716_02a:0698b06": "中。住是法已，寂而常照，照十法界機，機來",
    "T33n1716_02a:0698b07": "必應。若赴機垂應，先用身輪，神通駭發。見",
    "T33n1716_02a:0698b08": "變通已，堪任受道，即以口輪，宣示開導。既",
    "T33n1716_02a:0698b09": "霑法雨，稟教受道，成法眷屬。眷屬行行，",
    "T33n1716_02a:0698b10": "拔生死本，開佛知見，得大利益。前五約自，",
    "T33n1716_02a:0698b11": "因果具足；後五約他，能所具足。法雖無量，",
    "T33n1716_02a:0698b12": "十義意圓。自他始終，皆悉究竟也。",
    "T33n1716_02a:0698b13": "妙法蓮華經玄義卷第二上"
}