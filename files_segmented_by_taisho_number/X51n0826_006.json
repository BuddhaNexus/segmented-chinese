{
    "X51n0826_006:0636c14": "成唯識論音響補遺卷第六〔龍譏〕",
    "X51n0826_006:0636c16": "清武林蓮居　紹覺大師　音義",
    "X51n0826_006:0636c17": "新伊大師　合響",
    "X51n0826_006:0636c18": "法嗣智素　補遺",
    "X51n0826_006:0636c19": "△二善位心所(三)初結前問後。",
    "X51n0826_006:0636c20": "已說徧行別境二位善位心所其相云何。",
    "X51n0826_006:0636c21": "△次舉本頌答。",
    "X51n0826_006:0636c22": "頌曰善謂信慚愧(至)勤安不放逸行捨及不害。",
    "X51n0826_006:0636c23": "△三末論釋成(三)初正釋頌文(二)初總標。",
    "X51n0826_006:0636c24": "論曰唯善心俱名善心所謂信慚等定有十一。",
    "X51n0826_006:0637a01": "△次別釋(二)初釋信等(八)初釋信(二)初明正義(二)",
    "X51n0826_006:0637a02": "初正釋(二)初略明。",
    "X51n0826_006:0637a03": "云何為信於實德能(至)對治不信樂善為業。",
    "X51n0826_006:0637a04": "音義　實德能者。即信依處。深忍樂欲。即信因果。",
    "X51n0826_006:0637a05": "能令心淨。即信自性。此舉因果自性。而為自體。不",
    "X51n0826_006:0637a06": "信。即所治煩惱。樂善。即所求順益之法。此舉所治",
    "X51n0826_006:0637a07": "所求。而為信用。",
    "X51n0826_006:0637a08": "△次轉釋。",
    "X51n0826_006:0637a09": "然信差別略有三種(至)愛樂證修世出世善。",
    "X51n0826_006:0637a10": "音義　先明於實起忍。諸法實事。謂世俗諦。諸法",
    "X51n0826_006:0637a11": "實理。謂勝義諦。良以諸佛出世說教。雖無量門。要",
    "X51n0826_006:0637a12": "而言之。無出斯二。故應深信實有。隨順忍可。無所",
    "X51n0826_006:0637a13": "違逆。二信有下。次明於德起樂。三寶真淨德者。佛",
    "X51n0826_006:0637a14": "真淨德。謂離妄染常樂我淨。及四智力無畏等。法",
    "X51n0826_006:0637a15": "真淨德。謂無為寂滅法性真如等。僧真淨德。謂戒",
    "X51n0826_006:0637a16": "定嚴身。六和自備等。此之三寶。是一切有情。所欣",
    "X51n0826_006:0637a17": "依處。故應深信喜樂崇尚。而無厭足。三信有下。後",
    "X51n0826_006:0637a18": "明於能起欲。言世出世善者。世善謂五戒十善。四",
    "X51n0826_006:0637a19": "禪八定等。出世善謂四諦十二因緣。六度四攝等。",
    "X51n0826_006:0637a20": "能得能成者。清凉云。信己及他。今得後成。謂能得",
    "X51n0826_006:0637a21": "樂果。能成聖道。故應深信有力。而起希望。期必得",
    "X51n0826_006:0637a22": "耳。由斯下。次釋信業。不信彼心者。謂於實等不忍",
    "X51n0826_006:0637a23": "樂欲。穢染之心。此能對治。愛樂證修世出世善者。",
    "X51n0826_006:0637a24": "亦兼治彼惰依之業。",
    "X51n0826_006:0637b01": "△次料簡(二)初簡自相(二)初問。",
    "X51n0826_006:0637b02": "忍謂勝解此即信因(至)確陳此信自相是何。",
    "X51n0826_006:0637b03": "音義　謂深忍樂欲。是此因果。非此自性。自性云",
    "X51n0826_006:0637b04": "何。",
    "X51n0826_006:0637b05": "△次答。",
    "X51n0826_006:0637b06": "豈不適言心淨為性。",
    "X51n0826_006:0637b07": "△次簡心淨(二)初問。",
    "X51n0826_006:0637b08": "此猶未了彼心淨言(至)心俱淨法為難亦然。",
    "X51n0826_006:0637b09": "補遺　此猶未明彼心淨言。所以者何。若淨即是",
    "X51n0826_006:0637b10": "心王心非心所。則此信不應名心所。此以持業釋",
    "X51n0826_006:0637b11": "難。若能令心淨。與慚愧何別。此以依主釋難。若謂",
    "X51n0826_006:0637b12": "是與心俱淨之法。與慚等何別。乃是心王俱時法",
    "X51n0826_006:0637b13": "故。此隣近釋難。",
    "X51n0826_006:0637b14": "△次答。",
    "X51n0826_006:0637b15": "此性澄清能淨心等(至)信正翻彼故淨為相。",
    "X51n0826_006:0637b16": "音義　答中。唯准依主次問。意兼後問。謂信體自",
    "X51n0826_006:0637b17": "澄清。亦能淨餘心心所法。今但從勝立名。故言心",
    "X51n0826_006:0637b18": "淨(宗鏡云。唯信是能淨。餘善等皆是所淨。故以心王為主。但言心淨。不言心所)。如水下",
    "X51n0826_006:0637b19": "喻。慚等下。通前慚等何別之失。謂慚等法順益義",
    "X51n0826_006:0637b20": "通。然各別有體。非淨為相。此淨為相故。與慚等。無",
    "X51n0826_006:0637b21": "相濫失。又諸下。復舉所治。顯此唯淨為相。",
    "X51n0826_006:0637b22": "△次斥異解。",
    "X51n0826_006:0637b23": "有說信者愛樂相應(至)由此應知心淨是信。",
    "X51n0826_006:0637b24": "音義　愛樂為相者。清涼云。是小乘上座部之計。",
    "X51n0826_006:0637c01": "應通下。斥云。信若愛樂為相。應非唯善。愛樂即是",
    "X51n0826_006:0637c02": "別境。欲應通三性。又苦集諦。是信所緣之實事。既",
    "X51n0826_006:0637c03": "非可愛樂法。應不緣此而起信故。有執隨順為相",
    "X51n0826_006:0637c04": "者。清凉釋。是大乘異師之執。應通下。斥云。應非唯",
    "X51n0826_006:0637c05": "善。隨順即勝解欲故。若印持決定。而隨順者。即勝",
    "X51n0826_006:0637c06": "解故。若愛樂希望。而隨順者。即是欲故。離彼二法",
    "X51n0826_006:0637c07": "無順相故。由此下結示。",
    "X51n0826_006:0637c08": "△二釋慚愧(二)初正釋(二)初慚。",
    "X51n0826_006:0637c09": "云何為慚依自法力(至)對治無慚息諸惡行。",
    "X51n0826_006:0637c10": "音義　先正釋體用。謂依下次轉解。清凉云。自法",
    "X51n0826_006:0637c11": "者。自謂自身。於自身生尊重增上。法謂教法。於法",
    "X51n0826_006:0637c12": "生貴重增上。由斯二種力故。崇尚賢能。敬重善者。",
    "X51n0826_006:0637c13": "羞恥過惡。而不敢為。別對無慚。通則息諸惡行。",
    "X51n0826_006:0637c14": "△次愧。",
    "X51n0826_006:0637c15": "云何為愧依世間力(至)對治無愧息諸惡業。",
    "X51n0826_006:0637c16": "音義　先正釋體用。謂依下次轉解。清凉云。依世",
    "X51n0826_006:0637c17": "間者。謂依世間他人譏毀。及自羞惡法。而不作等。",
    "X51n0826_006:0637c18": "名依世間。訶厭增上。有惡者名暴。染法體名惡。於",
    "X51n0826_006:0637c19": "彼二法。輕惡者而不親。拒惡業而不作。由此增上。",
    "X51n0826_006:0637c20": "對治無愧。息諸惡行。",
    "X51n0826_006:0637c21": "△次料簡(三)初標會顯揚。",
    "X51n0826_006:0637c22": "羞恥過惡是二通相故諸聖教假說為體。",
    "X51n0826_006:0637c23": "音義　謂慚愧二法。各有通別二相。然皆云羞恥",
    "X51n0826_006:0637c24": "過惡者。乃是通相。非彼別相故。諸聖教下。會顯揚",
    "X51n0826_006:0638a01": "論。宗鏡云。謂彼論說羞恥過惡為二相者。是通相",
    "X51n0826_006:0638a02": "耳。從通假說為體。實是崇拒等。是彼別相。",
    "X51n0826_006:0638a03": "△次正簡通別(二)初難破外宗執通為別。",
    "X51n0826_006:0638a04": "若執羞恥為二別相(至)復違論說十徧善心。",
    "X51n0826_006:0638a05": "音義　謂若執羞恥過惡。為二別相。則此二法。皆",
    "X51n0826_006:0638a06": "用羞恥為體。應慚與愧。體無差別。由斯二法。應不",
    "X51n0826_006:0638a07": "俱生。復舉例云。非受想等。有此義故。應知。受想等",
    "X51n0826_006:0638a08": "五。各別有體。徧一切法。起則俱起。無有前後不相",
    "X51n0826_006:0638a09": "應義。以例慚愧。俱徧善心。非不相應。故不應執通",
    "X51n0826_006:0638a10": "相。而為別體。若待下。外救云。羞恥過惡。雖是通相。",
    "X51n0826_006:0638a11": "然慚待自法。愧待世間。今依自法世間。自他力異。",
    "X51n0826_006:0638a12": "可立二別。故牒破云。有待而成。體應非實。與教相",
    "X51n0826_006:0638a13": "違。復恐救云。體雖實有。但各別起。故破云。復違論",
    "X51n0826_006:0638a14": "說。以論云。十一善法。唯除輕安。餘十俱徧一切善",
    "X51n0826_006:0638a15": "心。故非別起。",
    "X51n0826_006:0638a16": "△次反難內宗別相同通(二)初難別相同通(二)初",
    "X51n0826_006:0638a17": "難。",
    "X51n0826_006:0638a18": "崇重輕拒若二別相(至)二失既同何乃偏責。",
    "X51n0826_006:0638a19": "音義　難意云。論家既云。崇重輕拒是彼二別相",
    "X51n0826_006:0638a20": "者。然則崇重。是觀善境。輕拒是觀惡境。所緣善惡",
    "X51n0826_006:0638a21": "境既有殊。則此二法。應不俱生。不俱別起二失。既",
    "X51n0826_006:0638a22": "同何乃偏執別起為非。",
    "X51n0826_006:0638a23": "△次釋。",
    "X51n0826_006:0638a24": "誰言二法所緣有異(至)但徧善心所緣無別。",
    "X51n0826_006:0638b01": "音義　初句直答。次句重徵。善心下釋義。",
    "X51n0826_006:0638b02": "△次救通有別義(二)初救。",
    "X51n0826_006:0638b03": "豈不我說亦有此義。",
    "X51n0826_006:0638b04": "音義　救者意云。上言善心起時。乃至所緣無別",
    "X51n0826_006:0638b05": "者。豈不我說羞恥過惡。為二別相。亦有此等義耶。",
    "X51n0826_006:0638b06": "△次破。",
    "X51n0826_006:0638b07": "汝執慚愧自相既同何理能遮前所設難。",
    "X51n0826_006:0638b08": "音義　自相既同者。執慚與愧。皆以羞恥。而為體",
    "X51n0826_006:0638b09": "故。前所設難者。指上應慚與愧。體無差別。至違論",
    "X51n0826_006:0638b10": "說十徧善心等文。",
    "X51n0826_006:0638b11": "△三復通聖教。",
    "X51n0826_006:0638b12": "然聖教說顧自他者(至)於己損益名自他故。",
    "X51n0826_006:0638b13": "音義　外宗問云。若非待自他立二別者。如何聖",
    "X51n0826_006:0638b14": "教說此顧自他有。故牒釋云。聖教自他。不同汝執。",
    "X51n0826_006:0638b15": "彼以自法名自。世間名他。或即崇重賢善。於己有",
    "X51n0826_006:0638b16": "益名自。輕拒暴惡。於己有損名他。汝所執者。唯一",
    "X51n0826_006:0638b17": "羞恥。觀待自他。而立二別。豈非假有。聖教所云崇",
    "X51n0826_006:0638b18": "重輕拒二性不同。即指此二。有益有損。名為自他。",
    "X51n0826_006:0638b19": "或以所依自法世間。名為自他。寧同汝執非實有",
    "X51n0826_006:0638b20": "乎。",
    "X51n0826_006:0638b21": "△三釋無貪等(二)初總明。",
    "X51n0826_006:0638b22": "無貪等者等無瞋癡(至)三不善根近對治故。",
    "X51n0826_006:0638b23": "音義　根者能生義。此名三根。能生善法。最為勝",
    "X51n0826_006:0638b24": "故。能近對治貪瞋癡三不善故。",
    "X51n0826_006:0638c01": "△次別釋(二)初釋前二(二)初別釋(二)初無貪。",
    "X51n0826_006:0638c02": "云何無貪於有有具無著為性對治貪著作善為業。",
    "X51n0826_006:0638c03": "音義　清凉云。有謂後有三有。異熟之果有具。謂",
    "X51n0826_006:0638c04": "彼惑業中。有及器世間。於此二中。不生貪著。即無",
    "X51n0826_006:0638c05": "貪性。別對治貪。通作眾善。是彼業用。",
    "X51n0826_006:0638c06": "△次無瞋。",
    "X51n0826_006:0638c07": "云何無瞋於苦苦具無恚為性對治瞋恚作善為業。",
    "X51n0826_006:0638c08": "音義　清凉云。苦謂三苦。苦具謂一切有漏無漏。",
    "X51n0826_006:0638c09": "但能生苦者。謂邪見等。謗無漏故。亦能生苦。於此",
    "X51n0826_006:0638c10": "二中。不生瞋恚。即無瞋性。別對治瞋。通作眾善。是",
    "X51n0826_006:0638c11": "其業用。",
    "X51n0826_006:0638c12": "△次通簡。",
    "X51n0826_006:0638c13": "善心起時隨緣何境(至)故此二種俱徧善心。",
    "X51n0826_006:0638c14": "音義　謂有疑曰。此二善根所緣有異。應不俱起。",
    "X51n0826_006:0638c15": "非徧善心。釋曰。善心起時。隨緣何境。於有等苦等",
    "X51n0826_006:0638c16": "皆無著無恚。觀於有等。立無貪瞋。非要緣彼而為",
    "X51n0826_006:0638c17": "境故。如前慚愧。觀善惡立。非緣善惡。故此二種。俱",
    "X51n0826_006:0638c18": "徧善心。",
    "X51n0826_006:0638c19": "△次釋無癡(二)初正釋。",
    "X51n0826_006:0638c20": "云何無癡於諸理事明解為性對治愚癡作善為業。",
    "X51n0826_006:0638c21": "音義　於諸諦理。及諸實事。明解了知。而為自性。",
    "X51n0826_006:0638c22": "別對治癡。通作諸善。而為業用。",
    "X51n0826_006:0638c23": "△次料簡(二)初師即慧。",
    "X51n0826_006:0638c24": "有義無癡即慧為性(至)如煩惱見故復別說。",
    "X51n0826_006:0639a01": "音義　此師簡意謂。無癡即慧為性。無別有體。何",
    "X51n0826_006:0639a02": "者。以集論說。此無癡報。教證智決擇而為體故。報",
    "X51n0826_006:0639a03": "等三智。如次即是生得聞思修三慧故(有云生得言報。教之",
    "X51n0826_006:0639a04": "一字釋二慧。謂聞教而思。證謂修證。即修慧)。此雖下。謂有難曰。此若即",
    "X51n0826_006:0639a05": "慧。別境已有。如何重說。釋云。此雖即慧。為顯善品",
    "X51n0826_006:0639a06": "有勝功能。無癡唯善。慧通善染。如煩惱見。雖是慧",
    "X51n0826_006:0639a07": "攝。以唯染故。別開為二。此亦應爾。",
    "X51n0826_006:0639a08": "△次師非慧(四)初正明有體。",
    "X51n0826_006:0639a09": "有義無癡非即是慧(至)無瞋癡攝非根攝故。",
    "X51n0826_006:0639a10": "音義　無癡非慧。別有自性。正對愚癡。例如無貪",
    "X51n0826_006:0639a11": "無瞋善根攝故。各別有體。此亦應然。瑜伽論說。諸",
    "X51n0826_006:0639a12": "佛大悲。無瞋癡攝。不言悲是慧根攝故。無癡能攝",
    "X51n0826_006:0639a13": "大悲。豈即是慧。文見五十七卷中。",
    "X51n0826_006:0639a14": "△三斥前解非。",
    "X51n0826_006:0639a15": "若彼無癡以慧為性(至)三世俗有餘皆是實。",
    "X51n0826_006:0639a16": "音義　謂若無癡即慧。是則無癡無體。大悲應如",
    "X51n0826_006:0639a17": "十力四無畏等。亦是慧等根攝。非無瞋癡之所攝",
    "X51n0826_006:0639a18": "故。又若無癡無體。應非實物。便違論說。十一善法。",
    "X51n0826_006:0639a19": "唯不害行捨不放逸三。是世俗。餘八皆是實有。",
    "X51n0826_006:0639a20": "△三通前引論。",
    "X51n0826_006:0639a21": "然集論說慧為體者(至)表信自體理必應爾。",
    "X51n0826_006:0639a22": "音義　舉彼因果等者。謂聞思所生慧。即無癡因。",
    "X51n0826_006:0639a23": "修所生慧。即無癡果。然集論言。慧為體者。是舉彼",
    "X51n0826_006:0639a24": "三慧。即無癡因果。顯此無癡明解之自性耳。如以",
    "X51n0826_006:0639b01": "下例明。意可思凖。",
    "X51n0826_006:0639b02": "△四釋成有體。",
    "X51n0826_006:0639b03": "以貪瞋癡六識相應(至)由此無癡不應別有。",
    "X51n0826_006:0639b04": "音義　謂貪等三不善根。起惡勝故。治有通別。通",
    "X51n0826_006:0639b05": "即別境善慧。別即三種善根。若謂無癡即慧。不應",
    "X51n0826_006:0639b06": "別對愚癡。由斯無癡。亦如前二有別自性。正對無",
    "X51n0826_006:0639b07": "明。",
    "X51n0826_006:0639b08": "△四釋勤(二)初略明。",
    "X51n0826_006:0639b09": "勤謂精進於善惡品(至)對治懈怠滿善為業。",
    "X51n0826_006:0639b10": "音義　善品應修。惡品應斷。於此修斷二事之中。",
    "X51n0826_006:0639b11": "勇悍不怯。而為自性。能治懈怠。成滿善事。而為業",
    "X51n0826_006:0639b12": "用。",
    "X51n0826_006:0639b13": "合響　開蒙。問勤與精進。為是一耶異耶。答異。勤",
    "X51n0826_006:0639b14": "通三性。精進唯善。問既異。何云勤謂精進屬目為",
    "X51n0826_006:0639b15": "一耶。答謂屬一分是善性者。問善惡修斷。答於善",
    "X51n0826_006:0639b16": "品修。惡品斷。問勇悍義。答勇曰外進。悍者堅牢。勇",
    "X51n0826_006:0639b17": "而無怯。悍而無懼。問滿善義。答圓了善事。名為滿",
    "X51n0826_006:0639b18": "善。是故三根。名為作善。此名滿善。能滿彼故。問百",
    "X51n0826_006:0639b19": "法信後便精進。此三根後。方說精進。其意何也。答",
    "X51n0826_006:0639b20": "百法因依次第。唯識立依次第。故不同也。問因依",
    "X51n0826_006:0639b21": "者何。答信為欲依。欲為勤依。是故信後。便說勤也。",
    "X51n0826_006:0639b22": "問立依次第。答根依精進立。捨等三所依四法。理",
    "X51n0826_006:0639b23": "須合說。故三根後。方說精進文。",
    "X51n0826_006:0639b24": "△次轉釋(二)初總表唯善。",
    "X51n0826_006:0639c01": "勇表勝進簡諸染法(至)即顯精進唯善性攝。",
    "X51n0826_006:0639c02": "音義　勇謂勇猛。以表勝進。即簡不善。有覆無起。",
    "X51n0826_006:0639c03": "無勝堪能。淨凉云。勇明念念高勝。非如染法。設使",
    "X51n0826_006:0639c04": "增長。望諸善品。皆名為退。不得名進。悍謂強悍。以",
    "X51n0826_006:0639c05": "表精純。即簡無覆無記。易合間雜。雖淨而不精純",
    "X51n0826_006:0639c06": "故。既簡一性。顯唯善攝。",
    "X51n0826_006:0639c07": "△次別明差別。",
    "X51n0826_006:0639c08": "此相差別略有五種(至)無間解脫勝進別故。",
    "X51n0826_006:0639c09": "音義　被甲精進乃至無足精進。即論顯差別之",
    "X51n0826_006:0639c10": "別名也。即經下。會經別名。被甲者。從喻得名。如人",
    "X51n0826_006:0639c11": "入陣。先須被甲。以防弓矢。今求菩提。必先誓願。以",
    "X51n0826_006:0639c12": "防退失。即經所謂有勢精進是也。加行者。謂雖發",
    "X51n0826_006:0639c13": "心。以願隄防。故無失退。然隨所意樂。必須加行勤",
    "X51n0826_006:0639c14": "修。即經所謂有勤精進是也。無下等者。謂隨意樂",
    "X51n0826_006:0639c15": "所作善事。乃至安坐妙菩提座。修不放捨。於自疲",
    "X51n0826_006:0639c16": "苦。心不退屈。是名無下。於他逼惱。心不移動。是名",
    "X51n0826_006:0639c17": "無退。乃至菩提。於其中間進修善品。常無懈廢。是",
    "X51n0826_006:0639c18": "名無足。如是三句。如次即經所說有勇等三種精",
    "X51n0826_006:0639c19": "進也。以上疏釋。立攝論意。此五別下。重會別意。總",
    "X51n0826_006:0639c20": "有四別。初約行明五。一初發心行。二自分下。品行。",
    "X51n0826_006:0639c21": "三自分中品行。四自分上品行。五勝進行。如次對",
    "X51n0826_006:0639c22": "上五種精進。或初下。二約修明五。一初發心修。二",
    "X51n0826_006:0639c23": "長時修。三無間修。四殷重修。五無餘修。如次應知。",
    "X51n0826_006:0639c24": "或資下。三約位明五。一資糧位。二加行位。三通達",
    "X51n0826_006:0640a01": "位。四修習位。五究竟位。亦如次知。恐有問曰。前之",
    "X51n0826_006:0640a02": "四位。精進可知。極果究竟。何得亦用精進耶。釋曰。",
    "X51n0826_006:0640a03": "二乘究竟。欣大菩提。諸佛究竟。為利有情。故此位",
    "X51n0826_006:0640a04": "有無足精進。或二下。四約道明五。一資糧位加行",
    "X51n0826_006:0640a05": "道。二加行位加行道。三無間道。四解脫道。五勝進",
    "X51n0826_006:0640a06": "道。亦如次知。上來四重。若一一釋之。恐妨正義。故",
    "X51n0826_006:0640a07": "但配屬略明而已。哲者詳焉。",
    "X51n0826_006:0640a08": "△五釋輕安。",
    "X51n0826_006:0640a09": "安謂輕安遠離麤重(至)令所依止轉安適故。",
    "X51n0826_006:0640a10": "合響　開蒙云。名輕安者。離重名輕。調暢名安。堪",
    "X51n0826_006:0640a11": "任者。有所堪可。有所任受。轉依者。令所依身心去",
    "X51n0826_006:0640a12": "麤重。得安隱故(文)。謂此下轉釋。能障定法即惛沉。",
    "X51n0826_006:0640a13": "所依止者即身心。",
    "X51n0826_006:0640a14": "△六釋不放逸(二)初正釋(三)初略明。",
    "X51n0826_006:0640a15": "不放逸者精進三根(至)世出世間善事為業。",
    "X51n0826_006:0640a16": "音義　無貪瞋癡。及勤精進。於所斷惡。防令不生。",
    "X51n0826_006:0640a17": "於所修善。修令增長。即不放逸自性。能治放逸。成",
    "X51n0826_006:0640a18": "滿善法。是此業用。",
    "X51n0826_006:0640a19": "△次轉釋。",
    "X51n0826_006:0640a20": "謂即四法於斷修事(至)離四功能無別用故。",
    "X51n0826_006:0640a21": "音義　謂即精進等四法。能防修者。名不放逸。非",
    "X51n0826_006:0640a22": "別有體。無異相者。明無體也。無別用者。顯無用也。",
    "X51n0826_006:0640a23": "△三釋妨。",
    "X51n0826_006:0640a24": "雖信慚等亦有此能(至)非根徧策故非此依。",
    "X51n0826_006:0640b01": "音義　妨云。信慚愧等。皆能防修。何不依彼立不",
    "X51n0826_006:0640b02": "放逸。釋云。雖信慚等。亦有此能。比於四法。勢用微",
    "X51n0826_006:0640b03": "劣。非善根故。非徧策故。故非不放逸之所依也。",
    "X51n0826_006:0640b04": "△次科簡(二)初明防修非此相用(二)初難。",
    "X51n0826_006:0640b05": "豈不防修是此相用。",
    "X51n0826_006:0640b06": "音義　難意云。既有防修之名。豈不防修。即是不",
    "X51n0826_006:0640b07": "放逸之相用。何謂無體用耶。",
    "X51n0826_006:0640b08": "△次釋。",
    "X51n0826_006:0640b09": "防修何異精進三根(至)此應復待餘便有無窮失。",
    "X51n0826_006:0640b10": "音義　釋曰。防修不異精進三根。若謂彼四。要待",
    "X51n0826_006:0640b11": "不放逸。方有作用。此應待餘。有無窮過。",
    "X51n0826_006:0640b12": "△次明四法有防修用(二)初難。",
    "X51n0826_006:0640b13": "勤唯徧策根但為依如何說彼有防修用。",
    "X51n0826_006:0640b14": "音義　謂勤唯徧策一切善法。根但普為諸善法",
    "X51n0826_006:0640b15": "依持。如何說彼四法。有防修用。意顯防修定屬不",
    "X51n0826_006:0640b16": "放逸之體用也。",
    "X51n0826_006:0640b17": "△次釋。",
    "X51n0826_006:0640b18": "汝防修用其相云何(至)故不放逸定無別體。",
    "X51n0826_006:0640b19": "音義　初句反詰。若普下。以理推破。如是下。結無",
    "X51n0826_006:0640b20": "別體。意明。自普依持至令不忘失。竝非不放逸之",
    "X51n0826_006:0640b21": "用。是知防修定無別體。即四法故。",
    "X51n0826_006:0640b22": "△七釋行捨(二)初正釋(二)初略明。",
    "X51n0826_006:0640b23": "云何行捨精進三根(至)對治掉舉靜住為業。",
    "X51n0826_006:0640b24": "音義　行捨者。謂此善法。即行蘊中捨。簡非受蘊",
    "X51n0826_006:0640c01": "所攝之捨。故名行捨。心平等者。不隨惛掉故。心正",
    "X51n0826_006:0640c02": "直者。離私曲故。無功用住者。住於安隱故。",
    "X51n0826_006:0640c03": "△次轉釋。",
    "X51n0826_006:0640c04": "謂即四法令心遠離(至)初中後位辯捨差別。",
    "X51n0826_006:0640c05": "合響　開蒙。問令心等義。答由捨令心離沉掉時。",
    "X51n0826_006:0640c06": "初心平等。次心正直。後無功用。",
    "X51n0826_006:0640c07": "△次簡異。",
    "X51n0826_006:0640c08": "由不放逸先除雜染(至)所令寂靜即心等故。",
    "X51n0826_006:0640c09": "音義　問不放逸與行捨。既皆以四法為體。云何",
    "X51n0826_006:0640c10": "而知此二別耶。釋云。由不放逸。先除雜染。捨復令",
    "X51n0826_006:0640c11": "心寂靜而住。意明。除雜染者。屬不放逸。令心寂靜。",
    "X51n0826_006:0640c12": "即是行捨。是二別義。此無下釋別體。如不放逸。即",
    "X51n0826_006:0640c13": "四法故。",
    "X51n0826_006:0640c14": "合響　開蒙。問既即四法故。何須別立。答若不別",
    "X51n0826_006:0640c15": "立隱此能故。",
    "X51n0826_006:0640c16": "△八釋不害(二)初明正義(二)初略明。",
    "X51n0826_006:0640c17": "云何不害於諸有情(至)能對治害悲愍為業。",
    "X51n0826_006:0640c18": "音義　即彼無瞋。於諸有情。不為侵損逼惱。為此",
    "X51n0826_006:0640c19": "不害自性。能對治害。悲傷憐愍。而為業用。",
    "X51n0826_006:0640c20": "△次轉釋。",
    "X51n0826_006:0640c21": "謂即無瞋於有情所(至)利樂有情彼二勝故。",
    "X51n0826_006:0640c22": "音義　先明不害。體即無瞋。然但依彼假立名耳。",
    "X51n0826_006:0640c23": "無瞋下。次顯差別。無瞋翻瞋。不害翻害。無瞋即慈。",
    "X51n0826_006:0640c24": "不害即悲。是二差別。無瞋有體。不害假立。別立者",
    "X51n0826_006:0641a01": "何。為顯慈悲二相別故。顯彼者何。利樂有情。彼二",
    "X51n0826_006:0641a02": "勝故。",
    "X51n0826_006:0641a03": "△次斥異解(二)初敘。",
    "X51n0826_006:0641a04": "有說不害非即無瞋(至)此相云何謂不損惱。",
    "X51n0826_006:0641a05": "音義　異解者曰。不害非即無瞋為體。賢善性者。",
    "X51n0826_006:0641a06": "不害體也。復重徵云。此賢善性。其相云何。異解云。",
    "X51n0826_006:0641a07": "謂不損惱。",
    "X51n0826_006:0641a08": "△次破。",
    "X51n0826_006:0641a09": "無瞋亦爾寧別有性(至)慈悲賢善是無瞋故。",
    "X51n0826_006:0641a10": "音義　斥意云。無嗔於物不為損惱。寧得離此有",
    "X51n0826_006:0641a11": "不害性。",
    "X51n0826_006:0641a12": "△次釋及字(二)初正釋所顯欣等(二)初正明及義。",
    "X51n0826_006:0641a13": "及顯十一義別心所(至)而體無異故不別立。",
    "X51n0826_006:0641a14": "音義　頌中及言。為顯十一善法之外。餘善心所。",
    "X51n0826_006:0641a15": "謂根隨煩惱。合有二十六種。信等善法。已翻十一。",
    "X51n0826_006:0641a16": "餘十五種。不別翻者。今以及言顯之。恐有問曰。餘",
    "X51n0826_006:0641a17": "善心所。義既有別。云何頌中。不別立耶。釋曰。欣等",
    "X51n0826_006:0641a18": "善所。雖名義別。而體無異。故略不言。",
    "X51n0826_006:0641a19": "△次別釋欣等(六)初欣等五。",
    "X51n0826_006:0641a20": "欣謂欲俱無瞋一分(至)隨應正翻瞋一分故。",
    "X51n0826_006:0641a21": "音義　欣者欣悅。謂與善欲俱起。於可欣事。而無",
    "X51n0826_006:0641a22": "憎恚。此以無瞋一分為體。不忿不恨。不惱不嫉。亦",
    "X51n0826_006:0641a23": "以無瞋一分為體。隨應正翻瞋一分為體之忿恨",
    "X51n0826_006:0641a24": "惱嫉四小隨故。",
    "X51n0826_006:0641b01": "△二厭等三。",
    "X51n0826_006:0641b02": "厭謂慧俱無貪一分(至)隨應正翻貪一分故。",
    "X51n0826_006:0641b03": "音義　厭者厭離。謂與善慧俱起。於可厭事。不生",
    "X51n0826_006:0641b04": "染著。以無貪一分為體。不慳不憍。亦以無貪一分",
    "X51n0826_006:0641b05": "為體。隨應正翻貪一分為體之慳憍二小隨故。",
    "X51n0826_006:0641b06": "補遺　中二隨正翻為慚愧。十小隨。唯害翻為不",
    "X51n0826_006:0641b07": "害。餘九不翻故。今一一翻示。",
    "X51n0826_006:0641b08": "△三不覆等三。",
    "X51n0826_006:0641b09": "不覆誑諂無貪癡一分(至)無處說覆亦貪一分故。",
    "X51n0826_006:0641b10": "音義　不覆不誑不諂。此三竝以無貪無癡一分",
    "X51n0826_006:0641b11": "為體。隨應正翻貪癡一分為體之覆誑諂三小隨",
    "X51n0826_006:0641b12": "故。次釋可知。然覆亦通貪一分攝。",
    "X51n0826_006:0641b13": "△四不慢。",
    "X51n0826_006:0641b14": "有義不慢信一分攝(至)若崇重彼不慢彼故。",
    "X51n0826_006:0641b15": "音義　不慢之體。三釋俱當。隨應正翻根本慢故。",
    "X51n0826_006:0641b16": "△五不疑。",
    "X51n0826_006:0641b17": "有義不疑即信所攝(至)以正見者無猶豫故。",
    "X51n0826_006:0641b18": "音義　不疑三釋。亦當於理。隨應正翻根本疑故。",
    "X51n0826_006:0641b19": "補遺　根本慢疑。皆各有體。翻惑成善。何無自體。",
    "X51n0826_006:0641b20": "下文所謂悟解理通。說多同體。迷情事局。隨相分",
    "X51n0826_006:0641b21": "多也。",
    "X51n0826_006:0641b22": "△六不散亂等四。",
    "X51n0826_006:0641b23": "不散亂體即正定攝(至)不忘念者即是正念。",
    "X51n0826_006:0641b24": "補遺　不散亂以正定為體。隨應正翻大隨中散",
    "X51n0826_006:0641c01": "亂。正見翻根本我見。正知翻大隨中不正知。此二",
    "X51n0826_006:0641c02": "俱以善慧為體。不忘念者。正念為體。隨應正翻大",
    "X51n0826_006:0641c03": "隨中失念。上來六小科文。自欣至不忘念。合有十",
    "X51n0826_006:0641c04": "七善法。唯欣厭二無別翻對。餘所翻者。如疏可知。",
    "X51n0826_006:0641c05": "斯即本頌中。及字所攝之義。",
    "X51n0826_006:0641c06": "△次簡示悔等不翻。",
    "X51n0826_006:0641c07": "悔眠尋伺通染不染如觸欲等無別翻對。",
    "X51n0826_006:0641c08": "音義　不定四法。如徧行別境。義通三性。故無別",
    "X51n0826_006:0641c09": "翻(染即不善。及有覆無記。不染即善。及無覆無記)。",
    "X51n0826_006:0641c10": "△次料簡別立(二)初約立不立義簡(二)初問。",
    "X51n0826_006:0641c11": "何緣諸染所翻善中有別建立有不爾者。",
    "X51n0826_006:0641c12": "音義　問意云。諸染所翻善法。應有二十六種中。",
    "X51n0826_006:0641c13": "唯立信等十一。餘十五不立者。其意云何。",
    "X51n0826_006:0641c14": "△次答(二)初約相用答。",
    "X51n0826_006:0641c15": "相用別者便別立之餘善不然故不應責。",
    "X51n0826_006:0641c16": "音義　答意云。信等十一。相用各別。便別立之。餘",
    "X51n0826_006:0641c17": "不別者。便不爾也。故不應以此二竝責。",
    "X51n0826_006:0641c18": "△次約徧勝答(二)初正釋。",
    "X51n0826_006:0641c19": "又諸染法徧六識者(至)慢等忿等唯意識俱。",
    "X51n0826_006:0641c20": "音義　染法徧六識者。謂二中隨。及八大隨。并根",
    "X51n0826_006:0641c21": "本中貪瞋癡。此等徧前六識。作用勝故。翻立善法。",
    "X51n0826_006:0641c22": "若根本中慢疑見三。及忿等小隨九種。唯在意識。",
    "X51n0826_006:0641c23": "故不別立。",
    "X51n0826_006:0641c24": "△次釋妨。",
    "X51n0826_006:0642a01": "害雖亦然而數現起(至)翻入別境善中不說。",
    "X51n0826_006:0642a02": "音義　妨云。害亦唯意俱。何別立不害。故釋云。害",
    "X51n0826_006:0642a03": "雖亦然。數損惱故。障大悲故。為知彼過。翻立不害。",
    "X51n0826_006:0642a04": "失念下。又問曰。論云徧六識者。勝故翻過。失念散",
    "X51n0826_006:0642a05": "亂及不正知。既徧六識。何不翻彼別立善法。釋曰。",
    "X51n0826_006:0642a06": "此三翻入別境。即正定等。所以善中不說。",
    "X51n0826_006:0642a07": "△次約染多淨少簡(二)初問。",
    "X51n0826_006:0642a08": "染淨相翻淨寧少染。",
    "X51n0826_006:0642a09": "△次答。",
    "X51n0826_006:0642a10": "淨勝染劣少歒多故(至)故於染淨不應齊責。",
    "X51n0826_006:0642a11": "音義　謂淨法殊勝染法微劣。少能敵多。奚必相",
    "X51n0826_006:0642a12": "等。又淨法悟解理通。說多同體。故不廣立。染法迷",
    "X51n0826_006:0642a13": "情事局。隨相差別。是以分多。故於染淨不應齊責。",
    "X51n0826_006:0642a14": "△三諸門分別(十)初假實門。",
    "X51n0826_006:0642a15": "此十一法三是假有(至)餘八實有相用別故。",
    "X51n0826_006:0642a16": "合響　瑜伽云。不放逸捨。是無貪無瞋無癡精進",
    "X51n0826_006:0642a17": "分故。即如是法。離雜染義。建立為捨。治雜染義。建",
    "X51n0826_006:0642a18": "立不放逸。不害即是無瞋分故。無別實物(文)。",
    "X51n0826_006:0642a19": "△二徧不徧門(二)初師立四徧七不定徧(二)初正立。",
    "X51n0826_006:0642a20": "有義十一四徧善心(至)悲愍有情時乃有不害故。",
    "X51n0826_006:0642a21": "音義　此師謂。精進三根。徧諸善心。餘七不定。推",
    "X51n0826_006:0642a22": "尋下。釋成七不定義。依處各別者。意謂。慚依自法。",
    "X51n0826_006:0642a23": "愧依世間。所依既殊。故起一時。不起第二。即不定",
    "X51n0826_006:0642a24": "義。餘五可知。",
    "X51n0826_006:0642b01": "△次引證。",
    "X51n0826_006:0642b02": "論說十一六位中起(至)攝眾生時有不害故。",
    "X51n0826_006:0642b03": "△次師立十徧輕安不徧(三)初斥前非。",
    "X51n0826_006:0642b04": "有義彼說未為應理(至)違能損法有不害故。",
    "X51n0826_006:0642b05": "音義　初句總斥。推尋下別明。量云。推尋事理未",
    "X51n0826_006:0642b06": "決定心。應非是善。無淨信故。如染心等。若許是善。",
    "X51n0826_006:0642b07": "寧得無信。慚愧類異者。謂崇拒不同故。依別者。謂",
    "X51n0826_006:0642b08": "依自法及世間故。境同者。謂隨緣何境。皆有崇拒",
    "X51n0826_006:0642b09": "義故。若謂世間道。斷煩惱時。得有輕安。出世道無。",
    "X51n0826_006:0642b10": "則此輕安覺支。非無漏攝故。若言無漏道時。有捨",
    "X51n0826_006:0642b11": "不放逸。世間道無。則此二法。應非寂靜防修。又應",
    "X51n0826_006:0642b12": "不伏掉舉放逸。何名世間道故。有漏下。復立比量",
    "X51n0826_006:0642b13": "明有。量云。有漏善心。應有捨不放逸二法。具四法",
    "X51n0826_006:0642b14": "故。如出世道。若執悲愍有情時。方有不害。殊不知",
    "X51n0826_006:0642b15": "善心起時。皆不損物。應有不害。違能損法。豈非徧",
    "X51n0826_006:0642b16": "故。",
    "X51n0826_006:0642b17": "△次通論意。",
    "X51n0826_006:0642b18": "論說六位起十一者(至)故彼所說定非應理。",
    "X51n0826_006:0642b19": "音義　依彼彼增者。謂決定位信增。乃至攝眾生",
    "X51n0826_006:0642b20": "時不害增。故作此此說者。謂決定位有信。乃至攝",
    "X51n0826_006:0642b21": "眾生時。有不害故。故彼下結責。",
    "X51n0826_006:0642b22": "△三申正義(二)初總釋十一。",
    "X51n0826_006:0642b23": "應說信等十一法中(至)定地心中增輕安故。",
    "X51n0826_006:0642b24": "音義　先正明十徧善心。輕安不徧。決擇下。引論",
    "X51n0826_006:0642c01": "證成。定地謂色無色界三昧心中。不定謂欲界散",
    "X51n0826_006:0642c02": "心位。",
    "X51n0826_006:0642c03": "△次別簡輕安(二)初師。",
    "X51n0826_006:0642c04": "有義定加行亦得定地名(至)信等十一通一切地。",
    "X51n0826_006:0642c05": "音義　此釋意。謂決擇分說定地增輕安者。不必",
    "X51n0826_006:0642c06": "根本。定前加行。亦得定地之名。何者。彼亦微有調",
    "X51n0826_006:0642c07": "暢義故。由斯欲界。亦有輕安。若不爾者。便違論說。",
    "X51n0826_006:0642c08": "△次師。",
    "X51n0826_006:0642c09": "有義輕安唯在定有(至)通有尋伺等三地皆有故。",
    "X51n0826_006:0642c10": "音義　初正釋輕安。唯定地有。不通欲界。說一切",
    "X51n0826_006:0642c11": "下。次通論意。謂彼本地分言。信等十一通一切地",
    "X51n0826_006:0642c12": "者。彼說有尋伺等三地皆有。非九地之一切地也。",
    "X51n0826_006:0642c13": "有尋有伺地。即欲界及與初禪梵眾梵輔二天。無",
    "X51n0826_006:0642c14": "尋唯伺地。即大梵天。二禪已上乃至有頂。皆名無",
    "X51n0826_006:0642c15": "尋無伺地。",
    "X51n0826_006:0642c16": "合響　瑜伽第四卷云。此中欲界及色界初靜慮。",
    "X51n0826_006:0642c17": "除靜慮中間。若定若生。名有尋有伺地。即靜慮中",
    "X51n0826_006:0642c18": "間。若定若生。名無尋唯伺地。隨一有情。由修此故。",
    "X51n0826_006:0642c19": "得為大梵。從第二靜慮。餘有色界。及無色界。全名",
    "X51n0826_006:0642c20": "無尋無伺地。",
    "X51n0826_006:0642c21": "△三諸識相應門。",
    "X51n0826_006:0642c22": "此十一種前已具說(至)成所作智俱必有輕安故。",
    "X51n0826_006:0642c23": "音義　此十一善。未轉依位。七八俱無。已轉依位。",
    "X51n0826_006:0642c24": "二識皆有。第六意識。定位皆具(定位皆具者。有漏定善。無漏定善。皆",
    "X51n0826_006:0643a01": "具十一。有漏散善。無輕安)。非定位中。唯闕輕安。五識俱者。釋有",
    "X51n0826_006:0643a02": "二師。有義唯十。有義皆具。後義為當。",
    "X51n0826_006:0643a03": "△四諸受相應門。",
    "X51n0826_006:0643a04": "此善十一何受相應(至)有逼迫受無調暢故。",
    "X51n0826_006:0643a05": "音義　十善五受。相應輕安。唯除憂苦二受。",
    "X51n0826_006:0643a06": "△五別境相應門。",
    "X51n0826_006:0643a07": "此與別境皆得相應信等欲等不相違故。",
    "X51n0826_006:0643a08": "△六三性相攝門。",
    "X51n0826_006:0643a09": "十一唯善。",
    "X51n0826_006:0643a10": "△七三界繫屬門。",
    "X51n0826_006:0643a11": "輕安非欲餘通三界。",
    "X51n0826_006:0643a12": "△八學等相攝門。",
    "X51n0826_006:0643a13": "皆學等三。",
    "X51n0826_006:0643a14": "音義　此十一善。於學無學非二。此三位中。皆具",
    "X51n0826_006:0643a15": "有故。",
    "X51n0826_006:0643a16": "補遺　皆有學所攝者。謂初二三果。及菩薩十地",
    "X51n0826_006:0643a17": "中之十一善也。皆無學所攝者。謂四果支佛如來",
    "X51n0826_006:0643a18": "之十一法也。皆非學非無學所攝者。謂一切凡夫",
    "X51n0826_006:0643a19": "之十一法也。",
    "X51n0826_006:0643a20": "△九三斷相攝門。",
    "X51n0826_006:0643a21": "非見所斷瑜伽論說信等六根唯修所斷非見所斷。",
    "X51n0826_006:0643a22": "音義　非見所斷者。意明通修所斷。及非所斷攝。",
    "X51n0826_006:0643a23": "瑜伽下。引證修斷。六根謂信進念定慧。及未知當",
    "X51n0826_006:0643a24": "知根。信則如名。進則精勤。此二既爾。餘九亦然。故",
    "X51n0826_006:0643b01": "通修斷。",
    "X51n0826_006:0643b02": "補遺　此十一善。不與分別煩惱相應。故非見道",
    "X51n0826_006:0643b03": "所斷。若有漏善。及無漏加行善。即屬修道所斷。若",
    "X51n0826_006:0643b04": "正無漏善。即屬非所斷攝。信等五根。通漏無漏。若",
    "X51n0826_006:0643b05": "無漏者。即攝入三無漏根。此中五根。且指有漏言",
    "X51n0826_006:0643b06": "之。加行位中。所有無漏九根。名未知當知根。九根",
    "X51n0826_006:0643b07": "者。謂信等五。及意喜樂捨四根也。有學位中無漏",
    "X51n0826_006:0643b08": "九根。名已知根。無學位中無漏九根。名具知根。雖",
    "X51n0826_006:0643b09": "由未知當知根。得入見道。既見道已。無所未知。可",
    "X51n0826_006:0643b10": "當知故。見道一剎那後。便屬修道位攝。是故修道",
    "X51n0826_006:0643b11": "位中。即斷未知當知根。及有漏五根也。",
    "X51n0826_006:0643b12": "△十結例餘門。",
    "X51n0826_006:0643b13": "餘門分別如理應思。",
    "X51n0826_006:0643b14": "△三根本煩惱(二)初結前問後。",
    "X51n0826_006:0643b15": "如是已說善位心所煩惱心所其相云何。",
    "X51n0826_006:0643b16": "△次舉本頌答。",
    "X51n0826_006:0643b17": "頌曰煩惱謂貪瞋癡慢疑惡見。",
    "X51n0826_006:0643b18": "△三末論釋成(二)初正釋頌文(二)初略釋通名。",
    "X51n0826_006:0643b19": "論曰此貪等六性是根本煩惱攝故得煩惱名。",
    "X51n0826_006:0643b20": "合響　會玄第十七卷云。根本者。能生隨惑。名為",
    "X51n0826_006:0643b21": "根本(餘隨煩惱。或此等流。或此分位如枝葉故)。煩者擾也。惱者亂也。擾",
    "X51n0826_006:0643b22": "亂有情恒處生死。名為煩惱。根本即煩惱。煩即是",
    "X51n0826_006:0643b23": "惱。俱持業釋。",
    "X51n0826_006:0643b24": "△次廣釋別相(六)初釋貪。",
    "X51n0826_006:0643c01": "云何為貪於有有具(至)謂由愛力取蘊生故。",
    "X51n0826_006:0643c02": "音義　先正釋體用。有有具者。義見善位。謂由下。",
    "X51n0826_006:0643c03": "轉釋生苦。謂由貪愛之力。後五取蘊。復得生故。",
    "X51n0826_006:0643c04": "合響　集論第一卷云。何故名取蘊。以取合故。名",
    "X51n0826_006:0643c05": "為取蘊。何等為取。謂諸蘊中所有欲貪。何故欲貪",
    "X51n0826_006:0643c06": "說名為取。謂於未來現在諸蘊。能引不捨故。希求",
    "X51n0826_006:0643c07": "未來。染著現在。欲貪名取(文)。大鈔第十八卷。引瑜",
    "X51n0826_006:0643c08": "伽云。貪有五種。一於內身欲欲欲貪。二於外身淫",
    "X51n0826_006:0643c09": "欲淫貪。三境欲境貪。四色欲色貪。五薩迦耶欲薩",
    "X51n0826_006:0643c10": "迦耶貪。釋曰。慈恩解。初貪有二。一云。於自內身。初",
    "X51n0826_006:0643c11": "起欲界微少之欲。故名欲欲。次起重貪。故名欲貪。",
    "X51n0826_006:0643c12": "二云。內身是自所欲之法。所以言於內身欲。於內",
    "X51n0826_006:0643c13": "身欲上起欲故。即能欲心。此名欲貪。則初一欲字",
    "X51n0826_006:0643c14": "是所欲。第二是能欲。第三欲字是結名(文)。",
    "X51n0826_006:0643c15": "△二釋瞋。",
    "X51n0826_006:0643c16": "云何為瞋於苦苦具(至)起諸惡業不善性故。",
    "X51n0826_006:0643c17": "音義　先正釋體用。苦苦具。釋義如前。謂瞋下。轉",
    "X51n0826_006:0643c18": "解上句。身心熱惱。釋不安隱性。起諸惡業。釋惡行",
    "X51n0826_006:0643c19": "所依。此唯是惡。不通有覆無記。故云不善性。",
    "X51n0826_006:0643c20": "△三釋癡。",
    "X51n0826_006:0643c21": "云何為癡於諸理事(至)能招後生雜染法故。",
    "X51n0826_006:0643c22": "音義　清涼云。獨頭無明。多迷諦理。相應無明。亦",
    "X51n0826_006:0643c23": "迷事相。謂於諦等生猶豫故。一切雜染者。要而言",
    "X51n0826_006:0643c24": "之。不出有三。所謂煩惱業生也。謂由下轉解。謂由",
    "X51n0826_006:0644a01": "無明力故。引起疑及邪見。貪等根本煩惱。忿等隨",
    "X51n0826_006:0644a02": "煩惱。斯即煩惱雜染。因之而起。由煩惱故。造作有",
    "X51n0826_006:0644a03": "漏善不善等諸業。由業習氣。能招後生五趣善不",
    "X51n0826_006:0644a04": "善果。此即業生。二種雜染。依之而生。故云一切雜",
    "X51n0826_006:0644a05": "染所依。",
    "X51n0826_006:0644a06": "△四釋慢(二)初正釋體用。",
    "X51n0826_006:0644a07": "云何為慢恃己於他(至)輪轉無窮受諸苦故。",
    "X51n0826_006:0644a08": "音義　恃己所有學問伎術等能。或族姓色力富",
    "X51n0826_006:0644a09": "勢等。勝於他有情。令心高舉。而為自性。能障不慢",
    "X51n0826_006:0644a10": "善品。生一切苦。而為業用。謂若下。轉解生苦。於德",
    "X51n0826_006:0644a11": "有德心不謙下者。謂於三寶真淨德中。及於勝己",
    "X51n0826_006:0644a12": "師友有德之人。心不謙卑。競生人我。由斯輪轉生",
    "X51n0826_006:0644a13": "死無窮。受諸苦故。",
    "X51n0826_006:0644a14": "△次別顯差別。",
    "X51n0826_006:0644a15": "此慢差別有七九種(至)慢類由斯起亦無失。",
    "X51n0826_006:0644a16": "音義　七九種者。謂七種慢九種類也。七種慢者。",
    "X51n0826_006:0644a17": "准瑜伽釋曰。於他下劣。謂己為勝。或復於等謂己",
    "X51n0826_006:0644a18": "為等。令心高舉。故名為慢。於等為勝。於勝為等。令",
    "X51n0826_006:0644a19": "心高舉。故名過慢。於勝為勝。令心高舉。名慢過慢。",
    "X51n0826_006:0644a20": "妄觀諸行。為我我所。令心高舉。故名我慢。於其殊",
    "X51n0826_006:0644a21": "勝所證法中。未得謂得。令心高舉。名增上慢。於多",
    "X51n0826_006:0644a22": "勝中。謂己少劣。令心高舉。名卑劣慢。實無其德。謂",
    "X51n0826_006:0644a23": "己有德。令心高舉。故名邪慢。雜集釋意。大同於此。",
    "X51n0826_006:0644a24": "九種類者。雜集先標列云。一我勝慢類。二我等慢",
    "X51n0826_006:0644b01": "類。三我劣慢類。四有勝我慢類。五有等我慢類。六",
    "X51n0826_006:0644b02": "有劣我慢類。七無勝我慢類。八無等我慢類。九無",
    "X51n0826_006:0644b03": "劣我慢類。次釋曰。此九種類。從前七慢中三種中",
    "X51n0826_006:0644b04": "生。從三者。一慢。二過慢。三卑慢。此中初三慢類。依",
    "X51n0826_006:0644b05": "止見起。如次即是過慢慢卑慢也。次三慢類。初二",
    "X51n0826_006:0644b06": "即慢。後一即過慢也。後三慢類。亦如次即慢過慢",
    "X51n0826_006:0644b07": "卑慢也。廣如彼說。三品我德處生者。謂依六事而",
    "X51n0826_006:0644b08": "生慢也。一劣有情。二等有情。三勝有情。即是三品。",
    "X51n0826_006:0644b09": "四內取蘊。五已得未得顛倒。六妄謂功德顛倒。七",
    "X51n0826_006:0644b10": "中慢者。依劣等二品有情事生。過慢者。依等勝二",
    "X51n0826_006:0644b11": "品有情事生。慢過慢卑慢者。此二依勝品有情事",
    "X51n0826_006:0644b12": "生。邪及增上二慢。依顛倒起。即德處生。我慢者。妄",
    "X51n0826_006:0644b13": "計取蘊。為我我所。即我處生也。一切下。次明斷攝。",
    "X51n0826_006:0644b14": "依見起者。名見所斷。緣事生者。名修所斷。聖位下。",
    "X51n0826_006:0644b15": "釋成修斷。謂聖位中。俱生我慢。既得現行。例餘六",
    "X51n0826_006:0644b16": "種。并及慢類。起亦無失。",
    "X51n0826_006:0644b17": "△五釋疑(二)初正釋體用。",
    "X51n0826_006:0644b18": "云何為疑於諸諦理(至)謂猶豫者善不生故。",
    "X51n0826_006:0644b19": "音義　謂於諸諦理。為有為無。猶豫不決。而為自",
    "X51n0826_006:0644b20": "性能障不疑及諸善品。而為業用。云何障善。謂猶",
    "X51n0826_006:0644b21": "豫者。善不生故。",
    "X51n0826_006:0644b22": "△次別簡體性(二)初師以慧為體。",
    "X51n0826_006:0644b23": "有義此疑以慧為體(至)末底般若義無異故。",
    "X51n0826_006:0644b24": "音義　此師釋意。謂疑以染慧為體。無別有性。猶",
    "X51n0826_006:0644c01": "豫下出意。謂慧以簡擇為體。於所觀境。猶豫簡擇",
    "X51n0826_006:0644c02": "者。說是疑故。毗者比義。助者輔助。末底是梵語。或",
    "X51n0826_006:0644c03": "云摩提。此翻云慧。般若義同。意明。比益輔助於慧",
    "X51n0826_006:0644c04": "者。即是疑義。助慧之法。應是慧故。故知此疑以慧",
    "X51n0826_006:0644c05": "而為體。",
    "X51n0826_006:0644c06": "△次師別有自體。",
    "X51n0826_006:0644c07": "有義此疑別有自體(至)是故此疑非慧為體。",
    "X51n0826_006:0644c08": "音義　先正明有體。顯非即慧。瑜伽下。引證是實。",
    "X51n0826_006:0644c09": "毗助下。舉例斥前。若南。此云智也。謂若疑助慧故。",
    "X51n0826_006:0644c10": "執慧為疑。是則識助智故。智亦應為識耶。非由下。",
    "X51n0826_006:0644c11": "結示有體。",
    "X51n0826_006:0644c12": "△六釋惡見(二)初正釋體用。",
    "X51n0826_006:0644c13": "云何惡見於諸諦理(至)謂惡見者多受苦故。",
    "X51n0826_006:0644c14": "音義　顛倒推求。即是染慧。謂計以淨為穢。以有",
    "X51n0826_006:0644c15": "為無。以苦為樂等。招苦為業者。謂惡見者。以苦捨",
    "X51n0826_006:0644c16": "苦。恒於此世他世。多受苦故。",
    "X51n0826_006:0644c17": "△次別示行相(二)初標。",
    "X51n0826_006:0644c18": "此見行相差別有五。",
    "X51n0826_006:0644c19": "音義　唯一染慧。別開五者。由彼業用各不同故。",
    "X51n0826_006:0644c20": "△次釋(二)初正釋五見(五)初身見。",
    "X51n0826_006:0644c21": "一薩迦耶見謂於五取蘊(至)六十五等分別起攝。",
    "X51n0826_006:0644c22": "合響　華嚴鈔卷十七之二。引古疏云。薩迦耶見。",
    "X51n0826_006:0644c23": "具足梵云薩迦耶達利瑟致。經部師云。薩是偽義。",
    "X51n0826_006:0644c24": "迦耶是身。達利瑟致是見。身是聚義。即聚集假。應",
    "X51n0826_006:0645a01": "言緣聚身起見。名為身見。薩婆多云。薩是有義。迦",
    "X51n0826_006:0645a02": "耶等如前。雖是聚身。而是實有。身者即是自體異",
    "X51n0826_006:0645a03": "名。應言自體見。大乘法師解云。僧喫爛底薩。便成",
    "X51n0826_006:0645a04": "移轉。以心上所變之法。故言移轉。身見依五蘊起",
    "X51n0826_006:0645a05": "此我見。此為依故。諸見得生。故言見趣所依為業。",
    "X51n0826_006:0645a06": "趣者況也。或所歸處。二十句者。對法第一云。謂如",
    "X51n0826_006:0645a07": "計色是我。我有色。色屬我。我在色中。一蘊有四。五",
    "X51n0826_006:0645a08": "蘊合有二十句。五為我見。餘皆我所。謂相應我所",
    "X51n0826_006:0645a09": "(即我有色)。隨逐我所(即色屬我)。不離我所(即我在色中)。故有十五",
    "X51n0826_006:0645a10": "我所。此即分別行緣蘊。不分別所起處。若歷三世。",
    "X51n0826_006:0645a11": "便有六十。加身即我。為六十一。我復異身。為六十",
    "X51n0826_006:0645a12": "二。又計常無常等。為六十二。如十藏品。論云六十",
    "X51n0826_006:0645a13": "五者。婆沙論云。謂如以色為我。於餘四蘊。各三我",
    "X51n0826_006:0645a14": "所。謂是我瓔珞。我僮僕。我器。即有十二。色為一我。",
    "X51n0826_006:0645a15": "即總有十三。五蘊總有六十我所見。有五我見。為",
    "X51n0826_006:0645a16": "六十五。此即分別行緣蘊。亦分別所起處。此等皆",
    "X51n0826_006:0645a17": "是分別我見(文)。",
    "X51n0826_006:0645a18": "△二邊見。",
    "X51n0826_006:0645a19": "二邊執見謂即於彼(至)七斷滅論等分別起攝。",
    "X51n0826_006:0645a20": "音義　謂即於彼薩迦耶見所執之我。心執增益。",
    "X51n0826_006:0645a21": "計我斷常。即是邊見。能障中道出離解脫之行。令",
    "X51n0826_006:0645a22": "墮偏僻繫縛為業。此通俱生分別二攝。此見下。明",
    "X51n0826_006:0645a23": "差別。",
    "X51n0826_006:0645a24": "合響　華嚴鈔云。論中約迷前際後際為次。今依",
    "X51n0826_006:0645b01": "唯識。約所見分之。謂於前際。計四徧常。四一分常。",
    "X51n0826_006:0645b02": "及依計後際。有想十六。無想俱非。各有八論。共四",
    "X51n0826_006:0645b03": "十種。常見差別。有計後際七斷滅論。此四十七。共",
    "X51n0826_006:0645b04": "因我見。而起邊見。有計前際。二無因論。四有邊論。",
    "X51n0826_006:0645b05": "四不死矯亂。及計後際。五現涅槃。故六十二。此六",
    "X51n0826_006:0645b06": "十二。以邪見邊見二為自體。以餘二見。而為眷屬。",
    "X51n0826_006:0645b07": "依於身見。以為根本。此亦舉大數。次依瑜伽以釋",
    "X51n0826_006:0645b08": "相者。初四徧常者。謂我及世間一切皆常。但有隱",
    "X51n0826_006:0645b09": "顯。依上中靜慮等。起宿住通。隨念生四常論。一由",
    "X51n0826_006:0645b10": "能憶二十成壞劫。二能憶四十劫。三能憶八十劫。",
    "X51n0826_006:0645b11": "四依天眼所見。現在世。見諸有情死時生時。諸蘊",
    "X51n0826_006:0645b12": "相續。彼便執我世間俱常。四一分常者。謂四皆一",
    "X51n0826_006:0645b13": "分。一者從梵天沒。來生此間。得宿住通。作如是等",
    "X51n0826_006:0645b14": "執。梵王是常。我等無常。故名一分。二聞梵王有如",
    "X51n0826_006:0645b15": "是見。大種是常。心是無常。或復翻此。三有先從戲",
    "X51n0826_006:0645b16": "忘天沒。來生此間。得通起執。不生此者常。我生此",
    "X51n0826_006:0645b17": "者是無常。四有先從意憤天沒。一分同前。此天住",
    "X51n0826_006:0645b18": "處。住玅高層級。或三十三天。釋曰。若依瑜伽。此中",
    "X51n0826_006:0645b19": "即說二無因。以同計前際故。唯識。此後即明有想",
    "X51n0826_006:0645b20": "十六等。十六者。有四四句。一我有色。死後有想。執",
    "X51n0826_006:0645b21": "色為我。名我有色。取諸法說。名為有想。即欲界全。",
    "X51n0826_006:0645b22": "色界一分。除無想天。二我無色。死後有想。執無色",
    "X51n0826_006:0645b23": "蘊為我。此在欲界。乃至無所有處。唯除非想。三我",
    "X51n0826_006:0645b24": "亦有色亦無色。死後有想。執五蘊為我。四我非有",
    "X51n0826_006:0645c01": "色非無色。死後有想。遮第三也。依尋伺等至。皆容",
    "X51n0826_006:0645c02": "得起。第二四句云。一執我有邊。死後有想。執色為",
    "X51n0826_006:0645c03": "我。體有分限。如指節等。二執我無邊。死後有想。執",
    "X51n0826_006:0645c04": "非色為我。徧一切處故。三執我亦有邊亦無邊。死",
    "X51n0826_006:0645c05": "後有想。執我隨身卷舒等。四執我非有邊非無邊。",
    "X51n0826_006:0645c06": "死後有想。遮第三也。或依尋伺等至皆起。第三四",
    "X51n0826_006:0645c07": "句者。一我有一想。二我有種種想。三我有少想。四",
    "X51n0826_006:0645c08": "我有無量想。一一想者。在前三無色。二種種想者。",
    "X51n0826_006:0645c09": "在欲界色界。除無想天。三執少色。或執無色為我",
    "X51n0826_006:0645c10": "想。為我所。我與彼合。名為少想。在欲色界。除無想",
    "X51n0826_006:0645c11": "天。四無量想者。執無量色。或執無量想色為我想。",
    "X51n0826_006:0645c12": "我與彼合。第四四句者。一我純有樂。死後有想。在",
    "X51n0826_006:0645c13": "前三靜慮。二我純有苦。死後有想。在地獄中。三我",
    "X51n0826_006:0645c14": "純有苦有樂。死後有想。在人欲天畜生界。四我純",
    "X51n0826_006:0645c15": "無苦無樂。死後有想。在第四禪已上。尋伺等至。皆",
    "X51n0826_006:0645c16": "容得起。無想俱非各八論者。無想八論者。有二四",
    "X51n0826_006:0645c17": "句。初四句者。一我有色。死後無想。執色為我。得無",
    "X51n0826_006:0645c18": "想定。見他有人得定生彼。作如是計。二我無色。死",
    "X51n0826_006:0645c19": "後無想。執命根為我。得無想定。三執我亦有色亦",
    "X51n0826_006:0645c20": "無色。死後無想。雙執色命根為我。於此二中。起一",
    "X51n0826_006:0645c21": "我想。四執我非有色非無色。死後無想。遮第三句。",
    "X51n0826_006:0645c22": "等至尋伺。皆容起故。第二四句者。一執我有邊。死",
    "X51n0826_006:0645c23": "後無想。執色為我。其量狹小等。得無想定。二執我",
    "X51n0826_006:0645c24": "無邊。死後無想。執色為我。徧一切處。三執我亦有",
    "X51n0826_006:0646a01": "邊亦無邊。死後無想。執色為我。隨身有卷舒故。第",
    "X51n0826_006:0646a02": "四句者。遮第三句。更無別義。等至尋伺。皆容得起。",
    "X51n0826_006:0646a03": "後俱非八論者。有二四句。一云。執我有色。死後非",
    "X51n0826_006:0646a04": "有想非無想。執色為我。見諸有情。入非想非非想",
    "X51n0826_006:0646a05": "定。想不明利。作如是執。唯尋伺執。非得定也。二執",
    "X51n0826_006:0646a06": "我無色。死後如前。執無色蘊為我等。入非想非非",
    "X51n0826_006:0646a07": "想定。想不明了故。作如是執。三執我亦有色亦無",
    "X51n0826_006:0646a08": "色。死後如前。執色無色為我。見有情等同前。以上",
    "X51n0826_006:0646a09": "皆依尋伺起。非由等至。其第四句。遮第三句。更無",
    "X51n0826_006:0646a10": "別義。第二四句云。一執我有邊。死後非有想非無",
    "X51n0826_006:0646a11": "想。乃至第四句。其文易知。如是一切。皆執四無色",
    "X51n0826_006:0646a12": "為我。以得非想非非想。容有此執。一由彼定時分",
    "X51n0826_006:0646a13": "促故。別以一一蘊。而為所緣。執我有邊。二由彼定",
    "X51n0826_006:0646a14": "時分長故。總以四蘊。為所緣故。執我無邊。三由彼",
    "X51n0826_006:0646a15": "定。或一一蘊。或總為所緣故。成第三句。第四句遮",
    "X51n0826_006:0646a16": "第三。更無別義。七斷滅論者。一執我有色。麤四大",
    "X51n0826_006:0646a17": "種所造為性。死後斷滅。畢竟無有。見身死後有而",
    "X51n0826_006:0646a18": "無故。二我欲界天。死後斷滅。三我色界天。死後斷",
    "X51n0826_006:0646a19": "滅。四我空無邊處。乃至非非想。皆云死後斷滅。後",
    "X51n0826_006:0646a20": "之四執。彼執彼地。為生死頂故。前四十見為常。後",
    "X51n0826_006:0646a21": "七見為斷。此皆見斷。名分別起(文)。",
    "X51n0826_006:0646a22": "△三邪見。",
    "X51n0826_006:0646a23": "三邪見謂謗因果(至)諸如是等皆邪見攝。",
    "X51n0826_006:0646a24": "音義　謗因果作用實事者。無施無受。亦無祠祀。",
    "X51n0826_006:0646b01": "是名謗因。無有玅行惡行諸業果及異熟。是名謗",
    "X51n0826_006:0646b02": "果。無有玅行。亦無惡行。名謗作用。無父無母。無化",
    "X51n0826_006:0646b03": "生有情。亦無世間真阿羅漢等。如是一切。名壞實",
    "X51n0826_006:0646b04": "事。廣釋如瑜伽第七空見文中。及非四見諸邪執",
    "X51n0826_006:0646b05": "者。謂非前後四見所攝。或謗三寶。謗方等經等。諸",
    "X51n0826_006:0646b06": "餘邪執。皆此邪見所攝。如增上緣。名義徧故。餘緣",
    "X51n0826_006:0646b07": "所不攝者。皆此緣攝。此見下。明差別。",
    "X51n0826_006:0646b08": "合響　華嚴鈔云。言有計前際二無因論等者。皆",
    "X51n0826_006:0646b09": "因邪見起。見不正故。名之為邪。二無因者。一從無",
    "X51n0826_006:0646b10": "想天沒。來生此間。無宿住通。不能憶彼出心已前。",
    "X51n0826_006:0646b11": "所有諸位。便執諸法本無而起。如我亦應本無而",
    "X51n0826_006:0646b12": "起。便起執言。我及世間。無因而起。二因尋伺不憶",
    "X51n0826_006:0646b13": "前身。作如是執。無因而起。如是二見。由無想天。及",
    "X51n0826_006:0646b14": "虗妄尋伺二事而起。四有邊者。一由一向能憶。下",
    "X51n0826_006:0646b15": "至無間地獄。上至第四靜慮。執我於中悉皆充滿。",
    "X51n0826_006:0646b16": "便作是念。過此有我。我應能見。故知有邊。二由一",
    "X51n0826_006:0646b17": "向能憶。傍無有邊。執我徧滿。故執無邊。三由能憶",
    "X51n0826_006:0646b18": "上下及傍故。雙執有邊無邊。四由能憶壞劫斷位。",
    "X51n0826_006:0646b19": "便生非有邊非無邊想。諸器世間無所得故。四不",
    "X51n0826_006:0646b20": "死矯亂者。先總釋名。準婆沙意。外道計天常住。名",
    "X51n0826_006:0646b21": "為不死。計不亂答。得生彼天。今佛呵云。汝言秘密",
    "X51n0826_006:0646b22": "等。即是矯亂。四種者。一恐無知。念我不知善不善",
    "X51n0826_006:0646b23": "等。有餘問我。不得定答。我若定答。恐他鑒我無知。",
    "X51n0826_006:0646b24": "因即輕笑於我。彼天秘密義。不應皆說等。二行諂",
    "X51n0826_006:0646c01": "曲者。作是思惟。非我淨天。一切隱密。皆許記別。謂",
    "X51n0826_006:0646c02": "自所證。及清淨道故。三懷恐怖。而無記別。恐我昧",
    "X51n0826_006:0646c03": "劣。為他所知。由是因緣。不得解脫。以此為室。而自",
    "X51n0826_006:0646c04": "安處。懷恐怖故。四有愚戇。專修止行。而無所知。若",
    "X51n0826_006:0646c05": "有問我。我當反詰。一切隨言無減。而印順之。五現",
    "X51n0826_006:0646c06": "涅槃者。一見現在受若天若人諸五欲樂。便謂涅",
    "X51n0826_006:0646c07": "槃。二雖厭五欲。現住初定。以為涅槃。引在身中。名",
    "X51n0826_006:0646c08": "為得樂。見他現在住定亦爾。下皆準此。三厭尋伺",
    "X51n0826_006:0646c09": "故。現得第二定。以為涅槃。四厭諸尋伺喜故。現住",
    "X51n0826_006:0646c10": "第三定。以為涅槃。五厭喜樂。乃至出入息。現住第",
    "X51n0826_006:0646c11": "四定。以為涅槃。待過去故。名為後際。又此計我。現",
    "X51n0826_006:0646c12": "既有樂。後亦有樂。故後際攝。以現樂為先。而執後",
    "X51n0826_006:0646c13": "樂。總名現法。此不依我見起。故邪見攝(文)。或見自",
    "X51n0826_006:0646c14": "在世主等者。義見初卷。或有橫計諸邪解脫者。非",
    "X51n0826_006:0646c15": "果計果也。或有妄執非道為道者。非因計因也。諸",
    "X51n0826_006:0646c16": "如是等。皆邪見攝。",
    "X51n0826_006:0646c17": "△四見取。",
    "X51n0826_006:0646c18": "四見取謂於諸見(至)一切鬬諍所依為業。",
    "X51n0826_006:0646c19": "音義　謂即於邊邪等諸見之中。隨執一見。及所",
    "X51n0826_006:0646c20": "依蘊。執為最極殊勝之因。能得清淨解脫之果。名",
    "X51n0826_006:0646c21": "為見取。一切鬬諍。依之而起。是為業用。鬬諍者。謂",
    "X51n0826_006:0646c22": "彼諸見。各各互違。執取一者。餘悉非故。",
    "X51n0826_006:0646c23": "△五戒禁取。",
    "X51n0826_006:0646c24": "五戒禁取謂於隨順(至)無利勤苦所依為業。",
    "X51n0826_006:0647a01": "音義　諸見戒禁者。謂牛狗等戒。及自拔髮眠鍼",
    "X51n0826_006:0647a02": "臥棘等戒。謂即於隨順諸見所持禁戒。及禁戒所",
    "X51n0826_006:0647a03": "依之蘊。執為最勝。能得清淨。名戒禁取。無利勤苦。",
    "X51n0826_006:0647a04": "是彼業用。無利者。謂不能獲出苦義故。",
    "X51n0826_006:0647a05": "△次通二取妨。",
    "X51n0826_006:0647a06": "然有處說執為最勝(至)說為邪見非二取攝。",
    "X51n0826_006:0647a07": "音義　難曰。有餘處說。執為最勝。名為見取。執能",
    "X51n0826_006:0647a08": "得淨。名為戒取。義復云何。釋曰。是影略說。或隨轉",
    "X51n0826_006:0647a09": "門。不爾下。釋是影略。謂若定執餘處非影略者。如",
    "X51n0826_006:0647a10": "何非滅計滅。非道計道。諸論皆言是邪見攝。非二",
    "X51n0826_006:0647a11": "取攝。意明。單計因果。屬於邪見。因果雙計。是為二",
    "X51n0826_006:0647a12": "取。故知餘處。是影略耳。",
    "X51n0826_006:0647a13": "△次諸門分別(十一)初俱生分別門(二)初通判十惑。",
    "X51n0826_006:0647a14": "如是總別十煩惱中(至)自審思察方得生故。",
    "X51n0826_006:0647a15": "音義　總別者。前五稱總。不別分故。後五為別。開",
    "X51n0826_006:0647a16": "差別故。六通者。謂貪瞋癡慢身見邊見。此六皆通",
    "X51n0826_006:0647a17": "俱生分別二攝。任運生者。釋通俱生。思察生者。釋",
    "X51n0826_006:0647a18": "分別也。疑及邪見二取。此四唯分別起。釋義可",
    "X51n0826_006:0647a19": "知。",
    "X51n0826_006:0647a20": "△次別判邊見(二)初標。",
    "X51n0826_006:0647a21": "邊執見中通俱生者。",
    "X51n0826_006:0647a22": "△次釋(二)初師俱生唯斷。",
    "X51n0826_006:0647a23": "有義唯斷常見相麤(至)皆恐我斷而起驚怖。",
    "X51n0826_006:0647a24": "音義　謂邊見通俱生者。唯斷非常。何者。常見相",
    "X51n0826_006:0647b01": "麤。惡友等力。方引生故。瑜伽下。引證唯斷。何邊執",
    "X51n0826_006:0647b02": "見是俱生耶者。徵也。答曰謂斷見攝。云何知然。謂",
    "X51n0826_006:0647b03": "見道前學現觀者。已伏分別現起諸惑。而於心中",
    "X51n0826_006:0647b04": "猶起斷怖。謂今者我我何所在耶。此俱生見。寧非",
    "X51n0826_006:0647b05": "是斷。故禽下。復引禽獸。俱生恐怖。亦唯斷也。",
    "X51n0826_006:0647b06": "△次師常亦俱生。",
    "X51n0826_006:0647b07": "有義彼論依麤相說(至)或是俱生或分別起。",
    "X51n0826_006:0647b08": "音義　彼論謂俱生唯斷見者。依麤相說。若委細",
    "X51n0826_006:0647b09": "言。亦通常見。謂禽下。釋通常見。造集長時資具者。",
    "X51n0826_006:0647b10": "謂獸搆穴。鵲成巢等。故顯揚下。證意可知。",
    "X51n0826_006:0647b11": "△二自類相應門(二)初徵。",
    "X51n0826_006:0647b12": "此十煩惱誰幾相應。",
    "X51n0826_006:0647b13": "△次釋(六)初以貪為首對餘八。",
    "X51n0826_006:0647b14": "貪與瞋疑定不俱起(至)貪於五見相應無失。",
    "X51n0826_006:0647b15": "音義　初句先對瞋疑定不俱起。愛憎境不同者。",
    "X51n0826_006:0647b16": "釋貪瞋不並義。於境不決無染著者。釋貪疑不俱",
    "X51n0826_006:0647b17": "義。貪與慢見下。對餘六言。或者不定之辭。意顯亦",
    "X51n0826_006:0647b18": "有不相應義。所愛謂所貪。所陵謂所慢。此二所緣。",
    "X51n0826_006:0647b19": "或非一故。說不俱起。所染所恃境可同故者。謂如",
    "X51n0826_006:0647b20": "有一於自盛事深生染著。即恃此事。高舉於他。故",
    "X51n0826_006:0647b21": "云境同得相應也。貪俱五見。其義可知。",
    "X51n0826_006:0647b22": "△二以瞋為首對餘七。",
    "X51n0826_006:0647b23": "瞋與慢疑或得俱起(至)如次說瞋或無或有。",
    "X51n0826_006:0647b24": "音義　先對慢疑。所瞋下釋。瞋與慢有俱不俱二",
    "X51n0826_006:0647c01": "義。初猶豫下。釋瞋與疑。亦具二義。疑順違者。謂若",
    "X51n0826_006:0647c02": "於順事。初猶豫時。及於違事。久思不決。則無瞋起。",
    "X51n0826_006:0647c03": "說不相應。若於順事。久思不決。及於違事。初猶豫",
    "X51n0826_006:0647c04": "時。有瞋俱起。說得相應。瞋與下。次對二取。無相應",
    "X51n0826_006:0647c05": "義。此與下。對身邊邪三見。於有下。釋瞋與身邊二",
    "X51n0826_006:0647c06": "見。有俱不俱義。斷見翻此說。瞋有無者。翻上苦蘊",
    "X51n0826_006:0647c07": "樂蘊。亦有俱不俱義。邪見下。釋瞋與邪見。俱不俱",
    "X51n0826_006:0647c08": "義。謂邪見誹謗。撥無所有五逆等惡事無瞋。說不",
    "X51n0826_006:0647c09": "俱起。誹撥所有施戒等好事。說得相應。",
    "X51n0826_006:0647c10": "△三以慢為首對餘六。",
    "X51n0826_006:0647c11": "慢於境定疑則不然(至)與身邪見一分亦爾。",
    "X51n0826_006:0647c12": "音義　初以慢對疑。無相應義。慢與下。次對五見。",
    "X51n0826_006:0647c13": "俱起無失。然與下。重對邊見不俱。與身邪見一分",
    "X51n0826_006:0647c14": "亦爾者。謂身見執苦劣蘊。及邪見誹撥所有好事。",
    "X51n0826_006:0647c15": "無陵恃故。亦不相應。",
    "X51n0826_006:0647c16": "△四以疑為首對五見。",
    "X51n0826_006:0647c17": "疑不審決與見相違故疑與見定不俱起。",
    "X51n0826_006:0647c18": "△五五見自類不相應。",
    "X51n0826_006:0647c19": "五見展轉必不相應非一心中有多慧故。",
    "X51n0826_006:0647c20": "音義　非一心中有多慧者。五見皆以慧為體故。",
    "X51n0826_006:0647c21": "△六以癡為首對餘九。",
    "X51n0826_006:0647c22": "癡與九種皆定相應諸煩惱生必由癡故。",
    "X51n0826_006:0647c23": "音義　九種定相應者。諸煩惱起。皆由迷闇諦理。",
    "X51n0826_006:0647c24": "方得生故。",
    "X51n0826_006:0648a01": "△三諸識相應門。",
    "X51n0826_006:0648a02": "此十煩惱何識相應(至)由稱量等起慢等故。",
    "X51n0826_006:0648a03": "音義　無分別者。五識唯有自性分別。無隨念計",
    "X51n0826_006:0648a04": "度二種分別。稱量等者。等於猶豫推求。起慢等者。",
    "X51n0826_006:0648a05": "等於疑及五見。謂慢由稱量彼此。勝等劣起。疑由",
    "X51n0826_006:0648a06": "猶豫簡擇而起。五見由推求而起。五識中。無此等",
    "X51n0826_006:0648a07": "行相。故慢等非五識俱。",
    "X51n0826_006:0648a08": "補遺　古釋云。五識但三。以無分別。故無慢等。慢",
    "X51n0826_006:0648a09": "等必由有隨念計度分別生故。",
    "X51n0826_006:0648a10": "△四諸受相應門(二)初徵。",
    "X51n0826_006:0648a11": "此十煩惱何受相應。",
    "X51n0826_006:0648a12": "△次釋(二)初依實義釋(四)初貪瞋癡。",
    "X51n0826_006:0648a13": "貪瞋癡三俱生分別(至)瞋遇順境喜樂俱故。",
    "X51n0826_006:0648a14": "音義　謂貪瞋癡不簡俱生分別。一切皆與五受",
    "X51n0826_006:0648a15": "相應。貪會下。恐有問曰。貪境適情。那通憂苦。瞋境",
    "X51n0826_006:0648a16": "逆心。何有喜樂。釋意可思。",
    "X51n0826_006:0648a17": "△二慢(二)初初師。",
    "X51n0826_006:0648a18": "有義俱生分別起慢(至)恃苦劣蘊憂相應故。",
    "X51n0826_006:0648a19": "音義　俱生分別。四受除苦。問曰。慢唯高舉。何得",
    "X51n0826_006:0648a20": "有憂。釋義如文。",
    "X51n0826_006:0648a21": "△次次師。",
    "X51n0826_006:0648a22": "有義俱生亦苦俱起(至)要分別起能發彼故。",
    "X51n0826_006:0648a23": "音義　先釋俱生。謂俱生慢。不唯四俱。亦通苦受。",
    "X51n0826_006:0648a24": "何者。純苦趣中。意地有苦。前已說故。分別下。次明",
    "X51n0826_006:0648b01": "分別。何分別慢非苦俱耶。謂分別慢。純苦趣無。彼",
    "X51n0826_006:0648b02": "無邪師邪教。及邪思察。引生分別慢故。然彼不造",
    "X51n0826_006:0648b03": "惡趣業者。由無分別慢等。能發起故。",
    "X51n0826_006:0648b04": "合響　宗鏡第七十四卷中。問三塗之內。還具分",
    "X51n0826_006:0648b05": "別俱生不。答護法云。三塗內總無分別。而不發業。",
    "X51n0826_006:0648b06": "如猿猴之類。所有煩惱。皆是強盛。俱生而非分別。",
    "X51n0826_006:0648b07": "設造業者。但是別報。若有分別。造總報者。即永無",
    "X51n0826_006:0648b08": "出期。問既有分別種子。何不造總報。答闕主伴故。",
    "X51n0826_006:0648b09": "現行是主。種子助發是伴。問若說三塗不造業者。",
    "X51n0826_006:0648b10": "如何大力鬼。打舍利弗頭。便入地獄。鸚鵡鳥聞四",
    "X51n0826_006:0648b11": "諦法。而得生天。答此等造別報。此業有力。能助昔",
    "X51n0826_006:0648b12": "日總報。總報被助已。便能隨業勢。墜地昇天。又古",
    "X51n0826_006:0648b13": "德問。人天趣中。定總發業不。答人中北洲。不造總",
    "X51n0826_006:0648b14": "別二報業。以無分別相。餘三洲即發業。并此洲癡",
    "X51n0826_006:0648b15": "人不發業。問前言三塗無分別。如何知父母等。如",
    "X51n0826_006:0648b16": "茲鳥反哺。猫狗識人。知人瞋喜。答此不是分別煩",
    "X51n0826_006:0648b17": "惱。彼任運分別。非煩惱分別(文)。",
    "X51n0826_006:0648b18": "△三疑後三見。",
    "X51n0826_006:0648b19": "疑後三見容四受俱(至)爾時得與憂相應故。",
    "X51n0826_006:0648b20": "音義　疑後三見。四俱除苦。問疑何容喜。釋曰。欲",
    "X51n0826_006:0648b21": "界繫疑。猶豫未來無苦等事。亦與喜相應故。問二",
    "X51n0826_006:0648b22": "取何憂。釋曰。二取若緣憂俱見戒。及所依蘊。如投",
    "X51n0826_006:0648b23": "灰拔髮等事。得與憂相應故。邪見喜憂受俱。其義",
    "X51n0826_006:0648b24": "易知。故不釋也。",
    "X51n0826_006:0648c01": "△四身邊二見(二)初初師。",
    "X51n0826_006:0648c02": "有義俱生身邊二見(至)斷見翻此與憂相應故。",
    "X51n0826_006:0648c03": "音義　先釋俱生身邊二見。但與喜樂捨三受俱。",
    "X51n0826_006:0648c04": "何非苦俱。以此二見。不與五識相應故。何非憂俱。",
    "X51n0826_006:0648c05": "俱生二見。唯屬有覆無記性故。論說憂根。非無記",
    "X51n0826_006:0648c06": "故。次明分別二見。四俱除苦。云何有憂。釋曰。執苦",
    "X51n0826_006:0648c07": "俱蘊。為我我所。常樂俱蘊。為我我所斷。爾時得與",
    "X51n0826_006:0648c08": "憂相應故。",
    "X51n0826_006:0648c09": "△次次師。",
    "X51n0826_006:0648c10": "有義二見苦俱生者(至)廣說如前餘如前說。",
    "X51n0826_006:0648c11": "音義　先正釋。謂俱生身邊二見。非唯喜樂捨俱。",
    "X51n0826_006:0648c12": "亦通苦受。何者。純受苦處。苦相應故。論說下。次證",
    "X51n0826_006:0648c13": "成。廣說如前者。指前第五卷釋三受中文。餘如前",
    "X51n0826_006:0648c14": "說者。謂分別二見相應受者。准前初解。",
    "X51n0826_006:0648c15": "△次隨麤相釋(二)初惑受對論。",
    "X51n0826_006:0648c16": "此依實義隨麤相者(至)邪見及疑四俱除苦。",
    "X51n0826_006:0648c17": "音義　初句結前。隨麤下正明。隨麤相者。是一往",
    "X51n0826_006:0648c18": "明其梗槩之意。亦即隨轉理門。如文可思。",
    "X51n0826_006:0648c19": "△次兼界地論。",
    "X51n0826_006:0648c20": "貪癡俱樂通下四地(至)餘受俱起如理應知。",
    "X51n0826_006:0648c21": "音義　謂貪癡相應樂受。於九地中。通下四地。即",
    "X51n0826_006:0648c22": "欲界乃至第三禪也。不通上者。以上五地。唯捨俱",
    "X51n0826_006:0648c23": "故。餘七俱樂。除欲界。通初二三禪。除欲界者。以此",
    "X51n0826_006:0648c24": "餘七。唯在意地。意地之樂。非欲界故。不言瞋者。若",
    "X51n0826_006:0649a01": "在欲界。瞋非樂故。上二界不行瞋故。疑與獨行癡。",
    "X51n0826_006:0649a02": "欲界唯憂捨。色無色界。及餘惑餘受俱起。所通界",
    "X51n0826_006:0649a03": "地。准思可得。",
    "X51n0826_006:0649a04": "補遺　餘七俱樂者。餘七除貪瞋癡三。餘慢疑及",
    "X51n0826_006:0649a05": "五見七種。但與意識相應。欲界無意地樂故除之。",
    "X51n0826_006:0649a06": "疑及獨行無明。亦唯意相應故。欲界無苦樂受。前",
    "X51n0826_006:0649a07": "云欲疑無苦。亦喜受俱。今不言者。前約細相說。今",
    "X51n0826_006:0649a08": "隨麤相。疑惑未決。安得有喜。餘上二界。餘七煩惱。",
    "X51n0826_006:0649a09": "與餘喜苦。如理應知。",
    "X51n0826_006:0649a10": "△五別境相應門。",
    "X51n0826_006:0649a11": "此與別境幾互相應(至)見非慧俱不異慧故。",
    "X51n0826_006:0649a12": "音義　初句總徵。貪瞋下。釋貪瞋癡慢。容與別境",
    "X51n0826_006:0649a13": "五俱。問此四行相麤動。何容與定俱耶。釋曰。如戲",
    "X51n0826_006:0649a14": "忘天。專注一境。起貪瞋癡。得有定故。疑及五見。各",
    "X51n0826_006:0649a15": "容四俱。疑除勝解五見。不與慧俱。疑不審決。見即",
    "X51n0826_006:0649a16": "慧故。",
    "X51n0826_006:0649a17": "△六三性相攝門。",
    "X51n0826_006:0649a18": "此十煩惱何性所攝(至)雖數現起不障善故。",
    "X51n0826_006:0649a19": "音義　先徵。瞋唯下次釋。十中瞋唯不善性攝。餘",
    "X51n0826_006:0649a20": "九通不善有覆無記二性。上二下。釋通二性。謂上",
    "X51n0826_006:0649a21": "二界所繫餘九。若俱生。若分別。恒為定力之所伏",
    "X51n0826_006:0649a22": "故。唯是有覆無記性攝。若欲界繫餘九。分別起者。",
    "X51n0826_006:0649a23": "唯不善攝。以能發起惡趣行故。若是俱生。通二性",
    "X51n0826_006:0649a24": "攝。發惡行者。亦不善攝。不發惡者。唯無記攝。當知",
    "X51n0826_006:0649b01": "下別釋。俱生二見。唯無記攝。不通不善。以定不發",
    "X51n0826_006:0649b02": "業故。起不障善故。",
    "X51n0826_006:0649b03": "△七界繫現緣門(二)初徵。",
    "X51n0826_006:0649b04": "此十煩惱何界繫耶。",
    "X51n0826_006:0649b05": "△次釋(三)初三界繫屬。",
    "X51n0826_006:0649b06": "瞋唯在欲餘通三界。",
    "X51n0826_006:0649b07": "△次三界現起(二)初明下不起上惑。",
    "X51n0826_006:0649b08": "生在下地未離下染(至)俱生諸惑皆容現前。",
    "X51n0826_006:0649b09": "音義　生在下地未離下染。上地煩惱不現在前",
    "X51n0826_006:0649b10": "者。謂未離下染。上染不現。如生欲界。未離欲界煩",
    "X51n0826_006:0649b11": "惱。初禪煩惱。必不現前。乃至未離無所有處煩惱。",
    "X51n0826_006:0649b12": "非非想處煩惱。必不現前。要離下染。得彼初禪。乃",
    "X51n0826_006:0649b13": "至非非想地根本定者。彼地煩煩。容現前故。諸有",
    "X51n0826_006:0649b14": "漏下。釋離下染起上惑義。諸有漏道。謂凡外所修",
    "X51n0826_006:0649b15": "世間味禪也。即四禪八定。以無二空觀智故。不能",
    "X51n0826_006:0649b16": "伏分別起惑。及第七識中俱生細惑。由有厭下苦",
    "X51n0826_006:0649b17": "麤障等。六行心故。而能伏除六識中俱生麤惑也。",
    "X51n0826_006:0649b18": "漸次證得根本定者。謂如伏除欲界俱生麤惑。即",
    "X51n0826_006:0649b19": "得初禪上根本定。伏初禪乃至無所有處麤惑。即",
    "X51n0826_006:0649b20": "得非想上根本定。故云漸次。彼但迷事者。此六識",
    "X51n0826_006:0649b21": "中。俱生麤惑。任運起故。不障理故。依外門轉者。緣",
    "X51n0826_006:0649b22": "外五塵。而生起故。散亂麤動。正障彼定故。伏此下",
    "X51n0826_006:0649b23": "地俱生麤惑。得彼上地定已。然後彼上地分別。及",
    "X51n0826_006:0649b24": "細俱生。皆容現前。",
    "X51n0826_006:0649c01": "△次明上能起下惑(二)初正釋。",
    "X51n0826_006:0649c02": "生在上地下地諸惑(至)起下潤生俱生愛故。",
    "X51n0826_006:0649c03": "音義　生在上地。下地諸惑。皆容現起。生第四下。",
    "X51n0826_006:0649c04": "釋成起下。第四定者。謂第四禪中。無想天也。中有",
    "X51n0826_006:0649c05": "中者。謂有外道。於欲界中。修得無想定。有謂得阿",
    "X51n0826_006:0649c06": "羅漢果後。生彼天。果報既滿。將生下時。見中有身",
    "X51n0826_006:0649c07": "起。便誹謗言。世間無有真阿羅漢。由謗此故。墮無",
    "X51n0826_006:0649c08": "間獄。如經云。無聞比丘。謗阿羅漢身遭後有。即此",
    "X51n0826_006:0649c09": "便是生上起下分別之實事。身在下。釋起俱生。其",
    "X51n0826_006:0649c10": "義准思。",
    "X51n0826_006:0649c11": "補遺　潤生愛者。於後有處。任運染著。如入胎時。",
    "X51n0826_006:0649c12": "於父母邊。起顛倒愛之類是也。",
    "X51n0826_006:0649c13": "△次通妨。",
    "X51n0826_006:0649c14": "而言生上不起下者依多分說或隨轉門。",
    "X51n0826_006:0649c15": "音義　有處言生上不起下者。但依多分。非無少",
    "X51n0826_006:0649c16": "分。不起下故。",
    "X51n0826_006:0649c17": "△三三界相緣(二)初下惑緣上(二)初正釋。",
    "X51n0826_006:0649c18": "下地煩惱亦緣上地(至)餘五緣上其理極成。",
    "X51n0826_006:0649c19": "音義　初句總標。下惑緣上。瑜伽下引證。貪緣上",
    "X51n0826_006:0649c20": "地。既說下例推。瞋亦緣上。離欲地者。謂上二界也。",
    "X51n0826_006:0649c21": "總緣下。次明身邊慢三。得緣上地。總緣諸行等者。",
    "X51n0826_006:0649c22": "謂有外道。總緣三界色心諸行。執為我及我所。計",
    "X51n0826_006:0649c23": "我斷常。高舉於他。故身邊慢。亦得緣上。餘五下。例",
    "X51n0826_006:0649c24": "餘五惑。謂貪等五。既得緣上。餘癡等五。得緣上地。",
    "X51n0826_006:0650a01": "其理極成(餘癡等五。謂癡疑見取戒取邪見)。",
    "X51n0826_006:0650a02": "△次通妨。",
    "X51n0826_006:0650a03": "而有處言貪瞋慢等(至)邊見必依身見起故。",
    "X51n0826_006:0650a04": "音義　或依別緣者。謂約唯緣自地。故說貪等不",
    "X51n0826_006:0650a05": "緣上地。不見世間執他地法。為我我所。故說身見",
    "X51n0826_006:0650a06": "不緣上地。又邊執見。依身見起。不見世間執他地",
    "X51n0826_006:0650a07": "我。而起斷常。故說邊見不緣上地。作此釋者。皆依",
    "X51n0826_006:0650a08": "麤相。一往而說。理實貪等得緣上地。義見前文。",
    "X51n0826_006:0650a09": "△次上惑緣下(二)初正釋。",
    "X51n0826_006:0650a10": "上地煩惱亦緣下地(至)疑後三見如理應思。",
    "X51n0826_006:0650a11": "音義　初句總標。上惑緣下。說生下引證。慢緣下",
    "X51n0826_006:0650a12": "地。總緣下釋。身邊貪三。得緣下地。總緣諸行等者。",
    "X51n0826_006:0650a13": "前約欲界。此言上界。謂有外道生上界者。總緣諸",
    "X51n0826_006:0650a14": "行。執為我及我所。而起斷常。深生染著。是故此三",
    "X51n0826_006:0650a15": "亦得緣下。疑後下。例餘四種。不言瞋癡者。上界不",
    "X51n0826_006:0650a16": "行瞋故。癡徧染故。",
    "X51n0826_006:0650a17": "△次通妨。",
    "X51n0826_006:0650a18": "而說上惑不緣下者彼亦多分或別緣說。",
    "X51n0826_006:0650a19": "△八學等相攝門。",
    "X51n0826_006:0650a20": "此十煩惱學等何攝非學無學彼唯善故。",
    "X51n0826_006:0650a21": "音義　先徵。次釋。非學位攝。亦非無學位攝。何者。",
    "X51n0826_006:0650a22": "彼二位中。唯善俱故。唯是非二所攝。以十唯染故。",
    "X51n0826_006:0650a23": "△九三斷相攝門(二)初徵。",
    "X51n0826_006:0650a24": "此十煩惱何所斷耶。",
    "X51n0826_006:0650b01": "△次釋(二)初簡非所斷。",
    "X51n0826_006:0650b02": "非非所斷彼非染故。",
    "X51n0826_006:0650b03": "△次明見修斷(二)初總明。",
    "X51n0826_006:0650b04": "分別起者唯見所斷(至)唯修所斷細難斷故。",
    "X51n0826_006:0650b05": "△次別釋(二)初約麤相釋唯見所斷(二)初明十皆",
    "X51n0826_006:0650b06": "頓斷。",
    "X51n0826_006:0650b07": "見所斷十實俱頓斷以真見道總緣諦故。",
    "X51n0826_006:0650b08": "補遺　以真見道。總緣三界四諦。諦既頓明。迷諦",
    "X51n0826_006:0650b09": "之惑亦應頓斷。此以所迷對顯能迷。",
    "X51n0826_006:0650b10": "△次廣明迷諦相(三)初標。",
    "X51n0826_006:0650b11": "然迷諦相有總有別。",
    "X51n0826_006:0650b12": "△次釋(二)初總迷。",
    "X51n0826_006:0650b13": "總謂十種皆迷四諦(至)滅道是彼怖畏處故。",
    "X51n0826_006:0650b14": "音義　苦集是彼因依處者。集謂煩惱種現。即是",
    "X51n0826_006:0650b15": "彼因。苦謂果報身心。即彼依處。滅道是彼怖畏處",
    "X51n0826_006:0650b16": "者。滅即斷果。道即道品。障治相違。故言是彼怖畏",
    "X51n0826_006:0650b17": "處。由斯十惑迷四諦理。故令有情不能知苦斷集。",
    "X51n0826_006:0650b18": "慕滅修道。",
    "X51n0826_006:0650b19": "△次別迷(二)初總明。",
    "X51n0826_006:0650b20": "別謂別迷四諦相起二唯迷苦八通迷四。",
    "X51n0826_006:0650b21": "音義　二唯迷苦者。集滅道三。不起身邊二見故。",
    "X51n0826_006:0650b22": "二見但迷苦諦。八通迷四者。餘八皆迷四諦理故。",
    "X51n0826_006:0650b23": "△次別釋(二)初二唯迷苦。",
    "X51n0826_006:0650b24": "身邊二見唯果處起別空非我屬苦諦故。",
    "X51n0826_006:0650c01": "音義　謂前云。二唯迷苦者。即是身邊二見。此二",
    "X51n0826_006:0650c02": "唯果處起。苦是世間果報五蘊。二見唯迷此果起",
    "X51n0826_006:0650c03": "故。云何知之。別空非我屬苦諦故。謂真見道位中。",
    "X51n0826_006:0650c04": "別修空觀。及無我觀。對治身見。及邊執見。此二觀",
    "X51n0826_006:0650c05": "者。唯觀苦諦境故。",
    "X51n0826_006:0650c06": "△次八通迷四(二)初明十總迷苦。",
    "X51n0826_006:0650c07": "謂疑三見親迷苦理(至)不共無明親迷諦理。",
    "X51n0826_006:0650c08": "音義　此釋苦諦。合兼身邊。故有十也。文中先明",
    "X51n0826_006:0650c09": "親迷有四。謂疑與身見邊見邪見。准瑜伽第五十",
    "X51n0826_006:0650c10": "八卷中釋云。云何迷苦有十隨眠。略五取蘊。總名",
    "X51n0826_006:0650c11": "為苦。愚夫於此五取蘊中。起二十句薩迦耶見。五",
    "X51n0826_006:0650c12": "句見我。餘見我所。是名迷苦薩迦耶見。即用如是",
    "X51n0826_006:0650c13": "薩迦耶。以為依止。於五取蘊。見我斷常。故邊執見",
    "X51n0826_006:0650c14": "亦迷於苦。又諸邪見。謂無施等。乃至妙行惡行業",
    "X51n0826_006:0650c15": "果。及與異熟等。如是名為迷苦邪見。若有外道。於",
    "X51n0826_006:0650c16": "此諸見。不定信受。亦不一向。誹謗如來所立苦諦。",
    "X51n0826_006:0650c17": "但於苦諦。心懷猶豫。此及所餘。於苦猶豫。是迷苦疑。",
    "X51n0826_006:0650c18": "二取下。次明疎迷有五。謂見取。戒取。及貪恚慢。論",
    "X51n0826_006:0650c19": "云。若有見取。妄取迷苦所有諸見。以為第一。謂能",
    "X51n0826_006:0650c20": "清淨解脫出離。如是名為迷苦見取。若有妄取隨",
    "X51n0826_006:0650c21": "順此見。此見隨法所受禁戒。以為第一。能得清淨",
    "X51n0826_006:0650c22": "解脫出離。此戒禁取。是迷苦諦。若於如是自所起",
    "X51n0826_006:0650c23": "見。寶愛堅著。如此見貪。是迷苦貪。若於異分他所",
    "X51n0826_006:0650c24": "起見。心懷違損。是迷苦恚。若恃此見。心生高舉。是",
    "X51n0826_006:0651a01": "迷苦慢。相應下。次明無明具親疎二義。論云。若有",
    "X51n0826_006:0651a02": "無智。與此諸見及疑貪等煩惱相應。若唯於苦獨",
    "X51n0826_006:0651a03": "行無智。如是竝名迷苦無明。此十煩惱。皆迷苦諦。",
    "X51n0826_006:0651a04": "苦見所斷。",
    "X51n0826_006:0651a05": "補遺　貪自見。恚他見。慢彼眷屬相應無明。與九",
    "X51n0826_006:0651a06": "同迷者。謂同疑三見四。親迷苦理。同二取貪恚慢",
    "X51n0826_006:0651a07": "五。疎迷苦理。",
    "X51n0826_006:0651a08": "△次明八通迷三。",
    "X51n0826_006:0651a09": "疑及邪見親迷集等(至)由怖畏彼生憎嫉故。",
    "X51n0826_006:0651a10": "音義　疑及邪見親迷集等。二取貪等准苦應知",
    "X51n0826_006:0651a11": "者(謂見取戒取。及貪恚慢。亦疎迷集滅道三諦。如前苦諦不異)。論云。云何迷集。",
    "X51n0826_006:0651a12": "有八隨眠。謂諸沙門。若婆羅門。謗因邪見。或計自",
    "X51n0826_006:0651a13": "在等是一切物生者。化者及與作者。此惡因論。所",
    "X51n0826_006:0651a14": "有邪見等。是迷集諦所起邪見。若有見取。取彼諸",
    "X51n0826_006:0651a15": "見。以為第一。能得清淨解脫出離。是迷集諦所起",
    "X51n0826_006:0651a16": "見取。若於隨順此見諸法所受戒禁。以為第一能",
    "X51n0826_006:0651a17": "得清淨。廣說如前。是迷集諦戒禁取。餘疑貪等。如",
    "X51n0826_006:0651a18": "前應知。如是八種(身邊二見。如前迷苦起。此中迷集滅道。故唯八種)。煩惱",
    "X51n0826_006:0651a19": "隨眠。迷於集諦見集所斷。云何迷滅有八隨眠。謂",
    "X51n0826_006:0651a20": "諸沙門。若婆羅門。計邊無邊。不死矯亂。諸見一分。",
    "X51n0826_006:0651a21": "乃至撥無世間真阿羅漢。所有斷德。誹謗滅諦等。",
    "X51n0826_006:0651a22": "如是諸見。是迷滅諦所起邪見。若有見取。取彼諸",
    "X51n0826_006:0651a23": "見。以為第一。廣說如前。是迷滅諦所起見取。若於",
    "X51n0826_006:0651a24": "隨順彼見諸法所受戒禁。取為第一。廣說如前。是",
    "X51n0826_006:0651b01": "迷滅諦戒禁取。所餘貪等。如前應知。如是八種煩",
    "X51n0826_006:0651b02": "惱隨眠。迷於滅諦。見滅所斷。云何迷道有八隨眠。",
    "X51n0826_006:0651b03": "謂撥無世間真阿羅漢。乃至廣說。此中所有誹謗",
    "X51n0826_006:0651b04": "一切智為首。有為無漏。當知此見。是迷道諦所起",
    "X51n0826_006:0651b05": "邪見。又諸外道謗道邪見。彼謂沙門喬答摩種。為",
    "X51n0826_006:0651b06": "諸弟子。說出離道。實非出離。由此不能盡出離故。",
    "X51n0826_006:0651b07": "佛所施設無我之見。及所受持禁戒隨法。是惡邪",
    "X51n0826_006:0651b08": "道。非正妙道。如是亦名迷道邪見。又彼外道作如",
    "X51n0826_006:0651b09": "是計。我等所行。若行若道。是真行道。能盡能出一",
    "X51n0826_006:0651b10": "切諸苦。如是亦名迷道邪見。若有見取。取彼邪見。",
    "X51n0826_006:0651b11": "以為第一。能得清淨解脫出離。如是名為迷道見",
    "X51n0826_006:0651b12": "取。若於隨順彼見諸法所受禁戒。取為第一。能得",
    "X51n0826_006:0651b13": "清淨解脫出離。是名迷道戒禁取。所餘貪等。迷道",
    "X51n0826_006:0651b14": "煩惱。如迷滅諦。道理應知。如是八種煩惱隨眠。迷",
    "X51n0826_006:0651b15": "於道諦。見道所斷。然瞋下。重解瞋亦親迷滅道。論",
    "X51n0826_006:0651b16": "云。謂於滅諦。起怖畏心。起損害心。起恚惱心。如是",
    "X51n0826_006:0651b17": "瞋恚。迷於滅諦。迷道准知。上來總別迷諦。若約總",
    "X51n0826_006:0651b18": "迷而言。欲界四諦。有四十品。上二界。每諦除瞋。合",
    "X51n0826_006:0651b19": "有七十二品。則二界都有一百十二品煩惱隨眠。",
    "X51n0826_006:0651b20": "若依別迷而言。欲界四諦。有三十四品(以集滅道三諦。不起",
    "X51n0826_006:0651b21": "身邊二見故)。上二界合有六十品。則三界共有九十四",
    "X51n0826_006:0651b22": "品煩惱隨眠。即經所謂八十八使見所斷者。是也。",
    "X51n0826_006:0651b23": "△三結。",
    "X51n0826_006:0651b24": "迷諦親疎麤相如是。",
    "X51n0826_006:0651c01": "補遺　上約分別惑說。故云麤相。",
    "X51n0826_006:0651c02": "△次依委細釋通修所斷(二)初標後指前。",
    "X51n0826_006:0651c03": "委細說者貪瞋慢三見疑俱生隨應如彼。",
    "X51n0826_006:0651c04": "音義　此中俱生。是相應義。謂分別起貪瞋慢三。",
    "X51n0826_006:0651c05": "見疑相應起者。隨應如彼見道所斷。見字指五見。",
    "X51n0826_006:0651c06": "謂邪見二取。并身邊二見。疑相應者。",
    "X51n0826_006:0651c07": "補遺　委細說者四字。下俱生章標文。貪瞋至隨",
    "X51n0826_006:0651c08": "應如彼。又復指前見道所斷之惑。謂前分別者。已",
    "X51n0826_006:0651c09": "如彼也。下文俱生二見。至故修所斷文字。正是委",
    "X51n0826_006:0651c10": "細說者。",
    "X51n0826_006:0651c11": "△次釋成修斷(二)初五別迷苦諦。",
    "X51n0826_006:0651c12": "俱生二見及彼相應(至)細難斷故修道方斷。",
    "X51n0826_006:0651c13": "合響　謂若俱生身邊二見(俱生二見。謂一分任運所起身。邊二見)。",
    "X51n0826_006:0651c14": "及此二見相應。愛慢無明。此五雖迷苦諦。細故難",
    "X51n0826_006:0651c15": "斷。修道方斷。不言瞋者。以修道位中。不與二見俱",
    "X51n0826_006:0651c16": "起故。",
    "X51n0826_006:0651c17": "△次四通迷四諦。",
    "X51n0826_006:0651c18": "瞋餘愛等迷別事生不違諦觀故修所斷。",
    "X51n0826_006:0651c19": "合響　瑜伽云。云何修道所斷諸漏。謂欲界瞋恚。",
    "X51n0826_006:0651c20": "三界三種貪慢無明。由彼長時修習正道。方能得",
    "X51n0826_006:0651c21": "斷。是故應為修道所斷(文)。餘者對上與二見相應",
    "X51n0826_006:0651c22": "之愛等說。謂此四惑。但別迷事起。與諦理觀智不",
    "X51n0826_006:0651c23": "相違故。亦修所斷。已上修道所斷。俱生細惑。欲界",
    "X51n0826_006:0651c24": "有六。即上所說二見愛慢無明。及迷事瞋。上二界",
    "X51n0826_006:0652a01": "除瞋。三界合有十六品隨眠。即八十一品思惑。",
    "X51n0826_006:0652a02": "△十隨境立名門(三)初有事無事煩惱。",
    "X51n0826_006:0652a03": "雖諸煩惱皆有相分(至)名緣有事無事煩惱。",
    "X51n0826_006:0652a04": "音義　諸煩惱皆有相分者。如初卷云。自心內蘊。",
    "X51n0826_006:0652a05": "一切皆有而所仗質。或有或無者。如前云。自心外",
    "X51n0826_006:0652a06": "蘊。或有或無。謂諸煩惱。若緣現有實境。則所仗質",
    "X51n0826_006:0652a07": "或有。名緣有事煩惱。若緣獨影無質。如過未及空",
    "X51n0826_006:0652a08": "華等境。則所仗質或無。名緣無事煩惱。",
    "X51n0826_006:0652a09": "△次有漏無漏煩惱。",
    "X51n0826_006:0652a10": "彼親所緣雖皆有漏(至)名緣有漏無漏煩惱。",
    "X51n0826_006:0652a11": "音義　彼親所緣皆有漏者。能變之心。唯煩惱故。",
    "X51n0826_006:0652a12": "而所仗質通無漏者。緣苦集。名緣有漏煩惱。道滅",
    "X51n0826_006:0652a13": "屬無漏故。",
    "X51n0826_006:0652a14": "△三事境名境煩惱。",
    "X51n0826_006:0652a15": "緣自地者相分似質(至)名緣分別所起名境。",
    "X51n0826_006:0652a16": "音義　緣自地境相質相似。皆有體故。名為事境。",
    "X51n0826_006:0652a17": "緣道滅諦。與他地境。曾未修證。及見聞故。目為名",
    "X51n0826_006:0652a18": "境。意顯但有名字。而無質故。境有二十。文具顯揚。",
    "X51n0826_006:0652a19": "此但有六。",
    "X51n0826_006:0652a20": "△十一結例餘門。",
    "X51n0826_006:0652a21": "餘門分別如理應思。",
    "X51n0826_006:0652a22": "△四諸隨煩惱(三)初結前問後。",
    "X51n0826_006:0652a23": "已說根本六煩惱相諸隨煩惱其相云何。",
    "X51n0826_006:0652a24": "△次舉本頌答。",
    "X51n0826_006:0652b01": "頌曰隨煩惱謂忿(至)放逸及失念散亂不正知。",
    "X51n0826_006:0652b02": "△三末論釋成(二)初正釋頌文(三)初略釋通名(二)",
    "X51n0826_006:0652b03": "初正釋名。",
    "X51n0826_006:0652b04": "論曰唯是煩惱分位差別等流性故名隨煩惱。",
    "X51n0826_006:0652b05": "合響　開蒙。問名。答隨其煩惱分位差別。等流性",
    "X51n0826_006:0652b06": "故。名隨煩惱。問分位差別者。謂忿等十。及失念不",
    "X51n0826_006:0652b07": "正知放逸。此十三法(清涼云。此十三法假染心所。是貪等分位差別)。是根",
    "X51n0826_006:0652b08": "本家差別分位。問等流性者。答謂無慚。無愧。掉舉。",
    "X51n0826_006:0652b09": "惛沉。散亂。不信。懈怠。此之七法。雖別有體。是根本",
    "X51n0826_006:0652b10": "家等流性故。問此七法。既別有體。何名等流。答根",
    "X51n0826_006:0652b11": "本為因。此得生故。名為等流(文)。",
    "X51n0826_006:0652b12": "補遺　分位差別。指無自體者言。等流性。指有自",
    "X51n0826_006:0652b13": "體者言。",
    "X51n0826_006:0652b14": "△次分類別。",
    "X51n0826_006:0652b15": "此二十種類別有三(至)徧染心故名大隨煩惱。",
    "X51n0826_006:0652b16": "合響　開蒙。問此隨復有差別義否。答其類有三。",
    "X51n0826_006:0652b17": "謂大中小。問誰為小等。答謂忿等前十。名為小隨。",
    "X51n0826_006:0652b18": "無慚無愧二為中隨。掉等後八為大隨。問約何名",
    "X51n0826_006:0652b19": "小中大。答約其三義。無者名小。具一名中。三義名",
    "X51n0826_006:0652b20": "大。問三義者何。答一自類俱起。二徧染二性。三徧",
    "X51n0826_006:0652b21": "諸染心。問請總示法自類俱等。答忿等十法。各別",
    "X51n0826_006:0652b22": "起故。自類不俱。闕初義。唯是不善。闕第二義。徧染",
    "X51n0826_006:0652b23": "二性。染二性者。不善有覆。既闕有覆。故知不徧一",
    "X51n0826_006:0652b24": "切染心。闕第三義。此之十法三義。皆無名小。問中",
    "X51n0826_006:0652c01": "隨者。答無慚愧二。自類俱起。具初義。既唯不善。如",
    "X51n0826_006:0652c02": "小隨十。亦闕後二。前云具一。名中隨也。問大者。答",
    "X51n0826_006:0652c03": "掉等八法。自類俱起。具初義。通不善及有覆性。具",
    "X51n0826_006:0652c04": "第二義。既具二性。通染二性。便具第三徧諸染心",
    "X51n0826_006:0652c05": "既具三義。名之為大。結成頌曰。自類俱二性。徧一",
    "X51n0826_006:0652c06": "切染心。小無中有初。大隨具三義(文)。",
    "X51n0826_006:0652c07": "補遺　古疏云。然忿等十。自類相望。各別而起。非",
    "X51n0826_006:0652c08": "不共他。中大隨惑。俱行位局故。名之為小。無慚愧",
    "X51n0826_006:0652c09": "二。自類得俱。行通忿等。唯徧不善。位局後八。但得",
    "X51n0826_006:0652c10": "名中。掉舉等八。自得俱生。但染皆徧。得俱生故。不",
    "X51n0826_006:0652c11": "可名小。染皆徧故。不得名中。二義既殊。故八名大。",
    "X51n0826_006:0652c12": "△次廣釋別相(三)初小隨(十)初釋忿。",
    "X51n0826_006:0652c13": "云何為忿依對現前(至)離瞋無分忿相用故。",
    "X51n0826_006:0652c14": "音義　先正釋體用。謂懷下轉解。身表業者。即執",
    "X51n0826_006:0652c15": "持器仗。與彼鬬諍。不善業也。瑜伽論曰。若瞋恚纏。",
    "X51n0826_006:0652c16": "能令面貌慘裂奮發。說名為忿。若煩惱纏。能令發",
    "X51n0826_006:0652c17": "起執持刀杖。鬬訟違諍。故名憤發。瞋一分攝。",
    "X51n0826_006:0652c18": "△二釋恨。",
    "X51n0826_006:0652c19": "云何為恨由忿為先(至)離瞋無別恨相用故。",
    "X51n0826_006:0652c20": "音義　先正釋體用。謂結下轉解。謂結恨者。不能",
    "X51n0826_006:0652c21": "容耐。恒熱惱故。亦瞋一分攝。",
    "X51n0826_006:0652c22": "△三釋覆(二)初釋體用。",
    "X51n0826_006:0652c23": "云何為覆於自作罪(至)後必悔惱不安隱故。",
    "X51n0826_006:0652c24": "音義　為於自所作罪。恐失利養名譽。瞞眛隱藏。",
    "X51n0826_006:0653a01": "是為覆體。能障不覆悔惱為業。謂覆罪者。後時必",
    "X51n0826_006:0653a02": "定追悔憂惱。不安隱故。",
    "X51n0826_006:0653a03": "△次明分位(二)初師唯癡攝。",
    "X51n0826_006:0653a04": "有義此覆癡一分攝(至)不懼當苦覆自罪故。",
    "X51n0826_006:0653a05": "音義　初釋唯癡分攝。何者。論唯說覆癡一分故。",
    "X51n0826_006:0653a06": "不懼當苦覆自罪者。由迷闇故。",
    "X51n0826_006:0653a07": "△次師貪癡攝。",
    "X51n0826_006:0653a08": "有義此覆貪癡一分(至)不可執為唯是貪分。",
    "X51n0826_006:0653a09": "音義　次釋貪癡各一分攝。何者。恐失利養覆自",
    "X51n0826_006:0653a10": "罪者。是貪義故。論據下通論意。謂論說覆唯癡分",
    "X51n0826_006:0653a11": "者。據麤顯說。非委細言。例如說掉是貪分攝。亦據",
    "X51n0826_006:0653a12": "麤顯。若委細言。徧諸染心。非但貪分。此亦應爾。",
    "X51n0826_006:0653a13": "△四釋惱。",
    "X51n0826_006:0653a14": "云何為惱忿恨為先(至)離瞋無別惱相用故。",
    "X51n0826_006:0653a15": "音義　先正釋體用。忿恨為先者。謂忿觸不饒益",
    "X51n0826_006:0653a16": "境。恨懷不捨。而為先導。狠戾者。謂凶狠乖戾。謂追",
    "X51n0826_006:0653a17": "下轉解。蛆螫者。蟲行毒也。凶鄙麤言。傷害他人。如",
    "X51n0826_006:0653a18": "蜂蝎之行毒。故瞋一分攝。",
    "X51n0826_006:0653a19": "補遺　忿恨惱。皆瞋為體。然忿緣現在。恨緣過去。",
    "X51n0826_006:0653a20": "惱追過去而解現在。忿發身業。恨專意業。惱發口",
    "X51n0826_006:0653a21": "業。是三種差別之相。",
    "X51n0826_006:0653a22": "△五釋嫉。",
    "X51n0826_006:0653a23": "云何為嫉殉自名利(至)離瞋無別嫉相用故。",
    "X51n0826_006:0653a24": "音義　先正釋體用。殉者以身循物也。謂嫉下轉",
    "X51n0826_006:0653b01": "解。瞋一分攝。",
    "X51n0826_006:0653b02": "△六釋慳。",
    "X51n0826_006:0653b03": "云何為慳躭著財法(至)離貪無別慳相用故。",
    "X51n0826_006:0653b04": "音義　先正釋體用。謂慳下轉解。貪一分攝。",
    "X51n0826_006:0653b05": "△七釋誑。",
    "X51n0826_006:0653b06": "云何為誑為獲利譽(至)離二無別誑相用故。",
    "X51n0826_006:0653b07": "音義　先正釋體用。謂矯下轉解。邪命事不出五",
    "X51n0826_006:0653b08": "種。一詐現奇特。二自說功德。三占相吉凶。四高聲",
    "X51n0826_006:0653b09": "現儀。五為他說法。此五為利。皆稱邪命。此即下明",
    "X51n0826_006:0653b10": "分位。貪癡一分為體者。為獲利譽故。昧於諦理。矯",
    "X51n0826_006:0653b11": "有德故。",
    "X51n0826_006:0653b12": "△八釋諂。",
    "X51n0826_006:0653b13": "云何為諂為罔他故(至)離二無別諂相用故。",
    "X51n0826_006:0653b14": "音義　先正釋體用。謂諂下轉解。此亦下明分位。",
    "X51n0826_006:0653b15": "貪癡分攝。",
    "X51n0826_006:0653b16": "△九釋害。",
    "X51n0826_006:0653b17": "云何為害於諸有情(至)瞋害別相准善應說。",
    "X51n0826_006:0653b18": "音義　體用分位。義竝如文。瞋害別相准善應說",
    "X51n0826_006:0653b19": "者。瞋斷物命。害損惱他。瞋障大慈。害障大悲。瞋是",
    "X51n0826_006:0653b20": "全體。害是少分。瞋是自體。害是他體。是二別相。",
    "X51n0826_006:0653b21": "△十釋憍。",
    "X51n0826_006:0653b22": "云何為憍於自盛事(至)離貪無別憍相應故。",
    "X51n0826_006:0653b23": "音義　於自盛事者。瑜伽論說。憍有七種。一無病。",
    "X51n0826_006:0653b24": "二少年。三長壽。四族姓。五色力。六富貴。七多聞。醉",
    "X51n0826_006:0653c01": "傲者。於諸尊重及以福田。心不謙敬。貪一分為體",
    "X51n0826_006:0653c02": "者。染著盛事。即貪義故。",
    "X51n0826_006:0653c03": "△次中隨初(二)正釋(二)初無慚。",
    "X51n0826_006:0653c04": "云何無慚不顧自法(至)障慚生長諸惡行故。",
    "X51n0826_006:0653c05": "音義　俱舍云。不重賢善。名為無慚。謂於諸功德。",
    "X51n0826_006:0653c06": "及有德人。無敬無崇。無所忌難。無所隨屬。說名無",
    "X51n0826_006:0653c07": "慚。對法釋曰。功德謂戒定慧。有德人者。有戒定慧",
    "X51n0826_006:0653c08": "人。無忌難者。無畏懼也。不隨屬者。不作弟子禮也。",
    "X51n0826_006:0653c09": "△次無愧。",
    "X51n0826_006:0653c10": "云何無愧不顧世間(至)障愧生長諸惡行故。",
    "X51n0826_006:0653c11": "音義　翻前善愧。義可思準。",
    "X51n0826_006:0653c12": "△次通簡(三)初會通顯揚。",
    "X51n0826_006:0653c13": "不恥過惡是二通相故諸聖教假說為體。",
    "X51n0826_006:0653c14": "△次正簡通別(二)初斥外家執通為別。",
    "X51n0826_006:0653c15": "若執不恥為二別相(至)復違論說俱徧惡心。",
    "X51n0826_006:0653c16": "△次示別相皆徧染心。",
    "X51n0826_006:0653c17": "不善心時隨緣何境(至)所緣不異無別起失。",
    "X51n0826_006:0653c18": "△三復會聖教。",
    "X51n0826_006:0653c19": "然諸聖教說不顧自他者(至)是彼等流非即彼性。",
    "X51n0826_006:0653c20": "音義　已上釋義。竝翻善位慚愧中說。",
    "X51n0826_006:0653c21": "△三大隨(八)初掉舉(二)初釋體用。",
    "X51n0826_006:0653c22": "云何掉舉令心於境(至)能障行捨奢摩他為業。",
    "X51n0826_006:0653c23": "音義　能障行捨等者。行捨令心於境靜住。此令",
    "X51n0826_006:0653c24": "心等於境不寂。是故能障。奢摩他。此云止息妄體",
    "X51n0826_006:0654a01": "真心不易解。即是止義。此令心等。不寂靜故。息妄",
    "X51n0826_006:0654a02": "義無。故亦障之。",
    "X51n0826_006:0654a03": "△次明等流(三)初師貪分攝。",
    "X51n0826_006:0654a04": "有義掉舉貪一分攝(至)此由憶昔樂事生故。",
    "X51n0826_006:0654a05": "音義　初釋掉舉。唯貪分位。無別有體。何者以論",
    "X51n0826_006:0654a06": "說。為貪分攝故。追憶往昔所貪樂事。得有此故。",
    "X51n0826_006:0654a07": "△次師等分攝。",
    "X51n0826_006:0654a08": "有義掉舉非唯貪攝(至)而貪位增說為貪分。",
    "X51n0826_006:0654a09": "音義　先斥前解。非唯貪攝以論說此徧染心故。",
    "X51n0826_006:0654a10": "謂彼論說掉徧染心。若執唯貪。則不徧瞋癡等。寧",
    "X51n0826_006:0654a11": "不違論。又掉下次申己釋是共相攝意。謂掉舉以",
    "X51n0826_006:0654a12": "不寂靜為體。不寂靜者。是諸煩惱共相以諸煩惱。",
    "X51n0826_006:0654a13": "皆有不寂靜義故。掉舉離此不寂靜。無別相故。故",
    "X51n0826_006:0654a14": "知掉舉是諸煩惱。共相攝耳。雖依下次通妨難云。",
    "X51n0826_006:0654a15": "既共相攝論何說此而為貪分。釋意可知。",
    "X51n0826_006:0654a16": "△三師等流性(五)初正立有性。",
    "X51n0826_006:0654a17": "有義掉舉別有自性徧諸染心如不信等。",
    "X51n0826_006:0654a18": "音義　量云。掉舉是有法。別有自性宗。因云徧染",
    "X51n0826_006:0654a19": "心故如不信等。",
    "X51n0826_006:0654a20": "△二斥初師非。",
    "X51n0826_006:0654a21": "非說他分體便非實勿不信等亦假有故。",
    "X51n0826_006:0654a22": "音義　由初解云。論說貪分故無別體。此斥云。非",
    "X51n0826_006:0654a23": "說他分等。",
    "X51n0826_006:0654a24": "△三釋世俗妨。",
    "X51n0826_006:0654b01": "而論說為世俗有者如睡眠等隨他相說。",
    "X51n0826_006:0654b02": "音義　妨云。論說掉舉是世俗有。今言有性。豈符",
    "X51n0826_006:0654b03": "彼論。釋云。論說世俗有者。是隨他貪相說。例如睡",
    "X51n0826_006:0654b04": "眠。雖實有體。隨他無明相說。而論亦言世俗有故。",
    "X51n0826_006:0654b05": "此亦應爾。故不相違。",
    "X51n0826_006:0654b06": "△四正立別相。",
    "X51n0826_006:0654b07": "掉舉別相謂即囂動令俱生法不寂靜故。",
    "X51n0826_006:0654b08": "音義　謂囂浮躁動是掉舉相。由囂動故。能令俱",
    "X51n0826_006:0654b09": "生心等法。不寂靜故。稱掉舉。",
    "X51n0826_006:0654b10": "△五斥次師非。",
    "X51n0826_006:0654b11": "若離煩惱無別此相(至)故不寂靜非此別相。",
    "X51n0826_006:0654b12": "音義　斥意云。既別障止。必有別相。不應以共。而",
    "X51n0826_006:0654b13": "為此別。",
    "X51n0826_006:0654b14": "△二惛沉(二)初釋體用。",
    "X51n0826_006:0654b15": "云何惛沉令心於境(至)能障輕安毗鉢舍那為業。",
    "X51n0826_006:0654b16": "音義　令心於境無堪任者。謂若惛沉現在前時。",
    "X51n0826_006:0654b17": "心無所堪。不能明了色等境故。能障輕安等者。輕",
    "X51n0826_006:0654b18": "安令心遠離麤重有勝堪能此則反是。故能障之。",
    "X51n0826_006:0654b19": "毗鉢舍那此云觀。於諸境相。明了緣生。即是觀義。",
    "X51n0826_006:0654b20": "此令心等無堪任故。明了義無。",
    "X51n0826_006:0654b21": "△次明等流(三)初師癡分攝。",
    "X51n0826_006:0654b22": "有義惛沉癡一分攝(至)惛昧沉重是癡相故。",
    "X51n0826_006:0654b23": "△次師等分攝。",
    "X51n0826_006:0654b24": "有義惛沉非但癡攝(至)而癡相增但說癡分。",
    "X51n0826_006:0654c01": "音義　初句斥前非但癡攝。謂無下次申己釋。是",
    "X51n0826_006:0654c02": "共相攝。雖依下次通妨。",
    "X51n0826_006:0654c03": "△三師等流性(五)初正立有性。",
    "X51n0826_006:0654c04": "有義惛沉別有自性(至)如不信等非即癡攝。",
    "X51n0826_006:0654c05": "音義　雖名癡分而是等流者。謂論雖云是癡分",
    "X51n0826_006:0654c06": "攝。然是癡之等流。非彼分位。故別有體。比量可知。",
    "X51n0826_006:0654c07": "△二通世俗妨。",
    "X51n0826_006:0654c08": "隨他相說名世俗有如睡眠等是實有性。",
    "X51n0826_006:0654c09": "音義　而論說為世俗有者。如睡眠等。隨他相說",
    "X51n0826_006:0654c10": "(他相即癡)。",
    "X51n0826_006:0654c11": "△三正立別相。",
    "X51n0826_006:0654c12": "惛沉別相謂即懵重令俱生法無堪任故。",
    "X51n0826_006:0654c13": "音義　懵目不明也。由懵重不明故。令俱生心等",
    "X51n0826_006:0654c14": "法無堪任。故名惛沉。",
    "X51n0826_006:0654c15": "△四斥次師非。",
    "X51n0826_006:0654c16": "若離煩惱無別惛沉(至)故無堪任非此別相。",
    "X51n0826_006:0654c17": "音義　斥云既別障觀。必有別體。不應以共。而為",
    "X51n0826_006:0654c18": "此別。",
    "X51n0826_006:0654c19": "△五與癡辯異。",
    "X51n0826_006:0654c20": "此與癡相有差別者(至)正障輕安而非迷闇。",
    "X51n0826_006:0654c21": "音義　癡相迷闇。正障無癡。惛沉懵重。正障輕安。",
    "X51n0826_006:0654c22": "是二別相。",
    "X51n0826_006:0654c23": "△三不信(二)初釋體用。",
    "X51n0826_006:0654c24": "云何不信於實德能(至)謂不信者多懈怠故。",
    "X51n0826_006:0655a01": "△次明等流(三)初翻信顯相。",
    "X51n0826_006:0655a02": "不信三相翻信應知。",
    "X51n0826_006:0655a03": "音義　不信三相翻信應知者。謂於實事理中。不",
    "X51n0826_006:0655a04": "深忍真淨德中。不深樂世出世善。不希望。",
    "X51n0826_006:0655a05": "△次正立別相。",
    "X51n0826_006:0655a06": "然諸染法各有別相(至)是故說此心穢為性。",
    "X51n0826_006:0655a07": "△三簡不忍等。",
    "X51n0826_006:0655a08": "由不信故於實德能(至)是此因果非此自性。",
    "X51n0826_006:0655a09": "音義　謂由心穢故。於實等不忍樂欲。非謂不忍",
    "X51n0826_006:0655a10": "樂欲。別有自性。此簡不忍樂欲。非不信體也。若於",
    "X51n0826_006:0655a11": "餘事。邪忍樂欲。是此因果。非此自性。此簡邪欲勝",
    "X51n0826_006:0655a12": "解。非不信體。",
    "X51n0826_006:0655a13": "△四懈怠(二)初正明。",
    "X51n0826_006:0655a14": "云何懈怠於善惡品(至)謂懈怠者增長染故。",
    "X51n0826_006:0655a15": "音義　謂善法不勤修。惡法不勤斷。是懈怠性能",
    "X51n0826_006:0655a16": "障善品精進。增長染法。是為業用。",
    "X51n0826_006:0655a17": "△次簡異。",
    "X51n0826_006:0655a18": "於諸染事而策勤者(至)非淨非染無信不信。",
    "X51n0826_006:0655a19": "音義　無記事有四種。謂威儀路。工巧處。變化。及",
    "X51n0826_006:0655a20": "異熟。謂於此等無記事中。策錄勤行。是欲勝解所",
    "X51n0826_006:0655a21": "攝。無別有性。如於無記。忍可樂欲。是欲勝解。非淨",
    "X51n0826_006:0655a22": "故無信。非染故無不信。此亦例爾。",
    "X51n0826_006:0655a23": "△五放逸(二)初釋體用。",
    "X51n0826_006:0655a24": "云何放逸於染淨品(至)增惡損善所依為業。",
    "X51n0826_006:0655b01": "音義　染品不能防淨品不能修肆縱流蕩。是放",
    "X51n0826_006:0655b02": "逸。性障不放逸。增長惡行。損減善法。所依為用。",
    "X51n0826_006:0655b03": "△次明分位(三)初正立。",
    "X51n0826_006:0655b04": "謂由懈怠及貪瞋癡(至)總名放逸非別有體。",
    "X51n0826_006:0655b05": "音義　謂放逸依四法立。無別有體。",
    "X51n0826_006:0655b06": "△次釋妨。",
    "X51n0826_006:0655b07": "雖慢疑等亦有此能(至)障三善根徧策法故。",
    "X51n0826_006:0655b08": "音義　妨云慢疑等法。皆不防修。何不依彼。而立",
    "X51n0826_006:0655b09": "放逸。",
    "X51n0826_006:0655b10": "△三指同不放逸。",
    "X51n0826_006:0655b11": "推究此相如不放逸。",
    "X51n0826_006:0655b12": "音義　翻前善品不放逸中。豈不防修。是此相用",
    "X51n0826_006:0655b13": "等文。",
    "X51n0826_006:0655b14": "△六失念(二)初釋體用。",
    "X51n0826_006:0655b15": "云何失念於諸所緣(至)謂失念者心散亂故。",
    "X51n0826_006:0655b16": "△次明分位。",
    "X51n0826_006:0655b17": "有義失念念一分攝(至)故論復說此徧染心故。",
    "X51n0826_006:0655b18": "音義　明分位中。釋有三師。初解念攝。次解癡攝。",
    "X51n0826_006:0655b19": "後解念癡俱一分攝。由前下。出二俱所以。論復說",
    "X51n0826_006:0655b20": "此徧染心故者。若唯念一分為體者。則不徧諸染",
    "X51n0826_006:0655b21": "心。非一切煩惱。皆緣曾習境故。若唯癡一分為體",
    "X51n0826_006:0655b22": "者。是癡不徧癡。又與癡俱煩惱。亦不徧故。須具二",
    "X51n0826_006:0655b23": "分。方乃徧諸染心。",
    "X51n0826_006:0655b24": "△七散亂(二)初釋體用。",
    "X51n0826_006:0655c01": "云何散亂於諸所緣(至)謂散亂者發惡慧故。",
    "X51n0826_006:0655c02": "△次明分位(三)初師癡分攝。",
    "X51n0826_006:0655c03": "有義散亂癡一分攝瑜伽說此癡一分故。",
    "X51n0826_006:0655c04": "△次師等分攝。",
    "X51n0826_006:0655c05": "有義散亂貪瞋癡攝(至)勝餘法故說為散亂。",
    "X51n0826_006:0655c06": "音義　先立義明貪等三。俱一分攝。說癡下通妨。",
    "X51n0826_006:0655c07": "謂貪下釋成。",
    "X51n0826_006:0655c08": "△三師等流性(四)初正立有體。",
    "X51n0826_006:0655c09": "有義散亂別有自體(至)隨他相說名世俗有。",
    "X51n0826_006:0655c10": "△二正立別相。",
    "X51n0826_006:0655c11": "散亂別相謂即躁擾令俱生法皆流蕩故。",
    "X51n0826_006:0655c12": "音義　躁擾。謂不寧靜。即散亂體。能令俱生心等",
    "X51n0826_006:0655c13": "法。皆流蕩故。稱散亂。",
    "X51n0826_006:0655c14": "△三斥前師非。",
    "X51n0826_006:0655c15": "若離彼三無別自體不應別說障三摩地。",
    "X51n0826_006:0655c16": "音義　三摩地。謂正定既別障定非三共相。",
    "X51n0826_006:0655c17": "△四對掉舉簡(二)初約作用簡(二)初問。",
    "X51n0826_006:0655c18": "掉舉散亂二用何別。",
    "X51n0826_006:0655c19": "音義　問者意謂。掉以囂動為相。散以躁擾為相。",
    "X51n0826_006:0655c20": "其二作用。復有何別。",
    "X51n0826_006:0655c21": "△次答。",
    "X51n0826_006:0655c22": "彼令易解此令易緣(至)而於相續有易義故。",
    "X51n0826_006:0655c23": "音義　易解者。易其能知之心。易緣者。更其所緣",
    "X51n0826_006:0655c24": "之境。謂掉令心念念轉易。散令所緣剎那不專。是",
    "X51n0826_006:0656a01": "謂此二別用。問一剎那心。當生即滅。無容從此轉",
    "X51n0826_006:0656a02": "至餘方。寧有易解易緣之義耶。釋意可思。",
    "X51n0826_006:0656a03": "△次約徧染簡(二)初問。",
    "X51n0826_006:0656a04": "染污心時由掉亂力常令念念易解易緣。",
    "X51n0826_006:0656a05": "音義　問意云。染污心時。由此二力。今解緣易。是",
    "X51n0826_006:0656a06": "則染心。常應念念易緣。方顯此二徧。諸染心。或有",
    "X51n0826_006:0656a07": "染心。不易之時。此應不徧。",
    "X51n0826_006:0656a08": "△次答。",
    "X51n0826_006:0656a09": "或由念等力所制伏(至)故掉與亂俱徧染心。",
    "X51n0826_006:0656a10": "音義　答意云。染心起時。由此二故。理實常應念",
    "X51n0826_006:0656a11": "念易解易緣。或由念等力。伏者暫住義故。俱偏染",
    "X51n0826_006:0656a12": "念等者等於定也。",
    "X51n0826_006:0656a13": "△八不正知(二)初釋體用。",
    "X51n0826_006:0656a14": "云何不正知於所境觀(至)不正知者多所毀犯故。",
    "X51n0826_006:0656a15": "△次明分位。",
    "X51n0826_006:0656a16": "有義不正知慧一分攝(至)論復說此徧染心故。",
    "X51n0826_006:0656a17": "音義　釋有三師。初唯慧攝。次唯癡攝。後解俱攝。",
    "X51n0826_006:0656a18": "前影略故。徧染心故。",
    "X51n0826_006:0656a19": "△三釋與并及言(三)初顯隨煩惱非唯二十。",
    "X51n0826_006:0656a20": "與并及言顯隨煩惱(至)但名隨煩惱非煩惱攝故。",
    "X51n0826_006:0656a21": "音義　雜事等說者。瑜伽第五十八卷云。云何名",
    "X51n0826_006:0656a22": "隨煩惱。略由四相差別建立。一通一切不善心起。",
    "X51n0826_006:0656a23": "二通一切染污心起。三於各別不善心起。四善不",
    "X51n0826_006:0656a24": "善無記心起。非一切處。非一切時。謂無慚無愧。名",
    "X51n0826_006:0656b01": "通一切不善心起。隨煩惱放逸掉舉惛沉不信懈",
    "X51n0826_006:0656b02": "怠邪欲邪勝解邪念散亂不正知。此十隨煩惱。通",
    "X51n0826_006:0656b03": "一切染污心。起忿恨覆惱嫉慳誑諂憍害。此十隨",
    "X51n0826_006:0656b04": "煩惱各別。不善心起。若一生時。必無第二。尋伺惡",
    "X51n0826_006:0656b05": "作睡眠。此四隨煩惱。通善不善無記心起。非一切",
    "X51n0826_006:0656b06": "處。非一切時。若有極久尋求伺察。便令身疲念失。",
    "X51n0826_006:0656b07": "心亦勞損。是故尋伺。名隨煩惱。若雜事中。世尊所",
    "X51n0826_006:0656b08": "說。諸隨煩惱。廣說乃至愁嘆憂苦隨煩惱等。及攝",
    "X51n0826_006:0656b09": "事分。廣所分別。如是一切諸隨煩惱皆是。此中四",
    "X51n0826_006:0656b10": "相差別。隨其所應相攝應知(文)。此即多種隨煩惱",
    "X51n0826_006:0656b11": "也。隨煩惱名亦攝煩惱。以隨煩惱。是前根本等流",
    "X51n0826_006:0656b12": "性故。故等流名通。分位名局。煩惱同類餘染污法",
    "X51n0826_006:0656b13": "但可名隨。不名根本。以餘染法。非前根本攝故。有",
    "X51n0826_006:0656b14": "多種故。攝根本故。攝餘染故。非唯二十。華嚴鈔第",
    "X51n0826_006:0656b15": "十三卷之四。引雜集論云。隨煩惱者。謂所有諸煩",
    "X51n0826_006:0656b16": "惱。皆是隨煩惱。有隨煩惱。非是煩惱。釋曰。非煩惱",
    "X51n0826_006:0656b17": "者。所謂忿等但隨大惑名隨煩惱。而非根本。名非",
    "X51n0826_006:0656b18": "煩惱。而貪瞋癡名隨煩惱者。心法由此隨煩惱故。",
    "X51n0826_006:0656b19": "隨煩於心令不離染。令不解脫。令不斷障。故名隨",
    "X51n0826_006:0656b20": "煩惱。如世尊說。汝等長夜。為貪瞋癡。隨所惱亂。心",
    "X51n0826_006:0656b21": "恒染污。釋曰。論意云。一切煩惱根本隨惑隨逐眾",
    "X51n0826_006:0656b22": "生令心心所。隨順染污。故皆名隨。是以疏云。隨他",
    "X51n0826_006:0656b23": "生故。他即眾生。由惑隨生。故生惑隨正是經意。謂",
    "X51n0826_006:0656b24": "諸行人心隨貪等(文)。是諸煩惱名局。隨煩惱名通。",
    "X51n0826_006:0656c01": "故非唯二十也。",
    "X51n0826_006:0656c02": "△次簡頌所說唯有二十。",
    "X51n0826_006:0656c03": "唯說二十隨煩惱者謂非煩惱唯染麤故。",
    "X51n0826_006:0656c04": "音義　非煩惱者。簡去隨煩惱中。根本煩惱。即貪",
    "X51n0826_006:0656c05": "等唯染。簡去通三性隨煩惱。即尋伺等唯麤。簡去",
    "X51n0826_006:0656c06": "通細隨煩惱。即愁嘆等。頌中唯取染麤之隨煩惱。",
    "X51n0826_006:0656c07": "故唯二十。",
    "X51n0826_006:0656c08": "△三結示餘染皆此所攝。",
    "X51n0826_006:0656c09": "此餘染法或此分位(至)隨其類別如理應知。",
    "X51n0826_006:0656c10": "合響　謂此二十隨煩惱之餘染法。或是此分位。",
    "X51n0826_006:0656c11": "或是此等流。皆此隨煩惱所攝。其餘染法中。或分",
    "X51n0826_006:0656c12": "位性。或等流性。應隨其類之差別。以理準知。",
    "X51n0826_006:0656c13": "△次諸門分別(十二)初假實門。",
    "X51n0826_006:0656c14": "如是二十隨煩惱中(至)所引理教如前應知。",
    "X51n0826_006:0656c15": "音義　忿等小十。及大隨中。放逸失念不正知。定",
    "X51n0826_006:0656c16": "是假有。唯瞋貪等分位立故。無慚無愧不信懈怠。",
    "X51n0826_006:0656c17": "此四定實。前引教理。已極成故。掉等三種。有義是",
    "X51n0826_006:0656c18": "假。有義是實。如前應知。",
    "X51n0826_006:0656c19": "△二俱生分別門。",
    "X51n0826_006:0656c20": "二十皆通俱生分別隨二煩惱勢力起故。",
    "X51n0826_006:0656c21": "音義　隨二。謂俱生分別。",
    "X51n0826_006:0656c22": "△三自類相應門(三)初小隨。",
    "X51n0826_006:0656c23": "此二十中小十展轉(至)行相麤猛各為主故。",
    "X51n0826_006:0656c24": "音義　謂二十之中小十自類定不俱起。以各為",
    "X51n0826_006:0657a01": "主。相麤猛故。",
    "X51n0826_006:0657a02": "△次中隨。",
    "X51n0826_006:0657a03": "中二一切不善心俱隨應皆得小大俱起。",
    "X51n0826_006:0657a04": "音義　無慚無愧。唯於一切不善心。俱與小大隨",
    "X51n0826_006:0657a05": "皆得俱起。不徧有覆。故言隨應。以大八一分。通不",
    "X51n0826_006:0657a06": "善性者。中二與之俱起故。",
    "X51n0826_006:0657a07": "△三大隨(二)初正釋。",
    "X51n0826_006:0657a08": "論說大八徧諸染心展轉小中皆容俱起。",
    "X51n0826_006:0657a09": "音義　不信等八。若不善心。俱小七中二。若不善",
    "X51n0826_006:0657a10": "有覆二性。俱誑諂憍小三。皆容俱起。論說八大徧",
    "X51n0826_006:0657a11": "染心故。",
    "X51n0826_006:0657a12": "△次通妨。",
    "X51n0826_006:0657a13": "有處說六徧染心者(至)以惛掉等違唯善故。",
    "X51n0826_006:0657a14": "音義　瑜伽論說。六徧染者。彼論意云。惛掉增盛",
    "X51n0826_006:0657a15": "時。互不容俱故。於八中。除惛掉二也。集論但說五",
    "X51n0826_006:0657a16": "徧染者。彼論意云。惛掉等五解通二性。違唯善法",
    "X51n0826_006:0657a17": "故。於八中。除失念散亂不正知也。",
    "X51n0826_006:0657a18": "補遺　失念不正知二法若癡一分攝者。徧染心",
    "X51n0826_006:0657a19": "念慧一分攝者。不徧染心散亂一法。雖通不善。及",
    "X51n0826_006:0657a20": "有覆無記。然有時被制伏故。所以亦說不徧也。",
    "X51n0826_006:0657a21": "△四諸識相應門。",
    "X51n0826_006:0657a22": "此唯染故非第八俱(至)中大相通五識容有。",
    "X51n0826_006:0657a23": "音義　藏識無覆故。全無末那。唯有大八。第六全",
    "X51n0826_006:0657a24": "具。五識唯大中。",
    "X51n0826_006:0657b01": "補遺　取捨差別。如上應知者。如上說五徧六徧",
    "X51n0826_006:0657b02": "不同。",
    "X51n0826_006:0657b03": "△五諸受相應門(二)初依實義釋。",
    "X51n0826_006:0657b04": "由斯中大五受相應(至)如煩惱說實義如是。",
    "X51n0826_006:0657b05": "音義　由斯者。承上第六前五中大俱義顯此二",
    "X51n0826_006:0657b06": "隨五受容俱小十俱受有二解。初解謂。忿等七。唯",
    "X51n0826_006:0657b07": "喜憂捨三受相應諂誑憍三四俱除苦。次解謂。忿",
    "X51n0826_006:0657b08": "等七四俱除樂諂誑憍三五受俱起。此受俱下。舉",
    "X51n0826_006:0657b09": "前例釋。由前云。貪瞋癡三。俱生分別。一切容與五",
    "X51n0826_006:0657b10": "受相應。此忿等七。即前瞋等分位故。亦應與苦俱。",
    "X51n0826_006:0657b11": "是知二十。多通五受(據文云中。大五受相應諂誑憍五受俱起忿等七四俱除",
    "X51n0826_006:0657b12": "苦。是則二十中。十三煩惱。五受相應故。註云多通者多分通五受也)故復例前以顯",
    "X51n0826_006:0657b13": "初家釋義。猶未盡也。",
    "X51n0826_006:0657b14": "△次隨麤相釋。",
    "X51n0826_006:0657b15": "若隨麤相忿恨惱嫉(至)中大隨麤亦如實義。",
    "X51n0826_006:0657b16": "音義　謂忿等五小憂捨二受。俱覆慳二小。喜捨",
    "X51n0826_006:0657b17": "二受。俱諂誑憍三樂喜捨俱中大。俱受如前實義。",
    "X51n0826_006:0657b18": "得與五受相應。",
    "X51n0826_006:0657b19": "△六別境相應門。",
    "X51n0826_006:0657b20": "如是二十與別境五(至)故亂與定相應無失。",
    "X51n0826_006:0657b21": "音義　先總明二十。與別境五。皆容俱起。忿等欲",
    "X51n0826_006:0657b22": "等不相違故。染念下。從難別。釋染念謂失念。染慧",
    "X51n0826_006:0657b23": "謂不正知。且有問曰。忿等二十。既皆容與別境五",
    "X51n0826_006:0657b24": "俱。然二十中。有失念不正知。此二亦念慧一分攝。",
    "X51n0826_006:0657c01": "豈有念慧。復與念慧俱耶。釋曰。此二癡分攝者。得",
    "X51n0826_006:0657c02": "與念慧俱故。復有問曰。念緣曾習。忿緣現前。寧得",
    "X51n0826_006:0657c03": "亦俱故。釋曰。念亦緣現等。類境者。謂有現境。類似",
    "X51n0826_006:0657c04": "曾習境故。復又問曰。定亂相違。何容俱起故。釋云",
    "X51n0826_006:0657c05": "染定等(云云)。",
    "X51n0826_006:0657c06": "△七根本相應門。",
    "X51n0826_006:0657c07": "中二大八十煩惱俱(至)行相無違貪癡分故。",
    "X51n0826_006:0657c08": "音義　中二大八十。煩惱俱小十定非見疑。俱起",
    "X51n0826_006:0657c09": "此十麤動。彼見疑二種。審且細故。忿恨惱嫉。害此",
    "X51n0826_006:0657c10": "五容慢癡俱。是瞋分故。所蔑所憎境可同故。癡徧",
    "X51n0826_006:0657c11": "染故。非貪恚竝者。愛憎二境。必不同故。瞋更不與",
    "X51n0826_006:0657c12": "瞋俱起故。慳與癡慢容俱起者。是貪分故。癡徧染",
    "X51n0826_006:0657c13": "故。所染所恃境可同故非貪瞋。竝者貪非貪俱愛",
    "X51n0826_006:0657c14": "憎境別故。憍唯癡俱非貪恚慢。是貪分故。非貪瞋。",
    "X51n0826_006:0657c15": "竝與慢解別故。不與慢俱言解別者。謂憍於自盛",
    "X51n0826_006:0657c16": "事。染著醉傲為性。慢恃己於他高舉為性。是知憍",
    "X51n0826_006:0657c17": "唯在自慢。對他說。故云。解別覆誑諂三貪癡慢。俱",
    "X51n0826_006:0657c18": "是貪癡分故。意謂。此三貪分攝者。不與癡違。癡分",
    "X51n0826_006:0657c19": "攝者。不與貪慢違耳。",
    "X51n0826_006:0657c20": "△八三性相攝門。",
    "X51n0826_006:0657c21": "小七中二唯不善攝小三大八亦通無記。",
    "X51n0826_006:0657c22": "音義　忿等七。小及中隨二。唯不善性。諂誑憍三。",
    "X51n0826_006:0657c23": "與八大隨。解通二性(諂誑憍。若與中二俱名為惡若未至於不顧自他。猶名有",
    "X51n0826_006:0657c24": "覆無記。大八若與十不善中隨一俱起。則名為惡若與其餘任運煩惱相應。亦但名有覆無記也)。",
    "X51n0826_006:0658a01": "△九界攝現緣門(三)初三界繫屬。",
    "X51n0826_006:0658a02": "小七中二唯欲界攝誑諂欲色餘通三界。",
    "X51n0826_006:0658a03": "音義　小七中二。唯欲界有。諂誑。通欲界色界初",
    "X51n0826_006:0658a04": "禪。憍及大八。竝通三界。",
    "X51n0826_006:0658a05": "△次三界現起。",
    "X51n0826_006:0658a06": "身在下地容起上十(至)非正潤生及謗滅故。",
    "X51n0826_006:0658a07": "音義　先明下起上惑。有十一種。謂諂誑憍及大",
    "X51n0826_006:0658a08": "八隨躭定。於他起憍誑諂者。如生喜樂地等異生",
    "X51n0826_006:0658a09": "得初靜慮等。自謂淨妙深生耽著故。於上地有情",
    "X51n0826_006:0658a10": "而起憍等。此即下地起上。小三大八徧染義可知。",
    "X51n0826_006:0658a11": "若生下。次明上起下惑。後十謂中大隨也。邪見俱",
    "X51n0826_006:0658a12": "者。謂生第四定中。有身謗解脫者。容與後十。而俱",
    "X51n0826_006:0658a13": "起故。愛俱者。身在上地。將生下時。起下潤生。俱生",
    "X51n0826_006:0658a14": "愛者。容與後八相應起故。小十生上。無由起下者。",
    "X51n0826_006:0658a15": "此非正潤生。及正謗滅故。正潤謂俱生愛。謗滅謂",
    "X51n0826_006:0658a16": "邪見。",
    "X51n0826_006:0658a17": "△三三界相緣。",
    "X51n0826_006:0658a18": "中二大八下亦緣上(至)憍不緣下非所恃故。",
    "X51n0826_006:0658a19": "音義　先明中大下惑緣上上緣貪者。如前云。求",
    "X51n0826_006:0658a20": "上地生味。上定者。即上緣貪大八徧染容與此貪",
    "X51n0826_006:0658a21": "相應起故。言等者。等於瞋等。前云。既說瞋恚憎嫉",
    "X51n0826_006:0658a22": "滅道亦應憎嫉。離欲地者。即上緣瞋中。大二隨容。",
    "X51n0826_006:0658a23": "與此瞋相應起故。小十二解。一云下不緣上一云",
    "X51n0826_006:0658a24": "嫉等亦得緣上於上地法生憎嫉。故大八下次明",
    "X51n0826_006:0658b01": "上地緣下。謂大八及諂誑。生在上者。得緣下地下",
    "X51n0826_006:0658b02": "緣慢等。相應起者。如前云。說生上者。於下有情。恃",
    "X51n0826_006:0658b03": "己勝德。而陵彼者。得與大八相應起故。梵於釋子",
    "X51n0826_006:0658b04": "起謟誑者。成實論云。經說梵王捉一比丘手。牽令",
    "X51n0826_006:0658b05": "出眾。謂言。比丘我亦不知四大。何處無餘盡滅。即",
    "X51n0826_006:0658b06": "是梵王以謟曲。心。誑釋子也。憍不緣下者。彼下地",
    "X51n0826_006:0658b07": "法。非上地有情所恃。自盛事故。",
    "X51n0826_006:0658b08": "△十學等相攝門。",
    "X51n0826_006:0658b09": "二十皆非學無學攝此但是染彼唯淨故。",
    "X51n0826_006:0658b10": "音義　皆非學無學攝者。意顯唯通非二位故。此",
    "X51n0826_006:0658b11": "但下釋意可知。",
    "X51n0826_006:0658b12": "△十一三斷相攝門(二)初判後十。",
    "X51n0826_006:0658b13": "後十唯通見修所斷(至)親疎等皆如煩惱說。",
    "X51n0826_006:0658b14": "音義　先明後十。謂中大二隨。唯通見修二斷。非",
    "X51n0826_006:0658b15": "非所斷。見所斷下。釋通見斷。後十迷諦。親疎總別",
    "X51n0826_006:0658b16": "之義。謂見所斷後十。若與總迷四諦。煩惱相應起",
    "X51n0826_006:0658b17": "者則總迷四諦。與別迷四諦煩惱。或親或疎相應",
    "X51n0826_006:0658b18": "起者。則別親疎。迷於四諦。故曰隨應。如煩惱說四",
    "X51n0826_006:0658b19": "部者四諦部分也。",
    "X51n0826_006:0658b20": "△次判前十。",
    "X51n0826_006:0658b21": "前十有義唯修所斷(至)於滅道等生嫉等故。",
    "X51n0826_006:0658b22": "音義　次明小十。有二解一。云唯修所斷。一云通",
    "X51n0826_006:0658b23": "見修斷。依二煩惱勢力起者。釋通二斷。緣他見等",
    "X51n0826_006:0658b24": "生忿等者。釋通見斷。見所斷下。謂見斷。前十隨所",
    "X51n0826_006:0658c01": "應。緣貪瞋癡慢。總別惑說故。皆通四諦部分。釋總",
    "X51n0826_006:0658c02": "別迷諦義。如後十隨煩惱說。此中下。釋迷諦親疎",
    "X51n0826_006:0658c03": "有二解。一云唯疎。一云嫉等亦親。",
    "X51n0826_006:0658c04": "△十二隨境立名門。",
    "X51n0826_006:0658c05": "然忿等十但緣有事(至)緣有漏等准上應知。",
    "X51n0826_006:0658c06": "音義　謂忿等十但名緣有事。定有本質。方得起",
    "X51n0826_006:0658c07": "故。若緣有漏無漏事境名境。隨其所應。如煩惱說。",
    "X51n0826_006:0658c09": "成唯識論音響補遺卷第六",
    "X51n0826_006:0658c11": "　　音釋",
    "X51n0826_006:0658c12": "確(乞約切音却)。悍(侯幹切音翰)。隄(都黎切音低)。掉(徒吊切音弔)。戇(直降切音",
    "X51n0826_006:0658c13": "撞)。鍼(諸深切音斟)。哺(蒲故切。音步。食在口也)。矯(吉了。切。驕上聲。又詐也)。恚(胡貴",
    "X51n0826_006:0658c14": "切。音惠。怒恨也)。惛(呼昆切。音婚心不明也)。耽(都含。切音丹。耳大而垂也)。"
}