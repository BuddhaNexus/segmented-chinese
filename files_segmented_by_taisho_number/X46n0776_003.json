{
    "X46n0776_003:0185c09": "大宗地玄文本論略註卷第三",
    "X46n0776_003:0185c11": "馬鳴菩薩　造",
    "X46n0776_003:0185c12": "陳　真諦三藏　譯",
    "X46n0776_003:0185c13": "清　楊文會　略註",
    "X46n0776_003:0185c14": "○不可思議不可稱量俱俱微塵本大山王大決",
    "X46n0776_003:0185c15": "擇分第十二",
    "X46n0776_003:0185c16": "如是已說無盡無窮塵塵數量道路大決擇分。次當",
    "X46n0776_003:0185c17": "說不可思議不可稱量俱俱微塵本大山王大決擇",
    "X46n0776_003:0185c18": "分。其相云何。偈曰。",
    "X46n0776_003:0185c19": "　不思議海中　　則有三種法　　謂三重倍故",
    "X46n0776_003:0185c20": "　配釋應了知",
    "X46n0776_003:0185c21": "論曰。就不可思議本大山王體性中。則有三種。云何",
    "X46n0776_003:0185c22": "為三。一者法寶數量倍。二者僧寶數量倍。三者佛寶",
    "X46n0776_003:0185c23": "數量倍。是名為三。增幾數量作倍義耶。謂增益億億",
    "X46n0776_003:0185c24": "十方世界之微塵數量三寶海故。如其次第。依道路",
    "X46n0776_003:0186a01": "十增一種倍。應審觀察(前分廣說因果。位位有佛出興。此分說三寶數量倍。依道",
    "X46n0776_003:0186a02": "路十。增一種倍。前分之末說萬億。此分說億億。即是十倍也)。如偈不思議海中。則",
    "X46n0776_003:0186a03": "有三種法。謂三重倍故。配釋應了知故。末末三倍。依",
    "X46n0776_003:0186a04": "本家說(五十一位為本。增益數量為末。三倍者即前之三種法。倍而又倍。故稱末末也)。應廣",
    "X46n0776_003:0186a05": "通達(引經第二十二)。心地脩多羅中作如是說。俱塵無上不",
    "X46n0776_003:0186a06": "可思議根本性海分中。具足圓滿億億大方三德大",
    "X46n0776_003:0186a07": "海。以大方分建立大方。乃至廣說故。",
    "X46n0776_003:0186a08": "○不可思議俱俱微塵一切山王道路大決擇分",
    "X46n0776_003:0186a09": "第十三",
    "X46n0776_003:0186a10": "如是已說不可思議不可稱量俱俱微塵本大山王",
    "X46n0776_003:0186a11": "大決擇分。次當說不可思議俱俱微塵一切山王道",
    "X46n0776_003:0186a12": "路大決擇分。其相云何。偈曰。",
    "X46n0776_003:0186a13": "　微塵道路中　　有十方界量　　五十一本位",
    "X46n0776_003:0186a14": "　名與前說等　　一五十一中　　一一皆各各",
    "X46n0776_003:0186a15": "　有十方界量　　障治三寶海　　如一餘亦爾",
    "X46n0776_003:0186a16": "　配此應了知",
    "X46n0776_003:0186a17": "論曰。就俱俱微塵道路中。則有一十方世界之數量",
    "X46n0776_003:0186a18": "五十一根本位。其名字量與前說等無有差別。如偈",
    "X46n0776_003:0186a19": "微塵道路中。有十方界量。五十一本位。名與前說等",
    "X46n0776_003:0186a20": "故。就一五十一種位中。一一各各有十方世界之數",
    "X46n0776_003:0186a21": "量。煩惱大海。對治大海。僧寶大海。法寶大海。佛寶大",
    "X46n0776_003:0186a22": "海。具足轉故。如偈一五十一中。一一皆各各。有十方",
    "X46n0776_003:0186a23": "界量。障治三寶海故。如說一五十一種位。餘一切位",
    "X46n0776_003:0186a24": "亦復如是。如偈如一餘亦爾。配此應了知故。如是已",
    "X46n0776_003:0186b01": "說現示本體安立門。次當說現示上末轉相門。其相",
    "X46n0776_003:0186b02": "云何。偈曰。",
    "X46n0776_003:0186b03": "　今此道路佛　　出興小無量　　法及化大海",
    "X46n0776_003:0186b04": "　第二轉覺者　　出興中無量　　法及化大海",
    "X46n0776_003:0186b05": "　第三轉覺者　　出興大無量　　法及化大海",
    "X46n0776_003:0186b06": "　後後諸轉中　　如次第無超　　漸漸增數量",
    "X46n0776_003:0186b07": "論曰。依一本信出興覺者。總有一十方世界之數量。",
    "X46n0776_003:0186b08": "其中一佛成道已訖。則便出興小無量十方世界之",
    "X46n0776_003:0186b09": "微塵數量無礙自在化身大海。如是數量信心大海。",
    "X46n0776_003:0186b10": "如偈今此道路佛。出興小無量。法及化大海故。依此",
    "X46n0776_003:0186b11": "佛身出興化身。總有小無量十方世界之微塵數量。",
    "X46n0776_003:0186b12": "其中一佛出興已訖。則便出興中無量十方世界之",
    "X46n0776_003:0186b13": "微塵數量無礙自在化身大海。如是數量信地大海。",
    "X46n0776_003:0186b14": "如偈第二轉覺者。出興中無量。法及化大海故。依此",
    "X46n0776_003:0186b15": "化身出興化身。總有中無量十方世界之微塵數量。",
    "X46n0776_003:0186b16": "其中一佛出興已訖。則便出興大無量十方世界之",
    "X46n0776_003:0186b17": "微塵數量無礙自在化身大海。如是數量信地大海。",
    "X46n0776_003:0186b18": "如偈第三轉覺者。出興大無量。法及化大海故。如是",
    "X46n0776_003:0186b19": "如是。隨隨如如。後諸轉中。如次無超。漸漸增數。如偈",
    "X46n0776_003:0186b20": "後後諸轉中。如次第無超。漸漸增數量故。舉此一隅。",
    "X46n0776_003:0186b21": "應廣通達(三重無量。皆說信地大海。是則舉一信位。例五十一位也。第一信位。即能出興無量",
    "X46n0776_003:0186b22": "化佛。故名金剛信心。俱是門中。亦依次第無超漸漸增進。雖云漸轉。而信位無有窮盡。與一切位皆無窮盡也",
    "X46n0776_003:0186b23": "○引經第二十三)。本品足地智脩多羅中作如是說。大地微",
    "X46n0776_003:0186b24": "塵譬喻大海履行無住法門。第一轉中。小無量大方",
    "X46n0776_003:0186c01": "微塵之數品。第二轉中。中無量品。第三轉中。大無量",
    "X46n0776_003:0186c02": "品。第四轉中。無邊無量品。第五轉中。無數無量品。第",
    "X46n0776_003:0186c03": "六轉中。無量無量品。第七轉中。不可計量無量品。第",
    "X46n0776_003:0186c04": "八轉中。具足無量品。第九轉中。不可說無量品。第十",
    "X46n0776_003:0186c05": "轉中。不可思議無量品。乃至廣說故。",
    "X46n0776_003:0186c06": "○一切虗空一切微塵數量高王大決擇分第十四",
    "X46n0776_003:0186c07": "如是已說不可思議俱俱微塵一切山王道路大決",
    "X46n0776_003:0186c08": "擇分。次當說一切虗空一切微塵數量高王大決擇",
    "X46n0776_003:0186c09": "分。其相云何。偈曰。",
    "X46n0776_003:0186c10": "　虗空微塵中　　則有十方量　　十方塵空量",
    "X46n0776_003:0186c11": "　五十一本位　　一五十一中　　一一皆各各",
    "X46n0776_003:0186c12": "　有如前說量　　障治三寶海",
    "X46n0776_003:0186c13": "論曰。就一切虗空一切微塵數量高王分中。則有十",
    "X46n0776_003:0186c14": "方世界之塵量。十方世界之塵量。五十一種根本位。",
    "X46n0776_003:0186c15": "十方世界之塵量。十方虗空之塵量。五十一種根本",
    "X46n0776_003:0186c16": "位。如偈虗空微塵中。則有十方量。十方塵空量。五十",
    "X46n0776_003:0186c17": "一本位故。就一五十一種根本位中。一一各各有十",
    "X46n0776_003:0186c18": "方世界之塵量。十方世界之塵量。十方世界之塵量。",
    "X46n0776_003:0186c19": "十方虗空之塵量。煩惱大海。對治大海。僧寶大海。法",
    "X46n0776_003:0186c20": "寶大海。佛寶大海。具足轉故。如偈一五十一中。一一",
    "X46n0776_003:0186c21": "皆各各。有如前說量。障治三寶海故。如是已說現示",
    "X46n0776_003:0186c22": "本體安立門。次當說現示上末轉相門。其相云何偈",
    "X46n0776_003:0186c23": "曰。",
    "X46n0776_003:0186c24": "　此本王覺者　　前數倍十重　　興化宣說法",
    "X46n0776_003:0187a01": "　大總明能了　　後後諸轉中　　如次第無超",
    "X46n0776_003:0187a02": "　漸漸增數量　　轉勝廣大轉",
    "X46n0776_003:0187a03": "論曰。今此門中為明何義。為欲現示依一本信出興",
    "X46n0776_003:0187a04": "覺者。其中一佛譬喻譬喻之數量增益十重。出興變",
    "X46n0776_003:0187a05": "化宣說信地(既云依一本信。又云宣說信地。可知以初位例後位。與前分同意也)。後後",
    "X46n0776_003:0187a06": "轉中。漸漸增數百千萬億。乃至無量無窮盡故。如偈",
    "X46n0776_003:0187a07": "此本王覺者。前數倍十重。興化宣說法。大聰明能了。",
    "X46n0776_003:0187a08": "後後諸轉中。如次第無超。漸漸增數量。轉勝廣大轉",
    "X46n0776_003:0187a09": "故(引經第二十四)。地智脩多羅中作如是說。可一總持大周",
    "X46n0776_003:0187a10": "徧王之自體轉相。無量無邊譬喻量說。轉化時中。漸",
    "X46n0776_003:0187a11": "增數量。滿玄數量。乃至廣說故",
    "X46n0776_003:0187a12": "(以上四分。應屬一切諸法俱是位。十一分中說十種因果法門。參差錯落。千變萬化。非通途教義所",
    "X46n0776_003:0187a13": "能該攝。十二分說三寶增益數量。十三分說煩惱對治大海。三寶大海。十四分即就障治三寶轉增",
    "X46n0776_003:0187a14": "數量。皆屬有門。且四分命名。一則曰塵塵數量。二三均云俱俱微塵。四則曰虗空微塵。夫微塵為有",
    "X46n0776_003:0187a15": "形之原始。極而至於觸目皆是。無非微塵所成。故此四分。判屬俱是位也)。",
    "X46n0776_003:0187a16": "○獨地非亂一定一定道路大決擇分第十五(各住",
    "X46n0776_003:0187a17": "自位名為獨地。不相淆混。故稱非亂。一定一定者。上一本一有定位也)。",
    "X46n0776_003:0187a18": "如是已說一切虗空一切微塵數量高王大決擇分。",
    "X46n0776_003:0187a19": "次當說獨地非亂一定一定道路大決擇分。其相云",
    "X46n0776_003:0187a20": "何。偈曰。",
    "X46n0776_003:0187a21": "　非亂道路中　　亦有金剛位　　一一位各各",
    "X46n0776_003:0187a22": "　有本存一故　　一百二數成　　位依立轉相",
    "X46n0776_003:0187a23": "　則有五種重　　謂上一本一　　俱轉及不雜",
    "X46n0776_003:0187a24": "　圓滿具足位",
    "X46n0776_003:0187b01": "論曰。就獨地非亂一定一定道路分中。亦有五十一",
    "X46n0776_003:0187b02": "種真金剛位。一一位位。皆悉各各有本存一。以此義",
    "X46n0776_003:0187b03": "故。一百二數成立而已(位位有上一本一。故成一百二數)。如偈非亂",
    "X46n0776_003:0187b04": "道路中。亦有金剛位。一一位各各。有本存一故。一百",
    "X46n0776_003:0187b05": "二數成故。依如是位。建立轉相。則有五種。云何為五。",
    "X46n0776_003:0187b06": "一者上上一一轉相門。二者本本一一轉相門。三者",
    "X46n0776_003:0187b07": "俱行不離轉相門。四者區區不雜轉相門。五者圓滿",
    "X46n0776_003:0187b08": "具足轉相門。是名為五。如偈依位立轉相。則有五種",
    "X46n0776_003:0187b09": "重。謂上一本一。俱轉及不雜。圓滿具足位故。第一轉",
    "X46n0776_003:0187b10": "相形相如何。偈曰。",
    "X46n0776_003:0187b11": "　五十一種位　　一各攝五十　　一時一處轉",
    "X46n0776_003:0187b12": "　然不可合一",
    "X46n0776_003:0187b13": "論曰。云何名為上一一門。所謂五十一種位。一一位",
    "X46n0776_003:0187b14": "位。各攝五十。一時處轉。若爾。合集應作一體。各別一",
    "X46n0776_003:0187b15": "轉。不可合一。如偈五十一種位。一各攝五十。一時一",
    "X46n0776_003:0187b16": "處轉。然不可合一故。如是已說上上一一轉相門。次",
    "X46n0776_003:0187b17": "當說本本一一轉相門。其相云何。偈曰。",
    "X46n0776_003:0187b18": "　五十一本一　　一各攝五十　　一時一處轉",
    "X46n0776_003:0187b19": "　然不可合一",
    "X46n0776_003:0187b20": "論曰。云何名為本一一門。所謂五十一種本一。一種",
    "X46n0776_003:0187b21": "本一。各攝五十。一時處轉。若爾。合集應作一體。各別",
    "X46n0776_003:0187b22": "一轉。不可合一。如偈五十一本一。一各攝五十。一時",
    "X46n0776_003:0187b23": "一處轉。然不可合一故。如是已說本本一一轉相門。",
    "X46n0776_003:0187b24": "次當說俱行不離轉相門。其相云何。偈曰。",
    "X46n0776_003:0187c01": "　本一及上一　　互各攝諸位　　俱轉不捨離",
    "X46n0776_003:0187c02": "　然不可合一",
    "X46n0776_003:0187c03": "論曰。云何名為俱行轉門。所謂本一五十一法。一一",
    "X46n0776_003:0187c04": "各各攝上一五十一法。上一五十一法。亦能攝彼本。",
    "X46n0776_003:0187c05": "俱行俱轉。不相離故。然各別別一時處轉。不可合一。",
    "X46n0776_003:0187c06": "如偈本一及上一。互各攝諸位。俱轉不捨離。然不可",
    "X46n0776_003:0187c07": "合一故。如是已說俱行不離轉相門。次當說區區不",
    "X46n0776_003:0187c08": "雜轉相門。其相云何。偈曰。",
    "X46n0776_003:0187c09": "　本上一切位　　一一皆各各　　安住自家中",
    "X46n0776_003:0187c10": "　不攝他法故",
    "X46n0776_003:0187c11": "論曰。云何名為區不雜門。所謂所有一切種種本上",
    "X46n0776_003:0187c12": "諸位。一一各各唯安住自家中。亦不移轉。亦不出入。",
    "X46n0776_003:0187c13": "亦不攝他。亦不定常。常恒具足。徧廣大故。如偈本上",
    "X46n0776_003:0187c14": "一切位。一一皆各各。安住自家中。不攝他法故故。(以上",
    "X46n0776_003:0187c15": "四門。皆說各住自位。不可合一之法)如是已說區區不雜轉相門。次當",
    "X46n0776_003:0187c16": "說具足圓滿轉相門。其相云何。偈曰。",
    "X46n0776_003:0187c17": "　前所說四門　　一切時處等　　無礙自在轉",
    "X46n0776_003:0187c18": "　名具足圓滿",
    "X46n0776_003:0187c19": "論曰。云何名為具足轉門。所謂如前所說四門。一時",
    "X46n0776_003:0187c20": "轉。一處轉。異時轉。異處轉。一轉離轉。總轉別轉。無礙",
    "X46n0776_003:0187c21": "自在故。如偈前所說四門。一切時處等。無礙自在轉。",
    "X46n0776_003:0187c22": "名具足圓滿故。(上文既言不可合一。此言具足圓滿。仍不雜亂也○引經第二十五)摩",
    "X46n0776_003:0187c23": "訶衍大陀羅尼金剛神呪脩多羅中作如是說。一一",
    "X46n0776_003:0187c24": "(各住自位)。一切一切(位位各攝五十位)。離雜有無。一稱一量。法藏",
    "X46n0776_003:0188a01": "門海中。總有二法。云何為二。一者是總。二者是別。言",
    "X46n0776_003:0188a02": "別者。四種俱輪地故。言總者。四種俱輪自在轉故。乃",
    "X46n0776_003:0188a03": "至廣說故。",
    "X46n0776_003:0188a04": "○獨地獨天一種廣大無二山王大決擇分第十",
    "X46n0776_003:0188a05": "六(獨地者自性門也。獨天者本本門也)。",
    "X46n0776_003:0188a06": "如是已說獨地非亂一定一定道路大決擇分。次當",
    "X46n0776_003:0188a07": "說獨地獨天一種廣大無二山王大決擇分。其相云",
    "X46n0776_003:0188a08": "何。偈曰。",
    "X46n0776_003:0188a09": "　此山王體中　　則有二種門　　謂自性本本",
    "X46n0776_003:0188a10": "　如次應觀察",
    "X46n0776_003:0188a11": "論曰。就此獨地獨天一種廣大無二山王體中。則有",
    "X46n0776_003:0188a12": "二門。云何為二。一者本一自性位地門。二者本一之",
    "X46n0776_003:0188a13": "本位地門。是名為二。如其次第。應審觀察。如偈此山",
    "X46n0776_003:0188a14": "王體中。則有二種門。謂自性本本。如次應觀察故。自",
    "X46n0776_003:0188a15": "性位地形相如何。偈曰。",
    "X46n0776_003:0188a16": "　彼本一法中　　不待他自然　　有五十一位",
    "X46n0776_003:0188a17": "　是名自性位　　如是五十一　　一一皆各各",
    "X46n0776_003:0188a18": "　有五百法門　　周徧廣大轉",
    "X46n0776_003:0188a19": "論曰。云何名為自性位地。所謂如前所說五十一種",
    "X46n0776_003:0188a20": "本一法中。一一各各不待他力。自然自性有五十一",
    "X46n0776_003:0188a21": "真金剛位。是故說言自性位地(不待他力。自然各有五十一位。即是自性",
    "X46n0776_003:0188a22": "本具。為此分獨地法門)。如偈彼本一法中。不待他自然有五十",
    "X46n0776_003:0188a23": "一位。是名自性位故。如是各各五十一位。一一各各",
    "X46n0776_003:0188a24": "有五百法門之大海。亦周徧轉。亦廣大轉。如偈如是",
    "X46n0776_003:0188b01": "五十一。一一皆各各。有五百法門。周徧廣大轉故。於",
    "X46n0776_003:0188b02": "此位中。亦如前說五種大門。具足具足。圓滿圓滿。應",
    "X46n0776_003:0188b03": "審思擇。如是已說本一自性位地門。次當說本一之",
    "X46n0776_003:0188b04": "本位地門。其相云何。偈曰。",
    "X46n0776_003:0188b05": "　五十一本法　　亦各有本法　　名空空空一",
    "X46n0776_003:0188b06": "　此中亦有位",
    "X46n0776_003:0188b07": "論曰。本一所依空空空一中。亦有諸位。一一位位。皆",
    "X46n0776_003:0188b08": "悉各各十萬法門。具足圓滿無闕失轉(空空空一。為本一所依。即",
    "X46n0776_003:0188b09": "是獨天法門。前門各有五百法門。稱之為地。此門各有十萬法門。故稱為天)。於此位中。亦",
    "X46n0776_003:0188b10": "有前說五種大門。具足具足。圓滿圓滿。應審思擇(引經",
    "X46n0776_003:0188b11": "第二十六)。品論脩多羅中作如是說。禪定摩訶衍體中。則",
    "X46n0776_003:0188b12": "有三大門。云何為三。一者上地安立廣大海會門。二",
    "X46n0776_003:0188b13": "者宗本有有有一門。三者根本空空空一門。如是三",
    "X46n0776_003:0188b14": "門。皆有諸位。具足圓滿。同轉異轉等。乃至廣說故(上地",
    "X46n0776_003:0188b15": "者位位超勝也。宗本者本一自性也。根本者本一之本也)。",
    "X46n0776_003:0188b16": "○獨一無二山王自在道路大決擇分第十七(從獨",
    "X46n0776_003:0188b17": "地獨天法門所得之果。名為獨一無二山王)。",
    "X46n0776_003:0188b18": "如是已說獨地獨天一種廣大無二山王大決擇分。",
    "X46n0776_003:0188b19": "次當說獨一無二山王自在道路大決擇分。其相云",
    "X46n0776_003:0188b20": "何。偈曰。",
    "X46n0776_003:0188b21": "　自在道路中　　總有千重轉　　謂本上一中",
    "X46n0776_003:0188b22": "　各各五百故",
    "X46n0776_003:0188b23": "論曰。就此無二山王自在道路分中。總有千重差別",
    "X46n0776_003:0188b24": "轉相。所謂本上中。各各五百故。如偈自在道路中。總",
    "X46n0776_003:0188c01": "有千重轉。謂本上一中。各各五百故故。本轉形相當",
    "X46n0776_003:0188c02": "如何耶。偈曰。",
    "X46n0776_003:0188c03": "　向本一下轉　　一空一有轉　　乃至第五百",
    "X46n0776_003:0188c04": "　餘位亦如是",
    "X46n0776_003:0188c05": "論曰。今此偈中為明何義。為欲現示依本一門。向下",
    "X46n0776_003:0188c06": "下轉。有一金剛。空一金剛。如其次第。一一現前。漸漸",
    "X46n0776_003:0188c07": "轉入。乃至第五百。如是亦復餘諸位中。漸漸轉入。乃",
    "X46n0776_003:0188c08": "至第五百。無有窮盡。無有邊際。無有始終。具足具足。",
    "X46n0776_003:0188c09": "圓滿廣大。常恒轉故。如偈向本一下轉。一空一有轉",
    "X46n0776_003:0188c10": "乃至第五百。餘位亦如是故。上轉形相例此應知(一空",
    "X46n0776_003:0188c11": "一有向下下轉至五百重。向上上轉至五百重。則成千重轉相○引經第二十七)。因明性應",
    "X46n0776_003:0188c12": "脩多羅中作如是說。無二一天。父子法藏(本一自性。子也。本一",
    "X46n0776_003:0188c13": "之本。父也)。上上轉去。有其始終。無有窮盡。下下轉入。有其",
    "X46n0776_003:0188c14": "始終。無有窮盡。有始終者。從信等位起。至五百量故。",
    "X46n0776_003:0188c15": "無窮盡者。法藏之海。極廣大故。乃至廣說故。",
    "X46n0776_003:0188c16": "○摩訶無二山王最勝高頂一地大決擇分第十八",
    "X46n0776_003:0188c17": "如是已說獨一無二山王自在道路大決擇分。次當",
    "X46n0776_003:0188c18": "說摩訶無二山王最勝高頂一地大決擇分。其相云",
    "X46n0776_003:0188c19": "何。偈曰。",
    "X46n0776_003:0188c20": "　本上無窮盡　　建立如是名　　所餘一切位",
    "X46n0776_003:0188c21": "　亦如是應知",
    "X46n0776_003:0188c22": "論曰。今此偈中為明何義。為欲現示本本無窮。上上",
    "X46n0776_003:0188c23": "無窮。本上無窮。上本無窮。一一無窮。多多無窮。同同",
    "X46n0776_003:0188c24": "無窮。異異無窮。等等無窮。別別無窮。有窮無窮。無窮",
    "X46n0776_003:0189a01": "無窮。周徧廣大。具足圓滿故。如偈本上無窮盡建立",
    "X46n0776_003:0189a02": "如是名。所餘一切位。亦如是應知故(引經第二十八)。摩訶衍",
    "X46n0776_003:0189a03": "海脩多羅中作如是說。禪定摩訶衍海中。一千二百",
    "X46n0776_003:0189a04": "無窮盡品。具足俱轉。乃至廣說故(說十二無窮。引經一千二百無窮盡",
    "X46n0776_003:0189a05": "品。以為四分歸宿。金剛經云。發阿耨多羅三藐三菩提心者。於法不說斷滅相。亦此義也。所云有窮無窮者。如",
    "X46n0776_003:0189a06": "東坡言。自其變者而觀之。則天地曾不能以一瞬。自其不變者而觀之。則物與我皆無盡也。苟知此義。則無一",
    "X46n0776_003:0189a07": "法而有窮盡矣)",
    "X46n0776_003:0189a08": "(以上四分。覈其文義。應屬。一切諸法俱非位。或疑俱非位無可演說。何故四分之中重重闡揚五十",
    "X46n0776_003:0189a09": "一位。極而至於各各五百各各十萬法門。與俱非義云何得通。答曰。第六分云。五位之中各具五位。",
    "X46n0776_003:0189a10": "位位各有根本五十一位。則知俱非位中具餘五位。位位亦有五十一位。依此義判。於理無違。且以",
    "X46n0776_003:0189a11": "獨地獨天命名。中間屢說不可合一之語。既云本一白性。復云本一之本。玄而又玄。故知屬於俱非",
    "X46n0776_003:0189a12": "位也)。",
    "X46n0776_003:0189a13": "○[(王/王)*((日*日)/屾)][囗@日]陀尸梵迦諾道路大決擇分第十九([(王/王)*((日*日)/屾)]丙英切。",
    "X46n0776_003:0189a14": "[囗@日]方膺切。[(王/王)*((日*日)/屾)]等七字。梵語未翻)。",
    "X46n0776_003:0189a15": "如是已說摩訶無二山王最勝高頂一地大決擇分。",
    "X46n0776_003:0189a16": "次當說[(王/王)*((日*日)/屾)][囗@日]陀尸梵迦諾道路大決擇分。其相云何。",
    "X46n0776_003:0189a17": "偈曰。",
    "X46n0776_003:0189a18": "　[(王/王)*((日*日)/屾)][囗@日]道路中　　七變對修行　　以為道路量",
    "X46n0776_003:0189a19": "　無有餘行相",
    "X46n0776_003:0189a20": "論曰。今此偈中為明何義。為欲現示[(王/王)*((日*日)/屾)][囗@日]道路中。唯",
    "X46n0776_003:0189a21": "以七變對為其界量。無餘相故。如偈[(王/王)*((日*日)/屾)][囗@日]道路中。七",
    "X46n0776_003:0189a22": "變對修行。以為道路量。無有餘行相故。云何名為七",
    "X46n0776_003:0189a23": "變修行。形相如何。偈曰。",
    "X46n0776_003:0189a24": "　七變有三種　　功德過患等　　五十一位中",
    "X46n0776_003:0189b01": "　上下七變轉　　增長功德品　　及諸煩惱海",
    "X46n0776_003:0189b02": "論曰。七變修行總有幾數。有三種故。云何為三。一者",
    "X46n0776_003:0189b03": "功德七變。二者過患七變。三者等量七變。是名為三。",
    "X46n0776_003:0189b04": "如偈七變有三種。功德過患等故。言變相者。五十一",
    "X46n0776_003:0189b05": "種金剛位中。向上上轉。向下下轉。具足七變。增長功",
    "X46n0776_003:0189b06": "德。增長過患。廣大轉故。如偈五十一位中。上下七變",
    "X46n0776_003:0189b07": "轉。增長功德品。及諸煩惱海故。且過患七變。形相如",
    "X46n0776_003:0189b08": "何耶。偈曰。",
    "X46n0776_003:0189b09": "　最第一變中　　上各增百數　　下各增千數",
    "X46n0776_003:0189b10": "　各障一二德　　後六變如次　　增倍倍數轉",
    "X46n0776_003:0189b11": "論曰。第一變中。增幾數轉。障幾淨法。謂上轉時中。一",
    "X46n0776_003:0189b12": "一位位各增百數煩惱品類。障一淨法。若下轉時中。",
    "X46n0776_003:0189b13": "一一位位各增千數煩惱品類。障二淨法。如偈最第",
    "X46n0776_003:0189b14": "一變中。上各增百數。下各增千數。各障一二德故。後",
    "X46n0776_003:0189b15": "六變中功德過患。如其次第增倍數故。如偈後六變",
    "X46n0776_003:0189b16": "如次。增倍倍數轉故。如是已說現示過患七變門。次",
    "X46n0776_003:0189b17": "當說現示功德七變門。其相云何。偈曰。",
    "X46n0776_003:0189b18": "　最第一變中　　上各增一億　　下各增二億",
    "X46n0776_003:0189b19": "　漸漸次第轉　　後六變如次　　增倍倍數轉",
    "X46n0776_003:0189b20": "　不壞患數量　　為功德變作",
    "X46n0776_003:0189b21": "論曰。第一變中。增幾數轉。謂上轉時中。一一位位各",
    "X46n0776_003:0189b22": "增一億數功德品類漸漸而轉。若下轉時中。一一位",
    "X46n0776_003:0189b23": "位各增二億數功德品類漸漸轉故。如偈最第一變",
    "X46n0776_003:0189b24": "中。上各增一億。下各增二億。漸漸次第轉故。後六變",
    "X46n0776_003:0189c01": "中。如其次第。增倍數故。如偈後六變如次。增倍倍數",
    "X46n0776_003:0189c02": "轉故。如是功德煩惱品類。為斷不斷(上問下答)。唯變作轉。",
    "X46n0776_003:0189c03": "不動壞故。如偈不壞患數量。為功德變作故。如是已",
    "X46n0776_003:0189c04": "說現示功德七變門。次當說現示等量七變門。其相",
    "X46n0776_003:0189c05": "云何偈曰。",
    "X46n0776_003:0189c06": "　最第一變中　　各上增一千　　各下增二萬",
    "X46n0776_003:0189c07": "　等數量漸轉　　後六變如次　　增倍倍數轉",
    "X46n0776_003:0189c08": "　無斷障差別　　唯對量建立",
    "X46n0776_003:0189c09": "論曰。第一變中。增幾數轉。謂上轉時中。一一位位各",
    "X46n0776_003:0189c10": "增一千如次第轉。若下轉時中。一一位位各增二萬",
    "X46n0776_003:0189c11": "如次第轉。如偈最第一變中。各上增一千。各下增二",
    "X46n0776_003:0189c12": "萬故。其數量品。有增減不(上問下答)。唯平等量。非差別量。",
    "X46n0776_003:0189c13": "如偈等數量漸轉故。後六變中。如其次第。增倍數轉。",
    "X46n0776_003:0189c14": "謂一倍故。如偈後六變如次。增倍倍數轉故。如是七",
    "X46n0776_003:0189c15": "變。亦無照相。亦無覆相。唯平等量。分分建立。如偈無",
    "X46n0776_003:0189c16": "斷障差別。唯對量建立故。此中次第功德七變以為",
    "X46n0776_003:0189c17": "其終。應審觀察(引經第二十九)。甚深種子脩多羅中作如是",
    "X46n0776_003:0189c18": "說。明達裏藏中。唯有三變。以七為量。不增不減。譬如",
    "X46n0776_003:0189c19": "七步蛇。七葉樹。法爾道理。初唯染品。中染淨俱。後唯",
    "X46n0776_003:0189c20": "淨品。乃至廣說故(三種變相。由染品轉成淨品。七變之後。照相覆相俱無。泯同法性矣)。",
    "X46n0776_003:0189c21": "○[(王/王)*((日*日)/屾)][囗@日]陀尸梵迦諾本王本地大決擇分第二十",
    "X46n0776_003:0189c22": "如是已說[(王/王)*((日*日)/屾)][囗@日]陀尸梵迦諾道路大決擇分。次當說",
    "X46n0776_003:0189c23": "[(王/王)*((日*日)/屾)][囗@日]陀尸梵迦諾本王本地大決擇分其。相云何偈。曰。",
    "X46n0776_003:0189c24": "　此本王體中　　有三種百變　　名次第如前",
    "X46n0776_003:0190a01": "　等無有差別",
    "X46n0776_003:0190a02": "論曰。就此本王體中。則有三種百變修行。名及次第",
    "X46n0776_003:0190a03": "如前所說。如偈此本王體中。有三種百變。名次第如",
    "X46n0776_003:0190a04": "前。等無有差別故。如是三變形相如何。偈曰。",
    "X46n0776_003:0190a05": "　如是三變中　　初各如次第　　十千百億數",
    "X46n0776_003:0190a06": "　後九十九變　　如次增倍數　　漸漸次第轉",
    "X46n0776_003:0190a07": "論曰。就過患百變門中。上及并下第一變中。增十億",
    "X46n0776_003:0190a08": "數次第漸轉。就功德百變門中。上及并下第一變中。",
    "X46n0776_003:0190a09": "增千億數次第漸轉。就等量百變門中。上并及下第",
    "X46n0776_003:0190a10": "一變中。增百億數次第漸轉。如偈如是三變中。初各",
    "X46n0776_003:0190a11": "如次第。十千百億數故。後九十九變中。皆悉各各如",
    "X46n0776_003:0190a12": "其次第增倍數轉。如偈後九十九變。如次增倍數。漸",
    "X46n0776_003:0190a13": "漸次第轉故(引經第三十)。大海山王地地品類脩多羅中",
    "X46n0776_003:0190a14": "作如是說。如來藏體中。有三流轉品。以百數為量。無",
    "X46n0776_003:0190a15": "超次第漸漸轉去。如是三中。初功德少。其過患多。中",
    "X46n0776_003:0190a16": "數量等。後唯功德。乃至廣說故(經中稱為流轉品。順流而趨薩婆若海故)。",
    "X46n0776_003:0190a17": "○[玨/覞]尸梵語本王道路大決擇分第二十一(覆甘火切。",
    "X46n0776_003:0190a18": "覆等四字。梵語未翻)。",
    "X46n0776_003:0190a19": "如是已說[(王/王)*((日*日)/屾)][囗@日]陀尸梵迦諾本王本地大決擇分。次",
    "X46n0776_003:0190a20": "當說[玨/覞]尸梵諾本王道路大決擇分。其相云何。偈曰。",
    "X46n0776_003:0190a21": "　本王道路中　　有三種千變　　名如前說量",
    "X46n0776_003:0190a22": "　各初變如次　　增百千萬億　　各後一切變",
    "X46n0776_003:0190a23": "　如次倍數轉　　住心應觀察",
    "X46n0776_003:0190a24": "論曰。就[玨/覞]尸梵諾本王道路分中。則有三種千變修",
    "X46n0776_003:0190b01": "行。其名次第同前所說。如偈本王道路中。有三種千",
    "X46n0776_003:0190b02": "變。名如前說量故。如是三種第一變中。如其次第增",
    "X46n0776_003:0190b03": "百億千億萬億數。上下一量漸漸轉故。如偈各初變",
    "X46n0776_003:0190b04": "如次。增百千萬億故。各後諸變。如其次第增倍數轉。",
    "X46n0776_003:0190b05": "應審思擇。如偈各後一切變。如次倍數轉。住心應觀",
    "X46n0776_003:0190b06": "察故(引經第三十一)。則脩多羅中作如是說。如來藏佛上下",
    "X46n0776_003:0190b07": "門中。有三種修行數。以十為量。如是三品。以多億轉。",
    "X46n0776_003:0190b08": "出生增長廣大周徧法門海藏。乃至廣說故。",
    "X46n0776_003:0190b09": "○摩訶[玨/覞]尸梵諾母原主天王大決擇分第二十二",
    "X46n0776_003:0190b10": "如是已說[玨/覞]尸梵諾本王道路大決擇分。次當說摩",
    "X46n0776_003:0190b11": "訶[玨/覞]尸梵諾母原主天王大決擇其。分相云何。偈曰。",
    "X46n0776_003:0190b12": "　摩訶天王中　　有三種億變　　名次第如前",
    "X46n0776_003:0190b13": "　各初變如次　　一二三十方　　世界數量轉",
    "X46n0776_003:0190b14": "　所餘一切變　　如次倍數轉",
    "X46n0776_003:0190b15": "論曰。就摩訶主天王體中。則有三種億變修行。名字",
    "X46n0776_003:0190b16": "次第同前所說。如偈摩訶天王中。有三種億變。名次",
    "X46n0776_003:0190b17": "第如前故。如是三種第一變中。如其次第增一十方",
    "X46n0776_003:0190b18": "二十方三十方數轉。如偈各初變如次。一二三十方",
    "X46n0776_003:0190b19": "世界數量轉故。餘一切變。如其次第倍數轉故。如偈",
    "X46n0776_003:0190b20": "所餘一切變。如次倍數轉故(引經第三十二)。總字法轉大輪",
    "X46n0776_003:0190b21": "脩多羅中作如說是。佛陀摩訶本藏王(即原主天王)地地",
    "X46n0776_003:0190b22": "中。則有三行。云何為三。一者下億轉行。二者中億轉",
    "X46n0776_003:0190b23": "行。三者上億轉行。初行出生一大方界量下眷屬海。",
    "X46n0776_003:0190b24": "中行出生二大方界量等俱轉海。後行出生三大方",
    "X46n0776_003:0190c01": "界量上眷屬海。乃至廣說故",
    "X46n0776_003:0190c02": "(上來四分。以意揆之。應屬無餘究竟總持位。蓋此四分中。唯以變對為修行。即是總持法門也。偈云",
    "X46n0776_003:0190c03": "無有餘行相。即是無餘究竟也。但論文變相。甚難領會。准楞伽經中。有不思議熏不思議變之語。乃",
    "X46n0776_003:0190c04": "真如內熏之力。能令無明妄心變成智慧德相。始從七變以至百變千變億變。極而至於妙覺果海。",
    "X46n0776_003:0190c05": "皆從熏變而成也。更有灌頂部內即身成佛之義。亦此位攝)。",
    "X46n0776_003:0190c06": "○一種功德純純無雜大圓滿地道路大決擇分",
    "X46n0776_003:0190c07": "第二十三",
    "X46n0776_003:0190c08": "如是已說摩訶[玨/覞]尸梵諾母原主天王大決擇分。次",
    "X46n0776_003:0190c09": "當說一種功德純純無雜大圓滿地道路大決擇分。",
    "X46n0776_003:0190c10": "其相云何。偈曰。",
    "X46n0776_003:0190c11": "　功德道路中　　有二千五百　　五十法門海",
    "X46n0776_003:0190c12": "　五十一位中　　一一皆各各　　具五十位故",
    "X46n0776_003:0190c13": "　亦一一位中　　有性相本末　　一萬二百數",
    "X46n0776_003:0190c14": "　脩多羅中說　　總一萬二千　　七百五十數",
    "X46n0776_003:0190c15": "　取彼總本數　　如法應觀察　　以如是數量",
    "X46n0776_003:0190c16": "　為道路分界",
    "X46n0776_003:0190c17": "論曰。就一種功德純純無雜大圓滿地道路分中。總",
    "X46n0776_003:0190c18": "有二千五百五十法門大海。甚深甚深。廣大廣大。如",
    "X46n0776_003:0190c19": "偈功德道路中。有二千五百五十法門海故。以何義",
    "X46n0776_003:0190c20": "故。數如是成。應可了知。所謂五十一種位中。一一各",
    "X46n0776_003:0190c21": "各具五十故。此義云何。所謂五十信心。五十念心。乃",
    "X46n0776_003:0190c22": "至五十如來地各差別故。如偈五十一位中。一一皆",
    "X46n0776_003:0190c23": "各各。具五十位故故。亦一一位位。各各具足性相本",
    "X46n0776_003:0190c24": "末之四法故。一萬二百數成立而已。如是四事云何",
    "X46n0776_003:0191a01": "差別。謂如其次第。不可思議說故(性)。明了現覺說故",
    "X46n0776_003:0191a02": "(相)。能生長因說故(本)。所生長果說故(末)。如偈亦一一",
    "X46n0776_003:0191a03": "位中。有性相本末。一萬二百數故(無量法門。不出性相本末四事。故以",
    "X46n0776_003:0191a04": "四事為方說也)。若爾。此方說文云何通耶(引經第三十三)。謂金剛等",
    "X46n0776_003:0191a05": "地一行三昧脩多羅中作如是說。無雜無亂一一同",
    "X46n0776_003:0191a06": "同非惡非患吉祥地地軌則門中。總有一萬二千七",
    "X46n0776_003:0191a07": "百五十法門。彼脩多羅中如是說者。總別總故(二千五百",
    "X46n0776_003:0191a08": "五十法門為總。一萬二百法門為別。總與別合而計之。共有一萬二千七百五十法門)。如偈脩",
    "X46n0776_003:0191a09": "多羅中說。總一萬二千七百五十數。取彼總本數。如",
    "X46n0776_003:0191a10": "法應觀察故。今此道路以之為量。有別法門(道路無量。法門",
    "X46n0776_003:0191a11": "亦無量)。唯以此數為其極量。無別法門(以此數量總括一切。無欠無餘)。",
    "X46n0776_003:0191a12": "如偈以如是數量。為道路分界故。",
    "X46n0776_003:0191a13": "○一種功德摩訶本地明白離惡品藏大決擇分",
    "X46n0776_003:0191a14": "第二十四",
    "X46n0776_003:0191a15": "如是已說一種功德純純無雜大圓滿地道路大決",
    "X46n0776_003:0191a16": "擇分。次當說一種功德摩訶本地明白離惡品藏大",
    "X46n0776_003:0191a17": "決擇分。其相云何。偈曰(以下本地品藏中起。至二十五分一者橫轉徧到止。共三",
    "X46n0776_003:0191a18": "百二十九字。明藏闕。今從麗藏增補完全)。",
    "X46n0776_003:0191a19": "　本地品藏中　　有六億三萬　　七千五百數",
    "X46n0776_003:0191a20": "　廣大法門海　　前說諸位中　　一一皆各各",
    "X46n0776_003:0191a21": "　攝別五十位　　法門如是廣　　性相本末四",
    "X46n0776_003:0191a22": "　例此廣通達(六億。麗藏誤作一億。今改正。下同)。",
    "X46n0776_003:0191a23": "論曰。就一種功德摩訶本地明白離惡品藏中。總有",
    "X46n0776_003:0191a24": "六億三萬七千五百數廣大法門海。甚深甚深。周徧",
    "X46n0776_003:0191b01": "周徧。如偈本地品藏中。有六億三萬七千五百數。廣",
    "X46n0776_003:0191b02": "大法門海故。以何義故。數如是成。如前所說一切位",
    "X46n0776_003:0191b03": "中。一一各各攝差別轉五十位故。法門之海如是廣",
    "X46n0776_003:0191b04": "大。如偈前說諸位中。一一皆各各。攝別五十位。法門",
    "X46n0776_003:0191b05": "如是廣故(前文總有一萬二千七百五十法門。各各攝別五十位。則成六億三萬七千五百法",
    "X46n0776_003:0191b06": "門)。性相本末四種事中。以例配當。更復增數。轉勝廣",
    "X46n0776_003:0191b07": "大。應審思擇。如偈性相本末四。例此廣通達故。",
    "X46n0776_003:0191b08": "○摩訶本地具足品藏非患道路大決擇分第二",
    "X46n0776_003:0191b09": "十五",
    "X46n0776_003:0191b10": "如是已說一種功德摩訶本地明白離惡品藏大決",
    "X46n0776_003:0191b11": "擇分。次當說摩訶本地具足品藏非患道路大決擇",
    "X46n0776_003:0191b12": "分。其相云何。偈曰。",
    "X46n0776_003:0191b13": "　本地道路中　　則有二種門　　謂橫轉豎轉",
    "X46n0776_003:0191b14": "　以之為門量",
    "X46n0776_003:0191b15": "論曰。就摩訶本地具足品藏非患道路分中。則有二",
    "X46n0776_003:0191b16": "門。云何為二。一者橫轉徧到俱行門。二者豎轉無雜",
    "X46n0776_003:0191b17": "一路門。是名為二。如是二門以為門量。如偈本地道",
    "X46n0776_003:0191b18": "路中。則有二種門。謂橫轉豎轉。以之為門量故。且橫",
    "X46n0776_003:0191b19": "轉門形相如何。偈曰。",
    "X46n0776_003:0191b20": "　四種事位中　　有總及別中　　各增十重轉",
    "X46n0776_003:0191b21": "　無前後一時　　其法門數量　　例前應了知",
    "X46n0776_003:0191b22": "論曰。今此偈中為明何義。為欲現示性相本末四種",
    "X46n0776_003:0191b23": "事中。各各有總別之位中。一一位位皆悉各各增十",
    "X46n0776_003:0191b24": "重數。無前無後一時俱轉。則是橫轉徧到俱行門形",
    "X46n0776_003:0191c01": "相故(一乘教中圓融法)。如偈四種事位中。有總及別中。各增",
    "X46n0776_003:0191c02": "十重轉。無前後一時故。此中數量。亦復轉勝。超過前",
    "X46n0776_003:0191c03": "量。配例應了。如偈其法門數量。例前應了知故。如是",
    "X46n0776_003:0191c04": "已說橫轉徧到俱行門。次當說豎轉無雜一路門。其",
    "X46n0776_003:0191c05": "相云何。偈曰。",
    "X46n0776_003:0191c06": "　前說諸位中　　如次不超過　　各增十重轉",
    "X46n0776_003:0191c07": "　一明究竟故",
    "X46n0776_003:0191c08": "論曰。今此偈中為明何義。為欲現示如前所說總別",
    "X46n0776_003:0191c09": "位中。如其次第無有超過。一一各各增十重轉。一事",
    "X46n0776_003:0191c10": "明了。一事究竟。亦無雜亂。亦無合集。一向明轉豎轉",
    "X46n0776_003:0191c11": "無雜一路門形相故(一乘教中行布法)。如偈前說諸位中。如",
    "X46n0776_003:0191c12": "次不超過。各增十重轉。一明究竟故故(引經第三十四)。大金",
    "X46n0776_003:0191c13": "剛寶王法界印藏脩多羅中作如是說。復次文殊師",
    "X46n0776_003:0191c14": "利。寶王道品者。以二事轉。云何為二。一者一區轉。二",
    "X46n0776_003:0191c15": "者具面轉。言一區者。道雖廣多。先一道量永究竟故",
    "X46n0776_003:0191c16": "(豎轉門)。言具面者。所有諸道一時行故(橫轉門)。乃至廣說",
    "X46n0776_003:0191c17": "故。",
    "X46n0776_003:0191c18": "○摩訶寶輪王廣大圓滿無上地地大決擇分第",
    "X46n0776_003:0191c19": "二十六",
    "X46n0776_003:0191c20": "如是已說摩訶本地具足品藏非患道路大決擇分。",
    "X46n0776_003:0191c21": "次當說摩訶寶輪王廣大圓滿無上地地大決擇分。",
    "X46n0776_003:0191c22": "其相云何。偈曰。",
    "X46n0776_003:0191c23": "　總別無盡故　　建立本法體",
    "X46n0776_003:0191c24": "論曰。今此偈中為明何義。為欲現示本法體中。以總",
    "X46n0776_003:0192a01": "攝別。以別攝總。以總攝總。以別攝別。能攝所攝無有",
    "X46n0776_003:0192a02": "窮盡。法門大海甚深廣大。義理詮趣周徧圓滿究竟",
    "X46n0776_003:0192a03": "自在故。如偈總別無盡故。建立本法體故(引經第三十五)。摩",
    "X46n0776_003:0192a04": "訶衍地藏無上極說不可思議心地品論脩多羅中",
    "X46n0776_003:0192a05": "作如是說。寶山海中。同類無盡。別類無盡。具足圓滿。",
    "X46n0776_003:0192a06": "無有窮盡。無有始終。無有邊際。無有分界。亦廣大相。",
    "X46n0776_003:0192a07": "亦小狹相。乃至廣說故(此分攝前總別諸法。無有窮盡也)",
    "X46n0776_003:0192a08": "(以上四分。與華嚴經義相同。即是周徧圓滿廣大位。文義甚顯。不煩詮釋)。",
    "X46n0776_003:0192a10": "大宗地玄文本論略註卷第三"
}