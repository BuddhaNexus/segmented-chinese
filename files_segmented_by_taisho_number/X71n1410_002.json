{
    "X71n1410_002:0169a10": "曇芳和尚語錄卷下",
    "X71n1410_002:0169a12": "曇芳和尚大龍翔集慶寺語錄",
    "X71n1410_002:0169a13": "常州路善權禪寺住持嗣法繼祖等編",
    "X71n1410_002:0169a14": "師於至正五年乙酉正月。在逕山寺。特奉",
    "X71n1410_002:0169a15": "聖旨。取二十九日入院。",
    "X71n1410_002:0169a16": "據室。拈主丈云。天下老和尚來也。以主丈畫一畫。釋",
    "X71n1410_002:0169a17": "迦老子。達磨大師。退後退後　遂出陞座。拈香祝",
    "X71n1410_002:0169a18": "聖云。此一瓣香。爇向寶爐。端為祝延",
    "X71n1410_002:0169a19": "大元聖主當今皇帝聖躬萬歲萬歲萬萬歲。",
    "X71n1410_002:0169a20": "陛下恭願。道合兩儀。明逾二曜。本支百世。壽考萬年。",
    "X71n1410_002:0169a21": "遂斂衣敷坐。問答竟。乃云。吾本來茲土。傳法救迷情。",
    "X71n1410_002:0169a22": "一花開五葉。結果自然成。大眾還見麼。古釋迦不先。",
    "X71n1410_002:0169a23": "新彌勒不後。五風十雨。共樂昇平。樵唱漁歌。均陶至",
    "X71n1410_002:0169a24": "化。摩竭掩室。淨名杜詞。咲殺傍觀。德山入門便棒。臨",
    "X71n1410_002:0169b01": "濟入門便喝。總是祭鬼神茶飯。新龍翔到來。合作麼",
    "X71n1410_002:0169b02": "生。卓主丈一下。是處是彌勒。無門無善財。",
    "X71n1410_002:0169b03": "行臺御史大夫也滅怯台。率僚屬祈雨。請師陞座。師",
    "X71n1410_002:0169b04": "云。欲識佛性義。當觀時節因緣。時節若至。其理自彰。",
    "X71n1410_002:0169b05": "竪拂子云。看看。娑竭羅龍王。即今在龍翔拂子頭上。",
    "X71n1410_002:0169b06": "現大自在身。油然作雲。沛然下雨。三世諸佛沒觜。六",
    "X71n1410_002:0169b07": "代祖師沒觜。天下老和尚沒觜。擊拂子。下座。",
    "X71n1410_002:0169b08": "上堂。不思議解脫力。妙用恒沙也無極。四大部洲。森",
    "X71n1410_002:0169b09": "羅萬象。佛殿山門。燈籠露柱。[祝/土]著壒著。釋迦彌勒。狸",
    "X71n1410_002:0169b10": "奴白牯。晝夜交參。汝等諸人。更覓甚第二椀。",
    "X71n1410_002:0169b11": "上堂。舉僧問趙州。如何是道。州云。墻外底。僧云。我不",
    "X71n1410_002:0169b12": "問者個道。州云。你問甚麼道。僧云大道。州云。大道透",
    "X71n1410_002:0169b13": "長安。師頌云。堂堂大道透長安。一片皇恩似海寬。六",
    "X71n1410_002:0169b14": "月龍河翻白浪。江南江北普天寒。",
    "X71n1410_002:0169b15": "上堂。有佛處不得住。好與三十。無佛處急走過。好與",
    "X71n1410_002:0169b16": "三十。便下座。",
    "X71n1410_002:0169b17": "上堂。舉雲門道。世尊初生下時。周行七步。目顧四方。",
    "X71n1410_002:0169b18": "指天指地云。天上天下。惟吾獨尊。我當時若見。一棒",
    "X71n1410_002:0169b19": "打殺。與狗子喫。貴圖天下太平。師拈云。真師子兒。善",
    "X71n1410_002:0169b20": "師子吼。",
    "X71n1410_002:0169b21": "元旦上堂。大哉乾元。至哉坤元。拈主丈云。添一絲毫",
    "X71n1410_002:0169b22": "不得。減一絲毫不得。卓主丈云。雲淨日月正。雪晴天",
    "X71n1410_002:0169b23": "地春。",
    "X71n1410_002:0169b24": "元宵上堂。觀色即空。成大智故。不住生死。觀空即色。",
    "X71n1410_002:0169c01": "成大悲故。不證涅槃。過去須彌燈王。在你諸人頂[寧*頁]",
    "X71n1410_002:0169c02": "上。放光動地。熾然說法。林木池沼。皆演法音。交光相",
    "X71n1410_002:0169c03": "羅。如寶絲網。諸人還信得及麼。良久云。君子可八。",
    "X71n1410_002:0169c04": "上堂。拈主丈。三脚驢子弄蹄行。金毛獅子大哮吼。今",
    "X71n1410_002:0169c05": "朝突出主丈頭。一一面南看北斗。卓主丈。下座。",
    "X71n1410_002:0169c06": "上堂。無上法王。有大陀羅尼。名為圓覺。流出一切清",
    "X71n1410_002:0169c07": "淨真如菩提涅槃。拈拄杖云。拄杖子化作忿怒那吒。",
    "X71n1410_002:0169c08": "涌身空中。現十八變。作師子吼。是汝諸人。還見麼。若",
    "X71n1410_002:0169c09": "也不見。向汝諸人眼睫裏。說黃道黑去也。卓主丈。喝",
    "X71n1410_002:0169c10": "一喝。下座。",
    "X71n1410_002:0169c11": "上堂。請新仲銘充書記。并謝璉真大師。人從大都來。",
    "X71n1410_002:0169c12": "接得海南信。報道番陽湖。吞却峨眉峰。直得文殊菩",
    "X71n1410_002:0169c13": "薩。向龍河拂子頭上。轉大法輪。擊拂云。鍾王字畫入",
    "X71n1410_002:0169c14": "木三分。李杜文章光燄萬丈。便下座。",
    "X71n1410_002:0169c15": "上堂。舉雪峰示眾云。南山有一條鱉鼻蛇。汝等諸人",
    "X71n1410_002:0169c16": "切須好看。長慶出云。今日堂中。大有人喪身失命。雲",
    "X71n1410_002:0169c17": "門以主丈。攛向雪峰面前。作怕勢。玄沙云。用南山作",
    "X71n1410_002:0169c18": "麼。師頌云。南山鼈鼻蛇。傷人毒無藥。清風數百年。夜",
    "X71n1410_002:0169c19": "來生兩角。擬議即喪身。不擬議也著。",
    "X71n1410_002:0169c20": "結制上堂。十方同聚會。白雲萬里。箇箇學無為。白雲",
    "X71n1410_002:0169c21": "萬里。此是選佛場白雲萬里。心空及第歸。白雲萬里。",
    "X71n1410_002:0169c22": "一句子猛虎生羽翼。一句子蛟龍得雲雨。一句子全",
    "X71n1410_002:0169c23": "無巴鼻。一句子分文不直。一一辯得出。許你罷參。若",
    "X71n1410_002:0169c24": "也總道白雲萬里。莫謗山僧好。下座。",
    "X71n1410_002:0170a01": "上堂。旃檀叢林。旃檀圍繞。荊棘叢林。荊棘圍遶。有時",
    "X71n1410_002:0170a02": "旃檀叢林。荊棘圍繞。有時荊棘叢林。旃檀圍繞。諸人",
    "X71n1410_002:0170a03": "出入其中。還有自在分麼。以主丈畫一畫云。水落石",
    "X71n1410_002:0170a04": "頭出。林深草木香。",
    "X71n1410_002:0170a05": "上堂。裩無襠。袴無口。頭上青灰三五斗。說甚三十二",
    "X71n1410_002:0170a06": "相八十種好。便下座。",
    "X71n1410_002:0170a07": "解夏小參。我觀如來。前際不去。後際不來。今亦無住。",
    "X71n1410_002:0170a08": "諸禪德。九十日向甚處安身立命。若也知得。曼殊大",
    "X71n1410_002:0170a09": "士三處度夏。杲日麗天。仰山鉏一片畬。下一籮粟。斬",
    "X71n1410_002:0170a10": "丁截鐵。若也不知。坐底是鐵床。吞底是熱鐵。莫言不",
    "X71n1410_002:0170a11": "道。",
    "X71n1410_002:0170a12": "解制上堂。禁足九旬。聖制斯滿。東弗于代。依舊東弗",
    "X71n1410_002:0170a13": "于代。西瞿耶尼。依舊西瞿耶尼。南瞻部洲。依舊南贍",
    "X71n1410_002:0170a14": "部洲。北鬱單越。依舊北鬱單越。以拂子擊禪床云。晝",
    "X71n1410_002:0170a15": "夜舒光照有無。癡人喚作波羅蜜。",
    "X71n1410_002:0170a16": "中秋上堂。舉馬祖大師與南泉西堂百丈翫月次。祖",
    "X71n1410_002:0170a17": "云。正與麼時如何。丈云。正好脩行。堂云。正好供養。南",
    "X71n1410_002:0170a18": "泉拂袖便行。祖云。經歸藏。禪歸海。惟有普願。獨超物",
    "X71n1410_002:0170a19": "外。師頌云。父子相從步廣寒。弄他光影太無端。何如",
    "X71n1410_002:0170a20": "只似尋常見。銀漢無聲轉玉盤。",
    "X71n1410_002:0170a21": "請移忠達西源翠微性天之二長老。充前後堂首座。",
    "X71n1410_002:0170a22": "上堂。拈起住山鈯斧子。龍河風月屬平分。一千五百",
    "X71n1410_002:0170a23": "隨高步。肘後靈光耀頂門　復舉。僧問翠微。如何是",
    "X71n1410_002:0170a24": "佛法大意。微云。與我過禪板來。僧度禪板。微接得便",
    "X71n1410_002:0170b01": "打。又問臨濟。如何是佛法大意。濟云。與我過蒲團來。",
    "X71n1410_002:0170b02": "僧度蒲團。濟接得便打。師拈云。大眾。者僧與麼問。翠",
    "X71n1410_002:0170b03": "微臨濟二大老與麼答。為復照用同時。為復別有長",
    "X71n1410_002:0170b04": "處。驀拈主丈。卓二下。選佛若無如是眼。宗風那得到",
    "X71n1410_002:0170b05": "如今。",
    "X71n1410_002:0170b06": "上堂。舉僧問雲門。樹彫葉落時如何。門云。體露金風。",
    "X71n1410_002:0170b07": "師頌云。樹凋葉落問雲門。咲裏旋乾復轉坤。朱夏火",
    "X71n1410_002:0170b08": "雲歸碧洞。清秋玉露滴金盆。",
    "X71n1410_002:0170b09": "上堂。舉豐干游五臺。問寒山拾得云。你共我去遊五",
    "X71n1410_002:0170b10": "臺。便是我同流。若不共我去遊五臺。不是我同流。山",
    "X71n1410_002:0170b11": "云。你去作甚麼。豐干云。禮文殊。山云。你不是我同流。",
    "X71n1410_002:0170b12": "師拈云。寒山拾得與豐干。雖不是同流。於中有些相",
    "X71n1410_002:0170b13": "似處。諸禪德。會麼。落霞與孤鶩齊飛。秋水共長天一",
    "X71n1410_002:0170b14": "色。下座。",
    "X71n1410_002:0170b15": "上堂。朔風吹沙。枯梢號寒。少林面壁。九年凍餓。累及",
    "X71n1410_002:0170b16": "長慶。坐破七個蒲團。却道向捲簾處悟入。吽吽。",
    "X71n1410_002:0170b17": "上堂。教中道。凡所有相。皆是虗妄。若見諸相非相。即",
    "X71n1410_002:0170b18": "見如來。現前僧俗是虗妄。山河大地是虗妄。日月星",
    "X71n1410_002:0170b19": "辰是虗妄。諸相非相是虗妄。釋迦老子。在甚麼處。以",
    "X71n1410_002:0170b20": "拂子擊繩床。下座。",
    "X71n1410_002:0170b21": "退院上堂。今日記得去年來。去年定著今朝去。拈主",
    "X71n1410_002:0170b22": "丈。楖[木*栗]橫肩不顧人。直入千峰萬峰住。",
    "X71n1410_002:0170b23": "師於至正丙戌三月旦。退歸龍蟠庵。伺。",
    "X71n1410_002:0170b24": "朝命。七月十三日寺災。行臺大夫納璘高公。率僚屬",
    "X71n1410_002:0170c01": "起師再住。取十五日入院署事。明年春。寺成。上堂。金",
    "X71n1410_002:0170c02": "剎龍翔天上去。夜摩兜率駕雲來。斧斤不動渾如舊。",
    "X71n1410_002:0170c03": "樓閣重重次第開。",
    "X71n1410_002:0170c04": "上堂。舉僧問雲門。不起一念。還有過也無。門云。須彌",
    "X71n1410_002:0170c05": "山。師頌云。堪咲雲門老古錐。口頭突出五須彌。十方",
    "X71n1410_002:0170c06": "世界清平了。更把綱宗說向誰。",
    "X71n1410_002:0170c07": "大殿塑三世佛。開光明佛事。",
    "X71n1410_002:0170c08": "皇元開創法王宮。三世如來顯大功。瞬息已歸兜率",
    "X71n1410_002:0170c09": "去。擡眸宮殿又重重。大眾。大覺世尊聖像。今日開光",
    "X71n1410_002:0170c10": "明。且道。有光明可開耶。無光明可開耶。若道有。佛身",
    "X71n1410_002:0170c11": "無為。不墮諸數。若道無。爪甲畫佛像。無量勝功德。於",
    "X71n1410_002:0170c12": "斯明得。真佛現前。倘或未然。更須點出。遂以筆作點",
    "X71n1410_002:0170c13": "眼勢云。九十七種大人相。一道神光萬境閒。",
    "X71n1410_002:0170c14": "太子梁王潛邸時。甞到蔣山。與師語次。問云。所謂蔣",
    "X71n1410_002:0170c15": "薄粥者何也。對云。將謂太子忘却。又問云。所謂衲僧",
    "X71n1410_002:0170c16": "家三隻襪者何也。對云。國內山川都踏徧。今朝親到",
    "X71n1410_002:0170c17": "梵王家。泰定乙丑。蔣山回祿。一日問師曰。寺既火矣。",
    "X71n1410_002:0170c18": "佛依何住。師對云。古佛過去。今佛再來。又問云。興復",
    "X71n1410_002:0170c19": "如何。師對云。賴有大檀越在。王頷之。及登。",
    "X71n1410_002:0170c20": "寶位。召師面見賜坐。復理前問。命史官虞集等書之。",
    "X71n1410_002:0170c21": "偈頌",
    "X71n1410_002:0170c22": "文宗皇帝潛邸時。登鍾山。親自舉鉏。開山崇",
    "X71n1410_002:0170c23": "禧。命師說偈。師恭對偈云",
    "X71n1410_002:0170c24": "金鉏三舉　帝基寬。百億山河掌上觀。千古鍾山增",
    "X71n1410_002:0171a01": "瑞氣。恩光雨露滿龍蟠。",
    "X71n1410_002:0171a02": "賀東林盛藏主",
    "X71n1410_002:0171a03": "撥轉如來正法輪。還他本色社中人。爐峰跳出藕絲",
    "X71n1410_002:0171a04": "竅。咲倒憨癡老鴈門。",
    "X71n1410_002:0171a05": "謝平險崖惠衣",
    "X71n1410_002:0171a06": "森羅萬象體融通。今古難施盖覆功。突兀一座何處",
    "X71n1410_002:0171a07": "起。雨餘清曉白雲封。",
    "X71n1410_002:0171a08": "寄城中道友馮松山",
    "X71n1410_002:0171a09": "空諸所有有非有。實諸所無無本無。十字街頭石幢",
    "X71n1410_002:0171a10": "子。熾然說法度三塗。",
    "X71n1410_002:0171a11": "送僧之江西",
    "X71n1410_002:0171a12": "江上青山來疊疊。脚頭官路去迢迢。馬駒踏殺人無",
    "X71n1410_002:0171a13": "數。少室宗風未寂寥。",
    "X71n1410_002:0171a14": "示蟾光二禪人參方",
    "X71n1410_002:0171a15": "空裏蟾光撮得麼。目前機境絕誵訛。曹溪少室渾崘",
    "X71n1410_002:0171a16": "句。雨洗秋林落葉多。",
    "X71n1410_002:0171a17": "鍾阜不行摩竭令。電光石火早三千。肩橫一錫出門",
    "X71n1410_002:0171a18": "去。它日諸方莫妄傳。",
    "X71n1410_002:0171a19": "贈侍儀司舍人張仲德",
    "X71n1410_002:0171a20": "有子出家宜向善。無心為祿盍歸畊。目前萬法皆虗",
    "X71n1410_002:0171a21": "妄。莫把閑情汙道情。",
    "X71n1410_002:0171a22": "送慶禪人之浙",
    "X71n1410_002:0171a23": "慶快平生事若何。泥牛哮吼木人謌。二三四七無玄",
    "X71n1410_002:0171a24": "旨。百越三吳秋意多。",
    "X71n1410_002:0171b01": "贈魯國公趙迂軒子清遠太守",
    "X71n1410_002:0171b02": "海肅波澄玉宇寬。光風霽月屬誰看。父翁勳業無今",
    "X71n1410_002:0171b03": "古。九曲溪頭竹萬竿。",
    "X71n1410_002:0171b04": "示徒弟蕙監寺",
    "X71n1410_002:0171b05": "三脚驢兒解弄蹄。叢林千古見風規。等閒一咲鍾山",
    "X71n1410_002:0171b06": "頂。尺二眉毛頷下垂。",
    "X71n1410_002:0171b07": "奉　詔入京。舟次徐州。和廣智韻",
    "X71n1410_002:0171b08": "金錫重擕入　帝京。無窮秋色助行程。黃河岸上西",
    "X71n1410_002:0171b09": "風急。擂鼓船頭發五更。",
    "X71n1410_002:0171b10": "示聰淨頭",
    "X71n1410_002:0171b11": "履真踐實空王子。見色明心了事人。壁角落頭生柄",
    "X71n1410_002:0171b12": "帚。花開爛熳却前春。",
    "X71n1410_002:0171b13": "陳同知奉　勑製納失失法衣。說偈為贈",
    "X71n1410_002:0171b14": "莫只量人須自量。一針鋒下一封疆。老僧不動古刀",
    "X71n1410_002:0171b15": "尺。百億乾坤雨露香。",
    "X71n1410_002:0171b16": "贈奉訓大夫趙安道奉　旨鍾山繪佛像",
    "X71n1410_002:0171b17": "筆底功超造化先。縱橫妙用是心傳。一新鍾阜龍蟠",
    "X71n1410_002:0171b18": "寺。雨露恩光億萬年。",
    "X71n1410_002:0171b19": "示頴侍者遊方",
    "X71n1410_002:0171b20": "當陽炟赫無文印。百鍊精金小艶詩。意句一時俱不",
    "X71n1410_002:0171b21": "到。脚尖踢出五須彌。",
    "X71n1410_002:0171b22": "贈清真居士",
    "X71n1410_002:0171b23": "純清絕點到真常。白藕花開徧界香。曲几團蒲消永",
    "X71n1410_002:0171b24": "日。無窮風月滿軒窻。",
    "X71n1410_002:0171c01": "送傳侍者歸蜀省師",
    "X71n1410_002:0171c02": "金雞鼓翅玉闌干。紛碎虗空鐵一團。伸出古靈揩背",
    "X71n1410_002:0171c03": "手。錦江無地著波瀾。",
    "X71n1410_002:0171c04": "送心侍者之　京",
    "X71n1410_002:0171c05": "國師三喚便三酬。一片恩光觸處周。萬里中原平似",
    "X71n1410_002:0171c06": "掌。好擕金錫　御街遊。",
    "X71n1410_002:0171c07": "贈嶽禪人書華嚴經畢遊浙",
    "X71n1410_002:0171c08": "主丈頭波騰嶽立。毫端上香水浮空。楚天木落千峰",
    "X71n1410_002:0171c09": "外。樓閣重重夕照中。",
    "X71n1410_002:0171c10": "贈地僊",
    "X71n1410_002:0171c11": "老僧造個無縫塔。突兀無陰陽地中。南北東西都是",
    "X71n1410_002:0171c12": "向。瑠璃殿上日堂空。",
    "X71n1410_002:0171c13": "送恢首座歸鄉",
    "X71n1410_002:0171c14": "衲卷寒雲出定林。萬峰秋色壯歸心。摩訶衍法離言",
    "X71n1410_002:0171c15": "說。吞爍乾伸自古今。",
    "X71n1410_002:0171c16": "送天之性長老首座軄滿回翠微",
    "X71n1410_002:0171c17": "天宮內院提綱要。照用[雨/隻]行小釋迦。吳水越山秋色",
    "X71n1410_002:0171c18": "裏。微塵佛剎法王家。",
    "X71n1410_002:0171c19": "示潤知客",
    "X71n1410_002:0171c20": "雖是門頭戶底事。應用還它過量人。眼裏有筋皮有",
    "X71n1410_002:0171c21": "血。一甌春茗便通神。",
    "X71n1410_002:0171c22": "示脩禪人",
    "X71n1410_002:0171c23": "勤脩戒定出家兒。七尺單前佛祖機。鐵鑄脊梁三十",
    "X71n1410_002:0171c24": "載。德山臨濟浪頭低。",
    "X71n1410_002:0172a01": "送華藏性維那",
    "X71n1410_002:0172a02": "金槌擊開華藏海。波心七十二峰青。可憐童子貪程",
    "X71n1410_002:0172a03": "速。烟水茫茫百十城。",
    "X71n1410_002:0172a04": "子威御史北上賦雪林以贈",
    "X71n1410_002:0172a05": "殘臈欣逢驄馬回。祥光瑞氣滿空來。玉階千樹銀花",
    "X71n1410_002:0172a06": "合。好獻豐年萬壽杯。",
    "X71n1410_002:0172a07": "謝事蔣山。咲隱和尚以偈見賀。次韻奉答",
    "X71n1410_002:0172a08": "五湖龍象絕咨參。我亦何曾解指南。主丈一條獰似",
    "X71n1410_002:0172a09": "虎。且隨老倒臥東菴。",
    "X71n1410_002:0172a10": "笑隱和尚賀偈附錄",
    "X71n1410_002:0172a11": "靈源謝事歸昭默。積翠高風繼老南。今日鍾山龍",
    "X71n1410_002:0172a12": "象眾。忍聞撾鼓送歸庵。",
    "X71n1410_002:0172a13": "贈深講主",
    "X71n1410_002:0172a14": "自己深深大寶藏。性空便是法王家。茫茫更覓祖師",
    "X71n1410_002:0172a15": "意。白玉無瑕却有瑕。",
    "X71n1410_002:0172a16": "送何山俊侍者兼東月江和尚",
    "X71n1410_002:0172a17": "小谿深處是何山。中有高人為法檀。吹起布毛些子",
    "X71n1410_002:0172a18": "力。山河大地骨毛寒。",
    "X71n1410_002:0172a19": "送睿侍者",
    "X71n1410_002:0172a20": "達磨不曾來東土。二祖亦不往西天。南陽三度喚侍",
    "X71n1410_002:0172a21": "者。虎驟龍驤幾百年。",
    "X71n1410_002:0172a22": "送玉藏主",
    "X71n1410_002:0172a23": "玉露灢灢鍾阜月。秋風颯颯楚江雲。道人去住渾無",
    "X71n1410_002:0172a24": "礙。一片清光遠共分。",
    "X71n1410_002:0172b01": "次靈石和尚韻。送嘉興天寧嵩維那",
    "X71n1410_002:0172b02": "九十之翁送子遊。龍蟠虎踞豈堪酬。高峰盤結草菴",
    "X71n1410_002:0172b03": "去。佛祖如何敢出頭。",
    "X71n1410_002:0172b04": "寄江心無言和尚",
    "X71n1410_002:0172b05": "四七二三水底月。江上一翁誰與儔。老我此生成拙",
    "X71n1410_002:0172b06": "計。三回撥火覓浮漚。",
    "X71n1410_002:0172b07": "謝逕山行中仁書記寄手書華嚴經至蔣",
    "X71n1410_002:0172b08": "山",
    "X71n1410_002:0172b09": "無邊剎境一毫端。字字如珠轉玉盤。五十三人休寐",
    "X71n1410_002:0172b10": "語。龍華師主莫相瞞。",
    "X71n1410_002:0172b11": "辱示　妙偈。捧玩無已。謹柝為四首。錄呈",
    "X71n1410_002:0172b12": "　座下。以報盛德。　寓廬山東林比丘至仁再",
    "X71n1410_002:0172b13": "拜",
    "X71n1410_002:0172b14": "無邊剎境一毫端。童子當年被熱瞞。廬阜臘殘梅",
    "X71n1410_002:0172b15": "蕋白。鍾山雲盡月光寒。",
    "X71n1410_002:0172b16": "字字如珠轉玉盤。黃金殿上見　龍顏。曇花香徧",
    "X71n1410_002:0172b17": "三千界。坐鎮江南第一山。",
    "X71n1410_002:0172b18": "五十三人休寐語。大地撮來無寸土。金聲玉振破",
    "X71n1410_002:0172b19": "砂盆。夜半日輪正卓午。",
    "X71n1410_002:0172b20": "龍華師主莫相瞞。教海波瀾徹底乾。帳裏真珠三",
    "X71n1410_002:0172b21": "百顆。明明撒出與人看。",
    "X71n1410_002:0172b22": "佛祖真讚",
    "X71n1410_002:0172b23": "出山相",
    "X71n1410_002:0172b24": "午夜明星。換却眼睛。摩竭掩室。法出姧生。",
    "X71n1410_002:0172c01": "布袋和尚",
    "X71n1410_002:0172c02": "守個破布袋。下生是幾時。手面弄光影。街頭嚇小兒。",
    "X71n1410_002:0172c03": "水月觀音",
    "X71n1410_002:0172c04": "天上月水底月。或暗或明。或圓或缺。白華巖上初無",
    "X71n1410_002:0172c05": "說。淨缾楊柳偏饒舌。",
    "X71n1410_002:0172c06": "維摩居士",
    "X71n1410_002:0172c07": "臥病毗耶離。幾乎成滯貨。七佛祖師來。一時俱領過。",
    "X71n1410_002:0172c08": "四顧丈室何寥寥。容盡三萬二千師子座。",
    "X71n1410_002:0172c09": "文殊問疾圖",
    "X71n1410_002:0172c10": "傍人看你兩個。語默俱成話墮。病痛若也無人知。毗",
    "X71n1410_002:0172c11": "耶離城且孤坐。",
    "X71n1410_002:0172c12": "趙州和尚",
    "X71n1410_002:0172c13": "天下趙州。法王中尊。超今邁古。吞爍乾坤。東門西門。",
    "X71n1410_002:0172c14": "南門北門。",
    "X71n1410_002:0172c15": "郁山主",
    "X71n1410_002:0172c16": "堪咲茶陵老。騎驢入荒草。一趺起來時。千峰日杲杲。",
    "X71n1410_002:0172c17": "虗谷和尚",
    "X71n1410_002:0172c18": "卍字堂前。斬釘截鐵。凌霄峰頂。電掣雷轟。下。",
    "X71n1410_002:0172c19": "九重之丹詔。滅靈鷲之真燈。夫是之謂圜鑑禪師。海",
    "X71n1410_002:0172c20": "內一僧。",
    "X71n1410_002:0172c21": "晦機和尚",
    "X71n1410_002:0172c22": "大雄白頟虎。南山鱉鼻蛇。慈悲勝菩薩。忿怒逾那吒。",
    "X71n1410_002:0172c23": "謂是佛智捏目生花。謂非佛智特地隨邪。一千七百",
    "X71n1410_002:0172c24": "隨高步。靠倒西天小釋迦。",
    "X71n1410_002:0173a01": "無外和尚",
    "X71n1410_002:0173a02": "甌峰之頂。幕阜之中。興雲居雲。現黃龍龍。夫是之謂",
    "X71n1410_002:0173a03": "佛日直下無外禪師。滅却濟北一宗。",
    "X71n1410_002:0173a04": "咲隱和尚",
    "X71n1410_002:0173a05": "拗折妙喜黑漆竹篦。引得衲僧。都不喜見。換斗移星。",
    "X71n1410_002:0173a06": "日面月面。三奉　詔旨。聲撼九重。坐斷千差。聊通一",
    "X71n1410_002:0173a07": "線。",
    "X71n1410_002:0173a08": "一溪和尚",
    "X71n1410_002:0173a09": "道德行解。　天子褒稱。千歲寶掌一笑起迎。居頂之",
    "X71n1410_002:0173a10": "道。炳如日星。我作是說。萬象側聆。",
    "X71n1410_002:0173a11": "先師玉山和尚",
    "X71n1410_002:0173a12": "眼裏有珠。舌頭無骨。用祖翁黑豆法。驗天下衲僧。握",
    "X71n1410_002:0173a13": "臨濟金剛王。顯宗門標格。有時獨龍崗上鐵壁銀山。",
    "X71n1410_002:0173a14": "有時靈鷲山中銀山鐵壁。忽然石女懷胎。生下三箇",
    "X71n1410_002:0173a15": "五逆。且道是誰。守忠志賢良弼。",
    "X71n1410_002:0173a16": "祭三塔性古禪文",
    "X71n1410_002:0173a17": "維至治三年。歲癸亥。十月初二日。嘉興路三搭景德",
    "X71n1410_002:0173a18": "禪寺住持古禪法兄大和尚。訃音遠至。蔣山禪寺住",
    "X71n1410_002:0173a19": "持法弟比丘守忠。謹以清羞香茗之奠。致祭于靈几",
    "X71n1410_002:0173a20": "之前曰。嗚呼先師之道。譬若泰山北斗。人皆仰而望",
    "X71n1410_002:0173a21": "之。昔居冷泉。登其門者。不可數計。而真能得其道者。",
    "X71n1410_002:0173a22": "鮮矣。惟兄參侍日久。操守端潔。徹證明白。真能得先",
    "X71n1410_002:0173a23": "師之道者乎。吾昔備員崇因。雖不能行先師之道。而",
    "X71n1410_002:0173a24": "競競業業。未甞少怠。兄時閣錫冷泉。不憚千里。遠來",
    "X71n1410_002:0173b01": "相訪。青鐙夜雨。劇談先師之道。兄弟之誼。藹如也。厥",
    "X71n1410_002:0173b02": "後兄亦應景德之命。私心有所賴焉。而能張先師之",
    "X71n1410_002:0173b03": "門。行先師之道者。非兄其誰歟。自吾來北山。日以應",
    "X71n1410_002:0173b04": "酬多故。書問嚝缺。恃兄之在焉。必有後會之期。豈料",
    "X71n1410_002:0173b05": "得疾。俄頃竟成訣別。而今而後。張先師之門。行先師",
    "X71n1410_002:0173b06": "之道者。果何人哉。兄其有知。必以吾言之悲也。訃音",
    "X71n1410_002:0173b07": "遠至。有膓如割。山空月冷。鶴怨猨驚。酌明水以設祭。",
    "X71n1410_002:0173b08": "叱中情以矢辭。靈其不昧。斯焉告之。",
    "X71n1410_002:0173b09": "自讚",
    "X71n1410_002:0173b10": "祖首座請",
    "X71n1410_002:0173b11": "人天眼目。獨角祥麟。倒用西祖印。白日怒雷犇。瓦礫",
    "X71n1410_002:0173b12": "場中瓊樓玉殿。大洋海裏簸土揚塵。親把一枝無孔",
    "X71n1410_002:0173b13": "笛。玉階吹起少林春。",
    "X71n1410_002:0173b14": "徒弟茂宗請",
    "X71n1410_002:0173b15": "萬派朝宗。千峰到嶽。咄哉僧繇。如何描貌。北山松下",
    "X71n1410_002:0173b16": "威音前。父子雖親妙不傳。",
    "X71n1410_002:0173b17": "智昱都寺請",
    "X71n1410_002:0173b18": "踞猊床。揮麈尾。萬象聽說禪。虗空還共舉。楊岐栗棘",
    "X71n1410_002:0173b19": "蓬。東山暗號子。莫怪不相當。對面隔千里。",
    "X71n1410_002:0173b20": "楊雲巖居士請",
    "X71n1410_002:0173b21": "是真非真。是相非相。如太虗空。具含萬象。識得渠儂",
    "X71n1410_002:0173b22": "面目。不出毗耶方丈。",
    "X71n1410_002:0173b23": "成都昭覺堅長老請",
    "X71n1410_002:0173b24": "惟一堅密身。一切塵中見。水洒不著處。北山曳杖步。",
    "X71n1410_002:0173c01": "松陰和泥合水時。頂門突出十二面。是它克家兒。決",
    "X71n1410_002:0173c02": "定不喜見。",
    "X71n1410_002:0173c03": "福州西禪成長老請",
    "X71n1410_002:0173c04": "手裏輪珠百單八。胸中三毒無時發。有時向瓦礫堆",
    "X71n1410_002:0173c05": "上現瓊樓。有時把衲僧頂門眼[翟*支]瞎。若人知得渠落",
    "X71n1410_002:0173c06": "處。許你分身徧塵剎。",
    "X71n1410_002:0173c07": "婺州上巖明長老請",
    "X71n1410_002:0173c08": "胷中空洞洞。身外意閑閑。不知有甚麼長處。　九重",
    "X71n1410_002:0173c09": "城裏動　龍顏。",
    "X71n1410_002:0173c10": "一藏主請",
    "X71n1410_002:0173c11": "握黑蛇踞猊座。未開口先話墮。三世諸佛。六代祖師。",
    "X71n1410_002:0173c12": "天下老和尚。俱成滯貨。萬峰春曉顯全提。匝地清風",
    "X71n1410_002:0173c13": "更有誰。",
    "X71n1410_002:0173c14": "聖監寺請",
    "X71n1410_002:0173c15": "三脚驢子弄蹄行。踢出聖諦第一義。咄哉僧繇畫不",
    "X71n1410_002:0173c16": "成。叢林千古為祥瑞。",
    "X71n1410_002:0173c17": "聖泉別峰異長老請",
    "X71n1410_002:0173c18": "三佛場中。無非過量。倒握龜毛。佛魔俱喪。謂是曇芳",
    "X71n1410_002:0173c19": "分明是謗。謂非曇芳又却成誑。與麼不與麼。佛手驢",
    "X71n1410_002:0173c20": "脚。不與麼却與麼。灰頭土面。眨得眼來。別峯相見。",
    "X71n1410_002:0173c21": "灌溪崟長老",
    "X71n1410_002:0173c22": "龍門萬仞高。灌溪劈箭急。巨闢兩重關。掉臂徑直入。",
    "X71n1410_002:0173c23": "木馬嘶曹谿。鐵牛眠少室。一時分付別峯長老。碧眼",
    "X71n1410_002:0173c24": "黃頭仰望不及。更有一著銀山鐵壁。",
    "X71n1410_002:0174a01": "定林持長老請",
    "X71n1410_002:0174a02": "定林古寺勢參天。橫界東南一道泉。不涉纖毫相見",
    "X71n1410_002:0174a03": "了。人間天上錯流傳。",
    "X71n1410_002:0174a04": "祖山復古恢長老請",
    "X71n1410_002:0174a05": "一生擔板。如何復古。坐斷龍蟠雨露新。凌霄峰頂日",
    "X71n1410_002:0174a06": "卓午。倒握龜毛。橫拈鈯斧。等閒放山草裏大虫。幾乎",
    "X71n1410_002:0174a07": "嚇殺雙峰老祖。",
    "X71n1410_002:0174a08": "幻住月千江。畫中峯和尚與師同幀。請讚",
    "X71n1410_002:0174a09": "獨龍崗上。幻住菴中。鏡容古佛。天目幻翁。如春行萬",
    "X71n1410_002:0174a10": "國。似月照當空。有時獨踞師子巖。有時坐斷凌霄峯。",
    "X71n1410_002:0174a11": "用黑豆法。名揚四海。敲破砂盆。聲動　九重。千江有",
    "X71n1410_002:0174a12": "水千江月。摧邪顯正定綱宗。",
    "X71n1410_002:0174a14": "曇芳和尚語錄卷下(終)"
}