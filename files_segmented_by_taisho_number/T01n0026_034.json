{
    "T01n0026_034:0642a25": "中阿含經卷第三十四",
    "T01n0026_034:0642a27": "東晉罽賓三藏瞿曇僧伽提婆譯",
    "T01n0026_034:0642a28": "136 商人求財經（一三六）大品商人求財經第二十第三念誦",
    "T01n0026_034:0642a29": "我聞如是：一時，佛遊舍衛國，在勝林給孤",
    "T01n0026_034:0642b01": "獨園。爾時，世尊告諸比丘：「乃往昔時，閻浮洲",
    "T01n0026_034:0642b02": "中諸商人等皆共集會在賈客堂，而作是",
    "T01n0026_034:0642b03": "念：『我等寧可乘海裝船，入大海中取財寶",
    "T01n0026_034:0642b04": "來，以供家用。』復作是念：『諸賢入海，不可豫",
    "T01n0026_034:0642b05": "知安隱、不安隱，我等寧可各各備辦浮海之",
    "T01n0026_034:0642b06": "具，謂羖羊皮囊、大瓠、押栰。』彼於後時各各",
    "T01n0026_034:0642b07": "備辦浮海之具，羖羊皮囊、大瓠、押栰，便入",
    "T01n0026_034:0642b08": "大海。彼在海中為摩竭魚王破壞其船，彼",
    "T01n0026_034:0642b09": "商人等各各自乘浮海之具，羖羊皮囊、大瓠、",
    "T01n0026_034:0642b10": "押栰，浮向諸方。「爾時，海東大風卒起，吹諸",
    "T01n0026_034:0642b11": "商人至海西岸，彼中逢見諸女人輩，極妙",
    "T01n0026_034:0642b12": "端正，一切嚴具以飾其身。彼女見已，便作",
    "T01n0026_034:0642b13": "是語：『善來，諸賢！快來，諸賢！此間極樂最妙好",
    "T01n0026_034:0642b14": "處，園觀浴池、坐臥處所、林木蓊欝，多有錢",
    "T01n0026_034:0642b15": "財、金銀、水精、琉璃、摩尼、真珠、碧玉、白珂、車𤦲、",
    "T01n0026_034:0642b16": "珊瑚、虎珀、馬瑙、瑇瑁、赤石、旋珠，盡與諸",
    "T01n0026_034:0642b17": "賢，當與我等共相娛樂，莫令閻浮洲商人",
    "T01n0026_034:0642b18": "南行，乃至於夢。』彼商人等皆與婦人共相娛",
    "T01n0026_034:0642b19": "樂。彼商人等因共婦人合會，生男或復生",
    "T01n0026_034:0642b20": "女。彼於後時，閻浮洲有一智慧商人獨住",
    "T01n0026_034:0642b21": "靜處，而作是念：『以何等故？此婦人輩制於",
    "T01n0026_034:0642b22": "我等不令南行耶？我寧可伺共居婦人，",
    "T01n0026_034:0642b23": "知彼眠已，安徐而起，當竊南行。』「彼閻浮洲",
    "T01n0026_034:0642b24": "一智慧商人則於後，伺共居婦人，知彼眠",
    "T01n0026_034:0642b25": "已，安徐而起，即竊南行。彼閻浮洲一智慧商",
    "T01n0026_034:0642b26": "人既南行已，遙聞大音高聲喚叫，眾多人",
    "T01n0026_034:0642b27": "聲啼哭懊惱，喚父呼母，呼喚妻子及諸愛",
    "T01n0026_034:0642b28": "念親親朋友，好閻浮洲安隱快樂，不復得",
    "T01n0026_034:0642b29": "見。彼商人聞已，極大恐怖，身毛皆竪，莫令",
    "T01n0026_034:0642c01": "人及非人觸嬈我者。於是，閻浮洲一智慧商",
    "T01n0026_034:0642c02": "人自制恐怖，復進南行。彼閻浮洲一智慧商",
    "T01n0026_034:0642c03": "人進行南已，忽見東邊有大鐵城，見已，遍",
    "T01n0026_034:0642c04": "觀不見其門，乃至可容猫子出處。「彼閻浮",
    "T01n0026_034:0642c05": "洲一智慧商人見鐵城北有大叢樹，即往至",
    "T01n0026_034:0642c06": "彼大叢樹所，安徐緣上，上已，問彼大眾人",
    "T01n0026_034:0642c07": "曰：『諸賢！汝等何故，啼哭懊惱，喚父呼母，呼",
    "T01n0026_034:0642c08": "喚妻子及諸愛念親親朋友？好閻浮洲安隱",
    "T01n0026_034:0642c09": "快樂，不復得見耶？』時，大眾人便答彼曰：『賢",
    "T01n0026_034:0642c10": "者！我等是閻浮洲諸商人也，皆共集會在賈",
    "T01n0026_034:0642c11": "客堂，而作是念：「我等寧可乘海裝船，入大",
    "T01n0026_034:0642c12": "海中取財寶來以供家用。」賢者！我等復作",
    "T01n0026_034:0642c13": "是念：「諸賢！我等入海，不可豫知安隱、不安",
    "T01n0026_034:0642c14": "隱，我等寧可各各備辦浮海之具，謂羖羊皮",
    "T01n0026_034:0642c15": "囊、大瓠、押栰。」賢者！我於後時各各備辦浮",
    "T01n0026_034:0642c16": "海之具，謂羖羊皮囊、大瓠、押栰，便入大海。",
    "T01n0026_034:0642c17": "賢者！我等在海中，為摩竭魚王破壞其船。",
    "T01n0026_034:0642c18": "賢者！我等商人各各自乘浮海之具，羖羊皮囊、",
    "T01n0026_034:0642c19": "大瓠、押栰，浮向諸方。爾時，海東大風卒起，",
    "T01n0026_034:0642c20": "吹我等商人至海西岸，彼中逢見諸女人",
    "T01n0026_034:0642c21": "輩，極妙端正，一切嚴具以飾其身。彼女見已，",
    "T01n0026_034:0642c22": "便作是語：「善來，諸賢！快來，諸賢！此間極樂最",
    "T01n0026_034:0642c23": "妙好處，園觀浴池、坐臥處所、林木蓊欝，多有",
    "T01n0026_034:0642c24": "錢財、金銀、水精、琉璃、摩尼、真珠、碧玉、白珂、",
    "T01n0026_034:0642c25": "車𤦲、珊瑚、虎珀、馬瑙、瑇𤦛、赤石、旋珠，盡",
    "T01n0026_034:0642c26": "與諸賢，當與我等共相娛樂，莫令閻浮洲",
    "T01n0026_034:0642c27": "商人南行，乃至於夢。」「『賢者！我等與彼婦人",
    "T01n0026_034:0642c28": "共相娛樂。我等因共婦人合會，生男或復",
    "T01n0026_034:0642c29": "生女。賢者！若彼婦人不聞閻浮洲餘諸商",
    "T01n0026_034:0643a01": "人在於海中，為摩竭魚王破壞船者，則與",
    "T01n0026_034:0643a02": "我等共相娛樂。賢者！若彼婦人聞閻浮洲有",
    "T01n0026_034:0643a03": "諸商人在於海中，為摩竭魚王破壞船",
    "T01n0026_034:0643a04": "者，便食我等，極遭逼迫。若食人時，有餘髮",
    "T01n0026_034:0643a05": "毛及爪齒者，彼婦人等盡取食之。若食人",
    "T01n0026_034:0643a06": "時，有血渧地，彼婦人等便以手爪掘地",
    "T01n0026_034:0643a07": "深四寸，取而食之。賢者！當知我等閻浮洲商",
    "T01n0026_034:0643a08": "人本有五百人，於中已噉二百五十，餘有",
    "T01n0026_034:0643a09": "二百五十，今皆在此大鐵城中。賢者！汝莫",
    "T01n0026_034:0643a10": "信彼婦人語，彼非真人，是羅剎鬼耳。』「於",
    "T01n0026_034:0643a11": "是，閻浮洲一智慧商人於大叢樹安徐下已，",
    "T01n0026_034:0643a12": "復道而還彼婦人所本共居處，知彼婦人故",
    "T01n0026_034:0643a13": "眠未寤，即於其夜，彼閻浮洲一智慧商人",
    "T01n0026_034:0643a14": "速往至彼閻浮洲諸商人所，便作是語：『汝",
    "T01n0026_034:0643a15": "等共來！當至靜處，汝各獨往，勿將兒去，當",
    "T01n0026_034:0643a16": "共在彼，密有所論。』彼閻浮洲諸商人等共",
    "T01n0026_034:0643a17": "至靜處，各自獨去，不將兒息。「於是，閻浮洲",
    "T01n0026_034:0643a18": "一智慧商人語曰：『諸商人！我則獨住於安靜",
    "T01n0026_034:0643a19": "處，而作是念：「以何等故？此婦人輩制於我",
    "T01n0026_034:0643a20": "等不令南行耶？我寧可伺共居婦人，知",
    "T01n0026_034:0643a21": "彼眠已，安徐而起，當竊南行。」於是，我便伺",
    "T01n0026_034:0643a22": "共居婦人，知彼眠已，我安徐起，即竊南行。",
    "T01n0026_034:0643a23": "我南行已，遙聞大音高聲喚叫，眾多人聲",
    "T01n0026_034:0643a24": "啼哭懊惱，喚父呼母，呼喚妻子及諸愛念",
    "T01n0026_034:0643a25": "親親朋友，好閻浮洲安隱快樂，不復得見。我",
    "T01n0026_034:0643a26": "聞是已，極大恐怖，身毛皆竪，莫令人及非",
    "T01n0026_034:0643a27": "人觸嬈我者。於是，我便自制恐怖，復進南",
    "T01n0026_034:0643a28": "行，進南行已，忽見東邊有大鐵城，見已，遍",
    "T01n0026_034:0643a29": "觀不見其門，乃至可容猫子出處。「『我復見",
    "T01n0026_034:0643b01": "於大鐵城北有大叢樹，即往至彼大叢樹所，",
    "T01n0026_034:0643b02": "安徐緣上，上已，問彼大眾人曰：「諸賢！汝等",
    "T01n0026_034:0643b03": "何故，啼哭懊惱，喚父呼母，呼喚妻子及諸",
    "T01n0026_034:0643b04": "愛念親親朋友？好閻浮洲安隱快樂，不復得",
    "T01n0026_034:0643b05": "見耶？」彼大眾人而答我曰：「賢者！我等是閻浮",
    "T01n0026_034:0643b06": "洲諸商人，皆共集會在賈客堂，而作是念：",
    "T01n0026_034:0643b07": "『我等寧可乘海裝船，入大海中取財寶來",
    "T01n0026_034:0643b08": "以供家用。』賢者！我等復作是念：『諸賢！我等",
    "T01n0026_034:0643b09": "入海，不可豫知安隱、不安隱，我等寧可各",
    "T01n0026_034:0643b10": "各備辦浮海之具，謂羖羊皮囊、大瓠、押栰。』",
    "T01n0026_034:0643b11": "賢者！我等後時各各備辦浮海之具，謂羖羊",
    "T01n0026_034:0643b12": "皮囊、大瓠、押栰，便入大海。賢者！我等在海",
    "T01n0026_034:0643b13": "中，為摩竭魚王破壞其船。賢者！我等商人",
    "T01n0026_034:0643b14": "各各自乘浮海之具，羖羊皮囊、大瓠、押栰，浮",
    "T01n0026_034:0643b15": "向諸方。爾時，海東大風卒起，吹我等商人",
    "T01n0026_034:0643b16": "至海西岸，彼中逢見諸女人輩，極妙端正，",
    "T01n0026_034:0643b17": "一切嚴具以飾其身，彼女見已，便作是語：『善",
    "T01n0026_034:0643b18": "來，諸賢！快來，諸賢！此間極樂最妙好處，園",
    "T01n0026_034:0643b19": "觀浴池、坐臥處所、林木蓊欝，多有錢財、金銀、",
    "T01n0026_034:0643b20": "水精、琉璃、摩尼、真珠、碧玉、白珂、車𤦲、珊瑚、",
    "T01n0026_034:0643b21": "虎珀、馬瑙、瑇瑁、赤石、旋珠，盡與諸賢，當",
    "T01n0026_034:0643b22": "與我等共相娛樂，莫令閻浮洲商人南行，",
    "T01n0026_034:0643b23": "乃至於夢。』賢者！我等與彼婦人共相娛樂。",
    "T01n0026_034:0643b24": "我等因共婦人合會，生男或復生女。賢",
    "T01n0026_034:0643b25": "者！若彼婦人不聞閻浮洲更有商人在於",
    "T01n0026_034:0643b26": "海中，為摩竭魚王破壞船者，則與我等共",
    "T01n0026_034:0643b27": "相娛樂。賢者！若彼婦人聞閻浮洲更有商",
    "T01n0026_034:0643b28": "人在於海中，為摩竭魚王破壞船者，便",
    "T01n0026_034:0643b29": "食我等，極遭逼迫。若食人時，有餘髮毛及",
    "T01n0026_034:0643c01": "爪齒者，彼婦人等盡取食之。若食人時，有",
    "T01n0026_034:0643c02": "血渧地，彼婦人等便以手爪掘地深四",
    "T01n0026_034:0643c03": "寸，取而食之。賢者！當知我等閻浮洲商人本",
    "T01n0026_034:0643c04": "有五百人，於中已噉二百五十，餘有二百",
    "T01n0026_034:0643c05": "五十，今皆在此大鐵城中。賢者！汝莫信彼",
    "T01n0026_034:0643c06": "婦人語，彼非真人，是羅剎鬼耳。」』「於是，閻浮",
    "T01n0026_034:0643c07": "洲諸商人問彼閻浮洲一智慧商人曰：『賢",
    "T01n0026_034:0643c08": "者！不問彼大眾人，諸賢！頗有方便令我等",
    "T01n0026_034:0643c09": "及汝等從此安隱度至閻浮洲耶？』閻浮洲一",
    "T01n0026_034:0643c10": "智慧商人答曰：『諸賢！我時脫不如是問也。』",
    "T01n0026_034:0643c11": "於是，閻浮洲諸商人語曰：『賢者！還去至本共",
    "T01n0026_034:0643c12": "居婦人處已，伺彼眠時，安徐而起，更竊南",
    "T01n0026_034:0643c13": "行。』復往至彼大眾人所問曰：『諸賢！頗有方",
    "T01n0026_034:0643c14": "便令我等及汝等從此安隱度至閻浮洲",
    "T01n0026_034:0643c15": "耶？』於是，閻浮洲一智慧商人為諸商人默",
    "T01n0026_034:0643c16": "然而受。「是時，閻浮洲一智慧商人還至共居",
    "T01n0026_034:0643c17": "婦人處已，伺彼眠時，安徐而起，即竊南行，",
    "T01n0026_034:0643c18": "復往至彼大眾人所，問曰：『諸賢！頗有方便",
    "T01n0026_034:0643c19": "令我等及汝等從此安隱度至閻浮洲耶？』",
    "T01n0026_034:0643c20": "彼大眾人答曰：『賢者！更無方便令我等從",
    "T01n0026_034:0643c21": "此安隱度至閻浮洲。賢者！我作是念：「我等",
    "T01n0026_034:0643c22": "當共破掘此牆，還歸本所。」適發心已，此牆",
    "T01n0026_034:0643c23": "轉更倍高於常。賢者！是謂方便令我等不",
    "T01n0026_034:0643c24": "得從此安隱度至閻浮洲。賢者！別有方便",
    "T01n0026_034:0643c25": "可令汝等從此安隱度至閻浮洲，我等永",
    "T01n0026_034:0643c26": "無方便。諸賢！我等聞天於空中唱曰：「閻浮",
    "T01n0026_034:0643c27": "洲諸商人愚癡不定，亦不善解。所以者何？不",
    "T01n0026_034:0643c28": "能令十五日說從解脫時而南行，彼有䭷",
    "T01n0026_034:0643c29": "馬王，食自然粳米，安隱快樂，充滿諸根，再",
    "T01n0026_034:0644a01": "三唱曰：『誰欲度彼岸，誰欲使我脫，誰欲",
    "T01n0026_034:0644a02": "使我將從此安隱度至閻浮洲耶？』汝等可",
    "T01n0026_034:0644a03": "共詣䭷馬王而作是語：『我等欲得渡至",
    "T01n0026_034:0644a04": "彼岸，願脫我等，願將我等從此安隱度至",
    "T01n0026_034:0644a05": "閻浮洲。』」賢者！是謂方便令汝等從此安隱",
    "T01n0026_034:0644a06": "度至閻浮洲。商人汝來！可往至彼䭷馬王",
    "T01n0026_034:0644a07": "所，而作是語：「我等欲得渡至彼岸，願脫",
    "T01n0026_034:0644a08": "我等，願將我等從此安隱度至閻浮洲。」』「於",
    "T01n0026_034:0644a09": "是，閻浮洲有一智慧商人語曰：『諸商人！今",
    "T01n0026_034:0644a10": "時往詣䭷馬王所，而作是語：「我等欲得",
    "T01n0026_034:0644a11": "渡至彼岸，願脫我等，願將我等從此安隱",
    "T01n0026_034:0644a12": "度至閻浮洲。」諸商人隨諸天意，諸商人若使",
    "T01n0026_034:0644a13": "十五日說從解脫時，䭷馬王食自然粳米，",
    "T01n0026_034:0644a14": "安隱快樂，充滿諸根，再三唱曰：「誰欲渡彼",
    "T01n0026_034:0644a15": "岸，誰欲從我脫，誰欲使我將從此安隱",
    "T01n0026_034:0644a16": "度至閻浮洲耶？」我等爾時即往彼所，而作",
    "T01n0026_034:0644a17": "是語：「我等欲得渡至彼岸，願脫我等，願",
    "T01n0026_034:0644a18": "將我等從此安隱度至閻浮洲。」』「於是，䭷馬",
    "T01n0026_034:0644a19": "王後十五日說從解脫時，食自然粳米，安",
    "T01n0026_034:0644a20": "隱快樂，充滿諸根，再三唱曰：『誰欲得度彼",
    "T01n0026_034:0644a21": "岸？我當脫彼，我當將彼從此安隱度至閻",
    "T01n0026_034:0644a22": "浮洲。』時，閻浮洲諸商人聞已，即便往詣䭷馬",
    "T01n0026_034:0644a23": "王所而作是語：『我等欲得度至彼岸，願脫",
    "T01n0026_034:0644a24": "我等，願將我等從此安隱度至閻浮洲。』時",
    "T01n0026_034:0644a25": "䭷馬王語曰：『商人！彼婦人等必當抱兒共相",
    "T01n0026_034:0644a26": "將來而作是語：「諸賢！善來還此，此間極樂最",
    "T01n0026_034:0644a27": "妙好處，園觀浴池、坐臥處所、林木蓊欝，多有",
    "T01n0026_034:0644a28": "錢財、金銀、水精、琉璃、摩尼、真珠、碧玉、白珂、車",
    "T01n0026_034:0644a29": "𤦲、珊瑚、虎珀、馬瑙、玳瑁、赤石、旋珠，盡",
    "T01n0026_034:0644b01": "與諸賢，當與我等共相娛樂，設不用我者，",
    "T01n0026_034:0644b02": "當憐念兒子。」若彼商人而作是念：「我有男",
    "T01n0026_034:0644b03": "女，我有極樂最妙好處，園觀浴池、坐臥處所、",
    "T01n0026_034:0644b04": "林木蓊欝，我多有錢財、金銀、水精、琉璃、摩尼、",
    "T01n0026_034:0644b05": "真珠、碧玉、白珂、車𤦲、珊瑚、虎珀、馬瑙、玳",
    "T01n0026_034:0644b06": "瑁、赤石、旋珠。」者，彼雖騎我正當背中，彼",
    "T01n0026_034:0644b07": "必顛倒，落墮於水，便當為彼婦人所食，當",
    "T01n0026_034:0644b08": "遭逼迫。若食人時，有餘髮毛及爪齒者，",
    "T01n0026_034:0644b09": "彼婦人便當盡取食之。復次，若食人時，有",
    "T01n0026_034:0644b10": "血渧地，彼婦人等便以手爪掘地深四寸，",
    "T01n0026_034:0644b11": "取而食之。若彼商人不作是念：「我有男女，",
    "T01n0026_034:0644b12": "我有極樂最妙好處，園觀浴池、坐臥處所、林",
    "T01n0026_034:0644b13": "木蓊欝，我多有錢財、金銀、水精、琉璃、摩尼、",
    "T01n0026_034:0644b14": "真珠、碧玉、白珂、車𤦲、珊瑚、虎珀、馬瑙、玳",
    "T01n0026_034:0644b15": "瑁、赤石、旋珠。」者，彼雖持我身上一毛，彼必",
    "T01n0026_034:0644b16": "安隱度至閻浮洲。』」於是，世尊告諸比丘：「彼婦",
    "T01n0026_034:0644b17": "人等抱兒子來，而作是語：『諸賢！善來還此，",
    "T01n0026_034:0644b18": "此間極樂最妙好處，園觀浴池、坐臥處所、林木",
    "T01n0026_034:0644b19": "蓊欝，多有錢財、金銀、水精、琉璃、摩尼、真珠、碧",
    "T01n0026_034:0644b20": "玉、白珂、車𤦲、珊瑚、虎珀、馬瑙、玳瑁、赤石、",
    "T01n0026_034:0644b21": "旋珠，盡與諸賢，當與我等共相娛樂。』若",
    "T01n0026_034:0644b22": "彼商人而作是念：『我有男女，我有極樂最",
    "T01n0026_034:0644b23": "妙好處，園觀浴池、坐臥處所、林木蓊欝，我多",
    "T01n0026_034:0644b24": "有錢財、金銀、水精、琉璃、摩尼、真珠、碧玉、白珂、",
    "T01n0026_034:0644b25": "車𤦲、珊瑚、虎珀、馬瑙、玳瑁、赤石、旋珠。』",
    "T01n0026_034:0644b26": "者，彼雖得騎䭷馬王脊正當背中，彼必顛",
    "T01n0026_034:0644b27": "倒，落墮於水，便當為彼婦人所食，當遭逼",
    "T01n0026_034:0644b28": "迫。若食人時，有餘髮毛及爪齒者，彼婦人",
    "T01n0026_034:0644b29": "等盡取食之。復次，食彼人時，有血渧地，彼",
    "T01n0026_034:0644c01": "婦人等便以手爪掘地深四寸，取而食之。",
    "T01n0026_034:0644c02": "若彼商人不作是念：『我有男女，我有極樂",
    "T01n0026_034:0644c03": "最妙好處，園觀浴池、坐臥處所、林木蓊欝，我",
    "T01n0026_034:0644c04": "多有錢財、金銀、水精、琉璃、摩尼、真珠、碧玉、白",
    "T01n0026_034:0644c05": "珂、車𤦲、珊瑚、虎珀、馬瑙、玳瑁、赤石、旋",
    "T01n0026_034:0644c06": "珠。』者，彼雖持䭷馬王一毛者，彼必安隱度",
    "T01n0026_034:0644c07": "至閻浮洲。「諸比丘！我說此喻，欲令知義，此",
    "T01n0026_034:0644c08": "說是義，我法善說，發露極廣，善護無有空",
    "T01n0026_034:0644c09": "缺，如橋栰浮具，遍滿流布，乃至天、人。如是",
    "T01n0026_034:0644c10": "我法善說，發露極廣，善護無有空缺，如橋",
    "T01n0026_034:0644c11": "栰浮具，遍滿流布，乃至天、人。「若有比丘作",
    "T01n0026_034:0644c12": "如是念：『眼是我，我有眼，耳、鼻、舌、身、意是我，我",
    "T01n0026_034:0644c13": "有意。』者，彼比丘必被害，猶如商人為羅剎",
    "T01n0026_034:0644c14": "所食。我法善說，發露極廣，善護無有空缺，",
    "T01n0026_034:0644c15": "如橋栰浮具，遍滿流布，乃至天、人。如是我法",
    "T01n0026_034:0644c16": "善說，發露極廣，善護無有空缺，如橋栰浮",
    "T01n0026_034:0644c17": "具，遍滿流布，乃至天、人。若有比丘作如是",
    "T01n0026_034:0644c18": "念：『眼非是我，我無有眼，耳、鼻、舌、身、意非是",
    "T01n0026_034:0644c19": "我，我無有意。』者，彼比丘得安隱去，猶如商",
    "T01n0026_034:0644c20": "人乘䭷馬王安隱得度。我法善說，發露極",
    "T01n0026_034:0644c21": "廣，善護無有空缺，如橋栰浮具，遍滿流布，",
    "T01n0026_034:0644c22": "乃至天、人。如是我法善說，發露極廣，善護",
    "T01n0026_034:0644c23": "無有空缺，如橋栰浮具，遍滿流布，乃至天、",
    "T01n0026_034:0644c24": "人。「若有比丘作如是念：『色是我，我有色，聲、",
    "T01n0026_034:0644c25": "香、味、觸、法是我，我有法。』者，彼比丘必被害，猶",
    "T01n0026_034:0644c26": "如商人為羅剎所食。我法善說，發露極廣，",
    "T01n0026_034:0644c27": "善護無有空缺，如橋栰浮具，遍滿流布，乃",
    "T01n0026_034:0644c28": "至天、人。如是我法善說，發露極廣，善護無",
    "T01n0026_034:0644c29": "有空缺，如橋栰浮具，遍滿流布，乃至天、人。",
    "T01n0026_034:0645a01": "若有比丘作如是念：『色非是我，我無有",
    "T01n0026_034:0645a02": "色，聲、香、味、觸、法非是我，我無有法。』者，彼比",
    "T01n0026_034:0645a03": "丘得安隱去，猶如商人乘䭷馬王安隱得",
    "T01n0026_034:0645a04": "度。我法善說，發露極廣，善護無有空缺，如",
    "T01n0026_034:0645a05": "橋栰浮具，遍滿流布，乃至天、人。如是我法善",
    "T01n0026_034:0645a06": "說，發露極廣，善護無有空缺，如橋栰浮具，",
    "T01n0026_034:0645a07": "遍滿流布，乃至天、人。「若有比丘作如是念：",
    "T01n0026_034:0645a08": "『色陰是我，我有色陰，覺、想、行、識陰是我，我有",
    "T01n0026_034:0645a09": "識陰。』者，彼比丘必被害，猶如商人為羅",
    "T01n0026_034:0645a10": "剎所食。我法善說，發露極廣，善護無有",
    "T01n0026_034:0645a11": "空缺，如橋栰浮具，遍滿流布，乃至天、人。",
    "T01n0026_034:0645a12": "如是我法善說，發露極廣，善護無有空",
    "T01n0026_034:0645a13": "缺，如橋栰浮具，遍滿流布，乃至天、人。若",
    "T01n0026_034:0645a14": "有比丘作如是念：『色陰非是我，我無有",
    "T01n0026_034:0645a15": "色陰，覺、想、行、識陰非是我，我無有識陰。』者，",
    "T01n0026_034:0645a16": "彼比丘得安隱去，猶如商人乘䭷馬王安",
    "T01n0026_034:0645a17": "隱得度。我法善說，發露極廣，善護無有",
    "T01n0026_034:0645a18": "空缺，如橋栰浮具，遍滿流布，乃至天、人。如",
    "T01n0026_034:0645a19": "是我法善說，發露極廣，善護無有空缺，如",
    "T01n0026_034:0645a20": "橋栰浮具，遍滿流布，乃至天、人。「若有比丘",
    "T01n0026_034:0645a21": "作如是念：『地是我，我有地，水、火、風、空、識是",
    "T01n0026_034:0645a22": "我，我有識。』者，彼比丘必被害，猶如商人為",
    "T01n0026_034:0645a23": "羅剎所食。我法善說，發露極廣，善護無",
    "T01n0026_034:0645a24": "有空缺，如橋栰浮具，遍滿流布，乃至天、人。",
    "T01n0026_034:0645a25": "如是我法善說，發露極廣，善護無有空",
    "T01n0026_034:0645a26": "缺，如橋栰浮具，遍滿流布，乃至天、人。若",
    "T01n0026_034:0645a27": "有比丘作如是念：『地非是我，我無有",
    "T01n0026_034:0645a28": "地，水、火、風、空、識非是我，我無有識。』者，彼比",
    "T01n0026_034:0645a29": "丘得安隱去，猶如商人乘䭷馬王安隱得",
    "T01n0026_034:0645b01": "度。」於是，世尊說此頌曰：",
    "T01n0026_034:0645b02": "「若有不信於，　　佛說正法律，",
    "T01n0026_034:0645b03": "彼人必被害，　　如為羅剎食。",
    "T01n0026_034:0645b04": "若人有信於，　　佛說正法律，",
    "T01n0026_034:0645b05": "彼得安隱度，　　如乘䭷馬王。」",
    "T01n0026_034:0645b06": "佛說如是。彼諸比丘聞佛所說，歡喜奉",
    "T01n0026_034:0645b07": "行。",
    "T01n0026_034:0645b08": "商人求財經第二十竟四千二百七十三字",
    "T01n0026_034:0645b09": "137 世間經（一三七）中阿含大品世間經第二十一第",
    "T01n0026_034:0645b10": "三念誦",
    "T01n0026_034:0645b11": "我聞如是：一時，佛遊舍衛國，在勝林給孤",
    "T01n0026_034:0645b12": "獨園。爾時，世尊告諸比丘：「如來自覺世間，",
    "T01n0026_034:0645b13": "亦為他說，如來知世間。如來自覺世間習，",
    "T01n0026_034:0645b14": "亦為他說，如來斷世間習。如來自覺世間",
    "T01n0026_034:0645b15": "滅，亦為他說，如來世間滅作證。如來自覺",
    "T01n0026_034:0645b16": "世間道跡，亦為他說，如來修世間道跡。若",
    "T01n0026_034:0645b17": "有一切盡普正，有彼一切如來知見覺得。所",
    "T01n0026_034:0645b18": "以者何？如來從昔夜覺無上正盡之覺，至",
    "T01n0026_034:0645b19": "于今日夜，於無餘涅槃界，當取滅訖。於其",
    "T01n0026_034:0645b20": "中間，若如來口有所言說，有所應對者，彼",
    "T01n0026_034:0645b21": "一切是真諦，不虛不離於如，亦非顛倒，真",
    "T01n0026_034:0645b22": "諦審實，若說師子者，當如說如來。所以者",
    "T01n0026_034:0645b23": "何？如來在眾有所講說，謂師子吼，一切世",
    "T01n0026_034:0645b24": "間，天及魔、梵、沙門、梵志，從人至天，如來是梵",
    "T01n0026_034:0645b25": "有，如來至冷有，無煩亦無熱，真諦不虛有。」",
    "T01n0026_034:0645b26": "於是，世尊說此頌曰：",
    "T01n0026_034:0645b27": "「知一切世間，　　出一切世間，",
    "T01n0026_034:0645b28": "說一切世間，　　一切世如真。",
    "T01n0026_034:0645b29": "彼最上尊雄，　　能解一切縛，",
    "T01n0026_034:0645c01": "得盡一切業，　　生死悉解脫。",
    "T01n0026_034:0645c02": "是天亦是人，　　若有歸命佛，",
    "T01n0026_034:0645c03": "稽首禮如來，　　甚深極大海。",
    "T01n0026_034:0645c04": "知已亦修敬，　　諸天香音神，",
    "T01n0026_034:0645c05": "彼亦稽首禮，　　謂隨於死者。",
    "T01n0026_034:0645c06": "稽首禮智士，　　歸命人之上，",
    "T01n0026_034:0645c07": "無憂離塵安，　　無礙諸解脫。",
    "T01n0026_034:0645c08": "是故當樂禪，　　住遠離極定，",
    "T01n0026_034:0645c09": "當自作燈明，　　無我必失時。",
    "T01n0026_034:0645c10": "失時有憂慼，　　謂墮地獄中。」",
    "T01n0026_034:0645c11": "佛說如是。彼諸比丘聞佛所說，歡喜奉",
    "T01n0026_034:0645c12": "行。",
    "T01n0026_034:0645c13": "世間經第二十一竟三百九十六字",
    "T01n0026_034:0645c14": "138 福經（一三八）中阿含大品福經第二十二第三",
    "T01n0026_034:0645c15": "念誦",
    "T01n0026_034:0645c16": "我聞如是：一時，佛遊舍衛國，在勝林給孤獨",
    "T01n0026_034:0645c17": "園。爾時，世尊告諸比丘：「莫畏於福，愛樂意",
    "T01n0026_034:0645c18": "所念。所以者何？福者是說樂。畏於福，不愛",
    "T01n0026_034:0645c19": "樂意所念。所以者何？非福者，是說苦。何以故？",
    "T01n0026_034:0645c20": "我憶往昔長夜作福，長夜受報，愛樂意所念。",
    "T01n0026_034:0645c21": "我往昔時七年行慈，七返成敗，不來此世，",
    "T01n0026_034:0645c22": "世敗壞時，生晃昱天，世成立時，來下生空",
    "T01n0026_034:0645c23": "梵宮殿中，於彼梵中，作大梵天，餘處千返",
    "T01n0026_034:0645c24": "作自在天王，三十六返作天帝釋，復無量",
    "T01n0026_034:0645c25": "返作剎利頂生王。「比丘！我作剎利頂生王",
    "T01n0026_034:0645c26": "時，有八萬四千大象，被好乘具，眾寶珓飾，",
    "T01n0026_034:0645c27": "白珠珞覆，于娑賀象王為首。比丘！我作剎",
    "T01n0026_034:0645c28": "利頂生王時，有八萬四千馬，被好乘具，眾",
    "T01n0026_034:0645c29": "寶嚴飾，金銀交絡，䭷馬王為首。比丘！我作",
    "T01n0026_034:0646a01": "剎利頂生王時，有八萬四千車，四種珓飾，",
    "T01n0026_034:0646a02": "莊以眾好，師子、虎豹斑文之皮織成雜色，",
    "T01n0026_034:0646a03": "種種珓飾，極利疾名樂聲車為首。比丘！我",
    "T01n0026_034:0646a04": "作剎利頂生王時，有八萬四千大城，極大",
    "T01n0026_034:0646a05": "富樂，多有人民，拘舍惒提王城為首。比丘！",
    "T01n0026_034:0646a06": "我作剎利頂生王時，有八萬四千樓，四種",
    "T01n0026_034:0646a07": "寶樓，金、銀、琉璃及水精，正法殿為首。「比丘！",
    "T01n0026_034:0646a08": "我作剎利頂生王時，有八萬四千御座，四",
    "T01n0026_034:0646a09": "種寶座，金、銀、琉璃及水精，敷以氍氀、毾𣰆，",
    "T01n0026_034:0646a10": "覆以錦綺羅縠，有儭體被，兩頭安枕，加陵",
    "T01n0026_034:0646a11": "伽波惒羅、波遮悉哆羅那。比丘！我作剎利",
    "T01n0026_034:0646a12": "頂生王時，有八萬四千雙衣，有初摩衣，",
    "T01n0026_034:0646a13": "有錦繒衣，有劫貝衣，有加陵伽波惒羅衣。",
    "T01n0026_034:0646a14": "比丘！我作剎利頂生王時，有八萬四千女，",
    "T01n0026_034:0646a15": "身體光澤，皦潔明淨，美色過人，小不及天，",
    "T01n0026_034:0646a16": "恣容端正，覩者歡悅，眾寶瓔珞嚴飾具足，盡",
    "T01n0026_034:0646a17": "剎利種女，餘族無量。「比丘！我作剎利頂生王",
    "T01n0026_034:0646a18": "時，有八萬四千種食，晝夜常供，為我故設，",
    "T01n0026_034:0646a19": "欲令我食。比丘！彼八萬四千種食中，有一",
    "T01n0026_034:0646a20": "種食，極美淨潔，無量種味，是我常所食。比",
    "T01n0026_034:0646a21": "丘！彼八萬四千女中，有一剎利女，最端正",
    "T01n0026_034:0646a22": "姝妙，常奉侍我。比丘！彼八萬四千雙衣中，",
    "T01n0026_034:0646a23": "有一雙衣，或初摩衣，或錦繒衣，或劫貝衣，",
    "T01n0026_034:0646a24": "或加陵伽波惒邏衣，是我常所著。比丘！彼",
    "T01n0026_034:0646a25": "八萬四千御座中，有一御座，或金或銀，或琉",
    "T01n0026_034:0646a26": "璃，或水精，敷以氍氀、毾𣰆，覆以錦綺羅縠，",
    "T01n0026_034:0646a27": "有儭體被，兩頭安枕，加陵伽波惒邏、波遮",
    "T01n0026_034:0646a28": "悉哆邏那，是我常所臥。「比丘！彼八萬四千",
    "T01n0026_034:0646a29": "樓觀中，有一樓觀，或金或銀，或琉璃，或水",
    "T01n0026_034:0646b01": "精，名正法殿，是我常所住。比丘！彼八萬四",
    "T01n0026_034:0646b02": "千大城中，有一城極大富樂，多有人民，名",
    "T01n0026_034:0646b03": "拘舍惒提，是我常所居。比丘！彼八萬四千",
    "T01n0026_034:0646b04": "車中而有一車，莊以眾好，師子、虎豹斑文之",
    "T01n0026_034:0646b05": "皮織成雜色，種種莊飾，極利疾名樂聲車，是",
    "T01n0026_034:0646b06": "我常所載，至觀望園觀。比丘！彼八萬四千馬",
    "T01n0026_034:0646b07": "中而有一馬，體紺青色，頭像如烏，名䭷馬",
    "T01n0026_034:0646b08": "王，是我常所騎，至觀望園觀。比丘！彼八萬",
    "T01n0026_034:0646b09": "四千大象中而有一象，舉體極白，七支盡",
    "T01n0026_034:0646b10": "正，名于娑賀象王，是我常所乘，至觀望園",
    "T01n0026_034:0646b11": "觀。「比丘！我作此念：『是何業果，為何業報，令",
    "T01n0026_034:0646b12": "我今日有大如意足，有大威德，有大福祐，",
    "T01n0026_034:0646b13": "有大威神？』比丘！我復作此念：『是三業果，為",
    "T01n0026_034:0646b14": "三業報，令我今日有大如意足，有大威德，",
    "T01n0026_034:0646b15": "有大福祐，有大威神。一者布施，二者調御，",
    "T01n0026_034:0646b16": "三者守護。』」於是，世尊說此頌曰：",
    "T01n0026_034:0646b17": "「觀此福之報，　　妙善多饒益，",
    "T01n0026_034:0646b18": "比丘我在昔，　　七年修慈心。",
    "T01n0026_034:0646b19": "七反成敗劫，　　不來還此世，",
    "T01n0026_034:0646b20": "世間敗壞時，　　生於晃昱天。",
    "T01n0026_034:0646b21": "世間轉成時，　　生於梵天中，",
    "T01n0026_034:0646b22": "在梵為大梵，　　千生自在天。",
    "T01n0026_034:0646b23": "三十六為釋，　　無量百頂王，",
    "T01n0026_034:0646b24": "剎利頂生王，　　為人之最尊。",
    "T01n0026_034:0646b25": "如法非刀杖，　　政御於天下，",
    "T01n0026_034:0646b26": "如法不加抂，　　正安樂教授。",
    "T01n0026_034:0646b27": "如法轉相傳，　　遍一切大地，",
    "T01n0026_034:0646b28": "大富多錢財，　　生於如是族。",
    "T01n0026_034:0646b29": "財穀具足滿，　　成就七寶珍，",
    "T01n0026_034:0646c01": "因此大福祐，　　所生得自在。",
    "T01n0026_034:0646c02": "諸佛御於世，　　彼佛之所說，",
    "T01n0026_034:0646c03": "知此甚奇特，　　見神通不少。",
    "T01n0026_034:0646c04": "誰知而不信，　　如是生於冥，",
    "T01n0026_034:0646c05": "是故當自為，　　欲求大福祐，",
    "T01n0026_034:0646c06": "當恭敬於法，　　常念佛法律。」",
    "T01n0026_034:0646c07": "佛說如是。彼諸比丘聞佛所說，歡喜奉行。",
    "T01n0026_034:0646c08": "福經第二十二竟一千一百五十四字",
    "T01n0026_034:0646c09": "139 息止道經（一三九）中阿含大品息止道經第二十三",
    "T01n0026_034:0646c10": "第三念誦",
    "T01n0026_034:0646c11": "我聞如是：一時，佛遊舍衛國，在勝林給孤",
    "T01n0026_034:0646c12": "獨園。爾時，世尊告諸比丘：「年少比丘始成就",
    "T01n0026_034:0646c13": "戒，當以數數詣息止道觀相，骨相、青相、腐",
    "T01n0026_034:0646c14": "相、食相、骨鏁相。彼善受善持此相已，還至",
    "T01n0026_034:0646c15": "住處，澡洗手足，敷尼師檀，在於床上結",
    "T01n0026_034:0646c16": "加趺坐，即念此相，骨相、青相、腐相、食相、骨",
    "T01n0026_034:0646c17": "鏁相。所以者何？若彼比丘修習此相，速除",
    "T01n0026_034:0646c18": "心中欲恚之病。」於是，世尊說此頌曰：",
    "T01n0026_034:0646c19": "「若年少比丘，　　覺未得上意，",
    "T01n0026_034:0646c20": "當詣息止道，　　欲除其婬欲。",
    "T01n0026_034:0646c21": "心中無恚諍，　　慈愍於眾生，",
    "T01n0026_034:0646c22": "遍滿一切方，　　往至觀諸身。",
    "T01n0026_034:0646c23": "當觀於青相，　　及以爛腐壞，",
    "T01n0026_034:0646c24": "觀鳥蟲所食，　　骨骨節相連。",
    "T01n0026_034:0646c25": "修習如是相，　　還歸至本處，",
    "T01n0026_034:0646c26": "澡洗於手足，　　敷床正基坐。",
    "T01n0026_034:0646c27": "當以觀真實，　　內身及外身，",
    "T01n0026_034:0646c28": "盛滿大小便，　　心腎肝肺等。",
    "T01n0026_034:0646c29": "若欲分衛食，　　到人村邑間，",
    "T01n0026_034:0647a01": "如將鎧纏絡，　　常正念在前。",
    "T01n0026_034:0647a02": "若見色可愛，　　清淨欲相應，",
    "T01n0026_034:0647a03": "見已觀如真，　　正念佛法律。",
    "T01n0026_034:0647a04": "此中無骨筋，　　無肉亦無血，",
    "T01n0026_034:0647a05": "無腎心肝肺，　　無有涕唾腦。",
    "T01n0026_034:0647a06": "一切地皆空，　　水種亦復然，",
    "T01n0026_034:0647a07": "空一切火種，　　風種亦復空。",
    "T01n0026_034:0647a08": "若所有諸覺，　　清淨欲相應，",
    "T01n0026_034:0647a09": "彼一切息止，　　如慧之所觀。",
    "T01n0026_034:0647a10": "如是行精懃，　　常念不淨想，",
    "T01n0026_034:0647a11": "永斷婬怒癡，　　除一切無明，",
    "T01n0026_034:0647a12": "興起清淨明，　　比丘得苦邊。」",
    "T01n0026_034:0647a13": "佛說如是。彼諸比丘聞佛所說，歡喜奉行。",
    "T01n0026_034:0647a14": "息止道經第二十三竟三百七十二字",
    "T01n0026_034:0647a15": "140 至邊經（一四〇）中阿含大品至邊經第二十四第",
    "T01n0026_034:0647a16": "三念誦",
    "T01n0026_034:0647a17": "我聞如是：一時，佛遊舍衛國，在勝林給孤",
    "T01n0026_034:0647a18": "獨園。爾時，世尊告諸比丘：「於生活中下極至",
    "T01n0026_034:0647a19": "邊，謂行乞食。世間大諱，謂為禿頭手擎鉢",
    "T01n0026_034:0647a20": "行，彼族姓子為義故受。所以者何？以厭患",
    "T01n0026_034:0647a21": "生老病死、愁慼啼哭、憂苦懊惱，或得此淳具",
    "T01n0026_034:0647a22": "足大苦陰邊，汝等非如是心出家學道耶？」",
    "T01n0026_034:0647a23": "時，諸比丘白曰：「如是。」世尊復告諸比丘曰：",
    "T01n0026_034:0647a24": "「彼愚癡人以如是心出家學道，而行伺欲染",
    "T01n0026_034:0647a25": "著至重，濁纏心中，憎嫉無信，懈怠失正念，",
    "T01n0026_034:0647a26": "無正定，惡慧心狂，調亂諸根，持戒極寬，不",
    "T01n0026_034:0647a27": "修沙門，不增廣行。猶人以墨浣墨所污，",
    "T01n0026_034:0647a28": "以血除血，以垢除垢，以濁除濁，以廁除",
    "T01n0026_034:0647a29": "廁，但增其穢。從冥入冥，從闇入闇，我說",
    "T01n0026_034:0647b01": "彼愚癡人持沙門戒亦復如是。謂彼人伺",
    "T01n0026_034:0647b02": "欲染著至重，濁纏心中，憎嫉無信，懈怠失正",
    "T01n0026_034:0647b03": "念，無正定，惡慧心狂，調亂諸根，持戒極",
    "T01n0026_034:0647b04": "寬，不修沙門，不增廣行。猶無事處燒人殘",
    "T01n0026_034:0647b05": "木，彼火燼者，非無事所用，亦非村邑所用，",
    "T01n0026_034:0647b06": "我說彼愚癡人持沙門戒亦復如是。謂彼",
    "T01n0026_034:0647b07": "人行伺欲染著至重，濁纏心中，憎嫉無信，懈",
    "T01n0026_034:0647b08": "怠失正念，無正定，惡慧心狂，調亂諸根，",
    "T01n0026_034:0647b09": "持戒極寬，不修沙門，不增廣行。」於是，世尊",
    "T01n0026_034:0647b10": "說此頌曰：",
    "T01n0026_034:0647b11": "「愚癡失欲樂，　　復失沙門義，",
    "T01n0026_034:0647b12": "俱忘失二邊，　　猶燒殘火燼。",
    "T01n0026_034:0647b13": "猶如無事處，　　燒人殘火燼，",
    "T01n0026_034:0647b14": "無事村不用。　　人著欲亦然，",
    "T01n0026_034:0647b15": "猶燒殘火燼，　　俱忘失二邊。」",
    "T01n0026_034:0647b16": "佛說如是。彼諸比丘聞佛所說，歡喜奉行。",
    "T01n0026_034:0647b17": "至邊經第二十四竟四百二十二字",
    "T01n0026_034:0647b18": "141 喻經（一四一）中阿含大品喻經第二十五第三",
    "T01n0026_034:0647b19": "念誦",
    "T01n0026_034:0647b20": "我聞如是：一時，佛遊舍衛國，在勝林給孤",
    "T01n0026_034:0647b21": "獨園。爾時，世尊告諸比丘：「若有無量善法",
    "T01n0026_034:0647b22": "可得，彼一切以不放逸為本，不放逸為習，",
    "T01n0026_034:0647b23": "因不放逸生，不放逸為首；不放逸者，於諸",
    "T01n0026_034:0647b24": "善法為最第一。猶作田業，彼一切因地、",
    "T01n0026_034:0647b25": "依地、立地，得作田業。如是若有無量善",
    "T01n0026_034:0647b26": "法可得，彼一切以不放逸為本，不放逸",
    "T01n0026_034:0647b27": "為習，因不放逸生，不放逸為首；不放逸",
    "T01n0026_034:0647b28": "者，於諸善法為最第一。猶種子村及與鬼",
    "T01n0026_034:0647b29": "村，百穀藥木得生長養，彼一切因地、依地、",
    "T01n0026_034:0647c01": "立地，得生長養。「如是，若有無量善法可",
    "T01n0026_034:0647c02": "得，彼一切以不放逸為本，不放逸為習，因",
    "T01n0026_034:0647c03": "不放逸生，不放逸為首；不放逸者，於諸善",
    "T01n0026_034:0647c04": "法為最第一。猶諸根香，沈香為第一。猶諸",
    "T01n0026_034:0647c05": "樹香，赤栴檀為第一。猶諸水華，青蓮華為第",
    "T01n0026_034:0647c06": "一。猶諸陸華，須摩那華為第一。猶諸獸跡，",
    "T01n0026_034:0647c07": "彼一切悉入象跡中，象跡盡攝，彼象跡者為",
    "T01n0026_034:0647c08": "最第一，謂廣大故。如是，若有無量善法可",
    "T01n0026_034:0647c09": "得，彼一切以不放逸為本，不放逸為習，因",
    "T01n0026_034:0647c10": "不放逸生，不放逸為首；不放逸者，於諸",
    "T01n0026_034:0647c11": "善法為最第一。猶諸獸中，彼師子王為最",
    "T01n0026_034:0647c12": "第一。猶如列陣共鬪戰時，唯要誓為第一。",
    "T01n0026_034:0647c13": "猶樓觀椽，彼一切皆依承椽梁立，承椽梁、",
    "T01n0026_034:0647c14": "承椽梁皆攝持之，承椽梁者為最第一，謂盡",
    "T01n0026_034:0647c15": "攝故。「如是，若有無量善法可得，彼一切以",
    "T01n0026_034:0647c16": "不放逸為本，不放逸為習，因不放逸生，不",
    "T01n0026_034:0647c17": "放逸為首；不放逸者，於諸善法為最第一。",
    "T01n0026_034:0647c18": "猶如諸山，須彌山王為第一。猶如諸泉，大",
    "T01n0026_034:0647c19": "泉攝水，大海為第一。猶諸大身，阿須羅王",
    "T01n0026_034:0647c20": "為第一。猶諸瞻侍，魔王為第一。猶諸行欲，",
    "T01n0026_034:0647c21": "頂生王為第一。猶如諸小王，轉輪王為第",
    "T01n0026_034:0647c22": "一。猶如虛空諸星宿，月殿為第一。猶諸綵",
    "T01n0026_034:0647c23": "衣，白練為第一。猶諸光明，慧光明為第一。",
    "T01n0026_034:0647c24": "猶如諸眾，如來弟子眾第一。猶如諸法，有",
    "T01n0026_034:0647c25": "為及無為，愛盡、無欲、滅盡、涅槃為第一。猶諸",
    "T01n0026_034:0647c26": "眾生，無足、二足、四足、多足，色、無色、有想、無想，",
    "T01n0026_034:0647c27": "乃至非有想非無想，如來於彼為極第一，為",
    "T01n0026_034:0647c28": "大為上，為最為勝，為尊為妙。猶如因牛",
    "T01n0026_034:0647c29": "有乳，因乳有酪，因酪有生酥，因生酥",
    "T01n0026_034:0648a01": "有熟酥，因熟酥有酥精，酥精為第一，",
    "T01n0026_034:0648a02": "為大為上，為最為勝，為尊為妙。如是若",
    "T01n0026_034:0648a03": "有諸眾生，無足、二足、四足、多足，色、無色、有想、",
    "T01n0026_034:0648a04": "無想，乃至非有想非無想，如來於彼為極第",
    "T01n0026_034:0648a05": "一，為大為上，為最為勝，為尊為妙。」於",
    "T01n0026_034:0648a06": "是，世尊說此頌曰：",
    "T01n0026_034:0648a07": "「若有求財物，　　極好轉增多，",
    "T01n0026_034:0648a08": "稱譽不放逸，　　事無事慧說。",
    "T01n0026_034:0648a09": "有不放逸者，　　必取二俱義，",
    "T01n0026_034:0648a10": "即此世能獲，　　後世亦復得，",
    "T01n0026_034:0648a11": "雄猛觀諸義，　　慧者必解脫。」",
    "T01n0026_034:0648a12": "佛說如是。彼諸比丘聞佛所說，歡喜奉行。",
    "T01n0026_034:0648a13": "喻經第二十五竟七百七十一字",
    "T01n0026_034:0648a14": "中阿含經卷第三十四七千三百八十八字",
    "T01n0026_034:0648a15": "中阿含經大品第一竟五萬三百六十九字"
}