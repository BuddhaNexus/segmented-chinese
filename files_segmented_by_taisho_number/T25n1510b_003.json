{
    "T25n1510b_003:0776c02": "金剛般若波羅蜜經論卷下",
    "T25n1510b_003:0776c04": "無著菩薩造",
    "T25n1510b_003:0776c05": "隋南天竺三藏法師達摩岌多譯",
    "T25n1510b_003:0776c06": "經曰：「須菩提！譬如有人，其身妙大。」須菩提",
    "T25n1510b_003:0776c07": "言：「世尊！如來說人身妙大，則非大身，是故",
    "T25n1510b_003:0776c08": "如來說名大身。」佛言：「須菩提！菩薩亦如是。",
    "T25n1510b_003:0776c09": "若作是言：『我當滅度無量眾生。』則非菩薩。」",
    "T25n1510b_003:0776c10": "佛言：「須菩提！於意云何？頗有實法名為菩",
    "T25n1510b_003:0776c11": "薩不？」須菩提言：「不也。世尊！實無有法名為",
    "T25n1510b_003:0776c12": "菩薩。是故佛說一切法無眾生、無人、無壽",
    "T25n1510b_003:0776c13": "者。」",
    "T25n1510b_003:0776c14": "論曰：此下第十七為入證道故，經言「須菩",
    "T25n1510b_003:0776c15": "提！譬如有人，其身妙大」如是等，顯示入證",
    "T25n1510b_003:0776c16": "道時得智慧故離慢。云何得智？有二種智",
    "T25n1510b_003:0776c17": "故：一、攝種性智，二、平等智。若得智已，得生",
    "T25n1510b_003:0776c18": "如來家，得決定紹佛種，此為攝種性智。得",
    "T25n1510b_003:0776c19": "此已，能得妙身。於中，妙身者，謂至得身成",
    "T25n1510b_003:0776c20": "就，身得畢竟轉依故。大身者，一切眾生身",
    "T25n1510b_003:0776c21": "攝身故。若於此家長夜願生，既得生已便",
    "T25n1510b_003:0776c22": "得彼身，是名妙身平等智。復有五種平等",
    "T25n1510b_003:0776c23": "因緣：一、麁惡平等，二、法無我平等，三、斷相",
    "T25n1510b_003:0776c24": "應平等，四、無希望心相應平等，五、一切菩",
    "T25n1510b_003:0776c25": "薩證道平等。得此等故，得為大身，攝一切",
    "T25n1510b_003:0776c26": "眾生大身故。於彼身中，安立非自、非他故，",
    "T25n1510b_003:0776c27": "經言「世尊！如來說人身妙大，則非大身，是",
    "T25n1510b_003:0776c28": "故如來說名大身」等者，於此妙身等中安",
    "T25n1510b_003:0776c29": "立第一義。如是等，是為得智慧。云何離慢？",
    "T25n1510b_003:0777a01": "經言「須菩提！菩薩亦如是。若作是言：『我當",
    "T25n1510b_003:0777a02": "滅度無量眾生』」等。此云何可知？若作是念：",
    "T25n1510b_003:0777a03": "「我滅度眾生，我是菩薩。」應知此是慢者，非",
    "T25n1510b_003:0777a04": "實義菩薩。為顯示此故，經言「是故佛說一",
    "T25n1510b_003:0777a05": "切法無眾生」等，若菩薩有眾生念，則不得",
    "T25n1510b_003:0777a06": "妙身、大身故。",
    "T25n1510b_003:0777a07": "經曰：「須菩提！若菩薩作是言：『我莊嚴佛國",
    "T25n1510b_003:0777a08": "土。』是不名菩薩。何以故？如來說莊嚴佛土、",
    "T25n1510b_003:0777a09": "莊嚴佛土者，即非莊嚴，是名莊嚴佛國土。",
    "T25n1510b_003:0777a10": "須菩提！若菩薩通達無我、無我法者，如來",
    "T25n1510b_003:0777a11": "說名真是菩薩、菩薩。」",
    "T25n1510b_003:0777a12": "論曰：此下第十八上求佛地。應知彼地，復",
    "T25n1510b_003:0777a13": "有六種具足攝轉依具足：一、國土淨具足，",
    "T25n1510b_003:0777a14": "二、無上見智淨具足，三、福自在具足，四、身",
    "T25n1510b_003:0777a15": "具足，五、語具足，六、心具足。為國土淨具足",
    "T25n1510b_003:0777a16": "三摩鉢帝故，經言「須菩提！若菩薩作是言：",
    "T25n1510b_003:0777a17": "『我莊嚴佛國土。』是不名菩薩」如是等。此義",
    "T25n1510b_003:0777a18": "為於共見正行中轉故，為斷彼故，安立第",
    "T25n1510b_003:0777a19": "一義，經言「即非莊嚴，是名莊嚴國土」等。又，",
    "T25n1510b_003:0777a20": "經言「須菩提！若菩薩通達無我、無我法」者，",
    "T25n1510b_003:0777a21": "此言為二種無我故，謂人無我、法無我。又，",
    "T25n1510b_003:0777a22": "經言「如來說名菩薩、菩薩」者，為於彼二種",
    "T25n1510b_003:0777a23": "無我中二種正覺故。此等云何顯示？若言",
    "T25n1510b_003:0777a24": "「我成就」，即為人我取；「莊嚴國土」者，是法我",
    "T25n1510b_003:0777a25": "取。此非菩薩。",
    "T25n1510b_003:0777a26": "經曰：「須菩提！於意云何？如來有肉眼不？」須",
    "T25n1510b_003:0777a27": "菩提言：「如是。世尊！如來有肉眼。」佛言：「須菩",
    "T25n1510b_003:0777a28": "提！於意云何？如來有天眼不？」須菩提言：「如",
    "T25n1510b_003:0777a29": "是。世尊！如來有天眼。」佛言：「須菩提！於意云",
    "T25n1510b_003:0777b01": "何？如來有慧眼不？」須菩提言：「如是。世尊！如",
    "T25n1510b_003:0777b02": "來有慧眼。」佛言：「須菩提！於意云何？如來有",
    "T25n1510b_003:0777b03": "法眼不？」須菩提言：「如是。世尊！如來有法眼。」",
    "T25n1510b_003:0777b04": "佛言：「須菩提！於意云何？如來有佛眼不？」須",
    "T25n1510b_003:0777b05": "菩提言：「如是。世尊！如來有佛眼。」佛言：「須菩",
    "T25n1510b_003:0777b06": "提！於意云何？如恒河中所有沙，佛說是沙",
    "T25n1510b_003:0777b07": "不？」須菩提言：「如是。世尊！如來說是沙。」佛",
    "T25n1510b_003:0777b08": "言：「須菩提！於意云何？如一恒河中所有沙，",
    "T25n1510b_003:0777b09": "有如是等恒河。是諸恒河所有沙數佛世",
    "T25n1510b_003:0777b10": "界，如是世界寧為多不？」須菩提言：「彼世界",
    "T25n1510b_003:0777b11": "甚多。世尊！」佛告須菩提：「爾所世界中，所有",
    "T25n1510b_003:0777b12": "眾生，若干種心住，如來悉知。何以故？如來",
    "T25n1510b_003:0777b13": "說諸心住，皆為非心住，是名為心住。何以",
    "T25n1510b_003:0777b14": "故？須菩提！過去心不可得，現在心不可得，",
    "T25n1510b_003:0777b15": "未來心不可得。」",
    "T25n1510b_003:0777b16": "論曰：此下第二為無上見智淨具足故，經",
    "T25n1510b_003:0777b17": "言「須菩提！於意云何？如來有肉眼不」如是",
    "T25n1510b_003:0777b18": "等。於中二種：一為見淨，二為智淨。如來不",
    "T25n1510b_003:0777b19": "唯有慧眼，為令知見淨勝故，顯示有五種",
    "T25n1510b_003:0777b20": "眼，若異此則唯求慧眼見淨故。於中，略說",
    "T25n1510b_003:0777b21": "有四種眼，謂：色攝，第一義諦攝，世諦攝，一",
    "T25n1510b_003:0777b22": "切種一切應知攝。色攝復有二種，謂法界、",
    "T25n1510b_003:0777b23": "修果，此為五眼麁境界故。是初色攝第一",
    "T25n1510b_003:0777b24": "義智力故，世智不顛倒轉，是故第一義諦",
    "T25n1510b_003:0777b25": "攝在先。於中，為人說法，若彼法為彼人施",
    "T25n1510b_003:0777b26": "設，此智說名法眼。一切應知中一切種無",
    "T25n1510b_003:0777b27": "功用智，說名佛眼。此等名為見淨。如經「須",
    "T25n1510b_003:0777b28": "菩提！於意云何？如恒河中所有沙」如是等，",
    "T25n1510b_003:0777b29": "此為智淨。於中，心住者，謂三世心。若干種",
    "T25n1510b_003:0777c01": "者，應知有二種，謂染及淨，即是共欲心、離",
    "T25n1510b_003:0777c02": "欲心等。世者，說過去等分。於此二中安立",
    "T25n1510b_003:0777c03": "第一義故，經言「如來說諸心住，皆為非心",
    "T25n1510b_003:0777c04": "住」，乃至「過去心不可得」等。於中，過去心不",
    "T25n1510b_003:0777c05": "可得者，已滅故；未來者，未有故；現在者，第",
    "T25n1510b_003:0777c06": "一義故。為應知中證故，安立見。為教彼彼",
    "T25n1510b_003:0777c07": "眾生寂靜心故，安立智。於此智淨中，說心",
    "T25n1510b_003:0777c08": "住即非心住；如是見淨中，何故不說眼即",
    "T25n1510b_003:0777c09": "非也？以一住處故，見、智淨後安立第一義",
    "T25n1510b_003:0777c10": "故，初亦得成就。",
    "T25n1510b_003:0777c11": "經曰：「須菩提！於意云何？若有人以滿三千",
    "T25n1510b_003:0777c12": "大千世界七寶持用布施，是善男子、善女",
    "T25n1510b_003:0777c13": "人，以是因緣得福多不？」須菩提言：「如是。世",
    "T25n1510b_003:0777c14": "尊！此人以是因緣，得福甚多。」佛言：「如是，如",
    "T25n1510b_003:0777c15": "是。須菩提！彼善男子、善女人，以是因緣，",
    "T25n1510b_003:0777c16": "得福德聚多。須菩提！若福德聚有實，如來",
    "T25n1510b_003:0777c17": "則不說福德聚、福德聚。」",
    "T25n1510b_003:0777c18": "論曰：此下第三為福自在具足故，經言「須",
    "T25n1510b_003:0777c19": "菩提！於意云何？若有人以滿三千大千世",
    "T25n1510b_003:0777c20": "界」等。於中，亦安立第一義故，經言「須菩提！",
    "T25n1510b_003:0777c21": "若福德聚有實」等。",
    "T25n1510b_003:0777c22": "經曰：「須菩提！於意云何？佛可以具足色身",
    "T25n1510b_003:0777c23": "見不？」須菩提言：「不也。世尊！如來不應以色",
    "T25n1510b_003:0777c24": "身見。何以故？如來說具足色身，即非具足",
    "T25n1510b_003:0777c25": "色身，是故如來說名具足色身。」佛言：「須菩",
    "T25n1510b_003:0777c26": "提！於意云何？如來可以具足諸相見不？」須",
    "T25n1510b_003:0777c27": "菩提言：「不也。世尊！如來不應以具足諸相",
    "T25n1510b_003:0777c28": "見。何以故？如來說諸相具足，即非具足，是",
    "T25n1510b_003:0777c29": "故如來說名諸相具足。」",
    "T25n1510b_003:0778a01": "論曰：此下第四為身具足故。於中，復有二",
    "T25n1510b_003:0778a02": "種：一為好具足，二為相具足。為好具足故，",
    "T25n1510b_003:0778a03": "經言「須菩提！於意云何？佛可以具足色身",
    "T25n1510b_003:0778a04": "見不」如是等。於中，亦以安立第一義故，經",
    "T25n1510b_003:0778a05": "言「如來說非具足」等。為相身具足故，經言",
    "T25n1510b_003:0778a06": "「須菩提！於意云何？如來可以具足諸相見",
    "T25n1510b_003:0778a07": "不」如是等。",
    "T25n1510b_003:0778a08": "經曰：佛言：「須菩提！於意云何？汝謂如來作",
    "T25n1510b_003:0778a09": "是念『我當有所說法』耶？須菩提！莫作是念。",
    "T25n1510b_003:0778a10": "何以故？若人言『如來有所說法』，則為謗佛，",
    "T25n1510b_003:0778a11": "不能解我所說故。何以故？須菩提！如來說",
    "T25n1510b_003:0778a12": "法、說法者，無法可說，是名說法。」",
    "T25n1510b_003:0778a13": "論曰：此下第五為語具足故，經言「須菩提！",
    "T25n1510b_003:0778a14": "於意云何？汝謂如來作是念『我當有所說",
    "T25n1510b_003:0778a15": "法』耶」如是等。於中，安立第一義故，經言「如",
    "T25n1510b_003:0778a16": "來說法、說法者」等。",
    "T25n1510b_003:0778a17": "經曰：爾時，慧命須菩提白佛言：「世尊！頗有",
    "T25n1510b_003:0778a18": "眾生於未來世聞說是法，生信心不？」佛言：",
    "T25n1510b_003:0778a19": "「須菩提！彼非眾生，非不眾生。何以故？須菩",
    "T25n1510b_003:0778a20": "提！眾生、眾生者，如來說非眾生，是名眾生。」",
    "T25n1510b_003:0778a21": "論曰：此下第六心具足。於心具足中，復有",
    "T25n1510b_003:0778a22": "六種：一為念處，二為正覺，三為施設大利",
    "T25n1510b_003:0778a23": "法，四為攝取法身，五為不住生死、涅槃，六",
    "T25n1510b_003:0778a24": "為行住淨應知。於心具足中，為念處故，經",
    "T25n1510b_003:0778a25": "言「世尊！頗有眾生於未來世聞說是法，生",
    "T25n1510b_003:0778a26": "信心不」如是等，此處於諸眾生中顯示如",
    "T25n1510b_003:0778a27": "世尊念處故。彼非眾生者，第一義故。非不",
    "T25n1510b_003:0778a28": "眾生者，世諦故。是人即為希有第一者，顯",
    "T25n1510b_003:0778a29": "示說第一義是不共及相應故。此文如前",
    "T25n1510b_003:0778b01": "說。",
    "T25n1510b_003:0778b02": "經曰：佛言：「須菩提！於意云何？如來得阿耨",
    "T25n1510b_003:0778b03": "多羅三藐三菩提耶？」須菩提言：「不也。世尊！",
    "T25n1510b_003:0778b04": "世尊！無有少法如來得阿耨多羅三藐三菩",
    "T25n1510b_003:0778b05": "提。」佛言：「如是，如是。須菩提！我於阿耨多羅",
    "T25n1510b_003:0778b06": "三藐三菩提，乃至無有少法可得，是名阿",
    "T25n1510b_003:0778b07": "耨多羅三藐三菩提。復次，須菩提！是法平",
    "T25n1510b_003:0778b08": "等，無有高下，是名阿耨多羅三藐三菩提。",
    "T25n1510b_003:0778b09": "以無眾生、無人、無壽者，得平等阿耨多羅",
    "T25n1510b_003:0778b10": "三藐三菩提。修一切善法，得阿耨多羅三",
    "T25n1510b_003:0778b11": "藐三菩提。須菩提！所言善法、善法者，如來",
    "T25n1510b_003:0778b12": "說非善法，是名善法。」",
    "T25n1510b_003:0778b13": "論曰：此下第二於彼心具足中，為正覺故，",
    "T25n1510b_003:0778b14": "經言「須菩提！於意云何？如來得阿耨多羅",
    "T25n1510b_003:0778b15": "三藐三菩提耶」如是等。於中，無有法者，為",
    "T25n1510b_003:0778b16": "離有見過已，顯示菩提及菩提道故。彼復",
    "T25n1510b_003:0778b17": "顯示菩提有二種因緣，謂：阿耨多羅語故，",
    "T25n1510b_003:0778b18": "三藐三佛陀語故。於中，經言「無有少法如",
    "T25n1510b_003:0778b19": "來得阿耨多羅」者，此為阿耨多羅語故，此",
    "T25n1510b_003:0778b20": "顯示菩提自相故、菩提解脫相故。彼中，無",
    "T25n1510b_003:0778b21": "微塵許法有體，是故亦不可得、亦無所有",
    "T25n1510b_003:0778b22": "應知。經言「復次，須菩提！是法平等」者，為三",
    "T25n1510b_003:0778b23": "藐三佛陀語故，顯示菩提者人平等相。於",
    "T25n1510b_003:0778b24": "中，平等者，以菩提法故，得知是佛。此中，經",
    "T25n1510b_003:0778b25": "言「無有高下」者，顯示一切諸佛第一義中",
    "T25n1510b_003:0778b26": "壽命等無高下故。經言「以無眾生、無人、無",
    "T25n1510b_003:0778b27": "壽者，得平等阿耨多羅三藐三菩提」者，顯",
    "T25n1510b_003:0778b28": "示菩提於生死法平等相故。經言「一切善",
    "T25n1510b_003:0778b29": "法，得阿耨多羅三藐三菩提」者，顯示菩提",
    "T25n1510b_003:0778c01": "道故。經言「所言善法、善法者，如來說非善",
    "T25n1510b_003:0778c02": "法，是名善法」等者，此安立第一義相故。",
    "T25n1510b_003:0778c03": "經曰：「須菩提！三千大千世界中，所有諸須",
    "T25n1510b_003:0778c04": "彌山王，如是等七寶聚，有人持用布施。若",
    "T25n1510b_003:0778c05": "人以此般若波羅蜜經，乃至四句偈等，受",
    "T25n1510b_003:0778c06": "持、讀誦、為他人說，於前福德，百分不及一，",
    "T25n1510b_003:0778c07": "千分不及一，百千萬分不及一，歌羅分不",
    "T25n1510b_003:0778c08": "及一，數分不及一，優波尼沙陀分不及一，",
    "T25n1510b_003:0778c09": "乃至算數譬喻所不能及。須菩提！於意云",
    "T25n1510b_003:0778c10": "何？汝謂如來作是念『我度眾生』耶？須菩",
    "T25n1510b_003:0778c11": "提！莫作是見。何以故？實無有眾生如來度",
    "T25n1510b_003:0778c12": "者。」佛言：「須菩提！若有實眾生如來度者，如",
    "T25n1510b_003:0778c13": "來則有我、人、眾生、壽者相。須菩提！如來說",
    "T25n1510b_003:0778c14": "有我者，則非有我，而毛道凡夫生者以為",
    "T25n1510b_003:0778c15": "有我。須菩提！毛道凡夫生者，如來說名非",
    "T25n1510b_003:0778c16": "生，是故言毛道凡夫生。」",
    "T25n1510b_003:0778c17": "論曰：此下第三於彼心具足中，為施設大",
    "T25n1510b_003:0778c18": "利法故，經言「三千大千世界中，所有諸須",
    "T25n1510b_003:0778c19": "彌山王」如是等。於中，為安立第一義教授",
    "T25n1510b_003:0778c20": "故，經言「汝謂如來作是念『我度眾生』耶」如",
    "T25n1510b_003:0778c21": "是等。又，經言「如來則有我、人、眾生、壽者相」",
    "T25n1510b_003:0778c22": "等者，此有何義？如來如爾焰而知，是故，若",
    "T25n1510b_003:0778c23": "有眾生，如來則為有我取。若實無我，而言",
    "T25n1510b_003:0778c24": "有我取，為離此著故，經言「須菩提！如來說",
    "T25n1510b_003:0778c25": "有我者，則非有我」如是等。是故，但小兒凡",
    "T25n1510b_003:0778c26": "夫有如是取故，經言「須菩提！毛道凡夫生",
    "T25n1510b_003:0778c27": "者，如來說名非生，是故言毛道凡夫生」故。",
    "T25n1510b_003:0778c28": "經曰：「須菩提！於意云何？可以相成就得見",
    "T25n1510b_003:0778c29": "如來不？」須菩提言：「如我解如來所說義，不",
    "T25n1510b_003:0779a01": "以相成就得見如來。」佛言：「如是，如是。須菩",
    "T25n1510b_003:0779a02": "提！不以相成就得見如來。」佛言：「須菩提！若",
    "T25n1510b_003:0779a03": "以相成就觀如來者，轉輪聖王應是如來，",
    "T25n1510b_003:0779a04": "是故，非以相成就得見如來。」爾時，世尊而",
    "T25n1510b_003:0779a05": "說偈言：",
    "T25n1510b_003:0779a06": "「若以色見我，　　以音聲求我，",
    "T25n1510b_003:0779a07": "是人行邪道，　　不能見如來。",
    "T25n1510b_003:0779a08": "彼如來妙體，　　即法身諸佛，",
    "T25n1510b_003:0779a09": "法體不可見，　　彼識不能知。",
    "T25n1510b_003:0779a10": "「須菩提！於意云何？如來可以相成就得阿",
    "T25n1510b_003:0779a11": "耨多羅三藐三菩提耶？須菩提！莫作是念：",
    "T25n1510b_003:0779a12": "『如來以相成就得阿耨多羅三藐三菩提。』」",
    "T25n1510b_003:0779a13": "論曰：此下第四於彼心具足中，為攝取法",
    "T25n1510b_003:0779a14": "身故，經言「須菩提！於意云何？可以相成就",
    "T25n1510b_003:0779a15": "得見如來不」如是等。於中，初偈顯示如所",
    "T25n1510b_003:0779a16": "不應見、不可見故。云何不可見？諸見世諦",
    "T25n1510b_003:0779a17": "故。是人行邪靜者，定名為靜，以得禪者說",
    "T25n1510b_003:0779a18": "名寂靜者故。又復禪名思惟修",
    "T25n1510b_003:0779a19": "故，於中，思者，意所攝；修者，識所攝。言寂靜",
    "T25n1510b_003:0779a20": "者，即說覺及識，此世諦所攝應知。彼不能",
    "T25n1510b_003:0779a21": "見者，謂彼世諦行者。第二偈顯示如彼不",
    "T25n1510b_003:0779a22": "應見及不應因緣，謂初分、次分。於中，偈言",
    "T25n1510b_003:0779a23": "以法應見佛者，法者謂真如義也。此何因",
    "T25n1510b_003:0779a24": "緣？偈言導師法為身故。以如為緣故，出生",
    "T25n1510b_003:0779a25": "諸佛淨身，此不可見，但應見法，故彼不應",
    "T25n1510b_003:0779a26": "見。復何因緣故不可見？以彼法真如相故，",
    "T25n1510b_003:0779a27": "非如言說而知，唯自證知故。不如言說者，",
    "T25n1510b_003:0779a28": "非見，實不能知故。為顯示此義故，偈言「法",
    "T25n1510b_003:0779a29": "體不可見」，彼識不能知故。於此住處中，得",
    "T25n1510b_003:0779b01": "顯示以法身應見如來，非以相具足故。「若",
    "T25n1510b_003:0779b02": "爾，如來雖不應以相具足見，應相具足為",
    "T25n1510b_003:0779b03": "因，得阿耨多羅三藐三菩提。」為離此著故，",
    "T25n1510b_003:0779b04": "經言「須菩提！於意云何？如來可以相成就",
    "T25n1510b_003:0779b05": "得阿耨多羅三藐三菩提？須菩提！莫作是",
    "T25n1510b_003:0779b06": "念」等者。此義明相具足體非，菩提亦不以",
    "T25n1510b_003:0779b07": "相具足為因也，以相是色自性故。",
    "T25n1510b_003:0779b08": "經曰：「須菩提！汝若作是念：『菩薩發阿耨多",
    "T25n1510b_003:0779b09": "羅三藐三菩提心者，說諸法斷滅相。』須菩",
    "T25n1510b_003:0779b10": "提！莫作是念：『菩薩發阿耨多羅三藐三菩",
    "T25n1510b_003:0779b11": "提心，說諸法斷滅相。』何以故？菩薩發阿耨",
    "T25n1510b_003:0779b12": "多羅三藐三菩提心者，於法不說斷滅相。",
    "T25n1510b_003:0779b13": "「須菩提！若善男子、善女人，以滿恒河沙等",
    "T25n1510b_003:0779b14": "世界七寶，持用布施。若有菩薩知一切法",
    "T25n1510b_003:0779b15": "無我，得無生法忍，此功德勝前所得福德。",
    "T25n1510b_003:0779b16": "須菩提！以諸菩薩不取福德故。」須菩提白",
    "T25n1510b_003:0779b17": "佛言：「世尊！菩薩不取福德？」佛言：「須菩提！",
    "T25n1510b_003:0779b18": "菩薩受福德，不取福德，是故菩薩取福德。」",
    "T25n1510b_003:0779b19": "論曰：此下第五於彼心具足中，為不住生",
    "T25n1510b_003:0779b20": "死、涅槃故。於中有二：一為不住涅槃，二為",
    "T25n1510b_003:0779b21": "不住生死。為不住涅槃故，「須菩提！汝若作",
    "T25n1510b_003:0779b22": "是念：『菩薩發阿耨多羅三藐三菩提心者，",
    "T25n1510b_003:0779b23": "說諸法斷滅相』」如是等。於中，經言「於法不",
    "T25n1510b_003:0779b24": "說斷滅」者，謂如所住法而通達，不斷一切",
    "T25n1510b_003:0779b25": "生死影像法，於涅槃自在行利益眾生事。",
    "T25n1510b_003:0779b26": "此中，為遮一向寂靜故，顯示不住涅槃。「若",
    "T25n1510b_003:0779b27": "不住涅槃，應受生死苦惱。」為離此著，顯示",
    "T25n1510b_003:0779b28": "不住流轉故，經言「須菩提！若善男子、善女",
    "T25n1510b_003:0779b29": "人，以滿恒河沙等世界七寶，持用布施」如",
    "T25n1510b_003:0779c01": "是等。於中，經言「無我」、「無生法忍」者何義？如",
    "T25n1510b_003:0779c02": "來於有為法得自在故，無彼生、死，法、我；又",
    "T25n1510b_003:0779c03": "非業、煩惱力生故無生，故名無我、無生者。",
    "T25n1510b_003:0779c04": "此中云何得顯示？如說攝取餘福，尚於生",
    "T25n1510b_003:0779c05": "死中不受苦惱，何況菩薩於無我、無生法",
    "T25n1510b_003:0779c06": "中得忍已，所生福德，勝多於彼。經言「須菩",
    "T25n1510b_003:0779c07": "提！以諸菩薩不取福德」者，此顯示不住生",
    "T25n1510b_003:0779c08": "死故。若住生死，即受福聚。又，經言「須菩提",
    "T25n1510b_003:0779c09": "白佛言：『世尊！菩薩不取福德』」者，此有何義？",
    "T25n1510b_003:0779c10": "以世尊於餘處說應受福聚故。經言「佛言：",
    "T25n1510b_003:0779c11": "『須菩提！菩薩受福德，不取福德，是故菩薩",
    "T25n1510b_003:0779c12": "取福德』」者，此顯示以方便應受，而不應取",
    "T25n1510b_003:0779c13": "故。受者，說有故。取者，修彼道故。如福聚及",
    "T25n1510b_003:0779c14": "果中，皆不應著。",
    "T25n1510b_003:0779c15": "經曰：「須菩提！若有人言：『如來若去若來，若",
    "T25n1510b_003:0779c16": "住若坐若臥。』是人不解我所說義。何以故？",
    "T25n1510b_003:0779c17": "如來者，無所至去，無所從來，故名如來。」",
    "T25n1510b_003:0779c18": "論曰：此下第六於心具足中，為行住淨。於",
    "T25n1510b_003:0779c19": "中，復有三種：一、威儀行住，二、名色觀破自",
    "T25n1510b_003:0779c20": "在行住，三、不染行住應知。為威儀行住故，",
    "T25n1510b_003:0779c21": "經言「須菩提！若有人言：『如來若去若來』」等。",
    "T25n1510b_003:0779c22": "於中，行者，謂去來；住者，謂餘威儀。",
    "T25n1510b_003:0779c23": "經曰：「須菩提！若善男子、善女人，以三千大",
    "T25n1510b_003:0779c24": "千世界微塵，復以爾許微塵世界，碎為微",
    "T25n1510b_003:0779c25": "塵阿僧祇。須菩提！於意云何？是微塵眾寧",
    "T25n1510b_003:0779c26": "為多不？」須菩提言：「彼微塵眾甚多。世尊！何",
    "T25n1510b_003:0779c27": "以故？若是微塵眾實有者，佛則不說是微",
    "T25n1510b_003:0779c28": "塵眾。何以故？佛說微塵眾，則非微塵眾，是",
    "T25n1510b_003:0779c29": "故佛說微塵眾。世尊！如來所說三千大千",
    "T25n1510b_003:0780a01": "世界，則非世界，是故佛說三千大千世界。",
    "T25n1510b_003:0780a02": "何以故？若世界實有者，則是一合相。如來",
    "T25n1510b_003:0780a03": "說一合相，則非一合相，是故佛說一合相。」",
    "T25n1510b_003:0780a04": "佛言：「須菩提！一合相者，則是不可說，但凡",
    "T25n1510b_003:0780a05": "夫之人貪著其事。何以故？須菩提！若人如",
    "T25n1510b_003:0780a06": "是言：『佛說我見、人見、眾生見、壽者見。』須菩",
    "T25n1510b_003:0780a07": "提！於意云何？是人所說為正語不？」須菩提",
    "T25n1510b_003:0780a08": "言：「不也。世尊！何以故？世尊！如來說我見、人",
    "T25n1510b_003:0780a09": "見、眾生見、壽者見，即非我見、人見、眾生見、",
    "T25n1510b_003:0780a10": "壽者見，是名我見、人見、眾生見、壽者見。」「須",
    "T25n1510b_003:0780a11": "菩提！菩薩發阿耨多羅三藐三菩提心者，",
    "T25n1510b_003:0780a12": "於一切法，應如是知，如是見，如是信，如是",
    "T25n1510b_003:0780a13": "不住法相。何以故？須菩提！所言法相、法相",
    "T25n1510b_003:0780a14": "者，如來說即非法相，是名法相。」",
    "T25n1510b_003:0780a15": "論曰：此下第二為破名色身自在行住故，",
    "T25n1510b_003:0780a16": "經言「須菩提！若善男子、善女人，以三千大",
    "T25n1510b_003:0780a17": "千世界微塵」如是等。於中，細末方便及無",
    "T25n1510b_003:0780a18": "所見方便等，此破如前說應知。經言「彼微",
    "T25n1510b_003:0780a19": "塵眾甚多。世尊」者，是細末方便。經言「若是",
    "T25n1510b_003:0780a20": "微塵眾實有者，佛則不說是微塵眾」等者，",
    "T25n1510b_003:0780a21": "是為無所見方便。此說有何義？若微塵眾",
    "T25n1510b_003:0780a22": "第一義是有者，世尊則不說非聚。經言「佛",
    "T25n1510b_003:0780a23": "說微塵眾，則非微塵眾，是故佛說微塵眾」，",
    "T25n1510b_003:0780a24": "以此聚體不成故。若異此者，雖不說，亦自",
    "T25n1510b_003:0780a25": "知是聚，何義須說？經言「如來所說三千大",
    "T25n1510b_003:0780a26": "千世界」等者，此是無所見方便，此破名身，",
    "T25n1510b_003:0780a27": "亦如前說應知。於中，世界者，謂明眾生世",
    "T25n1510b_003:0780a28": "故。彼唯名身得名故，經言「若世界實有者，",
    "T25n1510b_003:0780a29": "則是一合相」者。於中，為竝說若世界、若微",
    "T25n1510b_003:0780b01": "塵界故，有二種摶取，謂一摶取及差別",
    "T25n1510b_003:0780b02": "摶取。眾生類、眾生世界有者，此為一摶",
    "T25n1510b_003:0780b03": "取。微塵有者，此為差別摶取，以取微塵",
    "T25n1510b_003:0780b04": "眾集故。經言「如來說一合相，則非一合相」",
    "T25n1510b_003:0780b05": "等者，此上座須菩提安立第一義故，世尊",
    "T25n1510b_003:0780b06": "為成就如是義故。經說「一合相者，即是不",
    "T25n1510b_003:0780b07": "可說」等，此何所顯示？世言說故，有彼摶",
    "T25n1510b_003:0780b08": "取；第一義故，彼法不可說。彼小兒凡夫如",
    "T25n1510b_003:0780b09": "言說取，非第一義。已說無所見方便，破義",
    "T25n1510b_003:0780b10": "未說。無所見中，入相應三昧時不分別，謂：",
    "T25n1510b_003:0780b11": "如所不分別，及何人？何法？何方便？云何不",
    "T25n1510b_003:0780b12": "分別？此後具說。經言「須菩提！若人如是",
    "T25n1510b_003:0780b13": "言：『佛說我見』」等，此等顯示如所不分別。云",
    "T25n1510b_003:0780b14": "何得顯示？如外道說我，如來說為我見故，",
    "T25n1510b_003:0780b15": "安置人無我；又為說有此我見故，安置法",
    "T25n1510b_003:0780b16": "無我。若有彼我見，是見所攝。如是觀察，菩",
    "T25n1510b_003:0780b17": "薩入相應三昧時，不復分別，即此觀察為",
    "T25n1510b_003:0780b18": "入方便。經言「須菩提！菩薩發阿耨多羅三",
    "T25n1510b_003:0780b19": "藐三菩提心」者，此顯示無分別人。經言「於",
    "T25n1510b_003:0780b20": "一切法」者，此顯示於何法不分別。經言「應",
    "T25n1510b_003:0780b21": "如是知，如是見，如是信」者，此顯示增上心、",
    "T25n1510b_003:0780b22": "增上智故，於無分別中知、見、勝解。於中，若",
    "T25n1510b_003:0780b23": "智依止奢摩他故知，依止毘鉢舍那故見，",
    "T25n1510b_003:0780b24": "此二依止三摩提故勝解，以三摩提自在",
    "T25n1510b_003:0780b25": "故，解內攀緣影像，彼名勝解。經言「如是不",
    "T25n1510b_003:0780b26": "住法相」者，此正顯示無分別。經言「所言法",
    "T25n1510b_003:0780b27": "相、法相者，如來說即非法相，是名法相」者，",
    "T25n1510b_003:0780b28": "此顯示法相中不共義及相應義，如前已",
    "T25n1510b_003:0780b29": "說。如是一切住處中，相應三摩提方便亦",
    "T25n1510b_003:0780c01": "爾應知。欲願及攝散二種，如前所說，更無",
    "T25n1510b_003:0780c02": "別義，是故不復說其方便。",
    "T25n1510b_003:0780c03": "經曰：「須菩提！若有菩薩摩訶薩，以滿無量",
    "T25n1510b_003:0780c04": "阿僧祇世界七寶持用布施。若有善男子、",
    "T25n1510b_003:0780c05": "善女人發菩薩心者，於此般若波羅蜜經，",
    "T25n1510b_003:0780c06": "乃至四句偈等，受持、讀誦、為他人說，其福",
    "T25n1510b_003:0780c07": "德勝彼無量阿僧祇。云何為人演說，而不",
    "T25n1510b_003:0780c08": "名說，是名為說？",
    "T25n1510b_003:0780c09": "「一切有為法，　　如星、翳、燈、幻、",
    "T25n1510b_003:0780c10": "露、泡、夢、電、雲，　　應作如是觀。」",
    "T25n1510b_003:0780c11": "論曰：此下第三為不染行住。於中二種：一",
    "T25n1510b_003:0780c12": "為說法不染，二為流轉不染。為說法不染",
    "T25n1510b_003:0780c13": "故，經言「須菩提！若有菩薩摩訶薩，以滿無",
    "T25n1510b_003:0780c14": "量阿僧祇世界七寶」如是等。此何所顯示？",
    "T25n1510b_003:0780c15": "以有如是大利益故，決定應演說；如是演",
    "T25n1510b_003:0780c16": "說，而無所染。經言「云何為人演說，而不名",
    "T25n1510b_003:0780c17": "說，是名為說」者，此有何義？顯示不可言說",
    "T25n1510b_003:0780c18": "故。不演說彼法有可說體，應如是演說；若",
    "T25n1510b_003:0780c19": "異此者，則為染說，以顛倒義故。又，如是說",
    "T25n1510b_003:0780c20": "時，不求信敬等，亦為無染說法。為流轉無",
    "T25n1510b_003:0780c21": "染故，經說偈言「一切有為法，如星、翳、燈、幻」",
    "T25n1510b_003:0780c22": "等。此偈顯示四種有為相：一、自性相，二者、",
    "T25n1510b_003:0780c23": "所住味相，三、隨順過失相，四、隨順出離相。",
    "T25n1510b_003:0780c24": "於中，自性相者，共相見識，此相如星，應如",
    "T25n1510b_003:0780c25": "是見。何以故？無智闇中有彼光故，有智明",
    "T25n1510b_003:0780c26": "中無彼光故。人、法我見如翳，應如是見。何",
    "T25n1510b_003:0780c27": "以故？以取無義故。識如燈，應如是見。何以",
    "T25n1510b_003:0780c28": "故？渴愛潤取緣故，熾然於中著。所住味相",
    "T25n1510b_003:0780c29": "者，味著顛倒境界故，彼如幻，應如是見。何",
    "T25n1510b_003:0781a01": "以故？以顛倒見故。於中，隨順過失相者，無",
    "T25n1510b_003:0781a02": "常等隨順故。彼露譬喻者，顯示相體無有，",
    "T25n1510b_003:0781a03": "以隨順無常故。彼泡譬喻者，顯示隨順苦",
    "T25n1510b_003:0781a04": "體，以受如泡故。若有受，皆是苦，以三苦故，",
    "T25n1510b_003:0781a05": "隨有應知：彼苦生故，是苦苦；破滅故，是壞",
    "T25n1510b_003:0781a06": "苦；不相離故，是行苦。復於第四禪及無色",
    "T25n1510b_003:0781a07": "中，立不苦不樂受，以勝故。於中，隨順出離",
    "T25n1510b_003:0781a08": "相者，隨順人、法無我。以攀緣故得出離故，",
    "T25n1510b_003:0781a09": "說無我以為出離也。隨順者，謂過去等行，",
    "T25n1510b_003:0781a10": "以夢等譬喻顯示。彼過去行，以所念處，故",
    "T25n1510b_003:0781a11": "如夢；現在者，不久時住，故如電；未來者，彼",
    "T25n1510b_003:0781a12": "麁惡種子似虛空引心出，故如雲。如是知",
    "T25n1510b_003:0781a13": "三世行轉生已，則通達無我，此顯示隨順",
    "T25n1510b_003:0781a14": "出離相故。",
    "T25n1510b_003:0781a15": "經曰：佛說是經已，長老須菩提，及諸比丘、",
    "T25n1510b_003:0781a16": "比丘尼、優婆塞、優婆夷，菩薩摩訶薩，一切",
    "T25n1510b_003:0781a17": "世間天、人、阿脩羅、乾闥婆等，聞佛所說，皆",
    "T25n1510b_003:0781a18": "大歡喜，信受奉行。",
    "T25n1510b_003:0781a19": "論曰偈言：",
    "T25n1510b_003:0781a20": "若聞如是義，　　於大乘無覺，",
    "T25n1510b_003:0781a21": "我念過於石，　　究竟無因故。",
    "T25n1510b_003:0781a22": "下人於深法，　　不能覺及信，",
    "T25n1510b_003:0781a23": "世人多如此，　　是故法荒廢。",
    "T25n1510b_003:0781a24": "金剛般若波羅蜜經論卷下"
}