{
    "T52n2103_021:0246c22": "廣弘明集卷第二十一",
    "T52n2103_021:0246c24": "大唐西明寺沙門釋道宣撰",
    "T52n2103_021:0246c25": "之四",
    "T52n2103_021:0246c26": "梁昭明太子答雲法師請講書三首并啟答",
    "T52n2103_021:0246c27": "昭明謝勅齎水犀如意啟昭明太子解二",
    "T52n2103_021:0246c28": "諦義章南㵎寺釋慧超論諮二諦義往反六番",
    "T52n2103_021:0246c29": "晉安王綱諮二諦義旨往反五番招提寺釋",
    "T52n2103_021:0247a01": "慧琰諮二諦義往反四番栖玄寺釋曇宗諮",
    "T52n2103_021:0247a02": "二諦義往反四番中郎王規諮二諦義旨往反四番",
    "T52n2103_021:0247a03": "靈根寺釋僧遷諮二諦義往反四番羅平",
    "T52n2103_021:0247a04": "候蕭正立諮二諦義旨往反四番衡山候蕭",
    "T52n2103_021:0247a05": "恭諮二諦義旨往反四番中興寺釋僧懷諮",
    "T52n2103_021:0247a06": "二諦義往反四番始興王第四男蕭映諮二",
    "T52n2103_021:0247a07": "諦義旨往反四番吳平王世子蕭勵諮二諦",
    "T52n2103_021:0247a08": "義旨往反五番大博學讀書三萬餘卷也宋熙寺釋慧令諮二",
    "T52n2103_021:0247a09": "諦義往反四番始興王第五男蕭曄諮二諦",
    "T52n2103_021:0247a10": "義旨往反五番興皇寺釋法宣諮二諦義",
    "T52n2103_021:0247a11": "往反三番程鄉候蕭祇諮二諦義旨往反四番",
    "T52n2103_021:0247a12": "光宅寺釋法雲諮二諦義往反四番靈根寺",
    "T52n2103_021:0247a13": "釋慧令諮二諦義往反五番湘宮寺釋慧興",
    "T52n2103_021:0247a14": "諮二諦義往反三番莊嚴寺釋僧旻諮二諦",
    "T52n2103_021:0247a15": "義往反四番宣武寺釋法寵諮二諦義往反四番",
    "T52n2103_021:0247a16": "建業寺釋僧愍諮二諦義往反二番光宅寺",
    "T52n2103_021:0247a17": "釋敬脫諮二諦義往反五番昭明太子令旨",
    "T52n2103_021:0247a18": "解法身義一章招提寺釋慧琰諮法身義",
    "T52n2103_021:0247a19": "往反五番光宅寺釋法雲諮法身義往反五番",
    "T52n2103_021:0247a20": "莊嚴寺釋僧旻諮法身義往反五番宣武寺",
    "T52n2103_021:0247a21": "釋法寵諮法身義往反五番靈根寺釋慧令諮",
    "T52n2103_021:0247a22": "法身義往反五番靈味寺釋靜安諮法身義",
    "T52n2103_021:0247a23": "往反五番謝勅遣主書看講啟謝勅問解講",
    "T52n2103_021:0247a24": "啟謝勅齎制旨大涅槃經講疏啟謝勅",
    "T52n2103_021:0247a25": "齎制旨大集經講疏啟晉安王與廣信候",
    "T52n2103_021:0247a26": "書述聽講事晉安王與廣信候書重述內",
    "T52n2103_021:0247a27": "教廣信候蕭映答王心要",
    "T52n2103_021:0247a28": "26 答雲法師請開講書(二一)答雲法師請開講書梁昭明太子統",
    "T52n2103_021:0247a29": "覽近示。知欲見令道義。夫釋教凝深至理淵",
    "T52n2103_021:0247b01": "粹。一相之道杳然難測。不二之門寂焉無響。",
    "T52n2103_021:0247b02": "自非深達玄宗精解妙義。若斯之處豈易輕",
    "T52n2103_021:0247b03": "辨。至於宣揚正教。在乎利物耳。弟子之於內",
    "T52n2103_021:0247b04": "義。誠自好之樂之。然鉤深致遠。多所未悉。為",
    "T52n2103_021:0247b05": "利之理。蓋何足論。諸僧並入法門。遊道日廣。",
    "T52n2103_021:0247b06": "至於法師。彌不俟說。云欲見飡稟。良所未喻。",
    "T52n2103_021:0247b07": "想得此意。不復多云。統和南。",
    "T52n2103_021:0247b08": "釋法雲啟釋法雲啟殿下以生知上識。精義入神。自",
    "T52n2103_021:0247b09": "然勝辯。妙談出俗。每一往復闔筵心醉。真令",
    "T52n2103_021:0247b10": "諸天讚善。實使釋梵雨華。貧道雖幼知向方。",
    "T52n2103_021:0247b11": "而長無成業。簉之濫吹聖明。而識慚無退者。",
    "T52n2103_021:0247b12": "豈不願餐幽致。敢祈仰者。誠在希聞妙說。今",
    "T52n2103_021:0247b13": "猥蒙答旨。未許群情。退思輕脫用深悚懼。渴",
    "T52n2103_021:0247b14": "仰有實飢虛非假。循思檢願重以祈聞。唯希",
    "T52n2103_021:0247b15": "甘露當開。用得永祛鄙悋。伏願四弘本誓。曲",
    "T52n2103_021:0247b16": "允三請。殷勤謹啟。",
    "T52n2103_021:0247b17": "答雲法師書重覽來示。知猶欲令述義。不辨為利具如",
    "T52n2103_021:0247b18": "前言。甘露之開彌慚來說。若止是略標義宗。",
    "T52n2103_021:0247b19": "無為不爾。但愧以魚目擬法師之夜光耳。統",
    "T52n2103_021:0247b20": "和南。",
    "T52n2103_021:0247b21": "27 謝勅齎水犀如意啟(二一)謝勅齎水犀如意啟",
    "T52n2103_021:0247b22": "臣統啟。應勅左右佰佛掌。奉宣勅旨。垂齎",
    "T52n2103_021:0247b23": "水犀如意一柄。式是道義所須。白玉照采方",
    "T52n2103_021:0247b24": "斯非貴。珊瑚挺質匹此未珍。雕剞既成先被",
    "T52n2103_021:0247b25": "庸薄。如蒙漢帝之簪。似獲趙堯之印。謹仰承",
    "T52n2103_021:0247b26": "威神陳諸講席。方使歡喜羅漢懷棄鉢之嗟。",
    "T52n2103_021:0247b27": "王式碩儒折驪駒之辯。熊飾寶刀。子桓恧",
    "T52n2103_021:0247b28": "其大齎。犛牛輕拂。張敞慚其舊儀。殊恩特降",
    "T52n2103_021:0247b29": "伏深荷躍。不任下情。謹啟事以聞。謹啟。",
    "T52n2103_021:0247c01": "28 令旨解二諦義(二一)令旨解二諦義并答問",
    "T52n2103_021:0247c02": "二諦理實深玄。自非虛懷。無以通其弘遠。明",
    "T52n2103_021:0247c03": "道之方。其由非一。舉要論之不出境智。或時",
    "T52n2103_021:0247c04": "以境明義。或時以智顯行。至於二諦即是就",
    "T52n2103_021:0247c05": "境明義。若迷其方三有不絕。若達其致萬累",
    "T52n2103_021:0247c06": "斯遣。所言二諦者。一是真諦。二名俗諦。真諦",
    "T52n2103_021:0247c07": "亦名第一義諦。俗諦亦名世諦。真諦俗諦以",
    "T52n2103_021:0247c08": "定體立名。第一義諦世諦以褒貶立目。若以",
    "T52n2103_021:0247c09": "次第言說。應云一真諦。二俗諦。一與二合。數",
    "T52n2103_021:0247c10": "則為三。非直數過於二。亦名有前後。於義非",
    "T52n2103_021:0247c11": "便。真既不因俗而有。俗亦不由真而生。正可",
    "T52n2103_021:0247c12": "得言一真一俗。真者是實義。即是平等更無",
    "T52n2103_021:0247c13": "異法。能為雜間。俗者即是集義。此法得生。浮",
    "T52n2103_021:0247c14": "偽起作。第一義者。就無生境中別立美名。言",
    "T52n2103_021:0247c15": "此法最勝最妙無能及者。世者以隔別為義。",
    "T52n2103_021:0247c16": "生滅流動無有住相。涅槃經言。出世人所知",
    "T52n2103_021:0247c17": "名第一義諦。世人所知名為世諦。此即文證",
    "T52n2103_021:0247c18": "褒貶之理。二諦立名差別不同。真俗世等以",
    "T52n2103_021:0247c19": "一義說。第一義諦以二義說。正言此理德既",
    "T52n2103_021:0247c20": "第一義亦第一。世既浮偽更無有義。所以但",
    "T52n2103_021:0247c21": "立世名。諦者以審實為義。真諦審實是真。俗",
    "T52n2103_021:0247c22": "諦審實是俗。真諦離有離無。俗諦即有即無。",
    "T52n2103_021:0247c23": "即有即無斯是假名。離有離無此為中道。真",
    "T52n2103_021:0247c24": "是中道。以不生為體。俗既假名。以生法為",
    "T52n2103_021:0247c25": "體。",
    "T52n2103_021:0247c26": "29 （南㵎寺釋慧超論諮二諦義）(二一)南㵎寺慧超諮曰。浮偽起作名之為俗。離於",
    "T52n2103_021:0247c27": "有無名之為真。未審浮偽為當與真一體為",
    "T52n2103_021:0247c28": "當有異。令旨答曰。世人所知生法為體。出世",
    "T52n2103_021:0247c29": "人所知不生為體。依人作論。應如是說。若論",
    "T52n2103_021:0248a01": "真即有是空。俗指空為有。依此義明不得別",
    "T52n2103_021:0248a02": "異。又諮。真俗既云一體。未審真諦亦有起動。",
    "T52n2103_021:0248a03": "為當起動自動不關真諦。令旨又答。真理寂",
    "T52n2103_021:0248a04": "然無起動相。凡夫惑識自橫見起動。又諮。未",
    "T52n2103_021:0248a05": "審有起動而凡夫橫見。無起動而凡夫橫見。",
    "T52n2103_021:0248a06": "令旨又答。若有起動則不名橫見。以無動而",
    "T52n2103_021:0248a07": "見動所以是橫見。又諮。若法無起動則唯應",
    "T52n2103_021:0248a08": "一諦。令旨又答。此理常寂此自一諦。橫見起",
    "T52n2103_021:0248a09": "動復是一諦。准應有兩不得言一。又諮。為",
    "T52n2103_021:0248a10": "有橫見為無橫見。令旨又答。依人為語有此",
    "T52n2103_021:0248a11": "橫見。又諮。若依人語故有橫見。依法為談不",
    "T52n2103_021:0248a12": "應見動。令旨又答。法乃無動。不妨橫者自見",
    "T52n2103_021:0248a13": "其動。",
    "T52n2103_021:0248a14": "30 （晉安王蕭綱諮二諦義旨）(二一)丹陽尹晉安王蕭綱諮曰。解旨依人為辨有",
    "T52n2103_021:0248a15": "生不生。未審浮虛之與不生。只是一體為當",
    "T52n2103_021:0248a16": "有異。令旨答曰。凡情所見見其起動。聖人所",
    "T52n2103_021:0248a17": "見見其不生。依仁為論乃是異體。若語相即",
    "T52n2103_021:0248a18": "則不成異。具如向釋不復多論。又諮。若真不",
    "T52n2103_021:0248a19": "異俗。俗不異真。豈得俗人所見生法為體。聖",
    "T52n2103_021:0248a20": "人所見不生為體。令旨答。即俗知真。即真",
    "T52n2103_021:0248a21": "見俗。就此為談自成無異。約人辨見自有生",
    "T52n2103_021:0248a22": "不生殊。又諮。未審俗諦之體既云浮幻。何得",
    "T52n2103_021:0248a23": "於真實之中見此浮幻。令旨答。真實之體自",
    "T52n2103_021:0248a24": "無浮幻。惑者橫構。謂之為有。無傷真實體自",
    "T52n2103_021:0248a25": "虛玄。又諮。聖人所見見不流動。凡夫所見自",
    "T52n2103_021:0248a26": "見流動。既流不流異。愚謂不得為一。令旨答。",
    "T52n2103_021:0248a27": "不謂流不流各是一體。正言凡夫於不流之",
    "T52n2103_021:0248a28": "中橫見此流。以是為論可得成一。又諮。真寂",
    "T52n2103_021:0248a29": "之體本自不流。凡夫見流不離真體。然則但",
    "T52n2103_021:0248b01": "有一真不成二諦。令旨答。體恒相即理不得",
    "T52n2103_021:0248b02": "異。但凡見浮虛聖覩真寂。約彼凡聖可得立",
    "T52n2103_021:0248b03": "二諦名。",
    "T52n2103_021:0248b04": "31 （招提寺釋慧琰諮二諦義）(二一)招提寺慧琰諮曰。凡夫見俗以生法為體。聖",
    "T52n2103_021:0248b05": "人見真以不生為體。未審生與不生。但見其",
    "T52n2103_021:0248b06": "異復依何義而得辨一。令旨答曰。凡夫人於",
    "T52n2103_021:0248b07": "無搆有。聖人即有辨無。有無相即此談一",
    "T52n2103_021:0248b08": "體。又諮。未審此得談一。一何所名。令旨答。",
    "T52n2103_021:0248b09": "正以有不異無無不異有。故名為一更無異",
    "T52n2103_021:0248b10": "名。又諮。若無不異有。有不異無。但見其一。",
    "T52n2103_021:0248b11": "云何為二。令旨答。凡夫見有聖人見無。兩見",
    "T52n2103_021:0248b12": "既分以茲成二。又諮。聖人見無無可稱諦。",
    "T52n2103_021:0248b13": "凡夫見有何得稱諦。令旨答。聖人見無在聖",
    "T52n2103_021:0248b14": "為諦。凡夫審謂為有。故於凡為諦。",
    "T52n2103_021:0248b15": "32 （栖玄寺釋雲宗諮二諦義）(二一)棲玄寺曇宗諮曰。聖人為見世諦為不見世",
    "T52n2103_021:0248b16": "諦。令旨答曰。聖人知凡人見有世諦。若論",
    "T52n2103_021:0248b17": "聖人不復見此。又諮。聖人既不見世諦。云何",
    "T52n2103_021:0248b18": "以世諦教化眾生。令旨答。聖人無惑自不見",
    "T52n2103_021:0248b19": "世諦。無妨聖人知凡夫所見。故曲隨物情說",
    "T52n2103_021:0248b20": "有二諦。又諮。聖人知凡見世諦。即此凡夫不。",
    "T52n2103_021:0248b21": "令旨答。此凡即是世諦。聖人亦不見此凡。又",
    "T52n2103_021:0248b22": "諮。聖既不見凡。焉知凡見世諦。令旨答。聖雖",
    "T52n2103_021:0248b23": "自無凡。亦能知有凡。自謂為有。故曲赴其情",
    "T52n2103_021:0248b24": "為說世諦。",
    "T52n2103_021:0248b25": "33 （中郎王規諮二諦義旨）(二一)司徒從事中郎王規諮曰。未審真俗既不同。",
    "T52n2103_021:0248b26": "豈得相即之義。令旨答。聖人所得自見其無。",
    "T52n2103_021:0248b27": "凡人所得自見其有。見自不同。無妨俗不出",
    "T52n2103_021:0248b28": "真外。又諮。未審既無異。質而有二義。為當義",
    "T52n2103_021:0248b29": "離於體。為當即義即體。令旨答。更不相出名",
    "T52n2103_021:0248c01": "為一體。愚聖見殊自成異義。又諮。凡夫為但",
    "T52n2103_021:0248c02": "見俗亦得見真。令旨答。止得見俗不得見真。",
    "T52n2103_021:0248c03": "又諮。體既相即寧不覩真。令旨答。凡若見真",
    "T52n2103_021:0248c04": "不應覩俗。覩俗既妄焉得見真。",
    "T52n2103_021:0248c05": "34 （靈根寺釋僧遷諮二諦義）(二一)靈根寺僧遷諮曰。若第一以無過為義。此是",
    "T52n2103_021:0248c06": "讚嘆之名。真離於俗亦應是讚嘆之名。令旨",
    "T52n2103_021:0248c07": "答曰。即此體真。不得言嘆。第一義諦既更立",
    "T52n2103_021:0248c08": "美名。所以是嘆。又諮。無勝我者既得稱讚嘆。",
    "T52n2103_021:0248c09": "我體即真。何故非嘆。令旨答。無勝我者所以",
    "T52n2103_021:0248c10": "得稱讚。我體即真亦是我真。故非讚嘆。又",
    "T52n2103_021:0248c11": "諮。我無過者。所以得稱讚嘆。我是不偽何得",
    "T52n2103_021:0248c12": "非讚。令旨答。不偽真是當體之名。如人體",
    "T52n2103_021:0248c13": "義謂之解義。正足稱其實體。豈成讚嘆。又諮。",
    "T52n2103_021:0248c14": "此法無能出者。焉得即是讚嘆。令旨答。既云",
    "T52n2103_021:0248c15": "無出。非讚如何。",
    "T52n2103_021:0248c16": "35 （羅平侯蕭正立諮二諦義旨）(二一)羅平侯蕭正立諮曰。未審俗諦是生法以不。",
    "T52n2103_021:0248c17": "令旨答曰。俗諦之體正是生法。又諮。俗既橫",
    "T52n2103_021:0248c18": "見。何得有生。令旨答。橫見為有。所以有生。",
    "T52n2103_021:0248c19": "又諮。橫見為有。實自無法。實既無法說何為",
    "T52n2103_021:0248c20": "生。令旨答。即此生法名為橫見。亦即此橫見",
    "T52n2103_021:0248c21": "名為生法。又諮。若是橫見不應有生。若必有",
    "T52n2103_021:0248c22": "生名何橫見。令旨答。既云橫見。實自無生。",
    "T52n2103_021:0248c23": "但橫見為有。有此橫生。",
    "T52n2103_021:0248c24": "36 （衡山侯蕭恭諮二諦義旨）(二一)衡山侯蕭恭諮曰。未審第一義諦既有義目。",
    "T52n2103_021:0248c25": "何故世諦獨無義名。令旨答曰。世既浮俗無",
    "T52n2103_021:0248c26": "義可辨。又諮。若無義可辨。何以稱諦。令旨",
    "T52n2103_021:0248c27": "答。凡俗審見。故立諦名。又諮。若凡俗見有",
    "T52n2103_021:0248c28": "得受諦名。亦應凡俗見有得安義字。令旨答。",
    "T52n2103_021:0248c29": "凡俗審見。故諦名可立。浮俗無義。何得強字",
    "T52n2103_021:0249a01": "為義。又諮。浮俗雖無實義。不無浮俗之義。既",
    "T52n2103_021:0249a02": "有此浮俗。何得不受義名。令旨答。正以浮俗",
    "T52n2103_021:0249a03": "故無義可辨。若有義可辨何名浮俗。",
    "T52n2103_021:0249a04": "37 （中興寺僧懷諮二諦義）(二一)中興寺僧懷諮曰。令旨解言。真不離俗。俗不",
    "T52n2103_021:0249a05": "離真。未審真是無相。俗是有相。相無相殊。",
    "T52n2103_021:0249a06": "何得同體。令旨答曰。相與無相此處不同。但",
    "T52n2103_021:0249a07": "凡所見有。即是聖所見無。以此為論。可得無",
    "T52n2103_021:0249a08": "別。又諮。既是一法。云何得見為兩。見既有兩",
    "T52n2103_021:0249a09": "豈是一法。令旨答。理乃不兩。隨物所見。故得",
    "T52n2103_021:0249a10": "有兩。又諮。見既有兩。豈不相違。令旨答。法",
    "T52n2103_021:0249a11": "若實兩。可得相違。法常不兩。人見自兩。就此",
    "T52n2103_021:0249a12": "作論。焉得相乖。又諮。人見有兩。可說兩人。",
    "T52n2103_021:0249a13": "理既是一。豈得有兩。令旨答。理雖不兩而約",
    "T52n2103_021:0249a14": "人成兩。",
    "T52n2103_021:0249a15": "38 （始興王第四男蕭映諮二諦義旨）(二一)始興王第四男蕭映諮曰。第一義諦其義第",
    "T52n2103_021:0249a16": "一。德亦第一不。令旨答曰。義既第一。德亦",
    "T52n2103_021:0249a17": "第一。又諮。直言第一。已苞德義。何得復加",
    "T52n2103_021:0249a18": "義字以致繁復。令旨答。直言第一在義猶",
    "T52n2103_021:0249a19": "昧。第一見義可得盡美。又諮。若加以義字可",
    "T52n2103_021:0249a20": "得盡美。何不加以德字可得盡美。令旨答。第",
    "T52n2103_021:0249a21": "一是德。豈待復加。但加義字則德義雙美。又",
    "T52n2103_021:0249a22": "諮。直稱第一足見其美。偏加義字似有所局。",
    "T52n2103_021:0249a23": "令旨答。第一表德。復加義字。二美俱陳。豈有",
    "T52n2103_021:0249a24": "所局。",
    "T52n2103_021:0249a25": "39 （吳平王世子蕭勵諮二諦義旨）(二一)吳平世子蕭勵諮曰。通旨云。第一義諦世",
    "T52n2103_021:0249a26": "諦。褒貶立名。真俗二諦定體立名。尋真諦之",
    "T52n2103_021:0249a27": "理既妙絕言慮。未審云何有定體之旨。令旨",
    "T52n2103_021:0249a28": "答曰。談其無相無真不真。寄名相說以真定",
    "T52n2103_021:0249a29": "體。又諮。若真諦無體。今寄言辨體。未審真",
    "T52n2103_021:0249b01": "諦無相。何不寄言辨相。令旨答。寄言辯體猶",
    "T52n2103_021:0249b02": "恐貶德。若復寄言辯相則有累虛玄。又諮。真",
    "T52n2103_021:0249b03": "諦玄虛離於言說。今既稱有真。豈非寄言辯",
    "T52n2103_021:0249b04": "相。令旨答。寄有此名。名自是相。無傷此理無",
    "T52n2103_021:0249b05": "相虛寂。又諮。未審此寄言辯體。為是當理為",
    "T52n2103_021:0249b06": "不當理。令旨答。無名而說名不全當理。又",
    "T52n2103_021:0249b07": "諮。若寄言辯名。名不當理。未審此寄將何所",
    "T52n2103_021:0249b08": "說。令旨答。雖不當理。為接引眾生須名相",
    "T52n2103_021:0249b09": "說。",
    "T52n2103_021:0249b10": "40 （宋熙寺釋慧令諮二諦義）(二一)宋熙寺慧令諮曰。真諦以不生為體。俗諦以",
    "T52n2103_021:0249b11": "生法為體。而言不生即生。生即不生。為當體",
    "T52n2103_021:0249b12": "中相即。為當義中相即。令旨答云。體中相即。",
    "T52n2103_021:0249b13": "義不相即。又諮。義既不即。體云何即。令旨",
    "T52n2103_021:0249b14": "答。凡見其有。聖覩其無。約見成異。就體恒",
    "T52n2103_021:0249b15": "即。又諮。體既無兩何事須即。令旨答。若體",
    "T52n2103_021:0249b16": "無別兩緣見有兩。見既兩異須明體即。又諮。",
    "T52n2103_021:0249b17": "若如解旨。果是就人明即。令旨答。約人見為",
    "T52n2103_021:0249b18": "二。二諦所以名生。就人見明即此亦大妨。",
    "T52n2103_021:0249b19": "41 （始興王第五男蕭曄諮二諦義旨）(二一)始興王第五男蕭曄諮曰。真諦稱真。是實真",
    "T52n2103_021:0249b20": "不。令旨答曰。得是實真。又諮。菩薩會真之",
    "T52n2103_021:0249b21": "時。為忘俗忘真不。令旨答。忘俗忘真。故說會",
    "T52n2103_021:0249b22": "真。又諮。若忘俗忘真故說會真。忘俗忘真何",
    "T52n2103_021:0249b23": "謂實真。令旨答。若存俗存真何謂實真。正由",
    "T52n2103_021:0249b24": "兩遣故謂實真。又諮。若忘俗忘真而是實真。",
    "T52n2103_021:0249b25": "亦應忘真忘俗而是實俗。令旨答。忘俗忘真",
    "T52n2103_021:0249b26": "所以見真。忘真忘俗彌見非俗。又諮。菩薩會",
    "T52n2103_021:0249b27": "真。既忘俗忘真。今呼實真便成乖理。令旨答。",
    "T52n2103_021:0249b28": "假呼實真。終自忘真。兩忘稱實。何謂乖理。",
    "T52n2103_021:0249b29": "42 （興皇寺釋法宣諮二諦義）(二一)興皇寺法宣諮曰。義旨云。俗諦是有是無故",
    "T52n2103_021:0249c01": "以生法為體。未審有法有體可得稱生。無是",
    "T52n2103_021:0249c02": "無法。云何得有生義。令旨答曰。俗諦有無相",
    "T52n2103_021:0249c03": "待而立。既是相待故並得稱生。又諮。若有無",
    "T52n2103_021:0249c04": "兩法並稱為生。生義既一。則有無無異。令旨",
    "T52n2103_021:0249c05": "答。俱是凡夫所見故生義得同是有是無。焉",
    "T52n2103_021:0249c06": "得不異。又諮。若有無果別。應有生不生。令旨",
    "T52n2103_021:0249c07": "答。既相待立名。故同一生義。",
    "T52n2103_021:0249c08": "43 （程鄉侯蕭祇諮二諦義旨）(二一)程鄉侯蕭祇諮曰。未審第一之名。是形待以",
    "T52n2103_021:0249c09": "不。令旨答曰。正是形待。又諮。第一無相有",
    "T52n2103_021:0249c10": "何形待。令旨答。既云第一。豈得非待。又諮。",
    "T52n2103_021:0249c11": "第一是待。既稱第一。世諦待於第一。何不名",
    "T52n2103_021:0249c12": "為第二。若俗諦是待而不稱第二。亦應真諦",
    "T52n2103_021:0249c13": "是待不名第一。令旨答。若稱第一是待。於義",
    "T52n2103_021:0249c14": "已足。無假說俗。第二方成相待。又諮。若世諦",
    "T52n2103_021:0249c15": "之名不稱第二。則第一之稱無所形待。令旨",
    "T52n2103_021:0249c16": "答。第一褒真。既云相待。世名是待。直置可",
    "T52n2103_021:0249c17": "知。",
    "T52n2103_021:0249c18": "44 （光宅寺釋法雲諮二諦義）(二一)光宅寺法雲諮曰。聖人所知之境。此是真諦。",
    "T52n2103_021:0249c19": "未審能知之智。為是真諦。為是俗諦。令旨答",
    "T52n2103_021:0249c20": "曰。能知是智。所知是境。智來冥境得言即真。",
    "T52n2103_021:0249c21": "又諮。有智之人。為是真諦。為是俗諦。令旨",
    "T52n2103_021:0249c22": "答。若呼有智之人即是俗諦。又諮。未審俗諦",
    "T52n2103_021:0249c23": "之人。何得有真諦之智。令旨答。聖人能忘於",
    "T52n2103_021:0249c24": "俗。所以得有真智。又諮。此人既冥無生。亦應",
    "T52n2103_021:0249c25": "不得稱人。令旨答。冥於無生不得言人。寄名",
    "T52n2103_021:0249c26": "相說常自有人。",
    "T52n2103_021:0249c27": "45 （靈根寺釋慧令諮二諦義）(二一)靈根寺慧令諮曰。為於真諦中見有。為俗諦",
    "T52n2103_021:0249c28": "中見有。令旨答曰。於真諦中橫見有俗。又諮。",
    "T52n2103_021:0249c29": "俗諦之有為實為虛。令旨答。是虛妄之有。又",
    "T52n2103_021:0250a01": "諮。為當見妄。為當見有。令旨答。見於妄有。",
    "T52n2103_021:0250a02": "又諮。無名相中何得見有名相。令旨答。於無",
    "T52n2103_021:0250a03": "名相見有名相。所以妄有。又諮。於無名相妄",
    "T52n2103_021:0250a04": "見為有。譬如火熱。惑者言冷。得就熱中有冷",
    "T52n2103_021:0250a05": "相不。若於無相而有名相。亦於火中應有此",
    "T52n2103_021:0250a06": "冷。令旨答。火自常熱妄見有冷。此自惑不",
    "T52n2103_021:0250a07": "嘗異。",
    "T52n2103_021:0250a08": "46 （湘宮寺釋慧興諮二諦義）(二一)湘宮寺慧興諮曰。凡夫之惑。為當但於真有",
    "T52n2103_021:0250a09": "迷。於俗亦迷。令旨答曰。於真見有。此是迷",
    "T52n2103_021:0250a10": "真。既見有俗不成迷俗。又諮。若使解俗便成",
    "T52n2103_021:0250a11": "解真。若不解真豈得解俗。令旨答。真理虛寂",
    "T52n2103_021:0250a12": "惑心不解。雖不解真何妨解俗。又諮。此心不",
    "T52n2103_021:0250a13": "解真。於真可是惑。此心既解俗。於俗應非",
    "T52n2103_021:0250a14": "惑。令旨答。實而為語通自是惑。辨俗森羅",
    "T52n2103_021:0250a15": "於俗中各解。",
    "T52n2103_021:0250a16": "47 （莊嚴寺釋僧旻諮二諦義）(二一)莊嚴寺僧旻諮曰。三十心中所得空解。為是",
    "T52n2103_021:0250a17": "真解。為是俗解。令旨答。可名相似解。又諮。",
    "T52n2103_021:0250a18": "未審相似為真為俗。令旨答。習觀無生不名",
    "T52n2103_021:0250a19": "俗解。未見無生不名真解。又諮。若能照之智",
    "T52n2103_021:0250a20": "非真非俗。亦應所照之境非真非俗。若是非",
    "T52n2103_021:0250a21": "真非俗則有三諦。令旨答。所照之境既即無",
    "T52n2103_021:0250a22": "生。無生是真豈有三諦。又諮。若境即真境。何",
    "T52n2103_021:0250a23": "不智即真智。令旨答。未見無生故非真智。何",
    "T52n2103_021:0250a24": "妨此智未真。而習觀真境。豈得以智未真而",
    "T52n2103_021:0250a25": "使境非真境。",
    "T52n2103_021:0250a26": "48 （宣武寺釋法寵諮二諦義）(二一)宣武寺法寵諮曰。真諦不生不滅。俗諦有生",
    "T52n2103_021:0250a27": "有滅。真俗兩義得言有異。談其法體只得是",
    "T52n2103_021:0250a28": "一。未審體從於義。亦得有二不。令旨答曰。體",
    "T52n2103_021:0250a29": "亦不得合從於義。又諮。未審就凡聖兩見得",
    "T52n2103_021:0250b01": "言兩義。亦就凡聖兩見得言兩體。令旨答。理",
    "T52n2103_021:0250b02": "不相異。所以云一。就凡聖兩見。得有二體之",
    "T52n2103_021:0250b03": "殊。又諮。若使凡者見有聖人見無。便應凡夫",
    "T52n2103_021:0250b04": "但見世諦有。聖人應見太虛無。令旨答。太虛",
    "T52n2103_021:0250b05": "亦非聖人所見。太虛得名由於相待。既由待",
    "T52n2103_021:0250b06": "生並凡所見。又諮。凡夫所見空有得言是一",
    "T52n2103_021:0250b07": "不。令旨答。就凡為語有實異無。約聖作談無",
    "T52n2103_021:0250b08": "不異有。",
    "T52n2103_021:0250b09": "49 （建業寺釋僧愍諮二諦義）(二一)建業寺僧愍諮曰。俗人解俗為當解俗參差",
    "T52n2103_021:0250b10": "而言解俗。為當見俗虛假而言解俗。令旨答",
    "T52n2103_021:0250b11": "曰。只是見俗參差而言解俗。又諮。俗諦不但",
    "T52n2103_021:0250b12": "參差。亦是虛妄。何故解參差而不解虛妄。令",
    "T52n2103_021:0250b13": "旨答。若使凡夫解虛妄。即是解真不解虛妄。",
    "T52n2103_021:0250b14": "所以名為解俗。",
    "T52n2103_021:0250b15": "50 （光宅寺釋敬脫諮二諦義）(二一)光宅寺敬脫諮曰。未審聖人見真。為當漸見。",
    "T52n2103_021:0250b16": "為當頓見。令旨答曰。漸見。又諮。無相虛懷。",
    "T52n2103_021:0250b17": "一見此現萬相並寂。未審何故見真得有由",
    "T52n2103_021:0250b18": "漸。令旨答曰。自凡之聖。解有淺深真自虛",
    "T52n2103_021:0250b19": "寂。不妨見有由漸。又諮。未審一得無相並忘",
    "T52n2103_021:0250b20": "萬有。為不悉忘。令旨答。一得無相萬有悉忘。",
    "T52n2103_021:0250b21": "又諮。一得無相忘萬有者。亦可一得虛懷窮",
    "T52n2103_021:0250b22": "彼真境。不應漸見。令旨答。如來會寂自是窮",
    "T52n2103_021:0250b23": "真。淺行聖人恒自漸見。又諮。若見真有漸不",
    "T52n2103_021:0250b24": "可頓會。亦應漸忘萬有不可頓忘。令旨答。解",
    "T52n2103_021:0250b25": "有優劣故有漸見。忘懷無偏故萬有並寂。",
    "T52n2103_021:0250b26": "51 令旨解法身義(二一)令旨解法身義并問答",
    "T52n2103_021:0250b27": "法身虛寂。遠離有無之境。獨脫因果之外。",
    "T52n2103_021:0250b28": "不可以智知。不可以識識。豈是稱謂所能論",
    "T52n2103_021:0250b29": "辯。將欲顯理不容默然。故隨從言說。致有",
    "T52n2103_021:0250c01": "法身之稱。天竺云達摩舍利。此土謂之法身。",
    "T52n2103_021:0250c02": "若以當體則是自性之目。若以言說則是相",
    "T52n2103_021:0250c03": "待立名。法者軌則為旨。身者有體之義。軌則",
    "T52n2103_021:0250c04": "之體故曰法身。略就言說粗陳其體。是常住",
    "T52n2103_021:0250c05": "身。是金剛身。重加研覈其則不爾。若定是",
    "T52n2103_021:0250c06": "金剛即為名相。定是常住。便成方所。所謂",
    "T52n2103_021:0250c07": "常住。本是寄名稱曰金剛。本是譬說。及談",
    "T52n2103_021:0250c08": "實體。則性同無生。故云佛身無為不墮法。",
    "T52n2103_021:0250c09": "故涅槃經說。如來之身非身。是身無量無邊",
    "T52n2103_021:0250c10": "無有足迹。無知無形畢竟清淨。無知清淨而",
    "T52n2103_021:0250c11": "不可為無垢。稱曰妙有而復非有。離無離有",
    "T52n2103_021:0250c12": "所謂法身。",
    "T52n2103_021:0250c13": "52 （招提寺釋慧琰諮法身義）(二一)招提寺慧琰諮曰。未審法身無相不應有體。",
    "T52n2103_021:0250c14": "何得用體以釋身義。令旨答。無名無相乃無",
    "T52n2103_021:0250c15": "體可論。寄以名相不無妙體。又諮。若寄以名",
    "T52n2103_021:0250c16": "相不無妙體。則寄以名相不成無相。令旨答。",
    "T52n2103_021:0250c17": "既云寄以名相。足明理實無相。又諮。若寄以",
    "T52n2103_021:0250c18": "名相而理實無相。理既無相云何有體。令旨",
    "T52n2103_021:0250c19": "答。寄言軌物何得無體。又諮。亦應寄言軌物。",
    "T52n2103_021:0250c20": "非復無相。令旨答。軌物義邊理非無相。所言",
    "T52n2103_021:0250c21": "無相本談妙體。又諮。真實本來無相。正應以",
    "T52n2103_021:0250c22": "此軌物。何得隱斯真實。強生言相。令旨答。真",
    "T52n2103_021:0250c23": "實無相非近學所窺。是故接諸膚淺。必須寄",
    "T52n2103_021:0250c24": "以言相。",
    "T52n2103_021:0250c25": "53 （光宅寺釋法雲諮法身義）(二一)光宅寺法雲諮曰。未審法身常住。是萬行得",
    "T52n2103_021:0250c26": "不。令旨答曰。名相道中萬行所得。又諮。既為",
    "T52n2103_021:0250c27": "萬行所得。豈言無相。若必無相豈為萬行所",
    "T52n2103_021:0250c28": "得。令旨答。無名無相。何曾有得寄以名相假",
    "T52n2103_021:0250c29": "言有得。又諮。實有萬行實得佛果。安可以無",
    "T52n2103_021:0251a01": "相全無所得。令旨答。問者住心謂實有萬行。",
    "T52n2103_021:0251a02": "今謂萬行自空。豈有實果可得。又諮。現有眾",
    "T52n2103_021:0251a03": "生修習萬行。未審何故全謂為無。令旨答。凡",
    "T52n2103_021:0251a04": "俗所見謂之為有。理而檢之實無萬行。又諮。",
    "T52n2103_021:0251a05": "經說常住以為妙有。如其假說何謂妙有。令",
    "T52n2103_021:0251a06": "旨答。寄以名相故說妙有。理絕名相何妙何",
    "T52n2103_021:0251a07": "有。",
    "T52n2103_021:0251a08": "54 （莊嚴寺釋僧旻諮法身義）(二一)莊嚴寺僧旻諮曰。未審法身絕相。智不能知。",
    "T52n2103_021:0251a09": "絕相絕知。何得猶有身稱。令旨答曰。無名無",
    "T52n2103_021:0251a10": "相曾有何身。假名相說故曰法身。又諮。亦應",
    "T52n2103_021:0251a11": "假名相說是智所照。何得不可以智知。不可",
    "T52n2103_021:0251a12": "以識識。令旨答。亦得寄名慧眼所見。又諮。",
    "T52n2103_021:0251a13": "若慧眼能見。則可以智知。若智不能知。則慧",
    "T52n2103_021:0251a14": "眼無見。令旨答。慧眼無見。亦無法可見。又",
    "T52n2103_021:0251a15": "諮。若云無見有何法身。令旨答。理絕聞見實",
    "T52n2103_021:0251a16": "無法身。又諮。若無法身則無正覺。正覺既有。",
    "T52n2103_021:0251a17": "法身豈無。令旨答。恒是寄言故有正覺。正覺",
    "T52n2103_021:0251a18": "既在寄言。法身何得定有。",
    "T52n2103_021:0251a19": "55 （宣武寺釋法寵諮法身義）(二一)宣武寺法寵諮曰。未審法身之稱為正在妙",
    "T52n2103_021:0251a20": "本。金姿丈六亦是法身。令旨答曰。通而為論",
    "T52n2103_021:0251a21": "本迹皆是。別而為語止在常住。又諮。若止在",
    "T52n2103_021:0251a22": "常住不應有身。若通取丈六。丈六何謂法身。",
    "T52n2103_021:0251a23": "令旨答。常住既有妙體。何得無身。丈六亦能",
    "T52n2103_021:0251a24": "軌物。故可通稱法身。又諮。若常住無累方稱",
    "T52n2103_021:0251a25": "法身。丈六有累何謂法身。令旨答。眾生注仰",
    "T52n2103_021:0251a26": "妄見丈六。丈六非有有何實累。又諮。若丈六",
    "T52n2103_021:0251a27": "非有指何為身。令旨答。隨物見有謂有應身。",
    "T52n2103_021:0251a28": "又諮。既曰應身何謂法身。令旨答。通相為辨",
    "T52n2103_021:0251a29": "故兼本迹。覈求實義不在金姿。",
    "T52n2103_021:0251b01": "56 （靈根寺釋慧令諮法身義）(二一)靈根寺慧令諮曰。未審為以極智名曰法身。",
    "T52n2103_021:0251b02": "為以絕相故曰法身。令旨答曰。無名無相是",
    "T52n2103_021:0251b03": "集藏法身。圓極智慧是實智法身。又諮。無",
    "T52n2103_021:0251b04": "名無相則無身不身。既有法身何謂無相。令",
    "T52n2103_021:0251b05": "旨答。正以無相故曰法身。又諮。若以無相故",
    "T52n2103_021:0251b06": "曰法身。則智慧名相非復法身。令旨答。既是",
    "T52n2103_021:0251b07": "無相智慧豈非法身。又諮。如其有身何名無",
    "T52n2103_021:0251b08": "相。若是無相何得有身。令旨答。於無名相假",
    "T52n2103_021:0251b09": "說法身。又諮。若假說法身正在名相。云何",
    "T52n2103_021:0251b10": "直指無相而謂法身。令旨答。既於無相假立",
    "T52n2103_021:0251b11": "名相。豈得異此無相而說法身。57 （靈味寺釋靜安諮法身義）(二一)靈味寺靜安",
    "T52n2103_021:0251b12": "諮曰。未審法身垂應以不。令旨答曰。法身",
    "T52n2103_021:0251b13": "無應。又諮。本以應化故稱法身。若無應化何",
    "T52n2103_021:0251b14": "謂法身。令旨答。本以軌則之體名為法身。",
    "T52n2103_021:0251b15": "應化之談非今所執。又諮。若無應化云何可",
    "T52n2103_021:0251b16": "軌。既為物軌豈無應化。令旨答。眾生注仰蒙",
    "T52n2103_021:0251b17": "益。故云能為軌。化緣已畢何所應化。又諮。",
    "T52n2103_021:0251b18": "若能益眾生便成應化。若無應化何以益物。",
    "T52n2103_021:0251b19": "令旨答。能生注仰軌則自成。何勞至人俯應",
    "T52n2103_021:0251b20": "塵俗。又諮。既生注仰豈無應化。若無應化注",
    "T52n2103_021:0251b21": "仰何益。令旨答。正由世尊至極神妙特深。但",
    "T52n2103_021:0251b22": "令注仰自然蒙祐。若應而後益。何謂至神。不",
    "T52n2103_021:0251b23": "應而益。故成窮美。若必令實應與菩薩豈殊。",
    "T52n2103_021:0251b24": "58 謝勅賚看講啟(梁昭明太子)(二一)謝勅賚看講啟梁昭明皇太子",
    "T52n2103_021:0251b25": "臣統啟。主書管萬安。奉宣勅旨。以臣今講竟",
    "T52n2103_021:0251b26": "曲垂勞問。伏以正言深奧總一群經。均斗杓",
    "T52n2103_021:0251b27": "以命四時。等太陽而照萬國。臣不涯庸淺輕",
    "T52n2103_021:0251b28": "敢奉宣莫惻天文徒觀玉府。慚悚交并寢興",
    "T52n2103_021:0251b29": "無寘。仰降中使俯賚光臨。榮荷殊慈靡知啟",
    "T52n2103_021:0251c01": "處。不任下情。謹附啟事謝聞。謹啟。",
    "T52n2103_021:0251c02": "59 謝勅參解講啟(二一)謝勅參解講啟",
    "T52n2103_021:0251c03": "臣統啟。主書周昂。奉宣勅旨。垂參臣今解講。",
    "T52n2103_021:0251c04": "伏以至理希夷微言淵奧。非所能鑽仰。遂以",
    "T52n2103_021:0251c05": "無庸叨茲宣釋。將應讓齒。反降教胄之恩。",
    "T52n2103_021:0251c06": "允宜尚學。翻荷說經之詔。竊以挾八威之策。",
    "T52n2103_021:0251c07": "則神物莫干。服九丹之華。則仙徒可役。臣",
    "T52n2103_021:0251c08": "仰承皇威訓茲學侶。奉揚聖旨洞曉群儒。鼓",
    "T52n2103_021:0251c09": "冶異師陶鈞久滯。方使惠施恧其短長。公孫",
    "T52n2103_021:0251c10": "罷其堅白。王生挫辨既盡神氣。法開受屈",
    "T52n2103_021:0251c11": "永隱東峯。中使曲臨彌光函席。仰戴殊慈不",
    "T52n2103_021:0251c12": "知啟處。不任下情。謹奉啟事謝聞。謹啟。",
    "T52n2103_021:0251c13": "60 謝勅賚制旨大涅槃經講疏啟(二一)謝勅賚制旨大涅槃經講疏啟",
    "T52n2103_021:0251c14": "臣統啟。後閤應勅木佛子。奉宣勅旨。垂賚",
    "T52n2103_021:0251c15": "制旨大般涅槃經講疏一部十帙合目百一",
    "T52n2103_021:0251c16": "卷。寒鄉覩日未足稱奇。採藥逢仙曾何譬喜。",
    "T52n2103_021:0251c17": "臣伏以。六爻所明。至邃窮於幾象。四書所總。",
    "T52n2103_021:0251c18": "施命止於域中。豈有牢籠因果。辨斯寶城之",
    "T52n2103_021:0251c19": "教。網羅真俗。開茲月滿之文。方當道洽大千",
    "T52n2103_021:0251c20": "化均百億。雲彌識種雨遍身田。豈復論唐帝",
    "T52n2103_021:0251c21": "龜書周王策府。何待刊寢槃盂屏黜丘素。",
    "T52n2103_021:0251c22": "甘露妙典先降殊恩。揣己循愚不勝慶荷。不",
    "T52n2103_021:0251c23": "任頂戴之至。謹奉啟謝聞。",
    "T52n2103_021:0251c24": "61 謝勅賚制旨大集經講疏啟(二一)謝勅賚制旨大集經講疏啟",
    "T52n2103_021:0251c25": "臣統啟。宣詔王慧寶。奉宣勅旨。垂賚制旨大",
    "T52n2103_021:0251c26": "集經講疏二帙十六卷。甘露入頂。慧水灌心。",
    "T52n2103_021:0251c27": "似闇遇明。如飢獲飽。伏以非色非欲二界同",
    "T52n2103_021:0251c28": "坊。匪文匪理三乘雲集。四辨言而未極。八",
    "T52n2103_021:0251c29": "聲闡而莫窮。俯應天機垂茲聖作。同真如而",
    "T52n2103_021:0252a01": "無盡。與日月而俱懸。但觀寶舂山獲珠大海。",
    "T52n2103_021:0252a02": "臣實何能恒蒙誘被。張書谷筆豈足陳心。抗",
    "T52n2103_021:0252a03": "袖長言未申歌舞。不任喜荷之至。謹奉啟謝",
    "T52n2103_021:0252a04": "聞。謹啟。",
    "T52n2103_021:0252a05": "62 答廣信侯書(二一)答廣信侯書晉安王",
    "T52n2103_021:0252a06": "王白。仰承比往開善聽講涅槃。縱賞山中遊",
    "T52n2103_021:0252a07": "心人外。青松白霧處處可悅。奇峯怪石極目",
    "T52n2103_021:0252a08": "忘歸。加以法水晨流天華夜落。往而忘反。有",
    "T52n2103_021:0252a09": "會昔言。王牽物從務無由獨往。仰此高蹤寸",
    "T52n2103_021:0252a10": "心如結。謹白。",
    "T52n2103_021:0252a11": "63 與廣信侯書(二一)與廣信侯書晉安王",
    "T52n2103_021:0252a12": "王白。闊絕音旨每用延結。風嚴寒勁願比怡",
    "T52n2103_021:0252a13": "和。伏承淨名法席親承金口。辭珍鹿苑理",
    "T52n2103_021:0252a14": "愜鷲山。微密祕藏於斯既隆。莊嚴道場自茲",
    "T52n2103_021:0252a15": "彌闡。豈止心燈夜炳。亦乃意蘂晨飛。況思",
    "T52n2103_021:0252a16": "弘明本長內教。今陪十善之車。開八政之",
    "T52n2103_021:0252a17": "路。流波若之水。洗意識之塵。以此春翹方",
    "T52n2103_021:0252a18": "為秋實。王每憶華林勝集亦叨末位。終朝竟",
    "T52n2103_021:0252a19": "夜沐浴妙言。至於席罷日餘退休增省。携手",
    "T52n2103_021:0252a20": "登臨兼展談笑。仰望九層俯窺百尺。金池動",
    "T52n2103_021:0252a21": "月玉樹含風。當於此時足稱法樂。今卷惟之",
    "T52n2103_021:0252a22": "部乘傳一隅。聞慧雨滂流喜躍充遍。徒挹懸",
    "T52n2103_021:0252a23": "河無由承稟。空無所有不瑩情靈。緣癡有",
    "T52n2103_021:0252a24": "愛自嗟難拔。兼下車以來義言蓋少。舊憶已",
    "T52n2103_021:0252a25": "盡新解未餐。既慚口誦復非心辯。永謝寫瓶",
    "T52n2103_021:0252a26": "終慚染疊。況慈雲既被智海亦深。影末波",
    "T52n2103_021:0252a27": "餘希時灑拂。但睽違轉積興言盈瞼。願加敬",
    "T52n2103_021:0252a28": "納。言不定意。謹白。",
    "T52n2103_021:0252a29": "64 （廣信侯蕭映答王心要）(二一)廣信縣開國侯蕭映。惶恐死罪。信至奉誨。",
    "T52n2103_021:0252b01": "清言兼紙文采巨麗。慰喻綢繆。比日寒霜慘",
    "T52n2103_021:0252b02": "切。伏願興居和悆。民富重殷無過抑損。下",
    "T52n2103_021:0252b03": "官智昏識闇學淺人凡。遂得擁卷璇階親奉",
    "T52n2103_021:0252b04": "教義。耳餐甘露心承制說。天思淵深叡情廣",
    "T52n2103_021:0252b05": "奧。三明一鑒。釋滯義於久迷。四辨既陳。闡",
    "T52n2103_021:0252b06": "難思而頓解。豈漢皇夢邇而梵響復弘。雖晉",
    "T52n2103_021:0252b07": "帝留心而微言始見。每至夕趍瓊筵晨登朱",
    "T52n2103_021:0252b08": "陛。不曾不憶芳林勝集玄圃法座。殿下曳舃",
    "T52n2103_021:0252b09": "寶雲。或從容而問道。施裾博望。乍折角而解",
    "T52n2103_021:0252b10": "頤。于時謬齒末筵預聞清論。親奉話言數陪",
    "T52n2103_021:0252b11": "顏色。至於今者講席。殿下限同分陜。謬頒天",
    "T52n2103_021:0252b12": "獎猶及下官。誰不欽仁。寧無戀德。傾心東注。",
    "T52n2103_021:0252b13": "恒以係仰為先。下官蒙蔽久已仰慕。雖聞妙",
    "T52n2103_021:0252b14": "義愚心難啟。方欲馳鶩枌鄉訪疑下席。忽逢",
    "T52n2103_021:0252b15": "令旨。垂覓波餘。尋讀戰遑俯仰慚恧。庶為",
    "T52n2103_021:0252b16": "恩謔少泰下情。正當慈雲智海。翻以仰屬",
    "T52n2103_021:0252b17": "謝瓶。慚疊實歸庸菲。下官惑緣既積塵累未",
    "T52n2103_021:0252b18": "消。近攝衛乖方遂中途感疾。不得餐承究竟",
    "T52n2103_021:0252b19": "闕聞末品。徒自剋責終關緣運。不審比日何",
    "T52n2103_021:0252b20": "以怡神。披閱儒史無乃損悆。下官每訪西郵",
    "T52n2103_021:0252b21": "備餐令德。仰承觀囑於章華之上。或聽訟於",
    "T52n2103_021:0252b22": "甘棠之下。未嘗不文翰紛綸終朝不息。清論",
    "T52n2103_021:0252b23": "玄談夜分乃寐。春華之客。登座右而升堂。",
    "T52n2103_021:0252b24": "秋實之賓。應虛左而入室。文宗義府於焉總",
    "T52n2103_021:0252b25": "萃。唯此最樂實驗茲辰。下官昔遊梁苑曲蒙",
    "T52n2103_021:0252b26": "眷顧。今者獨隔清顏久睽接仰。傾心已結興",
    "T52n2103_021:0252b27": "言涕欷。唯冀音旨時賜沾及。伏願珍重尋更",
    "T52n2103_021:0252b28": "下承。曲奉恩誨用深銘荷。映死罪死罪。",
    "T52n2103_021:0252b29": "廣弘明集卷第二十一"
}