{
    "T24n1451_027:0333c17": "根本說一切有部毘奈耶雜事",
    "T24n1451_027:0333c18": "卷第二十七",
    "T24n1451_027:0333c20": "三藏法師義淨奉　制譯",
    "T24n1451_027:0333c21": "第六門第四子攝頌之餘明大藥事",
    "T24n1451_027:0333c22": "爾時世尊以其無上神通變化利益之法，降",
    "T24n1451_027:0333c23": "諸外道皆令退散，默無所說逃竄邊方。時諸",
    "T24n1451_027:0333c24": "苾芻見是事已，咸皆有疑請世尊曰：「如來大",
    "T24n1451_027:0333c25": "師以神通力，然正法炬摧妄見幢，降伏邪徒",
    "T24n1451_027:0333c26": "實成希有。善哉大聖不可思議，能作如是大",
    "T24n1451_027:0333c27": "利益事。」世尊告曰：「汝等應知！如我今者已",
    "T24n1451_027:0333c28": "捨三毒，具一切智得大自在，到於彼岸獲無",
    "T24n1451_027:0333c29": "上果，調御丈夫為人天師，令彼退散未成希",
    "T24n1451_027:0334a01": "有。何以故？我念過去未離染欲，瞋恚愚癡生",
    "T24n1451_027:0334a02": "老病死憂悲苦惱具纏縛時，尚能降彼六",
    "T24n1451_027:0334a03": "師眷屬不敢酬答，逃竄邊方乃至淪沒。汝等",
    "T24n1451_027:0334a04": "苾芻宜應諦聽。乃往過去有鞞提醯國王名",
    "T24n1451_027:0334a05": "善生，以法化世，廣如餘說。時王夫人容貌",
    "T24n1451_027:0334a06": "端嚴，王極愛寵，及誕一子人皆樂見。此子福",
    "T24n1451_027:0334a07": "力，於其國中風雨順時，穀稼豐稔飲食易得。",
    "T24n1451_027:0334a08": "經三七日乃命親屬方為立名，王作是念：『此",
    "T24n1451_027:0334a09": "兒生已飲食易得，應與此兒名足飲食。』即以",
    "T24n1451_027:0334a10": "此子付八養母如法供給，至年長大世間技",
    "T24n1451_027:0334a11": "藝悉皆通達，勇健忠良人無過者。彼大夫人",
    "T24n1451_027:0334a12": "恃子之勢頗生怠慢，王有教令多不順從，王",
    "T24n1451_027:0334a13": "由是事每有憂色。時大臣等見王不悅，白言：",
    "T24n1451_027:0334a14": "『大王！何故似懷憂悒？』王即為臣具說其事。臣",
    "T24n1451_027:0334a15": "曰：『若如是者，何不更娶調柔具賢德者，令大",
    "T24n1451_027:0334a16": "夫人漸亦和順。』王曰：『於何處取？』臣曰：『隣國",
    "T24n1451_027:0334a17": "王女宜可娶之。』王曰：『彼有宿嫌，如何婚娶？』臣",
    "T24n1451_027:0334a18": "曰：『善作方便令彼相親，王且安心，臣往觀察。』",
    "T24n1451_027:0334a19": "大臣即去見隣國王，既至彼已問其婚事，彼",
    "T24n1451_027:0334a20": "王聞已報大臣曰：『若作婚姻可先立要，我",
    "T24n1451_027:0334a21": "女生子立作儲君，不相違者我當妻與。』大臣",
    "T24n1451_027:0334a22": "答曰：『伏從王命。』王曰：『卿可還國報彼王知，許",
    "T24n1451_027:0334a23": "斯要者重來相見。』答曰：『冊國太子皆由大臣，",
    "T24n1451_027:0334a24": "既有誠言敢有差二。』遣信白王，時王聞已，備",
    "T24n1451_027:0334a25": "禮迎歸，情甚相得。王曰：『此女調柔極相恭順。』",
    "T24n1451_027:0334a26": "問言：『今何所欲？』即便合掌白言：『大王若賜願",
    "T24n1451_027:0334a27": "者，我若生子請作儲君。』王聞是言遂生憂惱，",
    "T24n1451_027:0334a28": "作如是念：『今此所求我若許者，足食王子勇",
    "T24n1451_027:0334a29": "健忠良，多閑技藝容貌超絕舉世無雙，云何",
    "T24n1451_027:0334b01": "棄此別有建立？我於今時誠難取捨。』未即相",
    "T24n1451_027:0334b02": "答。于時大臣觀王容色知有憂念，白言：『大王！",
    "T24n1451_027:0334b03": "何故憂色？』王便以事具告大臣，臣曰：『此不",
    "T24n1451_027:0334b04": "足憂，我先求婚已共立要，今隨所欲勿間彼",
    "T24n1451_027:0334b05": "情。未審夫人非石女不？設令生者，男女未",
    "T24n1451_027:0334b06": "知。彼所願求王今宜順。』王告夫人：『隨汝所願。』",
    "T24n1451_027:0334b07": "於後不久夫人生子端正異常，三七日後方",
    "T24n1451_027:0334b08": "與立字，諸親共問：『今此孩兒欲立何名？』王曰：",
    "T24n1451_027:0334b09": "『此子未生已求王位，應與立字號曰求王。』付",
    "T24n1451_027:0334b10": "母八人令其供侍，年漸長大仍未策立。夫人",
    "T24n1451_027:0334b11": "本國怪王違信，即遣使人來報王曰：『先有盟",
    "T24n1451_027:0334b12": "要，我女生子立作儲君，今正是時。請存言信，",
    "T24n1451_027:0334b13": "若不爾者我嚴四兵必相討伐。』王聞驚怖計",
    "T24n1451_027:0334b14": "無所出生大憂愁，臣曰：『王何憂色？』王即具告",
    "T24n1451_027:0334b15": "臣，臣言：『大王！更無餘計，宜立求王以為太子，",
    "T24n1451_027:0334b16": "足食王子宜即可除。』王曰：『不應如是作非法",
    "T24n1451_027:0334b17": "言，我曾聞有殺父之子，未曾見說殺子之",
    "T24n1451_027:0334b18": "父。此不仁事非我所為。』臣曰：『不能殺者所為",
    "T24n1451_027:0334b19": "殘害。』王曰：『此與斷命事亦何別？』臣曰：『如其不",
    "T24n1451_027:0334b20": "然請遠驅擯。』王曰：『善人無罪，何事遷流？』臣曰：",
    "T24n1451_027:0334b21": "『欲求其過豈不易得？然此王子且立儲君，太",
    "T24n1451_027:0334b22": "子足食自當知也。』時王即便選擇吉日，立彼",
    "T24n1451_027:0334b23": "求王以為太子。足食知已遂作是念：『王棄於",
    "T24n1451_027:0334b24": "我，住必見誅。』遂謁其母具陳此意：『我今欲向",
    "T24n1451_027:0334b25": "半遮羅國冀延形命。』母聞是語心如箭射，前",
    "T24n1451_027:0334b26": "抱兒頸驚惶悲涕，即以伽他告其子曰：",
    "T24n1451_027:0334b27": "「『汝本坐臥高床褥，　　所著衣服並鮮華；",
    "T24n1451_027:0334b28": "　　云何獨去向他方，　　麁衣寢地能存活？",
    "T24n1451_027:0334b29": "　　汝比睡覺常安隱，　　涼宮綺觀任遊從；",
    "T24n1451_027:0334c01": "　　云何寒熱冐飢膚，　　野外飄零獨辛苦？",
    "T24n1451_027:0334c02": "　　王宮象馬任乘騎，　　珍羞美膳隨時食，",
    "T24n1451_027:0334c03": "　　上妙衣服袪寒暑，　　云何棄此往窮林？",
    "T24n1451_027:0334c04": "　　鼓樂絃歌恒遞奏，　　能令聽者悅心神，",
    "T24n1451_027:0334c05": "　　眾人敬仰鎮隨從，　　汝獨懷憂欲何去？』",
    "T24n1451_027:0334c06": "「王子答曰：",
    "T24n1451_027:0334c07": "「『誰恒受安樂？　　誰復常艱苦？",
    "T24n1451_027:0334c08": "　　厄屈人皆有，　　倚伏必相隨。",
    "T24n1451_027:0334c09": "　　苦樂更遷變，　　常如星漢迴，",
    "T24n1451_027:0334c10": "　　會合憂苦生，　　世法皆如是。』",
    "T24n1451_027:0334c11": "「是時王子以如是等悲苦言辭，白其母已即",
    "T24n1451_027:0334c12": "便辭去往半遮羅。將至彼國，苦於飢渴遂往",
    "T24n1451_027:0334c13": "路邊樹下停息，四顧恾然偃臥而睡。時半",
    "T24n1451_027:0334c14": "遮羅大臣因有行次至王子所，察其儀範有",
    "T24n1451_027:0334c15": "異常倫，佇立久之觸令睡覺，問曰：『汝是何人？",
    "T24n1451_027:0334c16": "誰家之子？』答曰：『我是鞞提醯國王之子名足",
    "T24n1451_027:0334c17": "飲食。』報曰：『何故來此？』王子即便以事具答。近",
    "T24n1451_027:0334c18": "臣知已引至王所，白言：『大王！此是善生王子",
    "T24n1451_027:0334c19": "名足飲食，其父立少廢長，出奔於此。』王遂喚",
    "T24n1451_027:0334c20": "問子，時王子具以緣白。王既聞已悲喜交集，",
    "T24n1451_027:0334c21": "歡喜慰喻廣賜封邑以女妻之，未經多時生",
    "T24n1451_027:0334c22": "一男子，容儀可愛眾歎希奇。誕生之日令王",
    "T24n1451_027:0334c23": "國中飲食易得，乃命宗親與其立字：『此是足",
    "T24n1451_027:0334c24": "食王子之胤，纔生之後多足飲食，應號此兒",
    "T24n1451_027:0334c25": "名多足食。』王付八母令其瞻侍，後既長大才",
    "T24n1451_027:0334c26": "藝遍通，足食王子尋便殞逝，妃常追悼悲不",
    "T24n1451_027:0334c27": "自勝。王見如是即便念曰：『女人之性皆念丈",
    "T24n1451_027:0334c28": "夫，我今宜可改醮大臣，并息隨去。』既至被家",
    "T24n1451_027:0334c29": "歡懷得意。「近大臣家有雞栖宿，相師見已作",
    "T24n1451_027:0335a01": "如是語：『若其有人食此雞者當得為王。』大臣",
    "T24n1451_027:0335a02": "聞已不問相師，便殺其雞謂其妻曰：『汝可營",
    "T24n1451_027:0335a03": "膳待我朝還。』夫人即令烹煮，時多足食從學",
    "T24n1451_027:0335a04": "堂來，不見其母，為飢所逼見有沸鐺，便作是",
    "T24n1451_027:0335a05": "念：『我母未來，暫觀鐺內有可食不？』遂見雞頭，",
    "T24n1451_027:0335a06": "即便截取以充小食。母既來至，問言：『食未？』答",
    "T24n1451_027:0335a07": "曰：『且食雞頭。』母即與食，令歸學所。大臣既",
    "T24n1451_027:0335a08": "至云：『我須食。』夫人與肉不見雞頭，即問其故，",
    "T24n1451_027:0335a09": "答曰：『兒來食訖。』臣作是念：『為全食肉方得為",
    "T24n1451_027:0335a10": "王？為少亦得？』既生疑念，便於行路訪問相師，",
    "T24n1451_027:0335a11": "見而告曰：『仁於先時作如是記：「若食雞肉",
    "T24n1451_027:0335a12": "便得為王。」為當全食？少食亦得？』答曰：『雖不全",
    "T24n1451_027:0335a13": "食，食頭即得。若其有人已食雞頭，若殺彼人",
    "T24n1451_027:0335a14": "取頭食者亦得為王。』大臣聞已便作是念：『可",
    "T24n1451_027:0335a15": "殺此兒取頭充食。若母不知此事難作，先當",
    "T24n1451_027:0335a16": "問母其意如何？』後因語次戲問妻曰：『夫主與",
    "T24n1451_027:0335a17": "子欲誰為王？』其婦聞說遂生猜慮，作如是念：",
    "T24n1451_027:0335a18": "『我今若道以子為王，此人即便棄擲於我。今",
    "T24n1451_027:0335a19": "時宜可順彼為言。』答曰：『寧使夫主為王。』此之",
    "T24n1451_027:0335a20": "女人聰明解慧豫審先機云：『此大臣為雞頭",
    "T24n1451_027:0335a21": "故欲殺我子，今正是時須為防護，可共豫計",
    "T24n1451_027:0335a22": "勿使身危。』即於屏處報其子曰：『汝食雞頭，",
    "T24n1451_027:0335a23": "父欲相殺，可捨此國向鞞提醯，彼即是汝祖",
    "T24n1451_027:0335a24": "宗舊處，親姻眷屬並悉現存，汝若至彼必",
    "T24n1451_027:0335a25": "受安樂。』「子聞告已俛仰辭母，往鞞提醯。欲至",
    "T24n1451_027:0335a26": "彼城，於一樹下困乏而睡。于時求王身嬰重",
    "T24n1451_027:0335a27": "病因即命終，彼國舊法若未立嗣王，靈輿",
    "T24n1451_027:0335a28": "不出。王無後嗣，不知立誰？時諸群臣咸皆訪",
    "T24n1451_027:0335a29": "問，誰堪為主？我今欲立。時大臣等於樹陰下，",
    "T24n1451_027:0335b01": "見彼丈夫瓌偉異常人間罕匹，日光雖度樹",
    "T24n1451_027:0335b02": "影不移，眾人共觀咸歎希有：『此善男子妙",
    "T24n1451_027:0335b03": "相端嚴更無過者，樹影留覆固是非凡，可觸",
    "T24n1451_027:0335b04": "令寤。』彼既覺已，問諸人曰：『何故相驚？』答曰：『仁",
    "T24n1451_027:0335b05": "合為王故相覺耳。』報曰：『覺王之法豈合如然？』",
    "T24n1451_027:0335b06": "諸人問曰：『其法如何？』答曰：『先奏美音漸令覺",
    "T24n1451_027:0335b07": "悟。』群臣聞已作如是念：『此非貧子定出高門。』",
    "T24n1451_027:0335b08": "即共問曰：『仁住何方？誰家之子？』",
    "T24n1451_027:0335b09": "「時彼王子年雖弱冠，壯氣先成如師子王，高",
    "T24n1451_027:0335b10": "聲爽亮自述祖宗，告諸人曰：『我昔先主名曰",
    "T24n1451_027:0335b11": "善生，子號足飲食，我是其兒名多足食。』時六",
    "T24n1451_027:0335b12": "大臣聞是語已，皆生踊躍咸云：『我等今者還",
    "T24n1451_027:0335b13": "得本王。』盛備威儀廣陳音樂，千軍萬眾從",
    "T24n1451_027:0335b14": "入城中，灌頂稱王化洽黎庶，舊多足食斯名",
    "T24n1451_027:0335b15": "遂隱，由宗重起號曰重興。「年幼為王，諸臣見",
    "T24n1451_027:0335b16": "慢，所有勅令多不奉行。王於暇日出城遊觀，",
    "T24n1451_027:0335b17": "聚落居人並皆存問：『此等是誰所管封邑？』答",
    "T24n1451_027:0335b18": "曰：『咸是某甲大臣所有。』便生念曰：『城邑聚落",
    "T24n1451_027:0335b19": "咸屬大臣，我雖是王但有宮闈及食而已，自",
    "T24n1451_027:0335b20": "餘國產並皆無分，有乖國憲將如之何？』時有",
    "T24n1451_027:0335b21": "天神知王所念，空中告曰：『王不須憂，於此",
    "T24n1451_027:0335b22": "國中有一都處名曰滿財，城內有人名曰圓",
    "T24n1451_027:0335b23": "滿，當生一子號為大藥，成立之後與王共理，",
    "T24n1451_027:0335b24": "臨機制斷無遠不伏，王極快樂垂拱安神。』時",
    "T24n1451_027:0335b25": "王令使往滿財城，訪問圓滿，為有？為無？若其",
    "T24n1451_027:0335b26": "有者，應觀彼妻為有娠不？使者受命即往尋",
    "T24n1451_027:0335b27": "求，見其夫主問婦有娠。使還奏曰：『是事非謬，",
    "T24n1451_027:0335b28": "彼婦懷娠。』王既聞已即令使去，召圓滿來善",
    "T24n1451_027:0335b29": "言慰喻，即以此城賜為封邑，告曰：『汝婦有娠",
    "T24n1451_027:0335c01": "好須養護勿令傷損。』月既滿已便誕一男，形",
    "T24n1451_027:0335c02": "貌端嚴世間無比，三七日後欲為立名。諸親",
    "T24n1451_027:0335c03": "議曰：『未知此兒欲作何字？』母便告曰：『我抱",
    "T24n1451_027:0335c04": "宿疹，遍問諸醫，雖進湯藥竟無瘳損；及懷此",
    "T24n1451_027:0335c05": "子病苦即除，宜與孩兒名為大藥。』母說頌曰：",
    "T24n1451_027:0335c06": "「『於諸患苦中，　　大藥最為勝；",
    "T24n1451_027:0335c07": "　　此是藥中妙，　　可名為大藥。』",
    "T24n1451_027:0335c08": "「後時其父肩擎大藥詣池澡浴，於其道上見",
    "T24n1451_027:0335c09": "有魚骨，謂是寶珠蹴之令出。大藥報曰：",
    "T24n1451_027:0335c10": "「『見地有魚骨，　　脚蹴謂真珠；",
    "T24n1451_027:0335c11": "　　自業不肯修，　　強覓他遺寶。",
    "T24n1451_027:0335c12": "　　他所棄魚骨，　　斯非是寶珠；",
    "T24n1451_027:0335c13": "　　豈有毘沙門，　　棄珠於道上？』",
    "T24n1451_027:0335c14": "「父將大藥既至池已，置於岸上脫衣入水，見",
    "T24n1451_027:0335c15": "白鶴鳥在荷葉上，便作是念：『我取此鳥。』即欲",
    "T24n1451_027:0335c16": "前就鳥遂高飛。大藥報曰：",
    "T24n1451_027:0335c17": "「『鳥居荷葉上，　　見父已高飛；",
    "T24n1451_027:0335c18": "　　無宜更近前，　　欲取他生命。』",
    "T24n1451_027:0335c19": "「又於他日肩持大藥，往弶伽河方為洗浴。既",
    "T24n1451_027:0335c20": "至河所，置兒岸上，脫衣入河，有大銅鉢隨流",
    "T24n1451_027:0335c21": "東下。時有白鵝蹲踞其上，父見生疑不知何",
    "T24n1451_027:0335c22": "物？顧問其子，大藥報曰：",
    "T24n1451_027:0335c23": "「『弶伽東注下，　　銅鉢隨流去，",
    "T24n1451_027:0335c24": "　　白鵝居在上，　　斯非是餘物。』",
    "T24n1451_027:0335c25": "「又於他日同前澡浴，持大藥去置於岸上。時",
    "T24n1451_027:0335c26": "有澡瓶及草隨流浮去，鳥居其上，大藥同前",
    "T24n1451_027:0335c27": "以頌白父。是時大藥既漸齠年，與諸童子一",
    "T24n1451_027:0335c28": "處遊戲，眾共議曰：『我等無主，可尊大藥為",
    "T24n1451_027:0335c29": "王。』大藥立已，揀諸童子將為輔佐，從是之後",
    "T24n1451_027:0336a01": "朋黨日多。時有老婆羅門娶得少婦，客遊他",
    "T24n1451_027:0336a02": "鄉隨路而去。時婆羅門行趣叢薄欲為便利，",
    "T24n1451_027:0336a03": "有一麁人來問女曰：『彼是汝父耶？祖耶？』女曰：",
    "T24n1451_027:0336a04": "『非父非祖乃是我夫。』麁人報曰：『汝無羞恥不",
    "T24n1451_027:0336a05": "愧友朋，於此世間美妙丈夫遍滿大地，豈",
    "T24n1451_027:0336a06": "可不見？因何逐此老婆羅門？汝此容華虛令",
    "T24n1451_027:0336a07": "喪失，宜應棄彼與我為妻。若彼老公來諍訟",
    "T24n1451_027:0336a08": "者，於大眾所引我為夫。』其女受言，即與麁人",
    "T24n1451_027:0336a09": "隨路而去。時婆羅門就池洗已，覓婦不得登",
    "T24n1451_027:0336a10": "高四望，見人將去即便急走，至其婦所捉一",
    "T24n1451_027:0336a11": "手牽。時彼麁人亦牽一手，婆羅門曰：『汝偷我",
    "T24n1451_027:0336a12": "婦。』麁人曰：『我能設誓：「此是我妻，元非汝歸。」』因",
    "T24n1451_027:0336a13": "生鬪諍各相牽引，少年強力女被將去。時婆",
    "T24n1451_027:0336a14": "羅門自知無力，冀有相助行於曠野，大叫高",
    "T24n1451_027:0336a15": "聲云：『賊劫婦。』是時大藥與諸童子戲野林中，",
    "T24n1451_027:0336a16": "聞彼大叫失婦之聲。時諸童子報大藥曰：『仁",
    "T24n1451_027:0336a17": "既稱王，有斯非理，叫云：「失婦！」何不相救？』大藥",
    "T24n1451_027:0336a18": "聞已，即令諸童子執彼三人，問言：『向爭何事？』",
    "T24n1451_027:0336a19": "婆羅門曰：『我老無力，被賊劫婦。』賊曰：『此人妄",
    "T24n1451_027:0336a20": "語，實是我妻。』大藥問女：『誰是汝夫？』彼便指賊：",
    "T24n1451_027:0336a21": "『此是我夫。』是時大藥見婆羅門椎胸懊惱自",
    "T24n1451_027:0336a22": "撲于地，即便伺察驗彼真虛，問少年曰：『汝於",
    "T24n1451_027:0336a23": "何處將此婦來？』答曰：『從妻舍來。』問曰：『有何飲",
    "T24n1451_027:0336a24": "食？』答曰：『肉羹及飯加以清觴。』大藥曰：『若如",
    "T24n1451_027:0336a25": "是者，我觀其食以辯真虛。』即令以指抉口，竟",
    "T24n1451_027:0336a26": "無一物空見流涎。問婆羅門曰：『爾從何來？』答",
    "T24n1451_027:0336a27": "曰：『從婦家來。』『所食何物？』答曰：『酪漿及餅加",
    "T24n1451_027:0336a28": "以蘿菔。』告言：『汝可吐出。』即便抉出，一如所",
    "T24n1451_027:0336a29": "言。大藥見已知少是賊，劫彼老妻，即與重杖，",
    "T24n1451_027:0336b01": "掘地為穽，埋之齊咽，以孔雀膽書其額上作",
    "T24n1451_027:0336b02": "如是字：『諸有偷婦賊者准此科罪。』如是乃有",
    "T24n1451_027:0336b03": "偷牛羊等，數有五百皆悉同此而為治罰。",
    "T24n1451_027:0336b04": "「時重興王現有村城，皆被六臣之所控執，王",
    "T24n1451_027:0336b05": "作是念：『我今力弱將欲如何？』遂憶大藥，思與",
    "T24n1451_027:0336b06": "相見，不告諸臣整軍而出，往滿財城欲看大",
    "T24n1451_027:0336b07": "藥。途經險阻聞有大叫，遍觀求覓不見有人，",
    "T24n1451_027:0336b08": "王之左右周旋顧察，見五百賊埋身出頭，即",
    "T24n1451_027:0336b09": "報王知，讀其額字，云：『皆是賊。』王見此事，問言：",
    "T24n1451_027:0336b10": "『誰苦楚汝？』諸人答曰：『此是大藥童子准法而",
    "T24n1451_027:0336b11": "作，不罰無辜。』王聞稱善，起悲愍心，遂便釋",
    "T24n1451_027:0336b12": "放。是時大藥及諸童子，聞王軍至隨處而住。",
    "T24n1451_027:0336b13": "時滿財城所有人眾聞王欲至，悉皆營辦吉",
    "T24n1451_027:0336b14": "祥之物，金瓶持水幢蓋幡旗出城迎候。王慰",
    "T24n1451_027:0336b15": "問已，問言：『圓滿之子名曰大藥，今可速來。』",
    "T24n1451_027:0336b16": "父白王曰：『童子幼小未堪奉命。』王曰：『可令前",
    "T24n1451_027:0336b17": "進。』父便引見。王見童子，嘉其容儀雅麗兼有",
    "T24n1451_027:0336b18": "勇略之才，以其尚小不任委寄旦留付父，迴",
    "T24n1451_027:0336b19": "軍都邑。至本城已，作如是念：『我今可試大藥",
    "T24n1451_027:0336b20": "童子智策才術。』即令使往語圓滿曰：『汝可以",
    "T24n1451_027:0336b21": "砂挼繩長一百肘，速遣將來。』圓滿聞勅極大",
    "T24n1451_027:0336b22": "驚怖，深懷憂惱作如是念：『我自生來未曾聞",
    "T24n1451_027:0336b23": "見如是之事，以砂作繩。』憂惱而住。大藥見父",
    "T24n1451_027:0336b24": "問曰：『父何憂色？』答曰：『我未曾聞如是之事，王",
    "T24n1451_027:0336b25": "從我索砂繩百肘，以此方便加罪於我。』大藥",
    "T24n1451_027:0336b26": "報曰：『使人何在？令我得見傳語奏王。』父令使",
    "T24n1451_027:0336b27": "見，大藥報曰：『仁當為我奏大王曰：「仄陋小",
    "T24n1451_027:0336b28": "臣寡聞少見，又無智策仰測天心，未審大王",
    "T24n1451_027:0336b29": "須何色繩？王處帝都朝多俊又，請垂一肘以",
    "T24n1451_027:0336c01": "樣示人，非直百肘短繩，千尋亦應可辦。」』使去",
    "T24n1451_027:0336c02": "白王具陳其事，王曰：『此是父說？為子言乎？』對",
    "T24n1451_027:0336c03": "曰：『是大藥語。』王既聞已生希有心，憶彼天神",
    "T24n1451_027:0336c04": "所言是實，當令我國覇王可期。",
    "T24n1451_027:0336c05": "「後於異時，王復令使往彼城中，遣其作飯熟",
    "T24n1451_027:0336c06": "可將來，又告曰：『其穀不得臼內舂擣，亦不令",
    "T24n1451_027:0336c07": "一粒米碎，不居室內不在於外，烝煮之時",
    "T24n1451_027:0336c08": "非火非無火，將飯來時不行於道不於非道，",
    "T24n1451_027:0336c09": "不得步涉亦不乘騎，勿令見日復不在陰，擎",
    "T24n1451_027:0336c10": "飯之人非男非女。』使持王命至滿財城，便命",
    "T24n1451_027:0336c11": "圓滿共相慰問，具以王教告彼令知，聞更驚",
    "T24n1451_027:0336c12": "惶憂惱而住。大藥見憂，進白父曰：『何故憂色？』",
    "T24n1451_027:0336c13": "父遂具告，大藥曰：『此不足憂，我當盡辦。』即取",
    "T24n1451_027:0336c14": "稻穀多集諸人，令一一粒以指撚糠，米無有",
    "T24n1451_027:0336c15": "碎。既辦得米，便求煮處，即於門外簷下安釜",
    "T24n1451_027:0336c16": "煮之，上赫日光傍以火炙，其飯便熟。持飯",
    "T24n1451_027:0336c17": "去時，告使者曰：『汝可一足履道一足踐荒，所",
    "T24n1451_027:0336c18": "持飯器置於頂上，蓋踈布傘、非日非陰；一足",
    "T24n1451_027:0336c19": "著鞋、一足徒跣，此即非步非乘，使用閹人便",
    "T24n1451_027:0336c20": "是非男非女。』持飯至已進入奉王，王問使者，",
    "T24n1451_027:0336c21": "彼皆具答，王聞大喜：『是誰所為？』答：『是大藥。』",
    "T24n1451_027:0336c22": "王極驚嗟，謂使者曰：『大藥謀略深遠，有大智",
    "T24n1451_027:0336c23": "慧善閑法式，觀其計策實為王佐之才。』",
    "T24n1451_027:0336c24": "「後於異時，復令使去報圓滿曰：『我須園苑，",
    "T24n1451_027:0336c25": "林池具足花果茂盛，可速將來。』使至彼已具",
    "T24n1451_027:0336c26": "陳其事，圓滿憂惱：『此事難為，園苑無情不可",
    "T24n1451_027:0336c27": "移轉，欲令持去豈可得乎？』大藥見憂，如前問",
    "T24n1451_027:0336c28": "答，父曰：『寧得不憂？王索園池，如何將去？』大藥",
    "T24n1451_027:0336c29": "曰：『父不須憂，我皆為辦，令王歡喜。』即報使曰：",
    "T24n1451_027:0337a01": "『既奉王命敢不遵行，但為此處園池長自荒",
    "T24n1451_027:0337a02": "野，進止法式皆未諳知，若至都城恐有輕觸。",
    "T24n1451_027:0337a03": "伏願大王降一小園，暫來相引隨後而去，此",
    "T24n1451_027:0337a04": "事可成。』使還具奏。王曰：『是誰之言？』答言：『大藥。』",
    "T24n1451_027:0337a05": "王倍驚歎實為希有。",
    "T24n1451_027:0337a06": "「後於異時復令使去，送特牛五百令彼養飼，",
    "T24n1451_027:0337a07": "專供乳酪勿令事闕。使至具報，圓滿憂惶，大",
    "T24n1451_027:0337a08": "藥見父同前問答，父曰：『寧得不憂？王遣特牛",
    "T24n1451_027:0337a09": "令供乳酪，既求非所，得之無由。若不遵王",
    "T24n1451_027:0337a10": "命致招重罰。』大藥曰：『請父勿憂，我思其計，令",
    "T24n1451_027:0337a11": "王聞已不徵乳酪。』即召父子二人具教其事：",
    "T24n1451_027:0337a12": "『汝向王城，伺王出時，相去非遠，以大木盂繫",
    "T24n1451_027:0337a13": "於父腹，上以裙覆宛轉于地啼哭呻吟，汝以",
    "T24n1451_027:0337a14": "香花告諸天眾：「於十方處咸請護持，願令我",
    "T24n1451_027:0337a15": "父產生安隱。」』既受教已父子相隨，至王都處",
    "T24n1451_027:0337a16": "見王欲出，去之不遠如所教事，次第皆作。子",
    "T24n1451_027:0337a17": "啼出聲告四天王曰：『願降慈悲，得令我父產",
    "T24n1451_027:0337a18": "生安隱。』王聞其聲，令使往問：『何故出聲？』使",
    "T24n1451_027:0337a19": "見一人宛轉于地，其腹甚大號叫出聲，子以",
    "T24n1451_027:0337a20": "香花告諸天眾，使人問曰：『汝何所為？』答曰：『我",
    "T24n1451_027:0337a21": "父欲產不能安隱，為此悲啼請天擁護。』使迴",
    "T24n1451_027:0337a22": "白王。王喚父子問：『作何事？』即具報王：『我父欲",
    "T24n1451_027:0337a23": "產不能得出，是以悲啼。』王聞笑曰：『我未曾",
    "T24n1451_027:0337a24": "聞丈夫生子。』其子白曰：『誠如王言，王知丈夫",
    "T24n1451_027:0337a25": "不合產孕，何故付五百特牛，令彼圓滿供於",
    "T24n1451_027:0337a26": "乳酪？王頗曾聞特牛生子？既無兒子，乳酪何",
    "T24n1451_027:0337a27": "來？』王笑言曰：『是誰之計？』使曰：『皆是大藥。』王嗟",
    "T24n1451_027:0337a28": "其智。",
    "T24n1451_027:0337a29": "「後於異時，王與大臣共相議曰：『大藥多知，",
    "T24n1451_027:0337b01": "少有儔類；更以餘事，試察精神。』即送一騾令",
    "T24n1451_027:0337b02": "圓滿養護：『勿以繮繫，不置室中，不餧刈草，隨",
    "T24n1451_027:0337b03": "處而放。』使到彼城，騾付圓滿，具告其事：『汝應",
    "T24n1451_027:0337b04": "善養勿令損失，如不依教當罪汝身。』圓滿聞",
    "T24n1451_027:0337b05": "已憂箭射心，作如是念：『此之難事，天無奈",
    "T24n1451_027:0337b06": "何，況當人也！』大藥見父問答同前，報曰：『父不",
    "T24n1451_027:0337b07": "須憂，我皆為作。』即於晝日田中放牧、夜收入",
    "T24n1451_027:0337b08": "宅，於逈露處既無繮絆其事難為，專勒二十",
    "T24n1451_027:0337b09": "一人夜中看守，一足之下各配五人，一人",
    "T24n1451_027:0337b10": "乘之更遞掌執終而復始。王令人密察如何",
    "T24n1451_027:0337b11": "看守？使報其事，王曰：『若如是者騾無走路，如",
    "T24n1451_027:0337b12": "何加罪？』大臣曰：『可勅乘者，於夜睡時乘騾潛",
    "T24n1451_027:0337b13": "遁，勿使人知。』彼皆隨作。諸防守者至天曉已，",
    "T24n1451_027:0337b14": "報圓滿言：『騾已失矣。』既聞告已恐喪形命憂",
    "T24n1451_027:0337b15": "惱燒心。大藥知已作如是念：『如稍寬縱設計",
    "T24n1451_027:0337b16": "可成，臨急相迫情懷恐懼。』告其父曰：『略有一",
    "T24n1451_027:0337b17": "計為之稍難，若父不憚羞慚當希免罪。』父曰：",
    "T24n1451_027:0337b18": "『但令免死，餘復何辭？』大藥即便剃父頭髮以",
    "T24n1451_027:0337b19": "為七道。仍以青黃赤白彩色塗身，令乘一驢",
    "T24n1451_027:0337b20": "往至都邑，唱大音聲云：『大藥今至并將父來，",
    "T24n1451_027:0337b21": "剪飾形儀誠是奇異。』時王大臣聞斯說已共",
    "T24n1451_027:0337b22": "作是語：『大藥遠來此為善事，然辱其父有點",
    "T24n1451_027:0337b23": "憲章。』王及諸人皆出城外共迎大藥，觀其所",
    "T24n1451_027:0337b24": "作為實？為虛？王及城人觀知是實，于時大臣",
    "T24n1451_027:0337b25": "遂白王曰：『如何大王先作是語：「大藥聰慧智",
    "T24n1451_027:0337b26": "策過人。」觀此所為一何鄙賤！』王問大藥曰：『何",
    "T24n1451_027:0337b27": "故汝今令父毀辱以至於此？』答言：『大王！今以",
    "T24n1451_027:0337b28": "為榮不知其辱。臣有眾多善巧智慧，今以此",
    "T24n1451_027:0337b29": "事供養於父。』王曰：『汝智與父，孰為優劣？』答曰：",
    "T24n1451_027:0337c01": "『我勝。』王曰：『我不曾聞子勝於父。子從父生養",
    "T24n1451_027:0337c02": "育勞倦，以此而言父勝於子。』大藥曰：『惟王",
    "T24n1451_027:0337c03": "審察父子誰賢？』王與大臣俱言：『父勝。』大藥前",
    "T24n1451_027:0337c04": "進稽首白言：『大王前令養騾遂便逃失，此",
    "T24n1451_027:0337c05": "驢乃是騾父，理勝於兒，願王招領勿為重責。』",
    "T24n1451_027:0337c06": "王及大臣聞是語已，嗟奇計智絕代希有。王",
    "T24n1451_027:0337c07": "極歡喜遂即廣施盛禮拜為大臣，所有國事",
    "T24n1451_027:0337c08": "皆委裁決，聲譽日聞，庶事明察，遠近委信，莫不",
    "T24n1451_027:0337c09": "歌戴。",
    "T24n1451_027:0337c10": "「時有婆羅門早閑書論，為娶妻故多用財賄，",
    "T24n1451_027:0337c11": "未久之間作如是念：『我為娶妻多有所費，令",
    "T24n1451_027:0337c12": "我宅內財物空虛，獨守貧居豈能存濟？』遂向",
    "T24n1451_027:0337c13": "他處自衒己技求覓珍財，得五百金錢持以",
    "T24n1451_027:0337c14": "還舍。既至村側作如是念：『我婦少年顏容美",
    "T24n1451_027:0337c15": "麗，與之離別已歷多時，室無男子任情所作，",
    "T24n1451_027:0337c16": "寧知彼意可委信不？我此金錢不宜持入。』於",
    "T24n1451_027:0337c17": "曛黃後遂往空林，多根樹下穿地埋舉便之",
    "T24n1451_027:0337c18": "故宅。其妻先與外人私通名曰善聽，於此夜",
    "T24n1451_027:0337c19": "中盛設芳饌食已同居。時婆羅門既至宅所",
    "T24n1451_027:0337c20": "扣門而喚，妻遙問曰：『汝是何人？』答曰：『我是某",
    "T24n1451_027:0337c21": "甲。』婦聞其名遂藏善聽於臥床下，即去開門",
    "T24n1451_027:0337c22": "詐現喜相，引之令入共至房中，為設餘饌令",
    "T24n1451_027:0337c23": "其飽滿，食已便念：『豈非此婦與外私通？因何",
    "T24n1451_027:0337c24": "夜中有斯美食？』其夫性直，問言：『賢首！今非好",
    "T24n1451_027:0337c25": "日復無節會，因何得有此上食耶？』答曰：『近於",
    "T24n1451_027:0337c26": "夢中有天告我：「汝夫欲至。」為此我知作食相",
    "T24n1451_027:0337c27": "待。』夫曰：『我誠有福，方欲至舍天遂告知。』食已",
    "T24n1451_027:0337c28": "同寢各問安不？婦曰：『君離我去年月已深，求",
    "T24n1451_027:0337c29": "覓財錢有所得不？』答曰：『薄有所得。』婦遂陰言，",
    "T24n1451_027:0338a01": "意告床下，云：『我善聽須知其數。』問曰：『得幾",
    "T24n1451_027:0338a02": "許來？』答：『得五百金錢。』婦曰：『安在何處而不",
    "T24n1451_027:0338a03": "告我？』答曰：『且自安隱，明日將來。』婦曰：『我與君",
    "T24n1451_027:0338a04": "身事同一體，何須隱避而不告知？』彼性愚直，",
    "T24n1451_027:0338a05": "答曰：『安在城外。』云：『我善聽須知處所。』問：『在何",
    "T24n1451_027:0338a06": "處？』答曰：『在某林中多根樹下。』婦曰：『聖子行",
    "T24n1451_027:0338a07": "路辛苦且當安寢。』知其睡已作如是語：『善聽",
    "T24n1451_027:0338a08": "聞者可速為之。』即從床出向多根樹下，取得",
    "T24n1451_027:0338a09": "金錢持還本宅。其婆羅門既至天曉，往藏錢",
    "T24n1451_027:0338a10": "處唯見空坑一無所覩，即自拍頭椎胸大哭",
    "T24n1451_027:0338a11": "還向宅中。諸有親屬及餘知識，共來問曰：『何",
    "T24n1451_027:0338a12": "故憂悲？』答曰：『我久經求非常辛苦得金錢五",
    "T24n1451_027:0338a13": "百，遂於昨日曛黃之後，既絕人行藏某樹下",
    "T24n1451_027:0338a14": "歸舍而宿，今來欲取被賊將去。』諸人報曰：『此",
    "T24n1451_027:0338a15": "之委曲，餘不能知。汝今可問大藥，彼有智略",
    "T24n1451_027:0338a16": "超絕諸人。汝若歸投錢應還得，自餘方便非",
    "T24n1451_027:0338a17": "我等知。』「時婆羅門行啼泣淚，至大藥所共相",
    "T24n1451_027:0338a18": "問訊，即以前事而告大藥。彼便問曰：『仁豈向",
    "T24n1451_027:0338a19": "人說耶？』時婆羅門悉皆具告，大藥念曰：『其婦",
    "T24n1451_027:0338a20": "必與外人交通作斯非理。』即便安慰婆羅門",
    "T24n1451_027:0338a21": "曰：『且可忍心勿生憂惱，所失之物當為尋求。』",
    "T24n1451_027:0338a22": "問曰：『仁家頗有犬不？』答言：『有。』『今可歸舍報其",
    "T24n1451_027:0338a23": "婦曰：「我先於大自在天像前作如是願：『我若",
    "T24n1451_027:0338a24": "平安得歸故第者，當請八婆羅門為設供養。』",
    "T24n1451_027:0338a25": "爾延其四，我請四人。」』婆羅門既報婦已，還至",
    "T24n1451_027:0338a26": "大藥所報言：『已作。』大藥曰：『八人來時，可於我",
    "T24n1451_027:0338a27": "舍將一人去令住門前，諸人入時令其瞻察。』",
    "T24n1451_027:0338a28": "告其人曰：『汝可觀彼八婆羅門，何者狗見逆",
    "T24n1451_027:0338a29": "面而吠？何者弭耳掉尾向前？見此相時爾當",
    "T24n1451_027:0338b01": "記憶。可令其婦自行飲食，觀於誰處衰盼言",
    "T24n1451_027:0338b02": "笑。』使受教已即往其家在門而立，所謂八",
    "T24n1451_027:0338b03": "人次第令入狗見皆吠，唯於善聽弭耳前迎，",
    "T24n1451_027:0338b04": "嘔嘔作聲掉尾而喜。是時使人記識善聽。次",
    "T24n1451_027:0338b05": "於食時其婦行食，於善聽處揚眉共笑有異",
    "T24n1451_027:0338b06": "餘人。使還以事具告大藥。大藥聞已即便彈",
    "T24n1451_027:0338b07": "指：『奇哉！此人果偷他物。』遂令使者喚善聽來",
    "T24n1451_027:0338b08": "而責之曰：『豈婆羅門有如是法，他人之物竊",
    "T24n1451_027:0338b09": "作己財，汝所取者即應還彼。』答曰：『敢為重",
    "T24n1451_027:0338b10": "誓不取他財。』是時大藥告使者曰：『此是惡人",
    "T24n1451_027:0338b11": "可禁於獄，隨常國法重加苦楚。』彼聞苦語便",
    "T24n1451_027:0338b12": "大驚怖，白言：『大臣願見救護，我當還物。』即取",
    "T24n1451_027:0338b13": "金錢，封元未開付與大藥，便以本物還婆羅",
    "T24n1451_027:0338b14": "門。彼得歡喜作如是念：『我年衰老還得本錢",
    "T24n1451_027:0338b15": "者，並是大藥之力，我今宜可重報其恩。』即減",
    "T24n1451_027:0338b16": "半錢持奉大藥，大藥受已還却分付，告曰：『我",
    "T24n1451_027:0338b17": "務濟人，寧求自利？』于時國中善名流布，王",
    "T24n1451_027:0338b18": "及諸臣寮庶之類，既聞知已作如是語：『我等",
    "T24n1451_027:0338b19": "有福，感此勝人共相保護，不令枉橫輒有侵",
    "T24n1451_027:0338b20": "欺。』",
    "T24n1451_027:0338b21": "「時有一人，因向他方還來舊所，在其城外池邊",
    "T24n1451_027:0338b22": "歇息，於皮袋中取麨而食，忘不繫口餘處旋",
    "T24n1451_027:0338b23": "行。時有毒蛇入於麨內，其人既至不審觀察",
    "T24n1451_027:0338b24": "繫袋持歸，於城門外路逢相師，告言：『男子！我",
    "T24n1451_027:0338b25": "觀汝貌命在須臾。』其人雖聞不將為慮，去之",
    "T24n1451_027:0338b26": "稍遠悔不徵尋，便作是念：『我今宜去，先問大",
    "T24n1451_027:0338b27": "藥，然後歸家，彼多智策能為我決。』并持麨袋",
    "T24n1451_027:0338b28": "至大藥所具陳其事。大藥念曰：『豈非袋內有",
    "T24n1451_027:0338b29": "惡毒蛇，故彼相師作如是語。』於眾人前即令",
    "T24n1451_027:0338c01": "置袋于地以杖抉開，有大毒蛇從中而出，張",
    "T24n1451_027:0338c02": "鱗吐毒躑身而去。諸人見已共歎希奇。",
    "T24n1451_027:0338c03": "根本說一切有部毘奈耶雜事卷第二十七"
}