{
    "T24n1450_012:0158c12": "根本說一切有部毘奈耶破僧事",
    "T24n1450_012:0158c13": "卷第十二",
    "T24n1450_012:0158c15": "大唐三藏法師義淨奉　制譯",
    "T24n1450_012:0158c16": "佛在室羅筏城。若彼菩薩踰城出外，當爾之",
    "T24n1450_012:0158c17": "時耶輸陀羅即便有娠，菩薩六年苦行，耶輸",
    "T24n1450_012:0158c18": "陀羅於王宮中亦修苦行，由是因緣胎便隱",
    "T24n1450_012:0158c19": "腹。是時菩薩知苦行事無有利益，即便隨意",
    "T24n1450_012:0158c20": "氣息長舒，遂餐美食，粳米雜飯飽食資身，以",
    "T24n1450_012:0158c21": "油塗體溫湯澡浴。耶輸陀羅聞是事已，宮中",
    "T24n1450_012:0158c22": "亦復放縱身心，事同菩薩，由斯快樂，胎遂增",
    "T24n1450_012:0158c23": "長其腹漸大。釋氏聞已笑而譏曰：「菩薩出家",
    "T24n1450_012:0158c24": "極修苦行，汝於宮內私涉餘人，致使懷娠腹",
    "T24n1450_012:0158c25": "便增大。」耶輸陀羅聞而誓曰：「我無此過。」未久",
    "T24n1450_012:0158c26": "之間便誕一息，當此之時，羅怙羅執持明月。",
    "T24n1450_012:0158c27": "集諸眷屬慶喜設會，請與立字。諸眷屬等共",
    "T24n1450_012:0158c28": "相議曰：「此所誕子初生之時，羅怙羅手執於",
    "T24n1450_012:0158c29": "月，應與此兒名羅怙羅。」時諸釋種共相議曰：",
    "T24n1450_012:0159a01": "「此非菩薩之子。」耶輸陀羅聞此語已，即便啼",
    "T24n1450_012:0159a02": "哭，抱羅怙羅自為盟誓。以羅怙羅置於菩薩",
    "T24n1450_012:0159a03": "昔在宮中解勞石上，擲置菩薩洗浴池中，而",
    "T24n1450_012:0159a04": "發誓言：「此兒若是菩薩之胤，入水便浮；必若",
    "T24n1450_012:0159a05": "是虛，乘當沈沒。」作是言已，其羅怙羅與石俱",
    "T24n1450_012:0159a06": "浮，不沈於下。耶輸陀羅復告之曰：「宜從此岸",
    "T24n1450_012:0159a07": "至於彼岸，還可復來。」隨意便至。眾人見之咸",
    "T24n1450_012:0159a08": "生希有，母復持兒作如是念：「若佛世尊六年",
    "T24n1450_012:0159a09": "苦行，成覺之後更住六年，滿十二歲重還於",
    "T24n1450_012:0159a10": "此，我令諸人目驗虛實。」爾時世尊後時還",
    "T24n1450_012:0159a11": "至劫比羅城，一日食在王家，一日食在宮內。",
    "T24n1450_012:0159a12": "時耶輸陀羅作如是念：「頗有方便，能令世尊",
    "T24n1450_012:0159a13": "隨我所欲？」時此城中有一外道女，善解術法，",
    "T24n1450_012:0159a14": "能令男子愛樂女人。耶輪陀羅寄與五百金",
    "T24n1450_012:0159a15": "錢遣使報曰：「汝作術法附來與我。」彼女即便",
    "T24n1450_012:0159a16": "將一相愛藥丸寄與宮內。其母得已，便將藥",
    "T24n1450_012:0159a17": "丸對諸宮人，置羅怙羅手中，作如是語：「兒將",
    "T24n1450_012:0159a18": "此藥持與汝父。」佛具一切智先能了達，知耶",
    "T24n1450_012:0159a19": "輸陀羅生羅怙羅招世惡謗，此之誹毀今日",
    "T24n1450_012:0159a20": "當除。世尊知已，化為五百世尊佛形一等。時",
    "T24n1450_012:0159a21": "羅怙羅持藥巡行，雖歷多佛並皆不奉，既至",
    "T24n1450_012:0159a22": "世尊所遂即與藥，佛為納受已，却付羅怙羅。",
    "T24n1450_012:0159a23": "時子得已遂即服之，佛知食已便為呪願，從",
    "T24n1450_012:0159a24": "座而去。時羅怙羅隨佛而行，諸婇女等不放",
    "T24n1450_012:0159a25": "出宮，時羅怙羅啼哭悲惱願隨佛去。世尊去",
    "T24n1450_012:0159a26": "已作如是念：「知羅怙羅不受後有，當證聖果",
    "T24n1450_012:0159a27": "不肯居俗。」世尊知已，遂即將行。時羅怙羅宿",
    "T24n1450_012:0159a28": "緣所感，於五百佛能識世尊不肯捨離。時淨",
    "T24n1450_012:0159a29": "飯王宮人眷屬及諸釋種，見此希奇敬重耶",
    "T24n1450_012:0159b01": "輸，知其昔日枉被招謗，今滅惡名生歡喜心。",
    "T24n1450_012:0159b02": "爾時世尊到本處已，欲度羅怙羅。淨飯王聞",
    "T24n1450_012:0159b03": "已，詣世尊所頂禮佛足，作如是語：「世尊！若必",
    "T24n1450_012:0159b04": "度羅怙羅，當乞一日我申供養。」世尊隨請聽",
    "T24n1450_012:0159b05": "將供養。時淨飯王為羅怙羅廣設大會，并嚴",
    "T24n1450_012:0159b06": "高座供養羅怙羅。至第二日，共羅怙羅往詣",
    "T24n1450_012:0159b07": "佛所，禮世尊已作如是言：「大德！任將羅怙羅",
    "T24n1450_012:0159b08": "出家。」爾時世尊告舍利子曰：「此羅怙羅！汝今",
    "T24n1450_012:0159b09": "將去與如法出家。」時舍利子受佛教已，便與",
    "T24n1450_012:0159b10": "羅怙羅如法出家。時諸苾芻咸皆有疑，請世",
    "T24n1450_012:0159b11": "尊曰：「以何因緣，童子羅怙羅，於大眾中躬持",
    "T24n1450_012:0159b12": "藥丸，於五百佛所而識世尊？」佛告諸苾芻曰：",
    "T24n1450_012:0159b13": "「此羅怙羅！非獨今生而識於我，曾於過去無",
    "T24n1450_012:0159b14": "量劫中，在大眾中，嚴以花鬘與吾相識。汝等",
    "T24n1450_012:0159b15": "諦聽，當為汝說。曾於過去，於聚落中有一長",
    "T24n1450_012:0159b16": "者，取隣人長者女納以為妻。未經多時遂即",
    "T24n1450_012:0159b17": "有娠，便誕一子。復告妻曰：『今有此子食用我",
    "T24n1450_012:0159b18": "財，亦能為我等還債。我今將諸財物入海興",
    "T24n1450_012:0159b19": "易，汝可在後若看此兒好知家事。』妻答夫曰：",
    "T24n1450_012:0159b20": "『一依所教。』長者入海遇風舡破，并諸財物沒",
    "T24n1450_012:0159b21": "溺不迴。妻聞夫死，持孝修福復自傭力，并諸",
    "T24n1450_012:0159b22": "眷屬各相拯濟，養活於兒漸令長大。於其舍",
    "T24n1450_012:0159b23": "側有善織師，以彼工巧自得存活。彼長者妻",
    "T24n1450_012:0159b24": "見已即作是念：『入海興易，不如織絡工巧為",
    "T24n1450_012:0159b25": "業。其入海者多死不還。夫織絡者，常得居家",
    "T24n1450_012:0159b26": "經求自濟。』復作是念：『今我此子令學織業。』思",
    "T24n1450_012:0159b27": "惟是已，即將其子往詣織家，白織師言：『大兄！",
    "T24n1450_012:0159b28": "此𡖦甥教為織業。』織師答曰：『好！』留子教織。",
    "T24n1450_012:0159b29": "其子聰敏不久學成，每與織師並機雙織，所",
    "T24n1450_012:0159c01": "得財利將歸本家，所得物歸常用不足。織師",
    "T24n1450_012:0159c02": "所得恣意有餘，𡖦甥問舅：『我今與舅同作一",
    "T24n1450_012:0159c03": "業，何故舅室恒得充饒，而我家中每不支濟？』",
    "T24n1450_012:0159c04": "舅報𡖦甥：『我作二業，汝即為一。』𡖦甥問舅：『第",
    "T24n1450_012:0159c05": "二業何？』彼便報曰：『我夜竊盜。』𡖦甥白言：『我",
    "T24n1450_012:0159c06": "亦隨盜。』舅即報曰：『汝不能盜。』答曰：『我甚能",
    "T24n1450_012:0159c07": "作。』舅作是念：『我且先試。』作是念已便共向市，",
    "T24n1450_012:0159c08": "舅買一兔使令料理：『我暫洗浴，即來當食。』彼",
    "T24n1450_012:0159c09": "料理已，舅未至間便食一脚，舅洗浴迴問其",
    "T24n1450_012:0159c10": "𡖦甥：『料理竟不？』答曰：『已了。』舅曰：『料理既竟，",
    "T24n1450_012:0159c11": "將來我看。』𡖦甥擎兔過與其舅，舅見其兔遂",
    "T24n1450_012:0159c12": "少一脚，問𡖦甥曰：『兔第四脚，今在何處？』𡖦甥",
    "T24n1450_012:0159c13": "報曰：『其兔本來有此三脚，云何問我索第四",
    "T24n1450_012:0159c14": "耶？』舅作是念：『我先是賊，今此𡖦甥大賊勝我。』",
    "T24n1450_012:0159c15": "即將其兔共入酒家，舅安坐已，即喚𡖦甥共",
    "T24n1450_012:0159c16": "坐飲已，即令𡖦甥計算酒價。𡖦甥報曰：『若人",
    "T24n1450_012:0159c17": "飲酒可使令算，我本不飲，何論算耶？舅今自",
    "T24n1450_012:0159c18": "飲，舅當自算。』舅作是念：『我先是賊，今此𡖦甥",
    "T24n1450_012:0159c19": "大賊勝我，若共同本亦堪作賊。』即與𡖦甥於",
    "T24n1450_012:0159c20": "夜分中，穿他牆壁擬盜財物。既穿孔已，其舅",
    "T24n1450_012:0159c21": "即先將頭欲入孔中，𡖦甥告曰：『舅不閑盜",
    "T24n1450_012:0159c22": "法，如何先以己頭入於孔中？此事不善，應先",
    "T24n1450_012:0159c23": "以脚入孔。若先以頭入，被他割頭，眾人共識",
    "T24n1450_012:0159c24": "禍及一族，今應先以脚入。』舅聞是已便以脚",
    "T24n1450_012:0159c25": "入，財主既覺便即唱賊，眾人聞聲，即共於內",
    "T24n1450_012:0159c26": "孔中捉其賊脚。爾時𡖦甥復於孔外挽出其",
    "T24n1450_012:0159c27": "舅，力既不禁，恐禍及己，即截其頭持已而走。",
    "T24n1450_012:0159c28": "于時群臣奏王此事。王告群臣：『截頭去者最",
    "T24n1450_012:0159c29": "是大賊，汝可將彼賊屍置四衢中密加窺覘，",
    "T24n1450_012:0160a01": "或有悲泣將屍去者，此是彼賊，便可捉取。』群",
    "T24n1450_012:0160a02": "臣奉命，即將死屍如王設法。彼賊𡖦甥便思",
    "T24n1450_012:0160a03": "念云：『我今不應直抱舅屍，恐眾人識我。我應",
    "T24n1450_012:0160a04": "佯狂於諸四衢，或抱男女、或抱樹石、或抱牛",
    "T24n1450_012:0160a05": "馬、或抱猪狗。』作是念已，便行其事。時世間人，",
    "T24n1450_012:0160a06": "既見其人處處抱物，咸知是狂，然賊𡖦甥始",
    "T24n1450_012:0160a07": "抱其舅，盡哀悲泣便即而去。群臣奏王皆曰：",
    "T24n1450_012:0160a08": "『守屍，唯一狂人抱屍哀泣而去，更無餘人。』王",
    "T24n1450_012:0160a09": "便告曰：『彼是狗賊，如何不捉？今可捕取。』爾時",
    "T24n1450_012:0160a10": "彼賊復作是念：『我今如何不葬我舅？我必須",
    "T24n1450_012:0160a11": "葬。』便作一駕車人，滿著柴束驅至屍上，速解",
    "T24n1450_012:0160a12": "牛絡放火燒車，便走而去。當爾之時，車柴之",
    "T24n1450_012:0160a13": "火燒屍遂盡，守屍之人尋奏王曰：『彼賊屍者",
    "T24n1450_012:0160a14": "今已燒盡。』王問彼曰：『誰燒賊屍？』臣具上事。王",
    "T24n1450_012:0160a15": "曰：『汝等當知，彼駕車人即是狗賊，云何不捉？",
    "T24n1450_012:0160a16": "今可捕取。』爾時彼賊復作是念：『我今要須於",
    "T24n1450_012:0160a17": "葬舅屍之處設諸祭祀。』念已便作淨行婆羅",
    "T24n1450_012:0160a18": "門形，於國城內遍行乞食，即以其食於燒屍",
    "T24n1450_012:0160a19": "處五處安置，陰祭其舅，作已便去。時守屍人",
    "T24n1450_012:0160a20": "具以白王。王曰：『彼是狗賊，如何不捉？甚為不",
    "T24n1450_012:0160a21": "善。』爾時彼賊復作是念：『我今要將舅骨投於",
    "T24n1450_012:0160a22": "弶伽河中。』作是念已，便作一事髑髏外道形，",
    "T24n1450_012:0160a23": "就彼骨所，取其餘灰以塗其身，收取燒骨於",
    "T24n1450_012:0160a24": "髑髏中安置，投弶伽河中，作已便去。彼守屍",
    "T24n1450_012:0160a25": "人復以奏王，王曰：『彼是狗賊，云何不捉？甚為",
    "T24n1450_012:0160a26": "不善。汝等宜止，我自捉取。』爾時其王，乘一汎",
    "T24n1450_012:0160a27": "舟前後侍從遊弶伽河中，於河岸上置人守",
    "T24n1450_012:0160a28": "捉。王先有女，顏容端正眾人樂見，同於河中",
    "T24n1450_012:0160a29": "遊戲，令稍相遠，報其女曰：『有人捉汝，汝便高",
    "T24n1450_012:0160b01": "聲。』又勅守岸人曰：『我女作聲，汝等即須相近。",
    "T24n1450_012:0160b02": "若見男子便可捉取。』爾時狗賊復作是念：『今",
    "T24n1450_012:0160b03": "王與女遊戲河中，我應要與彼女相共嬉戲。』",
    "T24n1450_012:0160b04": "作是念已，即於上流而住，放一瓦鍋隨流而",
    "T24n1450_012:0160b05": "下。岸夫見已謂是賊，競持棒打瓦鍋便破，",
    "T24n1450_012:0160b06": "乃知非賊。第二、第三亦復如是，乃至十數。時",
    "T24n1450_012:0160b07": "守岸人屢見瓦鍋，便捨不打。爾時狗賊頭戴",
    "T24n1450_012:0160b08": "一鍋，隨流而下至王女所，上女舟中。手執利",
    "T24n1450_012:0160b09": "刀告王女曰：『汝勿作聲，若作聲者我當害",
    "T24n1450_012:0160b10": "汝。』王女怕懼不敢作聲，因與戲會。既戲會已",
    "T24n1450_012:0160b11": "便走而去。女見賊去，高聲啼泣作如是言：『彼",
    "T24n1450_012:0160b12": "賊強私我，今已去訖。』守河岸人報王女曰：『汝",
    "T24n1450_012:0160b13": "嬉戲時默然歡樂，賊今既去乃始啼泣，我等",
    "T24n1450_012:0160b14": "於今何處求賊？』守岸人等具以告王，王曰：『汝",
    "T24n1450_012:0160b15": "等云何不善防守致令如是。』「時彼王女被狗",
    "T24n1450_012:0160b16": "賊交，遂便有胎，具足十月誕生一子。時彼狗",
    "T24n1450_012:0160b17": "賊聞王女生子，復作念云：『我今必為我兒作",
    "T24n1450_012:0160b18": "諸喜慶。』作是念已，即變其形為一給使，從王",
    "T24n1450_012:0160b19": "內出告諸人曰：『王有教令，我女生子，汝諸國",
    "T24n1450_012:0160b20": "人可於今夜恣意歡樂，互盜衣服財帛任情",
    "T24n1450_012:0160b21": "而作。』時國群臣及諸人眾，聞是語已放情嬉",
    "T24n1450_012:0160b22": "戲，其聲喧鬧聞于王內。王問諸人：『我諸國",
    "T24n1450_012:0160b23": "人云何喧鬧若是？』國人答曰：『我等先奉王教",
    "T24n1450_012:0160b24": "令我如是。』王聞是已知是狗賊所作，便作是",
    "T24n1450_012:0160b25": "念：『我若捉此狗賊不得，我便捨去國位。』即設",
    "T24n1450_012:0160b26": "一計造一大堂。堂既了已，其兒年已六歲，令",
    "T24n1450_012:0160b27": "諸群臣擊鼓宣令，盡喚國內所有男子盡入",
    "T24n1450_012:0160b28": "堂內，有不來者捉獲殺之。爾時國人盡來入",
    "T24n1450_012:0160b29": "堂，時彼狗賊亦在其中。時王即以華鬘告其",
    "T24n1450_012:0160c01": "兒曰：『汝持此鬘於彼眾中，若見汝父以鬘與",
    "T24n1450_012:0160c02": "之。』復令傍人隨逐：『其兒與鬘，汝便捉取。』爾時",
    "T24n1450_012:0160c03": "彼兒，即持花鬘至於眾中，以業力故果見其",
    "T24n1450_012:0160c04": "父，便以鬘與。時彼傍人，便捉狗賊將至王所。",
    "T24n1450_012:0160c05": "王集群臣共議此事：『如此罪人云何處分？』『可",
    "T24n1450_012:0160c06": "殺之耳。』王即思惟：『此是智賊，云何殺之？』告群",
    "T24n1450_012:0160c07": "臣曰：『此人勇猛兼有智慧，可留侍衛。』便嫁與",
    "T24n1450_012:0160c08": "女以之為妻，仍以半國給之。」佛告諸苾芻：「爾",
    "T24n1450_012:0160c09": "時狗賊即我身是。時彼兒者即羅怙羅是。",
    "T24n1450_012:0160c10": "由於昔時於人眾中能識我故，今復於此眾",
    "T24n1450_012:0160c11": "中能識於我。諸苾芻當知，業力不可思議，汝",
    "T24n1450_012:0160c12": "等應隨業行。」",
    "T24n1450_012:0160c13": "爾時耶輸陀羅作是念：「羅怙羅父若入宮時，",
    "T24n1450_012:0160c14": "我應設諸方便承事供養令不出宮。」作是念",
    "T24n1450_012:0160c15": "已，耶輸陀羅與喬比迦彌離迦遮等六萬美",
    "T24n1450_012:0160c16": "人，各各嚴飾種種莊具，熏種種妙香皆悉辦",
    "T24n1450_012:0160c17": "訖。",
    "T24n1450_012:0160c18": "爾時世尊，於晨朝時著衣持鉢，與諸苾芻圍",
    "T24n1450_012:0160c19": "遶侍衛，為調伏有情故入王宮內。時耶輸陀",
    "T24n1450_012:0160c20": "羅等三夫人，與六萬婇女，作諸音樂倡伎歌",
    "T24n1450_012:0160c21": "舞，整理衣服蠱媚妖艷，在世尊前止欲令",
    "T24n1450_012:0160c22": "染著。世尊見已便作是念：「今者食時將至，我",
    "T24n1450_012:0160c23": "若先食，不為此諸女說法，恐調伏時過，令諸",
    "T24n1450_012:0160c24": "女人欲心熾盛，於四諦理不蒙利益。我今應",
    "T24n1450_012:0160c25": "以神通力故令彼女等皆悉調伏。」作是念已，",
    "T24n1450_012:0160c26": "即沒於地從東方空中而見，於彼空中行住",
    "T24n1450_012:0160c27": "坐臥威儀自在。復入火光三昧，於其身中，放",
    "T24n1450_012:0160c28": "諸青黃赤白種種之光，或復身上出水身下",
    "T24n1450_012:0160c29": "出火，南西北方亦復如是，於空中沒，於諸苾",
    "T24n1450_012:0161a01": "芻上首師子座上忽然而見。諸艷女等見斯",
    "T24n1450_012:0161a02": "事已，皆於佛前倒地，如斧斫樹，頂禮佛足",
    "T24n1450_012:0161a03": "在一面坐。",
    "T24n1450_012:0161a04": "爾時世尊知諸女等性力意願，以四諦理廣",
    "T24n1450_012:0161a05": "為分別。諸女聞已得預流果，唯耶輸陀羅，為",
    "T24n1450_012:0161a06": "染心重故，未獲於果，便作如是心念口言：「我",
    "T24n1450_012:0161a07": "有滋味，能令喫者心生愛著。」即作種種馨香",
    "T24n1450_012:0161a08": "美味諸飲食等，自手執持而奉世尊。作是念",
    "T24n1450_012:0161a09": "已，諸苾芻皆聞以報世尊，佛言：「諸苾芻當知！",
    "T24n1450_012:0161a10": "我昔三毒未離之時，諸有香味而無愛著。何",
    "T24n1450_012:0161a11": "況今者三毒已離，而能染我？耶輸陀羅縱有",
    "T24n1450_012:0161a12": "食味，我無所懼。」時諸苾芻皆疑白佛言：「世尊！",
    "T24n1450_012:0161a13": "何故耶輸陀羅因歡喜團，於佛世尊生於染",
    "T24n1450_012:0161a14": "著？」佛言：「諸苾芻！此耶輸陀羅非於今生欲因",
    "T24n1450_012:0161a15": "歡喜團而染著我，曾於過去先有是事。汝等",
    "T24n1450_012:0161a16": "諦聽！往昔世時有一聚落，去斯不遠有阿蘭",
    "T24n1450_012:0161a17": "若林，多有花果及清流美泉。時有仙人喫彼",
    "T24n1450_012:0161a18": "花果身披樹皮，作此苦行證五神通，所有禽",
    "T24n1450_012:0161a19": "獸不相恐懼，常來親近。後於一時欲往小便，",
    "T24n1450_012:0161a20": "有一女鹿隨仙人行，仙人小便失精，鹿隨後",
    "T24n1450_012:0161a21": "便即喫之，復以舌舐生門，有情業力不思議",
    "T24n1450_012:0161a22": "故，因即有胎。日月既滿，彼鹿來就本處生一",
    "T24n1450_012:0161a23": "男子，鹿生此兒知是於人，便棄而去。時仙人",
    "T24n1450_012:0161a24": "見之作是念云：『此是誰子？』復更思惟知是己",
    "T24n1450_012:0161a25": "兒，遂收養之。後漸長大至年十二，頭生一角，",
    "T24n1450_012:0161a26": "因與立字，名為獨角。其父染患，獨角種種醫",
    "T24n1450_012:0161a27": "療不能得差，其父漸困命將欲死。告獨角曰：",
    "T24n1450_012:0161a28": "『我今此處，常有諸山仙人數來過往，汝可迎",
    "T24n1450_012:0161a29": "接問訊。若來，供給花果，為我願故。』說伽他曰：",
    "T24n1450_012:0161b01": "「『積聚皆消散，　　崇高必墜落；",
    "T24n1450_012:0161b02": "合會有別離，　　有命咸歸死。』",
    "T24n1450_012:0161b03": "「乃至仙人身歿，彼獨角仙，以仙之法為葬其",
    "T24n1450_012:0161b04": "父。思戀父喪愁悲憂惱，便證五通。後於異",
    "T24n1450_012:0161b05": "時因往取水，取得水已迴至中路，遂逢天雨",
    "T24n1450_012:0161b06": "泥滑倒地，水瓶遂破。掬破瓶水置其掌中，以",
    "T24n1450_012:0161b07": "口呪向天遙散：『由汝雨下打破我瓶，從今已",
    "T24n1450_012:0161b08": "後十二年中勿更雨下。』由此仙呪力，雨便不",
    "T24n1450_012:0161b09": "下，波羅痆城遭大亢旱，人民飢饉迸散逃",
    "T24n1450_012:0161b10": "亡。是時國王召諸占事問言：『何故天不降雨？』",
    "T24n1450_012:0161b11": "占事答曰：『仙人瞋故天不下雨。』王問占事：『作",
    "T24n1450_012:0161b12": "何方計天下甘雨百姓豐樂？』占事報言：『若也",
    "T24n1450_012:0161b13": "敗仙戒行修道，天即甘雨。若不敗仙令犯戒",
    "T24n1450_012:0161b14": "行，十二年中天終不雨。』時王聞已托頰思惟，",
    "T24n1450_012:0161b15": "宮人妃主及諸臣等見王憂惱即白王言：『何",
    "T24n1450_012:0161b16": "故憂惱？』王即報曰：『由仙呪力天不下雨，乃至",
    "T24n1450_012:0161b17": "廣說義如上辯。我今不知作何方計令彼仙",
    "T24n1450_012:0161b18": "人敗修戒行？由斯憂惱是以不樂。』時彼國王",
    "T24n1450_012:0161b19": "有一大女名曰寂靜，即白王言：『不須憂惱，",
    "T24n1450_012:0161b20": "我設方計當令彼仙必敗戒行。』王問女曰：『有",
    "T24n1450_012:0161b21": "何方計？』女白王言：『我學婆羅門呪法，及餘婇",
    "T24n1450_012:0161b22": "女二十人等一處學法，願王可於水上縛舡",
    "T24n1450_012:0161b23": "安板，著土栽樹種諸花菓，一依仙人所住之",
    "T24n1450_012:0161b24": "處。我等乘舡至彼仙所，即能令仙敗修戒行",
    "T24n1450_012:0161b25": "引來至此。』王聞是已，即如女說，縛舡安板",
    "T24n1450_012:0161b26": "栽諸花果並如上說，遂於果中密盛藥酒，及",
    "T24n1450_012:0161b27": "諸飲食並亦安藥。於是寂靜并餘婇女，假作",
    "T24n1450_012:0161b28": "仙儀形狀衣服，著樹皮衣披髮散後，共仙無",
    "T24n1450_012:0161b29": "異。從舡上下徐步詣仙，口誦婆羅門呪法，",
    "T24n1450_012:0161c01": "至仙人所。彼仙弟子遙見二十客仙來至，即",
    "T24n1450_012:0161c02": "報仙師曰：『有諸客仙今來至此。』時獨角仙口",
    "T24n1450_012:0161c03": "念：『善來！喚令入室。』是時諸仙既入室已，時獨",
    "T24n1450_012:0161c04": "角仙細看諸仙顏色有異，即說頌曰：",
    "T24n1450_012:0161c05": "「『曾不經辛苦，　　行步復從容，",
    "T24n1450_012:0161c06": "面上不生髭，　　胸前有高下，",
    "T24n1450_012:0161c07": "是仙形貌到，　　此事實希奇。』",
    "T24n1450_012:0161c08": "「彼獨角仙雖有疑心，亦為客仙敷座處已，及",
    "T24n1450_012:0161c09": "設菓實。寂靜仙曰：『汝所住止有如是等多苦",
    "T24n1450_012:0161c10": "澁菓，我今住處有好菓實，猶如甘露，我今請",
    "T24n1450_012:0161c11": "汝至我住處。』時獨角仙即共相隨乘船泛",
    "T24n1450_012:0161c12": "水，於舡樹上取其椰子。諸菓實中盛𭒦媚藥",
    "T24n1450_012:0161c13": "酒，奉獨角仙。彼既飲已便報假仙，共行非法。",
    "T24n1450_012:0161c14": "由此婬染遂失神通，戒行已虧呪力便息，浮",
    "T24n1450_012:0161c15": "雲四起。獨角見已舉面罵天，寂靜報言：『汝身",
    "T24n1450_012:0161c16": "為非尚不自覺，何謂舉面由故怨天？』婬染既",
    "T24n1450_012:0161c17": "纏默然而住。寂靜將往直至王前，白父王曰：",
    "T24n1450_012:0161c18": "『彼呪雨仙，此人即是。』王見仙至喜不自勝，雲",
    "T24n1450_012:0161c19": "布遍天便降甘雨，百姓豐樂五穀滋榮。爾時",
    "T24n1450_012:0161c20": "父王，即嫁寂靜與仙為婦，及諸美女亦賜驅",
    "T24n1450_012:0161c21": "馳，乃至後時棄於王女，便共餘女遂作私",
    "T24n1450_012:0161c22": "通。寂靜見已心生嫉妬，即共仙人甚相忿競，",
    "T24n1450_012:0161c23": "舉脚蹴仙履打仙面。仙作是念：『我於昔時天",
    "T24n1450_012:0161c24": "起雲雷，由呪令息。忽纏婬慾被女欺陵。』爾時",
    "T24n1450_012:0161c25": "仙人，厭心慾染便捨寂靜，精勤習定即證五",
    "T24n1450_012:0161c26": "通，乘空而行還歸本處。」佛告諸苾芻：「昔時仙",
    "T24n1450_012:0161c27": "者即我身是，王女寂靜今耶輸陀羅是。由昔",
    "T24n1450_012:0161c28": "食味貪著婬情；今者以歡喜團，更欲厭著於",
    "T24n1450_012:0161c29": "我。」佛說此語已從宮而出。耶輸陀羅既見佛",
    "T24n1450_012:0162a01": "知，心便息念，更不尋求，即昇七重高樓，不惜",
    "T24n1450_012:0162a02": "身命遂投於地，佛以神力接不令損。諸人既",
    "T24n1450_012:0162a03": "見不有傷損，心生驚怪。諸苾芻眾見便問佛：",
    "T24n1450_012:0162a04": "「此耶輸陀羅，為愛佛心故，不惜身命投於高",
    "T24n1450_012:0162a05": "樓放身於地。」佛告諸苾芻：「耶輸陀羅，為愛我",
    "T24n1450_012:0162a06": "心故，不獨今生不惜身命，過去亦復為我不",
    "T24n1450_012:0162a07": "惜身命。」告諸苾芻：「汝等諦聽。往昔波羅痆斯",
    "T24n1450_012:0162a08": "城有王名曰梵受，於一時間遂出遊獵廣",
    "T24n1450_012:0162a09": "殺眾生。行至山谷見一緊那羅睡臥，婦在傍",
    "T24n1450_012:0162a10": "邊而守護之。王遂張弓射緊那羅，既著要處",
    "T24n1450_012:0162a11": "一箭便死，捉得緊那羅婦欲取為妻。時緊那",
    "T24n1450_012:0162a12": "羅婦尋白王曰：『唯願大王！放我殯葬其夫，待",
    "T24n1450_012:0162a13": "了即隨王去。』王便作是念：『此豈能走？看作",
    "T24n1450_012:0162a14": "其禮。』作此念已遂即放行。時緊那羅婦，遂積",
    "T24n1450_012:0162a15": "柴四面放火，追念其夫不惜身命，即投於",
    "T24n1450_012:0162a16": "火，夫婦俱燒。諸天空中而說頌曰：",
    "T24n1450_012:0162a17": "「『欲求於此事，　　翻乃更遭餘，",
    "T24n1450_012:0162a18": "本希音樂天，　　夫婦皆身死。』」",
    "T24n1450_012:0162a19": "爾時世尊告諸苾芻曰：「往昔緊那羅者，即我",
    "T24n1450_012:0162a20": "身是。緊那羅婦者，即耶輸陀羅是。於往昔時，",
    "T24n1450_012:0162a21": "為愛我故，已投於火；今為貪愛復墜高樓。」佛",
    "T24n1450_012:0162a22": "作是念：「若化耶輸陀羅者，今正是時，我宜令",
    "T24n1450_012:0162a23": "彼出生死海。」作是念已，為耶輸陀羅說四聖",
    "T24n1450_012:0162a24": "諦法。彼既聞已，以智慧金剛杵摧破二十種",
    "T24n1450_012:0162a25": "我見山峯悉皆摧滅，證預流果發起信心。從",
    "T24n1450_012:0162a26": "家趣非家策勤修習，證阿羅漢果。是時苾芻",
    "T24n1450_012:0162a27": "尼耶輸陀羅，處於眾中心懷慚愧。",
    "T24n1450_012:0162a28": "爾時世尊告諸苾芻曰：「我一切苾芻尼眾中，",
    "T24n1450_012:0162a29": "耶輸陀羅苾芻尼最具慚愧。」諸苾芻眾咸皆",
    "T24n1450_012:0162b01": "有疑，復問世尊：「此耶輸陀羅苾芻尼，作何業",
    "T24n1450_012:0162b02": "報，六年懷羅怙羅？」爾時世尊告諸苾芻曰，如",
    "T24n1450_012:0162b03": "上說乃為頌曰。",
    "T24n1450_012:0162b04": "佛告諸苾芻：「往昔有村，時有老母唯有一女，",
    "T24n1450_012:0162b05": "多養乳牛每日作酪漿，母女相隨巡村估賣。",
    "T24n1450_012:0162b06": "後於一時，其女負酪忽設矯心，遂報母曰：『我",
    "T24n1450_012:0162b07": "欲見風，願母持酪且漸前行。』母即取酪擔負",
    "T24n1450_012:0162b08": "而去，其女乖墮諂誑心故，離於六里不趁其",
    "T24n1450_012:0162b09": "母。由此業故，耶輸陀羅今生招報六年懷胎。」",
    "T24n1450_012:0162b10": "佛告諸苾芻，義如上說而說頌曰。",
    "T24n1450_012:0162b11": "時諸苾芻復更有疑，請問世尊：「此羅怙羅先",
    "T24n1450_012:0162b12": "作何業？今受此報六年處胎。」佛告諸苾芻：「羅",
    "T24n1450_012:0162b13": "怙羅自作惡業」，義如上說并及頌曰。",
    "T24n1450_012:0162b14": "爾時世尊復告諸苾芻：「此波羅痆斯城不遠，",
    "T24n1450_012:0162b15": "時有一林多諸花菓，有兄弟二人：一名商佉、",
    "T24n1450_012:0162b16": "二名里企多，身著樹皮，常食菓實及諸藥草。",
    "T24n1450_012:0162b17": "商佉為師，里企多為弟子。時波羅痆斯國王",
    "T24n1450_012:0162b18": "及諸人民，知此林中有二修道人：一名商佉、",
    "T24n1450_012:0162b19": "二名里企多。後於一時，商佉平旦持滿瓶水",
    "T24n1450_012:0162b20": "遊山採菓，其里企多五更早起在兄前行入",
    "T24n1450_012:0162b21": "山，不持瓶水採得花菓，於先到來，渴乏須水。",
    "T24n1450_012:0162b22": "向己瓶中遂無水飲，便取師水而用飲之。既",
    "T24n1450_012:0162b23": "喫水竟，更不與師添瓶。是時商佉日高後至，",
    "T24n1450_012:0162b24": "乏渴須水，取己添瓶覓水而飲。見瓶無水，遂",
    "T24n1450_012:0162b25": "即瞋罵：『是何強賊偷劫我水？』時里企多尋即",
    "T24n1450_012:0162b26": "報言：『我是其賊我用瓶水，唯願鄔波陀耶",
    "T24n1450_012:0162b27": "罰我重罪。』商佉報曰：『汝是我弟子，須水任飲",
    "T24n1450_012:0162b28": "不與汝罪。』里企多白鄔波馱耶曰：『我是賊人",
    "T24n1450_012:0162b29": "願與重罪，若如不與心不安寧。』商佉聞已遂",
    "T24n1450_012:0162c01": "大瞋怒，便即報言：『我今不能瞋汝與罪，如索",
    "T24n1450_012:0162c02": "與罪，汝向國王處而索重罪。』時里企多遂向",
    "T24n1450_012:0162c03": "王所，至其中路逢王出獵，舉手呪願：『唯願大",
    "T24n1450_012:0162c04": "王！長命無病常戰得勝。』說伽他曰：",
    "T24n1450_012:0162c05": "「『大王我是賊，　　輒盜喫他水；",
    "T24n1450_012:0162c06": "願王依賊法，　　賜我盜水罪。』",
    "T24n1450_012:0162c07": "「時王報曰：『縱輒取水亦不是賊。』王復問言：『汝",
    "T24n1450_012:0162c08": "取誰水？』時里企多廣如上事具報王已，王便",
    "T24n1450_012:0162c09": "報曰：『既是汝兄，又是鄔波馱耶，雖輒飲水亦",
    "T24n1450_012:0162c10": "不是賊。汝今好去，不合與罪。』時里企多又白",
    "T24n1450_012:0162c11": "王曰：『我是賊人，願與重罪。如若不與心不安",
    "T24n1450_012:0162c12": "寧。』是時國王聞此語已，便發瞋怒而即報言：",
    "T24n1450_012:0162c13": "『汝今此住，更勿東西。待我山遊迴來處分。』王",
    "T24n1450_012:0162c14": "去遊獵餘路還宮，遂忘仙人不與進止，經於",
    "T24n1450_012:0162c15": "六日。是時仙人不敢東西，諸臣白王：『彼仙奉",
    "T24n1450_012:0162c16": "教經於六日不敢東西，唯願大王速與處分。』",
    "T24n1450_012:0162c17": "王便報言：『討罪六日，汝今無過，今放汝去。』",
    "T24n1450_012:0162c18": "臣報仙人：『汝今六日已罰汝了，今奉王勅，任",
    "T24n1450_012:0162c19": "汝東西。』里企多喜遂即歸還。」佛告諸苾芻：",
    "T24n1450_012:0162c20": "「昔梵授王今羅怙羅是，為前生時起嗔心故，",
    "T24n1450_012:0162c21": "不許東西，乃經六日故。今六年以業力故，在",
    "T24n1450_012:0162c22": "母胎中。諸苾芻！若黑白業及雜染業，咸悉有",
    "T24n1450_012:0162c23": "報。諸苾芻！應捨黑業及雜染業，修純白業。」時",
    "T24n1450_012:0162c24": "諸苾芻咸皆有疑，復白佛言：「此具壽賢子，曾",
    "T24n1450_012:0162c25": "作何業，今於上首釋種之中而為國王？」佛告",
    "T24n1450_012:0162c26": "諸苾芻：「此具壽賢子自種福業」，乃至說伽他",
    "T24n1450_012:0162c27": "曰。",
    "T24n1450_012:0162c28": "佛告諸苾芻：「昔有貧人，遊行人間至波羅痆",
    "T24n1450_012:0162c29": "斯城。於其城中有諸貧人，見此人來即生嗔",
    "T24n1450_012:0163a01": "恨，競爭打搭驅出城外。彼城國王有一園",
    "T24n1450_012:0163a02": "林，其人既被驅逐投園林中，且自居止。時彼",
    "T24n1450_012:0163a03": "國王因春陽月，此園林中花菓茂盛好鳥競",
    "T24n1450_012:0163a04": "集，王與宮人婇女往園遊觀。既至園中，與諸",
    "T24n1450_012:0163a05": "婇女處處遊望嬉戲娛樂。時彼國王疲乏而",
    "T24n1450_012:0163a06": "睡。女人有常法：若見花菓便生貪愛。當爾",
    "T24n1450_012:0163a07": "之時既見王睡，各散林中採求花菓。時彼國",
    "T24n1450_012:0163a08": "王從睡覺起即還城中，彼諸宮人見王還城，",
    "T24n1450_012:0163a09": "各速隨逐。時一宮人心即忙遽，不覺身上遺",
    "T24n1450_012:0163a10": "其瓔珞，宮人去後，貧人見之私自念云：『我若",
    "T24n1450_012:0163a11": "取者，或有尋知必相苦惱。』即取瓔珞懸於樹",
    "T24n1450_012:0163a12": "上，心自念云：『本主若來隨意將去。』復遙觀之：",
    "T24n1450_012:0163a13": "『若非主取則不擬與。』彼之宮女既至宮中，覺",
    "T24n1450_012:0163a14": "失瓔珞念在園內，白其王言：『我緣忙遽，遺忘",
    "T24n1450_012:0163a15": "瓔珞在彼園內。』時王即告群臣：『我有瓔珞",
    "T24n1450_012:0163a16": "遺在園內，可速覓之無令遺失。』臣奉王命，將",
    "T24n1450_012:0163a17": "多手力散覓園中，見於瓔珞繫在於樹，眾共",
    "T24n1450_012:0163a18": "議言：『誰繫瓔珞在此樹上？』即令手力縱橫訪",
    "T24n1450_012:0163a19": "覓，乃見貧人在一叢下，問言：『汝見何人繫此",
    "T24n1450_012:0163a20": "瓔珞？』貧人如上具報。爾時王臣即持瓔珞還",
    "T24n1450_012:0163a21": "宮送王，具陳上事。王聞此言，即遣使者追取",
    "T24n1450_012:0163a22": "貧人。貧人既至，王便告曰：『汝先因何得我瓔",
    "T24n1450_012:0163a23": "珞，不持將去，繫於樹上？』貧人答曰：『大王當知，",
    "T24n1450_012:0163a24": "此是王之貴物，我先貧窮不堪受用。』王聞此",
    "T24n1450_012:0163a25": "語甚大歡喜，告貧人曰：『汝求何願？我當與汝。』",
    "T24n1450_012:0163a26": "貧人答曰：『今此城中所有貧人，願王各施飲",
    "T24n1450_012:0163a27": "食并賜衣服，并令我為上首。』王聞此言便告",
    "T24n1450_012:0163a28": "大臣：『我國城中一切貧人，可施飲食兼與衣",
    "T24n1450_012:0163a29": "服，仍令此人為其上首。』大臣奉命，於波羅",
    "T24n1450_012:0163b01": "痆斯城擊鼓宣告：『一切貧人並令集會。』既集",
    "T24n1450_012:0163b02": "會已，施與飲食并諸衣服，宣示王命，令先貧",
    "T24n1450_012:0163b03": "人為其主領，所有處分咸可隨受。時諸貧人",
    "T24n1450_012:0163b04": "既得衣食，悉皆慶悅，遵奉為主。諸貧人等，先",
    "T24n1450_012:0163b05": "在街衢掣盜他食，食主嗔恨常打罵之，後得",
    "T24n1450_012:0163b06": "王恩轉增奪掣，國人懼王不敢打罵。時國諸",
    "T24n1450_012:0163b07": "人即至王所，具論此事，王便報曰：『汝等自可",
    "T24n1450_012:0163b08": "守護，勿打貧人。』後於異時，城中有人於筐篋",
    "T24n1450_012:0163b09": "中盛諸餅食，其上首貧人見已，便奪持之奔",
    "T24n1450_012:0163b10": "走。諸貧人等競來隨逐，欲相掣奪。其貧人主",
    "T24n1450_012:0163b11": "走至河岸，又被逼逐，即戴餅筐汎河而渡，到",
    "T24n1450_012:0163b12": "彼岸已在一樹下。」",
    "T24n1450_012:0163b13": "佛告諸苾芻：「若佛如來未出世時，當有辟支",
    "T24n1450_012:0163b14": "佛出現於世利益蒼生，因行而過。彼貧人見",
    "T24n1450_012:0163b15": "威儀庠序，便自念云：『由我先世不知戒施，不",
    "T24n1450_012:0163b16": "能供養此人，致令此身貧窮孤露。若彼德人",
    "T24n1450_012:0163b17": "受我施者，我當施與。』時辟支佛觀知其念，為",
    "T24n1450_012:0163b18": "利益故，持鉢向前乞其餅食。貧人歡喜盡持",
    "T24n1450_012:0163b19": "餅食而以奉施。辟支佛常法：口不說法，身",
    "T24n1450_012:0163b20": "現神通以相利益。得其餅已，騰踊空中現種",
    "T24n1450_012:0163b21": "種神變。諸異生等見此神變，速發善願五體",
    "T24n1450_012:0163b22": "投地，猶如樹倒，便發大願：『我今供養此聖人",
    "T24n1450_012:0163b23": "已，當令來世得為國王，於諸國中最為上首。",
    "T24n1450_012:0163b24": "我於今者見辟支佛，於當來世願見如來，度",
    "T24n1450_012:0163b25": "生死海。』發此願已，諸貧人等皆渡河至咸索",
    "T24n1450_012:0163b26": "餅食，上首貧人報曰：『我已施訖，汝等隨喜。』諸",
    "T24n1450_012:0163b27": "貧人曰：『汝施餅食，已發何願？』上首報言：『願",
    "T24n1450_012:0163b28": "我來世於諸國中得為國王，於諸國中最為",
    "T24n1450_012:0163b29": "上首。』諸人聞已咸皆發願：『上首既得國主，我",
    "T24n1450_012:0163c01": "等願為最上臣佐。』」佛告諸苾芻：「爾時上首貧",
    "T24n1450_012:0163c02": "人者，今賢王釋子是。諸貧人者，今五百釋子",
    "T24n1450_012:0163c03": "是。由彼賢子昔於辟支佛所發願施食故，今",
    "T24n1450_012:0163c04": "得諸釋種中而為國王，及見於我出家學道，",
    "T24n1450_012:0163c05": "證阿羅漢果。汝諸苾芻當知：造黑業得黑業",
    "T24n1450_012:0163c06": "報，造雜業得雜業報，造白業得白業報。汝等",
    "T24n1450_012:0163c07": "應捨黑業及雜業染業，修純白業。」",
    "T24n1450_012:0163c08": "佛在那地迦村群蛇林中。此時多有諸苾芻",
    "T24n1450_012:0163c09": "鉢及世尊鉢在於露地，有一獼猴從娑羅林",
    "T24n1450_012:0163c10": "下來而取於鉢，諸苾芻等即前打逐。佛告諸",
    "T24n1450_012:0163c11": "苾芻：「汝等勿打，任其所取，不畏損壞。」時彼獼",
    "T24n1450_012:0163c12": "猴至於鉢傍即取佛鉢，上娑羅樹須臾之間，",
    "T24n1450_012:0163c13": "盛滿鉢蜜來供養佛，蜜中有蜂如來不受。時",
    "T24n1450_012:0163c14": "彼獼猴知如來心，復持蜜鉢於一屏處，擇其",
    "T24n1450_012:0163c15": "蜂已還來奉佛，為未淨故佛又不受。獼猴復",
    "T24n1450_012:0163c16": "知佛意，持其蜜鉢至清流傍，取水灑蜜還來",
    "T24n1450_012:0163c17": "供養，佛即便受。時彼獼猴既見佛受其蜜，心",
    "T24n1450_012:0163c18": "生歡喜合掌頂禮，踊躍跳躑不顧前後，因落",
    "T24n1450_012:0163c19": "井中遂即命過。當即託生那地迦村清淨婆",
    "T24n1450_012:0163c20": "羅門家夫人胎中。既託胎已，緣福業故，那地",
    "T24n1450_012:0163c21": "迦村界內天降蜜雨。時諸人等問占相者，此",
    "T24n1450_012:0163c22": "是何事？占者報曰：「緣婆羅門婦胎中有兒，業",
    "T24n1450_012:0163c23": "力感故。」至十月滿生子之日，復降蜜雨，眷屬",
    "T24n1450_012:0163c24": "並集，三七日中設食供養。眷屬當問：「所生孩",
    "T24n1450_012:0163c25": "子為立何字？」家人答云：「其子懷時當降蜜",
    "T24n1450_012:0163c26": "雨，生時亦爾。父姓婆悉瑟吒，因茲為名未度",
    "T24n1450_012:0163c27": "婆悉瑟吒，此名最勝蜜。」兒漸長大，因宿業",
    "T24n1450_012:0163c28": "力便生信心，即往佛所。佛為說法發心出家",
    "T24n1450_012:0163c29": "便如法度，既出家已，日日自然感三鉢蜜：一",
    "T24n1450_012:0164a01": "鉢供佛，一鉢供養僧伽，一鉢共親友食。時諸",
    "T24n1450_012:0164a02": "大眾咸並生疑，俱往白佛：「以何因緣此最勝",
    "T24n1450_012:0164a03": "蜜苾芻，日日如是有斯蜜應？」佛言：「此最勝蜜",
    "T24n1450_012:0164a04": "苾芻自作福業，是故日日感斯蜜報，廣說如",
    "T24n1450_012:0164a05": "上。」",
    "T24n1450_012:0164a06": "佛告苾芻：「汝等昔見有一獼猴從娑羅樹下",
    "T24n1450_012:0164a07": "來，以一鉢蜜供養我不？」苾芻白佛言：「世尊！我",
    "T24n1450_012:0164a08": "等昔見。」佛言：「彼獼猴者，即此最勝蜜苾芻",
    "T24n1450_012:0164a09": "是也。由前信心施蜜因緣故獲斯報。然此苾",
    "T24n1450_012:0164a10": "芻，何但日能變三鉢蜜，欲令四海總成蜜者，",
    "T24n1450_012:0164a11": "不足為難。何以故？由施佛蜜福增上故。廣說",
    "T24n1450_012:0164a12": "如上，應捨黑業及雜染業，修純白業。」",
    "T24n1450_012:0164a13": "根本說一切有部毘奈耶破僧事卷第十二"
}