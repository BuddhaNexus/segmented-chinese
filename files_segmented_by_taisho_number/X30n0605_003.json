{
    "X30n0605_003:0688b18": "科註妙法蓮華經卷第三",
    "X30n0605_003:0688b20": "宋　柯山金谿棲雲沙門　守倫　註",
    "X30n0605_003:0688b21": "明　玉谿菩提菴沙門　法濟　參訂",
    "X30n0605_003:0688b22": "　　吳興瓶城居士　閔夢得　較刻",
    "X30n0605_003:0688b23": "△二譬喻品二初申品目。",
    "X30n0605_003:0688b24": "妙法蓮華經譬喻品第三",
    "X30n0605_003:0688c01": "譬者比況也喻者曉訓也託此比彼寄淺訓深前",
    "X30n0605_003:0688c02": "廣明五佛開權上根利智圓聞獲悟中下之流抱",
    "X30n0605_003:0688c03": "迷未遣於是大悲不已巧智無邊更動樹訓風舉",
    "X30n0605_003:0688c04": "扇喻月使其悟解故言譬喻此取通意若別釋者",
    "X30n0605_003:0688c05": "以世法比出世法因於曾有聞未曾有踊躍歡喜",
    "X30n0605_003:0688c06": "如經以世間父子譬出世師弟又以世生法比出",
    "X30n0605_003:0688c07": "世生法使蒙佛音教不失大乘如經父知諸子先",
    "X30n0605_003:0688c08": "心各有所好珍玩之具又以世滅比出世滅雖得",
    "X30n0605_003:0688c09": "無漏聞亦除憂惱如經我為其父應拔其苦難令",
    "X30n0605_003:0688c10": "免燒煑又以世不生不滅比出世不生不滅令其",
    "X30n0605_003:0688c11": "安住實智中我定當作佛如經乘是寶乘直至道",
    "X30n0605_003:0688c12": "場當知佛以一音說於譬喻巧令中下得四悉檀",
    "X30n0605_003:0688c13": "益故言譬喻品也此約因緣釋約教釋者佛意本",
    "X30n0605_003:0688c14": "讚佛乘為物不堪尋念先佛大悲方便趣於鹿苑",
    "X30n0605_003:0688c15": "稱讚三車二乘以下中可自濟恩不及人菩薩駕",
    "X30n0605_003:0688c16": "牛運他出宅此三藏意也又三人同畏燒煑聲聞",
    "X30n0605_003:0688c17": "如麞直去不迴緣覺如彼鹿母並馳並顧菩薩如",
    "X30n0605_003:0688c18": "大象身扞刀箭全群而出此通教意也又二乘發",
    "X30n0605_003:0688c19": "心近緣理淺智慧弱但斷通惑不能盡邊到底非",
    "X30n0605_003:0688c20": "波羅蜜若菩薩發心久遠理深智強能斷別惑窮",
    "X30n0605_003:0688c21": "源盡性大品云二乘如螢火菩薩如日光此別教",
    "X30n0605_003:0688c22": "意也又始見我身聞我所說即皆信受入如來慧",
    "X30n0605_003:0688c23": "如斯之人易可化度不令如來生於疲苦如華嚴",
    "X30n0605_003:0688c24": "中即事而真不須譬喻為未入者四十餘年更以",
    "X30n0605_003:0689a01": "異方便助顯第一義今日王舍城決定說大乘普",
    "X30n0605_003:0689a02": "令一切眾開示悟入佛之智慧不令一人獨得滅",
    "X30n0605_003:0689a03": "度如今如始無二無異上根利智聞即能解不令",
    "X30n0605_003:0689a04": "如來生於疲苦亦不須譬喻秪為中下之機動執",
    "X30n0605_003:0689a05": "生疑踟蹰岐道故須今日大車譬喻而得利益此",
    "X30n0605_003:0689a06": "圓教意也本迹觀心準例可解。△二解經文二初",
    "X30n0605_003:0689a07": "釋法說二譬說初文又四初身子領解二如來述",
    "X30n0605_003:0689a08": "成三與授記四舉眾歡喜初文又二初長行二偈",
    "X30n0605_003:0689a09": "頌初文又二初經家敘二初敘內解。",
    "X30n0605_003:0689a10": "爾時舍利弗踊躍歡喜。",
    "X30n0605_003:0689a11": "踊躍歡喜者內解在心名喜喜動於形名踊躍從",
    "X30n0605_003:0689a12": "妙人聞妙法得妙解若值一幸尚復欣抃況三喜",
    "X30n0605_003:0689a13": "具足寧不踊躍此敘內解也。△二敘外儀。",
    "X30n0605_003:0689a14": "即起合掌瞻仰尊顏。",
    "X30n0605_003:0689a15": "即起合掌者名身領解在昔權實為二如掌不合",
    "X30n0605_003:0689a16": "今解權即實如二掌合言向佛者知其在昔權非",
    "X30n0605_003:0689a17": "佛因實非佛果今解權即實成大圓因因必趣果",
    "X30n0605_003:0689a18": "故言合掌向佛瞻仰尊顏者表其解實實即佛境",
    "X30n0605_003:0689a19": "非方便法又瞻仰尊顏無餘思念表開佛知見意",
    "X30n0605_003:0689a20": "解於實亦即解權身領於權亦解於實互舉一邊",
    "X30n0605_003:0689a21": "敘外儀也。△二身子自陣三初標三喜章。",
    "X30n0605_003:0689a22": "而白佛言今從世尊聞此法音心懷踊躍得未曾有。",
    "X30n0605_003:0689a23": "而白佛言者口領解也即是身子自陳今從世尊",
    "X30n0605_003:0689a24": "者標我身見佛身故名身喜聞此法音依於佛口",
    "X30n0605_003:0689b01": "聞而歡喜故言口喜得未曾有即我意解佛意故",
    "X30n0605_003:0689b02": "名意喜。△二釋三喜三初提昔身失顯今身解。",
    "X30n0605_003:0689b03": "所以者何我昔從佛聞如是法見諸菩薩受記作佛",
    "X30n0605_003:0689b04": "而我等不預斯事甚自感傷失於如來無量知見。",
    "X30n0605_003:0689b05": "此明昔不見佛為失昔佛為菩薩授記我不預斯",
    "X30n0605_003:0689b06": "事見佛義遠既不見佛故無身喜聞如是法者若",
    "X30n0605_003:0689b07": "日照高山時密有聞義顯如聾如啞不得道聞如",
    "X30n0605_003:0689b08": "是法也祇是方等教中聞大乘實慧與今不殊故",
    "X30n0605_003:0689b09": "言聞如是法也受記者亦如方等中與菩薩記二",
    "X30n0605_003:0689b10": "乘不預斯事甚自感傷思益淨名中聞褒大折小",
    "X30n0605_003:0689b11": "內疑而外鄙名為感傷失一切知見者失佛眼之",
    "X30n0605_003:0689b12": "見失佛智之知。△二提昔口失顯今口解三初釋",
    "X30n0605_003:0689b13": "思過之所二正出其過(我等)三引過自歸(是我)。",
    "X30n0605_003:0689b14": "世尊我常獨處山林樹下若坐若行每作是念我等",
    "X30n0605_003:0689b15": "同入法性云何如來以小乘法而見濟度是我等咎",
    "X30n0605_003:0689b16": "非世尊也。",
    "X30n0605_003:0689b17": "此明昔不聞法失良以身處山林心執小道則不",
    "X30n0605_003:0689b18": "聞法故無口喜我常獨處者思過之所也同入法",
    "X30n0605_003:0689b19": "性者正出其執小過既執所入之一理疑三教能",
    "X30n0605_003:0689b20": "入之門一理既同而我失知見三教既異而菩薩",
    "X30n0605_003:0689b21": "受莂授莂則如來有偏所以成過今述此失故言",
    "X30n0605_003:0689b22": "悔過是我等咎者由我迷權何關理教由我惑實",
    "X30n0605_003:0689b23": "何關佛偏追述昔非仰謝如來是為引過自歸。△",
    "X30n0605_003:0689b24": "三提昔意失顯今意解。",
    "X30n0605_003:0689c01": "所以者何若我等待說所因成就阿耨多羅三藐三",
    "X30n0605_003:0689c02": "菩提者必以大乘而得度脫然我等不解方便隨宜",
    "X30n0605_003:0689c03": "所說初聞佛法遇便信受思惟取證世尊我從昔來",
    "X30n0605_003:0689c04": "終日竟夜每自刻責。",
    "X30n0605_003:0689c05": "此明意無解之失良以不待說所因故無實解又",
    "X30n0605_003:0689c06": "不識方便故無權解因解無故故無意喜昔失既",
    "X30n0605_003:0689c07": "彰今得自顯不待說所因者自責不解實也不解",
    "X30n0605_003:0689c08": "方便者自責不解權也所因二義一不待對於前",
    "X30n0605_003:0689c09": "二不停待於後如日初照高山明三諦之慧是得",
    "X30n0605_003:0689c10": "佛因此待對於我而我不受則失之於前諸佛法",
    "X30n0605_003:0689c11": "久後要當說真實而我不停待於後於此兩楹間",
    "X30n0605_003:0689c12": "怱怱取小不解實權者如文可解。△三結成三喜",
    "X30n0605_003:0689c13": "二初結。",
    "X30n0605_003:0689c14": "而今從佛聞所未聞未曾有法斷諸疑悔身意泰然",
    "X30n0605_003:0689c15": "快得安穩。",
    "X30n0605_003:0689c16": "此明結成三喜先結次成從佛是結身喜聞法結",
    "X30n0605_003:0689c17": "口喜斷諸疑悔是結意喜也。△二成。",
    "X30n0605_003:0689c18": "今日乃知真是佛子從佛口生從法化生得佛法",
    "X30n0605_003:0689c19": "分。",
    "X30n0605_003:0689c20": "今日乃知真是佛子近佛義成也從佛口生結口",
    "X30n0605_003:0689c21": "成從法化生是結意成。",
    "X30n0605_003:0689c22": "爾時舍利弗欲重宣此義而說偈言。",
    "X30n0605_003:0689c23": "△二偈頌三初頌標三喜。",
    "X30n0605_003:0689c24": "我聞是法音得所未曾有心懷大歡喜疑網皆已除。",
    "X30n0605_003:0690a01": "此一行頌標三喜既舉我聞則兼得佛矣。△二頌",
    "X30n0605_003:0690a02": "釋三喜三初頌見佛喜。",
    "X30n0605_003:0690a03": "昔來蒙佛教不失於大乘佛音甚希有能除眾生惱",
    "X30n0605_003:0690a04": "我已得漏盡聞亦除憂惱。",
    "X30n0605_003:0690a05": "長行明失知見今頌中明不失大乘上論失論遠",
    "X30n0605_003:0690a06": "今頌論近論得文互現耳。△二頌不聞法二初頌",
    "X30n0605_003:0690a07": "身遠故不聞。",
    "X30n0605_003:0690a08": "我處於山谷或在林樹下若坐若經行常思惟是事",
    "X30n0605_003:0690a09": "嗚呼深自責云何而自欺我等亦佛子同入無漏法",
    "X30n0605_003:0690a10": "不能於未來演說無上道金色三十二十力諸解脫",
    "X30n0605_003:0690a11": "同共一法中而不得此事八十種妙好十八不共法",
    "X30n0605_003:0690a12": "如是等功德而我皆已失我獨經行時見佛在大眾",
    "X30n0605_003:0690a13": "名聞滿十方廣饒益眾生自惟失此利我為自欺誑",
    "X30n0605_003:0690a14": "我常於日夜每思惟是事欲以問世尊為失為不失",
    "X30n0605_003:0690a15": "我常見世尊稱讚諸菩薩以是於日夜籌量如此事",
    "X30n0605_003:0690a16": "今聞佛音聲隨宜而說法無漏難思議令眾至道場。",
    "X30n0605_003:0690a17": "我常於日夜者當知生死為夜涅槃為日為生死",
    "X30n0605_003:0690a18": "中有涅槃為生死外有涅槃耶若得悟時二疑雙",
    "X30n0605_003:0690a19": "遣又生死涅槃俱為夜此疑得除名為日如日出",
    "X30n0605_003:0690a20": "時則二疑雙遣。△二頌入法性故不聞。",
    "X30n0605_003:0690a21": "我本著邪見為諸梵志師世尊知我心拔邪說涅槃",
    "X30n0605_003:0690a22": "我悉除邪見於空法得證爾時心自謂得至於滅度。",
    "X30n0605_003:0690a23": "著邪見是凡人著入法性是二乘著此二俱不聞",
    "X30n0605_003:0690a24": "法。△三頌上心得妙解喜。",
    "X30n0605_003:0690b01": "而今乃自覺非是實滅度若得作佛時具三十二相",
    "X30n0605_003:0690b02": "天人夜义眾龍神等恭敬是時乃可謂永盡滅無餘",
    "X30n0605_003:0690b03": "佛於大眾中說我當作佛聞如是法音疑悔悉已除",
    "X30n0605_003:0690b04": "初聞佛所說心中大驚疑將非魔作佛惱亂我心耶",
    "X30n0605_003:0690b05": "佛以種種緣譬喻巧言說其心安如海我聞疑網斷",
    "X30n0605_003:0690b06": "佛說過去世無量滅度佛安住方便中亦皆說是法",
    "X30n0605_003:0690b07": "現在未來佛其數無有量亦以諸方便演說如是法",
    "X30n0605_003:0690b08": "如今者世尊從生及出家得道轉法輪亦以方便說",
    "X30n0605_003:0690b09": "世尊說實道波旬無此事以是我定知非是魔作佛",
    "X30n0605_003:0690b10": "我墮疑網故謂是魔所為。",
    "X30n0605_003:0690b11": "此九行半頌上心得妙解喜上明不待所因不解",
    "X30n0605_003:0690b12": "方便頌中今明得所因又解方便何也須知聞當",
    "X30n0605_003:0690b13": "作佛是所因也聞五佛道同解魔非魔是解方便",
    "X30n0605_003:0690b14": "也葢互顯一邊之意彼五佛章者即是領解之文",
    "X30n0605_003:0690b15": "言波旬者亦名波旬踰此云惡者謂常懷惡成就",
    "X30n0605_003:0690b16": "惡法者也魔者梵云魔羅此云殺者所謂斷殺眾",
    "X30n0605_003:0690b17": "生慧命謂是魔所為者須知此一科雖有長行偈",
    "X30n0605_003:0690b18": "頌總屬身子領解自陳之文由身子在昔鹿苑志",
    "X30n0605_003:0690b19": "樂小法如來方便逐彼堪任為說四諦使證一真",
    "X30n0605_003:0690b20": "保任所證與佛無差佛亦印可與我無別來至今",
    "X30n0605_003:0690b21": "經聞略開顯斥作方便是以驚疑謂魔作佛固相",
    "X30n0605_003:0690b22": "惱亂如來慈悲微妙巧說廣引五佛皆先方便後",
    "X30n0605_003:0690b23": "顯圓乘以為證信昔之既爾今豈不然身子遂得",
    "X30n0605_003:0690b24": "疑除心安如海廣聞開會妙悟真常徹法性之淵",
    "X30n0605_003:0690c01": "源同佛眼之知見故今領解謝過自陳良在茲也。",
    "X30n0605_003:0690c02": "△三頌結成。",
    "X30n0605_003:0690c03": "聞佛柔軟音深遠甚微妙演暢清淨法我心大歡喜",
    "X30n0605_003:0690c04": "疑悔永已盡安住實智中我定當作佛為天人所敬",
    "X30n0605_003:0690c05": "轉無上法輪教化諸菩薩。",
    "X30n0605_003:0690c06": "此兩行半偈頌上結成如文。△二如來述成三初",
    "X30n0605_003:0690c07": "昔曾教大。",
    "X30n0605_003:0690c08": "爾時佛告舍利弗吾今於天人沙門婆羅門等大眾",
    "X30n0605_003:0690c09": "中說我昔曾於二萬億佛所為無上道故常教化汝",
    "X30n0605_003:0690c10": "汝亦長夜隨我受學我以方便引導汝故生我法中。",
    "X30n0605_003:0690c11": "言述成者上文身子自陳得悟於今如來述解非",
    "X30n0605_003:0690c12": "虗文有三一昔曾教大二中忘取小三還為說大",
    "X30n0605_003:0690c13": "所以引昔曾教大述其見佛之緣若中忘取小述",
    "X30n0605_003:0690c14": "其憂悔聞法之緣還為說大述其悟解不虗則述",
    "X30n0605_003:0690c15": "成上三意也無上道者十住婆沙論云身無上謂",
    "X30n0605_003:0690c16": "相好受持無上謂自利利他具足無上謂命見戒",
    "X30n0605_003:0690c17": "智慧無上謂四無礙不思議無上謂六波羅蜜解",
    "X30n0605_003:0690c18": "脫無上謂能壞二障行無上謂聖行梵行又身無",
    "X30n0605_003:0690c19": "上名大丈夫受持無上名大慈悲具足無上名到",
    "X30n0605_003:0690c20": "彼岸智無上名一切智不思議無上名阿羅訶解",
    "X30n0605_003:0690c21": "脫無上名大涅槃行無上名三藐三佛陀菩薩瓔",
    "X30n0605_003:0690c22": "珞經十三云道當清淨穢濁非道道當一心多想",
    "X30n0605_003:0690c23": "非道道當知足多欲非道道當恭敬憍慢非道道",
    "X30n0605_003:0690c24": "當檢意放逸非道道當顯曜自隱非道道當連屬",
    "X30n0605_003:0691a01": "無行非道道當覺悟愚惑非道道當教化矜恡非",
    "X30n0605_003:0691a02": "道道近善友習惡非道如是等種種明無上道今",
    "X30n0605_003:0691a03": "經以圓融為無上道若偏若次皆他經所論汝亦",
    "X30n0605_003:0691a04": "長夜隨我受學者昔雖大化未破無明惑闇心中",
    "X30n0605_003:0691a05": "隨佛受學了因雖遠猶尚不滅況今真悟寧得是",
    "X30n0605_003:0691a06": "虗故舉曾教述彼見佛之不謬我以方便生我法",
    "X30n0605_003:0691a07": "中者此意兩牽也若昔以大化今生大解此屬初",
    "X30n0605_003:0691a08": "意也若令免惡道權為小引此屬第二意也。△二",
    "X30n0605_003:0691a09": "中忘取小。",
    "X30n0605_003:0691a10": "舍利弗我昔教汝志願佛道汝今悉忘而便自謂已",
    "X30n0605_003:0691a11": "得滅度。",
    "X30n0605_003:0691a12": "汝今悉忘自有中途廢大習小名中途悉忘若",
    "X30n0605_003:0691a13": "而今便自謂已得滅度即是而今悉忘由汝忘大",
    "X30n0605_003:0691a14": "願即習小致有憂悔而得聞法不虗。△三還為說",
    "X30n0605_003:0691a15": "大。",
    "X30n0605_003:0691a16": "我今還欲令汝憶念本願所行道故為諸聲聞說是",
    "X30n0605_003:0691a17": "大乘經名妙法蓮華教菩薩法佛所護念。",
    "X30n0605_003:0691a18": "我今還欲令汝憶念本願即是述其得解不虗先",
    "X30n0605_003:0691a19": "施權教成其中途小善後顯真實遂其本願大心。",
    "X30n0605_003:0691a20": "△三授記二初長行十初時節。",
    "X30n0605_003:0691a21": "舍利弗汝於未來世過無量無邊不可思議劫。",
    "X30n0605_003:0691a22": "△二行因。",
    "X30n0605_003:0691a23": "供養若干千萬億佛奉持正法具足菩薩所行之道。",
    "X30n0605_003:0691a24": "△三得果。",
    "X30n0605_003:0691b01": "當得作佛號曰華光如來應供正徧知明行足善逝",
    "X30n0605_003:0691b02": "世間解無上士調御丈夫天人師佛世尊。",
    "X30n0605_003:0691b03": "△四國土。",
    "X30n0605_003:0691b04": "國名離垢其土平正清淨嚴飾安穩豐樂天人熾盛",
    "X30n0605_003:0691b05": "瑠璃為地有八交道黃金為繩以界其側其傍各有",
    "X30n0605_003:0691b06": "七寶行樹常有華果。",
    "X30n0605_003:0691b07": "△五說法。",
    "X30n0605_003:0691b08": "華光如來亦以三乘教化眾生舍利弗彼佛出時雖",
    "X30n0605_003:0691b09": "非惡世以本願故說三乘法。",
    "X30n0605_003:0691b10": "△六劫名。",
    "X30n0605_003:0691b11": "其劫名大寶莊嚴何故名曰大寶莊嚴其國中以菩",
    "X30n0605_003:0691b12": "薩為大寶故。",
    "X30n0605_003:0691b13": "△七眾數。",
    "X30n0605_003:0691b14": "彼諸菩薩無量無邊不可思議算數譬喻所不能及",
    "X30n0605_003:0691b15": "非佛智力無能知者若欲行時寶華承足此諸菩薩",
    "X30n0605_003:0691b16": "非初發意皆久植德本於無量百千萬億佛所淨修",
    "X30n0605_003:0691b17": "梵行恒為諸佛之所稱歎常修佛慧具大神通善知",
    "X30n0605_003:0691b18": "一切諸法之門質直無偽志念堅固如是菩薩充滿",
    "X30n0605_003:0691b19": "其國。",
    "X30n0605_003:0691b20": "△八壽量。",
    "X30n0605_003:0691b21": "舍利弗華光佛壽十二小劫除為王子未作佛時其",
    "X30n0605_003:0691b22": "國人民壽八小劫。",
    "X30n0605_003:0691b23": "△九補處。",
    "X30n0605_003:0691b24": "華光如來過十二小劫授堅滿菩薩阿耨多羅三藐",
    "X30n0605_003:0691c01": "三菩提記告諸比丘是堅滿菩薩次當作佛號曰華",
    "X30n0605_003:0691c02": "足安行多陀阿伽度阿羅訶三藐三佛陀其佛國土",
    "X30n0605_003:0691c03": "亦復如是。",
    "X30n0605_003:0691c04": "△十法住。",
    "X30n0605_003:0691c05": "舍利弗是華光佛滅度之後正法住世三十二小劫",
    "X30n0605_003:0691c06": "像法住世亦三十二小劫。",
    "X30n0605_003:0691c07": "言授記者身子向前自陳佛為印可是故與記若",
    "X30n0605_003:0691c08": "得大解自知作佛何俟須記記有四意一為昔未",
    "X30n0605_003:0691c09": "記二乘而今須記二為中下未悟以記勉勵之三",
    "X30n0605_003:0691c10": "為令聞者結緣四為滿其本願是故記也號曰華",
    "X30n0605_003:0691c11": "光如來應供等者即十號名別記也然釋十號其",
    "X30n0605_003:0691c12": "義甚多今且記一種釋之所謂無虗妄名如來能",
    "X30n0605_003:0691c13": "為眾生作良福田名應供知十界法名正徧知具",
    "X30n0605_003:0691c14": "足三明名明行足不還來名善逝知眾生國土名",
    "X30n0605_003:0691c15": "世間解無與等名無上士調他心名調御丈夫為",
    "X30n0605_003:0691c16": "眾生眼名天人師知三聚為佛壞波旬名婆伽婆",
    "X30n0605_003:0691c17": "即世尊也至若國土說法劫名眾數壽量補處法",
    "X30n0605_003:0691c18": "住久近如文可解。",
    "X30n0605_003:0691c19": "爾時世尊欲重宣此義而說偈言。",
    "X30n0605_003:0691c20": "△二偈頌二初頌長行九初頌第三得果。",
    "X30n0605_003:0691c21": "舍利弗來世成佛普智尊號名曰華光當度無量眾。",
    "X30n0605_003:0691c22": "此偈有十一行半為二初十行頌上九意略不頌",
    "X30n0605_003:0691c23": "補處長出供養舍利後一行半結歎初一行超頌",
    "X30n0605_003:0691c24": "得果次供養下一行追頌行因三過無量下半行",
    "X30n0605_003:0692a01": "超頌劫名四世界名下一行半頌國淨五彼國下",
    "X30n0605_003:0692a02": "一行半頌菩薩眾數六如是等下半行頌說法七",
    "X30n0605_003:0692a03": "佛為王下二行頌壽量八佛滅度之下一行半頌",
    "X30n0605_003:0692a04": "法住久近九舍利廣下半行長出供養舍利從後",
    "X30n0605_003:0692a05": "華光佛下一行半即結歎。△二頌第二行因。",
    "X30n0605_003:0692a06": "供養無數佛具足菩薩行十力等功德證於無上道。",
    "X30n0605_003:0692a07": "具足菩薩行十力等功德者大論問云佛有十力",
    "X30n0605_003:0692a08": "其菩薩有否答亦有之所謂一發一切智心堅固",
    "X30n0605_003:0692a09": "力二不捨眾生大慈力三具足大悲力四信一切",
    "X30n0605_003:0692a10": "佛法精進力五慧行禪定力六除二邊智慧力七",
    "X30n0605_003:0692a11": "成就眾生力八觀法實相力九入三解脫門力十",
    "X30n0605_003:0692a12": "無礙智力。△三頌第六劫名。",
    "X30n0605_003:0692a13": "過無量劫已劫名大寶嚴。",
    "X30n0605_003:0692a14": "△四頌第四國土。",
    "X30n0605_003:0692a15": "世界名離垢清淨無瑕穢以瑠璃為地金繩界其道",
    "X30n0605_003:0692a16": "七寶雜色樹常有華果實。",
    "X30n0605_003:0692a17": "△五頌第七眾數。",
    "X30n0605_003:0692a18": "彼國諸菩薩志念常堅固神通波羅蜜皆已悉具足",
    "X30n0605_003:0692a19": "於無數佛所善學菩薩道。",
    "X30n0605_003:0692a20": "△六頌第五說法。",
    "X30n0605_003:0692a21": "如是等大士華光佛所化。",
    "X30n0605_003:0692a22": "△七頌第八壽量。",
    "X30n0605_003:0692a23": "佛為王子時棄國捨世榮於最末後身出家成佛道",
    "X30n0605_003:0692a24": "華光佛住世壽十二小劫其國人民眾壽命八小劫。",
    "X30n0605_003:0692b01": "△八頌第十法住久近。",
    "X30n0605_003:0692b02": "佛滅度之後正法住於世三十二小劫廣度諸眾生",
    "X30n0605_003:0692b03": "正法滅盡已像法三十二。",
    "X30n0605_003:0692b04": "△九頌供養舍利。",
    "X30n0605_003:0692b05": "舍利廣流布天人普供養。",
    "X30n0605_003:0692b06": "△二結歎。",
    "X30n0605_003:0692b07": "華光佛所為其事皆如是其兩足聖尊最勝無倫匹",
    "X30n0605_003:0692b08": "彼即是汝身宜應自欣慶。",
    "X30n0605_003:0692b09": "宜應自欣慶者成初入歡喜位之解也初住能百",
    "X30n0605_003:0692b10": "佛世界作佛其於行地則益倍是。△四眾喜二初",
    "X30n0605_003:0692b11": "長行二初經家敘眾喜供養二初敘眾喜。",
    "X30n0605_003:0692b12": "爾時四部眾比丘比丘尼優婆塞優婆夷天龍夜叉",
    "X30n0605_003:0692b13": "乾闥婆阿脩羅迦樓羅緊那羅摩睺羅伽等大眾見",
    "X30n0605_003:0692b14": "舍利弗於佛前受阿耨多羅三藐三菩提記心大歡",
    "X30n0605_003:0692b15": "喜踊躍無量。",
    "X30n0605_003:0692b16": "此下領解歡喜。△二陳供養。",
    "X30n0605_003:0692b17": "各各脫身所著上衣以供養佛釋提桓因梵天王等",
    "X30n0605_003:0692b18": "與無數天子亦以天妙衣天曼陀羅華摩訶曼陀羅",
    "X30n0605_003:0692b19": "華等供養於佛所散天衣住虗空中而自迴轉諸天",
    "X30n0605_003:0692b20": "妓樂百千萬種於虗空中一時俱作雨眾天華。",
    "X30n0605_003:0692b21": "△二正領解。",
    "X30n0605_003:0692b22": "而作是言佛昔於波羅奈初轉法輪今乃復轉無上",
    "X30n0605_003:0692b23": "最大法輪。",
    "X30n0605_003:0692b24": "從而作是言下是正領解初領開權今乃復轉下",
    "X30n0605_003:0692c01": "領顯實也。",
    "X30n0605_003:0692c02": "爾時諸天子欲重宣此義而說偈言。",
    "X30n0605_003:0692c03": "△二偈頌二初頌開權顯實。",
    "X30n0605_003:0692c04": "昔於波羅奈轉四諦法輪分別說諸法五眾之生滅",
    "X30n0605_003:0692c05": "今復轉最妙無上大法輪是法甚深奧少有能信者。",
    "X30n0605_003:0692c06": "△二頌自述得解隨喜迴向。",
    "X30n0605_003:0692c07": "我等從昔來數聞世尊說未曾聞如是深妙之上法",
    "X30n0605_003:0692c08": "世尊說是法我等皆隨喜大智舍利弗今得受尊記",
    "X30n0605_003:0692c09": "我等亦如是必當得作佛於一切世間最尊無有上",
    "X30n0605_003:0692c10": "佛道叵思議方便隨宜說我所有福業今世若過世",
    "X30n0605_003:0692c11": "及見佛功德盡迴向佛道。",
    "X30n0605_003:0692c12": "我等亦如是者如身子之領解如身子被述成如",
    "X30n0605_003:0692c13": "身子之得記也問迦葉善吉諸大聲聞尚未得解",
    "X30n0605_003:0692c14": "今此四眾何人而獲先悟答四眾天人亦具三品",
    "X30n0605_003:0692c15": "上根同身子其中下可知矣又解身子迦葉並是",
    "X30n0605_003:0692c16": "權行良由中下未開故迦葉滿願示同不解淨名",
    "X30n0605_003:0692c17": "云眾生病未愈菩薩亦未愈此之謂也無上大法",
    "X30n0605_003:0692c18": "輪者如華嚴五十九云如來應正等覺轉大法輪",
    "X30n0605_003:0692c19": "有十種事一者具足清淨四無畏二者出生四辨",
    "X30n0605_003:0692c20": "隨順音聲三者善解開闡四者隨順諸佛無礙解",
    "X30n0605_003:0692c21": "脫五者能令眾生心皆淨信六者所有言說皆不",
    "X30n0605_003:0692c22": "唐捐七者大悲願力之所加持八者隨出音聲普",
    "X30n0605_003:0692c23": "徧十方九者於阿僧祇劫說法不斷十者隨所說",
    "X30n0605_003:0692c24": "法悉皆生起根力覺道三昧等法是法甚深奧者",
    "X30n0605_003:0693a01": "由功高一化德冠五時橫徧十方豎窮三際無有",
    "X30n0605_003:0693a02": "遺餘所以云也佛道叵思議叵者不可也只是不",
    "X30n0605_003:0693a03": "可思議之謂。△二為中根人作譬喻說四初譬喻",
    "X30n0605_003:0693a04": "開三顯一二明中根人得解三如來述成四與授",
    "X30n0605_003:0693a05": "記初文又三初請三初述自無疑。",
    "X30n0605_003:0693a06": "爾時舍利弗白佛言世尊我今無復疑悔親於佛前",
    "X30n0605_003:0693a07": "得受阿耨多羅三藐三菩提記。",
    "X30n0605_003:0693a08": "從爾時舍利弗白佛下第二大段為中根譬說文",
    "X30n0605_003:0693a09": "有四品此一品正是譬喻開三顯一信解明中根",
    "X30n0605_003:0693a10": "得解藥草如來述成授記與決此四番皆約譬說",
    "X30n0605_003:0693a11": "下四段皆約因緣陳如明繫珠領解阿難引空王",
    "X30n0605_003:0693a12": "獲記又例法說應有中根四眾歡喜而今無者一",
    "X30n0605_003:0693a13": "謂經家存略二例前後可知後文在法師品中請",
    "X30n0605_003:0693a14": "中述自如文可解。△二述他有惑。",
    "X30n0605_003:0693a15": "是諸千二百心自在者昔住學地佛常教化言我法",
    "X30n0605_003:0693a16": "能離生老病死究竟涅槃是學無學人亦各自以離",
    "X30n0605_003:0693a17": "我見及有無見等謂得涅槃而今於世尊前聞所未",
    "X30n0605_003:0693a18": "聞皆墮疑惑。",
    "X30n0605_003:0693a19": "他者是同行懷舊故須為請四眾是化境今新運",
    "X30n0605_003:0693a20": "大悲則普為請佛常教化下執昔三教也而今於",
    "X30n0605_003:0693a21": "世尊前下執昔一理也昔說三是究竟今又說一",
    "X30n0605_003:0693a22": "為真實矛盾致迷故言皆墮疑惑有人云身子新",
    "X30n0605_003:0693a23": "舊兩疑千二百止有新疑今謂上根疑少中下疑",
    "X30n0605_003:0693a24": "多云何倒解。△三普為四眾請。",
    "X30n0605_003:0693b01": "善哉世尊願為四眾說其因緣令離疑悔。",
    "X30n0605_003:0693b02": "善哉世尊下為四眾普請也因緣者前三後一之",
    "X30n0605_003:0693b03": "因緣也。△二答二初發起二初抑。",
    "X30n0605_003:0693b04": "爾時佛告舍利弗我先不言諸佛世尊以種種因緣",
    "X30n0605_003:0693b05": "譬喻言辭方便說法皆為阿耨多羅三藐三菩提耶",
    "X30n0605_003:0693b06": "是諸所說皆為化菩薩故。",
    "X30n0605_003:0693b07": "抑引者抑則令其憤勇引則令彼速進我先不言",
    "X30n0605_003:0693b08": "下指上開權皆為菩提者指上顯實皆為化菩薩",
    "X30n0605_003:0693b09": "者當知若權若實皆入佛道無住涅槃上既已明",
    "X30n0605_003:0693b10": "言今者云何執教迷闇不解如此責之是謂抑也。",
    "X30n0605_003:0693b11": "△二引。",
    "X30n0605_003:0693b12": "然舍利弗今當復以譬喻更明此義諸有智者以譬",
    "X30n0605_003:0693b13": "喻得解。",
    "X30n0605_003:0693b14": "然舍利弗今當下是引接安慰前斥既切恐彼鄙",
    "X30n0605_003:0693b15": "懟自沈謂今許其譬喻更明此義於此若能解者",
    "X30n0605_003:0693b16": "可稱智也。△二譬喻二初長行二偈頌初文又二",
    "X30n0605_003:0693b17": "初開譬二合譬初文又二初總譬六初長者譬三",
    "X30n0605_003:0693b18": "初名行。",
    "X30n0605_003:0693b19": "舍利弗若國邑聚落。",
    "X30n0605_003:0693b20": "言開譬合譬者然開譬不同已如上說今為二意",
    "X30n0605_003:0693b21": "一總二別總譬譬釋迦章中今我亦如是兩行偈",
    "X30n0605_003:0693b22": "略頌開權顯實也別譬譬釋迦章中我以佛眼觀",
    "X30n0605_003:0693b23": "見四十一行半偈廣頌開權顯實六義總譬之中",
    "X30n0605_003:0693b24": "自有六意一長者譬於我我即釋迦一化之主二",
    "X30n0605_003:0693c01": "火宅譬上處所安隱對上三界不安隱也三一門",
    "X30n0605_003:0693c02": "譬上宣示佛道門也四五百人譬上眾生也五火",
    "X30n0605_003:0693c03": "起譬上對不安隱法五濁八苦也六三十子譬上",
    "X30n0605_003:0693c04": "知眾生性欲三乘行人也於長者譬又有三意謂",
    "X30n0605_003:0693c05": "名行位號德業應知名如賓行如主行有親疎名",
    "X30n0605_003:0693c06": "有遠近故舉處所以顯其名行也又封疆為國則",
    "X30n0605_003:0693c07": "最遠宰治為邑故居中聚落是鄰閭益最近由長",
    "X30n0605_003:0693c08": "者名行徧此三處近不見其細陋遠但挹於高風",
    "X30n0605_003:0693c09": "口無擇言身無擇行意無擇法名行相稱真實大",
    "X30n0605_003:0693c10": "人內合如來三業隨智慧行稱機施化名稱普聞",
    "X30n0605_003:0693c11": "德周法界舊以十方虗空慈悲所被之處名之為",
    "X30n0605_003:0693c12": "國三千世界為邑一四天下為聚落又大千為國",
    "X30n0605_003:0693c13": "中千為邑小千為聚落今皆不用又大論六十云",
    "X30n0605_003:0693c14": "柔順忍為聚落無生忍為邑三菩提為城此因果",
    "X30n0605_003:0693c15": "共為譬也今經直用果德為譬則以實報土為國",
    "X30n0605_003:0693c16": "有餘土為邑同居土為聚落是則從本垂迹攝迹",
    "X30n0605_003:0693c17": "反本名行相稱無賓主之異彪炳洋溢徧三土也",
    "X30n0605_003:0693c18": "又聚落者韋昭註漢書云小鄉曰聚人所居也左",
    "X30n0605_003:0693c19": "傳云聚眾也廣雅云落居也眾所共居故云聚落",
    "X30n0605_003:0693c20": "南山引十誦并多論云多人共居為聚落。△二位",
    "X30n0605_003:0693c21": "號。",
    "X30n0605_003:0693c22": "有大長者。",
    "X30n0605_003:0693c23": "自有三意一世間長者二出世長者三觀心長者",
    "X30n0605_003:0693c24": "且世間長者世備十德一姓貴二位高三大富四",
    "X30n0605_003:0694a01": "威猛五智深六年耆七行淨八禮備九上敬十下",
    "X30n0605_003:0694a02": "歸姓則三皇五帝之裔左貂右插之家位則輔弼",
    "X30n0605_003:0694a03": "丞相鹽梅阿衡富則銅陵金谷豐饒侈靡威則嚴",
    "X30n0605_003:0694a04": "霜隆重不肅而成智則胸如武庫權奇超拔年則",
    "X30n0605_003:0694a05": "蒼蒼稜稜物儀所狀行則白珪無玷所行如言禮",
    "X30n0605_003:0694a06": "則節度庠序世所式瞻上則一人所敬下則四海",
    "X30n0605_003:0694a07": "所歸十德具焉名大長者若出世長者即是佛從",
    "X30n0605_003:0694a08": "三世真如實際中生功成道著十號無極法財萬",
    "X30n0605_003:0694a09": "德悉皆具足十力雄猛降魔制外則一心三智無",
    "X30n0605_003:0694a10": "不通達早成正覺久遠若斯三業隨智運動無失",
    "X30n0605_003:0694a11": "具佛威儀心大如海十方種覺所共稱譽七方便",
    "X30n0605_003:0694a12": "人而來依止此是名出世佛大長者也三觀心長",
    "X30n0605_003:0694a13": "者觀心之智從實相出生在佛家種性真正三惑",
    "X30n0605_003:0694a14": "不起雖未發真即是著如來衣稱寂滅忍三諦含",
    "X30n0605_003:0694a15": "藏一切功德正觀之慧降伏愛見中道雙照權實",
    "X30n0605_003:0694a16": "並明久積善根能修此觀然而此觀出於七方便",
    "X30n0605_003:0694a17": "之上若此觀觀心性名為上定則三業無過歷緣",
    "X30n0605_003:0694a18": "對境威儀無失能如此觀是名深信解相諸佛皆",
    "X30n0605_003:0694a19": "歡喜歎美持法者天龍四眾恭敬供養故下文云",
    "X30n0605_003:0694a20": "佛子住此地即是佛受用經行及坐臥然既稱此",
    "X30n0605_003:0694a21": "人為佛豈不名觀心長者。△三德業。",
    "X30n0605_003:0694a22": "其年衰邁財富無量多有田宅及諸僮僕。",
    "X30n0605_003:0694a23": "德有內外內則智略外則資財當知年高則博通",
    "X30n0605_003:0694a24": "今古譬佛之智德衰邁則根志純熟譬佛之斷德",
    "X30n0605_003:0694b01": "財富譬外德無量則總譬萬德耳田宅別譬也田",
    "X30n0605_003:0694b02": "能養命此譬禪定資於般若宅可棲身此譬實境",
    "X30n0605_003:0694b03": "為實智所託略則十八空門廣則無量空門若論",
    "X30n0605_003:0694b04": "福德無行不修若論智慧無境不照故云多有田",
    "X30n0605_003:0694b05": "宅也僮僕者給侍驅使之人此譬方便知見皆已",
    "X30n0605_003:0694b06": "具足和光六道曲順萬機即實智之僮僕也。△二",
    "X30n0605_003:0694b07": "舍宅譬。",
    "X30n0605_003:0694b08": "其家廣大。",
    "X30n0605_003:0694b09": "其家廣大者家宅譬上安隱對不安隱不安隱譬",
    "X30n0605_003:0694b10": "三界也眾生宂宂皆宅三界如來應化統而家之",
    "X30n0605_003:0694b11": "故言廣大也。△三一門譬。",
    "X30n0605_003:0694b12": "唯有一門。",
    "X30n0605_003:0694b13": "唯有一門者譬上種種法門宣示於佛道也則今",
    "X30n0605_003:0694b14": "取理為教所詮為門經云以佛教門出三界苦得",
    "X30n0605_003:0694b15": "涅槃證即其謂也門又二一宅門二車門宅者生",
    "X30n0605_003:0694b16": "死也門者出要路也此方便教之詮也車者大乘",
    "X30n0605_003:0694b17": "法也門者圓教之詮也。△四五百人譬。",
    "X30n0605_003:0694b18": "多諸人眾一百二百乃至五百人止住其中。",
    "X30n0605_003:0694b19": "五百人者譬上眾生即五道。△五火起譬。",
    "X30n0605_003:0694b20": "堂閣朽故牆壁隤落柱根腐敗梁棟傾危周帀俱時",
    "X30n0605_003:0694b21": "歘然火起焚燒舍宅。",
    "X30n0605_003:0694b22": "堂閣下譬上安隱對不安隱法即五濁也先出所",
    "X30n0605_003:0694b23": "燒之宅相用譬六道果報次明能燒之火此譬八",
    "X30n0605_003:0694b24": "苦五濁堂譬欲界閣譬色無色界墻壁譬四大隤",
    "X30n0605_003:0694c01": "落譬減損傾危譬遷變柱根譬命梁棟譬意識腐",
    "X30n0605_003:0694c02": "敗譬危殆不久欲令易解更作觀釋之堂譬身下",
    "X30n0605_003:0694c03": "分閣譬頭等上分牆壁譬皮肉隤落譬老朽柱根",
    "X30n0605_003:0694c04": "譬兩足腐敗譬無常梁棟譬脊骨傾危譬大期周",
    "X30n0605_003:0694c05": "障屈曲譬大小腸又云譬心云云周帀下明能燒",
    "X30n0605_003:0694c06": "之火其八苦徧在四大四生故言周帀並皆無常",
    "X30n0605_003:0694c07": "故云俱時歘然譬本無今有良以本無此苦因於",
    "X30n0605_003:0694c08": "無明故有。△六三十子譬。",
    "X30n0605_003:0694c09": "長者諸子若十二十或至三十在此宅中。",
    "X30n0605_003:0694c10": "長者諸子下三十子譬此譬上文知眾生性欲曾",
    "X30n0605_003:0694c11": "習佛法天性相關則成子義但其性欲有異若十",
    "X30n0605_003:0694c12": "是菩薩子也二十三十是二乘子也此機俱得出",
    "X30n0605_003:0694c13": "宅故名為子無此機則是五百人也所言或者指",
    "X30n0605_003:0694c14": "其支佛出沒不同或在小乘攝或在中乘攝皆言",
    "X30n0605_003:0694c15": "十者悉有十智之性如云內有智性但無如實智",
    "X30n0605_003:0694c16": "性耳。△二別譬四初見火譬四初明能見。",
    "X30n0605_003:0694c17": "長者見。",
    "X30n0605_003:0694c18": "如長者見是標出能見譬上我以佛眼觀見也。△",
    "X30n0605_003:0694c19": "二明所見。",
    "X30n0605_003:0694c20": "是大火從四面起。",
    "X30n0605_003:0694c21": "是標出所見譬上所見六道眾生也。△三明驚怖。",
    "X30n0605_003:0694c22": "即大驚怖而作是念我雖能於此所燒之門安穩得",
    "X30n0605_003:0694c23": "出。",
    "X30n0605_003:0694c24": "即大驚怖者譬上為是眾生故而起大悲心也念",
    "X30n0605_003:0695a01": "其退大善故驚憂其將起重惡故怖驚即對慈念",
    "X30n0605_003:0695a02": "其無樂怖即對悲憂其有苦我雖能於此所燒之",
    "X30n0605_003:0695a03": "門安隱得出者即是釋成驚怖慈悲之義我雖者",
    "X30n0605_003:0695a04": "雖是未盡之辭此明佛以智慧力能尋正教見所",
    "X30n0605_003:0695a05": "詮諦不為五濁八苦所危故名安四倒暴風所不",
    "X30n0605_003:0695a06": "能動故名隱蕭然累外故名得出眾生不爾為火",
    "X30n0605_003:0695a07": "所燒如來慈悲猶為憂火所燒故言雖也經言所",
    "X30n0605_003:0695a08": "燒之門者當知門有件有空非件無以標門非空",
    "X30n0605_003:0695a09": "無以通致件可灰燼空不可燒教有能詮所詮之",
    "X30n0605_003:0695a10": "異若非詮辨則無以為教若非所詮則何以得出",
    "X30n0605_003:0695a11": "是知詮辨可是無常所詮非復無常所以得其教",
    "X30n0605_003:0695a12": "下所詮故名安隱得出能詮磨滅故言所燒之門",
    "X30n0605_003:0695a13": "不從所燒之門何由安隱得出此則藉於言教契",
    "X30n0605_003:0695a14": "於所詮故大經云因無常故而果是常即其義也",
    "X30n0605_003:0695a15": "應知若小乘無常教門此從所燒之門出也若大",
    "X30n0605_003:0695a16": "乘常住教門文字即解脫此教即理體達燒無燒",
    "X30n0605_003:0695a17": "則安隱得出若就如來權智即是從所燒門出若",
    "X30n0605_003:0695a18": "就實智體於所燒安隱得出故先作衣裓几案出",
    "X30n0605_003:0695a19": "之不得後以無常出之即此意也。△四廣前所見。",
    "X30n0605_003:0695a20": "而諸子等於火宅內樂著嬉戲不覺不知不驚不怖",
    "X30n0605_003:0695a21": "火來逼身苦痛切己心不厭患無求出意。",
    "X30n0605_003:0695a22": "而諸子等於火宅內下則廣前第二所見之火也",
    "X30n0605_003:0695a23": "此還是釋成驚怖之義當知身受心法即宅之四",
    "X30n0605_003:0695a24": "邊從此四邊起淨樂等四倒八苦之火則眾苦皆",
    "X30n0605_003:0695b01": "集若知身不淨苦是無常則煩惱火滅也樂著嬉",
    "X30n0605_003:0695b02": "戲者著見名嬉著愛名戲又躭湎四見名嬉唐喪",
    "X30n0605_003:0695b03": "其功名戲著愛亦爾又躭湎五塵名嬉空無所獲",
    "X30n0605_003:0695b04": "名戲空生徒死而無厭離如彼兒戲不覺不知者",
    "X30n0605_003:0695b05": "都不言有火名不覺不解火是熱法名不知既不",
    "X30n0605_003:0695b06": "知火熱不畏傷身故不驚不慮斷命故不怖當知",
    "X30n0605_003:0695b07": "眾生全然不覺五陰八苦不知四倒三毒既不識",
    "X30n0605_003:0695b08": "惑云何憂慮須知惑侵法身傷於慧命如是則不",
    "X30n0605_003:0695b09": "覺於苦不知於集不驚傷道不怖失滅以不聞四",
    "X30n0605_003:0695b10": "諦教則無聞慧名不覺不得思慧名不知又不得",
    "X30n0605_003:0695b11": "見解名不覺不得思惟解名不知見諦即驚悟思",
    "X30n0605_003:0695b12": "惟即厭怖又不覺現在苦不知未來苦故下文云",
    "X30n0605_003:0695b13": "現受眾苦後受地獄等苦即此義也火來逼身者",
    "X30n0605_003:0695b14": "五識也心者意識心王也所以身為八苦所逼而",
    "X30n0605_003:0695b15": "心不厭惱今謂火宅本譬五濁嬉譬見濁戲譬煩",
    "X30n0605_003:0695b16": "惱濁不覺不知不驚不怖譬眾生濁火來逼身苦",
    "X30n0605_003:0695b17": "痛切己譬命濁心不厭患無求出意譬劫濁。△二",
    "X30n0605_003:0695b18": "捨几用車譬二初捨几譬二初勸門三初擬宜。",
    "X30n0605_003:0695b19": "舍利弗是長者作是思惟我身手有力當以衣裓若",
    "X30n0605_003:0695b20": "以几案從舍出之。",
    "X30n0605_003:0695b21": "捨几用車譬者譬上寢大施小當知上六行半明",
    "X30n0605_003:0695b22": "大擬不得後十一行明用小擬得然上不得有三",
    "X30n0605_003:0695b23": "一思用大擬宜二無機三息化今譬為二初用勸",
    "X30n0605_003:0695b24": "門擬宜二用誡門擬宜就勸誡二門各三意一擬",
    "X30n0605_003:0695c01": "宜二不受三放捨初勸門三者一從長者作是思",
    "X30n0605_003:0695c02": "惟身手有力下譬上念用大化於三七日中思惟",
    "X30n0605_003:0695c03": "如此事身手等者引下合譬云但以神力及智慧",
    "X30n0605_003:0695c04": "力以釋此譬身譬神通荷負手譬智慧提拔依三",
    "X30n0605_003:0695c05": "昧斷德則有神通依智慧智德則有說法由智斷",
    "X30n0605_003:0695c06": "之力能成法身此之智斷還從勸誡兩門而入當",
    "X30n0605_003:0695c07": "知勸即為人悉檀誡即對治悉檀此二悉檀為第",
    "X30n0605_003:0695c08": "一義悉檀而作方便也何也如來初欲以勸門擬",
    "X30n0605_003:0695c09": "宜眾生令眾善奉行成就十力無畏一切種智而",
    "X30n0605_003:0695c10": "眾生不堪次欲以誡門擬宜合諸惡莫作證大涅",
    "X30n0605_003:0695c11": "槃眾生不堪所以無機息化故知念用大乘秖是",
    "X30n0605_003:0695c12": "勸誡兩悉檀神通智斷耳故上文云定慧力莊嚴",
    "X30n0605_003:0695c13": "以此度眾生即其義也前歎長者其年衰邁即譬",
    "X30n0605_003:0695c14": "智斷智斷即是身手力也衣裓几案者真諦三藏",
    "X30n0605_003:0695c15": "云衣裓是外國盛華之器貢上貴人用此貯之舊",
    "X30n0605_003:0695c16": "云衣裓譬大乘因几案譬大乘果謂初擬大乘因",
    "X30n0605_003:0695c17": "果是則無機也舊又云此物譬大乘戒定慧今取",
    "X30n0605_003:0695c18": "合譬文釋之如云若我但以神力及智慧力讚如",
    "X30n0605_003:0695c19": "來知見力無所畏者眾生不能以此得度當知神",
    "X30n0605_003:0695c20": "力是身慧力是手義如前說知見譬衣裓無畏譬",
    "X30n0605_003:0695c21": "几十力譬案由如來以神通力發動此三法以智",
    "X30n0605_003:0695c22": "慧宣說此三法無機息化衣裓几案等但略中廣",
    "X30n0605_003:0695c23": "三意之異耳略說名如來知見知即一切種智見",
    "X30n0605_003:0695c24": "即佛眼名略義玄譬如衣裓一足而多含處中說",
    "X30n0605_003:0696a01": "之即名四無所畏用體四諦如几則於法小廣於",
    "X30n0605_003:0696a02": "物小安隱或作廣說名為十力則橫豎該括如案",
    "X30n0605_003:0696a03": "多足則無傾覆於法則彌廣於物則大安於三七",
    "X30n0605_003:0696a04": "日中思惟欲作如此廣略佛法而眾生不堪故言",
    "X30n0605_003:0696a05": "衣裓几案也。△二不受。",
    "X30n0605_003:0696a06": "復更思惟是舍唯有一門而復狹小諸子幼稚未有",
    "X30n0605_003:0696a07": "所識戀著戲處。",
    "X30n0605_003:0696a08": "二從復更思惟下明子不受譬上無機如云眾生",
    "X30n0605_003:0696a09": "諸根鈍云何而可度唯有一門而復狹小門義如",
    "X30n0605_003:0696a10": "上說今更明通別別者一謂一理一道清淨門謂",
    "X30n0605_003:0696a11": "正教通於所通小謂不容斷常七方便等也當知",
    "X30n0605_003:0696a12": "教理寬博則非狹小其如眾生不能以此理教自",
    "X30n0605_003:0696a13": "通將談無機故言狹小又通者理純無雜故言一",
    "X30n0605_003:0696a14": "即理能通故言門微妙難知故言狹小又教者十",
    "X30n0605_003:0696a15": "方諦求更無餘乘唯一佛乘故言一此教能通故",
    "X30n0605_003:0696a16": "言門此教微妙凡夫不知出處是不知權不知入",
    "X30n0605_003:0696a17": "處是不知實二乘因聞少知出要而永不知入菩",
    "X30n0605_003:0696a18": "薩雖自知出亦不知入奪七方便人皆不知入出",
    "X30n0605_003:0696a19": "故上文云若我讚佛乘眾生沒在苦不能以教自",
    "X30n0605_003:0696a20": "通將談無機故言狹小又行者圓因自行行大直",
    "X30n0605_003:0696a21": "道無留難故故名為一善行菩薩道直至於道場",
    "X30n0605_003:0696a22": "故名為門妙行難行方便無機故言狹小諸子幼",
    "X30n0605_003:0696a23": "穉未有所識下當知二萬佛所教無上道以大乘",
    "X30n0605_003:0696a24": "善根微弱名幼穉若聞大乘能生謗毀名未有所",
    "X30n0605_003:0696b01": "識戀著戲處者前明善弱此明惡強即是因時深",
    "X30n0605_003:0696b02": "著見愛果時深著依正所以欲界著六塵色界著",
    "X30n0605_003:0696b03": "禪味無色著定也上文云眾生諸根鈍著樂癡所",
    "X30n0605_003:0696b04": "盲不堪聞大乘也。△三放捨。",
    "X30n0605_003:0696b05": "或當墮落為火所燒。",
    "X30n0605_003:0696b06": "三從或當墮落為火所燒下即是放捨善誘譬上",
    "X30n0605_003:0696b07": "無機息化如云我寧不說法疾入於涅槃是也或",
    "X30n0605_003:0696b08": "當墮落者然墮落有二意一者幼穉憶本戲處故",
    "X30n0605_003:0696b09": "墮落又都無所識執物不堅故墮落譬著五欲墮",
    "X30n0605_003:0696b10": "在三途二者善弱無識謗毀大乘墮落三途也。△",
    "X30n0605_003:0696b11": "二誡門三初擬宜。",
    "X30n0605_003:0696b12": "我當為說怖畏之事此舍已燒宜時疾出無令為火",
    "X30n0605_003:0696b13": "之所燒害作是念已如所思惟具告諸子汝等速出。",
    "X30n0605_003:0696b14": "此誡門亦云對治門亦有三意謂擬宜等一者擬",
    "X30n0605_003:0696b15": "宜對治謂誡怖令出其對治之相如大品中說彼",
    "X30n0605_003:0696b16": "云四念處是摩訶衍以不可得故異於小乘既著",
    "X30n0605_003:0696b17": "戲處故說怖事令得免五濁火燒五陰舍宜應捨",
    "X30n0605_003:0696b18": "離若久住著必斷善根故云無令為火之所燒害。",
    "X30n0605_003:0696b19": "△二不受。",
    "X30n0605_003:0696b20": "父雖憐愍善言誘喻而諸子等樂著嬉戲不肯信受",
    "X30n0605_003:0696b21": "不驚不畏了無出心亦復不知何者是火何者為舍",
    "X30n0605_003:0696b22": "云何為失。",
    "X30n0605_003:0696b23": "從父雖憐愍下即子不受誡也不驚不畏謂不生",
    "X30n0605_003:0696b24": "聞思已如上說不識八苦五濁能燒善根如不知",
    "X30n0605_003:0696c01": "火不識陰界入法是諸苦器如不識舍不知喪失",
    "X30n0605_003:0696c02": "法身之由如不知何者為失。△三放捨。",
    "X30n0605_003:0696c03": "但東西走戲視父而已。",
    "X30n0605_003:0696c04": "但東西走戲視父而已指此二句為放捨苦言當",
    "X30n0605_003:0696c05": "知背明向暗如東西生死往還速疾如馳走於中",
    "X30n0605_003:0696c06": "起見愛如戲也雖用大擬不從大教故言視父而",
    "X30n0605_003:0696c07": "已。△二用車譬四初擬宜三車譬。",
    "X30n0605_003:0696c08": "爾時長者即作是念此舍已為大火所燒我及諸子",
    "X30n0605_003:0696c09": "若不時出必為所焚我今當設方便令諸子等得免",
    "X30n0605_003:0696c10": "斯害。",
    "X30n0605_003:0696c11": "此用車譬譬上尋念過去佛所行方便力十一行",
    "X30n0605_003:0696c12": "偈上文有四今譬亦四一者擬宜三車譬譬上尋",
    "X30n0605_003:0696c13": "念過去佛亦作三乘化也須知大乘化功為父命",
    "X30n0605_003:0696c14": "眾生大善為子命大善若盡即子命斷子命斷則",
    "X30n0605_003:0696c15": "化功亦廢即父命斷前言苦痛切己猶是未死今",
    "X30n0605_003:0696c16": "云必為所焚即有死義問上文於所燒之門安隱",
    "X30n0605_003:0696c17": "得出今云若不時出必為所焚此義云何答前得",
    "X30n0605_003:0696c18": "出者即是法身得出也今言若不時出即是應身",
    "X30n0605_003:0696c19": "同疾耳當知眾生有善則與應身時出若眾生善",
    "X30n0605_003:0696c20": "斷不與應身時出即是俱為所焚今欲應身擬宜",
    "X30n0605_003:0696c21": "令其時出從我今當設方便下欲說權也。△二知",
    "X30n0605_003:0696c22": "子先心譬。",
    "X30n0605_003:0696c23": "父知諸子先心各有所好種種珍玩奇異之物情必",
    "X30n0605_003:0696c24": "樂著。",
    "X30n0605_003:0697a01": "二者父知先心所好譬譬上作是思惟時十方佛",
    "X30n0605_003:0697a02": "皆現也此明有得度之機也其昔曾習小是知先",
    "X30n0605_003:0697a03": "心有性欲不同是知各有所好又知眾生昔曾習",
    "X30n0605_003:0697a04": "大習大未濃是為大弱厭老病死故以小接是為",
    "X30n0605_003:0697a05": "小強如身子六心中退大六心者即十住中第六",
    "X30n0605_003:0697a06": "心也曾習大名知先心中厭老死名各有所好。△",
    "X30n0605_003:0697a07": "三歎三車希有譬三初勸轉。",
    "X30n0605_003:0697a08": "而告之言汝等所可玩好希有難得汝若不取後必",
    "X30n0605_003:0697a09": "憂悔。",
    "X30n0605_003:0697a10": "三者歎三車希有譬譬上正施三乘思惟是事已",
    "X30n0605_003:0697a11": "即趣波羅奈也此有三意謂勸示證也從珍玩希",
    "X30n0605_003:0697a12": "有下即是勸轉。△二示轉。",
    "X30n0605_003:0697a13": "如此種種羊車鹿車牛車今在門外可以遊戲。",
    "X30n0605_003:0697a14": "即是示轉。△三證轉。",
    "X30n0605_003:0697a15": "汝等於此火宅宜速出來隨汝所欲皆當與汝。",
    "X30n0605_003:0697a16": "即是證轉。△四適子所願譬。",
    "X30n0605_003:0697a17": "爾時諸子聞父所說珍玩之物適其願故心各勇銳",
    "X30n0605_003:0697a18": "互相推排競共馳走爭出火宅。",
    "X30n0605_003:0697a19": "四者適子所願譬譬上受行悟入是名轉法輪也",
    "X30n0605_003:0697a20": "前偈本略今譬事廣廣明修因至果依六句解釋",
    "X30n0605_003:0697a21": "言適願者謂機教相稱即聞慧也勇銳者謂思心",
    "X30n0605_003:0697a22": "動慮即思慧方便也互相推排者謂推四真理排",
    "X30n0605_003:0697a23": "伏見惑邪正未決名為互相此入修慧屬煖頂位",
    "X30n0605_003:0697a24": "也競者競取勝理也此是忍法位初觀三十二諦",
    "X30n0605_003:0697b01": "競趣真道後縮觀趣苦法忍也共者是世第一法",
    "X30n0605_003:0697b02": "位同觀一諦與苦法忍四觀不別也馳走者入見",
    "X30n0605_003:0697b03": "道十五心速疾見理譬上便有涅槃音見道之中",
    "X30n0605_003:0697b04": "分得涅槃也爭出者思惟道也爭出三界成無學",
    "X30n0605_003:0697b05": "果斷思惑盡方出火宅即譬上偈及以阿羅漢法",
    "X30n0605_003:0697b06": "僧差別名也觀心解者中道正觀直觀實相心法",
    "X30n0605_003:0697b07": "相稱名適所願境無邊故觀亦無邊名勇境研心",
    "X30n0605_003:0697b08": "利名銳心境相研名互相推排心王心數緣境速",
    "X30n0605_003:0697b09": "疾名競共馳走徧歷一切陰界入等無非實相名",
    "X30n0605_003:0697b10": "為出火宅也。△三等賜大車譬四初見子免難歡",
    "X30n0605_003:0697b11": "喜譬。",
    "X30n0605_003:0697b12": "是時長者見諸子等安穩得出皆於四衢道中露地",
    "X30n0605_003:0697b13": "而坐無復障礙其心泰然歡喜踊躍。",
    "X30n0605_003:0697b14": "此別譬中等賜諸子大車譬譬上顯真實相此文",
    "X30n0605_003:0697b15": "有四一父見諸子免難歡喜譬譬上我即作是念",
    "X30n0605_003:0697b16": "所以出於世至今我喜無畏兩行一句偈為本二",
    "X30n0605_003:0697b17": "諸子索車譬譬上大乘機發我見佛子等志求佛",
    "X30n0605_003:0697b18": "道者咸以恭敬心皆來至佛所兩行偈為本三等",
    "X30n0605_003:0697b19": "賜諸子大車譬譬上於諸菩薩中正直捨方便但",
    "X30n0605_003:0697b20": "說無上道三句偈為本四諸子得車歡喜譬譬上",
    "X30n0605_003:0697b21": "菩薩聞是法疑網皆已除一行為本然上法說中",
    "X30n0605_003:0697b22": "先明機發次說障除佛喜無畏今譬中先明免難",
    "X30n0605_003:0697b23": "後明索車若具足論應作四句一有先障除而後",
    "X30n0605_003:0697b24": "機發如四大聲聞等在於三藏中障除大品末法",
    "X30n0605_003:0697c01": "華初大機始發也二障未除大乘機發如華嚴及",
    "X30n0605_003:0697c02": "法華中諸凡夫眾得入佛慧者餘二句如上說若",
    "X30n0605_003:0697c03": "大機先動後障除如方便品所說若先障除而後",
    "X30n0605_003:0697c04": "機動如今所說然機動障除互現共成一意又方",
    "X30n0605_003:0697c05": "便品明佛喜無畏此中明諸子歡喜以子喜故其",
    "X30n0605_003:0697c06": "父亦喜此亦互現共成一意耳就免難中具有二",
    "X30n0605_003:0697c07": "義謂免難歡喜若子未免難父則憂念若得離火",
    "X30n0605_003:0697c08": "心即泰然故免難歡喜得為□譬以子歡喜其父",
    "X30n0605_003:0697c09": "亦喜故得譬於佛喜也四衢道中者此衢道則正",
    "X30n0605_003:0697c10": "譬四諦以其四諦觀異名為四衢四諦同會見諦",
    "X30n0605_003:0697c11": "如交路頭若見惑雖除其思惟猶在則不名露地",
    "X30n0605_003:0697c12": "若三界思盡方名露地住果不進故云而坐不為",
    "X30n0605_003:0697c13": "見思所局故云泰然生滅度相生安隱相故言歡",
    "X30n0605_003:0697c14": "喜。△二諸子索車譬。",
    "X30n0605_003:0697c15": "時諸子等各白父言父先所許玩好之具羊車鹿車",
    "X30n0605_003:0697c16": "牛車願時賜與。",
    "X30n0605_003:0697c17": "言索車者文云願賜我等三種寶車文無索字義",
    "X30n0605_003:0697c18": "者依此請辭明有索車之義據有人云二乘索車",
    "X30n0605_003:0697c19": "菩薩不索作十難難之一云二乘出三界外至許",
    "X30n0605_003:0697c20": "車處索果車而菩薩未至許處那忽索車乃至第",
    "X30n0605_003:0697c21": "十云諸子安坐故就父索以其二乘果滿不修行",
    "X30n0605_003:0697c22": "以故安坐可得有索若如菩薩其行未息既無安",
    "X30n0605_003:0697c23": "坐之義那忽有索章安用總別二義駁之云索是",
    "X30n0605_003:0697c24": "求請之別名在意名求索在口名請索在身名乞",
    "X30n0605_003:0698a01": "索如朦者求知如饑者請食如迷者問道凡居不",
    "X30n0605_003:0698a02": "達之地何有不索之理當知由索故許與由許與",
    "X30n0605_003:0698a03": "故歡喜今文具有請與歡喜三意如法說中千二",
    "X30n0605_003:0698a04": "百人身子為首殷懃三請菩薩眾中彌勒為首文",
    "X30n0605_003:0698a05": "云佛口所生子大數有八萬合掌以敬心欲聞具",
    "X30n0605_003:0698a06": "足道又譬說之初身子為中根人請又總為四眾",
    "X30n0605_003:0698a07": "請旁為下根請文云善哉世尊願為四眾說其因",
    "X30n0605_003:0698a08": "緣又法說許云汝已殷勤三請豈得不說譬說許",
    "X30n0605_003:0698a09": "云當以譬喻更明此義因緣許云我及汝等宿世",
    "X30n0605_003:0698a10": "因緣吾今當說又法說竟身子歡喜譬說竟迦葉",
    "X30n0605_003:0698a11": "等歡喜宿世說竟富樓那歡喜又合譬文云令諸",
    "X30n0605_003:0698a12": "子等日夜劫數常得遊戲與諸菩薩乘是寶乘直",
    "X30n0605_003:0698a13": "至道場當知以喜故知與以與故知請三周三義",
    "X30n0605_003:0698a14": "文義炳然何故偏言二索一不索須知索不索其",
    "X30n0605_003:0698a15": "義多途不可一槩自有不斷惑不索車三藏菩薩",
    "X30n0605_003:0698a16": "是自有斷惑索車通教菩薩是自有亦斷惑亦不",
    "X30n0605_003:0698a17": "斷惑亦索亦不索別教菩薩是自有非斷惑非不",
    "X30n0605_003:0698a18": "斷惑非索非不索圓教菩薩是又歷五味乳味有",
    "X30n0605_003:0698a19": "兩意一亦斷亦不斷亦索亦不索二非斷非不斷",
    "X30n0605_003:0698a20": "非索非不索酪味一意謂不斷不索生酥備四意",
    "X30n0605_003:0698a21": "熟酥但三意醍醐一意宏綱大統其義如此於一",
    "X30n0605_003:0698a22": "一句一一意復各四句謂障除機動障未除機動",
    "X30n0605_003:0698a23": "障亦除亦未除機動障非除非不除機動斯宗不",
    "X30n0605_003:0698a24": "見執一非三深可悲愍然世人執車數不同說車",
    "X30n0605_003:0698b01": "體不同或言初說三車後會三歸一或言初說有",
    "X30n0605_003:0698b02": "三後會三歸一或言初說有四後會三歸一所以",
    "X30n0605_003:0698b03": "出經勿信人語當知此文引昔佛為聲聞人說應",
    "X30n0605_003:0698b04": "四諦法為緣覺人說應十二因緣法為菩薩人說",
    "X30n0605_003:0698b05": "應六波羅蜜法今佛說三數亦如此亦如華嚴第",
    "X30n0605_003:0698b06": "八云下劣厭沒者為示聲聞道根鈍樂因緣為說",
    "X30n0605_003:0698b07": "緣覺道根利有慈悲為說菩薩道無上樂大事說",
    "X30n0605_003:0698b08": "無量佛法又三十六云三解脫法出聲聞乘無諍",
    "X30n0605_003:0698b09": "法出緣覺乘六度四攝法出大乘知一切法出佛",
    "X30n0605_003:0698b10": "乘又第九地說聲聞乘相暨支佛乘相菩薩乘相",
    "X30n0605_003:0698b11": "如來乘相又瓔珞第十三云十方佛說三乘一一",
    "X30n0605_003:0698b12": "乘中又開三乘合九乘九乘悉會入平等大慧聖",
    "X30n0605_003:0698b13": "說如此不能融通互相是非非法毀人過莫大矣",
    "X30n0605_003:0698b14": "今約教分別若說三乘法門異而真諦同者三藏",
    "X30n0605_003:0698b15": "教意也若說三乘法門同真諦皆同者通教意也",
    "X30n0605_003:0698b16": "若說三乘三三九乘若說四乘淺深階級各各不",
    "X30n0605_003:0698b17": "同而同入平等大慧者別教意也若說三乘九乘",
    "X30n0605_003:0698b18": "四乘一一皆與平等大慧相應無二無異者圓教",
    "X30n0605_003:0698b19": "意也又歷五味分別乳味但明菩薩乘佛乘酪味",
    "X30n0605_003:0698b20": "但明異三乘生酥味備明三乘四乘九乘各各分",
    "X30n0605_003:0698b21": "齊不相濫熟酥味唯除異三乘餘如生酥也醍醐",
    "X30n0605_003:0698b22": "中純說佛乘無復餘乘若識此意異說無妨若不",
    "X30n0605_003:0698b23": "知此秪增諍論復次明佛乘之體則依天台智者",
    "X30n0605_003:0698b24": "以明諸法實相正是車體一切眾寶莊校皆莊嚴",
    "X30n0605_003:0698c01": "之具至賜車文中當點出也又舊解小車者即小",
    "X30n0605_003:0698c02": "果也亦異論紛耘不能備舉然但乘通因果至三",
    "X30n0605_003:0698c03": "十七道品斷見思惑皆是因乘盡無生智皆名果",
    "X30n0605_003:0698c04": "乘要因因乘斷除見思惑盡方得果乘盡無生智",
    "X30n0605_003:0698c05": "故言車在門外此但果正因旁就果為言車在門",
    "X30n0605_003:0698c06": "外也若內因斷結運義名乘若外果不運何得名",
    "X30n0605_003:0698c07": "乘然果無斷惑之運要以盡無生智入無餘涅槃",
    "X30n0605_003:0698c08": "方是好運若乘因到果何意方更索車又舊云機",
    "X30n0605_003:0698c09": "索情索機索可解今言情索者昔日依教謂盡無",
    "X30n0605_003:0698c10": "生能入無餘而於方等中見菩薩不思議聞淨名",
    "X30n0605_003:0698c11": "彈斥言若我所得是實大士不應折挫若我非實",
    "X30n0605_003:0698c12": "如來不應說真許可故云茫然不知所云至大品",
    "X30n0605_003:0698c13": "中領知大法聞此樂大心起方欲進修大乘但不",
    "X30n0605_003:0698c14": "能知得與不得此等皆是情中已索大乘之義故",
    "X30n0605_003:0698c15": "身子領解提昔疑情然見諸菩薩授記作佛而我",
    "X30n0605_003:0698c16": "等不預斯事嗚呼自責欲以問世尊為失為不失",
    "X30n0605_003:0698c17": "即是指昔方等已有情索今更加口索者因聞方",
    "X30n0605_003:0698c18": "便品初偈略聞佛說並是方便即復執今方便疑",
    "X30n0605_003:0698c19": "昔未極故云我今不知是義所趣由動宿疑情故",
    "X30n0605_003:0698c20": "發言三請索求昔日所說之實此則機在大乘情",
    "X30n0605_003:0698c21": "求昔實又情求大乘口問昔實六度通教例爾。△",
    "X30n0605_003:0698c22": "三等賜大車譬二初標兩章門二初標子等。",
    "X30n0605_003:0698c23": "舍利弗爾時長者各賜諸子。",
    "X30n0605_003:0698c24": "言等賜者以子等故則心等譬一切眾生等有佛",
    "X30n0605_003:0699a01": "性佛性同故等是子也而言各賜者各隨本習四",
    "X30n0605_003:0699a02": "諦六度無量諸法各於舊習開示真實以彼舊習",
    "X30n0605_003:0699a03": "不同是故言各。△二標車等。",
    "X30n0605_003:0699a04": "等一大車。",
    "X30n0605_003:0699a05": "言車等者以法等故無非佛法譬一切法皆摩訶",
    "X30n0605_003:0699a06": "衍摩訶衍同故等是大車也。△二廣明車等二初",
    "X30n0605_003:0699a07": "敘車體三初敘高廣。",
    "X30n0605_003:0699a08": "其車高廣眾寶莊校周帀欄楯四面懸鈴又於其上",
    "X30n0605_003:0699a09": "張設幰葢亦以珍奇雜寶而嚴飾之寶繩絞絡垂諸",
    "X30n0605_003:0699a10": "華纓重敷[紵丁+死]綖安置丹枕。",
    "X30n0605_003:0699a11": "假名車有高廣之相譬如來知見深遠橫周法界",
    "X30n0605_003:0699a12": "之邊際豎徹三諦之源底故言高廣也眾寶莊校",
    "X30n0605_003:0699a13": "者譬萬行修飾也周帀欄楯者譬總持持於萬善",
    "X30n0605_003:0699a14": "而遮眾惡也四面懸鈴者譬四辨下化也張設幰",
    "X30n0605_003:0699a15": "葢者譬四無量于眾德之中其慈悲最高而能普",
    "X30n0605_003:0699a16": "覆一切也又幰者蒼頡篇云以帛張於車上也珍",
    "X30n0605_003:0699a17": "奇雜寶而嚴飾之者謂以真實萬善而嚴此慈悲",
    "X30n0605_003:0699a18": "也大經云慈若具足十力無畏名如來慈寶繩交",
    "X30n0605_003:0699a19": "珞者譬四弘堅固大慈心也垂諸華瓔者譬四攝",
    "X30n0605_003:0699a20": "神通等悅動眾生亦譬七覺妙鬘也重敷[紵丁+死]綖者",
    "X30n0605_003:0699a21": "譬觀練熏修一切諸禪重沓柔輭也安置丹枕者",
    "X30n0605_003:0699a22": "車若駕運隨所到處須此支昂譬即動而靜即靜",
    "X30n0605_003:0699a23": "而動若車內之枕者休息身首此譬一行三昧息",
    "X30n0605_003:0699a24": "一切智一切行也丹即赤光譬無分別法也。△二",
    "X30n0605_003:0699b01": "明白牛。",
    "X30n0605_003:0699b02": "駕以白牛膚色充潔形體姝好有大筋力行步平正",
    "X30n0605_003:0699b03": "其疾如風。",
    "X30n0605_003:0699b04": "駕以白牛者譬無漏般若能導諦緣度一切萬行",
    "X30n0605_003:0699b05": "到薩婆若海白是色本即與本淨無漏相應體具",
    "X30n0605_003:0699b06": "萬德如膚充煩惱不染如色潔又四念處為白牛",
    "X30n0605_003:0699b07": "四正勤中二世善滿如膚充二世惡盡如色潔四",
    "X30n0605_003:0699b08": "如意足稱行者心如形體姝好也筋譬五根有住",
    "X30n0605_003:0699b09": "立能生之義力譬五力有乎摧伏幹用之義行步",
    "X30n0605_003:0699b10": "平正譬乎定慧均等又譬七覺調平其疾如風者",
    "X30n0605_003:0699b11": "譬八正道中行速疾到薩婆若也。△三明僕從。",
    "X30n0605_003:0699b12": "又多僕從而侍衛之。",
    "X30n0605_003:0699b13": "僕從者譬方便波羅蜜能屈曲隨人給侍使令眾",
    "X30n0605_003:0699b14": "魔外道二乘小行皆隨方便智用故淨名云皆吾",
    "X30n0605_003:0699b15": "侍也又果地神通運役隨意即僕從也。△二明有",
    "X30n0605_003:0699b16": "車之由。",
    "X30n0605_003:0699b17": "所以者何是大長者財富無量種種諸藏悉皆充溢。",
    "X30n0605_003:0699b18": "釋有車之由者由財富藏溢譬果地福慧圓滿名",
    "X30n0605_003:0699b19": "財富無量庫藏充溢行藏理藏一切法趣檀尸忍",
    "X30n0605_003:0699b20": "等是趣不過即約行為如來藏一切法趣陰入界",
    "X30n0605_003:0699b21": "根塵等是趣不過即是約理明如來藏自行此行",
    "X30n0605_003:0699b22": "理名充化他名溢又實智滿名充權智用名溢又",
    "X30n0605_003:0699b23": "入中道名充雙照名溢非但藏多又皆充溢何法",
    "X30n0605_003:0699b24": "不是摩訶衍即大乘無量也。△三廣明心等二初",
    "X30n0605_003:0699c01": "廣心等。",
    "X30n0605_003:0699c02": "而作是念我財物無極不應以下劣小車與諸子等",
    "X30n0605_003:0699c03": "今此幼童皆是吾子愛無偏黨我有如是七寶大車",
    "X30n0605_003:0699c04": "其數無量應當等心各各與之不宜差別。",
    "X30n0605_003:0699c05": "廣心等者當知財富無量是子無偏是故心等若",
    "X30n0605_003:0699c06": "富而非子是子而貧則不得等今七寶大車其數",
    "X30n0605_003:0699c07": "無量若教若行皆摩訶衍即財多也又方等般若",
    "X30n0605_003:0699c08": "念處正勤根力覺道種種異名皆開示實相歷一",
    "X30n0605_003:0699c09": "切法亦復如是故言無量各各與之不宜差別謂",
    "X30n0605_003:0699c10": "不移本習而示真實此如身子於智慧開佛知見",
    "X30n0605_003:0699c11": "具一切佛法目連於禪定開佛知見具一切佛法",
    "X30n0605_003:0699c12": "餘人例爾。△二釋心等。",
    "X30n0605_003:0699c13": "所以者何以我此物周給一國猶尚不匱何況諸子。",
    "X30n0605_003:0699c14": "所以者何以我下是釋兩等初釋財多尚周一國",
    "X30n0605_003:0699c15": "況復諸子譬大圓因徧該善惡況佛知見次釋子",
    "X30n0605_003:0699c16": "等者非子尚充何況是子譬佛無緣尚度況有緣",
    "X30n0605_003:0699c17": "耶。△四諸子得車歡喜譬。",
    "X30n0605_003:0699c18": "是時諸子各乘大車得未曾有非本所望。",
    "X30n0605_003:0699c19": "此譬上受行悟入以彼本求羊鹿水牛期出分段",
    "X30n0605_003:0699c20": "今得白牛盡於變易過本所望豈不歡喜。△四無",
    "X30n0605_003:0699c21": "虗妄譬三初問。",
    "X30n0605_003:0699c22": "舍利弗於汝意云何是長者等與諸子珍寶大車寧",
    "X30n0605_003:0699c23": "有虗妄不。",
    "X30n0605_003:0699c24": "此問如文。△二答二初免難不虗三初標章。",
    "X30n0605_003:0700a01": "舍利弗言不也世尊是長者但令諸子得免火難全",
    "X30n0605_003:0700a02": "其軀命非為虗妄。",
    "X30n0605_003:0700a03": "免難不虗者亦名以重奪輕不虗中有三意謂標",
    "X30n0605_003:0700a04": "章解釋況結標免難如文可解。△二解釋。",
    "X30n0605_003:0700a05": "何以故若全身命便為已得玩好之具。",
    "X30n0605_003:0700a06": "此是釋也良以命重身輕全身免火已得大寶濟",
    "X30n0605_003:0700a07": "於重命豈應有虗。△三況結。",
    "X30n0605_003:0700a08": "況復方便於彼火宅而拔濟之。",
    "X30n0605_003:0700a09": "既免八苦之火全乎五分之身已得大寶況二萬",
    "X30n0605_003:0700a10": "佛所大乘慧命圓因成就佛知見開寧是虗妄。△",
    "X30n0605_003:0700a11": "二不乖本心不虗三初標章。",
    "X30n0605_003:0700a12": "世尊若是長者乃至不與最小一車猶不虗妄。",
    "X30n0605_003:0700a13": "初標不乖本心章良以本知無三意令不謗不謗",
    "X30n0605_003:0700a14": "則不乖本心。△二解釋。",
    "X30n0605_003:0700a15": "何以故是長者先作是意我以方便令子得出以是",
    "X30n0605_003:0700a16": "因緣無虗妄也。",
    "X30n0605_003:0700a17": "本知無小意令不毀毀即墮惡既無毀因不墮惡",
    "X30n0605_003:0700a18": "果不與小車則不乖本意。△三況結。",
    "X30n0605_003:0700a19": "何況長者自知財富無量欲饒益諸子等與大車。",
    "X30n0605_003:0700a20": "三結自知財富無量欲饒益諸子與一大車過本",
    "X30n0605_003:0700a21": "所望是故不虗復結前章云方便教濟似譬斷德",
    "X30n0605_003:0700a22": "神通之力結後章云財富無量似譬智德辨說之",
    "X30n0605_003:0700a23": "力前是子等故不虗後是財等故不虗。△三述歎。",
    "X30n0605_003:0700a24": "佛告舍利弗善哉善哉如汝所言。",
    "X30n0605_003:0700b01": "連語善哉述二不虗也問佛何不自說不虗而憑",
    "X30n0605_003:0700b02": "身子說者何耶答佛許三與一自說為難所以憑",
    "X30n0605_003:0700b03": "身子說者取信為易耳此即述歎之意。△二合譬",
    "X30n0605_003:0700b04": "二初合總譬六初合第一長者三初合位號。",
    "X30n0605_003:0700b05": "舍利弗如來亦復如是。",
    "X30n0605_003:0700b06": "此即合上文長者名行位號德業等如來亦復如",
    "X30n0605_003:0700b07": "是者先合位號然如來無量德號今略舉十義已",
    "X30n0605_003:0700b08": "如上說。△二合名行。",
    "X30n0605_003:0700b09": "則為一切世間之父。",
    "X30n0605_003:0700b10": "一切世間將處所以定名行上云國邑聚落今合",
    "X30n0605_003:0700b11": "直云一切世間通指同居有餘自體皆是妙色妙",
    "X30n0605_003:0700b12": "心果報之處如來徧應三處即是一切世間合上",
    "X30n0605_003:0700b13": "國邑聚落也。△三合德業。",
    "X30n0605_003:0700b14": "於諸怖畏衰惱憂患無明暗蔽永盡無餘而悉成就",
    "X30n0605_003:0700b15": "無量知見力無所畏有大神力及智慧力具足方便",
    "X30n0605_003:0700b16": "智慧波羅蜜。",
    "X30n0605_003:0700b17": "於諸怖畏下合上歎內外德也內是手高衰邁識",
    "X30n0605_003:0700b18": "達則多譬如來智斷兩德耳於諸怖畏無明永盡",
    "X30n0605_003:0700b19": "者合上衰邁以顯斷德也成就無量知見者合其",
    "X30n0605_003:0700b20": "年高顯智德也力無畏等合上外德財富無量也",
    "X30n0605_003:0700b21": "神力者深修禪定能得神通合上田也智慧力者",
    "X30n0605_003:0700b22": "智必照境如身之託處合上宅也具足方便波羅",
    "X30n0605_003:0700b23": "蜜者合上諸僕從也。△二合第四五百人。",
    "X30n0605_003:0700b24": "大慈大悲常無懈倦恒求善事利益一切。",
    "X30n0605_003:0700c01": "大慈大悲等者合上第四慈悲是施化之本一切",
    "X30n0605_003:0700c02": "者五道也恒為慈悲所被合上五百人也。△三合",
    "X30n0605_003:0700c03": "第二舍宅。",
    "X30n0605_003:0700c04": "而生三界朽故火宅。",
    "X30n0605_003:0700c05": "而生三界朽故火宅下合上第二其家廣大也。△",
    "X30n0605_003:0700c06": "四合第六三十子。",
    "X30n0605_003:0700c07": "為度眾生。",
    "X30n0605_003:0700c08": "為度眾生下合上第六眾生有緣親者前度合上",
    "X30n0605_003:0700c09": "三十子也。△五合第五火起。",
    "X30n0605_003:0700c10": "生死病死憂悲苦惱愚癡暗蔽三毒之火。",
    "X30n0605_003:0700c11": "生老病死等下合上第五欻然火起譬也。△六合",
    "X30n0605_003:0700c12": "第三一門。",
    "X30n0605_003:0700c13": "教化令得阿耨多羅三藐三菩提。",
    "X30n0605_003:0700c14": "教化令得三菩提下合上第三教能詮理尋理起",
    "X30n0605_003:0700c15": "行即得菩提故知教理共用即合上唯有一門譬",
    "X30n0605_003:0700c16": "也然此合譬文參上下義貫始終須知開譬之源",
    "X30n0605_003:0700c17": "始解合文之義。△二合別譬四初合見火譬四初",
    "X30n0605_003:0700c18": "合能見。",
    "X30n0605_003:0700c19": "見。",
    "X30n0605_003:0700c20": "其見之一字合上第一能見之眼即是如來寂照",
    "X30n0605_003:0700c21": "智眼為能見。△二合所見。",
    "X30n0605_003:0700c22": "諸眾生為生老病死憂悲苦惱之所燒煑亦以五欲",
    "X30n0605_003:0700c23": "財利故受種種苦又以貪著追求故現受眾苦後受",
    "X30n0605_003:0700c24": "地獄畜生餓鬼之苦若生天上及在人間貧窮困苦",
    "X30n0605_003:0701a01": "愛別離苦怨憎會苦如是等種種諸苦。",
    "X30n0605_003:0701a02": "諸眾生為生老下合上第一所見之火從四面起",
    "X30n0605_003:0701a03": "此中明八苦為火四苦如文貪著追求求不得苦",
    "X30n0605_003:0701a04": "後受地獄天上人間是五陰苦愛離怨會如文此",
    "X30n0605_003:0701a05": "八苦從四倒四面起。△二合廣見。",
    "X30n0605_003:0701a06": "眾生沒在其中歡喜遊戲不覺不知不驚不怖亦不",
    "X30n0605_003:0701a07": "生厭不求解脫於此三界火宅東西馳走雖遭大苦",
    "X30n0605_003:0701a08": "不以為患。",
    "X30n0605_003:0701a09": "眾生沒在其中下合上第四所見火譬諸子不覺",
    "X30n0605_003:0701a10": "不知等以其不觀苦集故不厭不觀道滅故不求",
    "X30n0605_003:0701a11": "解脫雖遭大苦不以為患合上心不厭患無求出",
    "X30n0605_003:0701a12": "意也。△四合驚怖。",
    "X30n0605_003:0701a13": "舍利弗佛見此已便作是念我為眾生之父應拔其",
    "X30n0605_003:0701a14": "苦難與無量無邊佛智慧樂令其遊戲。",
    "X30n0605_003:0701a15": "佛見此已便作是念下合上第三火起驚怖我雖",
    "X30n0605_003:0701a16": "能於此所燒之門安隱得出之意我為眾生之父",
    "X30n0605_003:0701a17": "應拔其苦難者即大悲之力與無量樂者即大慈",
    "X30n0605_003:0701a18": "之力。△二合捨几用車譬二初合捨几三初合擬",
    "X30n0605_003:0701a19": "宜。",
    "X30n0605_003:0701a20": "舍利弗如來復作是念若我但以神力及智慧力捨",
    "X30n0605_003:0701a21": "於方便為諸眾生讚如來知見力無所畏者眾生不",
    "X30n0605_003:0701a22": "能以是得度。",
    "X30n0605_003:0701a23": "此合上文第二捨几用車譬上譬有勸誡兩門今",
    "X30n0605_003:0701a24": "但合勸不合誡如法說中亦勸善不明誡惡故勸",
    "X30n0605_003:0701b01": "修為正誡惡是傍亦是勸善即誡惡誡惡即勸善",
    "X30n0605_003:0701b02": "今合勸善即知合誡惡也上勸文有三謂擬宜無",
    "X30n0605_003:0701b03": "機息化又擬宜有身手衣裓等若我但以神力者",
    "X30n0605_003:0701b04": "此合上身力也及智慧力者合上手力也為諸眾",
    "X30n0605_003:0701b05": "生讚如來知見者合衣裓也力無所畏者合几案",
    "X30n0605_003:0701b06": "也若佛初出即用此擬眾生不能以此得度。△二",
    "X30n0605_003:0701b07": "合無機。",
    "X30n0605_003:0701b08": "所以者何是諸眾生未免生老病死憂悲苦惱而為",
    "X30n0605_003:0701b09": "三界火宅所燒何由能解佛之智慧。",
    "X30n0605_003:0701b10": "所以者何下是釋不得度合上第二子不受勸譬",
    "X30n0605_003:0701b11": "正由五濁障重未免生死等火故云而為三界火",
    "X30n0605_003:0701b12": "宅所燒大乘微妙不能得入故言何由能解佛之",
    "X30n0605_003:0701b13": "智慧此一句即合上文唯有一門而復狹小以小",
    "X30n0605_003:0701b14": "故不能解智不解智慧者即是以行為門之意。△",
    "X30n0605_003:0701b15": "三合息化二初疊前後三譬三初疊救子不得譬。",
    "X30n0605_003:0701b16": "舍利弗如彼長者雖復身手有力而不用之。",
    "X30n0605_003:0701b17": "此合上文第三放捨善誘無機息化或當墮落為",
    "X30n0605_003:0701b18": "火所燒之意然此文中無放捨之語當知譬及譬",
    "X30n0605_003:0701b19": "本息化之意猶甚分明故息化之文為有二意先",
    "X30n0605_003:0701b20": "疊前後三譬次正合息化疊前一譬正貼合息化",
    "X30n0605_003:0701b21": "疊後兩譬傍成息化也雖復身手有力而不用之",
    "X30n0605_003:0701b22": "者則疊前身手救子不得譬以合息化如來亦寢",
    "X30n0605_003:0701b23": "大化之謂。△二疊施三。",
    "X30n0605_003:0701b24": "但以慇懃方便勉濟諸子火宅之難。",
    "X30n0605_003:0701c01": "△三疊等施。",
    "X30n0605_003:0701c02": "然後各與珍寶大車。",
    "X30n0605_003:0701c03": "△二正合息化。",
    "X30n0605_003:0701c04": "如來亦復如是雖有力無所畏而不用之。",
    "X30n0605_003:0701c05": "△二合用車譬四初合擬宜三車。",
    "X30n0605_003:0701c06": "但以智慧方便於三界火宅拔濟眾生。",
    "X30n0605_003:0701c07": "△二合知子先心。",
    "X30n0605_003:0701c08": "為說三乘聲聞辟支佛佛乘。",
    "X30n0605_003:0701c09": "△三合歎三車希有三初合第二示轉。",
    "X30n0605_003:0701c10": "而作是言汝等莫得樂住三界火宅勿貪麤弊色聲",
    "X30n0605_003:0701c11": "香味觸也若貪著生愛則為所燒汝等速出三界當",
    "X30n0605_003:0701c12": "得三乘聲聞辟支佛佛乘。",
    "X30n0605_003:0701c13": "此合上第三歎三車希有上有勸示證三今亦具",
    "X30n0605_003:0701c14": "合但不次第且第一合上第二汝等莫得樂住三",
    "X30n0605_003:0701c15": "界下是示其盡無生處三界是示苦諦勿貪麤弊",
    "X30n0605_003:0701c16": "乃至生愛等示其集諦汝速出三界示其滅道滅",
    "X30n0605_003:0701c17": "道即是示其三界外亦有智斷三乘之果故令速",
    "X30n0605_003:0701c18": "出三界當得三乘在三乘正取道滅為體也。△二",
    "X30n0605_003:0701c19": "合第三證轉。",
    "X30n0605_003:0701c20": "我今為汝保任此事終不虗也汝等但當勤修精進",
    "X30n0605_003:0701c21": "如來以是方便誘進眾生。",
    "X30n0605_003:0701c22": "我今為汝保任此事終不虗者是第二合上第三",
    "X30n0605_003:0701c23": "必與證得不虗也。△三合第一勸轉。",
    "X30n0605_003:0701c24": "復作是言汝等當知此三乘法皆是聖所稱歎自在",
    "X30n0605_003:0702a01": "無繫無所依求乘是三乘以無漏根力覺道禪定解",
    "X30n0605_003:0702a02": "脫三昧等而自娛樂便得無量安穩快樂。",
    "X30n0605_003:0702a03": "復作是言汝等當知下是第三合上第一歎法希",
    "X30n0605_003:0702a04": "有如此三乘是諸佛方便引物儀式故眾聖所稱",
    "X30n0605_003:0702a05": "得無生智為自在得盡智為無繫我生已盡不受",
    "X30n0605_003:0702a06": "後有名無所依所作已辦梵行已立名無所求。△",
    "X30n0605_003:0702a07": "四合適子所願三初合羊車。",
    "X30n0605_003:0702a08": "舍利弗若有眾生內有智性從佛世尊聞法信受慇",
    "X30n0605_003:0702a09": "懃精進欲速出三界自求涅槃是名聲聞乘如彼諸",
    "X30n0605_003:0702a10": "子為求羊車出於火宅。",
    "X30n0605_003:0702a11": "此合第四適子所願譬當知上有真似等四位今",
    "X30n0605_003:0702a12": "合亦四但上總今別三乘各為四皆引上譬來貼",
    "X30n0605_003:0702a13": "合今文內有智性者當知宿習三乘樂欲不同遂",
    "X30n0605_003:0702a14": "成三乘智性故佛施三乘之教內有智性乃至從",
    "X30n0605_003:0702a15": "佛聞法信受合上聞父所說玩好之物適其願故",
    "X30n0605_003:0702a16": "合上聞慧殷勤合上心各勇銳思慧也精進合上",
    "X30n0605_003:0702a17": "第二推排也推是推理排是排惡惡去故精理明",
    "X30n0605_003:0702a18": "故進合上修慧也欲速出下合上第三競共馳走",
    "X30n0605_003:0702a19": "也是名聲聞乘合上第四爭出火宅也三乘修行",
    "X30n0605_003:0702a20": "皆有此四。△二合鹿車。",
    "X30n0605_003:0702a21": "若有眾生從佛世尊聞法信受慇懃精進求自然慧",
    "X30n0605_003:0702a22": "樂獨善寂深知諸法因緣是名辟支佛乘如彼諸子",
    "X30n0605_003:0702a23": "為求鹿車出於火宅。",
    "X30n0605_003:0702a24": "求自然慧樂獨善寂當知辟支佛是法行人從他",
    "X30n0605_003:0702b01": "聞法少自推義多故取譬於鹿如鹿不依人也自",
    "X30n0605_003:0702b02": "然者從十二緣門而入此門本自有之非佛天人",
    "X30n0605_003:0702b03": "所作名自然慧又不從他聞復名自然慧。△三合",
    "X30n0605_003:0702b04": "牛車。",
    "X30n0605_003:0702b05": "若有眾生從佛世尊聞法信受勤修精進求一切智",
    "X30n0605_003:0702b06": "佛智自然智無師智如來知見力無所畏愍念安樂",
    "X30n0605_003:0702b07": "無量眾生利益天人度脫一切是名大乘菩薩求此",
    "X30n0605_003:0702b08": "乘故名為摩訶薩如彼諸子為求牛車出於火宅。",
    "X30n0605_003:0702b09": "菩薩稱一切智者不同二乘乃是佛智菩薩望此",
    "X30n0605_003:0702b10": "修因即是大乘兼運之意。△三合等賜大車譬二",
    "X30n0605_003:0702b11": "初雙疊二譬二初疊免難。",
    "X30n0605_003:0702b12": "舍利弗如彼長者見諸子等安穩得出火宅到無畏",
    "X30n0605_003:0702b13": "處。",
    "X30n0605_003:0702b14": "此合第三等賜大車譬上文有四一免難二索車",
    "X30n0605_003:0702b15": "三等賜四歡喜今略不合第二第四但合免難義",
    "X30n0605_003:0702b16": "兼索車用合等賜義兼歡喜今雙疊免難賜車二",
    "X30n0605_003:0702b17": "譬然後雙合二譬如彼長者下則牒免難。△二疊",
    "X30n0605_003:0702b18": "等賜。",
    "X30n0605_003:0702b19": "自惟財富無量等以大車而賜諸子。",
    "X30n0605_003:0702b20": "自惟財富下則疊等賜。△二雙合二譬二初合免",
    "X30n0605_003:0702b21": "難。",
    "X30n0605_003:0702b22": "如來亦復如是為一切眾生之父若見無量億千眾",
    "X30n0605_003:0702b23": "生以佛教門出三界苦怖畏險道得涅槃樂。",
    "X30n0605_003:0702b24": "此合免難門有三義謂入出別之三若三界為宅",
    "X30n0605_003:0702c01": "五陰為舍由迷色心而入色心即是入宅生死之",
    "X30n0605_003:0702c02": "門若作出者是乘從三界出即是稟佛通教下所",
    "X30n0605_003:0702c03": "詮為門若別義者即是稟別教下所詮為門今言",
    "X30n0605_003:0702c04": "佛教門者正是藏通二教教下之理共以為門得",
    "X30n0605_003:0702c05": "出三界而免難也。△二合等賜五初合第四釋有",
    "X30n0605_003:0702c06": "車之由。",
    "X30n0605_003:0702c07": "如來爾時便作是念我有無量無邊智慧力無畏等",
    "X30n0605_003:0702c08": "諸佛法藏。",
    "X30n0605_003:0702c09": "此合等賜也上等賜先列二章門二廣說三釋出",
    "X30n0605_003:0702c10": "今合缺略文小不次第如來爾時便作是念我有",
    "X30n0605_003:0702c11": "無量智慧力下是第一合上第四釋有車之由由",
    "X30n0605_003:0702c12": "上云財富無量庫藏充溢也。△二合第五廣等心。",
    "X30n0605_003:0702c13": "是諸眾生皆是我子等與大乘不令有人獨得滅度",
    "X30n0605_003:0702c14": "皆以如來滅度而滅度之。",
    "X30n0605_003:0702c15": "次從是諸眾生皆是我子下第二合上第五廣等",
    "X30n0605_003:0702c16": "心由上云我財物無極不應以下劣小車也今云",
    "X30n0605_003:0702c17": "不令有人獨得滅度皆以如來滅度而滅度之豈",
    "X30n0605_003:0702c18": "非等心義。△耶三合第一等心章門。",
    "X30n0605_003:0702c19": "是諸眾生脫三界者。",
    "X30n0605_003:0702c20": "從是諸眾生脫三界下是第三合上第一等心章",
    "X30n0605_003:0702c21": "門由上云各賜諸子等一大車。△四合第二標等",
    "X30n0605_003:0702c22": "車章門。",
    "X30n0605_003:0702c23": "悉與諸佛禪定解脫等娛樂之具。",
    "X30n0605_003:0702c24": "復從悉與諸佛禪定解脫下是第四合上第二等",
    "X30n0605_003:0703a01": "車章門。△五合第三高廣大事。",
    "X30n0605_003:0703a02": "皆是一相一種聖所稱歎能生淨妙第一之樂。",
    "X30n0605_003:0703a03": "又從皆是一相一種下是第五合上第三正廣大",
    "X30n0605_003:0703a04": "車則通合上高廣乃至僕從等一相是實相即法",
    "X30n0605_003:0703a05": "身也一種是種智即般若也能生淨妙第一之樂",
    "X30n0605_003:0703a06": "樂即無苦名為解脫三德高廣具足莊嚴收羅眾",
    "X30n0605_003:0703a07": "德名摩訶衍合上大車譬也。△四合無虗妄譬二",
    "X30n0605_003:0703a08": "初疊三車誘引後與大車。",
    "X30n0605_003:0703a09": "舍利弗如彼長者初以三車誘引諸子然後但與大",
    "X30n0605_003:0703a10": "車寶物莊嚴安穩第一然彼長者無虗妄之咎。",
    "X30n0605_003:0703a11": "此合第四無虗妄譬上答有二一全其身命二不",
    "X30n0605_003:0703a12": "乖本心各有三別今但合不乖本心兼得全身何",
    "X30n0605_003:0703a13": "者佛意本為除其五濁五濁既盡大善自全從上",
    "X30n0605_003:0703a14": "不乖本心有三謂標釋況今但合釋合況初疊三",
    "X30n0605_003:0703a15": "車誘引後與大車譬如文可解。△二合釋況不乖",
    "X30n0605_003:0703a16": "本心二初合第二釋。",
    "X30n0605_003:0703a17": "如來亦復如是無有虗妄初說三乘引導眾生然後",
    "X30n0605_003:0703a18": "但以大乘而度脫之。",
    "X30n0605_003:0703a19": "此合如來初說三乘誘導然後但以大乘而度脫",
    "X30n0605_003:0703a20": "之此合解釋不乖本心上云先作是意我以方便",
    "X30n0605_003:0703a21": "令子得出之義。△二合第三況。",
    "X30n0605_003:0703a22": "何以故如來有無量智慧力無所畏諸法之藏能與",
    "X30n0605_003:0703a23": "一切眾生大乘之法但不盡能受舍利弗以是因緣",
    "X30n0605_003:0703a24": "當知諸佛方便力故於一佛乘分別說三。",
    "X30n0605_003:0703b01": "次何以故下合上第三況出不虗即是長者自知",
    "X30n0605_003:0703b02": "財富無量欲饒益諸子故許三與一非是虗也當",
    "X30n0605_003:0703b03": "知此釋小異於前前意為令諸子得出意不在三",
    "X30n0605_003:0703b04": "既出不與亦非虗妄今明如來出世本欲說大但",
    "X30n0605_003:0703b05": "為小智樂著三界故以方便誘引既已得出還與",
    "X30n0605_003:0703b06": "大乘即稱本心故言能與眾生大乘之法但不盡",
    "X30n0605_003:0703b07": "能受若華嚴中能受即為與大不竢開一為三不",
    "X30n0605_003:0703b08": "能受者以方便力於一佛乘分別說三三由眾生",
    "X30n0605_003:0703b09": "非佛本意故用此釋成不乖本心不虗妄也。",
    "X30n0605_003:0703b10": "佛欲重宣此義而說偈言。",
    "X30n0605_003:0703b11": "△二偈頌二初頌長行二頌勸信流通初文又二",
    "X30n0605_003:0703b12": "初頌開譬二頌合譬初文又二初頌總譬二頌別",
    "X30n0605_003:0703b13": "譬初文又四初頌長者。",
    "X30n0605_003:0703b14": "譬如長者。",
    "X30n0605_003:0703b15": "此偈總有一百六十五行分為二前有一百行頌",
    "X30n0605_003:0703b16": "上長行後有六十五行明通經方法然上長行有",
    "X30n0605_003:0703b17": "開合二譬今偈頌亦二初有六十五行半頌開譬",
    "X30n0605_003:0703b18": "次三十四行半頌合譬初亦二初有三十三行頌",
    "X30n0605_003:0703b19": "總譬次三十二行半頌別譬其總頌六意中止頌",
    "X30n0605_003:0703b20": "其四兼得其二當知頌家宅則兼得一門頌五百",
    "X30n0605_003:0703b21": "人兼得三十子初一句明長者即頌上位號兼得",
    "X30n0605_003:0703b22": "名行歎德既有長人之德即知名行徧為國邑之",
    "X30n0605_003:0703b23": "所崇仰亦知內外年德俱高內合婆伽婆即是位",
    "X30n0605_003:0703b24": "號自知具足智斷慈悲萬德婆伽婆者亦云薄伽",
    "X30n0605_003:0703c01": "梵此翻德成就有大功德至聖之名也所以龍樹",
    "X30n0605_003:0703c02": "菩薩約四義申之一能破煩惱二有功德三巧分",
    "X30n0605_003:0703c03": "別四好名聞即是佛之總名。△二頌舍宅二初頌",
    "X30n0605_003:0703c04": "宅廣大。",
    "X30n0605_003:0703c05": "有一大宅。",
    "X30n0605_003:0703c06": "此三行一句頌上第二舍宅譬初一句頌宅廣大。",
    "X30n0605_003:0703c07": "△二頌廣出宅體。",
    "X30n0605_003:0703c08": "其宅久故而復頓弊堂舍高危柱根摧朽梁棟傾斜",
    "X30n0605_003:0703c09": "基陛隤毀牆壁圮坼泥塗阤落覆苫亂墜椽梠差脫",
    "X30n0605_003:0703c10": "周鄣屈曲雜穢充徧。",
    "X30n0605_003:0703c11": "其宅久故下有三行廣出宅體既明所燒之相故",
    "X30n0605_003:0703c12": "知此頌宅體也當知三界無始為久非今所造為",
    "X30n0605_003:0703c13": "故無常卑鄙名頓弊亦云頭殿腹堂背為舍念念",
    "X30n0605_003:0703c14": "相續無常為高危一云色界為堂欲界為舍以其",
    "X30n0605_003:0703c15": "不免墮落名高危亦云命根支持如柱過去行業",
    "X30n0605_003:0703c16": "為基陛亦云兩足為柱根三相所遷名摧朽意識",
    "X30n0605_003:0703c17": "綱維為梁棟諸苦所壞如傾斜亦云脊骨為梁棟",
    "X30n0605_003:0703c18": "[月*客]為基陛衰老之時為頹毀牆壁者一云四大為",
    "X30n0605_003:0703c19": "牆壁皮膚為泥塗四威儀不正為亂墜五識不聰",
    "X30n0605_003:0703c20": "不相主境為差脫亦云牆壁圮坼如皮膚皴朽壯",
    "X30n0605_003:0703c21": "色鮮淨如初泥塗老色枯悴如後阤落阤或作褫",
    "X30n0605_003:0703c22": "其音同說文云小崩也髮髭朽老則皆脫落如覆",
    "X30n0605_003:0703c23": "苫亂墜筋骨老弱支節不援如椽梠差脫周障屈",
    "X30n0605_003:0703c24": "曲者印師云三十六物更相隔障故云周障肚腸",
    "X30n0605_003:0704a01": "盤迴故云屈曲非但無常所遷亦有不淨苦等故",
    "X30n0605_003:0704a02": "云雜穢充徧也今云周障是六識屈曲是六根六",
    "X30n0605_003:0704a03": "識緣六根取境艱關故言屈曲又六塵徧染六根",
    "X30n0605_003:0704a04": "故言雜穢充徧文云覆苫者即茅苫也爾雅云白",
    "X30n0605_003:0704a05": "葢謂之苫又云白茅是也椽梠者方言屋梠曰屋",
    "X30n0605_003:0704a06": "簷或曰連綿周障者說文云壅塞隔礙也。△三頌",
    "X30n0605_003:0704a07": "五百人。",
    "X30n0605_003:0704a08": "有五百人止住其中。",
    "X30n0605_003:0704a09": "此第三半行頌上第三五百人譬三乘根性為五",
    "X30n0605_003:0704a10": "道所攝亦兼得三十子譬也。△四頌火起譬四初",
    "X30n0605_003:0704a11": "譬欲界火起二譬色界火起三譬無色界火起四",
    "X30n0605_003:0704a12": "總結眾難非一初文又四初明所燒之類二明火",
    "X30n0605_003:0704a13": "起之由三明火起之勢四明被燒之相初文又二",
    "X30n0605_003:0704a14": "初正明被燒二初明禽獸被燒二初明鈍使五初",
    "X30n0605_003:0704a15": "譬慢使。",
    "X30n0605_003:0704a16": "鴟梟鵰鷲烏鵲鳩鴿。",
    "X30n0605_003:0704a17": "此半行譬慢使當使眾生自舉輕他如鳥為性陵",
    "X30n0605_003:0704a18": "高下視故八鳥譬八慢也文殊問經明八憍今用",
    "X30n0605_003:0704a19": "配八鳥所謂盛壯憍如鴟性憍如梟富憍如鵰自",
    "X30n0605_003:0704a20": "在憍如鷲壽命憍如烏聰明憍如鵲行善憍如鳩",
    "X30n0605_003:0704a21": "色憍如鴿應知陵他為慢自貴為憍自愛為貪愛",
    "X30n0605_003:0704a22": "他為婬自忿為恚忿他為瞋自惑為愚惑他為癡",
    "X30n0605_003:0704a23": "又涅槃經明七慢所謂一慢二慢慢三不如慢四",
    "X30n0605_003:0704a24": "增上慢五我慢六邪慢七憍慢章安云成論有大",
    "X30n0605_003:0704b01": "慢足前成八慢也言慢慢者謂其智解勝一切人",
    "X30n0605_003:0704b02": "更無及者大慢者等中謂上上中謂等不如慢者",
    "X30n0605_003:0704b03": "多不如中言我小劣而實懸殊我慢者觀五陰為",
    "X30n0605_003:0704b04": "我著我所由邪慢者實無其功自以為有又婆沙",
    "X30n0605_003:0704b05": "俱舍瑜伽等論其間多明七慢大略是同謂本無",
    "X30n0605_003:0704b06": "實德自恃為有用是則陵忽彌增所以云也鴟者",
    "X30n0605_003:0704b07": "食鼠鳥也其目大梟者不孝鳥也以其食母因是",
    "X30n0605_003:0704b08": "得名鵰者或云其嘴赤能食麞鹿是也鷲者說文",
    "X30n0605_003:0704b09": "云黑色而多紫又云南方產者黃頭赤咽五色俱",
    "X30n0605_003:0704b10": "備或云西域出者色蒼黃其目赤。△二明瞋使。",
    "X30n0605_003:0704b11": "蚖蛇蝮蠍蜈蚣蚰蜒。",
    "X30n0605_003:0704b12": "此半行譬瞋使謂瞋有三蚖毒盛不觸而吸此譬",
    "X30n0605_003:0704b13": "非理生瞋蝮蠍觸則螫此譬執理瞋蜈蚣譬戲論",
    "X30n0605_003:0704b14": "瞋世云頸赤者是蜈蚣不赤者是蚰蜒又蚖者即",
    "X30n0605_003:0704b15": "黑蛇也漢書云玄蚖蝮者爾雅云蝮虺博三寸大",
    "X30n0605_003:0704b16": "如指江南謂虺為蝮郭璞云身廣三寸頭大如人",
    "X30n0605_003:0704b17": "擘指蠍者北地尤多狀如蜘蛛其尾有毒或螫人",
    "X30n0605_003:0704b18": "終日痛不止時人呼為摌刺子大如拇指也蜈蚣",
    "X30n0605_003:0704b19": "者即蝍蛆蟲屬爾雅云似蝗而腹大有長角能食",
    "X30n0605_003:0704b20": "蛇腦。△三譬癡使。",
    "X30n0605_003:0704b21": "守宮百足鼬貍鼷鼠諸惡蟲輩交橫馳走屎尿臭處",
    "X30n0605_003:0704b22": "不淨流溢蜣蜋諸蟲而集其上。",
    "X30n0605_003:0704b23": "此兩行譬癡使然癡有獨起相應起二種守宮百",
    "X30n0605_003:0704b24": "足等其性兀然此譬獨頭無明鼬貍鼷鼠等此譬",
    "X30n0605_003:0704c01": "相應癡也諸惡蟲輩下從癡根本備起諸結明諸",
    "X30n0605_003:0704c02": "使相緣或緣三界如交橫起之速疾如馳走屎尿",
    "X30n0605_003:0704c03": "下一行明癡心所著之境此皆無常苦無我不淨",
    "X30n0605_003:0704c04": "由癡不了於中計淨等而生染著故云蜣蜋諸蟲",
    "X30n0605_003:0704c05": "而集其上言守宮者爾雅云蠑螈蜥蜴蝘蜓名守",
    "X30n0605_003:0704c06": "宮也或云在石名蜥蜴在澤為蝘蜓在舍為守宮",
    "X30n0605_003:0704c07": "或云在壁名蝘蜓在草名蜥蜴通號蠑螈也百足",
    "X30n0605_003:0704c08": "者十誦律云無足者千頭羅蟲也多足者蜈蚣也",
    "X30n0605_003:0704c09": "百足者蛣蜣也二足如鳴雀四足如牛馬等今謂",
    "X30n0605_003:0704c10": "百足自是一等蟲其色黑長四五寸足甚多因以",
    "X30n0605_003:0704c11": "名之春夏之月山邊草際處處有之無毒不螫人",
    "X30n0605_003:0704c12": "十誦指為蛣蜣恐別有意鼬者身黃赤而尾大能",
    "X30n0605_003:0704c13": "噉鼠世云狼鼠是也貍亦作狸形似貓鼷者說文",
    "X30n0605_003:0704c14": "云小鼠也物類誌云即甘口鼠食人及獸至盡不",
    "X30n0605_003:0704c15": "疼蜣蜋者一名蛣蜣爾雅云蛣蜣蜣蜋郭璞云黑",
    "X30n0605_003:0704c16": "甲噉糞蟲也。△四譬貪使。",
    "X30n0605_003:0704c17": "狐狼野干咀嚼踐蹋[齒*齊]齧死屍骨肉狼藉由是羣狗",
    "X30n0605_003:0704c18": "競來搏撮飢羸慞惶處處求食。",
    "X30n0605_003:0704c19": "此兩行明貪使貪有二種謂有力無力其有力者",
    "X30n0605_003:0704c20": "能以威勢取物如狐狼等也無力者但能從他乞",
    "X30n0605_003:0704c21": "索麤弊如野干等也咀嚼下明貪取境當知引物",
    "X30n0605_003:0704c22": "向己如咀嚼不以道理如踐踏又貪心取境或取",
    "X30n0605_003:0704c23": "一城或取一國其有齊畔如嚌齧也亦云貪心取",
    "X30n0605_003:0704c24": "境有用不用有用而取如咀嚼不用而取如踐踏",
    "X30n0605_003:0705a01": "又少則咀嚼多則踐踏骨肉狼藉者此謂積聚五",
    "X30n0605_003:0705a02": "塵不知止足由是羣狗競來搏撮者此喻有力貪",
    "X30n0605_003:0705a03": "以搏撮無力者謂王賊也饑羸慞惶者常不知足",
    "X30n0605_003:0705a04": "如饑求不能得如羸種種營覔如慞惶亦如多欲",
    "X30n0605_003:0705a05": "之人雖富而貧當知以愛心起貪貪五塵之肉見",
    "X30n0605_003:0705a06": "心起貪貪道理之骨推求知見遂多所解即是多",
    "X30n0605_003:0705a07": "骨須骨之狗競來撮之諸見心中未得正法之食",
    "X30n0605_003:0705a08": "名饑不能伏其斷見名羸處處求解名為慞惶一",
    "X30n0605_003:0705a09": "云即是貪人希求念望又搏撮者經音云以手小",
    "X30n0605_003:0705a10": "取釋名云撮捽暫捽取之記云搏擊打也撮搏取",
    "X30n0605_003:0705a11": "也亦拍亦撫也。△五譬疑使。",
    "X30n0605_003:0705a12": "鬪諍摣掣啀喍嘷吠。",
    "X30n0605_003:0705a13": "此半行譬疑使猶豫二邊名疑未決是非名鬪諍",
    "X30n0605_003:0705a14": "意謂為是名掣復謂為非名摣又摣者釋名云叉",
    "X30n0605_003:0705a15": "也謂五指俱取也掣牽也啀喍嘷吠者發言論決",
    "X30n0605_003:0705a16": "是非之理也又啀喍者聚唇露齒也嘷吠者出聲",
    "X30n0605_003:0705a17": "大吼也。△二總結。",
    "X30n0605_003:0705a18": "其舍恐怖變狀如是。",
    "X30n0605_003:0705a19": "其舍恐怖變狀如是者即結上五鈍使也。△二明",
    "X30n0605_003:0705a20": "鬼神被燒二初總明利使。",
    "X30n0605_003:0705a21": "處處皆有魑魅魍魎。",
    "X30n0605_003:0705a22": "此二句總明利使由利使徧緣五陰四諦下故言",
    "X30n0605_003:0705a23": "處處皆有惟夫鬼神有通有智禽獸則無故以利",
    "X30n0605_003:0705a24": "使譬鬼神鈍使喻禽獸魑魅者物之精也通俗文",
    "X30n0605_003:0705b01": "云山澤之怪曰魑西京賦云山神虎形曰魑宅神",
    "X30n0605_003:0705b02": "豬頭人形曰魅魍魎者木石變怪玉篇云水神。△",
    "X30n0605_003:0705b03": "二別明五利使五初譬邪見。",
    "X30n0605_003:0705b04": "夜义惡鬼食噉人肉毒蟲之屬諸惡禽獸孚乳產生",
    "X30n0605_003:0705b05": "各自藏護夜义競來爭取食之食之既飽惡心轉熾",
    "X30n0605_003:0705b06": "鬪諍之聲甚可怖畏。",
    "X30n0605_003:0705b07": "此三行明夜叉是捷疾鬼此譬邪見撥無因果人",
    "X30n0605_003:0705b08": "是善報以譬出世因果不雜煩惱由撥無此理如",
    "X30n0605_003:0705b09": "食人肉也毒蟲之屬是惡報如世間因果雜諸煩",
    "X30n0605_003:0705b10": "惱若撥無此理如噉毒蟲之屬也孚乳產生者世",
    "X30n0605_003:0705b11": "間之法從自類因生自類果各自藏護者因能有",
    "X30n0605_003:0705b12": "果名藏必得不失名護又人肉是善毒蟲是惡以",
    "X30n0605_003:0705b13": "邪見之心撥無善惡因果事如噉食孚乳產生總",
    "X30n0605_003:0705b14": "說善惡並有因果相生之用食之既飽者見心成",
    "X30n0605_003:0705b15": "就也惡心轉盛者見心增廣也鬬諍之聲者內心",
    "X30n0605_003:0705b16": "成就外彰言教宣於無因無果之法能令聞者墮",
    "X30n0605_003:0705b17": "落三塗故言怖畏也又孚乳者玉篇云伏卵曰孚",
    "X30n0605_003:0705b18": "通俗文云卵化曰孚廣雅云孚亦生也乳者養也",
    "X30n0605_003:0705b19": "鳥生曰孚獸生曰乳言自類者即同類因得等流",
    "X30n0605_003:0705b20": "果以子似父故以喻之俱舍云同類因相似自部",
    "X30n0605_003:0705b21": "地前生即五部九地耳但約過去與現在為因廣",
    "X30n0605_003:0705b22": "如彼文。△二譬戒取。",
    "X30n0605_003:0705b23": "鳩槃荼鬼蹲踞土埵或時離地一尺二尺往返遊行",
    "X30n0605_003:0705b24": "縱逸嬉戲捉狗兩足撲令失聲以脚加頸怖狗自樂。",
    "X30n0605_003:0705c01": "此兩行二句譬戒取鳩槃荼是鬼之勝者如有漏",
    "X30n0605_003:0705c02": "善能勝諸蟲也蹲踞土埵者蹲者虗坐踞者實坐",
    "X30n0605_003:0705c03": "土埵釋名曰豎土或云小土聚隅耳此喻修十善",
    "X30n0605_003:0705c04": "戒能生六天六天是欲界高處事如土埵又外道",
    "X30n0605_003:0705c05": "持戒能修禪定初得欲界定或得未來定由未來",
    "X30n0605_003:0705c06": "定未脫欲界故欲界之頂如土埵也或離一尺二",
    "X30n0605_003:0705c07": "尺者得色界定如一尺得無色定如二尺得升上",
    "X30n0605_003:0705c08": "界為往退墮為反起見葢如縱逸嬉戲捉狗兩足",
    "X30n0605_003:0705c09": "撲令失聲一云謗無苦因如捉狗足撥無苦果如",
    "X30n0605_003:0705c10": "脚加頸加猶枷也集本得果如狗之聲邪見撥言",
    "X30n0605_003:0705c11": "無集無得苦之理喻如令其失聲觀解者修六行",
    "X30n0605_003:0705c12": "觀而伏其貪以貪不行似如被斷為失聲當知狗",
    "X30n0605_003:0705c13": "是欲貪兩足為覺觀覺觀往還常在貪境數息止",
    "X30n0605_003:0705c14": "心是能縛義為捉覺觀也撲者貪覺若強向不淨",
    "X30n0605_003:0705c15": "境作不淨觀伏貪覺貪覺摧伏如狗被撲困不能",
    "X30n0605_003:0705c16": "出聲又云作不淨觀如撲狗能生禪定如被撲出",
    "X30n0605_003:0705c17": "聲脚加頸者如狗雖被撲則擾動不伏更以脚加",
    "X30n0605_003:0705c18": "貪境雖知不淨而止貪心猶未甚靜更以無常觀",
    "X30n0605_003:0705c19": "脚加保常之頸則生怖畏則貪覺不起又云一往",
    "X30n0605_003:0705c20": "制心如向地撲常繫在緣如脚加頸令不得起怖",
    "X30n0605_003:0705c21": "狗自樂者以修無常覺悟貪心如怖狗因得禪味",
    "X30n0605_003:0705c22": "名自樂也。△三譬身見。",
    "X30n0605_003:0705c23": "復有諸鬼其身長大裸形黑瘦常住其中發大惡聲",
    "X30n0605_003:0705c24": "叫呼求食。",
    "X30n0605_003:0706a01": "此一行半三譬身見也豎入三世計我名長橫徧",
    "X30n0605_003:0706a02": "五陰著我名大計我自在不修善法即無慚愧故",
    "X30n0605_003:0706a03": "言裸形裸形者說文云赤體也又裸者露也言黑",
    "X30n0605_003:0706a04": "瘦者以惡莊嚴故言黑以無功德所資故言瘦以",
    "X30n0605_003:0706a05": "計我者不出三界故言常住其中以計我在心發",
    "X30n0605_003:0706a06": "言宣說有我之相故言發大惡聲冀因此說望得",
    "X30n0605_003:0706a07": "道果故言叫呼求食。△四譬見取。",
    "X30n0605_003:0706a08": "復有諸鬼其咽如針。",
    "X30n0605_003:0706a09": "此半行譬見取咽細命危而保其壽非想無常而",
    "X30n0605_003:0706a10": "計涅槃故言其咽如針記云見取者非果計果非",
    "X30n0605_003:0706a11": "想非是涅槃之果計之為常無色唯心名為咽細",
    "X30n0605_003:0706a12": "三界壽極名為命危計之為常名為保壽保壽正",
    "X30n0605_003:0706a13": "當計果義。△五譬邊見。",
    "X30n0605_003:0706a14": "復有諸鬼首如牛頭或食人肉或復噉狗頭髮蓬亂",
    "X30n0605_003:0706a15": "殘害兇險飢渴所逼叫喚馳走。",
    "X30n0605_003:0706a16": "此兩行譬邊見推我斷常而斷常二邊如牛頭二",
    "X30n0605_003:0706a17": "角為身是我為我是身則依我見而起邊見如頭",
    "X30n0605_003:0706a18": "兩角耳又計斷常之過能斷出世善如食人肉能",
    "X30n0605_003:0706a19": "斷世善根如或復噉狗或時計常或復計斷前後",
    "X30n0605_003:0706a20": "迴轉如頭髮髼亂又計常即破斷計斷即破常如",
    "X30n0605_003:0706a21": "殘害兇險無有智定食飲自資如饑渴所逼記云",
    "X30n0605_003:0706a22": "根本之我如牛世以牛力為大自在計我亦爾於",
    "X30n0605_003:0706a23": "中復計我之有無如生二角為身是我等者以我",
    "X30n0605_003:0706a24": "與身更互有無為身是我者則執所為我為我是",
    "X30n0605_003:0706b01": "身者則以能為所身即是所我即是能如以五陰",
    "X30n0605_003:0706b02": "計一陰為我餘皆我所謂僮僕瓔珞窟宅若計常",
    "X30n0605_003:0706b03": "者身非是我身斷我常若計斷者身斷我斷或俱",
    "X30n0605_003:0706b04": "常斷具如止觀第五記引阿含本劫本見末劫末",
    "X30n0605_003:0706b05": "見然其所計能所雖殊計有義等或時等者是諸",
    "X30n0605_003:0706b06": "外道於一身中前後計轉所計之極極至非想以",
    "X30n0605_003:0706b07": "所計為頭彼地斷常更互起計如髮髼亂計常等",
    "X30n0605_003:0706b08": "者互相是非強者伏弱弱者從強皆破他從己如",
    "X30n0605_003:0706b09": "相殘害計此我者有斷有常即邊見也復次所言",
    "X30n0605_003:0706b10": "僮僕等者準其婆沙所明六十五見謂於五陰各",
    "X30n0605_003:0706b11": "計四陰而為我所謂色是我受是僮僕瓔珞窟宅",
    "X30n0605_003:0706b12": "三陰亦然合我及所各十三句五陰共成六十五",
    "X30n0605_003:0706b13": "句故一一陰初一是我三是我所。△二總結。",
    "X30n0605_003:0706b14": "夜叉餓鬼諸惡鳥獸飢急四向窺看牕牖如是諸難",
    "X30n0605_003:0706b15": "恐畏無量。",
    "X30n0605_003:0706b16": "此一行半總結欲界煩惱之相亦是結利鈍眾生",
    "X30n0605_003:0706b17": "之相並是有漏之心常無道味故云饑急窺看牕",
    "X30n0605_003:0706b18": "牖明其邪觀空理慕仰道味雖復觀察而滯著心",
    "X30n0605_003:0706b19": "多不會正理如窺牕見空不得無礙記云言四向",
    "X30n0605_003:0706b20": "者見惑雖多不出四句利鈍並有饑急之義經文",
    "X30n0605_003:0706b21": "且從利使釋之窺看者私竊也謂看不正者由隔",
    "X30n0605_003:0706b22": "牕牖故見空而偏空無偏正由從牕窺理無是非",
    "X30n0605_003:0706b23": "由計者成過故云滯著不會牕牖說文云在屋曰",
    "X30n0605_003:0706b24": "牕在牆名牖釋名云牕聰也於內窺外為聦明也",
    "X30n0605_003:0706c01": "牖道也向也穿壁以木為小牕。△二明火起之由。",
    "X30n0605_003:0706c02": "是朽故宅屬于一人其人近出未久之間。",
    "X30n0605_003:0706c03": "此一行明失火之由當知三界是佛化應之處發",
    "X30n0605_003:0706c04": "心已來誓願度脫故云屬於一人長者在宅能令",
    "X30n0605_003:0706c05": "慎火由出去後諸子無知故令火起內合正由如",
    "X30n0605_003:0706c06": "來於大通佛時常教是等令伏五濁但眾生感盡",
    "X30n0605_003:0706c07": "如來應亦捨此等於後便起五濁如來他土赴緣",
    "X30n0605_003:0706c08": "非是永去故言近出又云從得無生已不生三界",
    "X30n0605_003:0706c09": "故名為出不久應來故名為近壽量品云數現涅",
    "X30n0605_003:0706c10": "槃即是出宅之意。△三明火起之勢。",
    "X30n0605_003:0706c11": "於後宅舍忽然火起四面一時其燄俱熾棟梁椽柱",
    "X30n0605_003:0706c12": "爆聲震裂摧折墮落牆壁崩倒。",
    "X30n0605_003:0706c13": "此二行正明火起之勢四面即是處所當知身受",
    "X30n0605_003:0706c14": "心法等起其四倒五濁八苦故云一時相續漸增",
    "X30n0605_003:0706c15": "為熾命根斷為爆風刀解體為裂又云受苦悲痛",
    "X30n0605_003:0706c16": "呻吟之聲名為爆諸根破壞名為裂氣斷骨離筋",
    "X30n0605_003:0706c17": "絕為摧折墮落四大解散為墻壁崩倒。△四明被",
    "X30n0605_003:0706c18": "燒之相。",
    "X30n0605_003:0706c19": "諸鬼神等揚聲大叫鵰鷲諸鳥鳩槃荼等周慞惶怖",
    "X30n0605_003:0706c20": "不能自出。",
    "X30n0605_003:0706c21": "此一行半明被燒之相或云親屬為鬼神哭泣為",
    "X30n0605_003:0706c22": "揚聲今例上鬼神譬利使人且利使之人或計斷",
    "X30n0605_003:0706c23": "常若計常者謂法定常已有還無無即常也計斷",
    "X30n0605_003:0706c24": "之人謂法定斷唯此一死更無復續皆唱言定說",
    "X30n0605_003:0707a01": "其事已顯故云揚聲大呌若是鈍使及諸戒取本",
    "X30n0605_003:0707a02": "不計斷今見無常但生疑怖不知出離之方故言",
    "X30n0605_003:0707a03": "慞惶不能自出。△二譬色界火起四初明所燒之",
    "X30n0605_003:0707a04": "類。",
    "X30n0605_003:0707a05": "惡獸毒蟲藏竄孔穴毗舍闍鬼亦住其中。",
    "X30n0605_003:0707a06": "此三行半明穴中事譬色界火起諸部解義瞋通",
    "X30n0605_003:0707a07": "三界即此文也中為四意初一行明所燒之類四",
    "X30n0605_003:0707a08": "禪之定譬如孔穴雖不及門外敝豁猶得免於猛",
    "X30n0605_003:0707a09": "炎入禪定中猶得免於欲界麤惡利使眾生亦得",
    "X30n0605_003:0707a10": "禪定如毗舍闍鬼亦住其中。△二明火起之由。",
    "X30n0605_003:0707a11": "薄福德故。",
    "X30n0605_003:0707a12": "薄福德故一句即是第二火起之由由少福故近",
    "X30n0605_003:0707a13": "惡遇苦。△三明火起之勢。",
    "X30n0605_003:0707a14": "為火所逼。",
    "X30n0605_003:0707a15": "為火所逼一句即是第三明火起之勢孔穴之中",
    "X30n0605_003:0707a16": "雖無猛炎猶有熱惱四禪雖無欲界麤惡亦有愛",
    "X30n0605_003:0707a17": "味細苦故言為火所逼。△四明被燒之相。",
    "X30n0605_003:0707a18": "共相殘害飲血噉肉野干之屬並已前死諸大惡獸",
    "X30n0605_003:0707a19": "競來食噉臭煙蓬[火*孛]四面充塞。",
    "X30n0605_003:0707a20": "從共相殘害下第四二行明被燒之相此明利鈍",
    "X30n0605_003:0707a21": "相奪而諸使眾生得禪是同所計各異以其異故",
    "X30n0605_003:0707a22": "互相是非如殘害也既於禪中起其諸見則不能",
    "X30n0605_003:0707a23": "生無漏定慧但著默然如飲血又著五支如噉肉",
    "X30n0605_003:0707a24": "野干是欲界貪未來定已斷故言並已前死亦名",
    "X30n0605_003:0707b01": "食噉禪定之貪如大惡獸能吞欲界貪欲界四倒",
    "X30n0605_003:0707b02": "八苦如猛炎色界四倒八苦如臭烟亦通身受心",
    "X30n0605_003:0707b03": "法四大皮肉等故言四面充塞蓬[火*孛]者蓬亂[火*孛]盛",
    "X30n0605_003:0707b04": "火炎烟熾之貌。△三譬無色界火起二初明所燒",
    "X30n0605_003:0707b05": "之類。",
    "X30n0605_003:0707b06": "蜈蚣蚰蜒毒蛇之類為火所燒爭走出穴。",
    "X30n0605_003:0707b07": "此兩行半明空中事譬無色界火起為二初一行",
    "X30n0605_003:0707b08": "明所燒之類厭色界定出向無色厭色麤境觀無",
    "X30n0605_003:0707b09": "色法如毒蛇類火燒出穴若爾則瞋通三界。△二",
    "X30n0605_003:0707b10": "明所燒之相。",
    "X30n0605_003:0707b11": "鳩槃荼鬼隨取而食又諸餓鬼頭上火然飢渴熱惱",
    "X30n0605_003:0707b12": "周慞悶走。",
    "X30n0605_003:0707b13": "次一行半明被燒之相若得無色定必滅下緣故",
    "X30n0605_003:0707b14": "云隨取而食非想最項猶尚不免顛倒諸苦如頭",
    "X30n0605_003:0707b15": "上火然當知非想亦有八苦之火心生異念名生",
    "X30n0605_003:0707b16": "苦念念不住名老苦行心擾擾妨定名病苦若退",
    "X30n0605_003:0707b17": "定是死苦求定不得是求不得苦求定不得必有",
    "X30n0605_003:0707b18": "於障即怨憎會苦其四陰心即五盛陰苦以不能",
    "X30n0605_003:0707b19": "即斷有頂種故云頭上火然以無無漏故故饑渴",
    "X30n0605_003:0707b20": "所惱猶是輪迴故周慞悶走周流也謂周流往來",
    "X30n0605_003:0707b21": "也。△四總結。",
    "X30n0605_003:0707b22": "其宅如是甚可怖畏毒害火災眾難非一。",
    "X30n0605_003:0707b23": "此一行總結三界眾難非一。△二頌別譬三初見",
    "X30n0605_003:0707b24": "火譬三初頌能見。",
    "X30n0605_003:0707c01": "是時宅主在門外立聞有人言。",
    "X30n0605_003:0707c02": "此二行半頌見火有三謂能見所見起驚怖等初",
    "X30n0605_003:0707c03": "三句即能見之人上明見今云聞當知以聞代見",
    "X30n0605_003:0707c04": "聞必從他門外立者正頌上我雖能於此所燒之",
    "X30n0605_003:0707c05": "門安隱得出立者在法身地常懷大悲欲救眾生",
    "X30n0605_003:0707c06": "不處第一義空之座舊云十方佛語釋迦云汝有",
    "X30n0605_003:0707c07": "緣諸子在三界中善根將滅又云眾生感佛之機",
    "X30n0605_003:0707c08": "為他人也今云法是佛師謂三昧法也此法為師",
    "X30n0605_003:0707c09": "即他人也若入三昧則能見機三昧令佛見故言",
    "X30n0605_003:0707c10": "聞有人言又云大悲是他。△二頌所見。",
    "X30n0605_003:0707c11": "汝諸子等先因遊戲來入此宅稚小無知歡娛樂著。",
    "X30n0605_003:0707c12": "從汝諸子等下第二一行一句頌所見之火問子",
    "X30n0605_003:0707c13": "本未出云何因遊戲來入答或曾發心名出三界",
    "X30n0605_003:0707c14": "而復退還名之為入如人舉足欲出門側而返亦",
    "X30n0605_003:0707c15": "名為出亦名還入又理性本淨非三界法因無明",
    "X30n0605_003:0707c16": "故而起戲論便有生死故云先因遊戲來入也當",
    "X30n0605_003:0707c17": "知大善未著為穉小無明所覆為無知。△三頌驚",
    "X30n0605_003:0707c18": "怖。",
    "X30n0605_003:0707c19": "長者聞已驚入火宅。",
    "X30n0605_003:0707c20": "從聞已驚入下第三二句頌上即大驚怖而起大",
    "X30n0605_003:0707c21": "悲心。△二頌捨几用車譬二初頌捨几譬三初頌",
    "X30n0605_003:0707c22": "擬宜。",
    "X30n0605_003:0707c23": "方宜救濟令無燒害告喻諸子說眾患難惡鬼毒蟲",
    "X30n0605_003:0707c24": "災火蔓筵眾苦次第相續不絕毒蛇蚖蝮及諸夜叉",
    "X30n0605_003:0708a01": "鳩槃荼鬼野干狐狗鵰鷲鴟梟百足之屬飢渴惱急",
    "X30n0605_003:0708a02": "甚可怖畏此苦難處況復大火。",
    "X30n0605_003:0708a03": "此五行半頌上救子不得然上開譬中有勸誡至",
    "X30n0605_003:0708a04": "上合中但合勸今但頌誡誡文有三今明亦三謂",
    "X30n0605_003:0708a05": "擬宜放捨不受等當知初四偈半頌上我當為說",
    "X30n0605_003:0708a06": "怖畏擬宜方宜者謂擬宜大教也告喻即是說眾",
    "X30n0605_003:0708a07": "患難即教誡之義災火蔓莚即連綿不絕如彼藤",
    "X30n0605_003:0708a08": "蔓之貌也西京賦云其形蔓莚廣雅云長也徧也",
    "X30n0605_003:0708a09": "鳩槃荼者此云甕形鬼狀貌冬瓜夜叉者此云輕",
    "X30n0605_003:0708a10": "捷新譯云藥叉也此苦難處者詩云莫我遑處禮",
    "X30n0605_003:0708a11": "記云何以處我所謂居也安也難可安居而恬處",
    "X30n0605_003:0708a12": "也。△二頌不受。",
    "X30n0605_003:0708a13": "諸子無知雖聞父誨猶故樂著。",
    "X30n0605_003:0708a14": "第二三句即頌不受也。△三頌息化。",
    "X30n0605_003:0708a15": "嬉戲不已。",
    "X30n0605_003:0708a16": "第三一句正頌息化視父而已放捨苦言之義。△",
    "X30n0605_003:0708a17": "二頌用車譬三初頌擬宜三車。",
    "X30n0605_003:0708a18": "是時長者而作是念諸子如此益我愁惱今此舍宅",
    "X30n0605_003:0708a19": "無一可樂而諸子等耽湎嬉戲不受我教將為火害",
    "X30n0605_003:0708a20": "即便思惟設諸方便。",
    "X30n0605_003:0708a21": "此一科共有七行半頌上用車然上有四意一者",
    "X30n0605_003:0708a22": "擬宜三車二知子先心三歎三車希有四適子所",
    "X30n0605_003:0708a23": "願今頌中但有三義略不頌知子先心此前三行",
    "X30n0605_003:0708a24": "頌上擬宜也躭湎嬉戲躭著也湎沈也明教云陶",
    "X30n0605_003:0708b01": "淵明躭湎于酒而與之交即此義也。△二頌歎三",
    "X30n0605_003:0708b02": "車希有四初頌勸轉。",
    "X30n0605_003:0708b03": "告諸子等我有種種珍玩之具妙寶好車。",
    "X30n0605_003:0708b04": "此三行頌上歎三車希有上明勸示證三義今頌",
    "X30n0605_003:0708b05": "亦三義復加重頌勸成四初一行頌勸轉。△二頌",
    "X30n0605_003:0708b06": "示轉。",
    "X30n0605_003:0708b07": "羊車鹿車大牛之車今在門外。",
    "X30n0605_003:0708b08": "次從羊車止今在門外此三句頌示轉。△三重頌",
    "X30n0605_003:0708b09": "勸轉。",
    "X30n0605_003:0708b10": "汝等出來。",
    "X30n0605_003:0708b11": "汝等出來第三一句又頌勸轉。△四頌證轉。",
    "X30n0605_003:0708b12": "吾為汝等造作此車隨意所樂可以遊戲。",
    "X30n0605_003:0708b13": "次從吾為汝等下第四一偈是頌證轉隨意所樂",
    "X30n0605_003:0708b14": "者謂隨彼根器堪任宜樂之謂。△三頌適子所願。",
    "X30n0605_003:0708b15": "諸子聞說如此諸車即時奔競馳走而出到於空地",
    "X30n0605_003:0708b16": "離諸苦難。",
    "X30n0605_003:0708b17": "此一行半頌適子所願今總頌上六句馳走頌上",
    "X30n0605_003:0708b18": "見諦空地頌上無學空地即真空之地當知在生",
    "X30n0605_003:0708b19": "死則逼迫狹隘煩惱冗雜既證真理得出火宅凝",
    "X30n0605_003:0708b20": "神無為則閑空也。△三頌等賜大車四初頌免難",
    "X30n0605_003:0708b21": "歡喜二初頌免難。",
    "X30n0605_003:0708b22": "長者見子得出火宅住於四衢坐師子座。",
    "X30n0605_003:0708b23": "此五行頌上諸子免難歡喜又二初一行頌免難",
    "X30n0605_003:0708b24": "坐師子座者有二釋一云諸子坐座得出三界故",
    "X30n0605_003:0708c01": "無畏二云是長者坐座長者見子免難即得無畏",
    "X30n0605_003:0708c02": "準大論所明師子之座謂非師子之形由佛為人",
    "X30n0605_003:0708c03": "中之師子故佛所坐之處若床若座皆名為師子",
    "X30n0605_003:0708c04": "座葢取其說法無畏之義初在門外猶有憂畏故",
    "X30n0605_003:0708c05": "云立今得出門方坐無畏故方便品云今我喜無",
    "X30n0605_003:0708c06": "畏。△二頌歡喜。",
    "X30n0605_003:0708c07": "而自慶言我今快樂此諸子等生育甚難愚小無知",
    "X30n0605_003:0708c08": "而入險宅多諸毒蟲魑魅可畏大火猛燄四面俱起",
    "X30n0605_003:0708c09": "而此諸子貪樂嬉戲我已救之令得脫難是故諸人",
    "X30n0605_003:0708c10": "我今快樂。",
    "X30n0605_003:0708c11": "次從而自慶下第二四行頌長者歡喜生育甚難",
    "X30n0605_003:0708c12": "者二萬億佛所教其大緣是故云生中間小熟是",
    "X30n0605_003:0708c13": "故云育經此多時數數成熟將養不易故云甚難",
    "X30n0605_003:0708c14": "貪樂嬉戲者謂躭著五欲令得脫難使離八苦。△",
    "X30n0605_003:0708c15": "二頌諸子索車。",
    "X30n0605_003:0708c16": "爾時諸子知父安坐皆詣父所而白父言願賜我等",
    "X30n0605_003:0708c17": "三種寶車如前所許諸子出來當以三車隨汝所欲",
    "X30n0605_003:0708c18": "今正是時惟垂給與。",
    "X30n0605_003:0708c19": "此三行頌索車初二句明索車之時驗知上文是",
    "X30n0605_003:0708c20": "父坐從皆詣父所止三種寶車頌正索次從如前",
    "X30n0605_003:0708c21": "所許止隨汝所欲明述許今正是時惟垂給與即",
    "X30n0605_003:0708c22": "結索也詣者至到也白者請求也惟垂者希冀也。",
    "X30n0605_003:0708c23": "△三頌等賜大車四初頌第四釋大車。",
    "X30n0605_003:0708c24": "長者大富庫藏眾多金銀瑠璃硨磲瑪瑙。",
    "X30n0605_003:0709a01": "此七行半頌上第三等賜大車上文有二章謂二",
    "X30n0605_003:0709a02": "廣二釋合有五文今但頌四不頌廣等心與釋等",
    "X30n0605_003:0709a03": "心初一行超頌第四釋大車當知屋盛稱庫地盛",
    "X30n0605_003:0709a04": "曰藏行具一切法名藏眼等六根具一切法名庫",
    "X30n0605_003:0709a05": "記云行具一切法名藏者但約含藏為義六根具",
    "X30n0605_003:0709a06": "一切法名庫者藏寬庫狹亦可互論今但約盛貯",
    "X30n0605_003:0709a07": "諸庫不同如根各異雖異各具故於諸根具一切",
    "X30n0605_003:0709a08": "行以行歷根即是根行皆具諸法即藏深庫近如",
    "X30n0605_003:0709a09": "行遠根淺雖有遠近皆具諸法約根論行無復差",
    "X30n0605_003:0709a10": "別自非一家依經述釋章疏之例豈可聞此以根",
    "X30n0605_003:0709a11": "以行為藏為庫各備諸法耶。△二頌第三廣大車。",
    "X30n0605_003:0709a12": "以眾寶物造諸大車莊校嚴飾周帀欄楯四面懸鈴",
    "X30n0605_003:0709a13": "金繩絞絡真珠羅網張施其上金華諸瓔處處垂下",
    "X30n0605_003:0709a14": "眾綵雜飾周帀圍繞柔軟繒纊以為茵褥上妙細氎",
    "X30n0605_003:0709a15": "價直千億鮮白淨潔以覆其上有大白牛肥壯多力",
    "X30n0605_003:0709a16": "形體姝好以駕寶車多諸儐從而侍衛之。",
    "X30n0605_003:0709a17": "次以眾寶物下第二六行偈頌上第三廣大車以",
    "X30n0605_003:0709a18": "眾寶物造諸大車等者當知因果所有總名眾寶",
    "X30n0605_003:0709a19": "約教修得義之如造性修不同權宜名造行多子",
    "X30n0605_003:0709a20": "多故車非一是故所造諸而復大又須示方知子",
    "X30n0605_003:0709a21": "修名造以性泯修造還本有即車體也言莊校下",
    "X30n0605_003:0709a22": "即車之具度也初一行如前釋經云真珠等者出",
    "X30n0605_003:0709a23": "幰葢相慈門非一猶如網孔一一孔中皆一真珠",
    "X30n0605_003:0709a24": "如眾慈門並稱於實前文但云垂諸華瓔秪是直",
    "X30n0605_003:0709b01": "令見者欣悅今云處處垂下乃明眾機徧悅眾綵",
    "X30n0605_003:0709b02": "雜飾譬垂化之處設應不同周帀圍繞譬攝物之",
    "X30n0605_003:0709b03": "宜無所闕少柔輭繒纊者前文直云重敷今加歎",
    "X30n0605_003:0709b04": "柔輭又以貴氎而覆其上諸禪自在故云柔輭以",
    "X30n0605_003:0709b05": "妙冠麤如細覆上茵者說文云車中重席也具足",
    "X30n0605_003:0709b06": "事禪有異凡小故云鮮白淨潔細氎者外國之華",
    "X30n0605_003:0709b07": "氈或曰細毛布儐從者謂前導後隨之人繒纊者",
    "X30n0605_003:0709b08": "繒帛也纊綿也張施其上者羅列陳設之謂形體",
    "X30n0605_003:0709b09": "姝好者質狀美妙也。△三頌第二等車章門。",
    "X30n0605_003:0709b10": "以是妙車。",
    "X30n0605_003:0709b11": "第三頌第二等車章門。△四頌第一等心章門。",
    "X30n0605_003:0709b12": "等賜諸子。",
    "X30n0605_003:0709b13": "等賜諸子一句第四頌初等心章門。△四頌得車",
    "X30n0605_003:0709b14": "歡喜。",
    "X30n0605_003:0709b15": "諸子是時歡喜踊躍乘是寶車遊於四方嬉戲快樂",
    "X30n0605_003:0709b16": "自在無礙。",
    "X30n0605_003:0709b17": "此一行半頌得車歡喜遊於四方者謂乘中道佛",
    "X30n0605_003:0709b18": "慧橫遊四種四門四種四諦豎遊四十一位究竟",
    "X30n0605_003:0709b19": "常樂我淨之德故言嬉戲自在也。△二頌合譬三",
    "X30n0605_003:0709b20": "初頌合總譬四初合長者。",
    "X30n0605_003:0709b21": "告舍利弗我亦如是眾聖中尊世間之父。",
    "X30n0605_003:0709b22": "此四行頌合總譬但作四意兼得六譬始從我亦",
    "X30n0605_003:0709b23": "如是去一行頌合長者上二句是頌合位號下二",
    "X30n0605_003:0709b24": "句是頌合名行兼得歎德義眾聖中尊世間之父",
    "X30n0605_003:0709c01": "者即是七種方便賢聖中尊九種世間之父記云",
    "X30n0605_003:0709c02": "九種世間者秪是九界耳七望於九但除四趣離",
    "X30n0605_003:0709c03": "開菩薩以子義通故世間從九結緣義局故方便",
    "X30n0605_003:0709c04": "唯七。△二合五百人。",
    "X30n0605_003:0709c05": "一切眾生皆是吾子深著世樂無有慧心。",
    "X30n0605_003:0709c06": "次從一切眾生皆是吾子去一行是頌合五道而",
    "X30n0605_003:0709c07": "義兼三十子三十子是緣因子一切眾生即是正",
    "X30n0605_003:0709c08": "因子耳記云一切眾生皆吾子者如大經中一切",
    "X30n0605_003:0709c09": "眾生無不皆至大般涅槃應知子義在因涅槃在",
    "X30n0605_003:0709c10": "果大乘宗要莫逾此二。△三合家宅。",
    "X30n0605_003:0709c11": "三界無安猶如火宅。",
    "X30n0605_003:0709c12": "三界無安猶如火宅此兩句頌合家宅兼得一門",
    "X30n0605_003:0709c13": "義。△四合火起。",
    "X30n0605_003:0709c14": "眾苦充滿甚可怖畏常有生老病死憂患如是等火",
    "X30n0605_003:0709c15": "熾然不息。",
    "X30n0605_003:0709c16": "四從眾苦充滿去有六句是頌合火起。△二頌合",
    "X30n0605_003:0709c17": "別譬四初合見火三初合能見。",
    "X30n0605_003:0709c18": "如來已離三界火宅寂然閒居安處林野。",
    "X30n0605_003:0709c19": "此三行是頌見諸眾生為生老等即合見火譬上",
    "X30n0605_003:0709c20": "頌見火譬文有三今合亦三且初一行頌上如來",
    "X30n0605_003:0709c21": "能見正出寂然閒居能見五濁諸子也即合上聞",
    "X30n0605_003:0709c22": "有人言安處林野者當知安處王三昧而用其智",
    "X30n0605_003:0709c23": "即是安處也又林野者爾雅云邑外謂之郊郊外",
    "X30n0605_003:0709c24": "謂之牧牧外謂之野野外謂之林林外謂之埛。△",
    "X30n0605_003:0710a01": "二合所見。",
    "X30n0605_003:0710a02": "今此三界皆是我有其中眾生悉是吾子而今此處",
    "X30n0605_003:0710a03": "多諸患難。",
    "X30n0605_003:0710a04": "次從今此三界下第二一行半是頌上所見諸眾",
    "X30n0605_003:0710a05": "生為生老病死之所燒煑即合第二所見火譬也。",
    "X30n0605_003:0710a06": "△三合驚怖。",
    "X30n0605_003:0710a07": "唯我一人能為救護。",
    "X30n0605_003:0710a08": "三從唯我一人下第三半偈頌上佛見此已便作",
    "X30n0605_003:0710a09": "是念此合驚入火宅也。△二合捨几用車譬二初",
    "X30n0605_003:0710a10": "合舍几譬三初合擬宜。",
    "X30n0605_003:0710a11": "雖復教詔。",
    "X30n0605_003:0710a12": "此一行頌捨几譬然上文開譬有三謂擬宜無機",
    "X30n0605_003:0710a13": "息化今此一偈亦有三意但總略有異雖復教詔",
    "X30n0605_003:0710a14": "一句是頌擬宜。△二合不受。",
    "X30n0605_003:0710a15": "而不信受。",
    "X30n0605_003:0710a16": "而不信受一句頌無機。△三合息化。",
    "X30n0605_003:0710a17": "於諸欲染貪著深故。",
    "X30n0605_003:0710a18": "次兩句頌息化或可下二句是頌無機貪著深故",
    "X30n0605_003:0710a19": "頌上未免生老病死憂悲苦惱等也。△二合用車",
    "X30n0605_003:0710a20": "譬三初頌合擬宜三車。",
    "X30n0605_003:0710a21": "以是方便。",
    "X30n0605_003:0710a22": "此一行半是頌合用車救子得譬上文有四今但",
    "X30n0605_003:0710a23": "頌三合亦三略不合知子先心初以是方便一句",
    "X30n0605_003:0710a24": "頌上但以智慧方便欲擬宜。△二頌合歎三車希",
    "X30n0605_003:0710b01": "有。",
    "X30n0605_003:0710b02": "為說三乘令諸眾生知三界苦開示演說出世間道。",
    "X30n0605_003:0710b03": "次從為說三乘下第二一行一句是頌合上第三",
    "X30n0605_003:0710b04": "歎三車希有也。△三頌合適子所願。",
    "X30n0605_003:0710b05": "是諸子等若心決定具足三明及六神通有得緣覺",
    "X30n0605_003:0710b06": "不退菩薩。",
    "X30n0605_003:0710b07": "此六句是頌合第四適子所願然上合三乘各有",
    "X30n0605_003:0710b08": "四句今則總頌若心決定者從苦法忍已上是真",
    "X30n0605_003:0710b09": "決定此一句是總頌三乘馳走之位後具足下一",
    "X30n0605_003:0710b10": "行是各頌三乘爭出之位具足三明者謂天眼宿",
    "X30n0605_003:0710b11": "命漏盡三也六通者謂天眼天耳他心宿命身如",
    "X30n0605_003:0710b12": "意漏盡之六也婆沙中問餘三何不謂之明答身",
    "X30n0605_003:0710b13": "如意但是工巧而已天耳但是聞聲而已他心但",
    "X30n0605_003:0710b14": "是緣他而已所以此三不立明也餘三所以立者",
    "X30n0605_003:0710b15": "天眼知未來苦宿命知過去苦俱能厭離生死故",
    "X30n0605_003:0710b16": "漏盡能作正觀斷煩惱故是故此三立為明也神",
    "X30n0605_003:0710b17": "名天心通名慧性天然慧性照徹無礙即是神通",
    "X30n0605_003:0710b18": "也大論問云通之與明其義何別答直知過去名",
    "X30n0605_003:0710b19": "通知因緣際會名明直爾漏盡名通知漏盡已無",
    "X30n0605_003:0710b20": "復更生名明也不退菩薩者不退義通亦兼三藏",
    "X30n0605_003:0710b21": "謂位行念也若依多論以忍三品分三不退也若",
    "X30n0605_003:0710b22": "附成論則以四念處為位不退煖頂為行不退忍",
    "X30n0605_003:0710b23": "為念不退第三僧祇橫得此三以三藏菩薩望聲",
    "X30n0605_003:0710b24": "聞位故作此對耳。△三頌合等賜大車譬二初頌",
    "X30n0605_003:0710c01": "合等賜大車四初頌合大車章門。",
    "X30n0605_003:0710c02": "汝舍利弗我為眾生以此譬喻說一佛乘。",
    "X30n0605_003:0710c03": "此五行頌合等賜大車初一行先頌大車章門如",
    "X30n0605_003:0710c04": "上諸佛禪定等也。△二頌合等心章門。",
    "X30n0605_003:0710c05": "汝等若能信受是語一切皆當得成佛道。",
    "X30n0605_003:0710c06": "次汝等若能下第二一行頌合等心章門上云是",
    "X30n0605_003:0710c07": "諸眾生脫三界者是也。△三頌合廣大車。",
    "X30n0605_003:0710c08": "是乘微妙清淨第一於諸世間為無有上佛所悅可",
    "X30n0605_003:0710c09": "一切眾生所應稱讚供養禮拜。",
    "X30n0605_003:0710c10": "次是乘微妙下第三二行頌合正廣大車如上云",
    "X30n0605_003:0710c11": "皆是一相一種等。△四頌合釋有車之由。",
    "X30n0605_003:0710c12": "無量億千諸力解脫禪定智慧及佛餘法。",
    "X30n0605_003:0710c13": "次無量億千諸力解脫下第四一行頌上有車之",
    "X30n0605_003:0710c14": "由也。△二頌合得車歡喜二初明各得大車。",
    "X30n0605_003:0710c15": "得如是乘令諸子等日夜劫數常得遊戲與諸菩薩",
    "X30n0605_003:0710c16": "及聲聞眾乘此寶乘直至道場。",
    "X30n0605_003:0710c17": "此三行頌得車歡喜就此復二初兩行明各得大",
    "X30n0605_003:0710c18": "車日夜者初得佛知見中道智光喻之如日以餘",
    "X30n0605_003:0710c19": "分無明在譬之如夜自得中道智如日以慈悲入",
    "X30n0605_003:0710c20": "生死如夜常行此二法故言遊戲三乘之人同入",
    "X30n0605_003:0710c21": "佛智故云與諸菩薩及聲聞眾又此明自行化他",
    "X30n0605_003:0710c22": "自獲是乘故言日夜遊戲以此化他故言與諸菩",
    "X30n0605_003:0710c23": "薩及聲聞眾能化三乘同乘寶乘也。△二結勸信。",
    "X30n0605_003:0710c24": "以是因緣十方諦求更無餘乘除佛方便。",
    "X30n0605_003:0711a01": "次一行結勸信也所說一乘無三因緣於十方土",
    "X30n0605_003:0711a02": "審實而求唯一無二除佛方便則不在言耳。△四",
    "X30n0605_003:0711a03": "頌合無虗妄譬二初頌合不虗章門三初定父子。",
    "X30n0605_003:0711a04": "告舍利弗汝諸人等皆是吾子我則是父。",
    "X30n0605_003:0711a05": "此三行半正頌合不虗章門為三初一行即先定",
    "X30n0605_003:0711a06": "父子明本欲與大故文云皆是吾子理應平等與",
    "X30n0605_003:0711a07": "大也。△二乃說三乘。",
    "X30n0605_003:0711a08": "汝等累劫眾苦所燒我皆濟拔令出三界。",
    "X30n0605_003:0711a09": "第二一偈此明乃說三乘意為除障故云汝等累",
    "X30n0605_003:0711a10": "劫眾苦所燒。△三與大乘法。",
    "X30n0605_003:0711a11": "我雖先說汝等滅度但盡生死而實不滅今所應作",
    "X30n0605_003:0711a12": "唯佛智慧。",
    "X30n0605_003:0711a13": "第三一行半此明既已障除還遂本心與大乘法",
    "X30n0605_003:0711a14": "故云今所應作唯佛智慧。△二頌合釋不虗三初",
    "X30n0605_003:0711a15": "釋同皆是子。",
    "X30n0605_003:0711a16": "若有菩薩於是眾中能一心聽諸佛實法諸佛世尊",
    "X30n0605_003:0711a17": "雖以方便所化眾生皆是菩薩。",
    "X30n0605_003:0711a18": "此兩行則釋同皆是子理應平等若有菩薩者當",
    "X30n0605_003:0711a19": "知如來方便三乘所化眾生皆是昔日結緣佛子",
    "X30n0605_003:0711a20": "亦皆同有真如佛性故云皆是菩薩。△二釋乃說",
    "X30n0605_003:0711a21": "三乘。",
    "X30n0605_003:0711a22": "若人小智深著愛欲為此等故說於苦諦眾生心喜",
    "X30n0605_003:0711a23": "得未曾有佛說苦諦真實無異若有眾生不知苦本",
    "X30n0605_003:0711a24": "深著苦因不能暫捨為是等故方便說道諸苦所因",
    "X30n0605_003:0711b01": "貪欲為本若滅貪欲無所依止滅盡諸苦名第三諦",
    "X30n0605_003:0711b02": "為滅諦故修行於道離諸苦縛名得解脫是人於何",
    "X30n0605_003:0711b03": "而得解脫但離虗妄名為解脫。",
    "X30n0605_003:0711b04": "此七行則釋先來不能受故乃說三乘以明小智",
    "X30n0605_003:0711b05": "障重不即信受為是方便開三接引此中正明有",
    "X30n0605_003:0711b06": "作四諦由小智故為說苦諦然聲聞於三乘中為",
    "X30n0605_003:0711b07": "最小復以苦諦為初門眾生心喜者稱其本習則",
    "X30n0605_003:0711b08": "喜本厭生死自求涅槃今聞出離即會宿習故歡",
    "X30n0605_003:0711b09": "喜但離虗妄者無明已是不實通惑又附無明而",
    "X30n0605_003:0711b10": "起故呼之為虗妄有作四諦但除此惑名為解脫",
    "X30n0605_003:0711b11": "雖脫於分段未脫變易故非自在。△三釋與大乘法。",
    "X30n0605_003:0711b12": "其實未得一切解脫佛說是人未實滅度斯人未得",
    "X30n0605_003:0711b13": "無上道故我意不欲令至滅度我為法王於法自在",
    "X30n0605_003:0711b14": "安隱眾生故現於世。",
    "X30n0605_003:0711b15": "此三行釋障既除情根又利還遂本心與大乘法",
    "X30n0605_003:0711b16": "於佛本欲與之一切解脫今汝始斷分段非大涅",
    "X30n0605_003:0711b17": "槃以其未得一切解脫故終是未稱本心故言我",
    "X30n0605_003:0711b18": "意不欲令至滅度今則還令得無上道入大涅槃",
    "X30n0605_003:0711b19": "乃是究竟稱佛本心所言一切解脫即是無作滅",
    "X30n0605_003:0711b20": "諦無上道即是無作道諦用此二諦破無作苦集",
    "X30n0605_003:0711b21": "昔欲說此而此眾生不堪今障既已除故還說此",
    "X30n0605_003:0711b22": "以明第三意。△二明勸信流通二初標兩章二初",
    "X30n0605_003:0711b23": "標可說不可說。",
    "X30n0605_003:0711b24": "汝舍利弗我此法印為欲利益世間故說。",
    "X30n0605_003:0711c01": "此去有六十五行明勸信流通信者謂信佛說不",
    "X30n0605_003:0711c02": "說也勸者謂勸可通不可通也此有二義故言勸",
    "X30n0605_003:0711c03": "信今一行半中為二意一從汝舍利弗止世間故",
    "X30n0605_003:0711c04": "說者即標說不說者如來說此法印為欲利益世",
    "X30n0605_003:0711c05": "間故說也其不說者以四十餘年未是說時況五",
    "X30n0605_003:0711c06": "千未去是故不說耳。△二標可通不可通。",
    "X30n0605_003:0711c07": "在所遊方勿妄宣傳。",
    "X30n0605_003:0711c08": "次在所遊方下半行標可通不可通章者勿妄宣",
    "X30n0605_003:0711c09": "傳也若惡者強說則令其墮苦若善者不說則誤",
    "X30n0605_003:0711c10": "其失樂若大悲愍惡則不為通大慈念善則應為",
    "X30n0605_003:0711c11": "通是名標可通不可通章也。△二釋二初釋可說",
    "X30n0605_003:0711c12": "不可說。",
    "X30n0605_003:0711c13": "若有聞者隨喜頂受當知是人阿惟越致若有信受",
    "X30n0605_003:0711c14": "此經法者是人已曾見過去佛恭敬供養亦聞是法",
    "X30n0605_003:0711c15": "若人有能信汝所說則為見我亦見於汝及比丘僧",
    "X30n0605_003:0711c16": "並諸菩薩斯法華經為深智說淺識聞之迷惑不解",
    "X30n0605_003:0711c17": "一切聲聞及辟支佛於此經中力所不及汝舍利弗",
    "X30n0605_003:0711c18": "尚於此經以信得入況餘聲聞其餘聲聞信佛語故",
    "X30n0605_003:0711c19": "隨順此經非己智分。",
    "X30n0605_003:0711c20": "此八行釋可說不可說此明如來利益世間之相",
    "X30n0605_003:0711c21": "也通論三世利益若別論則令二乘入信阿惟越",
    "X30n0605_003:0711c22": "致者或云何鞞跋致葢梵音之異此翻不退轉此",
    "X30n0605_003:0711c23": "是觀現在益已曾見者此觀過去善為說也信汝",
    "X30n0605_003:0711c24": "見我者此觀未來善為說也下文云若深信解者",
    "X30n0605_003:0712a01": "則見佛常住靈鷲即其義也斯法華經下一行此",
    "X30n0605_003:0712a02": "是結上開下如來觀知三世利益是故為說淺智",
    "X30n0605_003:0712a03": "不解則不為說此釋如來說不說章。△二釋可通",
    "X30n0605_003:0712a04": "不可通二初明大悲門莫為說二初釋二初明謗",
    "X30n0605_003:0712a05": "經故墮惡四初大悲愍物恐謗不說。",
    "X30n0605_003:0712a06": "又舍利弗憍慢懈怠計我見者莫說此經凡夫淺識",
    "X30n0605_003:0712a07": "深著五欲聞不能解亦勿為說。",
    "X30n0605_003:0712a08": "此三十六行半明若用大悲門莫為惡人說先引",
    "X30n0605_003:0712a09": "惡數必起惡誹謗獲惡果報是故大悲不可為說",
    "X30n0605_003:0712a10": "記中有二意初明由謗經故墮惡次如斯下明由",
    "X30n0605_003:0712a11": "墮惡故不值佛此一段經文既長疏記從略其間",
    "X30n0605_003:0712a12": "雖分科不甚委悉今輙引如向經文逐段節之夫",
    "X30n0605_003:0712a13": "如是則意趣明白下去諸文準此可知一從又舍",
    "X30n0605_003:0712a14": "利弗止獲罪如是明初意於此文中自有四意初",
    "X30n0605_003:0712a15": "二行明以大悲故勿強為說。△二明若謗墮地獄。",
    "X30n0605_003:0712a16": "若人不信毀謗此經則斷一切世間佛種或復顰蹙",
    "X30n0605_003:0712a17": "而懷疑惑汝當聽說此人罪報若佛在世若滅度後",
    "X30n0605_003:0712a18": "其有誹謗如斯經典見有讀誦書持經者輕賤憎嫉",
    "X30n0605_003:0712a19": "而懷結恨此人罪報汝今復聽其人命終入阿鼻獄",
    "X30n0605_003:0712a20": "具足一劫劫盡更生如是展轉至無數劫。",
    "X30n0605_003:0712a21": "次若人不信止至無數劫明墮地獄經云斷一切",
    "X30n0605_003:0712a22": "世間佛種者淨名以煩惱為如來種此取境界性",
    "X30n0605_003:0712a23": "也大品以一切種智學般若此取了因性為佛種",
    "X30n0605_003:0712a24": "涅槃用心性理不斷此取正因性為佛種今經明",
    "X30n0605_003:0712b01": "小善成佛此取緣因性為佛種若不信小善成佛",
    "X30n0605_003:0712b02": "即斷一切世間佛種也所言性者有五一正因性",
    "X30n0605_003:0712b03": "二了因性三緣因性於此三上仍加二種或云加",
    "X30n0605_003:0712b04": "境界性及果性或云加果性及果果性或云加因",
    "X30n0605_003:0712b05": "性及因因性若釋義者般若空慧名了因性無量",
    "X30n0605_003:0712b06": "功德名緣因性一切諸法中悉有安樂性名正因",
    "X30n0605_003:0712b07": "性善惡事異名境界性單論智德名果性兼論斷",
    "X30n0605_003:0712b08": "德涅槃名果果性單約十二因緣事境名因性兼",
    "X30n0605_003:0712b09": "約因緣觀智名因因性雖有諸說而數至五若作",
    "X30n0605_003:0712b10": "境界性即沒果果性為果性所攝若開果果性即",
    "X30n0605_003:0712b11": "沒境界性為緣因所攝即沒因性及因因性者其",
    "X30n0605_003:0712b12": "因性乃為正因所攝因因性乃為了因所攝此由",
    "X30n0605_003:0712b13": "文中既明佛種種即性也若加此意亦可為五科",
    "X30n0605_003:0712b14": "言顰蹙者眉不展也。△三墮畜生。",
    "X30n0605_003:0712b15": "從地獄出當墮畜生若狗野干其形[乞*頁]瘦黧黮疥癩",
    "X30n0605_003:0712b16": "人所觸嬈又復為人之所惡賤常困飢渴骨肉枯竭",
    "X30n0605_003:0712b17": "生受楚毒死被瓦石斷佛種故受斯罪報若作馲駝",
    "X30n0605_003:0712b18": "或生驢中身常負重加諸杖捶但念水艸餘無所知",
    "X30n0605_003:0712b19": "謗斯經故獲罪如是有作野干來入聚落身體疥癩",
    "X30n0605_003:0712b20": "又無一目為諸童子之所打擲受諸苦痛或時致死",
    "X30n0605_003:0712b21": "於此死已更受蟒身其形長大五百由旬聾騃無足",
    "X30n0605_003:0712b22": "踠轉腹行為諸小蟲之所咂食晝夜受苦無有休息",
    "X30n0605_003:0712b23": "謗斯經故獲罪如是。",
    "X30n0605_003:0712b24": "三從地獄出止獲罪如是明墮畜生[乞*頁]瘦者形體",
    "X30n0605_003:0712c01": "憔悴毛髮凋疎也黧黮者顏貌[磁石+黑]黑也死被瓦石",
    "X30n0605_003:0712c02": "者被葢也既無棺槨蔽形所有者唯瓦石耳馲駝",
    "X30n0605_003:0712c03": "者郭璞云日行三百里能負千斤諸水胍以足跑",
    "X30n0605_003:0712c04": "地水即出蟒者爾雅云王蛇也葢羣蛇之魁耳聾",
    "X30n0605_003:0712c05": "騃者頑癡也宛轉者宛猶展也咂食鑽齧也。△四",
    "X30n0605_003:0712c06": "墮賤人。",
    "X30n0605_003:0712c07": "若得為人諸根闇鈍矬陋癵躄盲聾背傴有所言說",
    "X30n0605_003:0712c08": "人不信受口氣常臭鬼魅所著貧窮下賤為人所使",
    "X30n0605_003:0712c09": "多病痟瘦無所依怙雖親附人人不在意若有所得",
    "X30n0605_003:0712c10": "尋復忘失若修醫道順方治病更增他疾或復致死",
    "X30n0605_003:0712c11": "若自有病無人救療設服良藥而復增劇若他反逆",
    "X30n0605_003:0712c12": "抄劫竊盜如是等罪橫罹其殃。",
    "X30n0605_003:0712c13": "四若得為人止橫罹其殃明墮賤人矬陋癵躄者",
    "X30n0605_003:0712c14": "身形矮短手足不伸也背傴者曲脊猶負趨也痟",
    "X30n0605_003:0712c15": "瘦者渴疾也又痟猶消也肉減骨立耳抄劫者掠",
    "X30n0605_003:0712c16": "取也橫罹者非理而遭痛毒也。△二明由墮惡故",
    "X30n0605_003:0712c17": "不值佛。",
    "X30n0605_003:0712c18": "如斯罪人永不見佛眾聖之王說法教化如斯罪人",
    "X30n0605_003:0712c19": "常生難處狂聾心亂永不聞法於無數劫如恒河沙",
    "X30n0605_003:0712c20": "生輙聾啞諸根不具常處地獄如遊園觀在餘惡道",
    "X30n0605_003:0712c21": "如己舍宅駝驢猪狗是其行處謗斯經故獲罪如是",
    "X30n0605_003:0712c22": "若得為人聾盲瘖瘂貧窮諸衰以自莊嚴水腫乾痟",
    "X30n0605_003:0712c23": "疥癩癰疽如是等病以為衣服身常臭處垢穢不淨",
    "X30n0605_003:0712c24": "深著我見增益瞋恚淫欲熾盛不擇禽獸謗斯經故",
    "X30n0605_003:0713a01": "獲罪如是。",
    "X30n0605_003:0713a02": "次從如斯罪人止不擇禽獸獲罪如是明八難永",
    "X30n0605_003:0713a03": "不見佛者即佛前佛後難也難處者謂八難也永",
    "X30n0605_003:0713a04": "不聞法者即世智辯聰不信因果難也生輙聾瘂",
    "X30n0605_003:0713a05": "者從生自爾不因傷感而致即生盲瘖瘂難也常",
    "X30n0605_003:0713a06": "處地獄者即地獄難也駝驢猪狗者即畜生難也",
    "X30n0605_003:0713a07": "在餘惡道者則應該北洲暨無想天也以為衣服",
    "X30n0605_003:0713a08": "者凡人用衣服為資身之具以禦寒熱今謗經者",
    "X30n0605_003:0713a09": "以病苦為衣服耳。△二結。",
    "X30n0605_003:0713a10": "告舍利弗謗斯經者若說其罪窮劫不盡以是因緣",
    "X30n0605_003:0713a11": "我故語汝無智人中莫說此經。",
    "X30n0605_003:0713a12": "△二明大慈門應為說二初五雙明善人可說五",
    "X30n0605_003:0713a13": "初過現一雙。",
    "X30n0605_003:0713a14": "若有利根智慧明了多聞強識求佛道者如是之人",
    "X30n0605_003:0713a15": "乃可為說若人曾見億百千佛植諸善本深心堅固",
    "X30n0605_003:0713a16": "如是之人乃可為說。",
    "X30n0605_003:0713a17": "此十七行釋弘經時用大慈門其有善人應為宣",
    "X30n0605_003:0713a18": "說令不失樂夫弘經之要要在諧和兩門令其得",
    "X30n0605_003:0713a19": "所是善流傳若不得所是妄宣傳文有五雙謂善",
    "X30n0605_003:0713a20": "人之相可為宣說且初過現為一雙利根是現在",
    "X30n0605_003:0713a21": "植善是過去又強識是現在見百千是過去。△二",
    "X30n0605_003:0713a22": "上下一雙。",
    "X30n0605_003:0713a23": "若人精進常修慈心不惜身命乃可為說若人恭敬",
    "X30n0605_003:0713a24": "無有異心離諸凡愚獨處山澤如是之人乃可為說。",
    "X30n0605_003:0713b01": "二上下為一雙修慈是愍下恭敬是尊上。△三內",
    "X30n0605_003:0713b02": "外一雙。",
    "X30n0605_003:0713b03": "又舍利弗若見有人捨惡知識親近善友如是之人",
    "X30n0605_003:0713b04": "乃可為說若見佛子持戒清潔如淨明珠求大乘經",
    "X30n0605_003:0713b05": "如是之人乃可為說。",
    "X30n0605_003:0713b06": "三內外為一雙捨惡親善是外求持戒如珠是內",
    "X30n0605_003:0713b07": "護。△四自他一雙。",
    "X30n0605_003:0713b08": "若人無瞋質直柔軟常愍一切恭敬諸佛如是之人",
    "X30n0605_003:0713b09": "乃可為說復有佛子於大眾中以清淨心種種因緣",
    "X30n0605_003:0713b10": "譬喻言辭說法無礙如是之人乃可為說。",
    "X30n0605_003:0713b11": "四自行化他為一雙質直敬佛是自行譬喻說法",
    "X30n0605_003:0713b12": "是化他。△五始終一雙。",
    "X30n0605_003:0713b13": "若有比丘為一切智四方求法合掌頂受但樂受持",
    "X30n0605_003:0713b14": "大乘經典乃至不受餘經一偈如是之人乃可為說",
    "X30n0605_003:0713b15": "如人至心求佛舍利如是求經得已頂受其人不復",
    "X30n0605_003:0713b16": "志求餘經亦未曾念外道典籍如是之人乃可為說。",
    "X30n0605_003:0713b17": "五始終為一雙四方求法是請益之始頂受專修",
    "X30n0605_003:0713b18": "是歸憑之終。△二總結。",
    "X30n0605_003:0713b19": "告舍利弗我說是相求佛道者窮劫不盡如是等人",
    "X30n0605_003:0713b20": "則能信解汝當為說妙法華經。",
    "X30n0605_003:0713b21": "此總結也相者善相甚多略舉十相示流通方法",
    "X30n0605_003:0713b22": "顯慈悲兩門可通不可通之大要也。",
    "X30n0605_003:0713b24": "科註妙法蓮華經卷第三"
}