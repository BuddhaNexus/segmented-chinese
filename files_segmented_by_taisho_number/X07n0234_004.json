{
    "X07n0234_004:0631c04": "大方廣佛華嚴經疏卷第四",
    "X07n0234_004:0631c05": "清涼山沙門　澄觀　述",
    "X07n0234_004:0631c06": "晉水沙門　(淨源)　錄疏注經",
    "X07n0234_004:0631c07": "第四通攝所詮體者。瑜伽八十一云。諸契經體。略",
    "X07n0234_004:0631c08": "有二種。一文。二義。文是所依。義是能依。如是二種。",
    "X07n0234_004:0631c09": "總名一切所知境界。即依於六文。顯於十義。此明",
    "X07n0234_004:0631c10": "教義相成。若不詮義。教文何用。故通取所詮。成契",
    "X07n0234_004:0631c11": "經體。又十住品云。文隨於義。義隨於文。文義相隨。",
    "X07n0234_004:0631c12": "理無舛謬。方為真教。又瑜伽云。佛菩薩等。是能說",
    "X07n0234_004:0631c13": "者。語是能說相。名句文身。是所說相故。皆通取不",
    "X07n0234_004:0631c14": "同前義。剋取所說。",
    "X07n0234_004:0631c15": "第五諸法顯義體者。謂但能顯義理。一切諸法。皆",
    "X07n0234_004:0631c16": "為教體。淨名第三云。有以光明。而作佛事。有以諸",
    "X07n0234_004:0631c17": "菩薩。而作佛事。有以佛所化人。而作佛事。有以佛",
    "X07n0234_004:0631c18": "菩提樹。衣服臥具。乃至八萬四千諸煩惱門。眾生",
    "X07n0234_004:0631c19": "為之疲勞。諸佛即以此法。而作佛事。又十卷楞伽",
    "X07n0234_004:0631c20": "第四云。大慧非一切佛土。言語說法故。有佛國土。",
    "X07n0234_004:0631c21": "直視不瞬。口無言說。名為說法。乃至云。有佛國土。",
    "X07n0234_004:0631c22": "動身名說。又香積世界。餐香飯。而三昧顯。極樂佛",
    "X07n0234_004:0631c23": "國。聽風柯。而正念成。絲竹可以傳心。目擊以之存",
    "X07n0234_004:0631c24": "道。既語默視瞬皆說。則見聞覺知盡聽。苟能得法",
    "X07n0234_004:0632a01": "契神。何必要因言說。況華嚴性海。雲臺寶網。同演",
    "X07n0234_004:0632a02": "妙音。毛孔光明。皆能說法。華香雲樹。即法界之法",
    "X07n0234_004:0632a03": "門。剎土眾生。本十身之正體。干何非教耶。下云。剎",
    "X07n0234_004:0632a04": "說眾生說。三世一切說。又云。一切世間諸境界。皆",
    "X07n0234_004:0632a05": "悉能令轉法輪等。其文非一。",
    "X07n0234_004:0632a06": "第六攝境唯心體。總收前五。並不離識。唯識等云。",
    "X07n0234_004:0632a07": "一切所有。唯心現故。起信亦云依一心法。有二種",
    "X07n0234_004:0632a08": "門。一心真如門。二心生滅門。然此二門。皆各總攝",
    "X07n0234_004:0632a09": "一切法。以此二門不相離故。梵行品云。知一切法。",
    "X07n0234_004:0632a10": "即心自性。故唯心現。然有二門。一本影相對。二說",
    "X07n0234_004:0632a11": "聽全收。前中。通就諸教。以成四句。一唯本無影。謂",
    "X07n0234_004:0632a12": "即小乘。不知唯識故。二亦本亦影。謂大乘初教。謂",
    "X07n0234_004:0632a13": "佛自宣說。若文若義。皆是如來妙觀察智。相應淨",
    "X07n0234_004:0632a14": "識之所顯。現名本質教。故佛地論第一云。有義聞",
    "X07n0234_004:0632a15": "者。善根本願。增上緣力。如來識上。文義相生。此文",
    "X07n0234_004:0632a16": "義相是佛利他善根所起。名為佛說。若聞者識上",
    "X07n0234_004:0632a17": "所變文義。名為影像。佛地論云。如來慈悲本願。增",
    "X07n0234_004:0632a18": "上緣力。聞者識上。文義相生。此文義相。雖親依自",
    "X07n0234_004:0632a19": "善根力起。而就強緣名為佛說。故二十唯識論云。",
    "X07n0234_004:0632a20": "展轉增上力。二識成決定。護法論師等。皆立此義。",
    "X07n0234_004:0632a21": "然云文義相生。復說五心集現。謂如說諸行無常。",
    "X07n0234_004:0632a22": "即有四聲四字四名一句。及所詮義。此十四相。於",
    "X07n0234_004:0632a23": "聞者識上。聚集顯現。然西方多釋。今略舉其一。謂",
    "X07n0234_004:0632a24": "如說諸字。有率爾尋求二心。然未定知諸字所屬。",
    "X07n0234_004:0632b01": "無決定心。次說行字。由先熏習。連帶解生。有三心",
    "X07n0234_004:0632b02": "起。謂率爾。尋求。決定。以決定知諸字所屬。一切行",
    "X07n0234_004:0632b03": "故。聞諸行字。雖知自性。然未知義。為令知義。復說",
    "X07n0234_004:0632b04": "無字。但有二心。謂率爾尋求。未有決定。以未定知",
    "X07n0234_004:0632b05": "無字所屬。後說常字。由前字力展轉熏習。連後字",
    "X07n0234_004:0632b06": "生。具起五心。謂率爾。尋求。決定。染淨。等流於最後",
    "X07n0234_004:0632b07": "時。四字周圓。方能解義。總十二心。初二。次三。次二。",
    "X07n0234_004:0632b08": "後五故。有十四相。義如前說。餘如別章。三唯影無",
    "X07n0234_004:0632b09": "本。謂大乘實教。離眾生心。佛果無有色聲功德。唯",
    "X07n0234_004:0632b10": "有如如。及如如智獨存。大悲大智。為增上緣。令彼",
    "X07n0234_004:0632b11": "所化根熟眾生。心中現佛。色聲說法。是故聖教唯",
    "X07n0234_004:0632b12": "是眾生心中影像。夜摩偈云。諸佛無有法。佛於何",
    "X07n0234_004:0632b13": "有說。但隨其自心。謂說如是法。龍軍。堅慧。諸論師",
    "X07n0234_004:0632b14": "等。並立此義。四非本非影。如頓教說。非直心外。無",
    "X07n0234_004:0632b15": "佛色聲。眾生心內影像亦空。性本離故。亡言絕慮。",
    "X07n0234_004:0632b16": "即無教之教耳。須彌偈云。法性本空寂。無取亦無",
    "X07n0234_004:0632b17": "見。性空即是佛。不可得思量。淨名云。其說法者。無",
    "X07n0234_004:0632b18": "說無示。其聽法者。無聞無得。龍樹等宗。多立此義。",
    "X07n0234_004:0632b19": "此前四說。總合為一。圓融無礙。自淺之深。攝眾生",
    "X07n0234_004:0632b20": "故第二說聽全收。成二四句。一約同教。以成四句。",
    "X07n0234_004:0632b21": "謂一佛真心外。無別眾生。以眾生真心。即佛真心",
    "X07n0234_004:0632b22": "故。則唯說無聽故。所說教。唯佛所現。二眾生心外。",
    "X07n0234_004:0632b23": "更無別佛。以佛真心。即眾生真心故。則唯聽無說",
    "X07n0234_004:0632b24": "故。所說教。即眾生自現。梵行品云。知一切法。即心",
    "X07n0234_004:0632c01": "自性等。三佛真心現時。不礙眾生真心現。故說聽",
    "X07n0234_004:0632c02": "雙存。二教齊立。四佛即眾生。故非佛。眾生即佛。故",
    "X07n0234_004:0632c03": "非眾生。互奪雙亡。則說聽斯寂。故淨名云。其說法",
    "X07n0234_004:0632c04": "者。無說無示。其聽法者。無聞無得。二約別教。以明",
    "X07n0234_004:0632c05": "四句。謂由不壞相。生佛互在故。一眾生全在佛中",
    "X07n0234_004:0632c06": "故則果門攝法無遺。生尚在佛心中。況所說教。不",
    "X07n0234_004:0632c07": "唯佛現。故出現品云。如來成正覺時。於其身中。普",
    "X07n0234_004:0632c08": "見一切眾生成正覺。乃至普見一切眾生入涅槃。",
    "X07n0234_004:0632c09": "又佛性論第二。如來藏品云。一切眾生。悉在如來",
    "X07n0234_004:0632c10": "智內。故名為藏。以如如智。稱如如境故。一切眾生。",
    "X07n0234_004:0632c11": "決定無有出如如境者。並為如來之所攝持。故名",
    "X07n0234_004:0632c12": "所藏。眾生為如來藏。又下出現品中。明三世劫剎",
    "X07n0234_004:0632c13": "眾生。所有心念根欲。尚皆一身頓現。況佛智廣大。",
    "X07n0234_004:0632c14": "同虗空耶。二佛在眾生心中故。則因門攝法無遺。",
    "X07n0234_004:0632c15": "佛尚在於心中。況所說教。非眾生心現。故出現品",
    "X07n0234_004:0632c16": "云。菩薩摩訶薩。應知自心念念。常有佛成正覺。何",
    "X07n0234_004:0632c17": "以故。諸佛如來。不離此心。成正覺故。如自心一切",
    "X07n0234_004:0632c18": "眾生心。亦復如是。悉有佛成正覺。此明佛證眾生",
    "X07n0234_004:0632c19": "心中真如成佛故。本覺無異。以始同本。總在眾生",
    "X07n0234_004:0632c20": "心中。從體起用。應化身時。即是眾生心中真如用",
    "X07n0234_004:0632c21": "大。更無別佛。如起信中。多明此義。而是自心體用。",
    "X07n0234_004:0632c22": "今以此經心佛眾生無差別故。佛證眾生之體。用",
    "X07n0234_004:0632c23": "眾生之用。三由前生佛。互相在時。各實非虗。則因",
    "X07n0234_004:0632c24": "果交徹。隨一聖教。全在二心。故眾生心中佛。為佛",
    "X07n0234_004:0633a01": "心中眾生說法。佛心中眾生。聽眾生心中佛說法。",
    "X07n0234_004:0633a02": "四由生全在佛。則同佛非生。佛全在生。則同生非",
    "X07n0234_004:0633a03": "佛。兩相形奪。二位齊融。則隨一聖教。俱非二心。則",
    "X07n0234_004:0633a04": "佛心中眾生無聽。眾生心中佛無說。是以賢首品",
    "X07n0234_004:0633a05": "云。因緣所生無有生。諸佛法身非是身。又偈讚品",
    "X07n0234_004:0633a06": "云。如來不說法。亦不度眾生。大般若四百二十五",
    "X07n0234_004:0633a07": "云。我從得道來。不說一字。汝亦不聞等。是故此四",
    "X07n0234_004:0633a08": "於一聖教。圓融無礙。方為究竟甚深。唯識道理。",
    "X07n0234_004:0633a09": "第七會緣入實體者。前來六門。同入一實故。亦有",
    "X07n0234_004:0633a10": "二義。一以本收末。二會相顯性。前中。以諸聖教從",
    "X07n0234_004:0633a11": "真流故。不異於真。故攝論中。名為真如所流十二",
    "X07n0234_004:0633a12": "分教。唯識第十。釋勝流真如云。謂此真如所流教",
    "X07n0234_004:0633a13": "法。於餘教法。最為勝故。彼宗雖不立真。如隨緣。而",
    "X07n0234_004:0633a14": "說佛正體智。證最清淨法界。而於後得。安立教法。",
    "X07n0234_004:0633a15": "名為如流。以本收末。亦名如為教體。二會相顯性",
    "X07n0234_004:0633a16": "者。謂彼一切差別教法從緣。無性即是真如。是故",
    "X07n0234_004:0633a17": "虗相本盡。真性本現。如來言說。皆順於如故。金剛",
    "X07n0234_004:0633a18": "三昧經云。如我說者。義語非文。眾生說者。文語非",
    "X07n0234_004:0633a19": "義。仁王二諦品云。大王法輪者。法本如。應頌如。乃",
    "X07n0234_004:0633a20": "至論議如等。此經。明教即是如。不說如皆是教。若",
    "X07n0234_004:0633a21": "取諸法顯義。皆為教體。一切法皆如也。則無如非",
    "X07n0234_004:0633a22": "教。",
    "X07n0234_004:0633a23": "第八理事無礙體者。謂一切教法。雖舉體即真不",
    "X07n0234_004:0633a24": "礙十二分等。事相宛然顯現。雖真如舉體為一切。",
    "X07n0234_004:0633b01": "不礙一味湛然平等。由如無礙佛之音聲。亦順如",
    "X07n0234_004:0633b02": "無礙。皆與如智而相應故。如前義分齊中廣明。",
    "X07n0234_004:0633b03": "第九事事無礙體者。文義皆圓。文即圓音。此中亦",
    "X07n0234_004:0633b04": "具十種玄門。現相品云。佛以一妙音。周聞十方國。",
    "X07n0234_004:0633b05": "眾音悉具足。法雨皆充徧。即同時具足相應體。十",
    "X07n0234_004:0633b06": "住品云。欲具演說一句法。阿僧祇劫無有盡。而令",
    "X07n0234_004:0633b07": "文義各不同。菩薩以此初發心。即廣陿無礙體。亦",
    "X07n0234_004:0633b08": "名純雜教。一句不壞。陿也純也。文義不同。廣也雜",
    "X07n0234_004:0633b09": "也。又云。於一法中。解眾多。眾多法中。解了一等。皆",
    "X07n0234_004:0633b10": "一多相容教也。出現品云。如來音聲。普入一切。譬",
    "X07n0234_004:0633b11": "如書字等。此亦相入即相容也。十住又云。一即是",
    "X07n0234_004:0633b12": "多。多即一。文隨於義。義隨文。即相即教體。出現品",
    "X07n0234_004:0633b13": "云。道場皆聞。不出眾外。各各隨解。即隱顯教體也。",
    "X07n0234_004:0633b14": "又云。如來言音。唯是一味。隨諸眾生心器異故。無",
    "X07n0234_004:0633b15": "量差別。亦隱顯教體。亦純雜教也。又云。如來於一",
    "X07n0234_004:0633b16": "語言中。演說無邊契經。海如善口女等。即微細教",
    "X07n0234_004:0633b17": "也。阿僧祇品云。於彼一一脩多羅。分別諸法不可",
    "X07n0234_004:0633b18": "說於彼一一諸法中。又說諸法不可說等。一法既",
    "X07n0234_004:0633b19": "爾。餘法亦然。交映重重無盡。無盡即帝網教也。觸",
    "X07n0234_004:0633b20": "事皆法。即託事生解教也。一念頓演。即十世教也。",
    "X07n0234_004:0633b21": "如諸會中。此方所說十住等。十方亦爾。即主伴教",
    "X07n0234_004:0633b22": "也。若隨說一法一門。皆有無量脩多羅。為眷屬等。",
    "X07n0234_004:0633b23": "即眷屬教。雖不得為主。亦是伴類。此且約言說。若",
    "X07n0234_004:0633b24": "類通諸法。皆為教體。即所詮義。義即普法。具十玄",
    "X07n0234_004:0633c01": "門。如義分齊。",
    "X07n0234_004:0633c02": "第十海印炳現體者。如前差別。無盡教法。皆是如",
    "X07n0234_004:0633c03": "來海印定中。同時炳現。設所化機。亦同緣起。炳現",
    "X07n0234_004:0633c04": "定中。是故唯以三昧。為教體。如出現品辨。此約果",
    "X07n0234_004:0633c05": "位。若約因位。圓信亦得印現。賢首品云。如是一切。",
    "X07n0234_004:0633c06": "皆能現海印三昧威神力。以上十門。該羅收攝。未",
    "X07n0234_004:0633c07": "有一法而非教體。然後二門。正是經宗。融取前八",
    "X07n0234_004:0633c08": "無所遺矣。",
    "X07n0234_004:0633c09": "△第六宗趣通別者。語之所尚曰宗。宗之所歸曰",
    "X07n0234_004:0633c10": "趣。先明其通。後顯於別。前中通論一代佛教。諸部",
    "X07n0234_004:0633c11": "異計。各是一宗。謂十八本二。各不同故。以義相從。",
    "X07n0234_004:0633c12": "更復合之。然隋朝大衍法師。總立四宗。一因緣宗。",
    "X07n0234_004:0633c13": "謂薩婆多。二假名宗。謂即經部。三不真宗。謂諸般",
    "X07n0234_004:0633c14": "若。四真實宗。謂法性真理佛性等教。又此四宗。初",
    "X07n0234_004:0633c15": "名立性。二名破性。三名破相。四名顯實。初二小乘。",
    "X07n0234_004:0633c16": "後二大乘。各初淺後深。此亦有理。但收義不盡。以",
    "X07n0234_004:0633c17": "十八部中。但判二故。今總收一代時教。以為十宗。",
    "X07n0234_004:0633c18": "第一我法俱有宗。謂犢子部等。彼立三聚。一有為。",
    "X07n0234_004:0633c19": "二無為。三非二聚。非二即我。又立五法藏。謂三世",
    "X07n0234_004:0633c20": "為三。無為為四。第五不可說藏。我在其中。以不可",
    "X07n0234_004:0633c21": "說。為有為無為故。然此一部。諸部論師。共推不受。",
    "X07n0234_004:0633c22": "呼為附佛法外道。以諸外道。所計雖殊。皆立我故。",
    "X07n0234_004:0633c23": "二法有我無宗。謂薩婆多等。彼立諸法不離色心",
    "X07n0234_004:0633c24": "或立三世無為。或分五類。皆無有我。以無我故。異",
    "X07n0234_004:0634a01": "外道計。又於有為之中。立正因緣。已破外道邪因",
    "X07n0234_004:0634a02": "無因。然西域邪見。雖九十五種。或計二十五諦從",
    "X07n0234_004:0634a03": "冥生等。或計六句和合生等。或謂自在梵天等生。",
    "X07n0234_004:0634a04": "或謂時方微塵虗空宿作等。而為世間。及涅槃本。",
    "X07n0234_004:0634a05": "統收所計。不出四見。謂數論計一。勝論計異。勒沙",
    "X07n0234_004:0634a06": "婆。計亦一亦異。若提子。計非一非異。若計一者。則",
    "X07n0234_004:0634a07": "謂因中有果。若計異者。則謂因中無果。三則亦有",
    "X07n0234_004:0634a08": "亦無。四則非有非無。餘諸異計。皆不出此。雖多不",
    "X07n0234_004:0634a09": "同。就其結過。不出二種。從虗空自然生。即是無因。",
    "X07n0234_004:0634a10": "餘皆邪因。此方儒道二教。亦不出此。如莊老。皆計",
    "X07n0234_004:0634a11": "自然。謂人法地。地法天。天法道。道法自然。若以自",
    "X07n0234_004:0634a12": "然為因。能生萬物。即是邪因。若謂萬物自然而生。",
    "X07n0234_004:0634a13": "如鶴之白。如烏之黑。即是無因。周易云。易有太極。",
    "X07n0234_004:0634a14": "是生兩儀。兩儀生四象。四象生八卦。八卦定吉凶。",
    "X07n0234_004:0634a15": "吉凶。生大業者。太極為因即。是邪因。若謂一陰一",
    "X07n0234_004:0634a16": "陽之謂道。即計陰陽變易。能生萬物。亦是邪因。若",
    "X07n0234_004:0634a17": "計一。為虗無自然。則亦無因。然無因邪因。乃成大",
    "X07n0234_004:0634a18": "過。謂自然虗空等。生應常生故。以不知三界。由乎",
    "X07n0234_004:0634a19": "我心。從癡有愛。流轉無極。迷正因緣故。異計紛然。",
    "X07n0234_004:0634a20": "安知因緣性空。真如妙有。言有濫同釋教者。皆是",
    "X07n0234_004:0634a21": "佛法之餘。同於涅槃。盜牛之喻。乳色雖同。不能善",
    "X07n0234_004:0634a22": "取醍醐。況抨驢乳。安成酥酪。廣明異計。如瑜伽第",
    "X07n0234_004:0634a23": "六。顯揚第九。第十。婆沙十一。十二。及金七十論。說",
    "X07n0234_004:0634a24": "中百等論。亦廣破之。今但說正因緣已。總破諸計。",
    "X07n0234_004:0634b01": "是知佛法之淺淺。已勝外道之深深。三法無去來",
    "X07n0234_004:0634b02": "宗。謂大眾部等說。有現在及無為耳。其過未之法。",
    "X07n0234_004:0634b03": "體用俱無。四現通假實宗。謂說假部。就前現在之",
    "X07n0234_004:0634b04": "中。法在蘊為實。在界處為假。其成實論。經部師。即",
    "X07n0234_004:0634b05": "是此類。五俗妄真實宗。即說出世部等。謂世俗是",
    "X07n0234_004:0634b06": "假。以虗妄故。出世反上。六諸法但名宗。謂一說部",
    "X07n0234_004:0634b07": "等。一切我法。唯有假名。無實體故。七三性空有宗。",
    "X07n0234_004:0634b08": "謂徧計是空。依圓有故。八真空絕相宗。謂心境兩",
    "X07n0234_004:0634b09": "亡。直顯體故。九空有無礙宗。謂互融雙絕。而不礙",
    "X07n0234_004:0634b10": "兩存。真如隨緣。具恒沙德故。十圓融具德宗。謂事",
    "X07n0234_004:0634b11": "事無礙。主伴具足。無盡自在故。然此十宗。後後深",
    "X07n0234_004:0634b12": "於前前。前四唯小。五六通大小。後四唯大乘。七即",
    "X07n0234_004:0634b13": "法相宗。八即無相宗。後二即法性宗。又七即初教。",
    "X07n0234_004:0634b14": "八即頓教。九即終教。十即圓教。又第七。亦名二諦",
    "X07n0234_004:0634b15": "俱有宗。謂勝義真實故。不無世俗。因果不失故。是",
    "X07n0234_004:0634b16": "有。如深密瑜伽等。第八亦名二諦雙絕宗。謂勝義",
    "X07n0234_004:0634b17": "離相故。非有世俗。緣生如幻故。是無。如掌珍頌云。",
    "X07n0234_004:0634b18": "真性有為空。如幻緣生故。無為無有實。不起似空",
    "X07n0234_004:0634b19": "華等。即般若。三論中一分之義。九二諦無礙宗。如",
    "X07n0234_004:0634b20": "維摩法華等。義如前顯。然十宗五教。互有寬陿。教",
    "X07n0234_004:0634b21": "則一。經。容有多教。宗則一宗。容有多經。隨何經中。",
    "X07n0234_004:0634b22": "皆此宗故。若局判一經。以為一教。則抑諸大乘。又",
    "X07n0234_004:0634b23": "夫立教。必須斷證階位等殊。立宗。但明所尚差別。",
    "X07n0234_004:0634b24": "前之五宗。執法有異。故分五宗。斷證次位不離八",
    "X07n0234_004:0634c01": "輩。合為一教。餘義如前立教中辨。",
    "X07n0234_004:0634c02": "第二別顯宗者。一切諸經。各自有宗。今此別明此",
    "X07n0234_004:0634c03": "經宗趣。然楞伽云。一切法不生。不應立是宗者。斯",
    "X07n0234_004:0634c04": "言遣滯。若無宗之宗。則宗說兼暢。略以二門分別。",
    "X07n0234_004:0634c05": "先敘異解。後申今義。前中略舉十說。一衍法師。以",
    "X07n0234_004:0634c06": "無礙法界為宗。二裕法師。以甚深法界心境為宗。",
    "X07n0234_004:0634c07": "謂法界門中。義分為境。諸佛證之。以成淨土。法界",
    "X07n0234_004:0634c08": "即是一心。諸佛證之。以成法身。是故初品中云。無",
    "X07n0234_004:0634c09": "盡平等妙法界。皆悉充滿如來身。末後明入法界",
    "X07n0234_004:0634c10": "品。故知唯以法界為宗。三有說。以緣起為宗。法界",
    "X07n0234_004:0634c11": "緣起。相即入故。四有云。以唯識為宗。經說三界唯",
    "X07n0234_004:0634c12": "一心。現心如工畫師故。五敏印二師。同以因果為",
    "X07n0234_004:0634c13": "宗。謂此經。廣明菩薩行位之因。及顯所成果德。下",
    "X07n0234_004:0634c14": "文不離此故。六遠法師。以華嚴三昧為宗。謂因行",
    "X07n0234_004:0634c15": "之華。能嚴佛果故。七笈多三藏。以四十二賢聖觀",
    "X07n0234_004:0634c16": "行為宗。說其行位。令成觀故。八有說言。以海印三",
    "X07n0234_004:0634c17": "昧為宗。逆順理事。乃至帝網。如海波澄一時現故。",
    "X07n0234_004:0634c18": "九光統律師。以因果理實為宗。以因果。是所成行",
    "X07n0234_004:0634c19": "位。理實。是所依法界故。十賢首。以前各互闕故。總",
    "X07n0234_004:0634c20": "以因果緣起。理實法界。以為宗趣。謂前之二師。但",
    "X07n0234_004:0634c21": "得所依法界。三四二師。但明緣起。五六唯明因果。",
    "X07n0234_004:0634c22": "七唯因修。八唯果用。並皆互闕。故賢首。意取光統。",
    "X07n0234_004:0634c23": "而加緣起法界之言。由光統師。以因果即緣起。理",
    "X07n0234_004:0634c24": "實即法界。故不開之。賢首。以因果是緣起中別義。",
    "X07n0234_004:0635a01": "理實是法界中別義。故加總名。以法界。有事理及",
    "X07n0234_004:0635a02": "無礙故。緣起體上之用故。所以加之。二申今解",
    "X07n0234_004:0635a03": "者。依後二師。而頗為改易。若取言略攝盡。應言法",
    "X07n0234_004:0635a04": "界緣起不思議為宗。若取言具於第十師。加不思",
    "X07n0234_004:0635a05": "議。此則攝一總題。理實即大方。緣起即方廣。法界",
    "X07n0234_004:0635a06": "總該前二因果。即佛華嚴。觀其總題。已知別義。而",
    "X07n0234_004:0635a07": "法界等言。諸經容有。未顯特異。故以不思議貫之。",
    "X07n0234_004:0635a08": "則法界等。皆不思議。故為經宗。所以龍樹指此。為",
    "X07n0234_004:0635a09": "不思議經。斯良證也。淨名但明作用不思議解脫。",
    "X07n0234_004:0635a10": "蓋是一分之義。未顯法界融通等不思議。故不同",
    "X07n0234_004:0635a11": "也。",
    "X07n0234_004:0635a12": "若就題中。分體宗用。則以理實為體。緣起為用。因",
    "X07n0234_004:0635a13": "果為宗。尋宗。令趣理實體故。法界總攝上三。今釋",
    "X07n0234_004:0635a14": "前義。略分為二。一釋名。二顯義。今初。法界名體。廣",
    "X07n0234_004:0635a15": "如本品。今略申其二。一事法界。二理法界。二法俱",
    "X07n0234_004:0635a16": "含持軌。二界則性分不同。互用皆通。二顯義中。曲",
    "X07n0234_004:0635a17": "有四門。第一別開法界。以成因果。謂普賢法界為",
    "X07n0234_004:0635a18": "因。遮那法界為果。是故因果不離理實法界。於中",
    "X07n0234_004:0635a19": "十事五對。即五周因果。一所信因果。二差別因果。",
    "X07n0234_004:0635a20": "三平等因果。四成行因果。五證入因果。下當指文。",
    "X07n0234_004:0635a21": "而此因果。互為宗趣。一經始終。不離因果故。但因",
    "X07n0234_004:0635a22": "果為宗。不違所依法界。第二會融因果。以同法界。",
    "X07n0234_004:0635a23": "法界門中。亦有十事五對。互為宗趣。一教義相對。",
    "X07n0234_004:0635a24": "謂舉教為宗。顯義為趣。或以義為宗。顯教為趣。以",
    "X07n0234_004:0635b01": "辨義深。令教勝故。二人法相對。舉人為宗。令知法",
    "X07n0234_004:0635b02": "為趣。舉法為宗。令得人為趣。三理事相對。舉事意",
    "X07n0234_004:0635b03": "令趣理故。舉理意在融事故。四境智相對。舉所觀",
    "X07n0234_004:0635b04": "境。令成觀智故。舉修成智。令證同真境故。五因果",
    "X07n0234_004:0635b05": "相對。舉彼修因。令證果故。舉其勝果。勸修因故。五",
    "X07n0234_004:0635b06": "對別明。是宗之趣。五對相即。為宗即趣。上五周因",
    "X07n0234_004:0635b07": "果。不離此五對之法。即事理法界。況因果無性。當",
    "X07n0234_004:0635b08": "體同真。所以但用法界為宗。亦不違因果。第三法",
    "X07n0234_004:0635b09": "界因果。分明顯示。亦有十義五對。一無等境。此有",
    "X07n0234_004:0635b10": "二位。一在纏。性淨法界。為所信境。二出纏。最清淨",
    "X07n0234_004:0635b11": "法界。為所證境。二無等心。此亦二義。一大菩提心。",
    "X07n0234_004:0635b12": "為普賢行本故。二信。悲智等。隨行起故。三無等行。",
    "X07n0234_004:0635b13": "此亦二義。一差別行。各別修故。二普賢行。一即一",
    "X07n0234_004:0635b14": "切故。四無等位。此亦二義。一行布位。比證別故。二",
    "X07n0234_004:0635b15": "圓融位。一證一切證故。五無等果。此亦二義。一修",
    "X07n0234_004:0635b16": "生果。今始成故。二修顯果。本自具故。此上五對。各",
    "X07n0234_004:0635b17": "初句為宗。後句為趣。又上五中。初一真法界。二即",
    "X07n0234_004:0635b18": "緣起。又二三四皆緣起因。後一緣起果故。光統具",
    "X07n0234_004:0635b19": "用二義為宗。無所違矣。第四法界因果。雙融俱離。",
    "X07n0234_004:0635b20": "性相混然。無礙自在。亦有十義。一由離相故。因果",
    "X07n0234_004:0635b21": "不異法界。即因果非因果也。此即相為宗。離相為",
    "X07n0234_004:0635b22": "趣。或離相為宗。亡因果為趣。下九準思。二由離性",
    "X07n0234_004:0635b23": "故。法界不異因果。即法界非法界也。三由離性不",
    "X07n0234_004:0635b24": "泯性故。法界即因果。時法界宛然。則以非法界為",
    "X07n0234_004:0635c01": "法界也。四由離相不壞相故。因果即法界。時因果",
    "X07n0234_004:0635c02": "歷然。則以非因果為因果也。五離相不異離性故。",
    "X07n0234_004:0635c03": "因果法界。雙泯俱隔。迥超言慮。六由不壞不異不",
    "X07n0234_004:0635c04": "泯故。因果法界。俱存現前。爛然可見。七由五六存",
    "X07n0234_004:0635c05": "泯復不異故。超視聽之妙法。無不恒通於見聞。絕",
    "X07n0234_004:0635c06": "思議之深義。未甞礙於言念。八由法界性融。不可",
    "X07n0234_004:0635c07": "分故。即法界之因果各同時。全攝法界。無不皆盡。",
    "X07n0234_004:0635c08": "九因果各全攝法界時。因果隨法界。各互於因果",
    "X07n0234_004:0635c09": "中現。是故佛中有菩薩。普賢中有佛也。十因果二",
    "X07n0234_004:0635c10": "位。各隨差別之法。無不該攝法界故。一一法。一一",
    "X07n0234_004:0635c11": "行。一一位。一一德。皆各總攝無盡無盡。帝網重重。",
    "X07n0234_004:0635c12": "諸法門海。是謂華嚴無盡宗趣。上之四門。初一。即",
    "X07n0234_004:0635c13": "體之用。次一。即用之體。三。即體用雙顯。四。即體用",
    "X07n0234_004:0635c14": "鎔融。又初一即因果緣起。次一即理實法界。三即",
    "X07n0234_004:0635c15": "雙明。後一即不思議。既以第四融前。則四門一揆。",
    "X07n0234_004:0635c16": "故即照而遮。即遮而照。雙照雙遮。圓明一觀。契斯",
    "X07n0234_004:0635c17": "宗趣矣。",
    "X07n0234_004:0635c18": "△第七部類品會者。既知旨趣沖深。未審能詮文",
    "X07n0234_004:0635c19": "言廣陿。於中有四。一彰本部。二顯品會。三明支類。",
    "X07n0234_004:0635c20": "四辨論釋。初中。性海之詮。常說徧說。言窮法界。難",
    "X07n0234_004:0635c21": "可限量。今自陿之寬。略為十類。一略本經。即今所",
    "X07n0234_004:0635c22": "傳八十卷本。及舊譯六十卷。皆是十萬偈中之略。",
    "X07n0234_004:0635c23": "譯未盡故。二下本經。謂摩訶衍藏。是文殊師利。與",
    "X07n0234_004:0635c24": "阿難海。於鐵圍山間。結集此經。收入龍宮。龍樹菩",
    "X07n0234_004:0636a01": "薩往龍宮。見此大不思議經。有其三本。下本有十",
    "X07n0234_004:0636a02": "萬偈四十八品。龍樹誦得。流傳於世。故智度論。詺",
    "X07n0234_004:0636a03": "此為不思議經。有十萬偈。梁攝論中。名百千經。西",
    "X07n0234_004:0636a04": "域記說。遮拘槃國。有此具本。三中本經。即彼所見。",
    "X07n0234_004:0636a05": "有四十九萬八千八百偈。一千二百品。四上本經。",
    "X07n0234_004:0636a06": "即彼所見。有十三千大千世界微塵數偈。一四天",
    "X07n0234_004:0636a07": "下微塵數品。此上二本。非閻浮提人心力能持。故",
    "X07n0234_004:0636a08": "不傳之。五普眼經。即海雲所持。以大海量墨。須彌",
    "X07n0234_004:0636a09": "聚筆。書此普眼法門。一品中一門。一門中一法。一",
    "X07n0234_004:0636a10": "法中一義。一義中一句。不得少分。何況能盡。但是",
    "X07n0234_004:0636a11": "入深法界菩薩。陀羅尼力之所能持。已下諸經。並",
    "X07n0234_004:0636a12": "非凡力能受。六同說經。謂約一類須彌山形世界。",
    "X07n0234_004:0636a13": "徧於虗空。容毛端處。以言聲說。無有窮盡。如不思",
    "X07n0234_004:0636a14": "議法品云。如一佛身。以神通力。轉如是等差別法",
    "X07n0234_004:0636a15": "輪。一切世法。無能為喻。如是盡虗空界。一一毛端",
    "X07n0234_004:0636a16": "分量之處。乃至一一化身。皆如是說。音聲。文字。句",
    "X07n0234_004:0636a17": "義。一一充滿法界等。又阿僧祇品云。光中見佛不",
    "X07n0234_004:0636a18": "可說。佛所說法不可說。乃至於彼一一脩多羅。分",
    "X07n0234_004:0636a19": "別法門不可說等。此意但約一類音聲說法已。不",
    "X07n0234_004:0636a20": "可結集。豈下位能持。七異說經。謂樹形等世界既",
    "X07n0234_004:0636a21": "異。其中眾生。報類亦別。如來於彼。現身立教。施設",
    "X07n0234_004:0636a22": "不同。不可定其色與非色。言非言等。則部類難量。",
    "X07n0234_004:0636a23": "八主伴經。謂遮那所說。雖徧法界。然與諸佛。互為",
    "X07n0234_004:0636a24": "主伴。如說十住時。十方來證。皆言我國皆說等。則",
    "X07n0234_004:0636b01": "前七經。皆有主伴。九眷屬經。謂餘根器。不能聞此",
    "X07n0234_004:0636b02": "通方之說。隨宜說教。令入此門。皆為此經勝方便",
    "X07n0234_004:0636b03": "故。名為眷屬。故下經云。普眼脩多羅。以佛剎微塵",
    "X07n0234_004:0636b04": "數脩多羅。為眷屬等。則前八。皆有眷屬。十圓滿經。",
    "X07n0234_004:0636b05": "謂此上諸本。總融為一無盡大脩多羅海。隨一會",
    "X07n0234_004:0636b06": "一品一句一文。皆攝一切。無有分限。故現相品云。",
    "X07n0234_004:0636b07": "毗盧遮那佛。願力周法界。一切國土中。恒轉無上",
    "X07n0234_004:0636b08": "輪等。故七十三中。名圓滿因輪。此之謂也。第二",
    "X07n0234_004:0636b09": "品會差別者。即顯今經與晉譯同異。今經九會。以",
    "X07n0234_004:0636b10": "晉經第七會。初闕十定品。重會普光。故唯八會。今",
    "X07n0234_004:0636b11": "有三十九品。初會有六品。彼經唯三十四。由初會",
    "X07n0234_004:0636b12": "中。唯有二品。一世間淨眼品。即今世主品。二盧舍",
    "X07n0234_004:0636b13": "那品。即今現相已下五品。初會闕四。兼闕十定。故",
    "X07n0234_004:0636b14": "唯三十四品。餘諸品會大同。名有小異。至文當顯。",
    "X07n0234_004:0636b15": "第三明支類者。於中復二。先顯支流。即別行經",
    "X07n0234_004:0636b16": "藏中。兜沙經一卷。是名號品。菩薩本業經一卷。是",
    "X07n0234_004:0636b17": "淨行品。小十住經一卷。是十住品。大十住經四卷。",
    "X07n0234_004:0636b18": "及漸備一切智德經四卷。並是十地品。等目菩薩",
    "X07n0234_004:0636b19": "所問三昧經二卷。是十定品。無邊功德經一卷。是",
    "X07n0234_004:0636b20": "壽量品。如來性起微密藏經兩卷。是出現品。度世",
    "X07n0234_004:0636b21": "經六卷。是離世間品。羅摩伽經三卷。是入法界品。",
    "X07n0234_004:0636b22": "此等並是隨器受持。大本支出。二明流類。謂修慈",
    "X07n0234_004:0636b23": "經一卷。金剛鬘經十卷。如來不思議境界經一卷。",
    "X07n0234_004:0636b24": "並是華嚴流類。而非本部別行。或是別行來未盡",
    "X07n0234_004:0636c01": "者。未敢詳定。餘如纂靈記辨。第四論釋者。略舉其",
    "X07n0234_004:0636c02": "四。一龍樹既得下本。遂造大不思議論。亦十萬頌。",
    "X07n0234_004:0636c03": "備傳西域。此方十住毗婆沙論十六卷。即是彼論",
    "X07n0234_004:0636c04": "釋十地中初之二地。二世親菩薩造十地論。釋十",
    "X07n0234_004:0636c05": "地品。魏朝勒那三藏。及菩提流支。各翻一本。光統",
    "X07n0234_004:0636c06": "奏請。令二三藏。參成一本。為十二卷。即今見傳。三",
    "X07n0234_004:0636c07": "北齊劉謙之。於清涼山。感通造論六百卷。備釋一",
    "X07n0234_004:0636c08": "經。四後魏僧靈辯。於五臺山頂。戴此經行道一載。",
    "X07n0234_004:0636c09": "遂悟玄旨。造論一百卷。亦傳於世。",
    "X07n0234_004:0636c10": "△第八傳譯感通。分二。先明翻譯年代。後明傳通",
    "X07n0234_004:0636c11": "感徵。前中。此經前後通唯二譯。并其補闕。四本不",
    "X07n0234_004:0636c12": "同。一晉義熈十四年。北天竺三藏佛度跋陀羅。此",
    "X07n0234_004:0636c13": "云覺賢。於楊州謝司空寺。翻梵本三萬六千頌。成",
    "X07n0234_004:0636c14": "晉經五十卷。或六十卷。沙門法業筆受。慧嚴慧觀",
    "X07n0234_004:0636c15": "潤色。謝司空寺者。即今潤州興嚴寺。是由興華嚴",
    "X07n0234_004:0636c16": "故。二大唐永隆元年中。天竺三藏地婆訶羅。此云",
    "X07n0234_004:0636c17": "日照。於西京太原寺。譯出入法界品內。兩處脫文。",
    "X07n0234_004:0636c18": "一從摩耶夫人後。至彌勒菩薩前。中間天主光等",
    "X07n0234_004:0636c19": "十善知識。二從彌勒菩薩後。至三千大千世界微",
    "X07n0234_004:0636c20": "塵數善知識前。中間文殊申手。過一百一十由旬。",
    "X07n0234_004:0636c21": "案善財頂。十五行經。大德道成律師。薄塵法師。大",
    "X07n0234_004:0636c22": "乘基法師等。同譯。復禮法師潤文。依六十卷本為",
    "X07n0234_004:0636c23": "定。三證聖元年。于闐三藏實叉難陀。此云喜學。於",
    "X07n0234_004:0636c24": "東都佛授記寺。再譯舊文。兼補諸闕。計益九千頌。",
    "X07n0234_004:0637a01": "通舊總四萬五千頌。合成唐本八十卷。大德義淨",
    "X07n0234_004:0637a02": "三藏。弘景禪師。圓測法師。神英法師。法寶法師。賢",
    "X07n0234_004:0637a03": "首法師等同譯。復禮法師綴文。四即於前第三本",
    "X07n0234_004:0637a04": "中。雖益數處。却脫日照三藏所補。文殊案善財頂",
    "X07n0234_004:0637a05": "之文。即賢首法師。以新舊兩經。勘以梵本。將日照",
    "X07n0234_004:0637a06": "補文。安喜學脫處。遂得文續義連。其文之要。至下",
    "X07n0234_004:0637a07": "當辨。今之所傳。即第四本。其第三本。先已流傳故。",
    "X07n0234_004:0637a08": "今世上之經。猶多脫者。即第三本。願諸達識。見闕",
    "X07n0234_004:0637a09": "而續之。二明傳通感應者。自晉譯微言。則雙童",
    "X07n0234_004:0637a10": "現瑞。唐翻至教。則甘露呈祥。冥衛昭然。親紆御筆。",
    "X07n0234_004:0637a11": "論成西域。則地震光流。志徹清涼。則感通玄悟。其",
    "X07n0234_004:0637a12": "書寫。則經輝五色。褚香四達。冬蔡發豔。瑞鳥銜華。",
    "X07n0234_004:0637a13": "讀誦。則眇然履空。煥若臨鏡。每含舍利。適會神僧",
    "X07n0234_004:0637a14": "踊地。現金色之身。升天止脩羅之陣。觀行。則無生",
    "X07n0234_004:0637a15": "入證偈讚排空。海神聽而時雨滂沱。天童迎而大",
    "X07n0234_004:0637a16": "水瀰漫。講說。則華梵通韻。人天共遵。洪水斷流。神",
    "X07n0234_004:0637a17": "光入宇。良以一文之妙。攝義無遺。一偈之功。能破",
    "X07n0234_004:0637a18": "地獄。盥掌之水尚拯生靈。讀誦思修。功齊種智。宿",
    "X07n0234_004:0637a19": "生何幸。感遇斯文。其事昭彰。備於傳記。",
    "X07n0234_004:0637a21": "大方廣佛華嚴經疏卷第四"
}