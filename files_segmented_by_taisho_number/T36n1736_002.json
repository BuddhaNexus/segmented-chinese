{
    "T36n1736_002:0010a02": "2大方廣佛華嚴經隨疏演義鈔卷",
    "T36n1736_002:0010a03": "第二",
    "T36n1736_002:0010a05": "唐清涼山大華嚴寺沙門澄觀述",
    "T36n1736_002:0010a06": "疏「廣大即入於無間，塵毛包納而無外」者，第",
    "T36n1736_002:0010a07": "二廣狹自在無礙門。上句大能入小，下句小",
    "T36n1736_002:0010a08": "能容大，雖有即入，意取廣狹。無間謂小，小",
    "T36n1736_002:0010a09": "之則無內，以無內故無有中間。無外謂大，",
    "T36n1736_002:0010a10": "大之則無外。無外即是廣大之身剎，即入",
    "T36n1736_002:0010a11": "無內之塵毛，故名廣狹無礙。若即若入，皆",
    "T36n1736_002:0010a12": "得廣狹無礙。經云「金剛圍山數無量，悉能",
    "T36n1736_002:0010a13": "安置一毛端。欲知至大有小相，菩薩以是",
    "T36n1736_002:0010a14": "初發心。」至大有小相，即廣狹無礙也。又云「能",
    "T36n1736_002:0010a15": "以小世界作大世界，大世界作小世界」等。",
    "T36n1736_002:0010a16": "疏「炳然齊現猶彼芥瓶」者，即第三微細相容",
    "T36n1736_002:0010a17": "安立門。一能含多，即曰相容。一多不雜，故",
    "T36n1736_002:0010a18": "云安立。炳者，明也。微細有三：一所含微細。",
    "T36n1736_002:0010a19": "如瑠璃瓶盛多芥子，炳然齊現，不相妨礙，",
    "T36n1736_002:0010a20": "非前非後，此即《如來不思議境界經》說。然",
    "T36n1736_002:0010a21": "有兩本：一本云「白芥子」；一本即但云「芥子」，",
    "T36n1736_002:0010a22": "今依此本。謂一法稱性，含容皆盡，故一切",
    "T36n1736_002:0010a23": "法隨所含理現在一中。亦是緣起實德無",
    "T36n1736_002:0010a24": "礙自在，致使相容，非天人所作，乃得安立。",
    "T36n1736_002:0010a25": "如八相中，一一相內即具八相，名為微細。",
    "T36n1736_002:0010a26": "二約能含微細。三約難知微細。疏「具足同",
    "T36n1736_002:0010a27": "時方之海滴」者，第四同時具足相應門。如大",
    "T36n1736_002:0010a28": "海一滴，即具百川之味、十種之德，故隨一",
    "T36n1736_002:0010a29": "法攝無盡法。及下九門，以此一門為其總",
    "T36n1736_002:0010b01": "故，同時明無先後、具足所攝無遺。言十德",
    "T36n1736_002:0010b02": "者，《十地經》云「一次第漸深、二不宿死屍、三",
    "T36n1736_002:0010b03": "餘水入中皆失本名、四普同一味、五具無",
    "T36n1736_002:0010b04": "量珍寶、六深難得底、七廣大無量、八大身",
    "T36n1736_002:0010b05": "所居、九潮不過限、十普受大雨。」《涅槃經》云",
    "T36n1736_002:0010b06": "「如人入大海浴，則為己用諸河之水。」稱此",
    "T36n1736_002:0010b07": "而修，一行之內德不可盡。疏「一多無礙，等",
    "T36n1736_002:0010b08": "虛室之千燈」者，第五一多相容不同門。由一",
    "T36n1736_002:0010b09": "與多互為緣起、力用交徹，故得互相涉入，",
    "T36n1736_002:0010b10": "是曰相容。不壞其相，故云不同。如一室內",
    "T36n1736_002:0010b11": "千燈並照，燈隨盞異，一一不同；燈隨光遍，",
    "T36n1736_002:0010b12": "光光涉入，常別常入。經云「一中解無量，無",
    "T36n1736_002:0010b13": "量中解一。了彼互生起，當成無所畏。」此之",
    "T36n1736_002:0010b14": "燈喻，亦可喻於相即。直就光看，不見別相，",
    "T36n1736_002:0010b15": "唯一光故。疏「隱顯俱成，似秋空之片月」者，",
    "T36n1736_002:0010b16": "第六祕密隱顯俱成門。如八九夜月半隱半",
    "T36n1736_002:0010b17": "顯，正顯即隱、正隱即顯，不同晦月隱時無",
    "T36n1736_002:0010b18": "顯、不同望月顯時無隱。以一攝多，則一",
    "T36n1736_002:0010b19": "顯多隱；以多攝一，則多顯一隱。一毛攝法",
    "T36n1736_002:0010b20": "界，則餘毛法界皆隱。餘一一毛互相攝入，隱",
    "T36n1736_002:0010b21": "顯亦然。然其半月，非但明與暗俱，而亦明",
    "T36n1736_002:0010b22": "下有暗、暗下有明。如東方入正定，為一",
    "T36n1736_002:0010b23": "半明；西方從定起，為一半暗。而東方入處，",
    "T36n1736_002:0010b24": "即於東起，如明下有暗；西方起處，即於西",
    "T36n1736_002:0010b25": "入，如暗下有明。故稱祕密隱顯俱成門。疏",
    "T36n1736_002:0010b26": "「重重交映，若帝網之垂珠」者，第七因陀羅網",
    "T36n1736_002:0010b27": "境界門。如天帝殿珠網覆上，一明珠內萬像",
    "T36n1736_002:0010b28": "俱現諸珠盡，然又互相現影，影復現影，重",
    "T36n1736_002:0010b29": "重無盡故。千光萬色雖重重交映，而歷歷區",
    "T36n1736_002:0010c01": "分，亦如兩鏡互照，重重涉入，傳曜相寫，遞",
    "T36n1736_002:0010c02": "出無窮。疏「念念圓融，類夕夢之經世」者，第八",
    "T36n1736_002:0010c03": "十世隔法異成門。即〈離世間品〉菩薩有十種",
    "T36n1736_002:0010c04": "說三世，謂過去說過去、過去說現在、過去",
    "T36n1736_002:0010c05": "說未來、現在說過去、現在說平等、現在說",
    "T36n1736_002:0010c06": "未來、未來說過去、未來說現在、未來說無",
    "T36n1736_002:0010c07": "盡、三世說一念。前九為別，一念為總，故名",
    "T36n1736_002:0010c08": "十世，以三世相因互相攝故。一念具十，以",
    "T36n1736_002:0010c09": "顯無盡，故一念即無量劫、無量劫即一念。",
    "T36n1736_002:0010c10": "〈普賢行品〉云「無量無數劫，解之即一念。知念",
    "T36n1736_002:0010c11": "亦無念，如是見世間。」如一夕之夢，經於數",
    "T36n1736_002:0010c12": "世。《攝論》云「處夢謂經年，覺乃須臾頃。故時",
    "T36n1736_002:0010c13": "雖無量，攝在一剎那。」〈離世間品〉云「如人睡",
    "T36n1736_002:0010c14": "夢中，造作種種事，雖經億千歲，一夜未終",
    "T36n1736_002:0010c15": "盡。」故莊生夢蝴蝶，假寐百年。事類廣矣。疏",
    "T36n1736_002:0010c16": "「法門重疊，若雲起長空」者，第九託事顯法生",
    "T36n1736_002:0010c17": "解門。言重疊者，意顯一多不相礙故，隨",
    "T36n1736_002:0010c18": "一一事有多法門。以隨一事即是無盡法",
    "T36n1736_002:0010c19": "界，法界無盡故事亦無盡。〈迴向品〉云「此華即",
    "T36n1736_002:0010c20": "從無生法忍之所生起」等，意明一切因生",
    "T36n1736_002:0010c21": "一果，一果即具一切因故，非是託此別有",
    "T36n1736_002:0010c22": "所表也。疏「萬行紛披，比華開錦上」者，第十",
    "T36n1736_002:0010c23": "諸藏純雜具德門。至相十玄中有此名也，",
    "T36n1736_002:0010c24": "然有二意，故賢首改為廣狹自在無礙門。一",
    "T36n1736_002:0010c25": "者若以契理為純、萬行為雜，即是事理無",
    "T36n1736_002:0010c26": "礙，非事事無礙。設如菩薩大悲為純，盡未",
    "T36n1736_002:0010c27": "來際唯見行悲，餘行如虛空。若約雜門，即",
    "T36n1736_002:0010c28": "萬行俱修者，此二門異，亦不成事事無礙。",
    "T36n1736_002:0010c29": "二者如一施門，一切萬法皆悉名施，所以",
    "T36n1736_002:0011a01": "名純。而此施門，即具諸度之行，故名為雜。",
    "T36n1736_002:0011a02": "如是純之與雜不相障礙，故名具德，則事",
    "T36n1736_002:0011a03": "事無礙義成。而復一中具諸度，諸度存即名",
    "T36n1736_002:0011a04": "相入門；若諸度泯，復似相即門。故不存之，",
    "T36n1736_002:0011a05": "改為廣狹。今以至相但約行為小異，此段",
    "T36n1736_002:0011a06": "略無主伴，故復出之以成十義耳。言比華",
    "T36n1736_002:0011a07": "開錦上者，意取五綵之線華色雖異，一一",
    "T36n1736_002:0011a08": "之線皆悉通過。通喻於純，異喻於雜，故",
    "T36n1736_002:0011a09": "常通常異，名為無礙。不同繡畫但異，不",
    "T36n1736_002:0011a10": "通上之十玄。略陳大格，廣如向下義分齊",
    "T36n1736_002:0011a11": "中。疏「若夫高不可仰，則積行菩薩曝鰓鱗",
    "T36n1736_002:0011a12": "於龍門」下，第七成益頓超。文有十義。初",
    "T36n1736_002:0011a13": "有二義，總顯高深，明權小莫測；後八正明",
    "T36n1736_002:0011a14": "成益頓圓。又前二高深，反顯成益，明權小",
    "T36n1736_002:0011a15": "不測，由昔無因，反勸眾生令信仰故；後八",
    "T36n1736_002:0011a16": "順顯成益，謂能頓能圓，令必受故。今初，即",
    "T36n1736_002:0011a17": "第一明高遠。若泰華倚天、岷峨拂漢，難仰",
    "T36n1736_002:0011a18": "其頂，故《論語》云「仰之彌高，鑽之彌堅。」積行",
    "T36n1736_002:0011a19": "菩薩者，〈出現品〉云「設有菩薩，於無量百千",
    "T36n1736_002:0011a20": "億那由他劫，修行六波羅蜜，修習種種菩提",
    "T36n1736_002:0011a21": "分法。若未聞此如來不思議大威德法門，或",
    "T36n1736_002:0011a22": "時聞已，不信不解、不順不入，不得名為真",
    "T36n1736_002:0011a23": "實菩薩，以不能生如來家故。若得聞此",
    "T36n1736_002:0011a24": "如來無量不思議無障無礙智慧法門，聞已信",
    "T36n1736_002:0011a25": "解隨順悟入，當知此人生如來家等。」如魚",
    "T36n1736_002:0011a26": "登龍門，若得登者即化為龍，如入華嚴之",
    "T36n1736_002:0011a27": "機也。若登不過者，曝鰓鱗於龍門之下，如",
    "T36n1736_002:0011a28": "假名菩薩，即權教次第修者。疏「深不可窺，則",
    "T36n1736_002:0011a29": "上德聲聞杜視聽於嘉會」者，第二彰深妙也，",
    "T36n1736_002:0011b01": "即〈法界品〉。初舍利弗等五百聲聞，彼歎德云：",
    "T36n1736_002:0011b02": "「悉覺真諦皆證實際，深入法性永出有海。",
    "T36n1736_002:0011b03": "依佛功德離結使縛，住無礙處。其心寂靜",
    "T36n1736_002:0011b04": "猶如虛空。於諸佛所永斷疑惑，於佛智海",
    "T36n1736_002:0011b05": "深信趣入。」釋曰：即上德也。在逝多林如來嘉",
    "T36n1736_002:0011b06": "會而不見聞，名杜視聽。杜，猶塞也。在目曰",
    "T36n1736_002:0011b07": "視，在耳曰聽。雖在會下，如聾如盲，故云",
    "T36n1736_002:0011b08": "杜視聽也。故經云「爾時上首諸大聲聞，舍利",
    "T36n1736_002:0011b09": "弗、大目犍連、摩訶迦葉、離波多、須菩提、阿",
    "T36n1736_002:0011b10": "㝹樓馱、難陀、劫賓那、迦旃延、富樓那等，諸",
    "T36n1736_002:0011b11": "大聲聞在逝多林，皆悉不見如來神力、如",
    "T36n1736_002:0011b12": "來嚴好、如來境界、如來遊戲、如來神變、如來",
    "T36n1736_002:0011b13": "尊勝、如來妙行、如來威德、如來住持、如來淨",
    "T36n1736_002:0011b14": "剎，亦復不見不可思議菩薩境界、菩薩大會、",
    "T36n1736_002:0011b15": "菩薩普入、菩薩普至、菩薩普詣、菩薩神變、菩",
    "T36n1736_002:0011b16": "薩遊戲、菩薩眷屬、菩薩方所、菩薩莊嚴師子",
    "T36n1736_002:0011b17": "之座、菩薩宮殿、菩薩住處、菩薩所入三昧自",
    "T36n1736_002:0011b18": "在、菩薩觀察、菩薩頻申、菩薩勇猛、菩薩供",
    "T36n1736_002:0011b19": "養、菩薩受記、菩薩成熟、菩薩勇健、菩薩法身",
    "T36n1736_002:0011b20": "清淨、菩薩智身圓滿、菩薩願身示現、菩薩色",
    "T36n1736_002:0011b21": "身成就、菩薩諸相具足清淨、菩薩常光眾色",
    "T36n1736_002:0011b22": "莊嚴、菩薩放大光明寶網、菩薩起變化雲、菩",
    "T36n1736_002:0011b23": "薩身遍十方、菩薩諸行圓滿。如是等事悉皆",
    "T36n1736_002:0011b24": "不見。何以故？善根不同故，本不修習見佛",
    "T36n1736_002:0011b25": "自在諸善根故、本不讚說十方世界一切佛",
    "T36n1736_002:0011b26": "剎清淨功德故、本不稱歎諸佛世尊種種神",
    "T36n1736_002:0011b27": "變故、本不於生死流轉之中發阿耨多羅",
    "T36n1736_002:0011b28": "三藐三菩提心故、本不令他住菩提心故、",
    "T36n1736_002:0011b29": "本不能令如來種性不斷絕故等。」上來先",
    "T36n1736_002:0011c01": "列人，即是上德聲聞。次明不見等，即杜視",
    "T36n1736_002:0011c02": "聽也。何以故下釋不見因劣者，不見猶未",
    "T36n1736_002:0011c03": "為深，上德不知方為玄妙。疏「見聞為種八",
    "T36n1736_002:0011c04": "難超十地之階」下，文有八段，正顯成益圓",
    "T36n1736_002:0011c05": "遍之相。此第一段，明見聞益，亦名為種益，",
    "T36n1736_002:0011c06": "即〈隨好品〉地獄天子三重頓圓，及初地云「雖",
    "T36n1736_002:0011c07": "住海水劫火中，堪受此法必得聞。其有",
    "T36n1736_002:0011c08": "生疑不信者，永不得聞如是義。」不信不聞，",
    "T36n1736_002:0011c09": "翻顯信聞則成利益。海水是龍，畜生趣攝。",
    "T36n1736_002:0011c10": "劫火是天，火災及初禪，生在二禪光音等",
    "T36n1736_002:0011c11": "天。長壽天難。於此得聞，兼上地獄天子，已",
    "T36n1736_002:0011c12": "有三難。佛會神鬼，亦聞三塗足矣。火災之時，",
    "T36n1736_002:0011c13": "兼佛前佛後。人天道異，已兼辦聰，亦不揀",
    "T36n1736_002:0011c14": "北州。聾者目視，盲者耳聞，故八難具矣。皆容",
    "T36n1736_002:0011c15": "聞經為種之義。超十地之階，正在地獄天",
    "T36n1736_002:0011c16": "子，舉重攝輕。阿鼻地獄尚得頓圓，忝在人",
    "T36n1736_002:0011c17": "倫豈不留聽？故〈隨好光明功德品〉「佛告",
    "T36n1736_002:0011c18": "寶手菩薩言：佛子！菩薩足下有千輻輪相，",
    "T36n1736_002:0011c19": "名光明普照王。此有隨好，名圓滿王。常放",
    "T36n1736_002:0011c20": "四十種光明，中有一光名清淨功德，能照",
    "T36n1736_002:0011c21": "億那由他佛剎微塵數世界，隨諸眾生種種",
    "T36n1736_002:0011c22": "業行欲樂皆令成熟。阿鼻地獄極苦眾生遇",
    "T36n1736_002:0011c23": "斯光者，皆悉命終生兜率天。既生天已，天",
    "T36n1736_002:0011c24": "鼓發聲廣為說法。乃至云爾時諸天子聞",
    "T36n1736_002:0011c25": "說普賢廣大迴向得十地故、獲諸力莊嚴",
    "T36n1736_002:0011c26": "三昧故，以眾生數等清淨三業悔除一切諸",
    "T36n1736_002:0011c27": "重障故，即見百千億那由他佛剎微塵數七",
    "T36n1736_002:0011c28": "寶蓮華，一一華上皆有菩薩結跏趺坐，放",
    "T36n1736_002:0011c29": "大光明等，乃至以華散菩薩上。」又云「其諸",
    "T36n1736_002:0012a01": "香雲普雨無量佛剎微塵數世界。若有眾生",
    "T36n1736_002:0012a02": "身蒙香者，其身安樂，乃至云滅八萬四千諸",
    "T36n1736_002:0012a03": "煩惱。」結云「如是知已，成就香幢雲自在光明",
    "T36n1736_002:0012a04": "清淨善根。」釋曰：此即一重得十地。次云「若",
    "T36n1736_002:0012a05": "有眾生見其蓋者，種清淨金輞轉輪王一",
    "T36n1736_002:0012a06": "恒河沙善根。」釋曰：此即第二重得十地也。",
    "T36n1736_002:0012a07": "後文云「是菩薩摩訶薩住清淨金輞轉輪王",
    "T36n1736_002:0012a08": "位，放摩尼髻清淨光明。若有眾生遇斯光",
    "T36n1736_002:0012a09": "者，皆得菩薩第十地位，成就無量智慧光",
    "T36n1736_002:0012a10": "明，得十種清淨眼乃至十種清淨意，具足無",
    "T36n1736_002:0012a11": "量甚深三昧。」釋曰：此即第三重得十地也。",
    "T36n1736_002:0012a12": "疏「解行在躬，一生圓曠劫之果」者，第二解行",
    "T36n1736_002:0012a13": "益。七十八經，慈氏讚善財云：「餘諸菩薩於",
    "T36n1736_002:0012a14": "無量百千萬億那由他劫，乃能滿足菩薩願",
    "T36n1736_002:0012a15": "行，乃能親近諸佛菩薩。此長者子，於一生",
    "T36n1736_002:0012a16": "內則能淨佛剎、則能化眾生、則能以智慧",
    "T36n1736_002:0012a17": "深入法界、則能成就諸波羅蜜、則能增廣",
    "T36n1736_002:0012a18": "一切諸行、則能圓滿一切大願、則能超出一",
    "T36n1736_002:0012a19": "切魔業、則能承事一切善友、則能清淨諸菩",
    "T36n1736_002:0012a20": "薩道、則能具足普賢諸行。」及大威光太子，",
    "T36n1736_002:0012a21": "亦是一生圓多劫之果。上二皆明證速。又此",
    "T36n1736_002:0012a22": "經宗，明三生圓滿：一見聞生；二解行生，即",
    "T36n1736_002:0012a23": "上二句；三證入生，即下二句。疏「師子奮迅，眾",
    "T36n1736_002:0012a24": "海頓證於林中」者，第三頓證益也。第六十經",
    "T36n1736_002:0012a25": "初云「爾時世尊知諸菩薩心之所念，大悲為",
    "T36n1736_002:0012a26": "身、大悲為門、大悲為首，以大悲法而為",
    "T36n1736_002:0012a27": "方便，充遍虛空，入師子頻申三昧。」舊經云",
    "T36n1736_002:0012a28": "「奮迅」，奮迅之義就師子說，其義便故。至第",
    "T36n1736_002:0012a29": "六十一經初，普賢開發後，如來眉間放光照",
    "T36n1736_002:0012b01": "故，時逝多林菩薩大眾，悉見一切盡法界虛",
    "T36n1736_002:0012b02": "空界一切佛剎，一一微塵中各有一切佛剎",
    "T36n1736_002:0012b03": "微塵數諸佛國土，種種名、種種色、種種清淨、",
    "T36n1736_002:0012b04": "種種住處、種種形相。如是一切諸國土中，皆",
    "T36n1736_002:0012b05": "有大菩薩坐於道場師子座上成等正覺，",
    "T36n1736_002:0012b06": "菩薩大眾前後圍繞。諸世間主而為供養等。",
    "T36n1736_002:0012b07": "乃至云「是故皆得入於如來不可思議甚深",
    "T36n1736_002:0012b08": "三昧，盡法界虛空界大神通力，或入法身、或",
    "T36n1736_002:0012b09": "入色身、或入往昔所成就行、或入圓滿諸",
    "T36n1736_002:0012b10": "波羅蜜、或入莊嚴清淨行輪、或入菩薩諸地、",
    "T36n1736_002:0012b11": "或入成正覺力、或入佛所住三昧無差別大",
    "T36n1736_002:0012b12": "神變、或入如來力無畏智、或入佛無礙辯才",
    "T36n1736_002:0012b13": "海。」即頓證林中廣說，以十能入入此所入。",
    "T36n1736_002:0012b14": "疏「象王迴旋，六千道成於言下」，即第四超權",
    "T36n1736_002:0012b15": "益。即六十一經，末會之初，六千比丘會。身子",
    "T36n1736_002:0012b16": "令六千比丘觀文殊十德，六千請往欲見",
    "T36n1736_002:0012b17": "文殊，身子令見。爾時文殊師利童子，無量自",
    "T36n1736_002:0012b18": "在菩薩圍繞，并其大眾如象王迴觀諸比",
    "T36n1736_002:0012b19": "丘，故云象王迴旋。言六千道成於言下者，",
    "T36n1736_002:0012b20": "比丘興願，文殊令發十種無疲厭心。時諸",
    "T36n1736_002:0012b21": "比丘聞此法已則得三昧，名無礙眼見一",
    "T36n1736_002:0012b22": "切佛境界。得此三昧故，悉見十方無量無",
    "T36n1736_002:0012b23": "邊一切世界諸佛如來及其所有道場眾會，",
    "T36n1736_002:0012b24": "皆悉見彼十方世界一切諸趣所有眾生，亦",
    "T36n1736_002:0012b25": "悉見彼十方世界種種差別，亦悉見彼一切",
    "T36n1736_002:0012b26": "世界所有微塵，亦悉見彼諸世界中一切眾",
    "T36n1736_002:0012b27": "生所住宮殿以種種寶而為莊嚴，及亦聞",
    "T36n1736_002:0012b28": "彼諸佛如來種種言音演說諸法，文詞訓釋",
    "T36n1736_002:0012b29": "悉皆解了，亦能觀察彼世界中一切眾生諸",
    "T36n1736_002:0012c01": "根心欲，亦能憶念彼世界中一切眾生前後",
    "T36n1736_002:0012c02": "十生，亦能憶念彼世界中過去未來各十劫",
    "T36n1736_002:0012c03": "事，亦悉見彼諸佛如來十本生事、十成正覺、",
    "T36n1736_002:0012c04": "十轉法輪、十種神通、十種說法、十種教誡、十",
    "T36n1736_002:0012c05": "種辯才，又即成就十千菩提心、十千三昧、十",
    "T36n1736_002:0012c06": "千波羅蜜，悉皆清淨，得大智慧圓滿光明，",
    "T36n1736_002:0012c07": "得菩薩十種神通柔軟微妙，住菩提心堅",
    "T36n1736_002:0012c08": "固不動。爾時文殊師利菩薩勸諸比丘住",
    "T36n1736_002:0012c09": "普賢行，住普賢行已入大願海，入大願海",
    "T36n1736_002:0012c10": "已成就大願海。以成就大願海故心清淨，",
    "T36n1736_002:0012c11": "心清淨故身清淨，身清淨故身輕利，身輕利",
    "T36n1736_002:0012c12": "故得大神通無有退轉。得此神通故，不離",
    "T36n1736_002:0012c13": "文殊足下，普於十方一切佛所悉現其身，",
    "T36n1736_002:0012c14": "具足成就一切佛法。釋曰：此即道成也，一",
    "T36n1736_002:0012c15": "三昧中有十通用，皆圓益也。疏「啟明東廟，智",
    "T36n1736_002:0012c16": "滿不異於初心」者，第五成智益。啟明東廟者，",
    "T36n1736_002:0012c17": "即第六十二經云「爾時文殊師利菩薩勸諸",
    "T36n1736_002:0012c18": "比丘發阿耨多羅三藐三菩提心已，漸次南",
    "T36n1736_002:0012c19": "行經歷人間至福城東，住莊嚴幢娑羅林",
    "T36n1736_002:0012c20": "中往昔諸佛教化眾生大塔廟處。」釋曰：此",
    "T36n1736_002:0012c21": "即東廟。時福城人聞文殊師利童子在莊嚴",
    "T36n1736_002:0012c22": "幢娑羅林中大塔廟處，無量大眾從其城出，",
    "T36n1736_002:0012c23": "來詣其所。下別列中，有五百優婆塞、五百",
    "T36n1736_002:0012c24": "優婆夷、五百童男、五百童女，善財是一。下文",
    "T36n1736_002:0012c25": "殊師利獨觀善財，既觀察已安慰開喻，而為",
    "T36n1736_002:0012c26": "演說一切佛法，乃至云「說此法已，殷勤勸",
    "T36n1736_002:0012c27": "喻增長勢力，令其歡喜發阿耨多羅三藐三",
    "T36n1736_002:0012c28": "菩提心，又令憶念過去善根。作是事已，復",
    "T36n1736_002:0012c29": "於其處為諸眾生隨宜說法，然後而去。爾",
    "T36n1736_002:0013a01": "時善財童子從文殊師利所聞佛如是種",
    "T36n1736_002:0013a02": "種功德，一心勤求阿耨多羅三藐三菩提，隨",
    "T36n1736_002:0013a03": "文殊師利而說偈言」等，即啟明東廟也。言",
    "T36n1736_002:0013a04": "智滿不異於初心者，即第八十經初，智照無",
    "T36n1736_002:0013a05": "二相。經云「是時文殊師利遙申右手，過一",
    "T36n1736_002:0013a06": "百一十由旬，按善財頂，作如是言：『善哉善",
    "T36n1736_002:0013a07": "哉！善男子！若離信根，心劣憂悔，功行不具，",
    "T36n1736_002:0013a08": "退失精勤。於一善根心生住著，於少功德",
    "T36n1736_002:0013a09": "便已為足，不能善巧發起行願，不為善知",
    "T36n1736_002:0013a10": "識之所攝護、不為如來之所憶念，不能",
    "T36n1736_002:0013a11": "了知如是法性、如是理趣、如是法門、如是",
    "T36n1736_002:0013a12": "所行、如是境界，若周遍知、若種種知，若盡源",
    "T36n1736_002:0013a13": "底、若解了、若趣入、若解說、若分別、若證知、",
    "T36n1736_002:0013a14": "若獲得，皆悉不能。』」釋曰：了知法性下，即是",
    "T36n1736_002:0013a15": "智滿。若離信心則不能得，反顯前義，由",
    "T36n1736_002:0013a16": "信心故則得不離初發之心，則信智無二。",
    "T36n1736_002:0013a17": "若約不動智為初，即前後二智無二也。疏",
    "T36n1736_002:0013a18": "「寄位南求，因圓不踰於毛孔」者，第六成位益。",
    "T36n1736_002:0013a19": "謂其善財初見文殊，寄十信位。德雲至瞿",
    "T36n1736_002:0013a20": "波，寄三賢十聖位。摩耶已下，並寄等覺。後",
    "T36n1736_002:0013a21": "見普賢，便得因圓不踰毛孔。文云「時善財",
    "T36n1736_002:0013a22": "童子又見自身在普賢身內十方一切諸",
    "T36n1736_002:0013a23": "世界中教化眾生。」又云「是善財童子，從初",
    "T36n1736_002:0013a24": "發心乃至得見普賢菩薩，於其中間所入一",
    "T36n1736_002:0013a25": "切諸佛剎海，今於普賢一毛孔中一念所入",
    "T36n1736_002:0013a26": "諸佛剎海，過前不可說不可說佛剎微塵數",
    "T36n1736_002:0013a27": "倍。如一毛孔，一切毛孔悉亦如是。」又云「善",
    "T36n1736_002:0013a28": "財童子於普賢菩薩毛孔剎中，或於一剎",
    "T36n1736_002:0013a29": "經於一劫，如是而行。乃至或經不可說不",
    "T36n1736_002:0013b01": "可說佛剎微塵數劫，如是而行。亦不於此",
    "T36n1736_002:0013b02": "剎歿、於彼剎現，念念周遍無邊剎海教化",
    "T36n1736_002:0013b03": "眾生，令向阿耨多羅三藐三菩提。當是之",
    "T36n1736_002:0013b04": "時，善財童子則次第得普賢菩薩諸行願海，",
    "T36n1736_002:0013b05": "與普賢等、與諸佛等，一身充滿一切世界，",
    "T36n1736_002:0013b06": "剎等、行等、正覺等、神通等、法輪等、言辭等、",
    "T36n1736_002:0013b07": "音聲等、力無畏等、佛所住等、大慈悲等、不可",
    "T36n1736_002:0013b08": "思議解脫自在悉皆同等。」釋曰：此即毛孔中",
    "T36n1736_002:0013b09": "因圓也。疏「剖微塵之經卷則念念果成」者，第",
    "T36n1736_002:0013b10": "七顯因成果益，即〈出現品〉大經潛塵喻。經偈",
    "T36n1736_002:0013b11": "云「如有大經卷，量等三千界，在於一塵內，",
    "T36n1736_002:0013b12": "一切塵亦然。有一聰慧人，淨眼悉明見，破",
    "T36n1736_002:0013b13": "塵出經卷，普饒益眾生。佛智亦如是，遍在",
    "T36n1736_002:0013b14": "眾生心，妄想之所纏，不覺亦不知。諸佛大",
    "T36n1736_002:0013b15": "慈悲，令其除妄想，如是乃出現，饒益諸菩",
    "T36n1736_002:0013b16": "薩。」又經云「應知自心念念常有佛成正覺。",
    "T36n1736_002:0013b17": "何以故？諸佛如來不離此心成正覺故。」念",
    "T36n1736_002:0013b18": "念相應則念念成矣。疏「盡眾生之願門則塵",
    "T36n1736_002:0013b19": "塵行滿」者，第八成就行願益。謂菩薩發心",
    "T36n1736_002:0013b20": "化盡生界，生界若盡大願方終，生界無窮大",
    "T36n1736_002:0013b21": "願無盡。故〈十地品〉云「若眾生界盡，我願乃盡。",
    "T36n1736_002:0013b22": "而眾生界不可盡故，我此大願善根無有",
    "T36n1736_002:0013b23": "窮盡。」今眾生界雖無有盡，而等有經卷，故",
    "T36n1736_002:0013b24": "普賢開之，要令盡無盡之眾生為大願",
    "T36n1736_002:0013b25": "矣。言塵塵行滿者，菩薩大悲不可盡，故心",
    "T36n1736_002:0013b26": "量難思。為一眾生，於一塵中經無量劫修",
    "T36n1736_002:0013b27": "行萬行，心不疲倦。塵塵皆爾，生生盡然，方",
    "T36n1736_002:0013b28": "顯願行無窮盡也。文殊菩薩讚善財云：「汝",
    "T36n1736_002:0013b29": "遍一切剎，微塵等諸劫，修行普賢行，成就菩",
    "T36n1736_002:0013c01": "提道。」疏第八「真可謂常恒之妙說」下，結歎宏",
    "T36n1736_002:0013c02": "遠。於中分二：先當相顯勝、後對他顯勝。",
    "T36n1736_002:0013c03": "今初，四句：初句佛說，明常恒之說，前後際而",
    "T36n1736_002:0013c04": "無涯故。二「通方之洪規」者，明其普遍，無有",
    "T36n1736_002:0013c05": "一國不說此法故。明是通方，不同隨宜之",
    "T36n1736_002:0013c06": "教有說不說。三「稱性之極談」者，顯其深也，",
    "T36n1736_002:0013c07": "一一稱理故、一文一句不可盡故。普賢大",
    "T36n1736_002:0013c08": "士語善財云：「我法海中未有一文一句非",
    "T36n1736_002:0013c09": "是捨施無量轉輪王位而求得者。」四「一乘之",
    "T36n1736_002:0013c10": "要軌」者，明其要妙，謂於一乘之中是別教",
    "T36n1736_002:0013c11": "一乘不共之旨、圓因之門，成佛之妙故。疏",
    "T36n1736_002:0013c12": "「尋斯玄旨却覽餘經」下，二對他顯勝，先法、後",
    "T36n1736_002:0013c13": "喻。初法可知。後喻之中，文有二喻：初「其猶",
    "T36n1736_002:0013c14": "之日麗天，奪眾景之曜」者，即智明映奪喻。初",
    "T36n1736_002:0013c15": "昇謂日，謂之杲日。麗者，著也。此經猶如杲",
    "T36n1736_002:0013c16": "日，杲日既昇，眾景奪曜。景，猶明也，即大明",
    "T36n1736_002:0013c17": "流空，繁星奪曜。斯經大闡，眾典無輝。後「須",
    "T36n1736_002:0013c18": "彌橫海，落群峯之高」者，即高勝難齊喻。須彌",
    "T36n1736_002:0013c19": "即是此經，群峯即是餘經。設七金鐵圍方餘",
    "T36n1736_002:0013c20": "高廣，比妙高之出海，並落其高，以俯望群",
    "T36n1736_002:0013c21": "峯如培塿故。疏第九「是以菩薩搜祕於龍",
    "T36n1736_002:0013c22": "宮」下，感慶逢遇。於中二：一明弘闡源由、二",
    "T36n1736_002:0013c23": "正明感遇。今初。謂龍樹菩薩五百年外，方",
    "T36n1736_002:0013c24": "入龍宮搜求，得斯玄奧之典，事如別傳及",
    "T36n1736_002:0013c25": "《纂靈記》。言「大賢闡揚於東夏」者，正取覺賢",
    "T36n1736_002:0013c26": "兼餘大德，謂智嚴、法業、日照、實叉等闡揚",
    "T36n1736_002:0013c27": "斯典。言於東夏者，謂葱嶺之東，地方數千",
    "T36n1736_002:0013c28": "里，謂之神州大夏。而上云是以者，由上深",
    "T36n1736_002:0013c29": "妙故，搜以闡之。故龍樹入於龍宮，廣見無",
    "T36n1736_002:0014a01": "數偏誦此經者，以玄妙故。故《智論》詺為大",
    "T36n1736_002:0014a02": "不思議經。而諸大德皆見此經一文一句竭",
    "T36n1736_002:0014a03": "海墨而莫書，一偈一光破地獄之劇苦，是",
    "T36n1736_002:0014a04": "以諸師盡命弘傳耳。疏「顧唯正法之代尚匿",
    "T36n1736_002:0014a05": "清輝，幸哉像季之時偶斯玄化」等者，二正明",
    "T36n1736_002:0014a06": "感遇。於中亦二：先對昔自慶、後對今自慶。",
    "T36n1736_002:0014a07": "今即初也。謂五百年前即當正法，斯經清輝",
    "T36n1736_002:0014a08": "隱匿龍宮之內，時人不聞。何幸像法垂末之",
    "T36n1736_002:0014a09": "年，遇斯玄微之化。生居像末應合悲傷，反",
    "T36n1736_002:0014a10": "顧前不聞經，未慚正法之代，故自慶也。此",
    "T36n1736_002:0014a11": "依不滅正法一千年故，今為像末，以今去",
    "T36n1736_002:0014a12": "大師涅槃一千八百六十年故。又按《大集．月",
    "T36n1736_002:0014a13": "藏分》，第一五百年解脫牢固，第二五百年禪",
    "T36n1736_002:0014a14": "定牢固，第三五百年多聞牢固，第四五百年",
    "T36n1736_002:0014a15": "塔寺牢固，第五五百年鬪諍牢固。今居塔寺",
    "T36n1736_002:0014a16": "之末，將隣鬪諍之時，翻聞難思之經，碎身",
    "T36n1736_002:0014a17": "莫酬其慶。疏「況逢聖主，得在靈山竭思幽宗，",
    "T36n1736_002:0014a18": "豈無慶躍」者，第二對今自慶。此慶有三：一",
    "T36n1736_002:0014a19": "慶時、二慶處、三慶所修。初即況逢聖主，謂",
    "T36n1736_002:0014a20": "明時難遇，今值聖明天子，敷陳五教高闡",
    "T36n1736_002:0014a21": "一乘，列剎相望鍾梵交響，故得閑居學肆",
    "T36n1736_002:0014a22": "探賾玄門，斯一幸也。二得在靈山者，慶處",
    "T36n1736_002:0014a23": "也。清涼靈山，三千之最，文殊大聖諸佛祖師，",
    "T36n1736_002:0014a24": "金色雖在東方，住處即為金色。大聖雖周",
    "T36n1736_002:0014a25": "法界，攝機長在此山。感應普周，若百川影",
    "T36n1736_002:0014a26": "落；清涼長在，猶素月澄空。萬聖幽贊於五",
    "T36n1736_002:0014a27": "峯，百祇傳慶於千古，況大孚靈鷲標乎聖寺",
    "T36n1736_002:0014a28": "之名，一介微僧得在居人之數。此之慶幸，",
    "T36n1736_002:0014a29": "爰媿多生，斯再幸也。三竭思幽宗者，慶所",
    "T36n1736_002:0014b01": "修也。大方廣佛華嚴經，即毘盧遮那之淵府，",
    "T36n1736_002:0014b02": "普賢菩薩之心髓，一切諸佛之所證，一切菩",
    "T36n1736_002:0014b03": "薩之所持。包性相之無遺，圓理智而特出。",
    "T36n1736_002:0014b04": "不入餘人之手，何幸捧而持之。積行菩薩",
    "T36n1736_002:0014b05": "猶迷，何幸探乎幽邃。亡軀得其死所，竭思",
    "T36n1736_002:0014b06": "有其所歸，幸之三也。豈無慶躍，結上三也。",
    "T36n1736_002:0014b07": "其猶溺巨海而遇芳舟，墜長空而乘靈",
    "T36n1736_002:0014b08": "鶴，慶躍之至，手舞何階。是故感之慶之，唯",
    "T36n1736_002:0014b09": "聖賢之知我也。釋名題疏第十「題稱大方廣佛華嚴",
    "T36n1736_002:0014b10": "經」者，即無盡修多羅之總名。下略釋名題，以",
    "T36n1736_002:0014b11": "下第九門中廣釋，故此云略。於中有三：先",
    "T36n1736_002:0014b12": "雙標經品二目、二雙釋二目、後雙結上二。",
    "T36n1736_002:0014b13": "今初，先標經目。謂若從略至廣，展演無窮，",
    "T36n1736_002:0014b14": "難思教海不離七字，故云「無盡修多羅之總",
    "T36n1736_002:0014b15": "名」，標經題也。後「世主妙嚴品第一者，即眾",
    "T36n1736_002:0014b16": "篇義類之別目」者，標品目也。眾篇即三十九",
    "T36n1736_002:0014b17": "品。品者，義類不同。今當其一，故云別目。疏",
    "T36n1736_002:0014b18": "「大以曠兼」下，二雙釋二目，先釋總題、後釋",
    "T36n1736_002:0014b19": "品目。今初。下有十門，釋其七字。字各十義，",
    "T36n1736_002:0014b20": "今但略舉，當字釋之。然此七字，略有六對：一",
    "T36n1736_002:0014b21": "經字是教、上六字是義，即教義一對。二嚴字",
    "T36n1736_002:0014b22": "是總、上五是別，即總別一對。三華為能嚴、",
    "T36n1736_002:0014b23": "上四皆所嚴，即能所一對。四佛是所嚴所成",
    "T36n1736_002:0014b24": "之人、上三皆所嚴之法，即人法一對。五廣者",
    "T36n1736_002:0014b25": "是用、上二皆體，即體用一對。六方者是相、大",
    "T36n1736_002:0014b26": "者是性，即性相一對。故此七字，即七大性。大",
    "T36n1736_002:0014b27": "者體大，方者相大，廣者用大，佛者果大，華者",
    "T36n1736_002:0014b28": "因大，嚴者智大，經者教大。則七字皆大，七字",
    "T36n1736_002:0014b29": "皆相等。今各以二義釋之。「大以曠兼無際」",
    "T36n1736_002:0014c01": "者，曠兼明其包含，約廣遍釋大故。《涅槃》云",
    "T36n1736_002:0014c02": "「所言大者，其性廣博猶如虛空。」故下經云",
    "T36n1736_002:0014c03": "「法性遍在一切處，一切眾生及國土，三世悉",
    "T36n1736_002:0014c04": "在無有餘，亦無形相而可得」也。二無際者，",
    "T36n1736_002:0014c05": "約其竪論，則常故名大。《涅槃》云「所言大者，",
    "T36n1736_002:0014c06": "名之為常。」故下經云「法性無作無變易，猶",
    "T36n1736_002:0014c07": "如虛空本清淨。諸佛境界亦如是，體性非性",
    "T36n1736_002:0014c08": "離有無。」然淵府不可以擬其深妙，故寄大",
    "T36n1736_002:0014c09": "以目之，實則言思斯絕。故下經云「法性不",
    "T36n1736_002:0014c10": "在於言論，無說離說恒寂滅，諸佛境界不",
    "T36n1736_002:0014c11": "可量，為悟眾生今略說。」疏「方以正法自持」，",
    "T36n1736_002:0014c12": "亦二義者，一方者正也、二方者法也，並持自",
    "T36n1736_002:0014c13": "性，通上二義。謂恒沙性德即是相大，並無",
    "T36n1736_002:0014c14": "偏偽，故稱為正；皆可軌持，目之為法。故下",
    "T36n1736_002:0014c15": "經云「凡夫無覺解，佛令住正法。諸法無所",
    "T36n1736_002:0014c16": "住，悟此見自身。」疏「廣則稱體而周」者，此即",
    "T36n1736_002:0014c17": "用大。用如體故，無不周遍。然亦二義，由體",
    "T36n1736_002:0014c18": "有二義故，一者能包、二者能遍。猶如虛空",
    "T36n1736_002:0014c19": "包含萬象遍至一切處，今用稱體之包，則",
    "T36n1736_002:0014c20": "一塵受世界之無邊。二稱體之遍，則剎那彌",
    "T36n1736_002:0014c21": "法界而無盡。上之三字，即體相用無有障",
    "T36n1736_002:0014c22": "礙，為所證之法界也。疏「佛謂覺斯玄妙」者，",
    "T36n1736_002:0014c23": "亦有二義：一者能覺。佛陀梵言，此云覺者",
    "T36n1736_002:0014c24": "故。二者所覺，即上大方廣，斯為玄妙之境",
    "T36n1736_002:0014c25": "故。云覺斯玄妙，斯即此也，即此上大方廣耳。",
    "T36n1736_002:0014c26": "若別說者，覺上用者，覺世諦也。覺上體",
    "T36n1736_002:0014c27": "者，覺真諦也。覺上相者，覺中道也。三諦",
    "T36n1736_002:0014c28": "相融，三覺無礙，為妙覺也。疏「華喻功德萬",
    "T36n1736_002:0014c29": "行」者，此亦二義：一感果華，喻萬行因，成佛",
    "T36n1736_002:0015a01": "果故。或與果俱、或不與俱。俱如蓮華，表",
    "T36n1736_002:0015a02": "因果交徹故；不俱如姚李，不壞先因後果",
    "T36n1736_002:0015a03": "故。二嚴身華，喻諸位功德必與位，位果俱故。",
    "T36n1736_002:0015a04": "故下經云「若見華開，當願眾生神通等法",
    "T36n1736_002:0015a05": "如華開敷。若見樹華，當願眾生眾相如華",
    "T36n1736_002:0015a06": "具三十二。」疏「嚴謂飾法成人」者，嚴亦二義：",
    "T36n1736_002:0015a07": "一以萬行飾其本體，即嚴上大方廣。如瑩",
    "T36n1736_002:0015a08": "明鏡，鏡雖本淨，非瑩不明。二以萬行功德",
    "T36n1736_002:0015a09": "成佛果之人，若琢玉成器。又飾本體，似",
    "T36n1736_002:0015a10": "鑄金成像。以行成人，如巧匠成像。疏「經",
    "T36n1736_002:0015a11": "乃注無竭之湧泉」下，唯經舉四義，然亦唯二，",
    "T36n1736_002:0015a12": "謂貫與攝。湧泉即是所攝義味。常乃通於上",
    "T36n1736_002:0015a13": "三。一「注無竭之湧泉」者，此言猶通諸教。二「貫",
    "T36n1736_002:0015a14": "玄凝之妙義」，以總就別，別貫華嚴玄妙義",
    "T36n1736_002:0015a15": "故。凝謂凝湛，嚴整之貌也。三「攝無邊之海會」",
    "T36n1736_002:0015a16": "者，即是攝義。無邊海會，局此經眾，揀餘眾",
    "T36n1736_002:0015a17": "故。四「作終古之常規」者，即是常義。餘處釋云：",
    "T36n1736_002:0015a18": "常乃道軌百王。今亦以通就別，別屬此經。",
    "T36n1736_002:0015a19": "法眼常全，無缺減故。常恒之說，非隨宜故。",
    "T36n1736_002:0015a20": "終古無忒，可得稱常。釋題竟。1 世主妙嚴品1疏「佛及諸王",
    "T36n1736_002:0015a21": "並稱世主」下，釋品名。此釋世主。世謂世間，",
    "T36n1736_002:0015a22": "即三世間：一謂眾生世間、二器世間、三智正",
    "T36n1736_002:0015a23": "覺世間。主謂君主，即佛及諸王、地神水神、林",
    "T36n1736_002:0015a24": "神山神，即器世間主。天王龍王、夜叉王等，即",
    "T36n1736_002:0015a25": "眾生世間主。如來即智正覺世間主，亦總化",
    "T36n1736_002:0015a26": "上二、遍統前三，故云並稱世主。疏「法門依",
    "T36n1736_002:0015a27": "正俱曰妙嚴」者，此嚴亦說三種世間法門為",
    "T36n1736_002:0015a28": "能嚴，唯局於主。依正所嚴通三世間，眾生",
    "T36n1736_002:0015a29": "及佛俱通正故。謂諸世間主，各得法門自",
    "T36n1736_002:0015b01": "嚴己眾，即眾生世間嚴，並用嚴佛亦智正覺",
    "T36n1736_002:0015b02": "嚴。佛成正覺是自法門，是故能令其身充",
    "T36n1736_002:0015b03": "滿一切世間，其音普順十方國土菩薩眾中，",
    "T36n1736_002:0015b04": "威光赫奕等，即智正覺世間嚴。其地堅固金",
    "T36n1736_002:0015b05": "剛所成，上妙寶輪及眾妙華、清淨摩尼以為",
    "T36n1736_002:0015b06": "嚴飾等，即器世間嚴。器世間嚴，通二法門：",
    "T36n1736_002:0015b07": "一佛力令嚴，是佛自嚴；二能感者觀見，即是",
    "T36n1736_002:0015b08": "眾海法門嚴。是故總云法門依正俱曰妙嚴。",
    "T36n1736_002:0015b09": "三世間嚴並勝餘教，故標妙嚴以為品目。",
    "T36n1736_002:0015b10": "後「斯經」下，雙結二目。上文明不釋。已上用",
    "T36n1736_002:0015b11": "當同諸經之序分，餘如下說。",
    "T36n1736_002:0015b12": "自下第二，歸敬三寶，請威加護。有十六句，",
    "T36n1736_002:0015b13": "大分為三：初有八句，正歸敬三寶；次有六",
    "T36n1736_002:0015b14": "句，請威加護；後有二句，迴施眾生。初中分",
    "T36n1736_002:0015b15": "二：初句總明、餘皆別顯。今初。「歸命」二字，顯",
    "T36n1736_002:0015b16": "能歸相。三業普周，歸向依託無盡三寶。但云",
    "T36n1736_002:0015b17": "命者，以人所寶重莫過身命，今將仰投。",
    "T36n1736_002:0015b18": "「十方」已下，所歸分齊。十方橫遍、三際竪窮，極",
    "T36n1736_002:0015b19": "通橫竪。就別顯中，三寶即為三別：初三句",
    "T36n1736_002:0015b20": "歸佛、次二句歸法、後二句歸僧。初中又二：",
    "T36n1736_002:0015b21": "前之二句總歸諸佛、後之一句別歸本師。",
    "T36n1736_002:0015b22": "初中「塵剎」有其二義：一所依處，謂一一塵中",
    "T36n1736_002:0015b23": "諸剎土故、佛所嚴剎等塵數故。又塵約微",
    "T36n1736_002:0015b24": "細，剎通麁細。二即塵數如來。圓謂圓寂，明謂",
    "T36n1736_002:0015b25": "智明。即菩提涅槃，亦無德不圓，無法不照",
    "T36n1736_002:0015b26": "故。上二字自利。「調御師」者，通利自他。十",
    "T36n1736_002:0015b27": "號之一，巧攝有情號。「法界」亦二義：一成上",
    "T36n1736_002:0015b28": "依處。上云塵剎，似當約事；今云法界，義",
    "T36n1736_002:0015b29": "兼事理，佛身充滿於法界故，又充滿法界",
    "T36n1736_002:0015c01": "無窮盡故。二者該後稱。法界之功德，大悲雲",
    "T36n1736_002:0015c02": "故。功德者，亦圓明中別義，即十力、無畏、十",
    "T36n1736_002:0015c03": "八不共、百四十種無盡之德。大悲普覆，無",
    "T36n1736_002:0015c04": "心含潤，故喻於雲。「毘盧」一句，別歸本師，乘",
    "T36n1736_002:0015c05": "恩重故，四字標名、三字讚德。上云功德，總",
    "T36n1736_002:0015c06": "該無盡。今云大智，別語最勝，順於光明遍",
    "T36n1736_002:0015c07": "照義故。大智深廣，故喻於海。又諸佛舉悲、",
    "T36n1736_002:0015c08": "本師語智，影略以明悲智深廣故。悲亦稱",
    "T36n1736_002:0015c09": "海，大悲深廣故。智亦如雲，含潤法雨故。又",
    "T36n1736_002:0015c10": "前云功德、此云大智，成二嚴故、無盡功",
    "T36n1736_002:0015c11": "德不出二故。「所住」下二句歸法。言所住者，",
    "T36n1736_002:0015c12": "躡前起後。所以躡者，顯同體故。但歸別",
    "T36n1736_002:0015c13": "相，不會理故。然三寶有三相：一同相、二別",
    "T36n1736_002:0015c14": "相、三住持相，今通依之。初同相者，此有",
    "T36n1736_002:0015c15": "三義：一約以事就義門，則別相之上各有",
    "T36n1736_002:0015c16": "三寶，一佛體之上有覺照義名為佛寶、軌",
    "T36n1736_002:0015c17": "則義邊名為法寶、違諍過盡是名僧寶，即",
    "T36n1736_002:0015c18": "以無漏法界功德為體。二法上有三者，",
    "T36n1736_002:0015c19": "法有覺性即是佛寶、軌持即是法寶、法體",
    "T36n1736_002:0015c20": "無違即是僧寶。三僧上三者，觀智為覺為",
    "T36n1736_002:0015c21": "佛寶；軌則為法寶；在眾無違，無違眾生",
    "T36n1736_002:0015c22": "故名為僧。今舉佛所住以明法者，即約",
    "T36n1736_002:0015c23": "佛上論同體也。理是佛所住，教從佛所流，",
    "T36n1736_002:0015c24": "兩重相依。二約會事從理門，三寶皆依真",
    "T36n1736_002:0015c25": "故。今舉佛法皆歸真性，略不言僧。三約",
    "T36n1736_002:0015c26": "以理融現門，心性本覺，即是佛寶；恒沙性",
    "T36n1736_002:0015c27": "德皆可軌持，即是法寶。此恒沙性德，性相",
    "T36n1736_002:0015c28": "不二和合，名僧寶。由此一門，故令如來",
    "T36n1736_002:0015c29": "住真法性。若無此者何所住也。三門雖異",
    "T36n1736_002:0016a01": "並稱同體故《淨名》云「佛即是法，法即是眾，",
    "T36n1736_002:0016a02": "是名三寶。皆無為相，與虛空等。」是故若就",
    "T36n1736_002:0016a03": "覺義並稱佛寶，軌則而言無非法寶，冥符",
    "T36n1736_002:0016a04": "和合莫不皆僧。義說有三，不可為一；然",
    "T36n1736_002:0016a05": "無別體，豈為異耶？故云同相。二別相者，",
    "T36n1736_002:0016a06": "即如前科。佛則橫該一切、竪徹十身。法則",
    "T36n1736_002:0016a07": "通四，略舉理教，上句是理、下句是教。僧",
    "T36n1736_002:0016a08": "雖該攝，偏語大乘，是故但舉文殊普賢。三",
    "T36n1736_002:0016a09": "住持三寶者，十身之中有力持身，即住持",
    "T36n1736_002:0016a10": "佛。其修多羅，即住持法。住持之僧，含菩薩中。",
    "T36n1736_002:0016a11": "然三三寶通於諸乘，有其勝劣，以義料",
    "T36n1736_002:0016a12": "揀，歸勝非劣。一理統之，三三無異，故並",
    "T36n1736_002:0016a13": "皆歸敬，顯敬無遺。三「一一」下二句歸僧。",
    "T36n1736_002:0016a14": "初句明處。一一微塵中，有一切諸佛，菩薩眾",
    "T36n1736_002:0016a15": "圍繞故。況一一佛所難思，普賢住普賢位，莫",
    "T36n1736_002:0016a16": "不皆爾。下句舉人。偏舉二者，以是海會",
    "T36n1736_002:0016a17": "之上首故、表理智故。諸言不一，則無所不",
    "T36n1736_002:0016a18": "該。第二「我今」下，請威加護。六句分三：初二",
    "T36n1736_002:0016a19": "句請歸之意，意欲釋經故。然通顯歸意，乃",
    "T36n1736_002:0016a20": "有眾多，總相而言者，三寶吉祥，一切眾生最",
    "T36n1736_002:0016a21": "勝良緣。有歸依者，能辦大事，生諸善根，",
    "T36n1736_002:0016a22": "離生死苦，得涅槃樂故。又一切經，初有",
    "T36n1736_002:0016a23": "六成就，令物信故。佛滅度後，凡諸弟子所",
    "T36n1736_002:0016a24": "有著述，皆歸三寶，示學有宗，不自專己，",
    "T36n1736_002:0016a25": "離過失故。請威加護，令契合故。上句自",
    "T36n1736_002:0016a26": "謙智劣，等彼一毛。下句讚法廣深，同真法",
    "T36n1736_002:0016a27": "界。一毛度空，乍可知量，凡智測法，何能窮",
    "T36n1736_002:0016a28": "盡也。次「願承」下二句，願加護相，上句明加、",
    "T36n1736_002:0016a29": "下句明益。今初。未能深入三昧，外感佛",
    "T36n1736_002:0016b01": "加，但請同體之慈，希霑勝益。下句益中，句",
    "T36n1736_002:0016b02": "句冥符，願始末無違。而言冥者，亦謙辭",
    "T36n1736_002:0016b03": "也。末得顯加，且希冥契，使凡心凡筆暗合",
    "T36n1736_002:0016b04": "聖心。三「俾令」下二句，著述所為，使令法眼",
    "T36n1736_002:0016b05": "圓滿，化盡含生故。〈賢首品〉云「彼諸大士威神",
    "T36n1736_002:0016b06": "力，法眼常全無缺減」也。第九迴向不願成",
    "T36n1736_002:0016b07": "佛，唯願等於普賢者，良以普賢該因徹果，",
    "T36n1736_002:0016b08": "佛前佛後皆悉有故、普賢即是諸佛根本故、",
    "T36n1736_002:0016b09": "法界體故。故《金剛頂經》「十方諸佛禮普賢」",
    "T36n1736_002:0016b10": "者，亦斯義矣。然著述所為，但願大法弘通，眾",
    "T36n1736_002:0016b11": "生利樂，即悲智大意。曲論別為，乃有多緣，",
    "T36n1736_002:0016b12": "以斯經乃諸佛所證，根本法輪諸教標準，此",
    "T36n1736_002:0016b13": "方西域無不仰遵。而聖后所翻，文詞富博，賢",
    "T36n1736_002:0016b14": "首將解，大願不終，方至第十九經奄然歸",
    "T36n1736_002:0016b15": "寂。苑公言續，於前疏亦刊削之，筆格文詞",
    "T36n1736_002:0016b16": "不繼先古，致令後學輕夫大經，使遮那心",
    "T36n1736_002:0016b17": "源道流莫挹，普賢行海後進望涯。將欲弘",
    "T36n1736_002:0016b18": "揚，遂發慨然之歎：若有過不說、是非渾",
    "T36n1736_002:0016b19": "和，豈唯掩傳者之明，實乃擁學人之路。若",
    "T36n1736_002:0016b20": "指其瑕纇、出彼乖差，豈唯益是非之情，實",
    "T36n1736_002:0016b21": "乃黷心智之境。余故撫心五頂、仰託三尊，",
    "T36n1736_002:0016b22": "不獲已而為之也。以斯別意，略有十焉：",
    "T36n1736_002:0016b23": "一聖旨深遠，各申見解故；二顯乎心觀，",
    "T36n1736_002:0016b24": "不俟參禪故；三扶昔大義，不欲掩人",
    "T36n1736_002:0016b25": "故；四剪截浮詞，直論至理故；五善自他",
    "T36n1736_002:0016b26": "宗，不妄破斥故；六辨析今古，新舊義殊",
    "T36n1736_002:0016b27": "故；七明示法相，顯經包含故；八廣演玄",
    "T36n1736_002:0016b28": "言，令悟心要故；九泯絕是非，不妄破",
    "T36n1736_002:0016b29": "斥故；十均融始末，首尾可觀故。初一為",
    "T36n1736_002:0016c01": "總意，後九為別意。指昔瑕疵，疏中欲掩",
    "T36n1736_002:0016c02": "是非，傳者須知得失。諸徒誠請，難以違之，",
    "T36n1736_002:0016c03": "長時弘宣不繁數述，恐迷宗滯迹競作是",
    "T36n1736_002:0016c04": "非耳。第一聖旨深遠各申見解者，此為總",
    "T36n1736_002:0016c05": "意。謂佛法沖深，隨人智慧有深淺故。斯亦",
    "T36n1736_002:0016c06": "為遮外難。恐有難言：世路以多岐亡羊，學",
    "T36n1736_002:0016c07": "者以多途喪志。純源莫二，枝派轉多，舊",
    "T36n1736_002:0016c08": "疏新章益汩真性。何以屋上枷屋、床上安",
    "T36n1736_002:0016c09": "床？昔已有之，何要改作？故下十意皆通此",
    "T36n1736_002:0016c10": "疑。今之初意，正答斯難。特由聖旨深遠，隨",
    "T36n1736_002:0016c11": "見不同，各呈其能以光法施。昔可尚也，安",
    "T36n1736_002:0016c12": "更有詞？故五百比丘各說身因，佛許無非",
    "T36n1736_002:0016c13": "正說。三十二菩薩共談不二，異見同歸。故",
    "T36n1736_002:0016c14": "下經云「無邊海會，各入解脫之門；境界萬",
    "T36n1736_002:0016c15": "差，同趣如來智海。」故海慧菩薩云：「如來境界",
    "T36n1736_002:0016c16": "無有邊，各隨解脫能觀見。」是以西域東夏",
    "T36n1736_002:0016c17": "釋論解經，經有多家論文，論有諸師解",
    "T36n1736_002:0016c18": "釋，如析金杖，金體不殊；總收百川，溟渤彌",
    "T36n1736_002:0016c19": "大。故或登地菩薩、或加行賢人、或當代時英、",
    "T36n1736_002:0016c20": "或如來懸記，皆思拔群伍、智出眾情。而所",
    "T36n1736_002:0016c21": "見不同，並傳於世，各申其美，共讚大猷，依",
    "T36n1736_002:0016c22": "之修行無不獲益。今亦仰攀勝德，以盡",
    "T36n1736_002:0016c23": "專精，握管窺天、滴流足海，復何怪焉。第二",
    "T36n1736_002:0016c24": "顯示心觀不俟參禪者，以經雖通詮三學，",
    "T36n1736_002:0016c25": "正詮於定，皆是如來定心所演。故經云「汝所",
    "T36n1736_002:0016c26": "說者，文語非義。我所說者，義語非文。」況華",
    "T36n1736_002:0016c27": "嚴性海不離覺場說佛所證，海印三昧親",
    "T36n1736_002:0016c28": "所發揮，諸大菩薩定心所受。昔人不詳至",
    "T36n1736_002:0016c29": "理、不參善友，但尚尋文、不貴宗通，唯攻",
    "T36n1736_002:0017a01": "言說，不能以聖教為明鏡照見自心、不",
    "T36n1736_002:0017a02": "能以自心為智燈照經幽旨，玄言理說",
    "T36n1736_002:0017a03": "並謂雷同、虛己求宗詺為臆斷，不知萬",
    "T36n1736_002:0017a04": "行令了自心，一生驅驅但數他寶，或年事",
    "T36n1736_002:0017a05": "衰邁方欲廢教求禪。豈唯抑乎佛心，實",
    "T36n1736_002:0017a06": "乃翻誤後學。今皆反此，故製茲疏，使造解",
    "T36n1736_002:0017a07": "成觀、即事即行，口談其言、心詣其理，用",
    "T36n1736_002:0017a08": "以心傳心之旨、開示諸佛所證之門，會南",
    "T36n1736_002:0017a09": "北二宗之禪門、撮台衡三觀之玄趣，使教",
    "T36n1736_002:0017a10": "合亡言之旨、心同諸佛之心，無違教理之",
    "T36n1736_002:0017a11": "規、暗蹈忘心之域，不假更看他面，謂別",
    "T36n1736_002:0017a12": "有忘機之門；使彰乎大理之言，疏文懸解",
    "T36n1736_002:0017a13": "更無所隱。難可具陳。",
    "T36n1736_002:0017a14": "大方廣佛華嚴經隨疏演義鈔卷第二"
}