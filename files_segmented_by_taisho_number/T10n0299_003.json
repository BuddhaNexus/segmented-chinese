{
    "T10n0299_003:0893a02": "大方廣總持寶光明經卷第三",
    "T10n0299_003:0893a04": "西天中印度摩伽陀國那爛陀寺",
    "T10n0299_003:0893a05": "傳教大師三藏賜紫沙門臣法天",
    "T10n0299_003:0893a06": "奉　詔譯",
    "T10n0299_003:0893a07": "是時，尊者舍利弗白妙吉祥童子言：「善男子！",
    "T10n0299_003:0893a08": "如此妙法住世幾何？」妙吉祥言：「舍利弗！如此",
    "T10n0299_003:0893a09": "三毒貪、瞋、癡故。」舍利弗言：「善男子！此貪、瞋、癡",
    "T10n0299_003:0893a10": "住當幾何？」妙吉祥言：「舍利弗！此三毒住，由如",
    "T10n0299_003:0893a11": "地界故。」舍利弗言：「善男子！此地界復住幾何？」",
    "T10n0299_003:0893a12": "妙吉祥言：「舍利弗！此三毒、地界，如無明界故。」",
    "T10n0299_003:0893a13": "舍利弗言：「善男子！此無明、三毒，住當幾何？」妙",
    "T10n0299_003:0893a14": "吉祥言：「舍利弗！如虛空界故。」舍利弗言：「善男",
    "T10n0299_003:0893a15": "子！此三毒、虛空界住當幾何？」妙吉祥言：「舍利",
    "T10n0299_003:0893a16": "弗！如無性自性法故。」是時，尊者舍利弗白妙",
    "T10n0299_003:0893a17": "吉祥，作如是言：「善男子！汝等智辯若此，云何",
    "T10n0299_003:0893a18": "我有如是智力，與汝詶對？復次，善男子！譬如",
    "T10n0299_003:0893a19": "一切猫狸踐須彌山，終不能盡。如是，如是！善",
    "T10n0299_003:0893a20": "男子！我等亦復如是，如彼猫狸。何以故？如一",
    "T10n0299_003:0893a21": "切聲聞與一菩薩共同論議，畢竟不能屈彼",
    "T10n0299_003:0893a22": "菩薩，況復此妙吉祥童子故。」是時，普賢菩薩",
    "T10n0299_003:0893a23": "摩訶薩告妙吉祥童子言：「善男子！汝於今者，",
    "T10n0299_003:0893a24": "請問如來，白言世尊，於當來世後五百歲，彼",
    "T10n0299_003:0893a25": "寶光總持法王云何護持？持經法師云何憐",
    "T10n0299_003:0893a26": "愍，令得堅固？」于時，妙吉祥童子從自法座安",
    "T10n0299_003:0893a27": "詳而起，即白佛言：「世尊！若有法師受持讀",
    "T10n0299_003:0893a28": "誦為他解說此正法者，得何功德？」佛言：「妙吉",
    "T10n0299_003:0893a29": "祥！若有比丘，持此法王者，當得生於清淨法",
    "T10n0299_003:0893b01": "身故，當得究竟佛菩提故，如是中間，常得住",
    "T10n0299_003:0893b02": "於諸佛法中，心不退轉，一切天魔及諸眷屬，不",
    "T10n0299_003:0893b03": "能嬈惱。若有善男子於彼法師，暫起慈心一",
    "T10n0299_003:0893b04": "彈指頃，是人即得遠離輪迴，究竟亦得佛菩",
    "T10n0299_003:0893b05": "提故。復次妙吉祥！持此寶光法王者，若起輕",
    "T10n0299_003:0893b06": "慢誣謗之心，是人世世得牙齒踈缺，平鼻無",
    "T10n0299_003:0893b07": "舌，手脚攣躄，身常重病，癡騃盲聾，生於下賤，",
    "T10n0299_003:0893b08": "懈怠懶惰。」佛告妙吉祥：「如是愚迷眾生，我今",
    "T10n0299_003:0893b09": "略說。善男子！彼諸眾生命終之後，受無數地",
    "T10n0299_003:0893b10": "獄，如一一孔毛，種種苦惱。從地獄出，若生人",
    "T10n0299_003:0893b11": "中，常得生盲瘖瘂。復次妙吉祥！若有見此正",
    "T10n0299_003:0893b12": "法眾經之王，輕毀之者，是人當得身穿為竅，",
    "T10n0299_003:0893b13": "醜脣褰縮，身皆破裂，裸形黑瘦，皮膚麁澁，由如",
    "T10n0299_003:0893b14": "餓鬼。」妙吉祥重白佛言：「我知如來智慧無量，",
    "T10n0299_003:0893b15": "不可思議。世尊！彼如是等愚迷眾生，得生何",
    "T10n0299_003:0893b16": "處？」妙吉祥言：「唯願說之！唯願說之！」佛言：「妙吉",
    "T10n0299_003:0893b17": "祥！止，汝不應問。我若說彼愚迷眾生謗法之",
    "T10n0299_003:0893b18": "者所生之處，天上人間若聞是說，皆悉恐怖，",
    "T10n0299_003:0893b19": "皆悉悶絕，宛轉躄地。」妙吉祥言：「唯願世尊，大",
    "T10n0299_003:0893b20": "慈大悲，廣演分別。彼諸眾生，若聞是說，於此",
    "T10n0299_003:0893b21": "不生、不滅微妙正法，不起慢心。」佛告妙吉祥：",
    "T10n0299_003:0893b22": "「於此地下，有諸地獄名號不同，所謂炎熱地",
    "T10n0299_003:0893b23": "獄、極炎熱地獄、黑繩地獄、熾然地獄、極熾然",
    "T10n0299_003:0893b24": "地獄、極惡地獄、鉗口地獄、鐵丸地獄、鐵棒地",
    "T10n0299_003:0893b25": "獄、崩埋地獄、懸頭地獄、倒懸地獄、猴面地",
    "T10n0299_003:0893b26": "獄、焰恒熾地獄、膿血地獄、常臭地獄、拖撲",
    "T10n0299_003:0893b27": "地獄、常殺地獄、生極大疼痛地獄。」佛告妙吉",
    "T10n0299_003:0893b28": "祥：「彼如是等地獄，即彼謗法眾生所生之",
    "T10n0299_003:0893b29": "處。」",
    "T10n0299_003:0893c01": "是時，普賢菩薩摩訶薩白佛言：「世尊！彼持經",
    "T10n0299_003:0893c02": "法師命終之後，生何國土？」「復次普賢菩薩！若",
    "T10n0299_003:0893c03": "有善男子、善女人及諸法師，持此經者，於此",
    "T10n0299_003:0893c04": "命終，即得往生寶莊嚴世界。」「世尊！彼世界中",
    "T10n0299_003:0893c05": "有佛剎不可思議樂大辯說如來，復有無數",
    "T10n0299_003:0893c06": "諸菩薩眾，身色巍巍，殊特妙好。」「善男子！是諸",
    "T10n0299_003:0893c07": "眾生臨命終時，彼世界中有六十二俱胝佛，",
    "T10n0299_003:0893c08": "同時現前。善男子！我今略說，若廣說者，功德",
    "T10n0299_003:0893c09": "無量無數，經百千劫不能窮盡。」普賢菩薩重",
    "T10n0299_003:0893c10": "白佛言：「世尊！云何於未來世時，若諸眾生聞",
    "T10n0299_003:0893c11": "此正法，不生誹謗？」佛告普賢菩薩：「若四輩弟",
    "T10n0299_003:0893c12": "子得聞是經，言非正法，作如是說：『是邪說，非",
    "T10n0299_003:0893c13": "如來說，應自說故，非真經典。』或言：『我先已聞，",
    "T10n0299_003:0893c14": "此非正法。』作是輕慢誹謗之者，永不聞法，遠",
    "T10n0299_003:0893c15": "離三寶名字。彼如是等愚癡眾生，命終之後，",
    "T10n0299_003:0893c16": "當墮黑暗地獄，其獄之中，有大鐵輪，刃如鋒",
    "T10n0299_003:0893c17": "鋩，常拂其頭，拂已還生，如是經無量百千劫。",
    "T10n0299_003:0893c18": "從此獄出，設得人身，復經無量百千萬劫，常",
    "T10n0299_003:0893c19": "無兩目。是時復經過百千劫，不復人身。縱生",
    "T10n0299_003:0893c20": "人中，於一切處，亦復生盲，又無舌根，頭面顛",
    "T10n0299_003:0893c21": "倒，腰脊傴僂，脚𤼣狗聲，常困饑渴，羸瘦憔悴，面",
    "T10n0299_003:0893c22": "色乾枯，口氣常臭，人皆惡賤，一切眾生見者",
    "T10n0299_003:0893c23": "生瞋，人皆棄捨。」是時彼一切眾會，異口同音，",
    "T10n0299_003:0893c24": "作是唱言：「如來今者，為我等故，已說是法，如",
    "T10n0299_003:0893c25": "是正法，我等已聞。快說世尊！快說善逝！我等",
    "T10n0299_003:0893c26": "於未來世，見有受持是經典者，不生誹謗輕",
    "T10n0299_003:0893c27": "慢之心，我等愚迷，由如稚子，不覺不知，無有",
    "T10n0299_003:0893c28": "智慧。」世尊佛說是時，彼大聲聞及天帝釋、大",
    "T10n0299_003:0893c29": "梵天王、護世諸天、比丘、比丘尼、優婆塞、優婆",
    "T10n0299_003:0894a01": "夷，各作是言：「世尊！我等聞說謗此法者，有如",
    "T10n0299_003:0894a02": "是罪，身皆悚慄，恐怖無量。」佛言：「如是，如是！如",
    "T10n0299_003:0894a03": "汝所說，非但汝等，吾今已得一切聖智上由",
    "T10n0299_003:0894a04": "恐怖，況復汝等我諸弟子。時諸善男子於彼",
    "T10n0299_003:0894a05": "法師深生敬仰，不能自勝。若諸天、龍、藥叉、乾",
    "T10n0299_003:0894a06": "達嚩等，人及非人，無能破壞。善男子！若沙",
    "T10n0299_003:0894a07": "門、婆羅門見此法王，如佛塔廟，此經亦爾，天上",
    "T10n0299_003:0894a08": "人間，如敬寶篋。」是時妙吉祥童子，重白佛言：",
    "T10n0299_003:0894a09": "「世尊！若諸四輩弟子，於此經王深信受持者，",
    "T10n0299_003:0894a10": "得幾所福？」佛告妙吉祥：「若人於此妙法及彼",
    "T10n0299_003:0894a11": "法師受持之者，乃至名字，或於一日、一彈指",
    "T10n0299_003:0894a12": "頃發起慈心，我悉知之。或時發心，飲食供給；",
    "T10n0299_003:0894a13": "或施園林，淨地用作，僧房種種供養。」是時尊",
    "T10n0299_003:0894a14": "者舍利弗，白世尊言：「如是等人，於五無間罪，",
    "T10n0299_003:0894a15": "為滅、為不滅？」佛告長老舍利弗：「止！勿作是說。",
    "T10n0299_003:0894a16": "所以者何？若諸眾生受持正法者，即得消除",
    "T10n0299_003:0894a17": "五無間業。」佛言：「舍利弗！五無間者為聞此經",
    "T10n0299_003:0894a18": "威德力故，此五無間業速疾消除，還復人身，",
    "T10n0299_003:0894a19": "數數得生佛法之中，永不復墮於三惡趣故。」",
    "T10n0299_003:0894a20": "是時尊者舍利弗，悲泣雨淚，白佛言：「世尊！如",
    "T10n0299_003:0894a21": "向所說謗此經者，乃有如是廣大業報，昔所",
    "T10n0299_003:0894a22": "未見，如是罪報乃至夢中亦未曾見。」是時世",
    "T10n0299_003:0894a23": "尊告長老舍利弗言：「止！舍利弗勿作是念。復",
    "T10n0299_003:0894a24": "次舍利弗！我說此無礙妙法，數告汝等。舍利",
    "T10n0299_003:0894a25": "弗！彼諸眾生，以自業力作種種罪，自作自受，",
    "T10n0299_003:0894a26": "非彼他人；各各眾生自業力故，受是痛苦，非",
    "T10n0299_003:0894a27": "如來過。舍利弗！我常說言，是諸眾生汝等，訪",
    "T10n0299_003:0894a28": "諸善友，樂求安樂，離諸怖畏，樂求涅槃，樂",
    "T10n0299_003:0894a29": "甘露味。我常開示菩提正路，是時復說彼諸",
    "T10n0299_003:0894b01": "眾生，恣縱貪瞋，自作身業、口業、意業，心生",
    "T10n0299_003:0894b02": "邪見，不自正知，造作眾罪，各各邪視，於身分",
    "T10n0299_003:0894b03": "別造眾惡業，因墮地獄受種種苦。眾生自過，",
    "T10n0299_003:0894b04": "非如來咎。復次舍利弗！我常如是興於大悲，",
    "T10n0299_003:0894b05": "為諸眾生乃至一一眾生，盡於一劫，我皆代受",
    "T10n0299_003:0894b06": "地獄之苦，終不棄捨一眾生故。舍利弗！如來",
    "T10n0299_003:0894b07": "大悲恒常如是。譬如天上人間父母，唯生一",
    "T10n0299_003:0894b08": "子，端嚴殊特，色妙無比，福相圓滿，彼於一日",
    "T10n0299_003:0894b09": "忽然命終。時彼父母為此子故，心生懊惱，情",
    "T10n0299_003:0894b10": "地慞惶，悲號痛切苦惱。如是舍利弗！如來、應、",
    "T10n0299_003:0894b11": "正等覺亦復如是，悲愍眾生如見一子，如來",
    "T10n0299_003:0894b12": "煩惱終不能著，悉已遠離。何以故？舍利弗！譬",
    "T10n0299_003:0894b13": "如大海，不宿死屍。舍利弗！如來亦爾，煩惱不",
    "T10n0299_003:0894b14": "著。又謂舍利弗！身如幻夢，亦如影嚮，四大",
    "T10n0299_003:0894b15": "合成，假名為人，中無有實，見諸行相，非行、非",
    "T10n0299_003:0894b16": "住、非處、非無處、無滯、無礙、自他不著。舍利",
    "T10n0299_003:0894b17": "弗！如來亦復如是，觀諸行相，化導群生，不貪",
    "T10n0299_003:0894b18": "說行，雖作一切種種行相，不可指、不可示，等",
    "T10n0299_003:0894b19": "虛空界，離諸疑惑，無有戲論。如來亦爾，無有",
    "T10n0299_003:0894b20": "疑惑，離於戲論。是時眾生一向迷惑，無有迴",
    "T10n0299_003:0894b21": "轉，如來大悲而能隨順，如有眾生欲來，佛亦",
    "T10n0299_003:0894b22": "隨來，去亦隨去。何以故？是諸如來本願力故。",
    "T10n0299_003:0894b23": "「復次舍利弗！如來、應、正等覺無有錯謬，如來",
    "T10n0299_003:0894b24": "無有無明，如來智慧亦無迷惑。舍利弗！吾今",
    "T10n0299_003:0894b25": "於天上人間，最尊、最貴、最上第一，不可稱量，",
    "T10n0299_003:0894b26": "無有等等，舍利弗！是不誑語者，不異語者。」佛",
    "T10n0299_003:0894b27": "言：「若有眾生在家、出家，於此正法而生誹謗",
    "T10n0299_003:0894b28": "者，如前所說一切惡相，種種地獄眾苦所受。」",
    "T10n0299_003:0894b29": "是時尊者須菩提，合掌恭敬白佛言：「世尊！此",
    "T10n0299_003:0894c01": "法微妙，甚難得聞。世尊！彼諸眾生於此正法",
    "T10n0299_003:0894c02": "而生誹謗者，當得何報？」佛告須菩提：「謗斯",
    "T10n0299_003:0894c03": "法者得生大舌，縱廣百千由旬，上有五百俱",
    "T10n0299_003:0894c04": "胝鐵犁，長時耕舌。復從口出極熱猛火，聳焰",
    "T10n0299_003:0894c05": "上騰，炎熾輝爀，合成一聚，經百千劫，受大極",
    "T10n0299_003:0894c06": "苦。云何而得，須菩提！如是業報？彼愚癡眾生，",
    "T10n0299_003:0894c07": "皆因口業所作。須菩提！彼愚癡眾生，謗此法",
    "T10n0299_003:0894c08": "者，受如是報。」是時一切眾會，以佛威力，同作",
    "T10n0299_003:0894c09": "是言：「如來說此極大惡報，甚為希有。」是時帝",
    "T10n0299_003:0894c10": "釋天主白佛言：「世尊！我當於彼比丘持經法",
    "T10n0299_003:0894c11": "師，於未來世，常生尊重，以諸華香、飲食、衣藥、",
    "T10n0299_003:0894c12": "塗香、末香種種供養，晝夜三時，恭敬禮拜，尊",
    "T10n0299_003:0894c13": "重讚歎，志心護持。世尊！是善男子已生如來",
    "T10n0299_003:0894c14": "法身中，與諸如來同一名號。何以故？如灌頂",
    "T10n0299_003:0894c15": "剎帝利王所生之子，端嚴巍巍，具足王相，見",
    "T10n0299_003:0894c16": "者歡喜，彼諸人民皆悉尊重，拜跪問訊。見彼",
    "T10n0299_003:0894c17": "法師，亦應如是禮拜尊重。」爾時世尊告普賢",
    "T10n0299_003:0894c18": "菩薩摩訶薩言：「善男子！此帝釋天主善能說",
    "T10n0299_003:0894c19": "之，為彼比丘持經法師，憐愍饒益，潛加護持。」",
    "T10n0299_003:0894c20": "普賢菩薩言：「世尊！我亦如是，於未來世彼善",
    "T10n0299_003:0894c21": "男子、善女人，亦復護持，憐愍饒益，息諸災患，",
    "T10n0299_003:0894c22": "令得安樂，周遍百由旬外，不令嬈惱。」爾時世",
    "T10n0299_003:0894c23": "尊讚普賢菩薩摩訶薩言：「善哉，善哉！善男子！",
    "T10n0299_003:0894c24": "汝今善說。」爾時世尊以梵音聲，重說偈言：",
    "T10n0299_003:0894c25": "「令他安樂心悲愍，　　悉能隨順諸眾生，",
    "T10n0299_003:0894c26": "三業清淨善稱揚，　　無等功德真實寶。」",
    "T10n0299_003:0894c27": "是時普賢菩薩摩訶薩，白佛言：「世尊！菩薩摩",
    "T10n0299_003:0894c28": "訶薩云何當得此寶光總持法故？」佛言：「善男",
    "T10n0299_003:0894c29": "子！菩薩摩訶薩於寶光總持，當行一法。云何",
    "T10n0299_003:0895a01": "為一法？謂於一切眾生不起殺意，令得安樂。",
    "T10n0299_003:0895a02": "普賢菩薩！復有二法。云何為二？謂離於瞋恚，",
    "T10n0299_003:0895a03": "善言誘喻。普賢菩薩！此為二法，若能如是，即",
    "T10n0299_003:0895a04": "得寶光總持法故。復次普賢菩薩摩訶薩！為",
    "T10n0299_003:0895a05": "一切眾生意根不亂，無時暫捨。是時復告善",
    "T10n0299_003:0895a06": "男子：『菩薩摩訶薩為諸眾生，皆離一切憎愛",
    "T10n0299_003:0895a07": "故。』是時菩薩說此寶光總持功德時，復以稱",
    "T10n0299_003:0895a08": "揚讚歎此最勝功德，于時天上人間有無量",
    "T10n0299_003:0895a09": "無數眾生，皆得此法，復出寶光總持最勝功",
    "T10n0299_003:0895a10": "德，稱讚法師。」",
    "T10n0299_003:0895a11": "爾時尊者阿難從座而起，偏袒右肩，右膝著",
    "T10n0299_003:0895a12": "地，合掌恭敬住立佛前，白佛言：「世尊！此寶光",
    "T10n0299_003:0895a13": "總持微妙正法，如是深邃。」佛告阿難：「如是，如",
    "T10n0299_003:0895a14": "是！此色相甚深，受、想、行、識甚深，如空甚深，如",
    "T10n0299_003:0895a15": "虛空甚深。」阿難白言：「我於如來前，得聞八萬",
    "T10n0299_003:0895a16": "四千法藏，未曾得聞如是妙法。」佛告阿難：「此",
    "T10n0299_003:0895a17": "寶光正法難遇、難聞。」阿難言：「佛說如是微妙",
    "T10n0299_003:0895a18": "正法，於未來世後五百歲中法欲滅時，有諸",
    "T10n0299_003:0895a19": "眾生欲作佛事，當依何法？」佛告阿難：「依我釋",
    "T10n0299_003:0895a20": "迦牟尼如來說此正法，及彼法師，若有書寫、",
    "T10n0299_003:0895a21": "受持、供養恭敬此正法者，眼常無病，鼻亦無",
    "T10n0299_003:0895a22": "病，舌亦無病，齒亦無病，手亦無病，脚亦無",
    "T10n0299_003:0895a23": "病，頭亦無病，耳亦無病，諸根具足，身不臭",
    "T10n0299_003:0895a24": "穢，亦無中夭，壽命延長，彼一切諸天人及非",
    "T10n0299_003:0895a25": "人，常時衛護。時彼法師，於此命終，復得生於",
    "T10n0299_003:0895a26": "善逝世界，天中而生，離諸喧雜一切戲論。」阿",
    "T10n0299_003:0895a27": "難白言：「世尊！是何因緣說此正法，魔王毒害",
    "T10n0299_003:0895a28": "不能障蔽？」佛告阿難：「一切魔王於此正法，終",
    "T10n0299_003:0895a29": "不能作障難之者。」爾時世尊作是語已，時彼",
    "T10n0299_003:0895b01": "魔王生毒害心，作是念言：「若有說此寶光總",
    "T10n0299_003:0895b02": "持法時，我當往彼作其障難。」是時魔王以自",
    "T10n0299_003:0895b03": "業力，自見猛火，來燒其身，恐怖無量，退散而",
    "T10n0299_003:0895b04": "走。「阿難！此法如是深妙難測，不可思議，若此",
    "T10n0299_003:0895b05": "正法隨所住處，如佛塔廟。」阿難白言：「若如來",
    "T10n0299_003:0895b06": "在彼正法住處，我於是處，得見如來，往到佛",
    "T10n0299_003:0895b07": "所，先禮如來，後禮此法，為有何過？」佛告",
    "T10n0299_003:0895b08": "阿難：「汝有過失，何以故？汝既如是輕慢正",
    "T10n0299_003:0895b09": "法，云何我得天上人間最尊、最貴、最上第一？",
    "T10n0299_003:0895b10": "復次阿難！我於過去先聞此法，後證菩提。」阿",
    "T10n0299_003:0895b11": "難白言：「世尊！於何如來恭敬供養？復於何處",
    "T10n0299_003:0895b12": "聞彼如來說此寶光三摩地法？」佛告阿難：「我",
    "T10n0299_003:0895b13": "非於天上、人間、乾達嚩處，恭敬供養求此法",
    "T10n0299_003:0895b14": "故。我於往昔為菩薩時，有佛世尊號不空積",
    "T10n0299_003:0895b15": "聚開妙眾寶光明藏如來前，得聞此法。」佛告",
    "T10n0299_003:0895b16": "阿難：「彼如來即不與我授記，我從是來，過百",
    "T10n0299_003:0895b17": "千俱胝那庾多劫，難行苦行，為聞此法。阿難！",
    "T10n0299_003:0895b18": "是故汝應先禮此法，後禮如來。」是時一切梵王、",
    "T10n0299_003:0895b19": "帝釋、護世諸天，以一音聲，同作是言：「歎此法",
    "T10n0299_003:0895b20": "故，是無上法，是最勝法，是無等等法，神變如",
    "T10n0299_003:0895b21": "是，若有聞此微妙正法乃至名字，應隨向禮。",
    "T10n0299_003:0895b22": "何以故？若有受持讀誦為他解說者，如見如",
    "T10n0299_003:0895b23": "來，等無有異。」爾時世尊讚彼梵王、帝釋、護世",
    "T10n0299_003:0895b24": "諸天言：「善哉，善哉！聖眾善說。」爾時世尊從口",
    "T10n0299_003:0895b25": "而出廣長舌相，遍照三千大千世界已，告普",
    "T10n0299_003:0895b26": "賢菩薩摩訶薩言：「善男子！汝今諦聽，我今請",
    "T10n0299_003:0895b27": "汝為諸眾生說此法故。云何眾生於此寶聚，",
    "T10n0299_003:0895b28": "不自守護，展轉息利，如生盲人，不見日光；又",
    "T10n0299_003:0895b29": "如商賈無有方便，不自貨易；亦如貧人，不自",
    "T10n0299_003:0895c01": "精勤，常奉他顏。見諸眾生，不聞此法，亦復如",
    "T10n0299_003:0895c02": "是，為諸眾生，譬喻言說。」於是普賢菩薩摩訶",
    "T10n0299_003:0895c03": "薩從座而起，偏袒右肩，右膝著地，合掌恭",
    "T10n0299_003:0895c04": "敬，住立佛前。即時普賢菩薩摩訶薩，從自法",
    "T10n0299_003:0895c05": "座安詳起已，即時三千大千世界諸天宮",
    "T10n0299_003:0895c06": "殿，六種震動，所謂動、遍動、等遍動，震、遍震、",
    "T10n0299_003:0895c07": "等遍震，擊、遍擊、等遍擊，吼、遍吼、等遍吼，涌、",
    "T10n0299_003:0895c08": "遍涌、等遍涌，起、遍起、等遍起，大光晃耀一切",
    "T10n0299_003:0895c09": "世間。於是普賢菩薩摩訶薩，白言世尊：「云何",
    "T10n0299_003:0895c10": "問我？世尊！云何問我？善逝！世尊是具足一切",
    "T10n0299_003:0895c11": "智者，何不為諸眾生大悲憐愍。我名如來之",
    "T10n0299_003:0895c12": "子，云何我有如來智？云何我有如來力？我於",
    "T10n0299_003:0895c13": "是時常依佛言，依如來言，我常依止，由如甘",
    "T10n0299_003:0895c14": "露，不敢違背，恒時隨順。」於時世尊讚普賢菩",
    "T10n0299_003:0895c15": "薩摩訶薩言：「善哉，善哉！佛子！汝即如來長子，",
    "T10n0299_003:0895c16": "最勝最上，我為眾生說此正法。善男子！汝當",
    "T10n0299_003:0895c17": "依我，如法護持，恒常尊敬，由如寶篋，盛以珍",
    "T10n0299_003:0895c18": "玩，勿生捨離。未來世時，有破戒比丘，不生敬",
    "T10n0299_003:0895c19": "信，善男子！彼不依此。」普賢菩薩言：「世尊於意",
    "T10n0299_003:0895c20": "云何？彼出家者有何行故？」佛言：「善男子！止！勿",
    "T10n0299_003:0895c21": "應問此。」普賢菩薩言：「世尊！唯願說之！唯願說",
    "T10n0299_003:0895c22": "之！若不說者，云何而能為諸眾生？」佛言：「普賢",
    "T10n0299_003:0895c23": "菩薩！汝今諦聽，我說此法由如眾海，文殊師",
    "T10n0299_003:0895c24": "利、觀世音，無量無數無有邊際菩薩摩訶薩",
    "T10n0299_003:0895c25": "等，一心諦聽，於未來世，彼出家者，修何行業？」",
    "T10n0299_003:0895c26": "爾時世尊告普賢菩薩摩訶薩言：「佛子！彼出",
    "T10n0299_003:0895c27": "家者於此正法，多生輕慢，樂求舍宅，貪著利",
    "T10n0299_003:0895c28": "養，畜積財寶、精舍、房堂、衣服、臥具、飲食、醫藥，",
    "T10n0299_003:0895c29": "造惡業因，自破自壞，為是愚迷眾生。我說是",
    "T10n0299_003:0896a01": "經，廣令流布，久住不滅，度脫眾生。」是時十方",
    "T10n0299_003:0896a02": "一切天、龍、藥叉、乾達嚩等，來白佛言：「世尊！我",
    "T10n0299_003:0896a03": "等天人八部并諸眷屬，盡生恒時守護是經，",
    "T10n0299_003:0896a04": "并彼法師一切比丘及諸法藏，不令嬈惱。我",
    "T10n0299_003:0896a05": "常隨侍，尊重恭敬，香華、衣服、種種珍寶一切",
    "T10n0299_003:0896a06": "所須，我皆供給，令法久住。」爾時世尊為普賢",
    "T10n0299_003:0896a07": "等九十二俱胝菩薩，而說偈言：",
    "T10n0299_003:0896a08": "「諦聽一切妙語言，　　最聖功德超彼岸，",
    "T10n0299_003:0896a09": "欺誑兇險皆棄捨，　　一心專意樂諦聽。",
    "T10n0299_003:0896a10": "聞佛摩竭提國中，　　菩提大樹仁師子，",
    "T10n0299_003:0896a11": "住大解脫三摩地，　　當處如是大樹王。",
    "T10n0299_003:0896a12": "盡彼十方微塵剎，　　佛子周遊無所畏，",
    "T10n0299_003:0896a13": "此名如來三昧族，　　是諸三昧彼當得。",
    "T10n0299_003:0896a14": "恒時知彼仁王行，　　得見文殊真境界，",
    "T10n0299_003:0896a15": "盡彼十方微塵剎，　　汝觀如來真色相。",
    "T10n0299_003:0896a16": "十方無數此佛剎，　　佛子悉皆名吉祥，",
    "T10n0299_003:0896a17": "一切十方微塵剎，　　佛子善能遍遊歷。",
    "T10n0299_003:0896a18": "為彼世間得值遇，　　文殊師利無邊智，",
    "T10n0299_003:0896a19": "問大眾生賢吉祥，　　佛子功德云何得？",
    "T10n0299_003:0896a20": "是時實際廣功德，　　無邊眾生能解了，",
    "T10n0299_003:0896a21": "問大眾生賢吉祥，　　文殊功德妙菩提，",
    "T10n0299_003:0896a22": "佛子若說此法已，　　得解清淨佛功德。",
    "T10n0299_003:0896a23": "復次佛子應云何，　　當得如是功德行？",
    "T10n0299_003:0896a24": "佛子諦聽賢吉祥，　　無邊最勝彼功德，",
    "T10n0299_003:0896a25": "我今略說於少分，　　如添大海一滴水。",
    "T10n0299_003:0896a26": "乃至得證佛菩提，　　若有眾生初發心，",
    "T10n0299_003:0896a27": "無邊功德莫能測，　　一一功德盡讚揚，",
    "T10n0299_003:0896a28": "波羅蜜多功德地，　　如有經行於多劫，",
    "T10n0299_003:0896a29": "不能說盡彼功德。　　如是十方一切佛，",
    "T10n0299_003:0896b01": "彼於是時說少分，　　出生無邊勝功德。",
    "T10n0299_003:0896b02": "如鳥飛空不可量，　　大地一塵無能比，",
    "T10n0299_003:0896b03": "非無因故從何生，　　菩提功德隨心意。",
    "T10n0299_003:0896b04": "發信一念生佛法，　　如是和合生心已，",
    "T10n0299_003:0896b05": "彼非愛樂王福樂，　　非自求安非名利，",
    "T10n0299_003:0896b06": "除滅世間諸苦惱，　　為眾心故生世間。",
    "T10n0299_003:0896b07": "彼意恒為諸眾生，　　清淨佛剎興供養，",
    "T10n0299_003:0896b08": "修習此法證菩提，　　從心發生清淨智。",
    "T10n0299_003:0896b09": "彼常恭敬求解脫，　　尊重一切生佛想，",
    "T10n0299_003:0896b10": "一切諸法功德同，　　生心如是恒恭敬。",
    "T10n0299_003:0896b11": "發心歸向於佛法，　　佛子興心行此行，",
    "T10n0299_003:0896b12": "無邊菩提發是時，　　生大丈夫猛利意。",
    "T10n0299_003:0896b13": "發心力如人中主，　　廣興供養不思議，",
    "T10n0299_003:0896b14": "眾法無壞莫能量，　　生心供養應如是。",
    "T10n0299_003:0896b15": "發心能免胞胎苦，　　養育劬勞一切行，",
    "T10n0299_003:0896b16": "隨樂快樂悉從心，　　是故見於安樂處。",
    "T10n0299_003:0896b17": "發起無邊恭敬心，　　我人憍慢皆棄捨，",
    "T10n0299_003:0896b18": "發心即妙珍伏藏，　　如手攝持獲安樂。",
    "T10n0299_003:0896b19": "發心能為歡喜捨，　　發心踊躍作佛事，",
    "T10n0299_003:0896b20": "發心求勝功德林，　　得佛所說皆往詣。",
    "T10n0299_003:0896b21": "勇猛利根光明照，　　發心堅固無能壞，",
    "T10n0299_003:0896b22": "種種煩惱頓皆除，　　發心能說佛功德。",
    "T10n0299_003:0896b23": "發心和合不和合，　　一剎那中悉皆離，",
    "T10n0299_003:0896b24": "發心能越魔王界，　　見彼最勝妙解脫。",
    "T10n0299_003:0896b25": "功德種子不朽因，　　發心種大菩提樹，",
    "T10n0299_003:0896b26": "最上勝智皆增長，　　發心見諸一切佛。",
    "T10n0299_003:0896b27": "彼說過去行大行，　　解脫妙行發心求，",
    "T10n0299_003:0896b28": "此法世間甚難遇，　　由如大海眾寶王。",
    "T10n0299_003:0896b29": "若常發心恭敬佛，　　無戒無行彼皆離，",
    "T10n0299_003:0896c01": "離諸過患眾𠍴尤，　　復能稱讚彼功德。",
    "T10n0299_003:0896c02": "持戒見獲菩提心，　　方便修學功德地，",
    "T10n0299_003:0896c03": "能依戒法善修習，　　彼常依佛所教勅。",
    "T10n0299_003:0896c04": "若常發心恭敬佛，　　彼佛廣大興供養，",
    "T10n0299_003:0896c05": "於佛廣大供養已，　　復能慇重不思議。",
    "T10n0299_003:0896c06": "若常發心供養法，　　聞彼佛法心無厭，",
    "T10n0299_003:0896c07": "若於佛法心無厭，　　不思議法妙解脫。",
    "T10n0299_003:0896c08": "若常發心恭敬僧，　　彼於僧中心不退，",
    "T10n0299_003:0896c09": "如是發心僧不退，　　當得發心不退力。",
    "T10n0299_003:0896c10": "若得發心不退力，　　彼以根利現光明，",
    "T10n0299_003:0896c11": "若得根利現光明，　　彼常遠離惡知識。",
    "T10n0299_003:0896c12": "若已遠離惡知識，　　應當求法訪善友，",
    "T10n0299_003:0896c13": "若法善友尋求已，　　彼獲廣大妙安樂。",
    "T10n0299_003:0896c14": "若獲廣大妙安樂，　　因力自大皆棄捨，",
    "T10n0299_003:0896c15": "若已棄捨我慢因，　　即得廣大勝解脫。",
    "T10n0299_003:0896c16": "如是廣大解脫已，　　即得諸佛常照察，",
    "T10n0299_003:0896c17": "若以諸佛常照察，　　彼即生大菩提心。",
    "T10n0299_003:0896c18": "若得生大菩提心，　　即獲解脫大功德，",
    "T10n0299_003:0896c19": "若得解脫大功德，　　即得生於如來家。",
    "T10n0299_003:0896c20": "既得生於如來家，　　即得解脫妙相應，",
    "T10n0299_003:0896c21": "若常解脫妙相應，　　彼發心意皆清淨。",
    "T10n0299_003:0896c22": "大方廣總持寶光明經卷第三"
}