{
    "X14n0288_009:0223a01": "大佛頂如來密因修證了義諸菩薩萬行首楞嚴經卷第九",
    "X14n0288_009:0223a03": "色界天",
    "X14n0288_009:0223a04": "阿難世間一切所修心人。不假禪那。無有智慧。但能執身。不行婬欲。若行若",
    "X14n0288_009:0223a05": "坐。想念俱無。愛染不生。無留欲界。是人應念身為梵侶(能戒)。如是一類。名梵眾天(超越欲界)。",
    "X14n0288_009:0223a06": "欲習既除。離欲心現。於諸律儀愛樂隨順。是人應時能行梵德(能戒定)。如是一類。名",
    "X14n0288_009:0223a07": "梵輔天(超越梵眾)。身心玅圓。威儀不缺。清淨禁戒。加以明悟。是人應時能統梵眾。為大",
    "X14n0288_009:0223a08": "梵王(能戒定慧)。如是一類。名大梵天(超越梵輔)。阿難。此三勝流。一切苦惱所不能逼。雖非正修真",
    "X14n0288_009:0223a09": "三摩地。清淨心中。諸漏不動。名為初禪。阿難。其次梵天。統攝梵人。圓滿梵行。",
    "X14n0288_009:0223a10": "澄心不動。寂湛生光。如是一類。名少光天。光光相然。照耀無盡。暎十方界。徧",
    "X14n0288_009:0223a11": "成琉璃。如是一類。名無量光天。吸持圓光。成就教體。發化清淨。應用無盡。如",
    "X14n0288_009:0223a12": "是一類。名光音天。阿難。此三勝流。一切憂懸所不能逼。雖非正修真三摩地。",
    "X14n0288_009:0223a13": "清淨心中。麤漏已伏。名為二禪。",
    "X14n0288_009:0223a14": "〔疏〕梵眾即諸天之類離欲所生相念俱無無淫欲之想也梵輔即臣佐之",
    "X14n0288_009:0223a15": "屬。〔溫陵〕初天但能伏欲此則又得定共戒故能於諸律儀愛樂隨順大梵",
    "X14n0288_009:0223a16": "由前淨心威儀戒行進至於妙圓清淨又加以明悟超達則盛德之至故",
    "X14n0288_009:0223a17": "為梵王。〔疏〕梵志經大梵依住忍辱溫良是也初禪名離生喜樂地故一切",
    "X14n0288_009:0223a18": "苦惱所不能及四少光天此躡大梵之行以為升進謂前初得定未能生",
    "X14n0288_009:0224a01": "光此則寂湛故名少光五無量光天謂身境俱發故十方界變成琉璃六",
    "X14n0288_009:0224a02": "光音天有教體之用故曰發化教以言音為體名曰光音俱舍云禪天有",
    "X14n0288_009:0224a03": "正思惟等為言說因故如來藏經云九地菩薩具四無礙辨於二千梵中",
    "X14n0288_009:0224a04": "得自在力善說法故二禪名定生喜樂地故憂懸不逼。",
    "X14n0288_009:0224a05": "阿難。如是天人圓光成音(教體)。披音露妙。發成精行。通寂滅樂。如是一類。名少淨",
    "X14n0288_009:0224a06": "天。淨空現前。引發無際。身心輕安。成寂滅樂。如是一類。名無量淨天。世界身",
    "X14n0288_009:0224a07": "心。一切圓淨。淨德成就。勝託現前。歸寂滅樂。如是一類。名徧淨天。阿難。此三",
    "X14n0288_009:0224a08": "勝流。具大隨順。身心安隱。得無量樂。雖非正得真三摩地。安隱心中。歡喜畢",
    "X14n0288_009:0224a09": "具。名為三禪。",
    "X14n0288_009:0224a10": "七少淨天前天言教此則發成精行故入寂滅樂不事言音為少淨故八",
    "X14n0288_009:0224a11": "無量淨天前天少淨今淨境無量身心二行俱得輕安故九徧淨天前天",
    "X14n0288_009:0224a12": "依身引淨今則身境俱圓勝託現前故俱舍云上流那含唯託勝因往上",
    "X14n0288_009:0224a13": "界故勝因者即純善業行故有往無還大品云菩薩依第四靜慮起空處",
    "X14n0288_009:0224a14": "定故十福生天下天喜樂皆為麤重今既捨之故淨福性生。",
    "X14n0288_009:0224a15": "阿難復次。天人不逼身心。苦因已盡樂非常住。久必壞生。苦樂二心。俱時頓",
    "X14n0288_009:0224a16": "捨。麤重相滅。淨福性生。如是一類。名福生天捨心圓融勝解清淨。福無遮中。",
    "X14n0288_009:0224a17": "得玅隨順。窮未來際。如是一類。名福愛天。阿難。從是天中。有二岐路。若於先",
    "X14n0288_009:0224a18": "心無量淨光。福德圓明。修證而住。如是一類。名廣果天。若於先心。雙厭苦樂。",
    "X14n0288_009:0225a01": "精研捨心。相續不斷圓窮捨道。身心俱滅。心慮灰凝。經五百劫是人既以生",
    "X14n0288_009:0225a02": "滅為因。不能發明不生滅性。初半劫滅。後半劫生。如是一類。名無想天。阿難。",
    "X14n0288_009:0225a03": "此四勝流。一切世間諸苦樂境。所不能動。雖非無為真不動地。有所得心。功",
    "X14n0288_009:0225a04": "用純熟。名為四禪。",
    "X14n0288_009:0225a05": "四禪九天一福愛前天捨有遮限未能圓融今所捨既廣心無所託故勝",
    "X14n0288_009:0225a06": "解清淨二廣果三無想此二悉是三禪取果之處謂廣果無想乃福愛同",
    "X14n0288_009:0225a07": "分所居名二岐路俱以淨光為因而廣果取有故福德圓明無想取空故",
    "X14n0288_009:0225a08": "灰凝心慮初半劫者謂生此天中猶經半劫方得無想俱舍云第四定離",
    "X14n0288_009:0225a09": "內災故說彼名不動然非常住由不共一地相應彼器體非常故。",
    "X14n0288_009:0225a10": "阿難。此中復有五不還天。於下界中。九品習氣。俱時滅盡苦樂雙忘。下無卜",
    "X14n0288_009:0225a11": "居。故於捨心眾同分中。安立居處。阿難。苦樂兩滅。鬬心不交。如是一類名無",
    "X14n0288_009:0225a12": "煩天。機括獨行。研交無地。如是一類。名無熱天。十方世界。玅見圓澄。更無塵",
    "X14n0288_009:0225a13": "象。一切沉垢。如是一類。名善見天。精見現前。陶鑄無礙。如是一類。名善現天。",
    "X14n0288_009:0225a14": "究竟群幾。窮色性性。入無邊際。如是一類。名色究竟天。",
    "X14n0288_009:0225a15": "五不還天般若云阿那含名為不來即此天故苦樂雙忘者兼指禪天之",
    "X14n0288_009:0225a16": "結皆盡四禪為捨念清淨地名捨心同分俱舍云雜修淨慮有五品不同",
    "X14n0288_009:0225a17": "故生五淨居一無煩者苦樂相傾日以心鬪今既兩滅故云不交二無熱",
    "X14n0288_009:0225a18": "天上云苦樂僅得不交而已今乃研交無地故機括獨行三善見天前無",
    "X14n0288_009:0226a01": "煩熱是於心境得清涼義此既圓澄塵象則法眼清明故得善見四善現",
    "X14n0288_009:0226a02": "天陶鑄者造作之義由機發自然善善現故五色究竟天羣機者即造作",
    "X14n0288_009:0226a03": "性也究竟謂機括允終無復流動即色性窮極與空為鄰入無邊際。",
    "X14n0288_009:0226a04": "阿難。此不還天。彼諸四禪。四位天王。獨有欽聞。不能知見。如今世間。曠野深",
    "X14n0288_009:0226a05": "山。聖道場地。皆阿羅漢所住持故。世間麤人。所不能見。阿難。是十八天。獨行",
    "X14n0288_009:0226a06": "無交。未盡形累。自此已還。名為色界。",
    "X14n0288_009:0226a07": "即此淨居經論多說是如來成正覺處如入大乘論云如來在淨居天成",
    "X14n0288_009:0226a08": "於正覺以福德果報有定處故仁王經云十地菩薩作第四禪大淨天王",
    "X14n0288_009:0226a09": "得理盡三昧同佛行處盡三界原教化眾生入大乘論又云十地菩薩獲",
    "X14n0288_009:0226a10": "如來祕藏得無邊禁呪方術自在無礙作摩兮首羅天為世間依止又云",
    "X14n0288_009:0226a11": "此天有二一淨居摩兮首羅是菩薩隣於佛地得首楞嚴三昧受佛灌頂",
    "X14n0288_009:0226a12": "登如來地能於世間顯現色身其二謂毗舍摩兮首羅言但有欽聞者釋",
    "X14n0288_009:0226a13": "問經云諸天聞名有天為色究竟願生彼中常得阿那含。",
    "X14n0288_009:0226a14": "復次阿難。從是有頂色邊際中。其間復有二種岐路。若於捨心。發明智慧。慧",
    "X14n0288_009:0226a15": "光圓通。便出塵界。成阿羅漢。入菩薩乘。如是一類。名為迴心大阿羅漢。若在",
    "X14n0288_009:0226a16": "捨心。捨厭成就。覺身為礙。銷礙入空。如是一類。名為空處。諸礙既銷。無礙無",
    "X14n0288_009:0226a17": "滅。其中唯留阿賴耶識。全於末那半分微細。如是一類。名為識處。空色既亡。",
    "X14n0288_009:0226a18": "識心都滅。十方寂然。逈無攸往。如是一類。名無所有處。識性不動以滅窮研。",
    "X14n0288_009:0227a01": "於無盡中。發宣盡性。如存不存。若盡非盡。如是一類。名為非想。非非想處。此",
    "X14n0288_009:0227a02": "等窮空。不盡空理。從不還天聖道窮者。如是一類。名不迴心鈍阿羅漢。若從",
    "X14n0288_009:0227a03": "無想諸外道天。窮空不歸。迷漏無聞。便入輪轉。阿難。是諸天上。各各天人。則",
    "X14n0288_009:0227a04": "是凡夫業果酬答。答盡入輪。彼之天王。即是菩薩遊三摩提。漸次增進。迴向",
    "X14n0288_009:0227a05": "聖倫。所修行路。阿難。是四空天。身心滅盡。定性現前。無業果色。從此逮終。名",
    "X14n0288_009:0227a06": "無色界。此皆不了妙覺明心積妄發生。妄有三界中間妄隨七趣沉溺。補特",
    "X14n0288_009:0227a07": "伽羅。各從其類。",
    "X14n0288_009:0227a08": "無色界者顯宗論云無色界中都無方所由生勝劣以於是處得彼定者",
    "X14n0288_009:0227a09": "即彼處生故俱舍云非雜修定上流人隨品品定起噉味心於三無色次",
    "X14n0288_009:0227a10": "第生已復生有頂方入涅槃又云前五淨居那含是毗婆舍那行此是奢",
    "X14n0288_009:0227a11": "摩他行樂定樂慧不同故然佛性論說空界唯有定所生色無業生色故",
    "X14n0288_009:0227a12": "初空處覺身為礙銷礙入空者俱舍云空天唯命意捨三根以無身故二",
    "X14n0288_009:0227a13": "識處以滅色故無礙留識故無滅全末那者猶有執取分別念慮故毗婆",
    "X14n0288_009:0227a14": "沙云意識於無色界有二分別謂隨念自性除計度故三無所有處識性",
    "X14n0288_009:0227a15": "寂然見無攸動便以為滅是以滅研窮也又識性寂然有似於滅故曰若",
    "X14n0288_009:0227a16": "存而實非滅故曰若盡婆沙云外道以此為世間塔以在諸有頂故。〔吳興〕",
    "X14n0288_009:0227a17": "此等窮空通指凡聖欣厭未盡名不盡空理以未得滅受想定故。〔疏〕四空",
    "X14n0288_009:0227a18": "既是凡聖通修故從不還天窮者此屬聖流從無想窮者此屬外道外道",
    "X14n0288_009:0228a01": "窮空自無想始也入輪者如鬱頭藍弗得非想定還墜狸身故諸外道天",
    "X14n0288_009:0228a02": "若窮空不止無想壽盡必入空處。",
    "X14n0288_009:0228a03": "復次阿難。是三界中。復有四種阿修羅類。若於鬼道。以護法力。乘通入空。此",
    "X14n0288_009:0228a04": "阿修羅。從卵而生。鬼趣所攝。若於天中。降德貶墜。其所卜居。鄰於日月。此阿",
    "X14n0288_009:0228a05": "修羅。從胎而出。人趣所攝。有修羅王。執持世界。力洞無畏。能與梵王。及天帝",
    "X14n0288_009:0228a06": "釋。四天爭權。此阿修羅。因變化有。天趣所攝。阿難。別有一分下劣修羅。生大",
    "X14n0288_009:0228a07": "海心。沉水穴口。旦遊虗空。暮歸水宿。此阿修羅。因溼氣有。畜生趣攝。阿難。如",
    "X14n0288_009:0228a08": "是地獄。餓鬼畜生。人及神仙。天洎修羅。精研七趣。皆是昏沉諸有為相。妄想",
    "X14n0288_009:0228a09": "受生。妄想隨業。於玅圓明。無作本心。皆是空華元無所有(一本作著)。但一虗妄。更無根",
    "X14n0288_009:0228a10": "緒。阿難。此等眾生。不識本心。受此輪迴。經無量劫。不得真淨。皆由隨順殺盜",
    "X14n0288_009:0228a11": "淫故。反此三種。又則出生。無殺盜婬。有名鬼倫。無名天趣。有無相傾。起輪迴",
    "X14n0288_009:0228a12": "性。若得玅發三摩提者則玅常寂。有無二無。無二亦滅。尚無不殺不偷不婬。",
    "X14n0288_009:0228a13": "云何更隨殺盜婬事。阿難。不斷三業。各各有私。因各各私。眾私同分。非無定",
    "X14n0288_009:0228a14": "處。自妄發生。生妄無因。無可尋究。汝勗修行。欲得菩提。要除三惑。不盡三惑。",
    "X14n0288_009:0228a15": "縱得神通。皆是世間有為功用。習氣不滅。落於魔道。雖欲除妄。倍加虗偽。如",
    "X14n0288_009:0228a16": "來說為可哀憐者汝妄自造。非菩提咎。作是說者。名為正說。若他說者。即魔",
    "X14n0288_009:0228a17": "王說。",
    "X14n0288_009:0228a18": "〔溫陵〕修羅此云非天福力等天而無天行隨業輕重有四生之異水穴即",
    "X14n0288_009:0229a01": "尾閭也如是下結明業惑由殺盜淫三為根本有是三業則名鬼倫無是",
    "X14n0288_009:0229a02": "三業則名天趣因有而墜因無而升有無相傾起輪迴性有無二無言相",
    "X14n0288_009:0229a03": "傾業斷無二亦滅言分別情亡因各各私眾私成同非無定處此答明前",
    "X14n0288_009:0229a04": "經也。",
    "X14n0288_009:0229a05": "七辨魔分(寄五陰修證禪那為體)",
    "X14n0288_009:0229a06": "即時如來。將罷法座。於師子牀。攬七寶几。迴紫金山。再來凭倚。普告大眾。及",
    "X14n0288_009:0229a07": "阿難言。汝等有學緣覺聲聞。今日迴心。趣大菩提。無上玅覺。吾今已說真修",
    "X14n0288_009:0229a08": "行法汝猶未識修奢摩他。毗婆舍那。微細魔事。魔境現前。汝不能識。洗心非",
    "X14n0288_009:0229a09": "正。落於邪見。或汝陰魔。或復天魔。或著鬼神。或遭魑魅。心中不明認(再見)賊為子。",
    "X14n0288_009:0229a10": "又復於中。得少(眼目)為足。如第四禪。無聞比丘。妄言證聖。天報已畢。衰相現前。謗",
    "X14n0288_009:0229a11": "阿羅漢。身遭後有。墮阿鼻獄。汝應諦聽。吾今為汝子細分別。阿難起立。并其",
    "X14n0288_009:0229a12": "會中同有學者歡喜頂禮。伏聽慈誨。佛告阿難及諸大眾。汝等當知有漏世",
    "X14n0288_009:0229a13": "界。十二類生。本覺玅明。覺圓心體。與十方佛。無二無別。由汝妄想。迷理為咎。",
    "X14n0288_009:0229a14": "癡愛發生。生發徧迷。故有空性。化迷不息。有世界生。則此十方微塵國土。非",
    "X14n0288_009:0229a15": "無漏者。皆是迷頑。妄想安立。當知虗空生汝心內。猶如片雲點太清裏。況諸",
    "X14n0288_009:0229a16": "世界。在虗空耶。汝等一人。發真歸元。此十方空。皆悉銷殞。云何空中。所有國",
    "X14n0288_009:0229a17": "土。而不振裂。汝輩修禪。飾三摩地。十方菩薩。及諸無漏大阿羅漢。心精通[泳-永+曶]。",
    "X14n0288_009:0229a18": "當處湛然。一切魔王。及與鬼神。諸凡夫天。見其宮殿。無故崩裂。大地振坼。水",
    "X14n0288_009:0230a01": "陸飛騰。無不驚慴。凡夫昏暗。不覺遷訛彼等。咸得五種神通唯除漏盡戀此",
    "X14n0288_009:0230a02": "塵勞。如何令汝摧裂其處。是故鬼神。及諸天魔魍魎妖精。於三昧時。僉來惱",
    "X14n0288_009:0230a03": "汝。然彼諸魔。雖有大怒。彼塵勞內。汝玅覺中。如風吹光。如刀斷水。了不相觸。",
    "X14n0288_009:0230a04": "汝如沸湯。彼如堅氷。煖氣漸鄰不日銷殞。徒恃神力。但為其客。成就破亂。由",
    "X14n0288_009:0230a05": "於心中五陰主人。主人若迷。客得其便。當處禪那。覺悟無惑。則彼魔事。無奈",
    "X14n0288_009:0230a06": "汝何。陰銷入明。則彼群邪。咸受幽氣明能破暗。近自銷殞。如何敢留。擾亂禪",
    "X14n0288_009:0230a07": "定。若不明悟。被陰所迷。則汝阿難。必為魔子。成就魔人。如摩登伽。殊為眇劣。",
    "X14n0288_009:0230a08": "彼唯呪汝。破佛律儀。八萬行中。秪毀一戒。心清淨故。尚未淪溺。此乃隳汝寶",
    "X14n0288_009:0230a09": "覺全身如宰臣家。忽逢籍沒。宛轉零落。無可哀救。",
    "X14n0288_009:0230a10": "〔溫陵〕前法既終當機無問故將罷法座而又攬寶几迴金容無問自說者",
    "X14n0288_009:0230a11": "以止觀中微細魔事非一切智莫能辨識能隳寶覺破法王家故須特告",
    "X14n0288_009:0230a12": "乃最後深慈也。〔疏〕覺圓真體生佛無殊由迷真理隨迷轉化故有漏世界",
    "X14n0288_009:0230a13": "皆迷頑者之所安立非無漏聖人有此相也故一人發真則見其消殞如",
    "X14n0288_009:0230a14": "片雲等言易壞也心精通脗謂寶覺圓融見聞不隔凡夫昏暗故不覺遷",
    "X14n0288_009:0230a15": "訛然彼下言正定勝邪而邪亦勝正是則成就破亂皆由心中五陰主人",
    "X14n0288_009:0230a16": "如魔登伽者舉劣比勝令深防也。",
    "X14n0288_009:0230a17": "阿難。當知汝坐道場。銷落諸念(緣念)。其念若盡。則諸離念。一切精明。動靜不移。憶",
    "X14n0288_009:0230a18": "忘如一當住此處入三摩提。如明目人。處大幽暗。精性玅淨。心未發光。此則",
    "X14n0288_009:0231a01": "名為色陰區宇(區局性真)。若目明朗。十方洞開。無復幽黯。名色陰盡。是人則能超越劫",
    "X14n0288_009:0231a02": "濁。觀其所由。堅固妄想。以為其本。阿難。當在此中。精研玅明四大不織。少選",
    "X14n0288_009:0231a03": "之間。身能出礙。此名精明流溢前境。斯但功用暫得如是。非為聖證。不作聖",
    "X14n0288_009:0231a04": "心。名善境界。若作聖解。即受群邪。阿難。復以此心精研玅明。其身內徹。是人",
    "X14n0288_009:0231a05": "忽然。於其身內拾出蟯蛔。身相宛然。亦無傷毀。此名精明。流溢形體。斯但精",
    "X14n0288_009:0231a06": "行。暫得如是。非為聖證。不作聖心。名善境界。若作聖解。即受羣邪。又以此心。",
    "X14n0288_009:0231a07": "內外精研。其時魂魄。意志精神。除執受身。餘皆涉入。互為賓主。忽於空中。聞",
    "X14n0288_009:0231a08": "說法聲。或聞十方同敷密義。此名精魄遞相離合。成就善種。暫得如是。非為",
    "X14n0288_009:0231a09": "聖證。不作聖心。名善境界。若作聖解。即受羣邪。又以此心。澄露皎徹。內光發",
    "X14n0288_009:0231a10": "明。十方徧作閻浮檀色。一切種類。化為如來。于時忽見毗盧遮那。踞天光臺。",
    "X14n0288_009:0231a11": "千佛圍繞。百億國土。及與蓮華。俱時出現。此名心魂靈悟所染。心光研明。照",
    "X14n0288_009:0231a12": "諸世界。暫得如是。非為聖證。不作聖心。名善境界。若作聖解。即受羣邪。又以",
    "X14n0288_009:0231a13": "此心。精研玅明。觀察不停。抑按降伏。制止超越。於時忽然。十方虗空。成七寶",
    "X14n0288_009:0231a14": "色。或百寶色。同時徧滿。不相留礙。青黃赤白。各各純境。此名抑按功力逾分。",
    "X14n0288_009:0231a15": "暫得如是。非為聖證。不作聖心名聖境界。若作聖解即受羣邪。",
    "X14n0288_009:0231a16": "〔色陰十魔〕陰以覆蔽為義故名區宇處於幽暗者色陰未破之相也十魔",
    "X14n0288_009:0231a17": "皆依境起一身能出礙者由觀照力故使精明心與四大身兩不相涉故",
    "X14n0288_009:0231a18": "能出礙此名精明流逸前境指所因也二流逸形體者即精明心內徹於",
    "X14n0288_009:0232a01": "身故蟯蛔可拾三精魄離合者承前流逸通徹之力故精神四大遞相涉",
    "X14n0288_009:0232a02": "入也四靈悟所染者由前四大遞為賓主染此靈悟故見千億佛俱時出",
    "X14n0288_009:0232a03": "現五功力逾分者由觀察過越使精明徧徹故十方虗空現重重色。",
    "X14n0288_009:0232a04": "又以此心。研究澄徹。精光不亂。忽於夜半。在暗室內。見種種物。不殊自晝。而",
    "X14n0288_009:0232a05": "暗室物。亦不除滅。此名心細密澄其見。所視洞幽。暫得如是。非為聖證。不作",
    "X14n0288_009:0232a06": "聖心。名善境界。若作聖解。即受群邪。又以此心。圓入虗融。四體忽然。同於草",
    "X14n0288_009:0232a07": "木。火燒刀斫。曾無所覺又則火光。不能燒爇。縱割其肉猶如削木。此名塵併。",
    "X14n0288_009:0232a08": "排四大性。一向入純。暫得如是。非為聖證。不作聖心。名善境界。若作聖解。即",
    "X14n0288_009:0232a09": "受羣邪。又以此心。成就清淨。淨心功極。忽見大地十方山河。皆成佛國。具足",
    "X14n0288_009:0232a10": "七寶。光明徧滿。又見恒沙諸佛如來。徧滿空界。樓殿華麗。下見地獄。上觀天",
    "X14n0288_009:0232a11": "宮。得無障礙。此名欣厭。凝想日深。想久化成。非為聖證。不作聖心。名善境界。",
    "X14n0288_009:0232a12": "若作聖解。即受羣邪。又以此心研究深遠。忽於中夜。遙見遠方。市井街巷。親",
    "X14n0288_009:0232a13": "戚眷屬。或聞其語。此名迫心。逼極飛出故多隔見。非為聖證。不作聖心。名善",
    "X14n0288_009:0232a14": "境界。若作聖解。即受羣邪。又以此心研究精極。見善知識。形體變移。少選無",
    "X14n0288_009:0232a15": "端。種種遷改。此名邪心含受魑魅。或遭天魔。入其心腹。無端說法。通達玅義。",
    "X14n0288_009:0232a16": "非為聖證。不作聖心。魔事消歇。若作聖解。即受羣邪。阿難。如是十種禪那現",
    "X14n0288_009:0232a17": "境。皆是色陰用心交互。故現斯事。眾生迷頑。不自忖量。逢此因緣。迷不自識。",
    "X14n0288_009:0232a18": "謂言登聖。大妄語成。墮無間獄。汝等當於如來滅後。於末法中。宣示斯義(及現身法)。無",
    "X14n0288_009:0233a01": "令天魔。得其方便。保持覆護。成無上道。",
    "X14n0288_009:0233a02": "〔疏〕六密沉其見由定心澄徹精光不亂故暗能見物不除滅者言皆實境",
    "X14n0288_009:0233a03": "也七由排擯力故四體虗融故刀火無損八由厭想日深淨心功極故見",
    "X14n0288_009:0233a04": "十方皆成佛國九由觀照力功用深遠迫心飛出故多隔見十由色盡受",
    "X14n0288_009:0233a05": "現受屬於心故有邪心含受幽魅及種種遷改者皆陰盡之相也。",
    "X14n0288_009:0233a06": "阿難。彼善男子。修三摩提。奢摩他中。色陰盡者。見諸佛心。如明鏡中。顯現其",
    "X14n0288_009:0233a07": "像。若有所得。而未能用。猶如魘人。手足宛然。見聞不惑。心觸客邪。而未能動。",
    "X14n0288_009:0233a08": "此則名為受陰區宇。若魘咎歇。其心離身。反觀其面。去住自由。無復留礙。名",
    "X14n0288_009:0233a09": "受陰盡。是人則能超越見濁。觀其所由。虗明妄想。以為其本。",
    "X14n0288_009:0233a10": "〔溫陵〕受以領納前境為義已破色陰內外虗融故見諸佛心如鏡現像然",
    "X14n0288_009:0233a11": "玅體雖具而未能得用受陰消歇則能離身反觀去住無礙也因違順之",
    "X14n0288_009:0233a12": "幻境生損益之妄受此虗明妄想之咎也。",
    "X14n0288_009:0233a13": "阿難。彼善男子。當在此中。得大光耀。其心發明。內抑過分忽於其處。發無窮",
    "X14n0288_009:0233a14": "悲。如是乃至觀見蚊蝱猶如赤子。心生憐愍。不覺流淚。此名功用抑摧過越。",
    "X14n0288_009:0233a15": "悟則無咎。非為聖證。覺了不迷。久自消歇。若作聖解。則有悲魔入其心腑。見",
    "X14n0288_009:0233a16": "人則悲。啼泣無限。失於正受。當從淪墜。阿難。又彼定中。諸善男子。見色陰消。",
    "X14n0288_009:0233a17": "受陰明白。勝相現前。感激過分。忽於其中。生無限勇(狂躁)。其心猛利。志齊諸佛。謂",
    "X14n0288_009:0233a18": "三僧祇(無數劫)。一念能越。此名功用陵率(驟躁)過越。悟則無咎。非為聖證。覺了不迷。久則",
    "X14n0288_009:0234a01": "消歇。若作聖解。則有狂魔。入其心腑。見人則誇。我慢無比。其心乃至上不見",
    "X14n0288_009:0234a02": "佛。下不見人。失於正受。當從淪墜。又彼定中。諸善男子。見色陰消。受陰明白。",
    "X14n0288_009:0234a03": "前無新證。歸失故居。智力衰微。入中隳地。逈無所見。心中忽然生大枯渴。於",
    "X14n0288_009:0234a04": "一切時。沉憶不散。將此以為勤精進相。此名修心。無慧自失。悟則無咎非為",
    "X14n0288_009:0234a05": "聖證。若作聖解。則有憶魔。入其心腑。旦夕撮心。懸在一處。失於正受當從淪",
    "X14n0288_009:0234a06": "墜。又彼定中。諸善男子。見色陰消。受陰明白慧力過定。失於猛利。以諸勝性。",
    "X14n0288_009:0234a07": "懷於心中。自心已疑是盧舍那。得少為足。此名用心。忘失恒審。溺於知見。悟",
    "X14n0288_009:0234a08": "則無咎。非為聖證。若作聖解。則有下劣易知足魔。入其心腑。見人自言。我得",
    "X14n0288_009:0234a09": "無上第一義諦。失於正受。當從淪墜。又彼定中。諸善男子。見色陰消。受陰明",
    "X14n0288_009:0234a10": "白。新證未獲。故心已亡。歷覽二際。自生艱險。於心忽然生無盡憂。如坐鐵床。",
    "X14n0288_009:0234a11": "如飲毒藥。心不欲活。常求於人。令害其命。早取解脫。此名修行。失於方便。悟",
    "X14n0288_009:0234a12": "則無咎。非為聖證。若作聖解。則有一分常憂愁魔。入其心腑。手執刀劒。自割",
    "X14n0288_009:0234a13": "其肉。欣其捨壽。或常憂愁。走入山林。不耐見人。失於正受當從淪墜。",
    "X14n0288_009:0234a14": "受有邪正正受屬定邪受屬魔故失其正受則當從淪墜大光曜者即正",
    "X14n0288_009:0234a15": "受之心明白之境也一摧抑過分發無窮悲示魔事之由也由前色陰皆",
    "X14n0288_009:0234a16": "依境起此獨依心故生悲含受二勇猛精勤生於功用陵率三智力衰微",
    "X14n0288_009:0234a17": "生於無慧自失四疑慮之心生於忘失恒審五憂懸之心生於失其方便。",
    "X14n0288_009:0234a18": "又彼定中。諸善男子。見色陰消。受陰明白。處清淨中。心安隱後。忽然自有無",
    "X14n0288_009:0235a01": "限喜生。心中歡悅。不能自止。此名輕安。無慧自禁。悟則無咎。非為聖證。若作",
    "X14n0288_009:0235a02": "聖解。則有一分好喜樂魔。入其心腑。見人則笑。於衢路傍。自歌自舞。自謂已",
    "X14n0288_009:0235a03": "得無礙解脫。失於正受。當從淪墜。又彼定中。諸善男子。見色陰消。受陰明白。",
    "X14n0288_009:0235a04": "自謂已足。忽有無端大我慢起。如是乃至慢與過慢。及慢過慢。或增上慢。或",
    "X14n0288_009:0235a05": "卑劣慢。一時俱發。心中尚輕十方如來。何況下位聲聞緣覺。此名見勝。無慧",
    "X14n0288_009:0235a06": "自救。悟則無咎。非為聖證。若作聖解。則有一分大我慢魔。入其心腑。不禮塔",
    "X14n0288_009:0235a07": "廟。摧毀經像。謂檀越言。此是金銅。或是土木。經是樹葉。或是疊華。肉身真常。",
    "X14n0288_009:0235a08": "不自恭敬。却崇土木。實為顛倒。其深信者。從其毀碎。埋棄地中。疑誤眾生。入",
    "X14n0288_009:0235a09": "無間獄。失於正受。當從淪墜。又彼定中。諸善男子。見色陰消。受陰明白。於精",
    "X14n0288_009:0235a10": "明中。圓悟精理。得大隨順。其心忽生。無量輕安。已言成聖。得大自在。此名因",
    "X14n0288_009:0235a11": "慧。獲諸輕清。悟則無咎。非為聖證。若作聖解。則有一分好輕清魔。入其心腑",
    "X14n0288_009:0235a12": "自謂滿足。更不求進。此等多作無聞比丘。疑誤眾生。墮阿鼻獄。失於正受。當",
    "X14n0288_009:0235a13": "從淪墜。又彼定中。諸善男子。見色陰消。受陰明白。於明悟中。得虗明性其中",
    "X14n0288_009:0235a14": "忽然歸向永滅。撥無因果。一向入空。空心現前。乃至心生長斷滅解。悟則無",
    "X14n0288_009:0235a15": "咎。非為聖證。若作聖解。則有空魔。入其心腑。乃謗持戒。名為小乘。菩薩悟空。",
    "X14n0288_009:0235a16": "有何持犯。其人常於信心檀越。飲酒噉肉。廣行淫穢。因魔力故。攝其前人。不",
    "X14n0288_009:0235a17": "生疑謗。鬼心久入。或食屎尿。與酒肉等。一種俱空。破佛律儀。誤入人罪。失於",
    "X14n0288_009:0235a18": "正受。當從淪墜。又彼定中。諸善男子。見色陰消。受陰明白。味其虗明。深入心",
    "X14n0288_009:0236a01": "骨。其心忽有無限愛生。愛極發狂。便為貪欲。此名定境。安順入心。無慧自持",
    "X14n0288_009:0236a02": "誤入諸欲。悟則無咎。非為聖證。若作聖解。則有欲魔。入其心腑一向說欲為",
    "X14n0288_009:0236a03": "菩提道。化諸白衣。平等行欲。其行淫者。名持法子。神鬼力故。於末世中。攝其",
    "X14n0288_009:0236a04": "凡愚。其數至百。如是乃至一百二百。或五六百。多滿千萬。魔心生厭。離其身",
    "X14n0288_009:0236a05": "體。威德既無。陷於王難。疑誤眾生。入無間獄。失於正受。當從淪墜。阿難。如是",
    "X14n0288_009:0236a06": "十種禪那現境。皆是受陰用心交互。故現斯事。眾生頑迷。不自忖量。逢此因",
    "X14n0288_009:0236a07": "緣。迷不自識。謂言登聖。大妄語成。墮無間獄。汝等亦當將如來語。於我滅後。",
    "X14n0288_009:0236a08": "傳示末法。徧令眾生開悟斯義。無令天魔得其方便。保持覆護。成無上道。",
    "X14n0288_009:0236a09": "〔疏〕第六無慧自持生無限喜第七以見勝無慧生大我慢第八以因慧輕",
    "X14n0288_009:0236a10": "清生于輕安第九以空心現前撥無因果第十以愛盡想現故有貪欲之",
    "X14n0288_009:0236a11": "事蓋受相有三則諸境中發為悲哀衰微憂懸者即苦違境也發為勇猛",
    "X14n0288_009:0236a12": "大喜我慢貪欲者順樂境也發為輕安空心疑慮者中容境也。",
    "X14n0288_009:0236a13": "想陰十魔",
    "X14n0288_009:0236a14": "阿難。彼善男子。修三摩地。受陰盡者。雖未漏盡。心離其形。如鳥出籠。已能成",
    "X14n0288_009:0236a15": "就。從是凡身。上歷菩薩六十聖位。得意生身。隨往無礙。譬如有人。熟寐寱言。",
    "X14n0288_009:0236a16": "是人雖則無別所知。其言已成音韻倫次。令不寐者咸悟其言。此則名為想",
    "X14n0288_009:0236a17": "陰區宇。若動念盡。浮想消除。於覺明心。如去塵垢。一倫生死。首尾圓照。名想",
    "X14n0288_009:0236a18": "陰盡。是人則能超煩惱濁。觀其所由融通妄想。以為其本。",
    "X14n0288_009:0237a01": "〔疏〕總敘受空想現以明入位之深故得上歷菩薩六十聖位即從三漸次",
    "X14n0288_009:0237a02": "乃至等妙二覺為六十位故意生身者一名意生法身謂所去迅速猶如",
    "X14n0288_009:0237a03": "意根由離執受超色根故此有三種楞伽謂從三地得正受樂意生身故",
    "X14n0288_009:0237a04": "寱言者即想陰之相謂眼等五根明了不寐想從意生引熏五識故令咸",
    "X14n0288_009:0237a05": "悟其言由是細相妄想故云不自覺知蓋十魔以變化為相貪欲為境由",
    "X14n0288_009:0237a06": "想屬融通故多變化屬煩惱濁故多貪欲成實云一切煩惱皆在第六識",
    "X14n0288_009:0237a07": "中以想行第六故而以眼等為開道故。",
    "X14n0288_009:0237a08": "阿難。彼善男子。受陰虗妙。不遭邪慮。圓定發明。三摩地中。心愛圓明。銳其精",
    "X14n0288_009:0237a09": "思。貪求善巧。爾時天魔候得其便。飛精附人。口說經法。其人不覺是其魔著。",
    "X14n0288_009:0237a10": "自言謂得無上涅槃。來彼求巧善男子處。敷座說法。其形斯須。或作比丘。令",
    "X14n0288_009:0237a11": "彼人見。或為帝釋。或為婦女。或比丘尼。或寢暗室。身有光明。是人愚迷。惑為",
    "X14n0288_009:0237a12": "菩薩。信其教化。搖蕩其心破佛律儀。潛行貪欲。口中好言災祥變異。或言如",
    "X14n0288_009:0237a13": "來某處出世。或言劫火。或說刀兵。恐怖於人。令其家資。無故耗散此名恠鬼",
    "X14n0288_009:0237a14": "年老成魔。惱亂是人。厭足心生。去彼人體。弟子與師。俱陷王難。汝當先覺。不",
    "X14n0288_009:0237a15": "入輪迴。迷惑不知。墮無間獄。",
    "X14n0288_009:0237a16": "〔疏〕一心愛圓明者謂欲圓明諸法以徧知一切由心愛故是以銳其精思",
    "X14n0288_009:0237a17": "貪求善巧其人不覺是其魔著所謂主人若迷也故十魔皆以心愛而起。",
    "X14n0288_009:0237a18": "阿難。又善男子受陰虗玅。不遭邪慮。圓定發明。三摩地中。心愛遊蕩。飛其精",
    "X14n0288_009:0238a01": "思。貪求經歷。爾時天魔候得其便。飛精附人。口說經法。其人亦不覺知魔著。",
    "X14n0288_009:0238a02": "亦言自得無上涅槃。來彼求遊善男子處。敷座說法。自形無變。其聽法者。忽",
    "X14n0288_009:0238a03": "自見身。坐寶蓮華。全體化成紫金光聚。一眾聽人。各各如是。得未曾有。是人",
    "X14n0288_009:0238a04": "愚迷。惑為菩薩。淫逸其心。破佛律儀。潛行貪欲。口中好言諸佛應世。某處某",
    "X14n0288_009:0238a05": "人。當是某佛。化身來此。某人。即是某菩薩等來化人間。其人見故。心生傾渴。",
    "X14n0288_009:0238a06": "邪見密興。種智消滅。此名魃鬼。年老成魔。惱亂是人。厭足心生。去彼人體。弟",
    "X14n0288_009:0238a07": "子與師。俱陷王難。汝當先覺。不入輪迴。迷惑不知。墮無間獄。",
    "X14n0288_009:0238a08": "〔疏〕二心愛遊蕩即經歷之事自形無變指魔著之人又此十魔即前貪物",
    "X14n0288_009:0238a09": "為罪恠等十鬼也。",
    "X14n0288_009:0238a10": "又善男子。受陰虗玅。不遭邪慮。圓定發明。三摩地中。心愛綿[泳-永+曶]。澄其精思。貪",
    "X14n0288_009:0238a11": "求契合。爾時天魔候得其便。飛精附人。口說經法。其人實不覺知魔著。亦言",
    "X14n0288_009:0238a12": "自得無上涅槃。來彼求合善男子處。敷座說法。其形。及彼聽法之人。外無遷",
    "X14n0288_009:0238a13": "變。令其聽者未聞法前。心自開悟。念念移易。或得宿命或有他心。或見地獄。",
    "X14n0288_009:0238a14": "或知人間好惡諸事。或口說偈。或自誦經。各各歡娛。得未曾有。是人愚迷。惑",
    "X14n0288_009:0238a15": "為菩薩。綿愛其心。破佛律儀。潛行貪欲。口中好言佛有大小。某佛先佛。某佛",
    "X14n0288_009:0238a16": "後佛。其中亦有真佛假佛。男佛女佛。菩薩亦然。其人見故。洗滌本心。易入邪",
    "X14n0288_009:0238a17": "悟。此名魅鬼。年老成魔。惱亂是人。厭足心生。去彼人體。弟子與師。俱陷王難。",
    "X14n0288_009:0238a18": "汝當先覺。不入輪迴。迷惑不知墮無間獄。",
    "X14n0288_009:0239a01": "〔疏〕三心愛綿[泳-永+曶]即冥合之事潛冥契合皆是妄想未聞法前心即開悟人",
    "X14n0288_009:0239a02": "間好惡亦能有知皆冥契事也。",
    "X14n0288_009:0239a03": "又善男子。受陰虗玅。不遭邪慮。圓定發明。三摩地中。心愛根本。窮覽物化。性",
    "X14n0288_009:0239a04": "之終始。精爽其心。貪求辯析。爾時天魔。候得其便。飛精附人。口說經法。其人",
    "X14n0288_009:0239a05": "先不覺知魔著。亦言自得無上涅槃。來彼求元善男子處。敷座說法。身有威",
    "X14n0288_009:0239a06": "神。摧伏求者。令其座下。雖未聞法。自然心伏。是諸人等。將佛涅槃菩提法身。",
    "X14n0288_009:0239a07": "即是現前我肉身上。父父子子。遞代相生。即是法身。常住不絕。都指現在。即",
    "X14n0288_009:0239a08": "為佛國。無別淨居。及金色相。其人信受。亡失先心。身命歸依。得未曾有。是等",
    "X14n0288_009:0239a09": "愚迷。惑為菩薩。推究其心。破佛律儀。潛行貪欲。口中好言。眼耳鼻舌。皆為淨",
    "X14n0288_009:0239a10": "土。男女二根。即是菩提涅槃真處。彼無知者。信是穢言。此名蠱毒魘勝惡鬼。",
    "X14n0288_009:0239a11": "年老成魔。惱亂是人。厭足心生。去彼人體。弟子與師。俱陷王難。汝當先覺。不",
    "X14n0288_009:0239a12": "入輪迴。迷惑不知。墮無間獄。",
    "X14n0288_009:0239a13": "〔疏〕四窮覽物化即本末之事爽精明也然物有本末事有終始但入禪者",
    "X14n0288_009:0239a14": "非今境界徒為魔擾圓覺云非彼所聞終不可取父父子子遞代相生此",
    "X14n0288_009:0239a15": "物化之理也。",
    "X14n0288_009:0239a16": "又善男子。受陰虗玅。不遭邪慮。圓定發明。三摩地中。心愛懸應。周流精研。貪",
    "X14n0288_009:0239a17": "求冥感。爾時天魔。候得其便。飛精附人。口說經法。其人元不覺知魔著。亦言",
    "X14n0288_009:0239a18": "自得無上涅槃。來彼求應善男子處。敷座說法能令聽眾。暫見其身。如百千",
    "X14n0288_009:0240a01": "歲。心生愛染。不能捨離。身為奴僕四事供養。不覺疲勞各各令。其座下人心。",
    "X14n0288_009:0240a02": "知是先師本善知識。別生法愛。粘如膠漆。得未曾有。是人愚迷。惑為菩薩。親",
    "X14n0288_009:0240a03": "近其心。破佛律儀。潛行貪欲。口中好言我於前世。於某生中。先度某人。當時",
    "X14n0288_009:0240a04": "是我妻妾兄弟。今來相度。與汝相隨。歸某世界。供養某佛。或言別有大光明",
    "X14n0288_009:0240a05": "天。佛於中住。一切如來所休居地彼無知者。信是虗誑。遺失本心。此名厲鬼。",
    "X14n0288_009:0240a06": "年老成魔。惱亂是人。厭足心生。去彼人體。弟子與師。俱陷王難。汝當先覺。不",
    "X14n0288_009:0240a07": "入輪迴。迷惑不知。入無間獄。",
    "X14n0288_009:0240a08": "〔疏〕五心愛懸應即遠知之事現身千歲知是先師本善知識此懸應遠知",
    "X14n0288_009:0240a09": "也。",
    "X14n0288_009:0240a10": "又善男子。受陰虗玅。不遭邪慮。圓定發明。三摩地中。心愛深入。剋己辛勤。樂",
    "X14n0288_009:0240a11": "處陰寂。貪求靜謐。爾時天魔。候得其便。飛精附人。口說經法。其人本不覺知",
    "X14n0288_009:0240a12": "魔著。亦言自得無上涅槃。來彼求陰善男子處。敷座說法。令其聽人。各知本",
    "X14n0288_009:0240a13": "業。或於其處。語一人言。汝今未死。已作畜生。勅使一人於後蹋尾。頓令。其人。",
    "X14n0288_009:0240a14": "起不能得。於是一眾。傾心欽伏。有人起心。已知其肇。佛律儀外。重加精苦。誹",
    "X14n0288_009:0240a15": "謗比丘。罵詈徒眾。訐露人事。不避譏嫌。口中好言未然禍福。及至其時。毫髮",
    "X14n0288_009:0240a16": "無失。此大力鬼。年老成魔。惱亂是人。厭足心生。去彼人體。弟子與師。俱陷王",
    "X14n0288_009:0240a17": "難。汝當先覺。不入輪迴。迷惑不知。墮無間獄。",
    "X14n0288_009:0240a18": "〔疏〕六心愛深入即深知之事樂處陰寂貪求靜密所以剋深入之功也各",
    "X14n0288_009:0241a01": "知本業未死作畜深入之驗。",
    "X14n0288_009:0241a02": "又善男子。受陰虗玅。不遭邪慮。圓定發明。三摩地中。心愛知見。勤苦研尋。貪",
    "X14n0288_009:0241a03": "求宿命。爾時天魔。候得其便。飛精附人。口說經法。其人殊不覺知魔著。亦言",
    "X14n0288_009:0241a04": "自得無上涅槃。來彼求知善男子處。敷座說法。是人無端。於說法處。得大寶",
    "X14n0288_009:0241a05": "珠。其魔或時化為畜生。口[銜-金+缶]其珠。及雜珍寶簡策符牘。諸奇異物。先授彼人。",
    "X14n0288_009:0241a06": "後著其體。或誘聽人。藏於地下。有明月珠。照耀其處。是諸聽者。得未曾有。多",
    "X14n0288_009:0241a07": "食藥草。不飡嘉饌。或時日飡。一麻一麥。其形肥充。魔力持故。誹謗比丘。罵詈",
    "X14n0288_009:0241a08": "徒眾不避譏嫌。口中好言。他方寶藏(皆潛區異事)。十方聖賢潛匿之處。隨其後者。往往見",
    "X14n0288_009:0241a09": "有奇異之人。此名山林土地城隍川嶽鬼神。年老成魔。或有宣淫。破佛戒律。",
    "X14n0288_009:0241a10": "與承事者。潛行五欲。或有精進。純食草木。無定行事。惱亂是人。厭足心生。去",
    "X14n0288_009:0241a11": "彼人體弟子與師。俱陷王難。汝當先覺。不入輪迴。迷惑不知。墮無間獄。",
    "X14n0288_009:0241a12": "〔疏〕七心愛知見即明見之事得知珠寶及知聖人此明見無疑也宣淫宣",
    "X14n0288_009:0241a13": "談也左傳陳靈公宣淫於朝君臣為謔。",
    "X14n0288_009:0241a14": "又善男子。受陰虗玅不遭邪慮。圓定發明。三摩地中。心愛神通。種種變化。研",
    "X14n0288_009:0241a15": "究化元。貪取神力。爾時天魔。候得其便。飛精附人。口說經法。其人誠不覺知",
    "X14n0288_009:0241a16": "魔著。亦言自得無上涅槃。來彼求通善男子處。敷座說法。是人或復手執火",
    "X14n0288_009:0241a17": "光。手撮其光。分於所聽四眾頭上。是諸聽人。頂上火光。各長數尺。亦無熱性。",
    "X14n0288_009:0241a18": "曾不焚燒。或水上行。如履平地。或於空中。安坐不動。或入瓶內。或處囊中。越",
    "X14n0288_009:0242a01": "牖透垣。曾無障礙。惟於刀兵。不得自在。自言是佛。身著白衣。受比丘禮。誹謗",
    "X14n0288_009:0242a02": "禪律。罵詈徒眾。訐露人事。不避譏嫌。口中常說神通自在。或復令人旁見佛",
    "X14n0288_009:0242a03": "土。鬼力惑人。非有真實。讚嘆行淫。不毀麤行。將諸猥媟。以為傳法。此名天地",
    "X14n0288_009:0242a04": "大力山精。海精。風精。河精。土精。一切草木積劫精魅。或復龍魅。或壽終仙。再",
    "X14n0288_009:0242a05": "活為魅。或仙期終。計年應死。其形不化。他恠所附。年老成魔。惱亂是人。厭足",
    "X14n0288_009:0242a06": "心生去彼人體。弟子與師。多陷王難。汝當先覺。不入輪迴。迷惑不知。墮無間",
    "X14n0288_009:0242a07": "獄。",
    "X14n0288_009:0242a08": "〔疏〕八心愛神通即變化之事研究化元求變化所由也分火行空踰墻透",
    "X14n0288_009:0242a09": "墉以明神通變化也。",
    "X14n0288_009:0242a10": "又善男子。受陰虗玅。不遭邪慮。圓定發明三摩地中。心愛入滅。研究化性。貪",
    "X14n0288_009:0242a11": "求深空。爾時天魔。候得其便。飛精附人。口說經法。其人終不覺知魔著。亦言",
    "X14n0288_009:0242a12": "自得無上涅槃。來彼求空善男子處。敷座說法。於大眾內。其形忽空。眾無所",
    "X14n0288_009:0242a13": "見。還從虗空。突然而出。存沒自在。或現其身。洞如琉璃。或垂手足。作旃檀氣。",
    "X14n0288_009:0242a14": "或大小便。如厚石密。誹毀戒律。輕賤出家。口中常說無因無果。一死永滅。無",
    "X14n0288_009:0242a15": "復後身。及諸凡聖。雖得空寂。潛行貪欲。受其欲者。亦得空心。撥無因果。此名",
    "X14n0288_009:0242a16": "日月薄蝕精氣。金玉芝草。麟鳳龜鶴。經千萬年。不死為靈。出生國土。年老成",
    "X14n0288_009:0242a17": "魔。惱亂是人。厭足心生。去彼人體。弟子與師。多陷王難。汝當先覺。不入輪迴。",
    "X14n0288_009:0242a18": "迷惑不知。墮無間獄。",
    "X14n0288_009:0243a01": "〔疏〕九心愛入滅即存沒之事研究化性貪求深空所以致存之理也其形",
    "X14n0288_009:0243a02": "忽空還從空出存歿自在。",
    "X14n0288_009:0243a03": "又善男子。受陰虗玅。不遭邪慮。圓定發明。三摩地中。心愛長壽。辛苦研幾。貪",
    "X14n0288_009:0243a04": "求永歲。棄分段生。頓希變易。細相常住。爾時天魔。候得其便。飛精附人。口說",
    "X14n0288_009:0243a05": "經法。其人竟不覺知魔著。亦言自得無上涅槃。來彼求生善男子處。敷座說",
    "X14n0288_009:0243a06": "法。好言他方往還無滯。或經萬里。瞬息再來。皆於彼方。取得其物。或於一處。",
    "X14n0288_009:0243a07": "在一宅中。數步之間。令其從東詣至西壁。是人急行累年不到。因此心信。疑",
    "X14n0288_009:0243a08": "佛現前。口中常說十方眾生。皆是吾子。我生諸佛。我出世界。我是元佛。出世",
    "X14n0288_009:0243a09": "自然。不因修得。此名住世自在天魔。使其眷屬。如遮文茶。及四天王。毗舍童",
    "X14n0288_009:0243a10": "子。未發心者。利其虗明。食彼精氣。或不因師。其修行人。親自觀見。稱執金剛。",
    "X14n0288_009:0243a11": "與汝長命。現美女身。盛行貪欲。未逾年歲。肝腦枯竭。口兼獨言。聽若妖魅。前",
    "X14n0288_009:0243a12": "人未詳。多陷王難。未及遇刑。先已乾死。惱亂彼人。以至殂殞。汝當先覺。不入",
    "X14n0288_009:0243a13": "輪迴。迷惑不知。墮無間獄。",
    "X14n0288_009:0243a14": "〔疏〕十心愛長壽以想空入行行為恒審細相變易故有希求永歲之愛乘",
    "X14n0288_009:0243a15": "分段之麤求常住之細此破陰已深故顯理益微他方往還萬里瞬息數",
    "X14n0288_009:0243a16": "步之間累年不到皆變易之驗也陀羅尼經有遮文茶天毗舍童子即毗",
    "X14n0288_009:0243a17": "舍遮鬼隷四天王已發心則護人未發心則害人以彼定力虗明為則故",
    "X14n0288_009:0243a18": "食其精氣或不因師者不因魔附之師而親見魔現也口兼獨言者間出",
    "X14n0288_009:0244a01": "異言也。",
    "X14n0288_009:0244a02": "阿難當知是十種魔於末世時。在我法中。出家修道。或附人體或自現形。皆",
    "X14n0288_009:0244a03": "言已成正徧知覺。讚嘆淫欲。破佛律儀。先惡魔師。與魔弟子。淫淫相傳。如是",
    "X14n0288_009:0244a04": "邪精。魅其心腑。近則九生。多逾百世。令真修行。總為魔眷。命終之後。必為魔",
    "X14n0288_009:0244a05": "民。失正徧知。墮無間獄。汝今未須先取寂滅。縱得無學。留願入彼末法之中。",
    "X14n0288_009:0244a06": "起大慈悲。救度正心深信眾生。令不著魔。得正知見。我今度汝已出生死。汝",
    "X14n0288_009:0244a07": "尊佛語名報佛恩。阿難。如是十種禪那現境。皆是想陰用心交互。故現斯事。",
    "X14n0288_009:0244a08": "眾生頑迷不自忖量逢此因緣。迷不自識。謂言登聖。大妄語成。墮無間獄。汝",
    "X14n0288_009:0244a09": "等必須將如來語。於我滅後。傳示末法。徧令眾生。開悟斯義。無令天魔得其",
    "X14n0288_009:0244a10": "方便。保持覆護。成無上道。",
    "X14n0288_009:0244a11": "〔疏〕阿難下總結前經戒勗修證言魔於我法出家者涅槃云末世魔現比",
    "X14n0288_009:0244a12": "丘等像混壞正法非毀戒律是也。",
    "X14n0288_009:0244a13": "鎮澄讚曰　修羅天道。苦樂條然。精妍皆是受生淵。妄鏡中天。法座垂全。詳",
    "X14n0288_009:0244a14": "辨陰魔怨。",
    "X14n0288_009:0244a15": "傳如截流曰　躡前十僊廣明天道。斯從勝想得昇。方乎三惡。及以人倫。苦",
    "X14n0288_009:0244a16": "樂雖有不同。無非生死輪轉。結云。此等眾生不識本心。受此輪迴。又云。精研",
    "X14n0288_009:0244a17": "七趣。無非昏沉諸有為相。使悟此有為。始獲無漏耳。上之七趣。葢通明三世",
    "X14n0288_009:0244a18": "因果。今詳約當世進修。明諸魔境。大要務在了達身心本空。魔佛一體。行人",
    "X14n0288_009:0245a01": "於禪定中所發境界。不取則魔亦是佛。取著則佛亦是魔。如色陰中云。斯但",
    "X14n0288_009:0245a02": "功用暫得如是。非為聖證。不作聖心名善境界。若作聖解。即受群邪。此陰境",
    "X14n0288_009:0245a03": "之要旨也。助道大分由初卷云。眾生無始種種顛倒。業種自然。如惡叉聚。諸",
    "X14n0288_009:0245a04": "修行人。不能得成無上菩提。乃至別成聲聞緣覺。及成外道諸天魔王。及魔",
    "X14n0288_009:0245a05": "眷屬。故今杜此多岐。正道可階也。",
    "X14n0288_009:0245a06": "音釋",
    "X14n0288_009:0245a07": "逈(戶頂切)。貶(必歛切)。勗(虛玉切)。凭(音平)。魑(丑知切)。魅(音媚)。脗(音愍)。坼(恥格切)。",
    "X14n0288_009:0245a08": "慴(之涉切)。眇(彌沼切)。隳(呼為切)。黯(乙減切)。蟯(音撓)。魘(於琰切)。蝱(眉庚切)。寱(音藝)。",
    "X14n0288_009:0245a09": "銳(俞芮切)。耗(吻娛)。析(音昔)。粘(尼占切)。膠(音交)。謐(音密)。蹋(徒言切)。肇(音兆)。",
    "X14n0288_009:0245a10": "誂(甫尾切)。詈(音吏)。訐(音結)。牘(音讀)。饌(音撰)。猥(烏賄切)。媟(私列切)。薄蝕(音博食)。",
    "X14n0288_009:0245a11": "瞬(音舜)。"
}