{
    "T13n0410_008:0716a02": "大方廣十輪經卷第八",
    "T13n0410_008:0716a04": "失譯人名今附北涼錄",
    "T13n0410_008:0716a05": "精進相品第十三",
    "T13n0410_008:0716a06": "「復次，善男子！菩薩摩訶薩成就大莊嚴精進",
    "T13n0410_008:0716a07": "輪，從初發心離五欲者，能為聲聞、辟支佛",
    "T13n0410_008:0716a08": "而作福田，亦為一切守護供養。",
    "T13n0410_008:0716a09": "「善男子！菩薩摩訶薩精進有二種：一者、世間，",
    "T13n0410_008:0716a10": "二者、出世間。世間精進復有三種：一者、修福",
    "T13n0410_008:0716a11": "精進，二者、勇猛精進施戒禪定，三者、緣於",
    "T13n0410_008:0716a12": "有漏及諸眾生，依於果報福行住處；是名",
    "T13n0410_008:0716a13": "世間精進，則非摩訶薩也！",
    "T13n0410_008:0716a14": "「復次，菩薩摩訶薩於一切眾生心常平等，但",
    "T13n0410_008:0716a15": "為除滅煩惱業結而勤精進，於聖無漏無",
    "T13n0410_008:0716a16": "取無捨，亦無依止，無雜穢心，亦無亂想，",
    "T13n0410_008:0716a17": "持戒、破戒，精進、懈怠，布施、慳貪，濁心、慈心，如",
    "T13n0410_008:0716a18": "是一切皆悉平等而行精進，不於三界起",
    "T13n0410_008:0716a19": "種種想。於諸眾生若聞言語造業處所，於",
    "T13n0410_008:0716a20": "陰、界、入無所取想而修精進。不依欲界，",
    "T13n0410_008:0716a21": "不著色界及無色界，不生到不到想而修",
    "T13n0410_008:0716a22": "精進。不著一切行，不依三種福而勤精進。",
    "T13n0410_008:0716a23": "菩薩摩訶薩成就如是大莊嚴輪，從初發",
    "T13n0410_008:0716a24": "意離於五欲，名為摩訶薩，亦復堪與聲聞、",
    "T13n0410_008:0716a25": "辟支佛作大福田，為諸眾生守護供養。」",
    "T13n0410_008:0716a26": "爾時世尊欲重宣此義，而說偈言：",
    "T13n0410_008:0716a27": "「染著六情根，　　愚闇於四流；",
    "T13n0410_008:0716a28": "　精進常勇猛，　　智者所譏嫌。",
    "T13n0410_008:0716a29": "　境界處精進，　　善取於有漏；",
    "T13n0410_008:0716b01": "　不名為福田，　　亦非摩訶薩。",
    "T13n0410_008:0716b02": "　智者勤精進，　　除滅一切著；",
    "T13n0410_008:0716b03": "　心無所依止，　　是名為福田。",
    "T13n0410_008:0716b04": "　不著於名色，　　為眾作歸依；",
    "T13n0410_008:0716b05": "　勇猛離諸陰，　　是名為福田。",
    "T13n0410_008:0716b06": "　照了於愚闇，　　超度到彼岸；",
    "T13n0410_008:0716b07": "　如是精進輪，　　斷眾煩惱縛。",
    "T13n0410_008:0716b08": "大方廣十輪經禪相品第十四",
    "T13n0410_008:0716b09": "「復次，善男子！菩薩摩訶薩有大莊嚴禪定輪，",
    "T13n0410_008:0716b10": "若菩薩成就此輪，從初發意斷除五欲，是",
    "T13n0410_008:0716b11": "則堪為聲聞、辟支佛福田，一切眾生守護供",
    "T13n0410_008:0716b12": "養。「善男子！菩薩摩訶薩修禪有二：一者、世間，",
    "T13n0410_008:0716b13": "二者、出世間。云何名世間禪？若菩薩依於陰",
    "T13n0410_008:0716b14": "相，染著欲界、色界、無色界修禪，依止三解脫、",
    "T13n0410_008:0716b15": "四念處、四正勤、四如意足、五根、五力、七覺分、八",
    "T13n0410_008:0716b16": "聖道分，乃至地、水、火、風、空、識等，皆悉依止而",
    "T13n0410_008:0716b17": "生染著，如是修禪，是名菩薩修世間禪，亦",
    "T13n0410_008:0716b18": "與一切聲聞、辟支佛共，不得名為摩訶薩",
    "T13n0410_008:0716b19": "也。云何名出世間禪？",
    "T13n0410_008:0716b20": "「善男子！所謂菩薩能出世間放大光明，不",
    "T13n0410_008:0716b21": "著四念處、四正勤、四如意足、五根、五力、七覺",
    "T13n0410_008:0716b22": "分、八聖道分，如是等法皆無依止而修於",
    "T13n0410_008:0716b23": "禪，乃至身、口、意戒，三解脫門，陰、界諸入，三受、",
    "T13n0410_008:0716b24": "四大，空處、識處，不用處、非想非非想處，今世、",
    "T13n0410_008:0716b25": "後世悉離空靜，不依止空、大空，是名菩薩",
    "T13n0410_008:0716b26": "摩訶薩出世間禪。",
    "T13n0410_008:0716b27": "「善男子！以如是相故，菩薩摩訶薩則能成",
    "T13n0410_008:0716b28": "就大莊嚴禪輪，從初發意離於五欲，堪",
    "T13n0410_008:0716b29": "為聲聞、辟支佛福田，亦為一切守護供養。」",
    "T13n0410_008:0716c01": "爾時，世尊欲重宣此義，而說偈言：",
    "T13n0410_008:0716c02": "「為捨重擔故，　　修於有相禪；",
    "T13n0410_008:0716c03": "　但斷於己結，　　不名為智者。",
    "T13n0410_008:0716c04": "　染著而修禪，　　依止於解脫；",
    "T13n0410_008:0716c05": "　取著於彼岸，　　不能利眾生。",
    "T13n0410_008:0716c06": "　若為棄重擔，　　欲利諸眾生；",
    "T13n0410_008:0716c07": "　滅結修諸禪，　　是名真智者。",
    "T13n0410_008:0716c08": "　若斷於有愛，　　為利諸眾生；",
    "T13n0410_008:0716c09": "　修於無相禪，　　是名摩訶薩。",
    "T13n0410_008:0716c10": "　斷除眾生縛，　　令世間無畏；",
    "T13n0410_008:0716c11": "　寂滅而修禪，　　是名摩訶薩。",
    "T13n0410_008:0716c12": "大方廣十輪經智相品第十五",
    "T13n0410_008:0716c13": "「復次，善男子！菩薩摩訶薩有大莊嚴智輪，若",
    "T13n0410_008:0716c14": "能成就如是大莊嚴智輪，從初發意離於",
    "T13n0410_008:0716c15": "五欲，則能堪為聲聞、辟支佛而作福田，亦",
    "T13n0410_008:0716c16": "為一切守護供養。「善男子！菩薩摩訶薩有",
    "T13n0410_008:0716c17": "二種智：一者、世間，二者、出世間。云何名世間",
    "T13n0410_008:0716c18": "智？所謂菩薩依止讀誦，欲滅一切眾生愚",
    "T13n0410_008:0716c19": "闇作大照明，如來所說種種無量，於聲聞",
    "T13n0410_008:0716c20": "乘皆悉聽受。自書、使人書，自讀誦亦教人",
    "T13n0410_008:0716c21": "讀誦，若說辟支佛法及大乘法，皆悉隨順一",
    "T13n0410_008:0716c22": "切信受。若自讀誦、教人讀誦，自書亦教人",
    "T13n0410_008:0716c23": "書，能為眾生廣說分別顯示其義。讀誦經",
    "T13n0410_008:0716c24": "法求諸無漏，八聖道分解脫之味，而不",
    "T13n0410_008:0716c25": "求於寂滅智慧。常有存相取著之心，是名",
    "T13n0410_008:0716c26": "菩薩世間智輪，亦與聲聞、辟支佛等無有",
    "T13n0410_008:0716c27": "異也！不可名為菩薩摩訶薩。「云何名出世",
    "T13n0410_008:0716c28": "間智輪？菩薩摩訶薩修道之時，隨其精進",
    "T13n0410_008:0716c29": "行住誦習，而於彼相不取、不著、不念、不思惟，",
    "T13n0410_008:0717a01": "如是行類則非下劣，心如虛空同於寂滅，",
    "T13n0410_008:0717a02": "觀法平等都無所著亦無所繫，無生、無滅、心",
    "T13n0410_008:0717a03": "無退轉，常行平等諸法實際，深入寂滅得",
    "T13n0410_008:0717a04": "無生忍。不取諸相心無增減，不依諸地",
    "T13n0410_008:0717a05": "亦不住智慧。菩薩若得如是具足智者，是",
    "T13n0410_008:0717a06": "名菩薩出世間智。有此行類則能成就大",
    "T13n0410_008:0717a07": "莊嚴智輪，從初發意不染五欲，亦能堪",
    "T13n0410_008:0717a08": "為聲聞辟、支佛福田，一切眾生守護供養。",
    "T13n0410_008:0717a09": "「復次，善男子！菩薩摩訶薩有大莊嚴輪，若菩",
    "T13n0410_008:0717a10": "薩成就如此大莊嚴輪者，從初發心斷除",
    "T13n0410_008:0717a11": "五欲，堪為聲聞、辟支佛作大福田，亦為一",
    "T13n0410_008:0717a12": "切守護供養。",
    "T13n0410_008:0717a13": "「善男子！菩薩方便復有二種：一者、世間，二者、",
    "T13n0410_008:0717a14": "出世間。云何名菩薩世間方便？自為及人常",
    "T13n0410_008:0717a15": "懷彼此，種種伎藝而成就眾生。能現如",
    "T13n0410_008:0717a16": "是若干種身，或現佛身，或現辟支佛身，或",
    "T13n0410_008:0717a17": "現聲聞身，或現父母身，隨所應見而為現",
    "T13n0410_008:0717a18": "相。若有病人及看病者，瞻視羸劣無有能",
    "T13n0410_008:0717a19": "救，一切怖畏乃至應死，悉以方便救令解",
    "T13n0410_008:0717a20": "脫。常行四攝成就眾生住於大乘。若聲聞、",
    "T13n0410_008:0717a21": "辟支佛人，有不堪任為大乘、器根不熟者，",
    "T13n0410_008:0717a22": "即於二乘法中，令使修習如是甚深微妙",
    "T13n0410_008:0717a23": "之法。開示顯現第一義諦，超過凡夫顛倒",
    "T13n0410_008:0717a24": "境界。依於四依具四辯才，四念處、四正勤、",
    "T13n0410_008:0717a25": "四如意足、五根、五力、七覺分、八聖道分，住善",
    "T13n0410_008:0717a26": "取道入方便智道成熟眾生。若諸眾生有",
    "T13n0410_008:0717a27": "為名稱，染著利養諸根動搖，而不成就涅",
    "T13n0410_008:0717a28": "槃善根。如是等人教令習誦，如來所說聲",
    "T13n0410_008:0717a29": "聞、辟支佛乘，成就離施功德教令勸助。",
    "T13n0410_008:0717b01": "若有眾生多起瞋恚，其心甚惡而無哀愍，",
    "T13n0410_008:0717b02": "教令修行四無量心而得成熟，若見懈怠",
    "T13n0410_008:0717b03": "如是眾生教令精進，多瞋眾生教行忍辱，",
    "T13n0410_008:0717b04": "散心眾生教令禪定，愚癡眾生為說正法，",
    "T13n0410_008:0717b05": "令修智慧教化成就。若有眾生無所依",
    "T13n0410_008:0717b06": "止無恭敬心，教令開示歸依三寶。有如",
    "T13n0410_008:0717b07": "是等教使修習優婆塞戒，亦教八戒齋法。",
    "T13n0410_008:0717b08": "或有眾生以種種伎術著作務處，教化",
    "T13n0410_008:0717b09": "成就如是等輩。恒沙菩薩有世間方便智",
    "T13n0410_008:0717b10": "慧，菩薩摩訶薩成就如此方便智輪，以諸",
    "T13n0410_008:0717b11": "經論作務伎術，摧伏一切外道異學苦行",
    "T13n0410_008:0717b12": "智輪，是名菩薩摩訶薩成就世間方便智，",
    "T13n0410_008:0717b13": "與一切聲聞、辟支佛共。",
    "T13n0410_008:0717b14": "「善男子！若有菩薩不依明師，亦不依止善",
    "T13n0410_008:0717b15": "知識。以是行類相貌，染著世間而自迷惑。",
    "T13n0410_008:0717b16": "如是菩薩，則不能住出世方便智輪，不名",
    "T13n0410_008:0717b17": "福田，亦不能善知眾生諸行。若見不成法",
    "T13n0410_008:0717b18": "器眾生，及聲聞、辟支佛乘根不熟者，於是人",
    "T13n0410_008:0717b19": "所顯示大乘是名愚癡。無巧方便而教大",
    "T13n0410_008:0717b20": "乘人捨菩薩道，令修聲聞、辟支佛法，是",
    "T13n0410_008:0717b21": "為錯謬不識人根。若見辟支佛人，教令捨",
    "T13n0410_008:0717b22": "離修聲聞乘，不識人根而謬說法，有如是",
    "T13n0410_008:0717b23": "失墮於咎過。若見聲聞人厭於生死者，",
    "T13n0410_008:0717b24": "為說世間三界果報樂著生死，不識人根",
    "T13n0410_008:0717b25": "而謬說法，有如是失墮於咎過。若有眾",
    "T13n0410_008:0717b26": "生不斷殺盜，乃至不斷邪見，具行十惡諸",
    "T13n0410_008:0717b27": "不善根，見如是等而為顯示菩薩大乘甚",
    "T13n0410_008:0717b28": "深之法，竟不說於惡道果報，生死受苦",
    "T13n0410_008:0717b29": "輪轉諸趣，不識人根妄說諸法，墮於咎",
    "T13n0410_008:0717c01": "過，亦名愚癡無方便智。若見樂持戒者為",
    "T13n0410_008:0717c02": "說布施，樂精進者為說持戒，樂忍辱者為",
    "T13n0410_008:0717c03": "說精進，樂禪定者為說忍辱，樂智慧者為",
    "T13n0410_008:0717c04": "說禪定，是名菩薩愚癡，無巧方便智輪，",
    "T13n0410_008:0717c05": "亦名世間智，則與一切聲聞、辟支佛共，亦",
    "T13n0410_008:0717c06": "不可名為摩訶薩也。「云何名菩薩摩訶薩",
    "T13n0410_008:0717c07": "出世間方便智輪？若諸菩薩有所作業，皆為",
    "T13n0410_008:0717c08": "他人不念己身，作若干等種種伎術，乃至",
    "T13n0410_008:0717c09": "悉欲與人共之，如前所說。若有己利迴",
    "T13n0410_008:0717c10": "施他人，見堪任器者而為說法，漸教聲聞、",
    "T13n0410_008:0717c11": "辟支佛乘；見辟支佛人，教令漸修摩訶衍",
    "T13n0410_008:0717c12": "乘，亦不為聲聞人根不熟者，而為說樂生",
    "T13n0410_008:0717c13": "死法。為有殺生乃至邪見，為說聲聞法生",
    "T13n0410_008:0717c14": "死所趣。若樂修施者，為說無上伎術，乃至",
    "T13n0410_008:0717c15": "樂智慧者，為說賢聖無漏智道。以是智慧",
    "T13n0410_008:0717c16": "成就眾生，不取眾生想及智慧想，是名",
    "T13n0410_008:0717c17": "菩薩摩訶薩能出世間最大莊嚴方便智輪。",
    "T13n0410_008:0717c18": "若菩薩摩訶薩成就此輪，從初發意斷除",
    "T13n0410_008:0717c19": "五欲，是名菩薩摩訶薩，堪為聲聞、辟支佛",
    "T13n0410_008:0717c20": "作大福田，常為一切守護供養。」爾時，世尊",
    "T13n0410_008:0717c21": "欲重宣此義，而說偈言：",
    "T13n0410_008:0717c22": "「應說一乘道，　　而為演二乘；",
    "T13n0410_008:0717c23": "　則為自欺誑，　　不名度眾生。",
    "T13n0410_008:0717c24": "　決定墮邪聚，　　而示下劣乘；",
    "T13n0410_008:0717c25": "　是則為愚癡，　　不名摩訶薩。",
    "T13n0410_008:0717c26": "　趣向一乘者，　　為欲聽法故；",
    "T13n0410_008:0717c27": "　樂處於生死，　　智者之所說。",
    "T13n0410_008:0717c28": "　決定專一心，　　隨欲而教化；",
    "T13n0410_008:0717c29": "　是名為方便，　　智者所讚歎。",
    "T13n0410_008:0718a01": "　一向為聲聞，　　教令生厭惡；",
    "T13n0410_008:0718a02": "　堪任為器者，　　教以摩訶衍。",
    "T13n0410_008:0718a03": "「復次，善男子！菩薩摩訶薩取法之慈而莊",
    "T13n0410_008:0718a04": "嚴輪，不取眾生相。何以故？取眾生慈而莊",
    "T13n0410_008:0718a05": "嚴者，則是聲聞、辟支佛行，不能莊嚴大乘",
    "T13n0410_008:0718a06": "道也！聲聞、辟支佛雖修於慈，但自為己不",
    "T13n0410_008:0718a07": "為利人，為自調伏滅己結業，盡諸煩惱",
    "T13n0410_008:0718a08": "已得涅槃，為我、人、眾生而修行慈，於他眾",
    "T13n0410_008:0718a09": "生心常放捨，是故不名為大莊嚴輪。唯斷",
    "T13n0410_008:0718a10": "己結不能為人除諸煩惱，菩薩摩訶薩則",
    "T13n0410_008:0718a11": "不如是，常為一切眾生修行慈心莊嚴大",
    "T13n0410_008:0718a12": "慈，名為菩薩摩訶薩無依止慈，不依止",
    "T13n0410_008:0718a13": "陰、界、入故而修行慈，不依止四念處、四正",
    "T13n0410_008:0718a14": "勤、四如意足、五根、五力、七覺分、八聖道分而",
    "T13n0410_008:0718a15": "修行慈，不依止欲界、色界、無色界而修行",
    "T13n0410_008:0718a16": "慈，不依止此世、後世故而修行慈，不依止",
    "T13n0410_008:0718a17": "此岸而修行慈，不依止彼岸而修行慈，不",
    "T13n0410_008:0718a18": "為不到故而修行慈。菩薩摩訶薩唯緣",
    "T13n0410_008:0718a19": "法故而修行慈，此非聲聞、辟支佛之所能",
    "T13n0410_008:0718a20": "行，唯諸菩薩摩訶薩乃能成就如是大莊",
    "T13n0410_008:0718a21": "嚴緣法慈輪。若菩薩從初發意離於五欲，",
    "T13n0410_008:0718a22": "如是菩薩摩訶薩，堪任聲聞、辟支佛作大福",
    "T13n0410_008:0718a23": "田，亦為一切眾生守護供養。",
    "T13n0410_008:0718a24": "「復次，善男子！菩薩摩訶薩修大悲輪，從初發",
    "T13n0410_008:0718a25": "意斷除五欲，名為摩訶薩，堪為聲聞、辟支",
    "T13n0410_008:0718a26": "佛作大福田，常為一切眾生守護供養。何",
    "T13n0410_008:0718a27": "以故？一切聲聞、辟支佛，但自為己而修悲",
    "T13n0410_008:0718a28": "故。菩薩摩訶薩則不如是，而自亡己為一",
    "T13n0410_008:0718a29": "切眾生故而修行悲，是故堪為一切眾生",
    "T13n0410_008:0718b01": "作大福田。如是菩薩摩訶薩，能兼他人修",
    "T13n0410_008:0718b02": "四攝法，為成熟眾生故，乃至捨己支節、",
    "T13n0410_008:0718b03": "身命及以財物，以此大悲為欲安樂諸眾",
    "T13n0410_008:0718b04": "生故，亦不得眾生相，不得施者相，不得",
    "T13n0410_008:0718b05": "受者相，乃至不得施業果報相。行檀波羅",
    "T13n0410_008:0718b06": "蜜時，不取行相、愛語、利益及同事相。雖行",
    "T13n0410_008:0718b07": "四攝而不取相，常以最勝心第一心寂滅",
    "T13n0410_008:0718b08": "心，乃至無量阿僧祇心，無行陰、界、入心，無",
    "T13n0410_008:0718b09": "動搖而常安住，莊嚴大悲寂滅心成就",
    "T13n0410_008:0718b10": "眾生。",
    "T13n0410_008:0718b11": "「善男子！以如是相能大莊嚴，不與一切聲",
    "T13n0410_008:0718b12": "聞、辟支佛共。菩薩摩訶薩具足成就此大悲",
    "T13n0410_008:0718b13": "輪，從初發意斷除五欲，堪為聲聞、辟支佛",
    "T13n0410_008:0718b14": "作大福田，常為一切眾生守護供養。」爾時，",
    "T13n0410_008:0718b15": "世尊欲重宣此義，而說偈言：",
    "T13n0410_008:0718b16": "「此法難思議，　　甚深如虛空；",
    "T13n0410_008:0718b17": "　無色、無所住，　　大悲之所成。",
    "T13n0410_008:0718b18": "　常勤行頭陀，　　菩薩最上智；",
    "T13n0410_008:0718b19": "　大悲勇進力，　　超過一切人。",
    "T13n0410_008:0718b20": "　眾生無歸依，　　生死苦所縛；",
    "T13n0410_008:0718b21": "　普欲令解脫，　　大悲水洗除。",
    "T13n0410_008:0718b22": "　乾竭生死海，　　則非聲聞地；",
    "T13n0410_008:0718b23": "　及與緣覺乘，　　菩薩所哀愍。",
    "T13n0410_008:0718b24": "　貪欲、恚、愚癡，　　眾生沒惡道；",
    "T13n0410_008:0718b25": "　以此大悲水，　　洗浴苦眾生。",
    "T13n0410_008:0718b26": "「復次，善男子！又有廣遍虛空無邊無有量數",
    "T13n0410_008:0718b27": "種種差別音聲辯才一切三昧總持忍辱大莊",
    "T13n0410_008:0718b28": "嚴輪。菩薩摩訶薩若成就此輪，從初發意",
    "T13n0410_008:0718b29": "斷除五欲，則能堪為聲聞、辟支佛作大福",
    "T13n0410_008:0718c01": "田，一切皆應供養守護。",
    "T13n0410_008:0718c02": "「云何名為菩薩摩訶薩廣遍虛空無邊無量",
    "T13n0410_008:0718c03": "種種差別音聲辯才一切三昧總持忍辱大莊",
    "T13n0410_008:0718c04": "嚴輪？所謂菩薩照明一切法，猶如月光普",
    "T13n0410_008:0718c05": "照天下，無相、無依，心無所染，於諸三昧",
    "T13n0410_008:0718c06": "身心不動，眼、眼觸、眼識悉皆不動，若眼",
    "T13n0410_008:0718c07": "緣觸內生三受，苦受、樂受、不苦不樂受，生",
    "T13n0410_008:0718c08": "寂滅心與無生心；耳、鼻、舌、身，乃至心意、意",
    "T13n0410_008:0718c09": "識無生亦如是。能生三受寂滅心、無生心，",
    "T13n0410_008:0718c10": "三世陰、界、入一切亦皆無生無有動搖，三界、",
    "T13n0410_008:0718c11": "三行、三戒，三乘、三解脫，三根、三觸，亦寂滅心、",
    "T13n0410_008:0718c12": "無生心。一切處無住，皆行無相檀波羅蜜，",
    "T13n0410_008:0718c13": "乃至持戒、忍辱、精進、禪定、智慧波羅蜜，皆",
    "T13n0410_008:0718c14": "住寂滅心無動亂。四念處、四正懃、四如意",
    "T13n0410_008:0718c15": "足、五根、五力、七覺分、八聖道分，皆住不動，",
    "T13n0410_008:0718c16": "九次第定亦不動，乃至三行如不如相亦悉",
    "T13n0410_008:0718c17": "不動。知一切法悉無所障住八聖道，窟宅",
    "T13n0410_008:0718c18": "及非窟宅，有取、無取，有漏、無漏，有此彼岸、",
    "T13n0410_008:0718c19": "無此彼岸，無大、無小，有作、無作，有善、無善，",
    "T13n0410_008:0718c20": "有記、無記，於一切處而心不動，乃能如是",
    "T13n0410_008:0718c21": "大慈、大悲興大方便。為成熟眾生，守護三",
    "T13n0410_008:0718c22": "乘及四無畏，分別十地乃至十八不共法，",
    "T13n0410_008:0718c23": "於一切處皆住無作無起，心常安住，取相",
    "T13n0410_008:0718c24": "三受皆悉寂滅。菩薩摩訶薩離一切相，得虛",
    "T13n0410_008:0718c25": "空眼火光照明三昧一切三昧王方便大莊嚴",
    "T13n0410_008:0718c26": "輪。若菩薩住是三昧，則能滅除過去諸業，",
    "T13n0410_008:0718c27": "三惡趣苦皆悉消滅令盡無餘。",
    "T13n0410_008:0718c28": "「善男子！譬如五日出時，一切泉流河池及",
    "T13n0410_008:0718c29": "諸大河，四大海水皆悉枯竭。如是菩薩摩",
    "T13n0410_008:0719a01": "訶薩，以廣遍虛空無邊無量阿僧祇譬喻言",
    "T13n0410_008:0719a02": "辭巧說辯才一切三昧總持忍辱大莊嚴輪。",
    "T13n0410_008:0719a03": "菩薩若能成就此輪，滅盡三有除諸惡趣，",
    "T13n0410_008:0719a04": "於過去世所有業障永滅無餘。",
    "T13n0410_008:0719a05": "「善男子！譬如世界劫欲盡時，此四天下及",
    "T13n0410_008:0719a06": "八萬四千諸河渚等，并四天王一切諸山，",
    "T13n0410_008:0719a07": "皆悉敗壞消滅永盡令無有餘。",
    "T13n0410_008:0719a08": "「善男子！菩薩摩訶薩亦復如是，成就一切三",
    "T13n0410_008:0719a09": "昧諸陀羅尼忍辱輪者，能滅先世所作惡業，",
    "T13n0410_008:0719a10": "乃至三有一切惡趣永盡無餘。",
    "T13n0410_008:0719a11": "「善男子！譬諸黑闇遍滿虛空，日輪出時一切",
    "T13n0410_008:0719a12": "黑闇皆悉除滅。菩薩摩訶薩亦復如是，若",
    "T13n0410_008:0719a13": "能成就是大莊嚴輪，乃至一切三昧總持忍",
    "T13n0410_008:0719a14": "辱輪，己身及他顛倒諸闇皆悉消滅。如是",
    "T13n0410_008:0719a15": "虛空無邊智日，悉能消滅先世諸惡不善使",
    "T13n0410_008:0719a16": "業永盡無餘。是菩薩不隨惡知識，常不離",
    "T13n0410_008:0719a17": "諸佛而聽正法，乃至不離諸菩薩行，於其",
    "T13n0410_008:0719a18": "夢中心常念佛。",
    "T13n0410_008:0719a19": "「何等是菩薩摩訶薩大莊嚴遍滿虛空廣大無",
    "T13n0410_008:0719a20": "邊無量阿僧祇種種言辭音聲辯才一切三昧",
    "T13n0410_008:0719a21": "總持忍辱輪？",
    "T13n0410_008:0719a22": "「菩薩摩訶薩，入於初禪乃至第四禪，入空處",
    "T13n0410_008:0719a23": "乃至非想非非想處，入滿足滅盡定，乃至",
    "T13n0410_008:0719a24": "滿足滅三行心。無動受心，想、觸、意行寂滅不",
    "T13n0410_008:0719a25": "動，或住一日一夜，乃至七日七夜住於禪",
    "T13n0410_008:0719a26": "味，亦住第一義空。身諸毛孔出於暖氣，",
    "T13n0410_008:0719a27": "燒滅一切結使業薪，如是次第逮深正念，",
    "T13n0410_008:0719a28": "一切身體悅樂滿足。",
    "T13n0410_008:0719a29": "「譬如自在天子入現一切樂三昧，入是三",
    "T13n0410_008:0719b01": "昧已，一切身毛孔中皆悉受樂，如是樂相",
    "T13n0410_008:0719b02": "觸菩薩身，而便自憶念佛，念佛已即便",
    "T13n0410_008:0719b03": "見佛無復餘相。",
    "T13n0410_008:0719b04": "「若念一佛則見一佛，若念無量佛則見無",
    "T13n0410_008:0719b05": "量佛，若念佛身少分則見少分，若念佛無",
    "T13n0410_008:0719b06": "邊身則見無邊身；若觀自身作佛相者，則",
    "T13n0410_008:0719b07": "見己身同佛相好具足莊嚴；若觀他身欲",
    "T13n0410_008:0719b08": "作佛者，則見他身亦同其佛莊嚴相好；若",
    "T13n0410_008:0719b09": "欲隨觀眾生皆作佛相者，則隨所觀同",
    "T13n0410_008:0719b10": "佛身相餘無所見。心所起念皆實不虛，知",
    "T13n0410_008:0719b11": "一切法如幻如水中像，悉觀三受、三行永盡",
    "T13n0410_008:0719b12": "消滅。",
    "T13n0410_008:0719b13": "「如是觀已還入滅盡定禪悅味食，或於一七",
    "T13n0410_008:0719b14": "日、二七、三七，乃至七七日，或十日、五十日，",
    "T13n0410_008:0719b15": "如是乃至百千萬億劫，還入實諦空觀如",
    "T13n0410_008:0719b16": "前念佛，成就作是觀已。",
    "T13n0410_008:0719b17": "「善男子！以如是相，廣大遍滿虛空無量無邊",
    "T13n0410_008:0719b18": "阿僧祇種種言辭音聲辯才一切三昧總持忍",
    "T13n0410_008:0719b19": "辱輪。",
    "T13n0410_008:0719b20": "「菩薩成就如是輪故，斷除五欲，滅盡過去",
    "T13n0410_008:0719b21": "一切惡業。三有六趣皆悉消滅令無有餘，",
    "T13n0410_008:0719b22": "堪為聲聞及辟支佛作大福田，亦為一切",
    "T13n0410_008:0719b23": "守護供養。離四顛倒愚癡大闇，不復更隨",
    "T13n0410_008:0719b24": "諸惡知識，常不離佛得聞正法。乃至夢中",
    "T13n0410_008:0719b25": "見佛、聽法、供養眾僧，於一切菩薩所行之",
    "T13n0410_008:0719b26": "道，疾成阿耨多羅三藐三菩提得淨佛土。",
    "T13n0410_008:0719b27": "於彼佛國，一切眾生悉皆化生相好如佛，",
    "T13n0410_008:0719b28": "住摩訶衍，結使微薄。」爾時，世尊欲重宣此",
    "T13n0410_008:0719b29": "義，而說偈言：",
    "T13n0410_008:0719c01": "「堪任法器者，　　則破諸結使；",
    "T13n0410_008:0719c02": "　能住於善住，　　皆悉無疑難。",
    "T13n0410_008:0719c03": "　為欲斷有縛，　　當作大莊嚴；",
    "T13n0410_008:0719c04": "　修學諸禪定，　　智慧不思議。",
    "T13n0410_008:0719c05": "　修學於諸禪，　　觀第一寂滅；",
    "T13n0410_008:0719c06": "　以此念佛智，　　能盡一切惡。",
    "T13n0410_008:0719c07": "　相與無相等，　　以空悉能滅；",
    "T13n0410_008:0719c08": "　永斷於惡趣，　　不離見諸佛。",
    "T13n0410_008:0719c09": "　善修學諸法，　　供養一切佛；",
    "T13n0410_008:0719c10": "　疾成於正覺，　　以修空相故。",
    "T13n0410_008:0719c11": "　為眾作親友，　　除捨諸結使；",
    "T13n0410_008:0719c12": "　是名淨福田，　　疾近於菩提。",
    "T13n0410_008:0719c13": "　眾生作佛相，　　遍滿諸世界；",
    "T13n0410_008:0719c14": "　為求佛道故，　　遠離於二乘。」",
    "T13n0410_008:0719c15": "說是法時，恒河沙等無量菩薩，本所曾聞",
    "T13n0410_008:0719c16": "念佛正法，若有癈忘今悉還得。無量眾生",
    "T13n0410_008:0719c17": "聞是念佛百千三昧，悉入一切三昧方便，皆",
    "T13n0410_008:0719c18": "得憶念總持華鬘。無量眾生而皆依止首楞",
    "T13n0410_008:0719c19": "嚴三昧，乃至成就電光三昧。得一切法照",
    "T13n0410_008:0719c20": "明，逮無生忍，遠塵離垢得法眼淨。無量眾",
    "T13n0410_008:0719c21": "生得須陀洹果、斯陀含果、阿那含果、阿羅漢",
    "T13n0410_008:0719c22": "果。",
    "T13n0410_008:0719c23": "無量眾生皆求出家入佛法中，無量眾生",
    "T13n0410_008:0719c24": "住於十善，有發聲聞心者，有發辟支佛",
    "T13n0410_008:0719c25": "心者，有發阿耨多羅三藐三菩提心者，得",
    "T13n0410_008:0719c26": "不退轉者。無量眾生得世間正見，以正見",
    "T13n0410_008:0719c27": "因緣故斷惡趣結，皆得生天及在人間，歸",
    "T13n0410_008:0719c28": "依三寶棄捨五欲，於佛法中而得出家，離",
    "T13n0410_008:0719c29": "一切邪見得清淨信。",
    "T13n0410_008:0720a01": "爾時，世尊告金剛藏菩薩摩訶薩：「善男子！汝",
    "T13n0410_008:0720a02": "當以此不退法輪，授地藏菩薩記。若有眾",
    "T13n0410_008:0720a03": "生讀誦此經，為他解說、住是法者，應當",
    "T13n0410_008:0720a04": "擁護十法。",
    "T13n0410_008:0720a05": "「何等為十？擁護一切財物，離一切惡、一切",
    "T13n0410_008:0720a06": "邪見、邪歸依十惡、一切身過、一切口過、一切",
    "T13n0410_008:0720a07": "誹謗、一切破戒、一切橫病、一切橫死，如是",
    "T13n0410_008:0720a08": "眾生臨命終時，皆得見佛即生天上。若有",
    "T13n0410_008:0720a09": "眾生讀誦此經，應當擁護如是十法，是名",
    "T13n0410_008:0720a10": "諸佛伏藏。」佛說是經已，時四部眾及諸天、龍、",
    "T13n0410_008:0720a11": "夜叉、乾闥婆、阿修羅、迦樓羅、緊那羅、摩睺羅伽、",
    "T13n0410_008:0720a12": "人非人，及地藏菩薩等，聞是經已，歡喜奉",
    "T13n0410_008:0720a13": "行。",
    "T13n0410_008:0720a14": "大方廣十輪經卷第八"
}