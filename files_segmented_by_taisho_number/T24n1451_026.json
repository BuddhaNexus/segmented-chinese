{
    "T24n1451_026:0329a03": "根本說一切有部毘奈耶雜事",
    "T24n1451_026:0329a04": "卷第二十六",
    "T24n1451_026:0329a06": "三藏法師義淨奉　制譯",
    "T24n1451_026:0329a07": "第六門第四子攝頌之餘佛現大神通事",
    "T24n1451_026:0329a08": "爾時薄伽梵在王舍城羯闌鐸迦池竹林園",
    "T24n1451_026:0329a09": "住，于時國王、大臣、婆羅門、長者、居士、城邑、聚",
    "T24n1451_026:0329a10": "落所有人民商主之類，皆共尊重恭敬供養，",
    "T24n1451_026:0329a11": "大師世尊及苾芻眾，多獲利養飲食衣服，臥",
    "T24n1451_026:0329a12": "具醫藥資身之物。然諸外道不蒙王臣婆羅",
    "T24n1451_026:0329a13": "門等之所恭敬，不獲飲食乃至資身之物。時",
    "T24n1451_026:0329a14": "魔王波旬作如是念：「我於長夜惱喬答摩不",
    "T24n1451_026:0329a15": "能得便，我今宜可於諸外道而為惱亂。」是",
    "T24n1451_026:0329a16": "時六師晡剌拏等，非一切智作一切智慢，亦",
    "T24n1451_026:0329a17": "於王舍城依止而住。魔王波旬即便化作晡",
    "T24n1451_026:0329a18": "剌拏形，往末羯利瞿舍梨子處，即於其前現",
    "T24n1451_026:0329a19": "諸神變，身出水火降雨雷電。時末羯利瞿",
    "T24n1451_026:0329a20": "舍梨子問言：「晡剌拏！汝能成就如是希奇殊",
    "T24n1451_026:0329a21": "勝之德？」答言：「我證如是。」復往珊逝移陛剌",
    "T24n1451_026:0329a22": "知子處，復往阿市多雞舍甘跋羅處，復往脚",
    "T24n1451_026:0329a23": "拘陀迦多演那處，復往昵揭爛陀慎若低子",
    "T24n1451_026:0329a24": "處，皆於其前現諸神變身出水火降雨雷電。",
    "T24n1451_026:0329a25": "又復變作末羯利瞿舍梨子形，皆往其處即",
    "T24n1451_026:0329a26": "於其前現諸神變，身出水火降雨雷電，彼皆",
    "T24n1451_026:0329a27": "問言：「末羯利瞿舍梨子，汝能成就如是希奇",
    "T24n1451_026:0329a28": "殊勝之德？」答言：「我證。」",
    "T24n1451_026:0329a29": "又復變作珊逝移陛剌知子形，皆往其處，廣",
    "T24n1451_026:0329b01": "說如前，乃至答言：「我證。」次復變作阿市多",
    "T24n1451_026:0329b02": "雞舍甘跋羅形，如前所說。次復變作脚拘陀",
    "T24n1451_026:0329b03": "迦多演那形，次復變作昵揭爛陀慎若低子",
    "T24n1451_026:0329b04": "形，皆於其前現諸神變，身出水火降雨雷",
    "T24n1451_026:0329b05": "電，彼皆問言：「汝能證得如是希奇殊勝之",
    "T24n1451_026:0329b06": "德。」答言：「我證。」見是事已彼皆自作如是之念：",
    "T24n1451_026:0329b07": "「彼並具大威神有殊勝力，除我一人無斯威",
    "T24n1451_026:0329b08": "德。」彼於異時此六大師在唱誦堂悉皆聚集",
    "T24n1451_026:0329b09": "共為議論，咸作是說：「我等昔時皆為國王、大",
    "T24n1451_026:0329b10": "臣、婆羅門、居士、商主之類，皆共尊重恭敬供",
    "T24n1451_026:0329b11": "養，多獲利養飲食、衣服、臥具、醫藥、資身之物。",
    "T24n1451_026:0329b12": "我等今時無復如是恭敬供養，飲食衣服悉",
    "T24n1451_026:0329b13": "皆斷絕。然而沙門喬答摩為諸王等恭敬",
    "T24n1451_026:0329b14": "供養，資身之具悉皆豐足諸人當知。我等應",
    "T24n1451_026:0329b15": "以神通道力，喚沙門喬答摩令來共我捔上",
    "T24n1451_026:0329b16": "人法。若喬答摩現一神變，我當現二；彼若",
    "T24n1451_026:0329b17": "現二、我當現四；彼若現四，我當現八；彼若現",
    "T24n1451_026:0329b18": "八，我現十六；彼現十六，我現三十二。但是喬",
    "T24n1451_026:0329b19": "答摩現上人法，我皆二倍、三倍勝彼所為。」時",
    "T24n1451_026:0329b20": "彼六師詣影勝王所，呪願王已作如是語：「大",
    "T24n1451_026:0329b21": "王當知！我等具大神通有大智慧，沙門喬答",
    "T24n1451_026:0329b22": "摩亦復自稱具大神通有大智慧，願王聽許",
    "T24n1451_026:0329b23": "以智慧者共智慧人捔量神變上人之法。若",
    "T24n1451_026:0329b24": "其沙門現一變時，我當示現二倍、三倍神通",
    "T24n1451_026:0329b25": "之事。若彼行至半路之時，我等就彼亦行半",
    "T24n1451_026:0329b26": "路共捔神通。」時影勝王答六師曰：「仁等雖活，",
    "T24n1451_026:0329b27": "死屍無異，因何能以上人之法喚如來耶？」彼",
    "T24n1451_026:0329b28": "聞是語皆辭而退。",
    "T24n1451_026:0329b29": "後於異時王出大城，為禮敬故往至佛所，六",
    "T24n1451_026:0329c01": "師遂於中路見影勝王，作如是語，廣如前說，",
    "T24n1451_026:0329c02": "請捔神變，王曰：「兩度來說，事不可追。若更言",
    "T24n1451_026:0329c03": "者，擯汝出界。」彼便默去，至住處已復還共議：",
    "T24n1451_026:0329c04": "「仁等當知！王於沙門深生敬信，此不可期；憍",
    "T24n1451_026:0329c05": "閃毘勝光大王，為性中平無有阿曲，眾所共",
    "T24n1451_026:0329c06": "聞。若喬答摩向彼城者，我等喚其捔神通力。」",
    "T24n1451_026:0329c07": "後於異時，世尊隨緣出王舍城，往室羅伐漸",
    "T24n1451_026:0329c08": "次到彼住給園中。六師外道亦隨後至，既停",
    "T24n1451_026:0329c09": "息已詣勝光王所，為呪願已作如是語：「大王",
    "T24n1451_026:0329c10": "當知！我等有大神通具大智慧，沙門喬答摩",
    "T24n1451_026:0329c11": "亦常自謂有大神通具大智慧，願王聽許以",
    "T24n1451_026:0329c12": "智慧者共智慧人捔量神變上人之法。若其",
    "T24n1451_026:0329c13": "沙門現一神變我當現二，如是乃至三十二",
    "T24n1451_026:0329c14": "倍，廣如前說。若彼行至半路之時，我等亦行",
    "T24n1451_026:0329c15": "半路共捔神通。」時勝光王答六師曰：「若如是",
    "T24n1451_026:0329c16": "者，仁等且住，待我白佛。」時王即往至世尊所，",
    "T24n1451_026:0329c17": "禮雙足已在一面坐，合掌恭敬請世尊曰：「外",
    "T24n1451_026:0329c18": "道六師欲以神通上人之法命召世尊捔量道",
    "T24n1451_026:0329c19": "德，唯願慈悲降伏外道慶悅人天，令信心者",
    "T24n1451_026:0329c20": "歡喜踊躍，其不信者滅罪惡源。」大師聞已告",
    "T24n1451_026:0329c21": "勝光王曰：「大王當知！我於聲聞弟子作如是",
    "T24n1451_026:0329c22": "說：『汝等苾芻！勿於來往沙門、婆羅門、長者、居",
    "T24n1451_026:0329c23": "士等前現其神變作上人法。』然我於諸弟子",
    "T24n1451_026:0329c24": "說如是法：『汝等苾芻！於勝善法應須掩覆，罪",
    "T24n1451_026:0329c25": "惡之事發露為先。』」時勝光王如是再三勸請",
    "T24n1451_026:0329c26": "世尊，世尊再三還如是答。佛告大王：「佛有五",
    "T24n1451_026:0329c27": "事必定須作。云何為五？一者未曾發心有情，",
    "T24n1451_026:0329c28": "令彼發起無上大菩提心；二者久植善根法王",
    "T24n1451_026:0329c29": "太子灌頂授記；三者於父母所令見真諦；四",
    "T24n1451_026:0330a01": "者於室羅伐現大神通；五者但是因佛受化",
    "T24n1451_026:0330a02": "眾生悉皆度脫。」",
    "T24n1451_026:0330a03": "爾時世尊復作是念：「古昔諸佛皆於何處現",
    "T24n1451_026:0330a04": "大神通？」見在室羅伐城。復念：「何時大眾雲集？」",
    "T24n1451_026:0330a05": "見七日後。如是知已告勝光王曰：「王今應",
    "T24n1451_026:0330a06": "去，觀機應會我當作之。」王曰：「欲在何時？」佛言：",
    "T24n1451_026:0330a07": "「待七日後。」王禮佛足奉辭而去，便詣外道處，",
    "T24n1451_026:0330a08": "告言：「仁等當知！七日之後，如來為眾現大神",
    "T24n1451_026:0330a09": "通，仁等若有所為事者隨意應作。」外道聞已",
    "T24n1451_026:0330a10": "展轉共議：「沙門喬答摩，或可逃竄、或覓己",
    "T24n1451_026:0330a11": "朋，我等諸人欲何所作？」共相議曰：「沙門必",
    "T24n1451_026:0330a12": "定求覓己朋，我等亦可覓相知者。」于時俱尸",
    "T24n1451_026:0330a13": "那城有一外道名曰善賢，其年衰老一百二",
    "T24n1451_026:0330a14": "十歲。時此城中有諸壯士，皆於善賢恭敬尊",
    "T24n1451_026:0330a15": "重深心供養，謂是阿羅漢。時諸六師共籌議",
    "T24n1451_026:0330a16": "已，即詣善賢處問言：「善賢！仁是我輩同梵行",
    "T24n1451_026:0330a17": "者，我等欲召沙門喬答摩共捔神力現上人",
    "T24n1451_026:0330a18": "法，仁可相助。」答言：「仁等所作非宜共彼沙門",
    "T24n1451_026:0330a19": "捔其神變。何以故？彼是大德有大力勢。如何",
    "T24n1451_026:0330a20": "得知？由有理故。」問言：「何理？」答曰：「若大沙門",
    "T24n1451_026:0330a21": "未出世時，我念曾於曼陀枳儞大池之側隨",
    "T24n1451_026:0330a22": "處宴坐，於晨朝時乞食已，就無熱池邊逐靜",
    "T24n1451_026:0330a23": "而食。時彼池所有天神住，便自取水來相供",
    "T24n1451_026:0330a24": "給沙門喬答摩。既出世後，彼聲聞弟子最為",
    "T24n1451_026:0330a25": "第一名舍利子，彼有求寂名曰准陀，持糞",
    "T24n1451_026:0330a26": "掃衣就無熱池而為洗濯。時池邊諸天即為",
    "T24n1451_026:0330a27": "浣濯，持衣授與，其浣衣水用自灑身極生恭",
    "T24n1451_026:0330a28": "敬。如我惟忖，我不及彼弟子。弟子仁等今欲",
    "T24n1451_026:0330a29": "喚彼大師共捔神力，誠非善事。」彼聞議曰：「此",
    "T24n1451_026:0330b01": "亦是彼沙門朋黨，更覓餘人共為籌議。」時諸",
    "T24n1451_026:0330b02": "六師詐現敬相即辭而去，遂便詣一寂靜之",
    "T24n1451_026:0330b03": "處，共為議曰：「何處更欲覓我朋流？」一人告",
    "T24n1451_026:0330b04": "曰：「於某城內有一五通，宜可就彼共為計策",
    "T24n1451_026:0330b05": "必當相助。」一人報曰：「彼無力能現諸神變，然",
    "T24n1451_026:0330b06": "於雪山寂靜之處，茂林清池花果繁實，松風",
    "T24n1451_026:0330b07": "吐韻好鳥和鳴。彼有五百仙人依止而住，其",
    "T24n1451_026:0330b08": "中多是證得五通，我等宜可詣彼共議。」既至",
    "T24n1451_026:0330b09": "彼處相問訊已，白言：「仁等與我同修梵行，",
    "T24n1451_026:0330b10": "我等今欲喚彼沙門喬答摩共捔神通上人之",
    "T24n1451_026:0330b11": "法，仁與我等為伴助不？」彼皆答曰：「斯為善事，",
    "T24n1451_026:0330b12": "我願共成。大集之時，應現異相，見我相時，",
    "T24n1451_026:0330b13": "即行相助。」",
    "T24n1451_026:0330b14": "爾時六師敬奉其說辭之而去。後於異時勝",
    "T24n1451_026:0330b15": "光王有異母弟王子名曰哥羅，整服香鬘具",
    "T24n1451_026:0330b16": "諸瓔珞，於王宅邊近城而過。王之內人在高",
    "T24n1451_026:0330b17": "樓上見哥羅去，愛其美貌，便以花鬘遙擲王",
    "T24n1451_026:0330b18": "子，花墮肩上餘人共見。有怨惡者，見是事已",
    "T24n1451_026:0330b19": "遂白大臣，臣白王曰：「王子哥羅於王內人有",
    "T24n1451_026:0330b20": "私情好。」王聞造次，初不詳審，即令大臣刖其",
    "T24n1451_026:0330b21": "手足。彼承王教將詣市中，令魁膾者截其手",
    "T24n1451_026:0330b22": "足。時彼親族及諸人眾，皆共悲啼驚其苦切",
    "T24n1451_026:0330b23": "圍遶而住。時有外道在傍直過，王子諸親請",
    "T24n1451_026:0330b24": "外道曰：「哥羅王子被王所瞋截其手足，仁等",
    "T24n1451_026:0330b25": "頗能以實語力，令此王子所截手足平復如故",
    "T24n1451_026:0330b26": "耶？」外道聞已默然無對。尊者阿難陀因行乞",
    "T24n1451_026:0330b27": "食亦來此過，諸親報曰：「王子哥羅被截手足，",
    "T24n1451_026:0330b28": "聖者頗能令其平復同昔日乎？」尊者答曰：「君",
    "T24n1451_026:0330b29": "等且住！待我白佛還來相報。」諸人聞已生大",
    "T24n1451_026:0330c01": "歡喜作如是語：「王子今時還得壽命。」時阿難",
    "T24n1451_026:0330c02": "陀即便疾去，往逝多林置鉢飯已，詣世尊所",
    "T24n1451_026:0330c03": "具陳上事，佛告阿難陀：「汝今宜去，令彼眷屬",
    "T24n1451_026:0330c04": "以王子手足如舊安置，然後方以實語請之，",
    "T24n1451_026:0330c05": "應如是說真實之語：『所有眾生，無足、二足及",
    "T24n1451_026:0330c06": "以多足，若有色、若無色、若有想、若無想、非想",
    "T24n1451_026:0330c07": "非非想，如來於中最為第一。所有諸法若有",
    "T24n1451_026:0330c08": "為若無為，無染欲法最為第一。所有大眾群",
    "T24n1451_026:0330c09": "類聚集，然於其中佛聲聞眾最為第一。所有",
    "T24n1451_026:0330c10": "戒禁精勤苦節，修持梵行清淨聖戒最為第",
    "T24n1451_026:0330c11": "一。此之實語若不虛妄，當令王子哥羅所截",
    "T24n1451_026:0330c12": "手足平復如故。』」",
    "T24n1451_026:0330c13": "時阿難陀聞佛說已，白言：「世尊！當如是作。」禮",
    "T24n1451_026:0330c14": "佛足已即便往彼哥羅之處，令其眷屬以彼",
    "T24n1451_026:0330c15": "手足如舊安置。時阿難陀如佛所教，以實語",
    "T24n1451_026:0330c16": "請之作如是說：「所有眾生無足二足等，廣如",
    "T24n1451_026:0330c17": "上說，乃至清淨聖戒最為第一。此之聖言無",
    "T24n1451_026:0330c18": "虛妄者，即可令此王子哥羅所斷手足平復",
    "T24n1451_026:0330c19": "如故。」作是語已王子手足即便平復。時諸人",
    "T24n1451_026:0330c20": "眾見是事已，悉皆踊躍出大音聲歎未曾有：「尊",
    "T24n1451_026:0330c21": "者阿難陀勝諸外道。」即將王子往詣佛所，禮",
    "T24n1451_026:0330c22": "雙足已在一面立，白言：「世尊大德！此是王子",
    "T24n1451_026:0330c23": "哥羅。」于時王子亦禮佛足在一面坐。爾時世",
    "T24n1451_026:0330c24": "尊順其根性意樂差別而說法要，王子聞法",
    "T24n1451_026:0330c25": "證不還果并得神通。時勝光王聞尊者阿難",
    "T24n1451_026:0330c26": "陀為哥羅王子說實語力手足如故，即詣哥",
    "T24n1451_026:0330c27": "羅所告言：「王子！汝容恕我。」答言：「容恕。」王曰：",
    "T24n1451_026:0330c28": "「哥羅！可來歸舍。」答言：「大王！我已離欲，今於",
    "T24n1451_026:0330c29": "此住奉侍如來，不應歸故。」王言：「善哉！隨情所",
    "T24n1451_026:0331a01": "作。」時王即為於一林中造經行處，即於中住。",
    "T24n1451_026:0331a02": "以彼支節分分相連，即名此林為分分林。時",
    "T24n1451_026:0331a03": "勝光王往詣佛所，禮佛足已在一面坐，白言：",
    "T24n1451_026:0331a04": "「世尊！若佛許者，始從城門至逝多林所作現",
    "T24n1451_026:0331a05": "神通舍。」佛言：「任作。」王即造舍塗拭修營，張設",
    "T24n1451_026:0331a06": "百千殊妙幢蓋，灑以栴檀香水，散以無價名",
    "T24n1451_026:0331a07": "花，懸諸彩幡飄颻可愛，金珠曜日寶鐸和鳴，",
    "T24n1451_026:0331a08": "燒海岸香烟雲成蓋，猶如忉利歡喜之園，為",
    "T24n1451_026:0331a09": "佛世尊即以金銀琉璃頗梨瑪瑙，種種莊挍",
    "T24n1451_026:0331a10": "盡世希奇，微妙莊嚴寶師子座。時彼外道鄔",
    "T24n1451_026:0331a11": "波索迦，亦各隨力為彼六師造其六座，皆以",
    "T24n1451_026:0331a12": "外道而為侍從在前居座，遣使報王：「大王當",
    "T24n1451_026:0331a13": "知！我等已至，可喚沙門喬答摩。」王聞告已即",
    "T24n1451_026:0331a14": "與中宮及王大臣，并諸城邑遠近人庶，悉",
    "T24n1451_026:0331a15": "皆共詣神通舍所，王告使者摩納婆曰：「汝往",
    "T24n1451_026:0331a16": "禮佛，當傳我語：『請問世尊少病少惱起居輕",
    "T24n1451_026:0331a17": "利氣力安不。』作如是白：『此諸外道並皆集",
    "T24n1451_026:0331a18": "會，願佛知時。』」使者摩納婆受王教已，往詣",
    "T24n1451_026:0331a19": "佛所問安隱已在一面坐，白言：「世尊！勝光",
    "T24n1451_026:0331a20": "大王頂禮佛足，請問世尊少病少惱起居輕",
    "T24n1451_026:0331a21": "利氣力安不？」佛言：「願彼大王及汝自身無病",
    "T24n1451_026:0331a22": "安樂。」摩納婆曰：「勝光大王作如是白：『此諸外",
    "T24n1451_026:0331a23": "道並皆集會，願佛知時。』」佛告摩納婆：「汝今可",
    "T24n1451_026:0331a24": "去。」",
    "T24n1451_026:0331a25": "爾時世尊以神通力加被摩納婆，猶若鵝王",
    "T24n1451_026:0331a26": "舒張兩翼上昇虛空往神通舍。時諸大眾見乘",
    "T24n1451_026:0331a27": "空來，悉皆踊躍歎未曾有。王見希奇深心敬",
    "T24n1451_026:0331a28": "信，告諸外道曰：「如來大師已現神變，仁等次",
    "T24n1451_026:0331a29": "第可現希奇。」彼言：「大王！今既無邊大眾雲",
    "T24n1451_026:0331b01": "集，設現神變未知是誰，為是沙門？為是我等？」",
    "T24n1451_026:0331b02": "時哥羅王子以神變力往香醉山，取彼種種",
    "T24n1451_026:0331b03": "奇妙林樹，花果資繁好鳥和鳴，隨樹而至，",
    "T24n1451_026:0331b04": "於神通舍北面安置。王見是已特生希有告",
    "T24n1451_026:0331b05": "外道曰：「如來大師已現神變，仁等次第亦可",
    "T24n1451_026:0331b06": "現之」彼言：「大王！豈不前言，今既無邊大眾",
    "T24n1451_026:0331b07": "雲集，設現神變未知是誰？」次有貧人蘇達多",
    "T24n1451_026:0331b08": "長者，以神通力於三十三天取如意樹，於神",
    "T24n1451_026:0331b09": "通舍南面置之。王見是已倍生歡悅，告諸",
    "T24n1451_026:0331b10": "外道曰：「如來大師已現神變，仁等可為。」外道",
    "T24n1451_026:0331b11": "答曰：「大眾既多誰知勝負？我及沙門未能分",
    "T24n1451_026:0331b12": "別。」時有百千遠近方國，種種人民悉皆集",
    "T24n1451_026:0331b13": "會，於虛空中有百千億諸天大眾，亦皆雲聚",
    "T24n1451_026:0331b14": "樂觀神變。爾時世尊暫出房外，淨洗足已復",
    "T24n1451_026:0331b15": "入房中，就座而坐入火光定，遂於門鉤孔中",
    "T24n1451_026:0331b16": "出大火光，至神通舍悉皆火著。諸外道言：「大",
    "T24n1451_026:0331b17": "王！此是沙門現神通事，所住堂舍皆被火",
    "T24n1451_026:0331b18": "燒，喚彼沙門來滅其火。」王聞默然竟不能答，",
    "T24n1451_026:0331b19": "懷憂而住。如是勝鬘夫人、行雨夫人、仙授故舊、",
    "T24n1451_026:0331b20": "給孤長者、毘舍佉母，更有諸餘淨信之類，及",
    "T24n1451_026:0331b21": "處中人悉皆驚愕。諸外道師并彼弟子，見大",
    "T24n1451_026:0331b22": "火然悉皆歡喜。時彼火光咸悉遍燒神通之",
    "T24n1451_026:0331b23": "舍，除其塵垢皆令清淨，光明更甚一無所損",
    "T24n1451_026:0331b24": "自然火滅，由佛神力及天力故。時王見已倍",
    "T24n1451_026:0331b25": "發歡心如死重蘇，便命外道曰：「如來大師已",
    "T24n1451_026:0331b26": "現神變，仁等今可出己神通。」彼便默然低顏",
    "T24n1451_026:0331b27": "無對。",
    "T24n1451_026:0331b28": "爾時世尊遂便作意，即以右足踏其香殿西方名佛所住",
    "T24n1451_026:0331b29": "堂為健陀俱知。健陀是香，俱知是室。此是香室、香臺、香殿之義，不可親觸尊顏，故但喚其所住之殿，即如此",
    "T24n1451_026:0331c01": "方玉階陛下之類。然名為佛堂佛殿者，斯乃不順西方之意也。",
    "T24n1451_026:0331c02": "是時大地六種震動，纔動、正動、極動；纔震、正",
    "T24n1451_026:0331c03": "震、極震；東踊西沒、西踊東沒、北踊南沒、",
    "T24n1451_026:0331c04": "南踊北沒、中踊邊沒、邊踊中沒，由斯大",
    "T24n1451_026:0331c05": "地普遍動故，於雪山內五百仙人，見瑞相已",
    "T24n1451_026:0331c06": "悉皆驚覺，共相謂曰：「彼同梵行者現斯瑞相，",
    "T24n1451_026:0331c07": "我等宜行。」即便進發。世尊為彼所化生故，便",
    "T24n1451_026:0331c08": "放金色微妙光明，從世尊所至五百人，於此",
    "T24n1451_026:0331c09": "中間無不明照。時諸仙人遙見世尊，圓光妙",
    "T24n1451_026:0331c10": "彩如寶山王，千日澄輝莊嚴具足，三十二相",
    "T24n1451_026:0331c11": "照耀金軀，八十種好隨形炳飾。時彼諸仙",
    "T24n1451_026:0331c12": "見佛相已，心便澄定如久習禪，如無子得子、",
    "T24n1451_026:0331c13": "貧人獲寶、如樂王者受灌頂位，亦如有人宿",
    "T24n1451_026:0331c14": "植善根最初見佛。時諸仙人既至佛所，禮雙",
    "T24n1451_026:0331c15": "足已在一面坐。爾時世尊依彼根性隨機差",
    "T24n1451_026:0331c16": "別，順四諦理而為說法。彼聞法已，以智金剛",
    "T24n1451_026:0331c17": "杵摧二十薩迦耶見山，獲預流果。既見諦已，",
    "T24n1451_026:0331c18": "即從座起合掌恭敬白言：「世尊！我於佛所願",
    "T24n1451_026:0331c19": "得出家，并受近圓成苾芻性，於大師所而修",
    "T24n1451_026:0331c20": "梵行。」爾時如來即命：「善來苾芻！可修梵行。」於",
    "T24n1451_026:0331c21": "佛言下鬚髮自落，如曾剃髮已經七日，法服",
    "T24n1451_026:0331c22": "著身瓶鉢在手，威儀具足如百歲苾芻，即如",
    "T24n1451_026:0331c23": "法教授彼自策勵精勤不息，摧五趣苦輪斷",
    "T24n1451_026:0331c24": "諸煩惱證阿羅漢果，廣說如餘，乃至帝釋諸",
    "T24n1451_026:0331c25": "天所共敬重。爾時世尊與此五百仙人、羅漢",
    "T24n1451_026:0331c26": "苾芻及餘苾芻眾、天龍八部，前後圍遶往神通",
    "T24n1451_026:0331c27": "舍，於大眾前昇師子座。時有鄔波斯迦名神",
    "T24n1451_026:0331c28": "仙母，來詣佛所白言：「世尊！唯願大師勿煩神",
    "T24n1451_026:0331c29": "慮，我自與彼外道之類共捔神通現上人法，",
    "T24n1451_026:0332a01": "伏諸外道慶悅人天，令敬信者心得歡悅，其",
    "T24n1451_026:0332a02": "不信者為結因緣。」佛告神仙母曰：「無煩汝意，",
    "T24n1451_026:0332a03": "汝雖有能得與外道共相摧伏現神通事，然諸",
    "T24n1451_026:0332a04": "外道作如是說：『非沙門喬答摩能現神變，但",
    "T24n1451_026:0332a05": "是聲聞女人現如是事作上人法。』汝今應坐。」",
    "T24n1451_026:0332a06": "時貧蘇達多長者求寂准陀、求寂女總髻、蓮華",
    "T24n1451_026:0332a07": "色苾芻尼，更有無量諸神通者，皆詣世尊同",
    "T24n1451_026:0332a08": "前啟請，佛如前答令其復坐。時大目連合掌",
    "T24n1451_026:0332a09": "向佛白言：「世尊！願勿為慮，我共外道捔其神",
    "T24n1451_026:0332a10": "變現上人法，摧伏外道增長人天。」佛告目連：",
    "T24n1451_026:0332a11": "「知汝有力能摧外道，然彼外道作如是說：",
    "T24n1451_026:0332a12": "『非沙門喬答摩能現神變，但是聲聞大目乾",
    "T24n1451_026:0332a13": "連有斯威德能現神通共我為敵。』汝宜復坐。」",
    "T24n1451_026:0332a14": "佛告勝光王曰：「誰請如來共諸外道捔神變",
    "T24n1451_026:0332a15": "事？」時王即起偏露右肩合掌向佛白言：「世尊！",
    "T24n1451_026:0332a16": "我今請佛共諸外道現其神變上人之法，降",
    "T24n1451_026:0332a17": "伏外道慶悅人天，令敬信者倍復增長，其未",
    "T24n1451_026:0332a18": "信者作信因緣，令於未來沙門婆羅門人天",
    "T24n1451_026:0332a19": "大眾，皆蒙利益長夜安樂。」佛受王請默然而",
    "T24n1451_026:0332a20": "住，王知受已復座而坐。",
    "T24n1451_026:0332a21": "爾時世尊便入如是勝三摩地，便於座上隱",
    "T24n1451_026:0332a22": "而不現，即於東方虛空中出，現四威儀行立",
    "T24n1451_026:0332a23": "坐臥，入火光定出種種光，所謂青、黃、赤、白及",
    "T24n1451_026:0332a24": "以紅色，身下出火身上出水，身上出火身下",
    "T24n1451_026:0332a25": "出水，如於東方，南西北方亦復如是現其神",
    "T24n1451_026:0332a26": "變。既現變已即還收攝，於師子座依舊而坐。",
    "T24n1451_026:0332a27": "佛告王言：「此是諸佛及聲聞眾共有神通，大",
    "T24n1451_026:0332a28": "王誰請如來對諸外道及人天眾？當現無上",
    "T24n1451_026:0332a29": "大神變事。」王從座起還復同前，作如是說：「我",
    "T24n1451_026:0332b01": "請世尊為諸大眾當現無上大神通事降伏",
    "T24n1451_026:0332b02": "外道，廣說如前。」佛便默然。王知受已復座",
    "T24n1451_026:0332b03": "而坐。爾時世尊便以上妙輪相萬字吉祥網",
    "T24n1451_026:0332b04": "鞔，其指謂從無量百福所生相好莊嚴，施無",
    "T24n1451_026:0332b05": "畏手以摩其地，起世間心作如是念：「如何諸",
    "T24n1451_026:0332b06": "龍持妙蓮花，大如車輪數滿千葉，以寶為莖，",
    "T24n1451_026:0332b07": "金剛為鬚，來至於此？」諸佛常法若起世俗心",
    "T24n1451_026:0332b08": "時，乃至蜫蟻亦知佛意；若作出世心聲聞",
    "T24n1451_026:0332b09": "獨覺尚不能知，況禽獸類及以諸龍能知佛",
    "T24n1451_026:0332b10": "念？時彼龍王知佛意已，作如是念：「何因世",
    "T24n1451_026:0332b11": "尊以手摩地？」知佛大師欲現神變須此蓮花，",
    "T24n1451_026:0332b12": "即便持花大如車輪數滿千葉，以寶為莖金",
    "T24n1451_026:0332b13": "剛為鬚，從地踊出。世尊見已即於花上安",
    "T24n1451_026:0332b14": "隱而坐，於上右邊及以背後，各有無量妙寶",
    "T24n1451_026:0332b15": "蓮花，形狀同此，自然踊出，於彼花上一一",
    "T24n1451_026:0332b16": "皆有化佛安坐。各於彼佛蓮花右邊及以背",
    "T24n1451_026:0332b17": "後，皆有如是蓮花踊出化佛安坐，重重展轉",
    "T24n1451_026:0332b18": "上出乃至色究竟天蓮花相次，或時彼佛身",
    "T24n1451_026:0332b19": "出火光、或時降雨、或放光明、或時授記、或時",
    "T24n1451_026:0332b20": "問答、或復行立坐臥現四威儀。佛神力故，假",
    "T24n1451_026:0332b21": "使童兒，亦能現見如來影像。爾時世尊現神",
    "T24n1451_026:0332b22": "變已，勝光大王及內宮女、王子大臣，及諸城",
    "T24n1451_026:0332b23": "邑他方遠客，無量百千無數大眾悉皆雲集，",
    "T24n1451_026:0332b24": "瞻仰神通目不暫捨。於虛空中亦有無量百",
    "T24n1451_026:0332b25": "千諸天大眾，共觀神變不改威儀，恭敬供養",
    "T24n1451_026:0332b26": "情無暫替，處處皆有鼓樂音聲，螺貝長鳴歌",
    "T24n1451_026:0332b27": "舞遞發。假令禽獸亦皆歡喜各出音聲，馬嘶",
    "T24n1451_026:0332b28": "象吼駝叫牛鳴，孔雀鴛鴦各為哀響。人天大",
    "T24n1451_026:0332b29": "眾觀佛神變歎未曾有。時彼諸天於虛空中，",
    "T24n1451_026:0332c01": "奏諸天樂亦散眾花，所謂鉢頭摩花、拘物頭",
    "T24n1451_026:0332c02": "花、分陀利花、曼陀羅花，以天沈水栴檀香粖",
    "T24n1451_026:0332c03": "及以諸香悉皆散布，以天妙衣及人間上服",
    "T24n1451_026:0332c04": "繽紛而下。爾時如來廣現如是神變事已，為",
    "T24n1451_026:0332c05": "欲調伏受化有情故說伽他曰：",
    "T24n1451_026:0332c06": "「汝當求出離，　　於佛教勤修；",
    "T24n1451_026:0332c07": "降伏生死軍，　　如象摧草舍。",
    "T24n1451_026:0332c08": "於此法律中，　　常為不放逸；",
    "T24n1451_026:0332c09": "能竭煩惱海，　　當盡苦邊際。」",
    "T24n1451_026:0332c10": "自餘所有眾多化佛，一時宣說如是伽他：",
    "T24n1451_026:0332c11": "「日光若未現，　　熠燿粗舒光；",
    "T24n1451_026:0332c12": "曦輪上太虛，　　爝火從斯沒。",
    "T24n1451_026:0332c13": "如來光未顯，　　外道出希奇；",
    "T24n1451_026:0332c14": "佛光照世間，　　降伏師弟子。」",
    "T24n1451_026:0332c15": "爾時世尊告諸苾芻曰：「所有神變汝等憶持，",
    "T24n1451_026:0332c16": "大神通事今將隱沒。」說是語已神變皆無。時",
    "T24n1451_026:0332c17": "勝光王告六師曰：「大師世尊已現神變，仁等",
    "T24n1451_026:0332c18": "今者可作神通。」時外道晡剌拏默無所答，即",
    "T24n1451_026:0332c19": "便以肘觸末羯利瞿舍梨子，如是向末展轉",
    "T24n1451_026:0332c20": "相觸，乃盡六人竟無一人敢為應對。再三王",
    "T24n1451_026:0332c21": "命令現神通，時彼六師還相築觸，同前默爾",
    "T24n1451_026:0332c22": "縮項低頭，如入深禪竟無酬酢。時金剛手大",
    "T24n1451_026:0332c23": "藥叉主作如是念：「此六癡物久惱世尊，須作",
    "T24n1451_026:0332c24": "方便令其改往，更不敢然悉皆逃竄。」作是念",
    "T24n1451_026:0332c25": "已即放猛風雨雹交注，彼神通舍隨處崩摧，",
    "T24n1451_026:0332c26": "外道邪徒並皆離散，或有驚怖入山穴中，林",
    "T24n1451_026:0332c27": "樹草叢潛藏而住，或入天堂祠室抱腹懷憂，",
    "T24n1451_026:0332c28": "佛神通舍一無傾動。爾時世尊觀是事已說",
    "T24n1451_026:0332c29": "伽他曰：",
    "T24n1451_026:0333a01": "「眾人怖所逼，　　多歸依諸山，",
    "T24n1451_026:0333a02": "園苑及樹林，　　制底深叢處。",
    "T24n1451_026:0333a03": "此歸依非勝，　　此歸依非尊，",
    "T24n1451_026:0333a04": "不因此歸依，　　能解脫眾苦。",
    "T24n1451_026:0333a05": "諸有歸依佛，　　及歸依法僧，",
    "T24n1451_026:0333a06": "於四聖諦中，　　恒以慧觀察，",
    "T24n1451_026:0333a07": "知苦知苦集，　　知永超眾苦，",
    "T24n1451_026:0333a08": "知八支聖道，　　趣安隱涅槃。",
    "T24n1451_026:0333a09": "此歸依最勝，　　此歸依最尊，",
    "T24n1451_026:0333a10": "必因此歸依，　　能解脫眾苦。」",
    "T24n1451_026:0333a11": "爾時世尊觀諸大眾根性差別隨眠各異為其",
    "T24n1451_026:0333a12": "說法，令彼聞已，無量百千億數大眾得殊勝",
    "T24n1451_026:0333a13": "解，或得初果、二果、三果、阿羅漢果，或有發聲",
    "T24n1451_026:0333a14": "聞菩提心，或有發獨覺菩提心，或發無上菩",
    "T24n1451_026:0333a15": "提心，於大眾中所有眾生，皆悉至心歸向三",
    "T24n1451_026:0333a16": "寶。世尊為彼大眾說法示教利喜，所作事了",
    "T24n1451_026:0333a17": "從座而去。時有晡剌拏等弟子，與其師主在",
    "T24n1451_026:0333a18": "於一處，問其師曰：「鄔波馱耶！何者為實？」時",
    "T24n1451_026:0333a19": "諸六師各生欺誑，共相調弄作如是語：「世間",
    "T24n1451_026:0333a20": "是常此為實事。」又有說言：「無常是實。」又云：",
    "T24n1451_026:0333a21": "「亦常亦無常。」又云：「非常非無常，是謂為實。」又",
    "T24n1451_026:0333a22": "云：「有邊無邊。」又云：「亦有邊亦無邊。」又云：「非有",
    "T24n1451_026:0333a23": "邊非無邊。」又云：「身中有命。」又云：「異身有命。」",
    "T24n1451_026:0333a24": "又云：「死後有我。」又云：「無我。」又云：「亦有我亦無",
    "T24n1451_026:0333a25": "我。」又云：「非有我非無我，唯此是實餘皆虛妄。」",
    "T24n1451_026:0333a26": "雖說此語情多恥愧，低頭俛仰憂火燒心，欲",
    "T24n1451_026:0333a27": "求水飲便往池所。於其半路有一黃門見而",
    "T24n1451_026:0333a28": "說頌：",
    "T24n1451_026:0333a29": "「汝今獨行何處去？　　狀同相觸折角牛；",
    "T24n1451_026:0333b01": "釋迦妙法不能知，　　亦如野牛隨處走。」",
    "T24n1451_026:0333b02": "時晡剌拏聞此頌已亦便說頌：",
    "T24n1451_026:0333b03": "「死常在我目前行，　　我身無有強健力；",
    "T24n1451_026:0333b04": "諸有輪迴受苦樂，　　我今解脫求安處。",
    "T24n1451_026:0333b05": "日光極熱吐炎暉，　　我今身心並疲倦；",
    "T24n1451_026:0333b06": "汝當無諂直相報，　　何處得有清涼池？」",
    "T24n1451_026:0333b07": "黃門聞已復說頌曰：",
    "T24n1451_026:0333b08": "「近此即有清涼處，　　鵝鴨鮮花皆遍滿；",
    "T24n1451_026:0333b09": "汝是極惡生盲者，　　不見芳池共相問。」",
    "T24n1451_026:0333b10": "晡剌拏復說頌曰：",
    "T24n1451_026:0333b11": "「汝今非男亦非女，　　向池之路不相教；",
    "T24n1451_026:0333b12": "我速須往覓清涼，　　求歇身心諸熱惱。」",
    "T24n1451_026:0333b13": "時彼黃門教其路已，晡剌拏即詣池所，既至",
    "T24n1451_026:0333b14": "池已以沙瓨繫頸，入水自沈因即命過。時彼",
    "T24n1451_026:0333b15": "弟子更相問曰：「仁等頗有見我鄔波馱耶不？」",
    "T24n1451_026:0333b16": "皆云：「不見。」又相問曰：「仁等頗曾見鄔波馱耶",
    "T24n1451_026:0333b17": "有所說不？」一人答曰：「見說世間皆常，唯此是",
    "T24n1451_026:0333b18": "實餘皆是虛。」又云：「我說無常。」又云：「亦常亦無",
    "T24n1451_026:0333b19": "常。」又云：「非常非無常。」又云：「有邊。」又云：「無邊。」又",
    "T24n1451_026:0333b20": "云：「亦有邊亦無邊。」又云：「非有邊非無邊。」如前",
    "T24n1451_026:0333b21": "具說。時諸弟子共相謂曰：「仁等應知！所有言",
    "T24n1451_026:0333b22": "說悉並不同，我今宜可覓親教師問其實事。」",
    "T24n1451_026:0333b23": "即便求覓。於其中路見童女來，伽他問曰：",
    "T24n1451_026:0333b24": "「賢首汝頗見，　　晡剌拏大師，",
    "T24n1451_026:0333b25": "不將衣覆身，　　立地手中食？」",
    "T24n1451_026:0333b26": "童女聞說，即以伽他而答之曰：",
    "T24n1451_026:0333b27": "「彼是地獄人，　　展手從他乞，",
    "T24n1451_026:0333b28": "手足皆白色，　　見在水中沈。」",
    "T24n1451_026:0333b29": "弟子亦以頌答：",
    "T24n1451_026:0333c01": "「汝勿作是語，　　斯為不善說，",
    "T24n1451_026:0333c02": "以法作衣裳，　　牟尼依法住。」",
    "T24n1451_026:0333c03": "童女復答：",
    "T24n1451_026:0333c04": "「露體人間行，　　誰將此為智？",
    "T24n1451_026:0333c05": "令他眾共見，　　了無羞恥心。",
    "T24n1451_026:0333c06": "靦面露身形，　　便將此為法；",
    "T24n1451_026:0333c07": "毘沙門王見，　　刀割定無疑。」",
    "T24n1451_026:0333c08": "時諸弟子聞是語已默爾而去，即詣池所見",
    "T24n1451_026:0333c09": "其師主，以沙瓨繫頸沈沒而亡。弟子之中有",
    "T24n1451_026:0333c10": "樂戒者，共作是說：「此事是實，餘皆虛妄。」亦以",
    "T24n1451_026:0333c11": "沙瓨繫頸自沈而死，所有餘眾並皆四散依",
    "T24n1451_026:0333c12": "止邊方。佛現如是大神變已，人天大眾悉皆",
    "T24n1451_026:0333c13": "歡喜。",
    "T24n1451_026:0333c14": "根本說一切有部毘奈耶雜事卷第二十六"
}