{
    "T39n1799_06b:0908c03": "folio_6b 首楞嚴義疏注經卷第六之二",
    "T39n1799_06b:0908c05": "長水沙門子󱈜集",
    "T39n1799_06b:0908c06": "二、料揀諸聖，四：一、依塵顯悟門，六：一、色境。",
    "T39n1799_06b:0908c07": "「色想結成塵，精了不能徹，如何不明徹，於是",
    "T39n1799_06b:0908c08": "獲圓通？」優波尼沙陀因觀不淨白骨微塵，",
    "T39n1799_06b:0908c09": "析色明空，塵色既盡，妙色密圓。今此揀云：色",
    "T39n1799_06b:0908c10": "由妄想所結，染污真性，其體本麁、性是質礙，",
    "T39n1799_06b:0908c11": "不能明徹，如何以此不明徹法而取圓通。",
    "T39n1799_06b:0908c12": "二、聲境。",
    "T39n1799_06b:0908c13": "「音聲雜語言，但伊名句味，一非含一切，云何",
    "T39n1799_06b:0908c14": "獲圓通？」陳如悟四諦聲妙音密圓，於是得",
    "T39n1799_06b:0908c15": "道。今此揀云：音聲不離諸雜語言，語言即是",
    "T39n1799_06b:0908c16": "名句文耳。名句詮顯各有分限，以名詮自性，",
    "T39n1799_06b:0908c17": "句詮差別。文即是字，為二所依，故非一能含",
    "T39n1799_06b:0908c18": "一切也。伊，猶是也。三、香境。",
    "T39n1799_06b:0908c19": "「香以合中知，離則元無有，不恒其所覺，云何",
    "T39n1799_06b:0908c20": "獲圓通？」香嚴童子宴晦清齋，聞香入鼻，觀",
    "T39n1799_06b:0908c21": "此無生，來無所從、去無所至。塵氣既滅，妙香",
    "T39n1799_06b:0908c22": "密圓。今此揀云：香之一法合有離無，既非其",
    "T39n1799_06b:0908c23": "常，未為圓觀。四、味境。",
    "T39n1799_06b:0908c24": "「味性非本然，要以味時有，其覺不恒一，云何",
    "T39n1799_06b:0908c25": "獲圓通？」藥王、藥上因嘗眾味，了味無生，非",
    "T39n1799_06b:0908c26": "即身心，非離身心。由味覺明，位登菩薩。今",
    "T39n1799_06b:0908c27": "云：味性本無，待根方覺，無根無味，故非圓",
    "T39n1799_06b:0908c28": "通。味時者，嘗時也。五、觸境。",
    "T39n1799_06b:0908c29": "「觸以所觸明，無所不明觸，合離性非定，云何",
    "T39n1799_06b:0909a01": "獲圓通？」跋陀婆羅忽悟水因，既不洗塵，亦",
    "T39n1799_06b:0909a02": "不洗體，中間安然得無所有，妙觸宣明，由是",
    "T39n1799_06b:0909a03": "證果。今明此觸因所觸身而得顯發，無所不",
    "T39n1799_06b:0909a04": "顯，性非常定，故不圓通。六、法境。",
    "T39n1799_06b:0909a05": "「法稱為內塵，憑塵必有所，能所非遍涉，云何",
    "T39n1799_06b:0909a06": "獲圓通？」摩訶迦葉因觀世間六塵變壞，唯",
    "T39n1799_06b:0909a07": "以空寂修於滅盡，妙法宣明，銷滅諸漏。今揀",
    "T39n1799_06b:0909a08": "雖稱妙法，乃是內塵，憑仗此修，豈越能所，覺",
    "T39n1799_06b:0909a09": "非能所，故非圓通，遍圓涉通也。二、依根證",
    "T39n1799_06b:0909a10": "入門，五：一、眼根。",
    "T39n1799_06b:0909a11": "「見性雖洞然，明前不明後，四維虧一半，云何",
    "T39n1799_06b:0909a12": "獲圓通？」阿那律陀因修樂見照明三昧，旋",
    "T39n1799_06b:0909a13": "見循元，由斯得證。今云見性雖有洞然照了",
    "T39n1799_06b:0909a14": "之義，而又前方全明，後方全暗，左右傍觀三",
    "T39n1799_06b:0909a15": "分之二，故云四維虧一半也。二、鼻根。",
    "T39n1799_06b:0909a16": "「鼻息出入通，現前無交氣，支離匪涉入，云何",
    "T39n1799_06b:0909a17": "獲圓通？」周利槃特因作數息，微細窮盡生",
    "T39n1799_06b:0909a18": "住異滅，返息循空，因是得道。今云鼻息雖通",
    "T39n1799_06b:0909a19": "出入，出入各據而不相交，支分既離，豈成圓",
    "T39n1799_06b:0909a20": "觀。三、舌根。",
    "T39n1799_06b:0909a21": "「舌非入無端，因味生覺了，味亡了無有，云何",
    "T39n1799_06b:0909a22": "獲圓通？」憍梵鉢提觀味之知非體非物，還",
    "T39n1799_06b:0909a23": "味旋知，成無學果。今云舌入非是無端自有，",
    "T39n1799_06b:0909a24": "由味、境合方有覺知，境滅知亡，未為通貫。",
    "T39n1799_06b:0909a25": "四、身根。",
    "T39n1799_06b:0909a26": "「身與所觸同，各非圓覺觀，涯量不冥會，云何",
    "T39n1799_06b:0909a27": "獲圓通？」畢陵伽婆蹉因觀痛覺，覺清淨心",
    "T39n1799_06b:0909a28": "無覺無痛，遺身純覺，獲無學果。今云能覺身",
    "T39n1799_06b:0909a29": "根與所覺觸互相假有，各無自性，義例相類，",
    "T39n1799_06b:0909b01": "俱非圓觀，知無知異各有涯量，互不相冥，故",
    "T39n1799_06b:0909b02": "為所揀。五、意根。",
    "T39n1799_06b:0909b03": "「知根雜亂思，湛了終無見，想念不可脫，云何",
    "T39n1799_06b:0909b04": "獲圓通？」須菩提曠劫已來心得無礙，由是",
    "T39n1799_06b:0909b05": "觀察十方成空，空性圓明，頓入如來寶明空",
    "T39n1799_06b:0909b06": "海，同佛知見。今謂意根雜亂思念，若以寂定",
    "T39n1799_06b:0909b07": "湛旋，畢竟無有知見。依此修行，想念何逃？亦",
    "T39n1799_06b:0909b08": "可若望湛覺真明，必無知見，即無知覺明也，",
    "T39n1799_06b:0909b09": "應知有知見者未脫妄想。三、依識修斷門，六：",
    "T39n1799_06b:0909b10": "一、眼識。",
    "T39n1799_06b:0909b11": "「識見雜三和，詰本稱非相，自體先無定，云何",
    "T39n1799_06b:0909b12": "獲圓通？」舍利弗曠劫已來心見清淨，由遇",
    "T39n1799_06b:0909b13": "佛故，見覺明圓，光極知見。今揀眼識雜在三",
    "T39n1799_06b:0909b14": "和之內，窮其本性無相可得，自體不常，如何",
    "T39n1799_06b:0909b15": "圓遍。二、耳識。",
    "T39n1799_06b:0909b16": "「心聞洞十方，生于大因力，初心不能入，云",
    "T39n1799_06b:0909b17": "何獲圓通？」普賢菩薩本用心聞，分別眾生",
    "T39n1799_06b:0909b18": "所有知見，得大自在。今揀太高，收機不盡，既",
    "T39n1799_06b:0909b19": "法界為體，心聞為用，故洞十方，此由普賢因",
    "T39n1799_06b:0909b20": "修大行之所感，故中下之機於斯絕分，故云",
    "T39n1799_06b:0909b21": "不能入。以眾生心中發明普賢行者方現其",
    "T39n1799_06b:0909b22": "身，非同觀音觸物隨現。三、鼻識。",
    "T39n1799_06b:0909b23": "「鼻想本權機，秖令攝心住，住成心所住，云何",
    "T39n1799_06b:0909b24": "獲圓通？」孫陀羅難陀觀鼻端白，見出入息",
    "T39n1799_06b:0909b25": "化為光明，身心內明，圓洞世界遍成空淨。今",
    "T39n1799_06b:0909b26": "揀觀鼻非為究竟，故云權機。若令攝心，必成",
    "T39n1799_06b:0909b27": "所住，真元無住，所住便非。經云「若心有住則",
    "T39n1799_06b:0909b28": "為非住。」四、舌識。",
    "T39n1799_06b:0909b29": "「說法弄音文，開悟先成者，名句非無漏，云何",
    "T39n1799_06b:0909c01": "獲圓通？」富樓那辯才無礙，祕密法門微妙",
    "T39n1799_06b:0909c02": "開示，得無所畏。今揀說法不離聲名句文，所",
    "T39n1799_06b:0909c03": "開悟人須先成熟，不由無種便能入道。若散",
    "T39n1799_06b:0909c04": "心說，但成有漏，非曰圓通。五、身識。",
    "T39n1799_06b:0909c05": "「持犯但束身，非身無所束，元非遍一切，云何",
    "T39n1799_06b:0909c06": "獲圓通？」優波離因持清禁，由是執身身得",
    "T39n1799_06b:0909c07": "自在，次第執心心得通達，然後身心一切無",
    "T39n1799_06b:0909c08": "礙。今揀持犯細行唯檢於身，身若不生將何",
    "T39n1799_06b:0909c09": "檢束？故於法法不能圓遍。六、意識。",
    "T39n1799_06b:0909c10": "「神通本宿因，何關法分別，念緣非離物，云何",
    "T39n1799_06b:0909c11": "獲圓通？」大目犍連因於修定，旋湛意識，心",
    "T39n1799_06b:0909c12": "光發宣，得大神用。今揀神通乃是宿因本有，",
    "T39n1799_06b:0909c13": "由加行力之所顯發，何關修定軌則意識然",
    "T39n1799_06b:0909c14": "後得生。法者，軌則義。分別者，意識也。意識念",
    "T39n1799_06b:0909c15": "緣，分別一切，不離塵境，故非圓通。四、依大",
    "T39n1799_06b:0909c16": "歸性門，七：一、地大。",
    "T39n1799_06b:0909c17": "「若以地性觀，堅礙非通達，有為非聖性，云何",
    "T39n1799_06b:0909c18": "獲圓通？」持地菩薩因平心地，見內、外塵本",
    "T39n1799_06b:0909c19": "無自性，不相觸摩，皆如來藏。今揀地性堅礙",
    "T39n1799_06b:0909c20": "有為，體非通達，不成聖性，故非圓通。二、水",
    "T39n1799_06b:0909c21": "大。",
    "T39n1799_06b:0909c22": "「若以水性觀，想念非真實，如如非覺觀，云何",
    "T39n1799_06b:0909c23": "獲圓通？」月光童子因作水觀，見身中水與",
    "T39n1799_06b:0909c24": "外香水性合真空，一味流通，得無生忍。今謂",
    "T39n1799_06b:0909c25": "此觀不離尋、伺、想、念，豈是真實如如之性。覺",
    "T39n1799_06b:0909c26": "觀，即尋伺也。三、火大。",
    "T39n1799_06b:0909c27": "「若以火性觀，厭有非真離，非初心方便，云何",
    "T39n1799_06b:0909c28": "獲圓通？」火頭金剛觀多婬心成智慧火，身",
    "T39n1799_06b:0909c29": "心煖觸，無礙流通，生大寶焰。今謂此由多婬",
    "T39n1799_06b:0910a01": "生厭離故，觀成性火。此即厭求之心豈稱圓",
    "T39n1799_06b:0910a02": "照？非是真實離念之門，初機不合，故須揀也。",
    "T39n1799_06b:0910a03": "四、風大。",
    "T39n1799_06b:0910a04": "「若以風性觀，動寂非無對，對非無上覺，云何",
    "T39n1799_06b:0910a05": "獲圓通？」琉璃光菩薩因觀身心世界皆是妄",
    "T39n1799_06b:0910a06": "緣風力所動，風力無依，本無所有，於動見",
    "T39n1799_06b:0910a07": "不動即證實相。今謂風性是動，由動有寂，",
    "T39n1799_06b:0910a08": "動寂相對，對即非真，豈同圓觀入流亡所。",
    "T39n1799_06b:0910a09": "五、空大。",
    "T39n1799_06b:0910a10": "「若以空性觀，昏鈍先非覺，無覺異菩提，云何",
    "T39n1799_06b:0910a11": "獲圓通？」虛空藏菩薩由觀四大無依，妄想",
    "T39n1799_06b:0910a12": "生滅，虛空無二、佛國本同，得無生忍。今謂虛",
    "T39n1799_06b:0910a13": "空昏暗，無明所生，非是覺明，異于本覺，故",
    "T39n1799_06b:0910a14": "須揀也。六、識大。",
    "T39n1799_06b:0910a15": "「若以識性觀，觀識非常住，存心乃虛妄，云何",
    "T39n1799_06b:0910a16": "獲圓通？」彌勒菩薩修唯識觀，盡空如來國",
    "T39n1799_06b:0910a17": "土，淨穢有無，皆是我心變化所現。今謂識性",
    "T39n1799_06b:0910a18": "念念生滅，攀緣不息，體非常住，若但亡境不",
    "T39n1799_06b:0910a19": "亡其心，還成虛妄，豈是圓通。七、根大。",
    "T39n1799_06b:0910a20": "「諸行是無常，念性元生滅，因果今殊感，云何",
    "T39n1799_06b:0910a21": "獲圓通？」大勢至菩薩由念佛三昧都攝六",
    "T39n1799_06b:0910a22": "根，淨念相繼，入無生忍。今謂凡是有為皆屬",
    "T39n1799_06b:0910a23": "行陰遷變，念性生滅正是無常，如何以無常",
    "T39n1799_06b:0910a24": "因獲常住果，故非圓通。然念佛法門此方最",
    "T39n1799_06b:0910a25": "要，雖云生滅，要因念想專注在懷，兼佛願力，",
    "T39n1799_06b:0910a26": "旦生淨土。生彼國已，進行彌速，即證有期。",
    "T39n1799_06b:0910a27": "今顯圓根，觀音為上，抑揚之道，故須揀也。",
    "T39n1799_06b:0910a28": "三、頌觀音圓通，三：一、廣顯圓門，四：一、標嘆所",
    "T39n1799_06b:0910a29": "入法。",
    "T39n1799_06b:0910b01": "「我今白世尊：佛出娑婆界，此方真教體，清淨",
    "T39n1799_06b:0910b02": "在音聞，欲取三摩提，實以聞中入，離苦得解",
    "T39n1799_06b:0910b03": "脫。」娑婆世界耳根最利，故用音聲以為佛",
    "T39n1799_06b:0910b04": "事。由從耳根發識聞聲，引生第六識中聞慧，",
    "T39n1799_06b:0910b05": "緣名句文，熏成解心種子，納為教體，故云教",
    "T39n1799_06b:0910b06": "體在音聞也。教體既成，然後思惟修習，入三",
    "T39n1799_06b:0910b07": "摩提，成大解脫。二、略歎能入人。",
    "T39n1799_06b:0910b08": "「良哉觀世音，於恒沙劫中，入微塵佛國，得大",
    "T39n1799_06b:0910b09": "自在力，無畏施眾生。妙音觀世音，梵音海潮",
    "T39n1799_06b:0910b10": "音，救世悉安寧，出世獲常住。」初一句總標",
    "T39n1799_06b:0910b11": "嘆，次二句嘆三十二應，次二句嘆十四無畏",
    "T39n1799_06b:0910b12": "兼四不思議，次二句嘆德號。妙音是體，觀世",
    "T39n1799_06b:0910b13": "音是用，亦是真俗二諦，亦是自利利他。梵是",
    "T39n1799_06b:0910b14": "淨義，釋成體也。海潮要不失時，釋成用也。救",
    "T39n1799_06b:0910b15": "世下二句結嘆利益，初得世間安樂，終獲究",
    "T39n1799_06b:0910b16": "竟涅槃。三、廣辨圓通根，二：一、顯聞性，二：一、",
    "T39n1799_06b:0910b17": "對辨真實，三：一、圓真實。",
    "T39n1799_06b:0910b18": "「我今啟如來，如觀音所說，譬如人靜居，十方",
    "T39n1799_06b:0910b19": "俱擊鼓，十處一時聞，此則圓真實。」解脫德",
    "T39n1799_06b:0910b20": "也。如前觀音所陳三昧，所得殊勝，赴感不差，",
    "T39n1799_06b:0910b21": "周遍皆應。十方者，十界也。擊鼓者，機動也。一",
    "T39n1799_06b:0910b22": "時聞者，應不失也。此則應身無量，無感不應，",
    "T39n1799_06b:0910b23": "故云圓真實。二、通真實。",
    "T39n1799_06b:0910b24": "「目非觀障外，口鼻亦復然，身以合方知，心念",
    "T39n1799_06b:0910b25": "紛無緒。隔垣聽音響，遐邇俱可聞，五根所不",
    "T39n1799_06b:0910b26": "齊，是則通真實。」般若德也。前四句揀不通，",
    "T39n1799_06b:0910b27": "口鼻下二句經文語倒，故先舉所例口鼻，後",
    "T39n1799_06b:0910b28": "舉能例身根，蓋翻譯者略順根次也。隔垣下",
    "T39n1799_06b:0910b29": "四句，正顯耳根不同前五，由是得名通真實",
    "T39n1799_06b:0910c01": "耳。三、常真實，二：一、正顯。",
    "T39n1799_06b:0910c02": "「音聲性動靜，聞中為有無，無聲號無聞，非實",
    "T39n1799_06b:0910c03": "聞無性。聲無既無滅，聲有亦非生，生滅二圓",
    "T39n1799_06b:0910c04": "離，是則常真實。」法身德也。聲於聞中自有",
    "T39n1799_06b:0910c05": "動靜，說為有無，非謂聞性是有無也。世人若",
    "T39n1799_06b:0910c06": "以不聞聲時號無聞者，聞性已滅，聲塵更起，",
    "T39n1799_06b:0910c07": "遣誰更聞？是知聲有，聞性不生；聲無，聞性不",
    "T39n1799_06b:0910c08": "滅。生滅既而遍離，由是得名常真實也。二、",
    "T39n1799_06b:0910c09": "釋成。",
    "T39n1799_06b:0910c10": "「縱令在夢想，不為不思無，覺觀出思惟，身心",
    "T39n1799_06b:0910c11": "不能及。」如前重睡心想不行，聞舂擣聲別作",
    "T39n1799_06b:0910c12": "他物，此時豈憶靜搖？應知聞性不斷，故云不",
    "T39n1799_06b:0910c13": "為不思無也。覺觀出思惟者，此既不與念想",
    "T39n1799_06b:0910c14": "相應，即出覺觀思惟之表。譯人迴文不盡，故",
    "T39n1799_06b:0910c15": "令語倒。覺觀，即尋伺也。思惟，即是遍行思也。",
    "T39n1799_06b:0910c16": "俱是心所皆不相應，故名為出。又覺是本覺，",
    "T39n1799_06b:0910c17": "即聞性也。觀即是照。此即文順。二、揀非顯",
    "T39n1799_06b:0910c18": "是。",
    "T39n1799_06b:0910c19": "「今此娑婆國，聲論得宣明，眾生迷本聞，循聲",
    "T39n1799_06b:0910c20": "故流轉。阿難縱強記，不免落邪思，豈非隨所",
    "T39n1799_06b:0910c21": "淪，旋流獲無妄。」前二句通明此方由聲教",
    "T39n1799_06b:0910c22": "入，聲名句文能詮法義，眾生由此聞而解了，",
    "T39n1799_06b:0910c23": "故云宣明。次四句正揀過非，苟隨聲教，不能",
    "T39n1799_06b:0910c24": "亡緣入流返照，即迷本聞性循聲轉也。故舉",
    "T39n1799_06b:0910c25": "阿難雖得多聞，不能亡相，為聲所轉，生滅妄",
    "T39n1799_06b:0910c26": "想無由得免。後二句結非顯是，旋流者，返流",
    "T39n1799_06b:0910c27": "也，斯則入流亡所，唯照聞性。生滅既滅，寂滅",
    "T39n1799_06b:0910c28": "現前，故云無妄。二、明觀行，四：一、告語。",
    "T39n1799_06b:0910c29": "「阿難汝諦聽，我承佛威力，宣說金剛王，如幻",
    "T39n1799_06b:0911a01": "不思議，佛母真三昧。」金剛、如幻已見上文。",
    "T39n1799_06b:0911a02": "三世如來一門超出，故云佛母。又金剛，空也。",
    "T39n1799_06b:0911a03": "如幻，假也。佛母，中也。二、斥失。",
    "T39n1799_06b:0911a04": "「汝聞微塵佛，一切祕密門，欲漏不先除，畜聞",
    "T39n1799_06b:0911a05": "成過誤。將聞持佛佛，何不自聞聞。」雖持法",
    "T39n1799_06b:0911a06": "藏，不能捨聞而觀自性，故成過矣。若將世間",
    "T39n1799_06b:0911a07": "隨聲聞相持他佛法，不如返照自己聞性成",
    "T39n1799_06b:0911a08": "真三昧，故云聞聞。三、正示，二：一、正明觀行，",
    "T39n1799_06b:0911a09": "三：一、法，三：一、脫塵旋根。",
    "T39n1799_06b:0911a10": "「聞非自然生，因聲有名字，旋聞與聲脫，能脫",
    "T39n1799_06b:0911a11": "欲誰名。一根既返源，六根成解脫。」見聞覺",
    "T39n1799_06b:0911a12": "知之聞，隨聲而有，非本然性。如上文云「如汝",
    "T39n1799_06b:0911a13": "今者承聽我法，此即因聲而有分別」等。若能",
    "T39n1799_06b:0911a14": "離緣觀性，聞相不起，動靜境亡，能所不拘，故",
    "T39n1799_06b:0911a15": "名解脫。縛既無得，脫亦不名。一根既然，六根",
    "T39n1799_06b:0911a16": "皆爾。二、塵銷覺顯。",
    "T39n1799_06b:0911a17": "「見聞如幻翳，三界若空花，聞復翳根除，塵消",
    "T39n1799_06b:0911a18": "覺圓淨。」見聞覺知迷成翳眼，三界有法悉",
    "T39n1799_06b:0911a19": "是空華。見聞體虛本不可得，復加幻喻，故《起",
    "T39n1799_06b:0911a20": "信》云「三界虛偽，唯心所作。」上文云「見聞覺知",
    "T39n1799_06b:0911a21": "虛妄病緣，故有十方諸有漏國。翳除華滅，聞",
    "T39n1799_06b:0911a22": "復塵消，妙覺明心顯然圓淨，此分證也。」三、",
    "T39n1799_06b:0911a23": "覺極無礙。",
    "T39n1799_06b:0911a24": "「淨極光通達，寂照含虛空，却來觀世間，猶如",
    "T39n1799_06b:0911a25": "夢中事。摩登伽在夢，誰能留汝形？」淨極，謂",
    "T39n1799_06b:0911a26": "滿淨解脫圓也。光通達，謂滿覺般若備也。寂",
    "T39n1799_06b:0911a27": "照，謂真理法身極也。三德既圓，三障永盡，如",
    "T39n1799_06b:0911a28": "大夢寤，如蓮華開，返觀世間，欲誰留礙？此",
    "T39n1799_06b:0911a29": "極證也。二、喻。",
    "T39n1799_06b:0911b01": "「如世巧幻師，幻作諸男女，雖見諸根動，要以",
    "T39n1799_06b:0911b02": "一機抽。息機歸寂然，諸幻成無性。」幻師，真",
    "T39n1799_06b:0911b03": "性也。有隨緣義，故名為巧。幻法，無明也。男女，",
    "T39n1799_06b:0911b04": "六根也。一機即幻法，機息幻無，妄滅根復。或",
    "T39n1799_06b:0911b05": "幻師，無明也。幻法，心識也。餘同前配。所幻男",
    "T39n1799_06b:0911b06": "女必有所依，喻真性也。三、合。",
    "T39n1799_06b:0911b07": "「六根亦如是，元依一精明，分成六和合；一處",
    "T39n1799_06b:0911b08": "成休復，六用皆不成。」初句總標，次句合幻",
    "T39n1799_06b:0911b09": "師，次句合男女，後二句合息機等。耳根無明",
    "T39n1799_06b:0911b10": "若破，餘根亦破，故皆不成。二、觀成利益。",
    "T39n1799_06b:0911b11": "「塵垢應念消，成圓明淨妙，餘塵尚諸學，明極",
    "T39n1799_06b:0911b12": "即如來。」一根若復，塵垢自消。上文云「想相",
    "T39n1799_06b:0911b13": "為塵，識情為垢，二俱遠離，則汝法眼應時清",
    "T39n1799_06b:0911b14": "明。」故云成圓明淨妙。此則三德圓顯，不縱橫",
    "T39n1799_06b:0911b15": "竝別，故名為妙。後二句結成位，前句斷德未",
    "T39n1799_06b:0911b16": "圓，後句智德備滿。互現可知。四、勸修。",
    "T39n1799_06b:0911b17": "「大眾及阿難，旋汝倒聞機，反聞聞自性，性成",
    "T39n1799_06b:0911b18": "無上道，圓通實如是。」勸復顛倒聞根，返觀",
    "T39n1799_06b:0911b19": "聞性，聞性圓成，菩提可冀。後一句結指印成。",
    "T39n1799_06b:0911b20": "四、結顯同此證。",
    "T39n1799_06b:0911b21": "「此是微塵佛，一路涅槃門。過去諸如來，斯門",
    "T39n1799_06b:0911b22": "已成就；現在諸菩薩，今各入圓明；未來修學",
    "T39n1799_06b:0911b23": "人，當依如是法。我亦從中證，非唯觀世音。」",
    "T39n1799_06b:0911b24": "前二句總指一切諸佛皆從此門得涅槃也。",
    "T39n1799_06b:0911b25": "過去下別列三世，并引文殊皆同此證也。",
    "T39n1799_06b:0911b26": "二、重明差當。",
    "T39n1799_06b:0911b27": "「誠如佛世尊，詢我諸方便，以救諸末劫，求出",
    "T39n1799_06b:0911b28": "世間人。成就涅槃心，觀世音為最。自餘諸方",
    "T39n1799_06b:0911b29": "便，皆是佛威神，即事捨塵勞，非是長修學，淺",
    "T39n1799_06b:0911c01": "深同說法。」前四句頌佛令揀，成就下二句",
    "T39n1799_06b:0911c02": "正指圓門，顯是雅當。自餘下五句明二十四",
    "T39n1799_06b:0911c03": "聖各隨所因事相而成觀行，皆是佛之威神，",
    "T39n1799_06b:0911c04": "方便令其得道，非是久長修學淺深二機同",
    "T39n1799_06b:0911c05": "入之法門也。反顯觀音即是淺深二機同說、同",
    "T39n1799_06b:0911c06": "入，久長修學之法門耳。三、結願勸學。",
    "T39n1799_06b:0911c07": "「頂禮如來藏，無漏不思議，願加被未來，於此",
    "T39n1799_06b:0911c08": "門無惑，方便易成就，堪以教阿難，及末劫沈",
    "T39n1799_06b:0911c09": "淪。但以此根修，圓通超餘者，真實心如是。」",
    "T39n1799_06b:0911c10": "如來藏即一體三寶，是所入之理，具足無漏",
    "T39n1799_06b:0911c11": "性功德故。願加下五句正結願，但以下二句",
    "T39n1799_06b:0911c12": "勸學，最後一句文殊指己選圓通心，真實無",
    "T39n1799_06b:0911c13": "妄非挾情故。三、時眾獲益。",
    "T39n1799_06b:0911c14": "於是，阿難及諸大眾身心了然，得大開示。觀",
    "T39n1799_06b:0911c15": "佛菩提及大涅槃，猶如有人因事遠遊，未得",
    "T39n1799_06b:0911c16": "歸還，明了其家所歸道路。普會大眾、天龍八",
    "T39n1799_06b:0911c17": "部、有學二乘及諸一切新發心菩薩，其數凡",
    "T39n1799_06b:0911c18": "有十恒河沙，皆得本心，遠塵離垢，獲法眼淨。",
    "T39n1799_06b:0911c19": "性比丘尼聞說偈已，成阿羅漢。無量眾生皆",
    "T39n1799_06b:0911c20": "發無等等阿耨多羅三藐三菩提心。一會之",
    "T39n1799_06b:0911c21": "眾根器各異，大小不同。前文觀音說竟，諸",
    "T39n1799_06b:0911c22": "佛放光互來灌頂，兼灌大菩薩及阿羅漢。受",
    "T39n1799_06b:0911c23": "彼光者一時俱獲金剛三昧。此即顯會二十",
    "T39n1799_06b:0911c24": "四聖諸別觀門，一時圓入觀音修證。今此阿",
    "T39n1799_06b:0911c25": "難及諸初心聞說偈已，隨其位次悟入有異。",
    "T39n1799_06b:0911c26": "阿難等方悟圓通，從耳根入猶未有證，故云",
    "T39n1799_06b:0911c27": "明了其家所歸道路。其天龍眾及小有學，大",
    "T39n1799_06b:0911c28": "乘地前十恒河沙獲法眼淨，即入初地見道",
    "T39n1799_06b:0911c29": "位也。性比丘尼是三果人，今成無學。未發心",
    "T39n1799_06b:0912a01": "者其數無量，皆發道意，即悟解大乘也。三、",
    "T39n1799_06b:0912a02": "辦離魔業行。前雖廣說圓通修證，凡夫始學",
    "T39n1799_06b:0912a03": "障難尤深，況末代邪宗紛然競起，邪言惑正，",
    "T39n1799_06b:0912a04": "魔辨逼真，濫述既多，朋流者眾。若不甄辨，",
    "T39n1799_06b:0912a05": "妨正修行，故以戒定慧驗之，邪元自露。故九",
    "T39n1799_06b:0912a06": "十六種外道皆能修禪，而無戒德。《涅槃經》云",
    "T39n1799_06b:0912a07": "「魔尚能變身為佛，豈不能為四依菩薩惑亂",
    "T39n1799_06b:0912a08": "世間？故佛廣說，若言聽畜八不淨物者，是魔",
    "T39n1799_06b:0912a09": "所說。」身外之物尚不許畜，何況婬盜殺妄根",
    "T39n1799_06b:0912a10": "本貪嗔。世有愚人為魔所惑，誹謗戒律言是",
    "T39n1799_06b:0912a11": "小乘，自稱大乘無礙自在，下經廣破。此等竝",
    "T39n1799_06b:0912a12": "是魔業，故佛深誡，是稱決定大乘明了之教。",
    "T39n1799_06b:0912a13": "阿難大權，愍我將來必陷魔難，故慇懃致請，",
    "T39n1799_06b:0912a14": "永為真誡耳。文二：一、阿難觀時請問，三。一、",
    "T39n1799_06b:0912a15": "敘所悟。",
    "T39n1799_06b:0912a16": "阿難整衣服，於大眾中合掌頂禮，心迹圓明，",
    "T39n1799_06b:0912a17": "悲欣交集，欲益未來諸眾生故，稽首白佛：「大",
    "T39n1799_06b:0912a18": "悲世尊，我今已悟成佛法門，是中修行得無",
    "T39n1799_06b:0912a19": "疑惑。」圓通即是心所行路，故云心迹。領悟",
    "T39n1799_06b:0912a20": "既深，得無疑惑；未來多難，更欲伸陳。悲欣者，",
    "T39n1799_06b:0912a21": "欣今所悟，悲後行人。二、陳所願。",
    "T39n1799_06b:0912a22": "「常聞如來說如是言：『自未得度，先度人者，菩",
    "T39n1799_06b:0912a23": "薩發心。自覺已圓，能覺他者，如來應世。』我雖",
    "T39n1799_06b:0912a24": "未度，願度末劫一切眾生。」菩薩有二類：一",
    "T39n1799_06b:0912a25": "智增，先取佛果，後度眾生；二悲增，度生心切，",
    "T39n1799_06b:0912a26": "故意留惑潤生三界。今願未度而度眾生，即",
    "T39n1799_06b:0912a27": "悲增也。三、述所請。",
    "T39n1799_06b:0912a28": "「世尊！此諸眾生去佛漸遠，邪師說法如恒河",
    "T39n1799_06b:0912a29": "沙，欲攝其心入三摩地，云何令其安立道場、",
    "T39n1799_06b:0912b01": "遠諸魔事，於菩提心得無退屈？」此諸眾生，",
    "T39n1799_06b:0912b02": "根劣也。去佛漸遠，時劣也。邪師說法，難多也。",
    "T39n1799_06b:0912b03": "此則時澆解昧，惑障尤多，修定攝心難為進",
    "T39n1799_06b:0912b04": "趣，況遭魔惑，邪見彌增，加行修證如何無退？",
    "T39n1799_06b:0912b05": "二、如來廣為宣說，二：一、讚請許宣。",
    "T39n1799_06b:0912b06": "爾時，世尊於大眾中稱讚阿難：「善哉！善哉！如",
    "T39n1799_06b:0912b07": "汝所問，安立道場，救護眾生末劫沈溺。汝今",
    "T39n1799_06b:0912b08": "諦聽，當為汝說。」阿難、大眾唯然奉教。道場",
    "T39n1799_06b:0912b09": "加行事理兩修，內秉戒根，外假心呪，內外相",
    "T39n1799_06b:0912b10": "濟道力易成。為汝宣揚，當善思念。二、正為",
    "T39n1799_06b:0912b11": "廣說，二：一、自行離魔，二：一、總明三學。",
    "T39n1799_06b:0912b12": "佛告阿難：「汝常聞我毘奈耶中宣說修行三",
    "T39n1799_06b:0912b13": "決定義，所謂攝心為戒，因戒生定，因定發慧，",
    "T39n1799_06b:0912b14": "是則名為三無漏學。」諸行或對機不同，此",
    "T39n1799_06b:0912b15": "三決定須說。又是決定成佛之因，佛佛皆爾，",
    "T39n1799_06b:0912b16": "故云三決定義。二、別示戒學。以定慧二門",
    "T39n1799_06b:0912b17": "前已說故，符律談常同涅槃矣。文四：一、離",
    "T39n1799_06b:0912b18": "欲因，二：一、正辨是非，三：一、標示。",
    "T39n1799_06b:0912b19": "「阿難！云何攝心，我名為戒？若諸世界六道眾",
    "T39n1799_06b:0912b20": "生其心不婬，則不隨其生死相續。」婬為生",
    "T39n1799_06b:0912b21": "死根本，反之則不續矣。《圓覺》云「一切眾生皆",
    "T39n1799_06b:0912b22": "因婬欲而正性命。」當知輪迴愛為根本，由有",
    "T39n1799_06b:0912b23": "諸欲助發愛性，是故能令生死相續。二、正",
    "T39n1799_06b:0912b24": "辯，二：一、舉過顯非，二：一、欲為魔因。",
    "T39n1799_06b:0912b25": "「汝修三昧本出塵勞，婬心不除，塵不可出；縱",
    "T39n1799_06b:0912b26": "有多智禪定現前，如不斷婬，必落魔道。上品",
    "T39n1799_06b:0912b27": "魔王，中品魔民，下品魔女，彼等諸魔亦有徒",
    "T39n1799_06b:0912b28": "眾，各各自謂成無上道。」魔不斷婬而修禪",
    "T39n1799_06b:0912b29": "定，魔定順惑，易得成就，功深者為上品，功淺",
    "T39n1799_06b:0912c01": "者為中下。雖不斷欲而修定、修福，隨福優劣",
    "T39n1799_06b:0912c02": "故成三品，以邪定力報得五通，以有漏福生",
    "T39n1799_06b:0912c03": "天魔界。隨得少定，不辨邪正，各各自謂成",
    "T39n1799_06b:0912c04": "無上道。二、未來多惑。",
    "T39n1799_06b:0912c05": "「我滅度後，末法之中多此魔民熾盛世間，廣",
    "T39n1799_06b:0912c06": "行貪婬，為善知識，令諸眾生落愛見坑，失菩",
    "T39n1799_06b:0912c07": "提路。」末世眾生無正法眼，多被魔惑，廣行",
    "T39n1799_06b:0912c08": "貪婬，假稱善友，誘化無識，失正遭苦，宜深察",
    "T39n1799_06b:0912c09": "之不令得便。二、結成明誡。",
    "T39n1799_06b:0912c10": "「汝教世人修三摩地，先斷心婬，是名如來先",
    "T39n1799_06b:0912c11": "佛世尊第一決定清淨明誨。」此戒雖與小乘",
    "T39n1799_06b:0912c12": "名同，而持隨有異，此則一一內防心念，輕重",
    "T39n1799_06b:0912c13": "等持。彼則事遂緣成，輕重隨戒。故云先斷",
    "T39n1799_06b:0912c14": "心婬。故論云：心生則種種法生，心滅則種種",
    "T39n1799_06b:0912c15": "法滅。故與小乘持戒全別。三、誡勸，二：一、重",
    "T39n1799_06b:0912c16": "彰過患，二：一、喻顯。",
    "T39n1799_06b:0912c17": "「是故阿難！若不斷婬修禪定者，如蒸砂石欲",
    "T39n1799_06b:0912c18": "其成飯，經百千劫秖名熱砂。何以故？此非",
    "T39n1799_06b:0912c19": "飯本，砂石成故。」戒、定、慧法能生法身，戒根",
    "T39n1799_06b:0912c20": "不完，徒修禪慧，豈有清淨妙體從婬欲生？沙",
    "T39n1799_06b:0912c21": "飯異因，孰論劫數。二、結失。",
    "T39n1799_06b:0912c22": "「汝以婬身求佛妙果，縱得妙悟皆是婬根，根",
    "T39n1799_06b:0912c23": "本成婬，輪轉三塗必不能出，如來涅槃何路",
    "T39n1799_06b:0912c24": "修證？」非戒不禪，非禪不慧。戒根不淨，所習",
    "T39n1799_06b:0912c25": "禪慧那得淨乎？以不淨故，雖有如無。戒定慧",
    "T39n1799_06b:0912c26": "亡，自成輪轉，終非聖果。二、勸令除斷。",
    "T39n1799_06b:0912c27": "「必使婬機身、心俱斷，斷性亦無，於佛菩提斯",
    "T39n1799_06b:0912c28": "可希冀。」真持戒人尚無持相，豈令身心犯",
    "T39n1799_06b:0912c29": "乎重禁？如下文云「殺盜婬等有名鬼倫，無名",
    "T39n1799_06b:0913a01": "天趣，有無二無，無二亦滅，是名妙發三摩提",
    "T39n1799_06b:0913a02": "者。」二、結歸邪正。",
    "T39n1799_06b:0913a03": "「如我此說名為佛說，不如此說即波旬說。」",
    "T39n1799_06b:0913a04": "正云波卑夜，此云惡者。波旬，訛也。二、離殺",
    "T39n1799_06b:0913a05": "因，二：一、正辨是非，三：一、標示。",
    "T39n1799_06b:0913a06": "「阿難！又諸世界六道眾生其心不殺，則不隨",
    "T39n1799_06b:0913a07": "其生死相續。」相殺相償，結詶連禍，苟或止",
    "T39n1799_06b:0913a08": "之，故不相續。餘如文。二、正辯，二：一、舉過",
    "T39n1799_06b:0913a09": "顯非，二：一、殺為鬼因。",
    "T39n1799_06b:0913a10": "「汝修三昧，本出塵勞，殺心不除，塵不可出。縱",
    "T39n1799_06b:0913a11": "有多智禪定現前，如不斷殺，必落神道。上品",
    "T39n1799_06b:0913a12": "之人為大方鬼，中品則為飛行夜叉、諸鬼帥",
    "T39n1799_06b:0913a13": "等，下品當為地行羅剎。彼諸鬼神亦有徒眾，",
    "T39n1799_06b:0913a14": "各各自謂成無上道。」帶殺修禪，報為神道。",
    "T39n1799_06b:0913a15": "功深福厚為大力鬼，即五岳、四瀆係祠祀者。",
    "T39n1799_06b:0913a16": "功淺福劣列在中下，八部所管，及大海邊羅",
    "T39n1799_06b:0913a17": "剎國類。因修定故，皆有業通，迅疾無礙。不斷",
    "T39n1799_06b:0913a18": "殺故，受此惡趣，為天驅役。若不修禪及不修",
    "T39n1799_06b:0913a19": "福，但行殺害，直入地獄，無此差降。二、未來",
    "T39n1799_06b:0913a20": "多惑，三：一、正明。",
    "T39n1799_06b:0913a21": "「我滅度後，末法之中多此鬼神熾盛世間，自",
    "T39n1799_06b:0913a22": "言食肉得菩提路。」殺生食肉是眾生冤，如",
    "T39n1799_06b:0913a23": "何不斷得菩提路？二、辨異。",
    "T39n1799_06b:0913a24": "「阿難！我令比丘食五淨肉，此肉皆我神力化",
    "T39n1799_06b:0913a25": "生，本無命根。汝婆羅門地多蒸濕，加以砂",
    "T39n1799_06b:0913a26": "石，草菜不生。我以大悲神力所加，因大慈悲",
    "T39n1799_06b:0913a27": "假名為肉，汝得其味。奈何如來滅度之後，食",
    "T39n1799_06b:0913a28": "眾生肉名為釋子。」《涅槃》第四，迦葉問云：「云",
    "T39n1799_06b:0913a29": "何如來先許比丘食三淨肉？」佛言：「隨事漸制",
    "T39n1799_06b:0913b01": "故耳。」復有七種、九種，今言五者，隨經增減，以",
    "T39n1799_06b:0913b02": "意配數。佛以方便權許令食，非究竟說。三、",
    "T39n1799_06b:0913b03": "示過。",
    "T39n1799_06b:0913b04": "「汝等當知，是食肉人縱得心開似三摩地，皆",
    "T39n1799_06b:0913b05": "大羅剎，報終必沈生死苦海，非佛弟子。如是",
    "T39n1799_06b:0913b06": "之人相殺、相吞、相食未已，云何是人得出三",
    "T39n1799_06b:0913b07": "界？」似三摩地者，鬼神定也。亦能令人知過",
    "T39n1799_06b:0913b08": "去未來事，與善定相似，如起信說。二、結成",
    "T39n1799_06b:0913b09": "明誡。",
    "T39n1799_06b:0913b10": "「汝教世人修三摩地，次斷殺生，是名如來先",
    "T39n1799_06b:0913b11": "佛世尊第二決定清淨明誨。」三、誡勸，二：一、",
    "T39n1799_06b:0913b12": "重彰過患，二：一、順明口過，二：一、喻顯。",
    "T39n1799_06b:0913b13": "「是故阿難！若不斷殺修禪定者，譬如有人自",
    "T39n1799_06b:0913b14": "塞其耳，高聲大叫，求人不聞。此等名為欲隱",
    "T39n1799_06b:0913b15": "彌露。」塞耳修禪，高聲行殺，求不聞之道，彰",
    "T39n1799_06b:0913b16": "彌露之苦，豈不悲夫。二、況顯。",
    "T39n1799_06b:0913b17": "「清淨比丘及諸菩薩於岐路行，不蹋生草，況",
    "T39n1799_06b:0913b18": "以手拔。云何大悲，取諸眾生血肉充食？」生",
    "T39n1799_06b:0913b19": "草不踐，非獨護譏，亦深慈念。草尚不踏，況損",
    "T39n1799_06b:0913b20": "命也。二、反顯身過，二：一、正明所離。",
    "T39n1799_06b:0913b21": "「若諸比丘不服東方絲綿絹帛，及是此土靴",
    "T39n1799_06b:0913b22": "履裘毳、乳酪醍醐。如是比丘於世真脫，酬還",
    "T39n1799_06b:0913b23": "宿債，不遊三界。」絲綿、裘毳，眾生身分，身既",
    "T39n1799_06b:0913b24": "不服，真解脫者，以不遊三界詶宿債故。經語",
    "T39n1799_06b:0913b25": "甚倒，知之。二、反喻所以。",
    "T39n1799_06b:0913b26": "「何以故？服其身分，皆為彼緣。如人食其地中",
    "T39n1799_06b:0913b27": "百穀，足不離地。」服眾生分，為眾生緣。辟穀",
    "T39n1799_06b:0913b28": "求昇，尚有不至，況食、況服能出離乎？二、勸",
    "T39n1799_06b:0913b29": "令除斷。",
    "T39n1799_06b:0913c01": "「必使身心於諸眾生若身、身分，身心二塗不服",
    "T39n1799_06b:0913c02": "不食，我說是人真解脫者。」心無貪慮，身不",
    "T39n1799_06b:0913c03": "服行，斷性苟亡，自然真脫。二、結歸邪正。",
    "T39n1799_06b:0913c04": "「如我此說名為佛說，不如此說即波旬說。」",
    "T39n1799_06b:0913c05": "三、離盜因，二：一、正辨是非，三：一、標示。",
    "T39n1799_06b:0913c06": "「阿難！又復世界六道眾生其心不偷，則不隨",
    "T39n1799_06b:0913c07": "其生死相續。」不與而取，起心即犯，故云其",
    "T39n1799_06b:0913c08": "心不偷。二、正辯，三：一、辨其邪行，二：一、盜",
    "T39n1799_06b:0913c09": "為邪因。",
    "T39n1799_06b:0913c10": "「汝修三昧，本出塵勞，偷心不除，塵不可出。縱",
    "T39n1799_06b:0913c11": "有多智禪定現前，如不斷偷，必落邪道。上品",
    "T39n1799_06b:0913c12": "精靈，中品妖魅，下品邪人，諸魅所著。彼等群",
    "T39n1799_06b:0913c13": "邪亦有徒眾，各各自謂成無上道。」禪智雖",
    "T39n1799_06b:0913c14": "現，貪盜不除，縱亡婬殺，亦落邪道。精靈、妖魅",
    "T39n1799_06b:0913c15": "及諸邪人，皆能惑亂令眾歸附，不惜衣食，",
    "T39n1799_06b:0913c16": "盡命供給。若不修禪，直入地獄。二、未來多",
    "T39n1799_06b:0913c17": "惑。",
    "T39n1799_06b:0913c18": "「我滅度後，末法之中多此妖邪熾盛世間，潛",
    "T39n1799_06b:0913c19": "匿姦欺，稱善知識，各自謂己得上人法，詃惑",
    "T39n1799_06b:0913c20": "無識，恐令失心，所過之處其家耗散。」姦欺",
    "T39n1799_06b:0913c21": "盈抱，潛護如淳，詐偽充懷，隱藏若拙。苟求不",
    "T39n1799_06b:0913c22": "與之利，詃誘無識之人。猛熾其貪，顯異其語，",
    "T39n1799_06b:0913c23": "令彼愚者頓棄家財，仍遭王難，故云耗散。",
    "T39n1799_06b:0913c24": "二、示其正修，二：一、正示行緣，二：一、明正行。",
    "T39n1799_06b:0913c25": "「我教比丘循方乞食，令其捨貪成菩提道。諸",
    "T39n1799_06b:0913c26": "比丘等不自熟食，寄於殘生，旅泊三界，示一",
    "T39n1799_06b:0913c27": "往還，去已無返。」比丘依法循乞，不自熟食，",
    "T39n1799_06b:0913c28": "為捨貪過，深厭自生，不戀三界，如旅泊人一",
    "T39n1799_06b:0913c29": "往而已。二、斥邪行。",
    "T39n1799_06b:0914a01": "「云何賊人假我衣服，裨販如來，造種種業，皆",
    "T39n1799_06b:0914a02": "言佛法，却非出家具戒比丘為小乘道。由是",
    "T39n1799_06b:0914a03": "疑誤無量眾生，墮無間獄。」身雖出家，心不",
    "T39n1799_06b:0914a04": "入道，假衣服以作相，販如來以造業，反毀具",
    "T39n1799_06b:0914a05": "戒為權小，高現異儀為至極，誑妄愚者，入惡",
    "T39n1799_06b:0914a06": "無窮。《涅槃．邪正品》云「我滅度後，是魔波旬漸",
    "T39n1799_06b:0914a07": "當壞亂我之正法，乃至作比丘、比丘尼及阿",
    "T39n1799_06b:0914a08": "羅漢等形，以有漏身稱是無漏，壞我正法，乃",
    "T39n1799_06b:0914a09": "至說言：無四重、僧殘、不定、捨墮、懺悔、眾學、滅",
    "T39n1799_06b:0914a10": "諍等法，亦無偷闌、五逆、一闡提罪，乃至若犯",
    "T39n1799_06b:0914a11": "如是等罪亦無有報。」如是說者竝是魔說，我",
    "T39n1799_06b:0914a12": "佛法中有犯如上等罪應當苦治。若不持",
    "T39n1799_06b:0914a13": "戒，云何當得見佛性耶！二、別示轉業，二：一、",
    "T39n1799_06b:0914a14": "正示方法。",
    "T39n1799_06b:0914a15": "「若我滅後，其有比丘發心決定修三摩提，能",
    "T39n1799_06b:0914a16": "於如來形像之前身然一燈、燒一指節，及於",
    "T39n1799_06b:0914a17": "身上爇一香炷。我說是人無始宿債一時酬",
    "T39n1799_06b:0914a18": "畢，長揖世間，永脫諸漏。雖未即明無上覺路，",
    "T39n1799_06b:0914a19": "是人於法已決定心。」殺生、偷盜執對不亡，為",
    "T39n1799_06b:0914a20": "三界緣，障菩提路。然身苦體能報此因，宿債",
    "T39n1799_06b:0914a21": "苟除，世間永脫，故云長揖。二、反結酬償。",
    "T39n1799_06b:0914a22": "「若不為此捨身微因，縱成無為，必還生人酬",
    "T39n1799_06b:0914a23": "其宿債，如我馬麥正等無異。」前云摩登伽",
    "T39n1799_06b:0914a24": "在夢，誰能留汝形。今云縱成無為，必酬宿債",
    "T39n1799_06b:0914a25": "者，此示業報不亡，成無為後現有為身，尚還",
    "T39n1799_06b:0914a26": "宿債。況全未離有為而欲妄逃業果，其可得",
    "T39n1799_06b:0914a27": "乎？引證酬業如別處說。三、結成明誡。",
    "T39n1799_06b:0914a28": "「汝教世人修三摩地，後斷偷盜，是名如來先",
    "T39n1799_06b:0914a29": "佛世尊第三決定清淨明誨。」三、誡勸，二：一、",
    "T39n1799_06b:0914b01": "喻顯不斷。",
    "T39n1799_06b:0914b02": "「是故阿難！若不斷偷修禪定者，譬如有人水",
    "T39n1799_06b:0914b03": "灌漏巵，欲求其滿，縱經塵劫終無平復。」灌",
    "T39n1799_06b:0914b04": "禪定水於破戒巵，欲求滿果，塵劫不平。誰之",
    "T39n1799_06b:0914b05": "過矣，豈不慎乎！斯則內德無實，外相惑人，戒",
    "T39n1799_06b:0914b06": "器已穿，善法多漏耳。二、勸令除斷。",
    "T39n1799_06b:0914b07": "「若諸比丘衣鉢之餘分寸不畜，乞食餘分施",
    "T39n1799_06b:0914b08": "餓眾生，於大集會合掌禮眾，有人捶詈同於",
    "T39n1799_06b:0914b09": "稱讚，必使身心二俱捐捨，身肉骨血與眾生",
    "T39n1799_06b:0914b10": "共，不將如來不了義說迴為己解以誤初學，",
    "T39n1799_06b:0914b11": "佛印是人得真三昧。」此文勸離四過，謂貪、",
    "T39n1799_06b:0914b12": "慢、瞋、癡，配文可見。心不起嗔，身不加報，故云",
    "T39n1799_06b:0914b13": "二俱捐捨。以觀眾生及與我身平等無二，由",
    "T39n1799_06b:0914b14": "是身心不加報耳，故云與眾生共。不了義說",
    "T39n1799_06b:0914b15": "為己解者，不將佛方便說迴作自己心中獨",
    "T39n1799_06b:0914b16": "悟之法，以此詃惑無識初學，此文亦證不了",
    "T39n1799_06b:0914b17": "教中得食淨肉，必至了教一切皆斷，不執",
    "T39n1799_06b:0914b18": "不了教將為究竟說也，執權謗實亦此類也。",
    "T39n1799_06b:0914b19": "《楞伽》云「愚癡凡夫惡見所噬，邪曲迷醉，妄稱",
    "T39n1799_06b:0914b20": "一切智說。」暉解云：無智之人不了如來方便",
    "T39n1799_06b:0914b21": "說法，而乃妄稱一切智人作究竟說。二、結",
    "T39n1799_06b:0914b22": "歸邪正。",
    "T39n1799_06b:0914b23": "「如我所說名為佛說，不如此說即波旬說。」",
    "T39n1799_06b:0914b24": "四、離妄因，二：一、正辨是非，三：一、標示。",
    "T39n1799_06b:0914b25": "「阿難！如是世界六道眾生，雖則身心無殺盜",
    "T39n1799_06b:0914b26": "婬，三行已圓，若大妄語，即三摩提不得清淨，",
    "T39n1799_06b:0914b27": "成愛見魔，失如來種。」妄語之因起貪癡慢，",
    "T39n1799_06b:0914b28": "如不斷此，故成愛見。二、正辨，二：一、妄為苦",
    "T39n1799_06b:0914b29": "因，二：一、對辨，二：一、顯偽作，二：一、標列設誑。",
    "T39n1799_06b:0914c01": "「所謂未得謂得，未證言證，或求世間尊勝第",
    "T39n1799_06b:0914c02": "一，謂前人言：『我今已得須陀洹果、斯陀含果、",
    "T39n1799_06b:0914c03": "阿那含果、阿羅漢道，辟支佛乘，十地、地前諸",
    "T39n1799_06b:0914c04": "位菩薩。』求彼禮懺，貪其供養。」以愚癡心，起",
    "T39n1799_06b:0914c05": "大我慢，因求尊勝，貪彼供養，此即愛見之惑",
    "T39n1799_06b:0914c06": "強而且盛。因起妄語，稱得三乘賢聖果證，實",
    "T39n1799_06b:0914c07": "得道果尚不許說，豈況未得而妄說耶。二、",
    "T39n1799_06b:0914c08": "結成招苦。",
    "T39n1799_06b:0914c09": "「是一顛迦銷滅佛種，如人以刀斷多羅木，佛",
    "T39n1799_06b:0914c10": "記是人永殞善根，無復知見，沈三苦海，不",
    "T39n1799_06b:0914c11": "成三昧。」一顛迦，即是斷善根者，其大妄語",
    "T39n1799_06b:0914c12": "與此罪同。《涅槃．邪正品》云：「若有說言：『我已得",
    "T39n1799_06b:0914c13": "成阿耨菩提。何以故？以有佛性故，有佛性者",
    "T39n1799_06b:0914c14": "必定得成阿耨菩提。』當知是人犯波羅夷罪。",
    "T39n1799_06b:0914c15": "何以故？雖有佛性，以未修習諸善方便，是故",
    "T39n1799_06b:0914c16": "未見。以不見故，不得成就阿耨菩提。」故知略",
    "T39n1799_06b:0914c17": "不修斷，白稱即是佛者，皆大妄語，犯波羅夷，",
    "T39n1799_06b:0914c18": "非佛弟子。二、明真化，二：一、列化事。",
    "T39n1799_06b:0914c19": "「我滅度後，勅諸菩薩及阿羅漢應身生彼末",
    "T39n1799_06b:0914c20": "法之中，作種種形，度諸輪轉。或作沙門、白衣",
    "T39n1799_06b:0914c21": "居士、人王宰官、童男童女，如是乃至婬女、寡",
    "T39n1799_06b:0914c22": "婦、姦偷、屠販，與其同事，稱讚佛乘，令其身心",
    "T39n1799_06b:0914c23": "入三摩地。」四攝利人，作種種化。初同其道，",
    "T39n1799_06b:0914c24": "後勸佛乘，盡為益他，非貪利己。二、誡明言。",
    "T39n1799_06b:0914c25": "「終不自言我真菩薩、真阿羅漢，泄佛密因，輕言",
    "T39n1799_06b:0914c26": "末學，唯除命終，陰有遺付。」真聖利物終不",
    "T39n1799_06b:0914c27": "可測，以承佛制，不妄漏泄。此聖真因，唯聖自",
    "T39n1799_06b:0914c28": "證，故云密因，未學之前不可輕說。陰有遺付",
    "T39n1799_06b:0914c29": "者，不顯稱也。此開臨終密有表示，遣囑弟子，",
    "T39n1799_06b:0915a01": "如求那屈指事。二、結責。",
    "T39n1799_06b:0915a02": "「云何是人惑亂眾生，成大妄語。」二、結成明",
    "T39n1799_06b:0915a03": "誡。",
    "T39n1799_06b:0915a04": "「汝教世人修三摩地，後復斷除諸大妄語，是",
    "T39n1799_06b:0915a05": "名如來先佛世尊第四決定清淨明誨。」三、誡",
    "T39n1799_06b:0915a06": "勸，四：一、喻其不斷。",
    "T39n1799_06b:0915a07": "「是故阿難！若不斷其大妄語者，如刻人糞為",
    "T39n1799_06b:0915a08": "栴檀形，欲求香氣，無有是處。」修禪定之檀",
    "T39n1799_06b:0915a09": "形，刻妄語之人糞。遙觀可意，近逼穢聞，欲求",
    "T39n1799_06b:0915a10": "道香，終無得理。二、舉其防微。",
    "T39n1799_06b:0915a11": "「我教比丘直心道場，於四威儀一切行中尚",
    "T39n1799_06b:0915a12": "無虛假，云何自稱得上人法？」三乘所證為",
    "T39n1799_06b:0915a13": "上人法。此文舉淺況深，餘小妄語尚不可為，",
    "T39n1799_06b:0915a14": "況大妄耶。三、重喻大過。",
    "T39n1799_06b:0915a15": "「譬如窮人妄號帝王，自取誅滅，況復法王如",
    "T39n1799_06b:0915a16": "何妄竊？因地不直，果招紆曲，求佛菩提，如",
    "T39n1799_06b:0915a17": "噬臍人，欲誰成就？」初喻大妄止成苦本，後",
    "T39n1799_06b:0915a18": "喻求道終無得理，如人噬臍了不相及。《春秋",
    "T39n1799_06b:0915a19": "傳》曰「若不早圖，後君噬臍。」四、斷成叵益。",
    "T39n1799_06b:0915a20": "「若諸比丘心如直絃，一切真實，入三摩提永",
    "T39n1799_06b:0915a21": "無魔事。我印是人成就菩薩無上知覺。」一",
    "T39n1799_06b:0915a22": "切時中悉無虛偽，若斯人也，真求道歟，豈不",
    "T39n1799_06b:0915a23": "速至乎！若示相標形，詐稱得道，內懷諂曲，外",
    "T39n1799_06b:0915a24": "規名聞，豈曰修行？故《法華》云「濁世惡比丘，",
    "T39n1799_06b:0915a25": "邪智心諂曲，未得謂為得，我慢心充滿，乃至",
    "T39n1799_06b:0915a26": "衲衣在空閑，假名阿練若，當知是等盡行魔",
    "T39n1799_06b:0915a27": "業。」二、結歸邪正。",
    "T39n1799_06b:0915a28": "「如我所說名為佛說，不如此說即波旬說。」",
    "T39n1799_06b:0915a29": "首楞嚴義疏注經卷第六之二"
}