{
    "X71n1420_016:0631b12": "佛日普照慧辯楚石禪師語錄卷第十六",
    "X71n1420_016:0631b14": "偈頌二",
    "X71n1420_016:0631b15": "侍者　文斌等　編",
    "X71n1420_016:0631b16": "送全首座回仰山",
    "X71n1420_016:0631b17": "須彌槌打虗空鼓。萬象森羅齊起舞。驚倒南泉王老",
    "X71n1420_016:0631b18": "師。踈山失却曹家女。寬時徧法界。窄處不容針。短綆",
    "X71n1420_016:0631b19": "四五尺。古井千萬尋。莫謂仰山年代遠。天宮正說摩",
    "X71n1420_016:0631b20": "訶衍。不知誰是白槌人。夢裏覺來空眨眼。大道體寬。",
    "X71n1420_016:0631b21": "無好無惡。離心意識參。出聖凡路學。鐵牛背上括龜",
    "X71n1420_016:0631b22": "毛。石女腰邊裁兔角。",
    "X71n1420_016:0631b23": "送宗禪人回雪峯",
    "X71n1420_016:0631b24": "天地與我同根。萬物與我一體。好箇脫洒衲僧。切忌",
    "X71n1420_016:0631c01": "坐在這裏。不慕諸聖。不重己靈。解粘去縛。拔楔抽釘。",
    "X71n1420_016:0631c02": "翻身烏石嶺。觸目望州亭。到家記取。叮嚀問訊。曾郎",
    "X71n1420_016:0631c03": "萬福。輥動三箇木毬。嚇殺參方瞎禿。",
    "X71n1420_016:0631c04": "送普禪人還閩",
    "X71n1420_016:0631c05": "青山青白雲白。欲識一貫。兩箇五百。福州名品茘枝。",
    "X71n1420_016:0631c06": "多是鶻崙吞却。玄沙築破脚指頭。直得通身白汗流。",
    "X71n1420_016:0631c07": "如今所謂善知識。接物利生沙壓油。脚未跨門先勘",
    "X71n1420_016:0631c08": "破。何須待踞燈王座。五湖四海覔知音。一曲陽春少",
    "X71n1420_016:0631c09": "人和。",
    "X71n1420_016:0631c10": "送一禪人禮補陀",
    "X71n1420_016:0631c11": "稽首補陀大士。只這語音便是。與麼接嚮承虗。如何",
    "X71n1420_016:0631c12": "出離生死。鈍鳥逆風飛。一日三千里。鐵樹夜開花。朝",
    "X71n1420_016:0631c13": "來還結子。西瞿耶居睡覺。東弗于逮經行。南贍部州",
    "X71n1420_016:0631c14": "打鼓。北鬱單越搊箏。且道是何曲調。聽時却又無聲。",
    "X71n1420_016:0631c15": "送俊禪人",
    "X71n1420_016:0631c16": "初祖見僧便面壁。被人打破成狼藉。壽山門戶向南",
    "X71n1420_016:0631c17": "開。件件現成殊省力。要坐便坐。要行便行。譬如平地",
    "X71n1420_016:0631c18": "掘甚溝坑。眾生即是諸佛。諸佛即是眾生。不出一念",
    "X71n1420_016:0631c19": "心。徹頭又徹尾。茫茫帀地普天。往往離波求水。",
    "X71n1420_016:0631c20": "送可禪人",
    "X71n1420_016:0631c21": "即心是佛無心道。不覺全身入荒草。語拙今人笑古",
    "X71n1420_016:0631c22": "人。古人却笑今人巧。後生晚長忌聰明。且要低頭學",
    "X71n1420_016:0631c23": "老成。却憶南泉好言語。要渠癡鈍過平生。初三十一。",
    "X71n1420_016:0631c24": "中九下七。四溟東海流。般若波羅蜜。",
    "X71n1420_016:0632a01": "送理禪人",
    "X71n1420_016:0632a02": "如來無禪。祖師無意。枯木石頭。泥團土塊。老臊胡既",
    "X71n1420_016:0632a03": "道不識。賣柴漢又云不會。鳥窠初不離鳥窠。打地一",
    "X71n1420_016:0632a04": "生長打地。跳出漫天網子。名為了事衲僧。百尺竿頭",
    "X71n1420_016:0632a05": "進一步。壽山手裏有烏藤。",
    "X71n1420_016:0632a06": "送巳禪人",
    "X71n1420_016:0632a07": "過去諸佛已滅。未來諸佛未生。現在中間無佛。且放",
    "X71n1420_016:0632a08": "天寧話行。天寧有甚麼長處。業識茫茫無本據。昆明",
    "X71n1420_016:0632a09": "池裏失却劍。却向西江撈得踞。拈來又是鐵蒺藜。自",
    "X71n1420_016:0632a10": "南自北隨風吹。扶桑天子呵呵笑。尺二眉毛頷下垂。",
    "X71n1420_016:0632a11": "送性禪人之江湘",
    "X71n1420_016:0632a12": "秋雨垂垂。秋風颯颯。或彼或此。乍離乍合。湘江那畔",
    "X71n1420_016:0632a13": "鴈初來。漁唱穿雲笛韻哀。更有蘆花飛似雪。遠山重",
    "X71n1420_016:0632a14": "疊錦屏開。咄哉漆桶不快。喚作真如境界。闍棃幸自",
    "X71n1420_016:0632a15": "可憐生。莫向宗門立知解。",
    "X71n1420_016:0632a16": "送匡禪人",
    "X71n1420_016:0632a17": "三世諸佛不知有。大地山河顛倒走。狸奴白牯却知",
    "X71n1420_016:0632a18": "有。火中迸出紅蓮藕。朝看東南暮西北。落落盤珠無",
    "X71n1420_016:0632a19": "影跡。長連牀上飽喫飯。坐臥經行不費力。說妙談玄",
    "X71n1420_016:0632a20": "也是癡。本來無事出家兒。江西湖南與麼去。不須更",
    "X71n1420_016:0632a21": "問毗盧師。",
    "X71n1420_016:0632a22": "送證禪人省親",
    "X71n1420_016:0632a23": "父母未生以前。追風木馬如煙。無量劫來未悟。任他",
    "X71n1420_016:0632a24": "寒暑推遷。萬年一念。一念萬年。神通妙用。大道虗玄。",
    "X71n1420_016:0632b01": "頂上摩醯亞目。途中道伴交肩。總是發明這箇事。金",
    "X71n1420_016:0632b02": "烏長出海東邊。",
    "X71n1420_016:0632b03": "送淨禪人",
    "X71n1420_016:0632b04": "繩牀走入枇杷樹。須彌[跳-兆+孛]跳上天去。不參死句參活",
    "X71n1420_016:0632b05": "句。活句蹉過河沙數。無所說師子吼。有所說野干鳴。",
    "X71n1420_016:0632b06": "坐斷兩頭。築著鼻孔。打開八字。刺破眼睛。水牯牛兒",
    "X71n1420_016:0632b07": "甘水草。從他岐路亂縱橫。",
    "X71n1420_016:0632b08": "送化禪人",
    "X71n1420_016:0632b09": "本色道人行履處。千人萬人把不住。湘南潭此恣游",
    "X71n1420_016:0632b10": "行。拄杖一尋生鐵鑄。所至解針枯骨吟。秋風蕭索秋",
    "X71n1420_016:0632b11": "雲陰。諸方殺有善知識。要辨龍虵須訪尋。君不見。潦",
    "X71n1420_016:0632b12": "倒趙州年八十。行行尚為參方急。又不見。馬祖一喝",
    "X71n1420_016:0632b13": "大雄峯。百丈聞之三日聾。",
    "X71n1420_016:0632b14": "送中竺恭藏主回東浙",
    "X71n1420_016:0632b15": "近從中竺來。却往四明去。玲瓏巖接玉几峯。總是尋",
    "X71n1420_016:0632b16": "常行履處。大梅即心即佛。寶陀聞熏聞修。岳林一箇",
    "X71n1420_016:0632b17": "布袋。天台五百比丘。寒山子往來華頂。諾詎那坐斷",
    "X71n1420_016:0632b18": "龍湫。一大藏教陳葛藤。自餘是甚椀脫丘。火本無火。",
    "X71n1420_016:0632b19": "承言者紛紛。自我鼇山店上喚師兄。黃蘗樹頭生蜜",
    "X71n1420_016:0632b20": "果。",
    "X71n1420_016:0632b21": "送天童證侍者再參",
    "X71n1420_016:0632b22": "鳥窠吹布毛。侍者便悟去。天童親切句。不要重指注。",
    "X71n1420_016:0632b23": "十月天漸寒。早過西興渡。相望一千里。往復行大路。",
    "X71n1420_016:0632b24": "入室再參時。嗔拳須照顧。",
    "X71n1420_016:0632c01": "送應侍者禮補陀",
    "X71n1420_016:0632c02": "眼聽聲耳觀色。清冷雲中飛霹靂。此是圓通自在門。",
    "X71n1420_016:0632c03": "衲僧幾箇知端的。昔年未出扶桑時。親見寶陀之聖",
    "X71n1420_016:0632c04": "師。再到海山深處覔。須彌頂上戴須彌。",
    "X71n1420_016:0632c05": "送瑛維那禮補陀",
    "X71n1420_016:0632c06": "興化打克賓。罰錢趂出院。諸方舊話子。反覆參詳看。",
    "X71n1420_016:0632c07": "有耳誰不聞。有眼誰不見。露柱掛燈籠。山門朝佛殿。",
    "X71n1420_016:0632c08": "橫拖拄杖去。却繞鄞江轉。築著脚指頭。通身流白汗。",
    "X71n1420_016:0632c09": "寶陀巖上人。日夜長對面。咄。",
    "X71n1420_016:0632c10": "送高麗蘭禪人禮補陀",
    "X71n1420_016:0632c11": "道人且以何為道。切忌區區外邊討。外邊討得枉勞",
    "X71n1420_016:0632c12": "神。只箇心珠常皎皎。吳水碧越山青。白雲三片四片。",
    "X71n1420_016:0632c13": "黃鳥一聲兩聲。三世如來提不起。歷代祖師難下觜。",
    "X71n1420_016:0632c14": "要見家家觀世音。分明因我得禮你。",
    "X71n1420_016:0632c15": "送俊禪人浙東參禮",
    "X71n1420_016:0632c16": "學人自己。遊山翫水。雲門大師。事不孤起。此去浙東",
    "X71n1420_016:0632c17": "尋訪誰。肩橫七尺烏藤枝。初登玉几謁舍利。更向寶",
    "X71n1420_016:0632c18": "陀參聖師。一二三四五六七。七六五四三二一。傑出",
    "X71n1420_016:0632c19": "叢林俊衲僧。何須特地從人覔。",
    "X71n1420_016:0632c20": "送徑山英首座歸鄞",
    "X71n1420_016:0632c21": "凌霄峯頭第二座。摩訶衍法曾明破。百非四句俱已",
    "X71n1420_016:0632c22": "離。白雪陽春有誰和。直得含睴亭[跳-兆+孛]跳上梵天。東坡",
    "X71n1420_016:0632c23": "池吞却四明山。驀然倒騎佛殿出門去。碁盤石任苔",
    "X71n1420_016:0632c24": "痕斑。君不見。寒山子歸太早。十年忘却來時道。又不",
    "X71n1420_016:0633a01": "見明覺老無處討。十洲春盡花凋殘。珊瑚樹林日杲",
    "X71n1420_016:0633a02": "杲。",
    "X71n1420_016:0633a03": "送炬首座遊台溫",
    "X71n1420_016:0633a04": "飲光論劫坐禪。未免把䌫放舡。文殊三處度夏。大似",
    "X71n1420_016:0633a05": "遼天索價。英俊道流。去住自由。朝遊檀特。暮往羅浮。",
    "X71n1420_016:0633a06": "天宮說法了也。知是般事便休。人人釋迦彌勒。箇箇",
    "X71n1420_016:0633a07": "寒山拾得。走徧天台雁蕩。抹過山城海國。從來鼻孔",
    "X71n1420_016:0633a08": "大頭埀。莫道相逢不相識。",
    "X71n1420_016:0633a09": "送孚侍者之浙東",
    "X71n1420_016:0633a10": "新昌彌勒佛。脚不離地走。夜半過扶桑。面南看北斗。",
    "X71n1420_016:0633a11": "却入天台雁蕩。又到清涼補陀。撞著寒山拍手。聽他",
    "X71n1420_016:0633a12": "拾得高歌。阿呵呵阿呵呵。依舊堂中疊足坐。不勞萬",
    "X71n1420_016:0633a13": "里涉鯨波。",
    "X71n1420_016:0633a14": "送信首座參禮育王寶陀",
    "X71n1420_016:0633a15": "離四句絕百非。摩訶衍法誰當機。能令寂子縮頭去。",
    "X71n1420_016:0633a16": "可使吾道生光輝。東浙西州恣探討。箇中誰了誰不",
    "X71n1420_016:0633a17": "了。果然識得本來人。萬別千差俱一掃。法身元無設",
    "X71n1420_016:0633a18": "利羅。方便示現降羣魔。聞思大士應塵剎。至竟不曾",
    "X71n1420_016:0633a19": "拘寶陀。謾道石橫方廣寺。未容薄地凡夫至。瓊樓玉",
    "X71n1420_016:0633a20": "殿綵雲間。正眼觀來何足貴。手點曇華亭上茶。最先",
    "X71n1420_016:0633a21": "勘破盞中花。幾人麻上生繩想。又復將繩認作虵。背",
    "X71n1420_016:0633a22": "却天台遊雁蕩。詎那尊者空遺像。大龍湫與小龍湫。",
    "X71n1420_016:0633a23": "瀑雪翻雲千萬丈。盡塵沙界一般天。歷歷分明在目",
    "X71n1420_016:0633a24": "前。未動步時都歷徧。誰能空費草鞋錢。",
    "X71n1420_016:0633b01": "送寶陀鼎維那",
    "X71n1420_016:0633b02": "浙東山浙西水。五湖四海皆自己。明月高挑拄杖頭。",
    "X71n1420_016:0633b03": "寒雲亂踏芒鞋底。從門入者非家珍。勘破寶陀巖上",
    "X71n1420_016:0633b04": "人。葢色騎聲也奇特。一枝古洞桃花春。此行迤[這-言+里]回",
    "X71n1420_016:0633b05": "天育。去去優曇遠山綠。為我寄聲二尊宿。出門未免",
    "X71n1420_016:0633b06": "重叮囑。",
    "X71n1420_016:0633b07": "送順禪人并柬乃師",
    "X71n1420_016:0633b08": "蘇州有常州有。兩兩不成雙。三三亦非九。有一句子",
    "X71n1420_016:0633b09": "到你。禿却我舌。無一句子到你。啞却我口。靈利衲僧",
    "X71n1420_016:0633b10": "知不知。汝師自是真宗師。如何棄却甜桃樹。只管沿",
    "X71n1420_016:0633b11": "山摘酸梨。",
    "X71n1420_016:0633b12": "送萬年楚藏主回日本",
    "X71n1420_016:0633b13": "萬年一念。一念萬年。不在天台南岳。亦非東土西乾。",
    "X71n1420_016:0633b14": "會得則風行草偃。不會則紙裹麻纏。本來無一物。教",
    "X71n1420_016:0633b15": "外有何傳。昔入大唐來。眼不見鼻孔。今歸日本去。脚",
    "X71n1420_016:0633b16": "不跨船舷。入海泥牛奔似電。沿江木馬走如煙。",
    "X71n1420_016:0633b17": "送汀州文禪人",
    "X71n1420_016:0633b18": "達磨西來。不立文字。見性明心。落在第二。還他出格",
    "X71n1420_016:0633b19": "道流。坐斷報化佛頭。眼裏著沙不得。水中捉月何由。",
    "X71n1420_016:0633b20": "諸方老宿河沙數。學者擔簦如蟻慕。拈却那吒第一",
    "X71n1420_016:0633b21": "機。其餘總是閑家具。四海參尋善知識。談玄說妙空",
    "X71n1420_016:0633b22": "勞力。當陽勘破老毗耶。一句了然超百億。汀泉福建。",
    "X71n1420_016:0633b23": "明越溫台。門門巨闢。法法全該。老鼠滿地走。抱取猫",
    "X71n1420_016:0633b24": "兒來。",
    "X71n1420_016:0633c01": "送昱禪人回三平",
    "X71n1420_016:0633c02": "父母未生已前。好箇本來面目。日用何曾欠少。誰云",
    "X71n1420_016:0633c03": "是事不足。山又青水又綠。早便起晚便宿。烏不日黔。",
    "X71n1420_016:0633c04": "鵠不日浴。拄杖但喚作拄杖。屋但喚作屋。莫問如來",
    "X71n1420_016:0633c05": "禪祖師禪。下里曲陽春曲。昔日三平見大顛。斷絃須",
    "X71n1420_016:0633c06": "待鸞膠續。",
    "X71n1420_016:0633c07": "送弘藏主還徑山兼柬西白首座",
    "X71n1420_016:0633c08": "上上上上。到最高高處。望望見青山起白雲。雲山出",
    "X71n1420_016:0633c09": "沒如波浪。大華藏海知幾重。重重圍繞凌霄峯。須彌",
    "X71n1420_016:0633c10": "絕頂只這是。耳聞迦葉敲金鐘。百千萬億四天下。信",
    "X71n1420_016:0633c11": "手拈來無一把。束作龜毛一管筆。經頭一字如何寫。",
    "X71n1420_016:0633c12": "寫得分明說得親。還他眼目人天人。",
    "X71n1420_016:0633c13": "送高麗順禪人歸國",
    "X71n1420_016:0633c14": "普賢身中行一步。超過恒河沙佛土。昨日方離海岸",
    "X71n1420_016:0633c15": "來。今朝便往高麗去。我此浙江。何異汝鄉。冬寒向火。",
    "X71n1420_016:0633c16": "夏熱乘凉。達本心者。頭頭是道。昧真性者。處處迷方。",
    "X71n1420_016:0633c17": "父母未生。有甚麼與他辛苦。擔皮囊効。善財參知識。",
    "X71n1420_016:0633c18": "禮文殊。謁彌勒不知。放下馳求心。內外中間絕消息。",
    "X71n1420_016:0633c19": "或遊山或面壁。或垂手入[廓-享+墨]。或韜光晦跡。煅凡成聖。",
    "X71n1420_016:0633c20": "只須臾拄地撑天也奇特。順禪人須委悉。紅日照中",
    "X71n1420_016:0633c21": "春。清風生八極。",
    "X71n1420_016:0633c22": "送欽首座南還",
    "X71n1420_016:0633c23": "六祖到廣州。寓正法性寺。因舉風幡話。略與二僧議。",
    "X71n1420_016:0633c24": "從此引葛藤。蔓延南海地。後人不解剗。一歲多一歲。",
    "X71n1420_016:0634a01": "珍重欽禪老。頗有英靈氣。參方本無得。問法總不會。",
    "X71n1420_016:0634a02": "我保任此人。高踞佛祖位。",
    "X71n1420_016:0634a03": "送參侍者",
    "X71n1420_016:0634a04": "參須實參。悟須實悟。好箇師僧。便恁麼去。靈山會裏",
    "X71n1420_016:0634a05": "人。總是天麒麟。百千年滯貨。拈弄越精神。蹉過趙州",
    "X71n1420_016:0634a06": "禪。遭他文遠笑。鬬劣不鬬勝。驢糞中著到。因思老古",
    "X71n1420_016:0634a07": "錐。節外更生枝。一筆都勾下。方為跨竈兒。吾家白雪",
    "X71n1420_016:0634a08": "曲。且要高人和。佛祖出頭來。與渠都按過。",
    "X71n1420_016:0634a09": "送寧侍者參方禮祖",
    "X71n1420_016:0634a10": "佛祖叢中無位次。參方行脚誰家事。隨興一念便乖",
    "X71n1420_016:0634a11": "張。莫向禪門求意旨。須知真正道人家。到處忘懷愍",
    "X71n1420_016:0634a12": "自他。爛炒浮漚盛滿鉢。却來石上種蓮花。國師三呼",
    "X71n1420_016:0634a13": "侍者三應。呼兮應兮。頭正尾正。尋師必是。達其源。密",
    "X71n1420_016:0634a14": "意明明在汝邊。他日歸來無折合。必須痛喫老爺拳。",
    "X71n1420_016:0634a15": "送雪竇榮藏主歸國",
    "X71n1420_016:0634a16": "心地法門。匪從人得。便與麼去。天地懸隔。師子教兒",
    "X71n1420_016:0634a17": "能返擲。羚羊掛角無蹤跡。以字不是。八字非覺天。日",
    "X71n1420_016:0634a18": "月增光輝。百尺竿頭五兩垂。大唐又向扶桑歸。火熱",
    "X71n1420_016:0634a19": "風動搖。水濕地堅固。打破鐵圍山。古今無異路。臨行",
    "X71n1420_016:0634a20": "何待重分付。",
    "X71n1420_016:0634a21": "送參侍者參方",
    "X71n1420_016:0634a22": "佛法徧在一切處。莾莾鹵鹵河沙數。驀劄相逢喚得",
    "X71n1420_016:0634a23": "回。穿雲度水從君去。頭上笠腰下包。清風明月杖頭",
    "X71n1420_016:0634a24": "挑。不曾咬破一粒米。萬兩黃金也合消。開却門須識",
    "X71n1420_016:0634b01": "主。彼此相知何必舉。背靠法堂著草鞋。初非密室中",
    "X71n1420_016:0634b02": "私語。山未高兮海未深。趙州文遠沒絃琴。當時公驗",
    "X71n1420_016:0634b03": "分明過。四海誰人識此心。",
    "X71n1420_016:0634b04": "送越藏主",
    "X71n1420_016:0634b05": "一大藏教。只說這箇。東土西天。分明勘破。我今以百",
    "X71n1420_016:0634b06": "千萬億閻浮洲。拈來掛在牀角頭。揀甚麼新羅日本。",
    "X71n1420_016:0634b07": "佛誓流求。閙浩浩冷湫湫。有時放有時收。收放縱橫",
    "X71n1420_016:0634b08": "了無礙。卷舒出沒常自由。誰道客來無供養。不妨滿",
    "X71n1420_016:0634b09": "鉢炒浮漚。",
    "X71n1420_016:0634b10": "送志禪人",
    "X71n1420_016:0634b11": "道人三次到來。今始索吾長偈。此事直下分明。問渠",
    "X71n1420_016:0634b12": "何須特地。十方只在目前。大道初非物外。若也會即",
    "X71n1420_016:0634b13": "便會。干木逢場作戲。不會亦無欠少。總自自家活計。",
    "X71n1420_016:0634b14": "踏著諸佛頂門。拽脫祖師巴鼻。四大海水壁立。五須",
    "X71n1420_016:0634b15": "彌山粉碎。好箇大丈夫兒。可與禪林增氣。",
    "X71n1420_016:0634b16": "送吳中滋禪人",
    "X71n1420_016:0634b17": "蘇州有常州有。歷歷面南看北斗。主伴參隨與麼來。",
    "X71n1420_016:0634b18": "象王回旋師子吼。喫鹽聞鹹。喫醋聞酸。一有多種二。",
    "X71n1420_016:0634b19": "無兩般。口中說食終不飽。身上著衣方免寒。不見道",
    "X71n1420_016:0634b20": "家山好家山好。家山內有無根草。時當臘月正春風。",
    "X71n1420_016:0634b21": "五葉一花香未了。",
    "X71n1420_016:0634b22": "送中竺海維那",
    "X71n1420_016:0634b23": "當念不生。空諸有海。坐斷釋迦文。全超觀自在。中峯",
    "X71n1420_016:0634b24": "頂上鳴楗椎。盡大地人俱絕疑。陳如尊者有長處。一",
    "X71n1420_016:0634c01": "句分明舉似誰。坐臥經行。卷舒出沒。齧鏃之機。如同",
    "X71n1420_016:0634c02": "電拂。三十三天築氣毬。兩手扶犂水過膝。",
    "X71n1420_016:0634c03": "送廣南慧藏主",
    "X71n1420_016:0634c04": "鎮海明珠只一顆。如來藏裏深扃鎻。忽然突出拄杖",
    "X71n1420_016:0634c05": "頭。照見山河千萬朵。若問此珠作何色。圓陀陀兮明",
    "X71n1420_016:0634c06": "歷歷。南山之南北山北。直截示人人不識。歸去來歸",
    "X71n1420_016:0634c07": "去來。依然高掛越王臺。",
    "X71n1420_016:0634c08": "送進禪人之浙東",
    "X71n1420_016:0634c09": "百尺竿頭進一步。家家門口長安路。浙西之水浙東",
    "X71n1420_016:0634c10": "山。鶻眼龍睛多罔措。是佛不識佛。騎驢更覔驢。我今",
    "X71n1420_016:0634c11": "獨自往。到處得逢渠。畫虵不必重添足。六六元來三",
    "X71n1420_016:0634c12": "十六。",
    "X71n1420_016:0634c13": "送東侍者之天平",
    "X71n1420_016:0634c14": "天平卓筆峯最奇。入門便看浮山碑。其中九帶不到",
    "X71n1420_016:0634c15": "十。讀者未免心狐疑。上人來自扶桑國。慣見瑠璃浸",
    "X71n1420_016:0634c16": "天碧。夜半金雞啼一聲。鼻孔眼睛俱打失。走徧東西",
    "X71n1420_016:0634c17": "與南北。依然無處尋行跡。",
    "X71n1420_016:0634c18": "送常上人",
    "X71n1420_016:0634c19": "秋風涼。秋夜長。井梧飄敗葉。巖桂噴清香。莫作世諦",
    "X71n1420_016:0634c20": "流布。切忌佛法商量。便與麼。玉殿瓊樓。初無葢覆。不",
    "X71n1420_016:0634c21": "與麼。銀山鐵壁。特地遮藏。兩頭截斷。十字縱橫。却笑",
    "X71n1420_016:0634c22": "長眉老尊者。跏趺曾不下禪牀。",
    "X71n1420_016:0634c23": "送萬壽通侍者",
    "X71n1420_016:0634c24": "通身是。徧身是。拈却無位真人。坐斷空劫自己。向上",
    "X71n1420_016:0635a01": "一路。不許商量。討甚空花陽燄。更尋虵足鹽香。仲冬",
    "X71n1420_016:0635a02": "嚴寒。孟夏漸熱。自古自今。誰巧誰拙。鳥窠吹起布毛。",
    "X71n1420_016:0635a03": "直下斬釘截鐵。道人若也有疑。歸家問取禪月。",
    "X71n1420_016:0635a04": "送淨慈道藏主還景德",
    "X71n1420_016:0635a05": "黃面瞿曇不動舌。縱橫四十九年說。葛藤往往疊成",
    "X71n1420_016:0635a06": "誰。畢竟天無第二月。一菴近日離南屏。驀劄問渠看",
    "X71n1420_016:0635a07": "甚經。只麼默然叉手處。青天白日轟雷霆。龍灣老龍",
    "X71n1420_016:0635a08": "灣老。叔姪相忘情更好。鎮海明珠待索時。與他傾出",
    "X71n1420_016:0635a09": "一栲栳。",
    "X71n1420_016:0635a10": "送愚叟如西堂",
    "X71n1420_016:0635a11": "本色住山人。且無刀斧痕。如斯三十載。道譽塞乾坤。",
    "X71n1420_016:0635a12": "列下從前諸佛祖。須彌槌打虗空鼓。却完全揭示。當",
    "X71n1420_016:0635a13": "陽主中主。主亦不必論。賓亦不必誇。妙喜竹篦分背",
    "X71n1420_016:0635a14": "觸。誰能撒土更拋沙。遇飯喫飯。遇茶喫茶。弟兄相見。",
    "X71n1420_016:0635a15": "豐儉隨家。露地白牛甘水草。不妨到處納些些。",
    "X71n1420_016:0635a16": "送宗藏主",
    "X71n1420_016:0635a17": "大士揮尺一下。趙州繞牀一轉。古今多少葛藤。二老",
    "X71n1420_016:0635a18": "當頭截斷。寶華藏主飽叢林。訪友尋師年歲深。臘月",
    "X71n1420_016:0635a19": "花開無影樹。陽春曲奏沒絃琴。東風急東風急。上下",
    "X71n1420_016:0635a20": "四維挨不入。水底青天盡踏翻。何曾亂打鞋頭濕。",
    "X71n1420_016:0635a21": "送聖壽政維那",
    "X71n1420_016:0635a22": "不用低頭。思量難得。真不掩偽。曲不藏直。流出音聲",
    "X71n1420_016:0635a23": "佛事。豁開賢聖閫域。洞山麻三斤。雲門乾屎橛。曾勘",
    "X71n1420_016:0635a24": "諸方來。必竟如何說。拄杖如龍活鱍鱍。橫拈倒用乾",
    "X71n1420_016:0635b01": "坤濶。",
    "X71n1420_016:0635b02": "送淨慈壽首座還日本",
    "X71n1420_016:0635b03": "富士山頭月。祖龍溪上水。月既不來此。水亦不往彼。",
    "X71n1420_016:0635b04": "正當水月交輝時。萬里何曾隔一絲。石女裁成火浣",
    "X71n1420_016:0635b05": "布。泥牛踏斷珊瑚枝。有佛無佛俱是誑。即心非心盡",
    "X71n1420_016:0635b06": "同謗。教網高張未入微。宗門直指還流浪。所以道。正",
    "X71n1420_016:0635b07": "法眼破沙盆。古今此道喧乾坤。黃金滿國難酬價。付",
    "X71n1420_016:0635b08": "與休居的骨孫。椿庭提起百襍碎。不要被渠相負累。",
    "X71n1420_016:0635b09": "擲過那邊更那邊。尋常只守閑閑地。便與麼。實奇哉。",
    "X71n1420_016:0635b10": "諸方大可笑。嚼飯喂嬰孩。但恐空中釋梵來。曇華又",
    "X71n1420_016:0635b11": "為無心開。",
    "X71n1420_016:0635b12": "送延壽梓知客",
    "X71n1420_016:0635b13": "臨濟大師賓主句。趙州見僧喫茶去。旋風頂上屹然",
    "X71n1420_016:0635b14": "棲。走徧天涯不移步。九九從來八十一。尋常顯元尤",
    "X71n1420_016:0635b15": "綿密。撑天拄地丈夫兒。手眼通身赫如日。",
    "X71n1420_016:0635b16": "送蔣山澄知客",
    "X71n1420_016:0635b17": "獨龍岡頭。跳珠峯下。客來須看。賊來須打。還上古之",
    "X71n1420_016:0635b18": "風規。贊升平之法社。師子之爪既呈。羚羊之角斯掛。",
    "X71n1420_016:0635b19": "善能和其光同其塵。自可忘其情絕其解。蟭螟吞却",
    "X71n1420_016:0635b20": "妙高山。草庵卸下瑠璃瓦。",
    "X71n1420_016:0635b21": "送日本易上人",
    "X71n1420_016:0635b22": "己躬下事元明白。動念却成雲水隔。老胡謾自度流",
    "X71n1420_016:0635b23": "沙。不會當頭箇一著。日日日東上。日日日西沉。何用",
    "X71n1420_016:0635b24": "有口說。無絃方是琴。道人拄杖握在手。是聖是凡劈",
    "X71n1420_016:0635c01": "脊摟。掇轉扶桑作大唐。驚起法身藏北斗。",
    "X71n1420_016:0635c02": "送靈隱福藏主",
    "X71n1420_016:0635c03": "三業清淨佛出世。步步踏著黃金地。三業不淨佛滅",
    "X71n1420_016:0635c04": "度。黃金地上難移步。與麼與麼。當陽明皎皎。不與麼",
    "X71n1420_016:0635c05": "不與麼。徧界黑漫漫。兩處牢關打脫。千里藏海枯乾。",
    "X71n1420_016:0635c06": "阿那箇是菩提煩惱。喚甚麼作生死涅槃。盡大地人",
    "X71n1420_016:0635c07": "齊斫額。飛來峯月照人寒。",
    "X71n1420_016:0635c08": "送亮侍者參方",
    "X71n1420_016:0635c09": "國師三喚侍者。侍者三應國師。蚯蚓抹過東海。藕絲",
    "X71n1420_016:0635c10": "穿却須彌。從來此道無今古。不動纖塵超佛祖。迷也",
    "X71n1420_016:0635c11": "悟也何必云。語兮默兮自看取。春風日夜吹天地。是",
    "X71n1420_016:0635c12": "處園林變紅翠。一一交羅帝網珠。頭頭揭示靈山會。",
    "X71n1420_016:0635c13": "咄。",
    "X71n1420_016:0635c14": "送觀首座",
    "X71n1420_016:0635c15": "雲門未到靈樹。已見知聖大師。首座悟道了也。一對",
    "X71n1420_016:0635c16": "無孔鐵鎚。前無釋迦。後無彌勒。聖固難知。凡安可測。",
    "X71n1420_016:0635c17": "且道悟箇什麼。面赤不如語直。七月八月秋風涼。千",
    "X71n1420_016:0635c18": "山萬山客路長。太平庵中疊足坐。任運施為無不可。",
    "X71n1420_016:0635c19": "送雙林湛侍者",
    "X71n1420_016:0635c20": "來也與麼來。去也與麼去。佛祖不為人。古今無異路。",
    "X71n1420_016:0635c21": "尋常喫飯喫粥。何待說性說心。端坐受他供養。日消",
    "X71n1420_016:0635c22": "萬兩黃金。打破大唐國。覔一箇會佛法底。了不可得。",
    "X71n1420_016:0635c23": "我見兩箇泥牛鬬入海。直至如今沒消息。",
    "X71n1420_016:0635c24": "送靈隱聚藏主",
    "X71n1420_016:0636a01": "冷泉湯湯廣長舌。無晝無夜無間歇。必竟不知何所",
    "X71n1420_016:0636a02": "說。卷盡五千四十八。塞却耳根作麼聽。聽得分明心",
    "X71n1420_016:0636a03": "路絕。心路絕處正眼開。燈籠沿壁上天台。",
    "X71n1420_016:0636a04": "送默維那",
    "X71n1420_016:0636a05": "雲峯見翠巖。投誠而入室。豈無娘生口。不肯為渠說。",
    "X71n1420_016:0636a06": "一朝桶篐爆。通身白汗出。披衣上方丈。且喜大事畢。",
    "X71n1420_016:0636a07": "汝自象山來。問吾求旨訣。置之襍務中。擾擾經歲月。",
    "X71n1420_016:0636a08": "拋却土木場。使就維那職。職滿要參方。須依善知識。",
    "X71n1420_016:0636a09": "西川復東浙。畢竟承誰力。",
    "X71n1420_016:0636a10": "送隆侍者",
    "X71n1420_016:0636a11": "此事分明非授受。靈光一點從來久。釋迦迦葉同虗",
    "X71n1420_016:0636a12": "空。少室神光亦何有。吾負汝兮汝負吾。侍者三應國",
    "X71n1420_016:0636a13": "師呼。我在大唐汝日本。半夜飛出金老烏。",
    "X71n1420_016:0636a14": "送四明瑞巖潤藏主",
    "X71n1420_016:0636a15": "從來無一法。海口莫能宣。霜風卷黃葉。喚作止啼錢。",
    "X71n1420_016:0636a16": "若遇明眼人。且拈放一邊。撲碎摩尼珠。大海浮鐵船。",
    "X71n1420_016:0636a17": "能可空兩手。不為物所纏。經行及坐臥。在處莫非禪。",
    "X71n1420_016:0636a18": "送久藏主游天台雁蕩",
    "X71n1420_016:0636a19": "佛佛授手。面南看北斗。祖祖相傳。鑿石種紅蓮。一氣",
    "X71n1420_016:0636a20": "轉一大藏教。水流濕兮火就燥。萬里風摶海上鵬。幾",
    "X71n1420_016:0636a21": "年霧隱山中豹。益無所益。為無所為。拔苦與樂。興慈",
    "X71n1420_016:0636a22": "運悲。黃檗樹頭得蜜果。沒底籃子盛將歸。直下是。休",
    "X71n1420_016:0636a23": "揀擇。新羅在海東。日本多商舶。發弓飲羽兮兩岸俱",
    "X71n1420_016:0636a24": "玄。鞭石吼升兮纖毫不隔。台岳雲浮點點青。蜃江月",
    "X71n1420_016:0636b01": "汎茫茫白。",
    "X71n1420_016:0636b02": "送玹侍者還里",
    "X71n1420_016:0636b03": "鳥窠吹布毛。便有人悟去。而今作麼生。莾鹵河沙數。",
    "X71n1420_016:0636b04": "玹禪既磊落。須會超方句。見色與聞聲。不可第二度。",
    "X71n1420_016:0636b05": "秋風吹木犀。髼鬆開滿樹。夢裡忽聞香。覺來無覔處。",
    "X71n1420_016:0636b06": "翻身摸著枕。元是木頭做。便與麼承當。重疊關山路。",
    "X71n1420_016:0636b07": "答道場清遠禪師",
    "X71n1420_016:0636b08": "吾姪僧中龍。為人施法雨。根雖有利鈍。心本無差互。",
    "X71n1420_016:0636b09": "壁立萬仞表。青山常獨露。誰言師弟子。此事須密付。",
    "X71n1420_016:0636b10": "達磨不會禪。妙喜亦非祖。處處是道場。何勞辨能所。",
    "X71n1420_016:0636b11": "勉之從今日。高步追前古。",
    "X71n1420_016:0636b12": "寄尼孫靜山主",
    "X71n1420_016:0636b13": "我有一機。向上全提。超佛越祖。海裡須彌。天上天下。",
    "X71n1420_016:0636b14": "知之者寡。擬議不來。劈脊便打。五祖鄧師翁。掃除臨",
    "X71n1420_016:0636b15": "濟宗。圓悟與大慧。一一龍生龍。有箇尼無著。至今流",
    "X71n1420_016:0636b16": "正脉。古今常現前。看是何標格。",
    "X71n1420_016:0636b17": "送道場濬藏主",
    "X71n1420_016:0636b18": "心不是佛。智不是道。天上人間。何處尋討。西齋今年",
    "X71n1420_016:0636b19": "六十八。分明一老一不老。慚愧青山人。相看寂寞濵。",
    "X71n1420_016:0636b20": "問余有甚奇特處。追風鐵馬戴麒麟。昨夜月輪如火",
    "X71n1420_016:0636b21": "熱。晒得烏兒白似雪。天真靈妙不思議。一語標宗言",
    "X71n1420_016:0636b22": "下徹。",
    "X71n1420_016:0636b23": "送智門斯道",
    "X71n1420_016:0636b24": "眼有三角。頭峭五岳。枯木糝花。炎天飛雹。既善解粘",
    "X71n1420_016:0636c01": "去縳。不須續鳧截鶴。斯人斯道兮千載一時。日面月",
    "X71n1420_016:0636c02": "面兮古之今之。句後聲前竟莫測。棒頭喝下終無私。",
    "X71n1420_016:0636c03": "不見老智門彈一曲。斷絃更待何人續。蓮華荷葉",
    "X71n1420_016:0636c04": "分明。也是詶君顛倒欲。",
    "X71n1420_016:0636c05": "示徒弟心安參方",
    "X71n1420_016:0636c06": "一人所在亦須到。半人所在亦須到。入門休問主是",
    "X71n1420_016:0636c07": "誰。看渠開口提綱要。一言相契便參堂。不憚辛苦充",
    "X71n1420_016:0636c08": "街坊。縫箇布袋馱齋糧。朝參暮請聽舉揚。出家只要",
    "X71n1420_016:0636c09": "了心地。終不圖他名與利。古德皆從恁麼來。後生晚",
    "X71n1420_016:0636c10": "長須睎驥。泰山之石溜滴穿。蟠桃著花三千年。忽然",
    "X71n1420_016:0636c11": "水底火燒天。那時歸來喫痛拳。",
    "X71n1420_016:0636c12": "送日本春侍者",
    "X71n1420_016:0636c13": "七佛已來。皆有侍者。輔弼宗師。作成法社。香林在韶",
    "X71n1420_016:0636c14": "陽。聞指示暗抄。臨濟驗洛浦。拽拄杖便打。[拚-ㄙ+ㄊ]性命斷",
    "X71n1420_016:0636c15": "知解。豈肯認奴作郎。隨他指鹿為馬。近來車載斗量。",
    "X71n1420_016:0636c16": "漫說雲興缾瀉。春禪幸自英靈。見地須交脫洒。忽然",
    "X71n1420_016:0636c17": "光明盛大。可見風流儒雅。何也。阿魏無真。水銀無假。",
    "X71n1420_016:0636c18": "送進侍者",
    "X71n1420_016:0636c19": "踈山賣却布單。三千里外行脚。忽然打破漆桶。恰似",
    "X71n1420_016:0636c20": "虎頭生角。進禪得得來中州。三萬里截滄溟流。解笑",
    "X71n1420_016:0636c21": "瞎驢趂大隊。倒拈拄杖風颼颼。扶桑那畔一輪日。直",
    "X71n1420_016:0636c22": "至黃昏後方出。[翟*支]瞎摩醯頂門眼。東土西天無祖佛。",
    "X71n1420_016:0636c23": "送用首座",
    "X71n1420_016:0636c24": "道人日本來。將甚麼過海。有語涉商量。無言成窒礙。",
    "X71n1420_016:0637a01": "譬如金翅鳥王。須彌頂上翱翔。不學栖蘆鈍鳥。卑飛",
    "X71n1420_016:0637a02": "只戀池塘。摩訶衍法如何說。四句皆離百非絕。楊柳",
    "X71n1420_016:0637a03": "絲絲舞碧煙。梅花片片飄香雪。",
    "X71n1420_016:0637a04": "送權維那",
    "X71n1420_016:0637a05": "三世諸佛不知有。一一面南看北斗。狸奴白牯却知",
    "X71n1420_016:0637a06": "有。拈得鼻孔失却口。袖裏金鎚未舉時。分明超過毗",
    "X71n1420_016:0637a07": "盧師。忽然一下百襍碎。石虎吐出木羊兒。渠渠渠我",
    "X71n1420_016:0637a08": "我我。折旋俯仰無不可。識得西來祖意傳。白雲影裏",
    "X71n1420_016:0637a09": "青山朵。",
    "X71n1420_016:0637a10": "送志侍者",
    "X71n1420_016:0637a11": "短歌數十丈。長句三兩言。不長又不短。石火迸青天。",
    "X71n1420_016:0637a12": "圓悟作侍者。何曾參得禪。當時鄧師翁。未免所見偏。",
    "X71n1420_016:0637a13": "法久乃成弊。須忘魚與筌。後生逐隊走。紙褁仍麻纏。",
    "X71n1420_016:0637a14": "決擇要明白。卷舒機用全。道人日本來。可拍佛祖肩。",
    "X71n1420_016:0637a15": "駿馬不受覊。長途自騰騫。日馳三萬里。頃刻撫八埏。",
    "X71n1420_016:0637a16": "妙喜臭皮襪。楊岐金剛圈。臨濟正法眼。滅向瞎驢邊。",
    "X71n1420_016:0637a17": "鼻孔略彷彿。諸方誰敢穿。",
    "X71n1420_016:0637a18": "贈前西隱玉磵血書華嚴經",
    "X71n1420_016:0637a19": "毗盧性海無邊表。非古非今非大小。有時揑聚一毫",
    "X71n1420_016:0637a20": "頭。血滴滴地從揮掃。有時伸作廣長舌。一卷百番宣",
    "X71n1420_016:0637a21": "未了。玉澗老金溪寶。如來樣向心中造。善財童子未",
    "X71n1420_016:0637a22": "知歸。度水穿雲謾尋討。當砌華映簾草。雪白甆甌香",
    "X71n1420_016:0637a23": "裊裊。自然覺者處其中。終不隨他打之繞。",
    "X71n1420_016:0637a24": "次韻贈西隱白石",
    "X71n1420_016:0637b01": "釋迦掩室。金粟無言。同條共貫。拔本塞源。聞無聞。見",
    "X71n1420_016:0637b02": "無見。如投師子一滴血。六斛驢乳皆星散。藏中自有",
    "X71n1420_016:0637b03": "摩尼珠。須知不在龍宮殿。襟懷蕩蕩。眉宇津津。滄溟",
    "X71n1420_016:0637b04": "半勺。大地纖塵。直得飛來峯[跳-兆+孛]跳。壑雷亭下雨翻盆。",
    "X71n1420_016:0637b06": "佛日普照慧辯楚石禪師語錄卷第十六",
    "X71n1420_016:0637b08": "音切",
    "X71n1420_016:0637b09": "綆(古杏切)　搊(楚尤切)　鄞(五斤切)　麗(郎計切)　迤(徒何切)　[這-言+里](力綏切)　黔",
    "X71n1420_016:0637b10": "(巨炎切)　羚(魯丁切)　屹(魚乞切)　舶(捕格切)　睎(許機切)　驥(居致切)　埏(以栴",
    "X71n1420_016:0637b11": "切)"
}