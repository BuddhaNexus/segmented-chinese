{
    "X11n0270_017:0865b10": "大佛頂如來密因修證了義諸菩薩萬行首楞嚴經",
    "X11n0270_017:0865b11": "要解卷第十七",
    "X11n0270_017:0865b12": "唐天竺沙門般剌蜜諦譯",
    "X11n0270_017:0865b13": "烏萇國沙門彌伽釋迦譯語",
    "X11n0270_017:0865b14": "菩薩戒弟子前正議大夫同中書",
    "X11n0270_017:0865b15": "門下平章事清河房融筆受",
    "X11n0270_017:0865b16": "溫陵開元蓮寺比丘戒環解",
    "X11n0270_017:0865b17": "△二色界十八天。雖離欲染。尚有色質。故名色界。",
    "X11n0270_017:0865b18": "通名梵世。為已離欲染也。通號四禪。為已離散動",
    "X11n0270_017:0865b19": "也。欲天但十善感生。此天兼禪定感生。然特有漏",
    "X11n0270_017:0865b20": "禪觀六事行耳。六行者。厭欲界是苦是麤是障。欣",
    "X11n0270_017:0865b21": "色界是淨是妙是離。此則凡夫伏惑。超世間道也。",
    "X11n0270_017:0865b22": "文二。一列明四。一初禪三天四。一梵眾天。",
    "X11n0270_017:0865b23": "阿難。世間一切所修心人。不假禪那。無有智慧。但能",
    "X11n0270_017:0865b24": "執身不行婬欲。若行若坐。想念俱無。愛染不生。無留",
    "X11n0270_017:0865c01": "欲界。是人應念身為梵侶。如是一類。名梵眾天。",
    "X11n0270_017:0865c02": "不假禪那等者。言雖非正修真三摩地無正智慧。",
    "X11n0270_017:0865c03": "但修六行伏欲使愛染不生。則不留欲界。麤惑不",
    "X11n0270_017:0865c04": "染。淨報現前。故即生梵世。初名梵眾。則眾庶而已。",
    "X11n0270_017:0865c05": "次名梵輔。乃大梵宰輔。而終於大梵。其進有序。△",
    "X11n0270_017:0865c06": "二梵輔天。",
    "X11n0270_017:0865c07": "欲習既除。離欲心現。於諸律儀。愛樂隨順。是人應時",
    "X11n0270_017:0865c08": "能行梵德。如是一類名梵輔天。",
    "X11n0270_017:0865c09": "初天但能執身伏欲。此天又得定共戒。以順律儀",
    "X11n0270_017:0865c10": "行梵德。故超之也。戒定相應。名定共戒。△三大梵",
    "X11n0270_017:0865c11": "天。",
    "X11n0270_017:0865c12": "身心妙圓。威儀不缺。清淨禁戒。加以明悟。是人應時",
    "X11n0270_017:0865c13": "能統梵眾。為大梵王。如是一類名大梵天。",
    "X11n0270_017:0865c14": "由前淨心威儀戒行。而進至於妙圓清淨。又加以",
    "X11n0270_017:0865c15": "明悟超達。則盛德之至。故為梵王。△四結。",
    "X11n0270_017:0865c16": "阿難。此三勝流。一切苦惱所不能逼。雖非正修真三",
    "X11n0270_017:0865c17": "摩地。清淨心中諸漏不動。名為初禪。",
    "X11n0270_017:0865c18": "莫非流也。有無明流生死流欲流勝流四果流涅",
    "X11n0270_017:0865c19": "槃流。皆各隨流類而趨也。欲流則趨於生死。雖至",
    "X11n0270_017:0865c20": "六天。未足為勝。此天已出欲流。背生死趨勝淨故。",
    "X11n0270_017:0865c21": "四禪皆稱勝流也。已離欲界八苦。故曰苦惱不逼。",
    "X11n0270_017:0865c22": "已離散動欲心。故曰諸漏不動。俱舍云。此名離生",
    "X11n0270_017:0865c23": "喜樂地。謂離欲界雜惡生得輕安樂也。△二二禪",
    "X11n0270_017:0865c24": "三天四。一少光天。",
    "X11n0270_017:0866a01": "阿難。其次梵天。統攝梵人。圓滿梵行。澄心不動。寂湛",
    "X11n0270_017:0866a02": "生光。如是一類。名少光天。",
    "X11n0270_017:0866a03": "此躡大梵之行升進具戒定慧。故曰圓滿。以圓滿",
    "X11n0270_017:0866a04": "故。能澄凝其心。不隨境動。而寂湛生光。然此初能",
    "X11n0270_017:0866a05": "脫粘復湛。其光尚劣。故名少光。△二無量光天。",
    "X11n0270_017:0866a06": "光光相然。照耀無盡。映十方界。徧成琉璃。如是一類",
    "X11n0270_017:0866a07": "名無量光天。",
    "X11n0270_017:0866a08": "定力轉明。妙光送發。境隨光淨。徧成琉璃。△三光",
    "X11n0270_017:0866a09": "音天。",
    "X11n0270_017:0866a10": "吸持圓光。成就教體。發化清淨。應用無盡。如是一類",
    "X11n0270_017:0866a11": "名光音天。",
    "X11n0270_017:0866a12": "諸世界中。教體不同。故娑婆以文字。香積無文字",
    "X11n0270_017:0866a13": "說。但以眾香。此天以圓光成音。而發宣化法。故名",
    "X11n0270_017:0866a14": "光音。△四結。",
    "X11n0270_017:0866a15": "阿難。此三勝流。一切憂懸所不能逼。雖非正修真三",
    "X11n0270_017:0866a16": "摩地。清淨心中麤漏已伏。名為二禪。",
    "X11n0270_017:0866a17": "二禪離憂。得極喜樂。故云憂懸不逼。初禪方得漏",
    "X11n0270_017:0866a18": "心不動。而未能伏。此天已伏麤漏。則業漸劣。行漸",
    "X11n0270_017:0866a19": "勝也。俱舍云。此名定生喜樂地。謂有定水潤業憂",
    "X11n0270_017:0866a20": "懸不逼也。△三三禪三天四。一少淨天。",
    "X11n0270_017:0866a21": "阿難。如是天人。圓光成音。披音露妙。發成精行。通寂",
    "X11n0270_017:0866a22": "滅樂。如是一類名少淨天。",
    "X11n0270_017:0866a23": "由上圓光教體。披露妙理。發成精行。離前喜動。而",
    "X11n0270_017:0866a24": "生淨樂。是樂非境。乃出乎淨性。恬怕寂靜。名寂滅",
    "X11n0270_017:0866b01": "樂。而淨力猶劣。則能通而已。未能成也。以猶劣故",
    "X11n0270_017:0866b02": "名少淨。△二無量淨天。",
    "X11n0270_017:0866b03": "淨空現前。引發無際。身心輕安。成寂滅樂。如是一類",
    "X11n0270_017:0866b04": "名無量淨天。",
    "X11n0270_017:0866b05": "淨空者。離諸喜動。不緣物境之定相也。由是充擴",
    "X11n0270_017:0866b06": "使淨相無際。協乎妙性。故身心輕安。而性樂成矣。",
    "X11n0270_017:0866b07": "以無際故名無量淨。△三遍淨天。",
    "X11n0270_017:0866b08": "世界身心。一切圓淨。淨德成就。勝託現前。歸寂滅樂。",
    "X11n0270_017:0866b09": "如是一類名徧淨天。",
    "X11n0270_017:0866b10": "淨空無際。故世界身心一切圓淨。淨德成就。則性",
    "X11n0270_017:0866b11": "樂歸託於是矣。以一切圓淨。故名徧淨。△四結。",
    "X11n0270_017:0866b12": "阿難。此三勝流。具大隨順。身心安隱。得無量樂。雖非",
    "X11n0270_017:0866b13": "正得真三摩地。安隱心中歡喜畢具。名為三禪。",
    "X11n0270_017:0866b14": "具精行性樂名大隨順。故安隱無量也。歡喜畢具",
    "X11n0270_017:0866b15": "者。此名離喜妙樂地。謂心雖離喜。而喜樂自具也。",
    "X11n0270_017:0866b16": "△四四禪九天。四禪報境但有三天。其第四無想",
    "X11n0270_017:0866b17": "乃第三廣果。別開凡夫報境。此四之上有五不還",
    "X11n0270_017:0866b18": "天。乃聖賢別修靜慮。資廣果故業而生。與凡夫不",
    "X11n0270_017:0866b19": "同。故又別列。文二。一四根本天。前之禪行。但是自",
    "X11n0270_017:0866b20": "利。未能利他。至四禪。乃兼修慈悲喜捨利他之心",
    "X11n0270_017:0866b21": "名四無量善。無漏觀慧諸禪三昧。悉從此出。故名",
    "X11n0270_017:0866b22": "根本。文五。一福生天。",
    "X11n0270_017:0866b23": "阿難。復次天人。不逼身心。苦因已盡。樂非常住。久必",
    "X11n0270_017:0866b24": "壞生。苦樂二心俱時頓捨。麤重相滅。淨福性生。如是",
    "X11n0270_017:0866c01": "一類名福生天。",
    "X11n0270_017:0866c02": "前雖逼苦已盡得無量樂。然樂不終樂。壞苦必隨。",
    "X11n0270_017:0866c03": "此天悟此。故苦樂頓捨。以捨苦樂名。麤重相滅。捨",
    "X11n0270_017:0866c04": "念清淨。故淨福性生。△二福愛天。",
    "X11n0270_017:0866c05": "捨心圓融。勝解清淨。福無遮中得妙隨順。窮未來際。",
    "X11n0270_017:0866c06": "如是一類名福愛天。",
    "X11n0270_017:0866c07": "苦樂二忘故捨心圓融。心無所累故勝解清淨。繇",
    "X11n0270_017:0866c08": "是福無遮礙。而得妙隨順。自有漏禪定而發無漏",
    "X11n0270_017:0866c09": "行。至於究竟。故曰窮未來際。定福如此。為可愛樂。",
    "X11n0270_017:0866c10": "故名福愛。△三廣果天。",
    "X11n0270_017:0866c11": "阿難。從是天中。有二岐路。若於先心無量淨光。福德",
    "X11n0270_017:0866c12": "圓明。修證而住。如是一類名廣果天。",
    "X11n0270_017:0866c13": "從福愛分二岐也。一直往道趣廣果。一迂避道趍",
    "X11n0270_017:0866c14": "無想。若於先心。不帶異執。直修禪定。使自無量光",
    "X11n0270_017:0866c15": "天至福愛。所修福德圓明而住。此天定福彌廣。故",
    "X11n0270_017:0866c16": "名廣果。△四無想天。",
    "X11n0270_017:0866c17": "若於先心。雙厭苦樂。精研捨心。相續不斷。圓窮捨道。",
    "X11n0270_017:0866c18": "身心俱滅。心慮灰凝。經五百劫。是人既以生滅為因。",
    "X11n0270_017:0866c19": "不能發明不生滅性。初半劫滅。後半劫生。如是一類",
    "X11n0270_017:0866c20": "名無想天。",
    "X11n0270_017:0866c21": "先心雖能伏惑修禪。而涉妄帶異。以有心為生滅。",
    "X11n0270_017:0866c22": "以無想為涅槃。於是雙厭苦樂。專研捨心。以趍無",
    "X11n0270_017:0866c23": "想。由物洎身以至心想一切皆捨。名圓窮捨道。心",
    "X11n0270_017:0866c24": "慮灰凝。即無想定也。以是感報。生無想天。壽五百",
    "X11n0270_017:0867a01": "劫。俱舍說。初生此天。未全無想。經半劫始無。及報",
    "X11n0270_017:0867a02": "將盡。復經半劫有想。然後報謝。△五結。",
    "X11n0270_017:0867a03": "阿難。此四勝流。一切世間諸苦樂境所不能動。雖非",
    "X11n0270_017:0867a04": "無為真不動地。有所得心功用純熟。名為四禪。",
    "X11n0270_017:0867a05": "想念之心。麤曰尋。細曰伺。初禪二天兼之。大梵無",
    "X11n0270_017:0867a06": "尋唯伺。二禪無尋伺有喜樂。三禪離喜樂。有出入",
    "X11n0270_017:0867a07": "息。尋伺感火。喜樂感水。出入息感風。四禪并離之。",
    "X11n0270_017:0867a08": "不為三災所動。名不動地。然彼器非真常。情俱生",
    "X11n0270_017:0867a09": "滅。雖非無為真境。而有為功用至此已純熟矣。△",
    "X11n0270_017:0867a10": "二五不還天三。一總敘。",
    "X11n0270_017:0867a11": "阿難。此中復有五不還天。於下界中。九品習氣俱時",
    "X11n0270_017:0867a12": "滅盡。苦樂雙亡。下無卜居。故於捨心眾同分中。安立",
    "X11n0270_017:0867a13": "居處。",
    "X11n0270_017:0867a14": "第三果人。斷欲界惑盡。即生此天。不復欲界受生。",
    "X11n0270_017:0867a15": "故名不還。亦名五淨居。謂離欲淨身所居也。習氣",
    "X11n0270_017:0867a16": "種子惑也。與現行皆滅。故云俱盡。此指欲界無續",
    "X11n0270_017:0867a17": "生業也。苦樂雙亡。兼指四禪已下無續業也。故云",
    "X11n0270_017:0867a18": "下無卜居。此五天自四禪別立。通名捨念清淨地。",
    "X11n0270_017:0867a19": "故曰捨心同分。△二別列五。一無煩天。",
    "X11n0270_017:0867a20": "阿難。苦樂兩滅。鬬心不交。如是一類名無煩天。",
    "X11n0270_017:0867a21": "前於苦樂有捨有厭。則心與境鬪。不能無煩。唯心",
    "X11n0270_017:0867a22": "境兩釋。煩惱斯斷。△二無熱天。",
    "X11n0270_017:0867a23": "機括獨行。研交無地。如是一類名無熱天。",
    "X11n0270_017:0867a24": "盛熱曰煩。微煩曰熱。上雖鬬心不交。疑若猶有交",
    "X11n0270_017:0867b01": "地。方滅麤相。得無煩而已。此復增勝心機無對。研",
    "X11n0270_017:0867b02": "交無地。能滅緣影。故得無熱也。△三善見天。",
    "X11n0270_017:0867b03": "十方世界。妙見圓澄。更無塵像一切沉垢。如是一類",
    "X11n0270_017:0867b04": "名善見天。",
    "X11n0270_017:0867b05": "能滅緣影。故妙見圓澄。而染心塵像累性沉垢於",
    "X11n0270_017:0867b06": "是皆無也。圓見十方。故名善見。△四善現天。",
    "X11n0270_017:0867b07": "精見現前。陶鑄無礙。如是一類名善現天。",
    "X11n0270_017:0867b08": "精見智照也。向滯塵垢不能發化。今既澄圓。猶如",
    "X11n0270_017:0867b09": "明鏡隨緣顯現。名陶鑄無礙。△五色究竟天。",
    "X11n0270_017:0867b10": "究竟群幾。窮色性性。入無邊際。如是一類名色究竟",
    "X11n0270_017:0867b11": "天。",
    "X11n0270_017:0867b12": "幾者色之微。性者相之本。未能究了。則局於色相。",
    "X11n0270_017:0867b13": "自為限礙。此能究而窮之。故出乎形礙入無邊際。",
    "X11n0270_017:0867b14": "名色究竟。△三結勝。",
    "X11n0270_017:0867b15": "阿難。此不還天。彼諸四禪四位天王。獨有欽聞。不能",
    "X11n0270_017:0867b16": "知見。如今世間曠野深山聖道場地。皆阿羅漢所住",
    "X11n0270_017:0867b17": "持故。世間麤人所不能見。",
    "X11n0270_017:0867b18": "下天修有漏凡定。此天修無漏聖業。麤細有異。故",
    "X11n0270_017:0867b19": "不能見。△二總結。",
    "X11n0270_017:0867b20": "阿難。是十八天。獨行無交。未盡形累。自此已還名為",
    "X11n0270_017:0867b21": "色界。",
    "X11n0270_017:0867b22": "已離欲染故獨行無交。尚有色質故未盡形累。△",
    "X11n0270_017:0867b23": "三無色界四天。無業果色。有定果色。依正皆然。乃",
    "X11n0270_017:0867b24": "滅身歸無。定性聲聞所居。或無想外道別報。或捨",
    "X11n0270_017:0867c01": "厭天人雜處。其類不一。皆無色蘊。文四。一分岐超",
    "X11n0270_017:0867c02": "出。",
    "X11n0270_017:0867c03": "復次阿難。從是有頂色邊際中。其間復有二種岐路。",
    "X11n0270_017:0867c04": "若於捨心發明智慧。慧光圓通。便出塵界。成阿羅漢。",
    "X11n0270_017:0867c05": "入菩薩乘。如是一類名為迴心大阿羅漢。",
    "X11n0270_017:0867c06": "色究竟天。居有色頂。與無色隣。名色邊際。二岐。一",
    "X11n0270_017:0867c07": "出三界即此科也。一入無色。即次科也。四禪皆依",
    "X11n0270_017:0867c08": "捨念修定。此言捨心。指有頂因心也。因心能發無",
    "X11n0270_017:0867c09": "漏智慧。斷盡塵惑。至於圓明。即出三界。不住小果",
    "X11n0270_017:0867c10": "入菩薩乘。是名回心。△二隨定趣入。此有四天。皆",
    "X11n0270_017:0867c11": "依偏空修進。初厭色依空。二厭空依識。三色空識",
    "X11n0270_017:0867c12": "等都滅而依識性。四依識性以滅窮研。而不得真",
    "X11n0270_017:0867c13": "滅。是皆有為增上善果。未出輪迴。不成聖道。文四。",
    "X11n0270_017:0867c14": "一空處。",
    "X11n0270_017:0867c15": "若在捨心。捨厭成就。覺身為礙。消礙入空。如是一類",
    "X11n0270_017:0867c16": "名為空處。",
    "X11n0270_017:0867c17": "此專依捨。不修智慧。厭已形礙。竪修空觀。滅身歸",
    "X11n0270_017:0867c18": "無。即厭色依空者也。名空處定。故報生空處。△二",
    "X11n0270_017:0867c19": "識處。",
    "X11n0270_017:0867c20": "諸礙既消。無礙無滅。其中唯留阿賴耶識。全於末那",
    "X11n0270_017:0867c21": "半分微細。如是一類名為識處。",
    "X11n0270_017:0867c22": "諸礙既消而無。則不依於色。無礙之無亦滅。則不",
    "X11n0270_017:0867c23": "依於空。唯留阿賴末那。即厭空依識者也。名識處",
    "X11n0270_017:0867c24": "定。故報生識處。賴耶第八識也。末那第七識也。身",
    "X11n0270_017:0868a01": "根既消無復六識。故唯二者獨留。而末那所緣。色",
    "X11n0270_017:0868a02": "空識三。此位厭色空而依識。則色空麤緣已無。故",
    "X11n0270_017:0868a03": "唯全半分微細也。△三無所有處。",
    "X11n0270_017:0868a04": "空色既亡。識心都滅。十方寂然逈無攸往。如是一類",
    "X11n0270_017:0868a05": "名無所有處。",
    "X11n0270_017:0868a06": "前位能亡空色。而未滅識心。此則都滅。故十方寂",
    "X11n0270_017:0868a07": "然逈無所往。以寂無攸往故名無所有。然此雖亡",
    "X11n0270_017:0868a08": "識心。未亡識性。今之行人。見性不深。多滯於此。雖",
    "X11n0270_017:0868a09": "能洞了色空。灰滅心慮。逮無所有。而終於識性幽",
    "X11n0270_017:0868a10": "幽綿綿。不能自脫生死窟穴。實存乎此。△四非想",
    "X11n0270_017:0868a11": "非非想處。",
    "X11n0270_017:0868a12": "識性不動。以滅窮研。於無盡中發宣盡性。如存不存。",
    "X11n0270_017:0868a13": "若盡非盡。如是一類名為非想非非想處。此等窮空。",
    "X11n0270_017:0868a14": "不盡空理。從不還天聖道窮者。如是一類名不迴心",
    "X11n0270_017:0868a15": "鈍阿羅漢。若從無想諸外道天。窮空不歸。迷漏無聞。",
    "X11n0270_017:0868a16": "便入輪轉。",
    "X11n0270_017:0868a17": "識性者。識心幽本也。不動者。寂無攸往也。既能不",
    "X11n0270_017:0868a18": "動復窮研使滅。然依識滅之。竟非真滅。是強於無",
    "X11n0270_017:0868a19": "盡中。發明盡性。所以似存不存似盡不盡。似存不",
    "X11n0270_017:0868a20": "存。故非想也。似盡不盡。又非非想也。此又幽幽綿",
    "X11n0270_017:0868a21": "綿至微之相也。以綿微不脫故。云不盡空理。而聲",
    "X11n0270_017:0868a22": "聞依此以為究竟。終成鈍果。外道依此無所歸宿。",
    "X11n0270_017:0868a23": "終迷有漏也。修出世心。至此終極。麤業已無。唯識",
    "X11n0270_017:0868a24": "性為滯。若奮然脫此。斯出三界矣。諸天行位。皆是",
    "X11n0270_017:0868b01": "三摩漸次。不徒說示其行相。相躡相資。同前聖位。",
    "X11n0270_017:0868b02": "但此示凡淺升進耳。若深智體之。亦可頓證也。△",
    "X11n0270_017:0868b03": "三通辯凡聖。",
    "X11n0270_017:0868b04": "阿難。是諸天上各各天人。則是凡夫業果酬答。答盡",
    "X11n0270_017:0868b05": "入輪。彼之天王。即是菩薩遊三摩地。漸次增進。迴向",
    "X11n0270_017:0868b06": "聖倫所修行路。",
    "X11n0270_017:0868b07": "通指欲色無色天也。其眾乃隨業感報。未出輪迴。",
    "X11n0270_017:0868b08": "其王乃隨行權應。寄位升進。華嚴謂。初地菩薩多",
    "X11n0270_017:0868b09": "作閻浮提王。二地輪王乃至六欲。三梵天王。是也",
    "X11n0270_017:0868b10": "此竪論已終。故通結指。△四結名顯妄二。一結名。",
    "X11n0270_017:0868b11": "阿難。是四空天。身心滅盡。定性現前。無業果色。從此",
    "X11n0270_017:0868b12": "逮終。名無色界。",
    "X11n0270_017:0868b13": "身心滅盡者無色蘊及麤識也。△二顯妄。",
    "X11n0270_017:0868b14": "此皆不了妙覺明心。積妄發生。妄有三界。中間妄隨",
    "X11n0270_017:0868b15": "七趣沉溺。補特伽羅。各從其類。",
    "X11n0270_017:0868b16": "三界由妄發生。七趣由妄取著。補特伽羅。即妄取",
    "X11n0270_017:0868b17": "之幽本也。△七脩羅趣。",
    "X11n0270_017:0868b18": "復次阿難。是三界中。復有四種阿脩羅類。若於鬼道。",
    "X11n0270_017:0868b19": "以護法力。乘通入空。此阿脩羅從卵而生。鬼趣所攝。",
    "X11n0270_017:0868b20": "若於天中。降德貶墜。其所卜居。鄰於日月。此阿脩羅",
    "X11n0270_017:0868b21": "從胎而出。人趣所攝。有脩羅王。執持世界。力洞無畏。",
    "X11n0270_017:0868b22": "能與梵王及天帝釋四天爭權。此阿脩羅因變化有。",
    "X11n0270_017:0868b23": "天趣所攝。阿難。別有一分下劣脩羅。生大海心沉水",
    "X11n0270_017:0868b24": "穴口。旦遊虗空。暮歸水宿。此阿脩羅因濕氣有。畜生",
    "X11n0270_017:0868c01": "趣攝。",
    "X11n0270_017:0868c02": "脩羅此云非天。福力等天。而無天行。為多瞋故也。",
    "X11n0270_017:0868c03": "隨業輕重。有四生之異。水穴即尾閭也。△四通結",
    "X11n0270_017:0868c04": "總答四。一通結七趣。",
    "X11n0270_017:0868c05": "阿難。如是地獄餓鬼畜生。人及神仙。天洎脩羅。精研",
    "X11n0270_017:0868c06": "七趣。皆是昏沉諸有為相。妄想受生。妄想隨業。於妙",
    "X11n0270_017:0868c07": "圓明無作本心。皆如空華。元無所著。但一虗妄。更無",
    "X11n0270_017:0868c08": "根緒。",
    "X11n0270_017:0868c09": "精研細窮也。夢識昏沉。故妄隨七趣。覺心妙圓。則",
    "X11n0270_017:0868c10": "了無根緒。△二總答前問。",
    "X11n0270_017:0868c11": "阿難。此等眾生。不識本心。受此輪迴。經無量劫不得",
    "X11n0270_017:0868c12": "真淨。皆由隨順殺盜婬故。反此三種。又則出生無殺",
    "X11n0270_017:0868c13": "盜婬。有名鬼倫。無名天趣。有無相傾起輪迴性。若得",
    "X11n0270_017:0868c14": "妙發三摩地者。則妙常寂。有無二無。無二亦滅。尚無",
    "X11n0270_017:0868c15": "不殺不偷不婬。云何更隨殺盜婬事。",
    "X11n0270_017:0868c16": "前問妙心圓徧。何有獄鬼人天等道。故此結示。由",
    "X11n0270_017:0868c17": "殺盜婬三為根本。有是業則名鬼倫。言必墜也。無",
    "X11n0270_017:0868c18": "是業則名天趣。言必升也。出生無殺盜婬。即天趣",
    "X11n0270_017:0868c19": "也。七趣舉二。以善惡通攝也。因有而墜。因無而升。",
    "X11n0270_017:0868c20": "故曰有無相傾起輪迴性。若得正定。則妙性常寂。",
    "X11n0270_017:0868c21": "無復輪迴矣。有無二無。言相傾業斷也。無二亦滅",
    "X11n0270_017:0868c22": "言分別情忘也。業斷情忘。則三種妄本。名迹雙泯",
    "X11n0270_017:0868c23": "矣。故欲斷妄輪。須修正定也。",
    "X11n0270_017:0868c24": "阿難。不斷三業。各各有私。因各各私。眾私同分非無",
    "X11n0270_017:0869a01": "定處。自妄發生。生妄無因。無可尋究。",
    "X11n0270_017:0869a02": "前問地獄為有定處。為無定處彼彼發業各各私",
    "X11n0270_017:0869a03": "受。故此牒答。三業即殺婬也。△三勸斷三業。",
    "X11n0270_017:0869a04": "汝勗修行欲得菩提。要除三惑。不盡三惑。縱得神通。",
    "X11n0270_017:0869a05": "皆是世間有為功用。習氣不滅。落於魔道。雖欲除妄。",
    "X11n0270_017:0869a06": "倍加虗偽。如來說為可哀憐者。汝妄自造。非菩提咎。",
    "X11n0270_017:0869a07": "殺盜婬為惑業之本。故名三惑。上明諸趣。戒備失",
    "X11n0270_017:0869a08": "錯。而終於勸除三惑。乃戒備真要也。△四結示正",
    "X11n0270_017:0869a09": "說。",
    "X11n0270_017:0869a10": "作是說者名為正說。若他說者即魔王說。",
    "X11n0270_017:0869a11": "△二詳辨魔境。深防邪誤。魔羅此云殺者。亦云奪",
    "X11n0270_017:0869a12": "者。謂能殺慧命奪善法。開之有五。曰五陰魔煩惱",
    "X11n0270_017:0869a13": "魔死魔天魔鬼魔。合之唯陰魔天魔而已。陰魔即",
    "X11n0270_017:0869a14": "生死煩惱依五陰而起者也。天魔因修邪定好害",
    "X11n0270_017:0869a15": "正道者也。未發心者常與隨順。則無寇敵。唯正修",
    "X11n0270_017:0869a16": "者。違而不順。偏致惱害。故須辨識也。文二。初召告",
    "X11n0270_017:0869a17": "宣示三。初召告。",
    "X11n0270_017:0869a18": "即時如來將罷法座。於師子牀。攬七寶几。迴紫金山。",
    "X11n0270_017:0869a19": "再來凭倚。普告大眾及阿難言。汝等有學緣覺聲聞。",
    "X11n0270_017:0869a20": "今日迴心。趣大菩提無上妙覺。吾今已說真修行法。",
    "X11n0270_017:0869a21": "汝猶未識修奢摩他毗婆舍那微細魔事。魔境現前",
    "X11n0270_017:0869a22": "汝不能識。洗心非正。落於邪見。或汝陰魔。或復天魔。",
    "X11n0270_017:0869a23": "或著鬼神。或遭魑魅。心中不明。認賊為子。又復於中",
    "X11n0270_017:0869a24": "得少為足。如第四禪無聞比丘。妄言證聖。天報已畢。",
    "X11n0270_017:0869b01": "衰相現前。謗阿羅漢身遭後有。墮阿鼻獄。汝應諦聽。",
    "X11n0270_017:0869b02": "吾今為汝子細分別。",
    "X11n0270_017:0869b03": "前法既終。當機無問。故將罷法座。而又攬寶几。回",
    "X11n0270_017:0869b04": "金容無問自說者。真止觀中微細魔事。非一切智",
    "X11n0270_017:0869b05": "莫能辨識。能隳寶覺。破法王家。故須特告。乃最後",
    "X11n0270_017:0869b06": "深慈也。四禪無聞者。智論說。比丘無多聞慧。但勤",
    "X11n0270_017:0869b07": "小行。得生四禪。便謂已證阿羅漢。及乎天報將畢",
    "X11n0270_017:0869b08": "見有生處。遂謗佛妄說羅漢不受後有。因此墜墮。",
    "X11n0270_017:0869b09": "乃邪誤之咎也。",
    "X11n0270_017:0869b10": "阿難起立。并其會中同有學者。歡喜頂禮。伏聽慈誨。",
    "X11n0270_017:0869b11": "△二正示四。初敘魔所起。",
    "X11n0270_017:0869b12": "佛告阿難及諸大眾。汝等當知。有漏世界十二類生。",
    "X11n0270_017:0869b13": "本覺妙明。覺圓心體。與十方佛無二無別。由汝妄想",
    "X11n0270_017:0869b14": "迷理為咎。癡愛發生。生發徧迷。故有空性。化迷不息。",
    "X11n0270_017:0869b15": "有世界生。則此十方微塵國土非無漏者。皆是迷頑",
    "X11n0270_017:0869b16": "妄想安立。",
    "X11n0270_017:0869b17": "覺圓心體。所謂真元。由迷理背真。化迷立妄。成有",
    "X11n0270_017:0869b18": "漏界。為魔所依。化迷者。隨迷轉變也。",
    "X11n0270_017:0869b19": "當知虗空生汝心內。猶如片雲點太清裏。況諸世界",
    "X11n0270_017:0869b20": "在虗空耶。",
    "X11n0270_017:0869b21": "空生大覺中。如海一漚發。又喻片雲。以明世界虗",
    "X11n0270_017:0869b22": "幻微芒易以消殞也。",
    "X11n0270_017:0869b23": "汝等一人發真歸元。此十方空皆悉銷殞。云何空中",
    "X11n0270_017:0869b24": "所有國土而不振裂。",
    "X11n0270_017:0869c01": "真元之體本自廓然。虗空國土皆是迷頑。妄想安",
    "X11n0270_017:0869c02": "立。發真不迷。則無安立者。故自殞裂也。或曰有漏",
    "X11n0270_017:0869c03": "空界乃眾生同感。云何一人而能消殞。矧古今發",
    "X11n0270_017:0869c04": "真者眾。而空界依然。安在其消殞耶。曰同業所感",
    "X11n0270_017:0869c05": "不離晦昧。發真返明。故可消殞。然眾生不可盡。世",
    "X11n0270_017:0869c06": "界不可盡。故雖一人發真。而眾復感結。所以依然。",
    "X11n0270_017:0869c07": "使同業之人同能發真。則山河器界。應念化成無",
    "X11n0270_017:0869c08": "上知覺。而為淨妙佛土矣。",
    "X11n0270_017:0869c09": "汝輩修禪飾三摩地。十方菩薩及諸無漏大阿羅漢。",
    "X11n0270_017:0869c10": "心精通[泳永+曶]。當處湛然。一切魔王及與鬼神諸凡夫天。",
    "X11n0270_017:0869c11": "見其宮殿無故崩裂大地振坼水陸飛騰。無不驚慴。",
    "X11n0270_017:0869c12": "凡夫昏暗。不覺遷訛。彼等咸得五種神通。唯除漏盡。",
    "X11n0270_017:0869c13": "戀此塵勞。如何令汝摧裂其處。是故鬼神及諸天魔",
    "X11n0270_017:0869c14": "魍魎妖精。於三昧時。僉來惱汝。",
    "X11n0270_017:0869c15": "魔以晦昧為依。今修禪飾定。妙心精明。與菩薩羅",
    "X11n0270_017:0869c16": "漢[泳永+曶]合。故能振裂魔界。遂致惱害也。凡夫天魔王",
    "X11n0270_017:0869c17": "天也。惟未得漏盡通也。△二悟則無惑。",
    "X11n0270_017:0869c18": "然彼諸魔。雖有大怒彼塵勞內。汝妙覺中如風吹光。",
    "X11n0270_017:0869c19": "如刀斷水。了不相觸。汝如沸湯。彼如堅冰。煖氣漸鄰。",
    "X11n0270_017:0869c20": "不日消殞。",
    "X11n0270_017:0869c21": "妙覺真體無動無壞。正力所鑠。邪氣自消。",
    "X11n0270_017:0869c22": "徒恃神力。但為其客。成就破亂。由汝心中五陰主人。",
    "X11n0270_017:0869c23": "主人若迷。客得其便。當處禪那覺悟無惑。則彼魔事",
    "X11n0270_017:0869c24": "無柰汝何。陰消入明。則彼群邪咸受幽氣。明能破暗。",
    "X11n0270_017:0870a01": "近自消殞。如何敢留擾亂禪定。",
    "X11n0270_017:0870a02": "徒恃神力。言諸魔也。五陰主人。指其心也。陰消入",
    "X11n0270_017:0870a03": "明。指發真者。△三迷則遭害。",
    "X11n0270_017:0870a04": "若不明悟。被陰所迷。則汝阿難必為魔子成就魔人。",
    "X11n0270_017:0870a05": "如摩登伽。殊為眇劣。彼唯呪汝破佛律儀。八萬行中",
    "X11n0270_017:0870a06": "秪毀一戒。心清淨故。尚未淪溺。此乃隳汝寶覺全身。",
    "X11n0270_017:0870a07": "如宰臣家忽逢籍沒。宛轉零落。無可哀救。",
    "X11n0270_017:0870a08": "登伽眇劣。只毀戒體。諸魔熾惡。能隳寶覺。固宜深",
    "X11n0270_017:0870a09": "防也。宰臣籍沒。喻幾於覺位。而淪墜惡趣。△四隨",
    "X11n0270_017:0870a10": "陰詳辨五。一色陰三。初示陰相。",
    "X11n0270_017:0870a11": "阿難。當知汝坐道場消落諸念。其念若盡。則諸離念",
    "X11n0270_017:0870a12": "一切精明。動靜不移。憶忘如一。當住此處入三摩地。",
    "X11n0270_017:0870a13": "如明目人處大幽暗。精性妙淨。心未發光。此則名為",
    "X11n0270_017:0870a14": "色陰區宇。",
    "X11n0270_017:0870a15": "消落諸念者。以湛旋其虗妄生滅也。離念精明者。",
    "X11n0270_017:0870a16": "得元明覺無生滅性也。湛寂故動靜不移。離念故",
    "X11n0270_017:0870a17": "憶忘如一。定力雖爾。而色陰未破。故如明目處暗。",
    "X11n0270_017:0870a18": "雖精性妙淨。而心未發光。此色陰之相也。陰以蔽",
    "X11n0270_017:0870a19": "覆為義。區局性真。故曰區宇。",
    "X11n0270_017:0870a20": "若目明朗。十方洞開無復幽黯。名色陰盡。是人則能",
    "X11n0270_017:0870a21": "超越劫濁。觀其所由。堅固妄想以為其本。",
    "X11n0270_017:0870a22": "五陰盡相。非滅身歸無。乃觀力洞照不為迷礙而",
    "X11n0270_017:0870a23": "已。故譬若目明朗則十方洞開也。最初一念空見",
    "X11n0270_017:0870a24": "不分。名劫濁。乃色陰之體也。故色陰盡則超之。色",
    "X11n0270_017:0870b01": "陰始因父母己三妄倫交結。故曰堅固妄想為本。",
    "X11n0270_017:0870b02": "五種妄本。經末自釋。△二辨現境十。一身能出礙。",
    "X11n0270_017:0870b03": "阿難。當在此中精研妙明。四大不織。少選之間身能",
    "X11n0270_017:0870b04": "出礙。此名精明流溢前境。斯但功用暫得如是。非為",
    "X11n0270_017:0870b05": "聖證。不作聖心。名善境界。若作聖解。即受群邪。",
    "X11n0270_017:0870b06": "此中一色陰定中也。妙體本融。由妄質成礙故。精",
    "X11n0270_017:0870b07": "窮妙明。則四大不織而身能出礙也。然此特定力",
    "X11n0270_017:0870b08": "所逼。使精明流溢。暫而不常。故非聖證。△二體拾",
    "X11n0270_017:0870b09": "蟯蛔。",
    "X11n0270_017:0870b10": "阿難。復以此心精研妙明。其身內徹。是人忽然於其",
    "X11n0270_017:0870b11": "身內拾出蟯蛔。身相宛然。亦無傷毀。此名精明流溢",
    "X11n0270_017:0870b12": "形體。斯但精行暫得如是。非為聖證。不作聖心。名善",
    "X11n0270_017:0870b13": "境界。若作聖解。即受群邪。",
    "X11n0270_017:0870b14": "真精妙明流溢前境。則外無所隔。流溢形體。則內",
    "X11n0270_017:0870b15": "無所障。故能身內拾出蟯蛔。此亦暫爾。△三空聞",
    "X11n0270_017:0870b16": "密義。",
    "X11n0270_017:0870b17": "又以此心內外精研。其時魂魄意志精神。除執受身。",
    "X11n0270_017:0870b18": "餘皆涉入互為賓主。忽於空中聞說法聲。或聞十方",
    "X11n0270_017:0870b19": "同敷密義。此名精魄遞相離合。成就善種暫得如是。",
    "X11n0270_017:0870b20": "非為聖證。不作聖心。名善境界。若作聖解。即受群邪。",
    "X11n0270_017:0870b21": "魂魄意志神五藏主也。執受第八。識為七識之總。",
    "X11n0270_017:0870b22": "身為五根之總。既為總統。故無所涉也。前之精研。",
    "X11n0270_017:0870b23": "初能外虗。次能內徹。此復內外精研。俱虗徹故。五",
    "X11n0270_017:0870b24": "神七識皆失故。常迭互相涉故。夙昔聞熏自能發",
    "X11n0270_017:0870c01": "揮。而忽有所聞也。今夫刻意凝神。討論之極。則奇",
    "X11n0270_017:0870c02": "文麗藻未嘗經意者。往往煥然得於夢寐。則精研",
    "X11n0270_017:0870c03": "激發神者偶現。類可知也。△四默現佛境。",
    "X11n0270_017:0870c04": "又以此心澄露皎徹。內光發明。十方徧作閻浮檀色。",
    "X11n0270_017:0870c05": "一切種類。化為如來。于時忽見毗盧遮那踞天光臺",
    "X11n0270_017:0870c06": "千佛圍繞。百億國土及與蓮華俱時出現。此名心魂",
    "X11n0270_017:0870c07": "靈悟所染心光研明照諸世界。暫得如是非為聖證。",
    "X11n0270_017:0870c08": "不作聖心。名善境界。若作聖解。即受群邪。",
    "X11n0270_017:0870c09": "淨穢之境常隨心感。故澄徹之極。則心魂染於靈",
    "X11n0270_017:0870c10": "悟。佛境現于心光。此同心存佛國聖境冥現也。△",
    "X11n0270_017:0870c11": "五空色如寶。",
    "X11n0270_017:0870c12": "又以此心精研妙明。觀察不停。抑按降伏。制止超越。",
    "X11n0270_017:0870c13": "於時忽然十方虗空成七寶色或百寶色。同時徧滿",
    "X11n0270_017:0870c14": "不相留礙。青黃赤白。各各純現。此名抑按功力逾分。",
    "X11n0270_017:0870c15": "暫得如是非為聖證。不作聖心。名善境界。若作聖解。",
    "X11n0270_017:0870c16": "即受群邪。",
    "X11n0270_017:0870c17": "精研妙用。抑伏雜想。制心勝托。力用過越。故妙明",
    "X11n0270_017:0870c18": "逼極煥散而現也。△六暗室如晝。",
    "X11n0270_017:0870c19": "又以此心研究澄徹。精光不亂。忽於夜合。在暗室內。",
    "X11n0270_017:0870c20": "見種種物。不殊白晝。而暗室物亦不除滅。此名心細",
    "X11n0270_017:0870c21": "密澄其見所視洞幽。暫得如是非為聖證。不作聖心。",
    "X11n0270_017:0870c22": "名善境界。若作聖解。即受群邪。",
    "X11n0270_017:0870c23": "人固有不明自發暗不能昏者。惟細微定心澄使",
    "X11n0270_017:0870c24": "不亂。而後能現。暗物不除。言皆實境。不隨定變也。",
    "X11n0270_017:0871a01": "△七身無所覺。",
    "X11n0270_017:0871a02": "又以此心圓入虗融。四體忽然同於草木。火燒刀斫",
    "X11n0270_017:0871a03": "曾無所覺。又則火光不能燒爇。縱割其肉猶如削木。",
    "X11n0270_017:0871a04": "此名塵併排四大性一向入純。暫得如是非為聖證。",
    "X11n0270_017:0871a05": "不作聖心。名善境界。若作聖解。即受群邪。",
    "X11n0270_017:0871a06": "定力虗融。則五塵併消。四大排遣。純覺遺身。故無",
    "X11n0270_017:0871a07": "傷觸。定力所持。故火不能燒也。世之端居喪我者。",
    "X11n0270_017:0871a08": "尚能使形槁木而心死灰。況真定之力哉。△八見",
    "X11n0270_017:0871a09": "能洞觀。",
    "X11n0270_017:0871a10": "又以此心成就清淨。淨心功極。忽見大地十方山河",
    "X11n0270_017:0871a11": "皆成佛國。具足七寶。光明徧滿。又見恒沙諸佛如來",
    "X11n0270_017:0871a12": "徧滿空界。樓殿華麗。下見地獄。上觀天宮。得無障礙。",
    "X11n0270_017:0871a13": "此名欣厭凝想日深想久化成。非為聖證。不作聖心。",
    "X11n0270_017:0871a14": "名善境界。若作聖解。即受群邪。",
    "X11n0270_017:0871a15": "厭麤濁之質礙。欣淨妙之虗融。名成就清淨。凝想",
    "X11n0270_017:0871a16": "日深。久而自化。故能洞觀。得無障礙也。△九夜或",
    "X11n0270_017:0871a17": "隔見。",
    "X11n0270_017:0871a18": "又以此心研究深遠。忽於中夜。遙見遠方市井街巷",
    "X11n0270_017:0871a19": "親族眷屬。或聞其語。此名迫心逼極飛出故多隔見。",
    "X11n0270_017:0871a20": "非為聖證。不作聖心。名善境界。若作聖解。即受群邪。",
    "X11n0270_017:0871a21": "研心窮遠。逼迫精神。遺身而出。冥有所至。故能見",
    "X11n0270_017:0871a22": "聞遠方事也。上皆未離色陰。徒因定力。而能出礙。",
    "X11n0270_017:0871a23": "見聞遠及。若色陰盡。則十方洞開無復幽暗。六通",
    "X11n0270_017:0871a24": "縱任。無為山壁。由之直度。固無疑矣。△十漸發魔",
    "X11n0270_017:0871b01": "事。",
    "X11n0270_017:0871b02": "又以此心研究精極。見善知識形體變移。少選無端。",
    "X11n0270_017:0871b03": "種種遷改。此名邪心含受魑魅。或遭天魔入其心腹",
    "X11n0270_017:0871b04": "無端說法通達妙義。非為聖證。不作聖心魔事消歇。",
    "X11n0270_017:0871b05": "若作聖解。即受群邪。",
    "X11n0270_017:0871b06": "所見知識乃魔變現也。前九但明定力。獨此乃明",
    "X11n0270_017:0871b07": "魔事者。定力未成。不能動魔。研究精極。乃漸發魔",
    "X11n0270_017:0871b08": "事也。故下文魔事愈甚。△三結勸深防。",
    "X11n0270_017:0871b09": "阿難。如是十種禪那現境。皆是色陰用心交互。故現",
    "X11n0270_017:0871b10": "斯事。眾生頑迷。不自忖量。逢此因緣。迷不自識。謂言",
    "X11n0270_017:0871b11": "登聖。大妄語成。墮無間獄。汝等當依如來滅後。於末",
    "X11n0270_017:0871b12": "法中。宣示斯義。無令天魔得其方便。保持覆護。成無",
    "X11n0270_017:0871b13": "上道。"
}