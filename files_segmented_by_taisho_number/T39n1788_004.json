{
    "T39n1788_004:0252a16": "金光明最勝王經疏卷第四(本)",
    "T39n1788_004:0252a17": "(釋依空滿願品竟)",
    "T39n1788_004:0252a19": "唐三藏法師義淨奉　制譯",
    "T39n1788_004:0252a20": "翻經沙門慧沼撰",
    "T39n1788_004:0252a21": "淨地陀羅尼品第六",
    "T39n1788_004:0252a22": "最淨地陀羅尼品三門分別。一來意。二釋名。",
    "T39n1788_004:0252a23": "三解妨。言來意者。將求菩提必須修行。修行",
    "T39n1788_004:0252a24": "有二。即斷惡修善。前懺悔等已明斷惡。次明",
    "T39n1788_004:0252a25": "修善。修善之中發心修行。發心即發菩提心。",
    "T39n1788_004:0252a26": "謂要依止大菩提心行諸善行方能得果。所",
    "T39n1788_004:0252a27": "修行者即是十度。由斯十度能得諸地能破",
    "T39n1788_004:0252a28": "慳等十度障等。得五分法身成二勝果。故須",
    "T39n1788_004:0252a29": "明此發心修行。故前品後有此品生。釋名者",
    "T39n1788_004:0252b01": "成唯識論云。總攝有為無為功德以為自性。",
    "T39n1788_004:0252b02": "與所修行為勝依持。令得生長故名為地。地",
    "T39n1788_004:0252b03": "持．攝論．瑜伽．莊嚴釋皆大同。淨謂清淨離二",
    "T39n1788_004:0252b04": "障故。然大乘同性及證契大乘經說。其三乘",
    "T39n1788_004:0252b05": "各有十地。菩薩十地能除二障。極淨名最即",
    "T39n1788_004:0252b06": "最淨之地。依主釋也。淨攝能依。地是所依。",
    "T39n1788_004:0252b07": "總為別所依。或十地體即為無為功德為體。",
    "T39n1788_004:0252b08": "即此功德體離二障名為最淨。最淨即地名",
    "T39n1788_004:0252b09": "最淨地。持業釋也。陀羅尼名如前已釋。由此",
    "T39n1788_004:0252b10": "淨地得此陀羅尼。在此陀羅尼能淨此地。俱",
    "T39n1788_004:0252b11": "依主釋。不通相違。以陀羅尼令離五障得名",
    "T39n1788_004:0252b12": "淨地故。若取十度等但名最淨地。若取陀羅",
    "T39n1788_004:0252b13": "尼名最淨地陀羅尼。解妨者。問。辨中邊論及",
    "T39n1788_004:0252b14": "攝論等皆說。依十地行十行斷十障證十如。",
    "T39n1788_004:0252b15": "此中何故不辨十如。答。略廣異故。問。諸餘經",
    "T39n1788_004:0252b16": "論說其十度。初六各三後四各二。何故此經",
    "T39n1788_004:0252b17": "十波羅蜜皆有五種。答。一一行中各有多門。",
    "T39n1788_004:0252b18": "諸聖教中影略而說。故不一準。",
    "T39n1788_004:0252b19": "經。爾時師子相無礙光焰菩薩與無量億眾。",
    "T39n1788_004:0252b20": "贊曰。此品之內大文分四。一無礙光請二如",
    "T39n1788_004:0252b21": "來為答。三大梵讚揚。四時眾獲益。初請分",
    "T39n1788_004:0252b22": "三。初能請人。次請法軌。後正陳請。此初人",
    "T39n1788_004:0252b23": "也。能得菩薩四無畏故名師子相。離障名無",
    "T39n1788_004:0252b24": "礙。得智自在能照真俗名為光焰。此從喻及",
    "T39n1788_004:0252b25": "法為名。",
    "T39n1788_004:0252b26": "經。從座而起偏袒右肩右膝著地合掌恭敬頂",
    "T39n1788_004:0252b27": "禮佛足以種種華香寶幢旛蓋而供養已。贊",
    "T39n1788_004:0252b28": "曰。請軌初由虔敬後陳供養。供養有多。如前",
    "T39n1788_004:0252b29": "已說。此起敬供養表問菩提心因如華。表成",
    "T39n1788_004:0252c01": "五分法身如香。表出二乘大智如幢。表四陀",
    "T39n1788_004:0252c02": "羅尼如幡。表此覆生如蓋。故以華等供養。",
    "T39n1788_004:0252c03": "經。白佛言世尊以幾因緣得菩提心。贊曰。",
    "T39n1788_004:0252c04": "正陳請。初問菩提心因。次問菩提心體。初",
    "T39n1788_004:0252c05": "也。",
    "T39n1788_004:0252c06": "經。何者是菩提心。贊曰。問體。初標問。次別",
    "T39n1788_004:0252c07": "問。後結。此標問也。應云何者是菩提何名菩",
    "T39n1788_004:0252c08": "提心。初菩提是真理心是二智六度。",
    "T39n1788_004:0252c09": "經。世尊即於菩提現在心不可得未來心不可",
    "T39n1788_004:0252c10": "得過去心不可得。下別問。初依法空問。次",
    "T39n1788_004:0252c11": "依生空問。初中有三。初即菩提問。次離菩提",
    "T39n1788_004:0252c12": "問。後結所以。若即菩提菩提離三世故三世",
    "T39n1788_004:0252c13": "心皆不可得。",
    "T39n1788_004:0252c14": "經。離於菩提菩提心亦不可得。",
    "T39n1788_004:0252c15": "下問離菩提之心。無有一法能離真如故。離",
    "T39n1788_004:0252c16": "如心亦不可得。",
    "T39n1788_004:0252c17": "經。菩提者不可言說心亦無色無相無有事業",
    "T39n1788_004:0252c18": "非可造作。下結所以。真理語言道斷心行",
    "T39n1788_004:0252c19": "處滅。故不可說。心無色相猶如於幻。無實事",
    "T39n1788_004:0252c20": "業不可造作。此意同於文殊所問發菩提心",
    "T39n1788_004:0252c21": "經論。菩提不可身得。不可心得。身假心幻故",
    "T39n1788_004:0252c22": "廣如彼釋。此但問心。",
    "T39n1788_004:0252c23": "經。眾生亦不可得亦不可知。下約生空問。",
    "T39n1788_004:0252c24": "眾生謂我。我體是無。但假和合猶如幻事。無",
    "T39n1788_004:0252c25": "實可得可知。",
    "T39n1788_004:0252c26": "經。世尊云何諸法甚深之義而可得知。下第",
    "T39n1788_004:0252c27": "三結問云。何諸菩提及心法俱不可取說。而",
    "T39n1788_004:0252c28": "有菩提發心能得。此甚深義何可得知。",
    "T39n1788_004:0252c29": "經。佛言善男子如是如是菩提微妙事業造作",
    "T39n1788_004:0253a01": "皆不可得若離菩提菩提心亦不可得菩提者",
    "T39n1788_004:0253a02": "不可說心亦不可說無色相無事業一切眾生",
    "T39n1788_004:0253a03": "亦不可得。贊曰。下答有二。初答第二問。後",
    "T39n1788_004:0253a04": "善男子譬如寶須彌下答第一問。答後問中",
    "T39n1788_004:0253a05": "初印答後釋答。印答中初印次徵後釋。此初",
    "T39n1788_004:0253a06": "也。",
    "T39n1788_004:0253a07": "經。何以故菩提及心同真如故能證所證皆平",
    "T39n1788_004:0253a08": "等故。下徵及釋也。徵者可知。釋中初釋不",
    "T39n1788_004:0253a09": "可得不可說之所以。以菩提義及菩提心同",
    "T39n1788_004:0253a10": "依真如無能說得。離計執故。",
    "T39n1788_004:0253a11": "經。非無諸法而可了知。後釋發心得於菩提",
    "T39n1788_004:0253a12": "甚深之義。但除其病。不無法故。",
    "T39n1788_004:0253a13": "善男子菩薩摩訶薩如是知者乃得名為通達",
    "T39n1788_004:0253a14": "諸法善說菩提及菩提心。贊曰。下釋答有",
    "T39n1788_004:0253a15": "二。初標次釋。此標也。初菩提釋菩提體。所",
    "T39n1788_004:0253a16": "證。菩提心能證。",
    "T39n1788_004:0253a17": "經。菩提心者非過去非未來非現在心亦如是",
    "T39n1788_004:0253a18": "眾生亦如是於中二相實不可得。下釋。初",
    "T39n1788_004:0253a19": "不可取說。後以不可得故下釋甚深義何可",
    "T39n1788_004:0253a20": "得知。初中有三。初釋次徵後通。此釋。初三",
    "T39n1788_004:0253a21": "世明真如菩提體。次心亦如是能證。前言心",
    "T39n1788_004:0253a22": "是第一義心。後言心是緣心。眾生亦如是明",
    "T39n1788_004:0253a23": "人空。於中二相實不可得。合說二我俱不可",
    "T39n1788_004:0253a24": "得。同文殊問菩提心經依遍計故。",
    "T39n1788_004:0253a25": "經。何以故。次徵也。",
    "T39n1788_004:0253a26": "經。以一切法皆無生故。下第三通也。初總",
    "T39n1788_004:0253a27": "次別此總。以一切法皆無生故空。掌珍論云。",
    "T39n1788_004:0253a28": "無為無有實。不起似空華。無為無有實是宗。",
    "T39n1788_004:0253a29": "不起故因。起者生。似空華者喻。以本不生故",
    "T39n1788_004:0253b01": "體非有。解深密經依三無性說一切法無生",
    "T39n1788_004:0253b02": "無滅本來寂靜。",
    "T39n1788_004:0253b03": "經。菩提不可得菩提名亦不可得。下別通有",
    "T39n1788_004:0253b04": "三。初約菩提。文殊問發菩提心經云。菩提者",
    "T39n1788_004:0253b05": "但有名字。世俗故說。論釋云。示現可證法。但",
    "T39n1788_004:0253b06": "有名用虛妄分別。其體無實故。此意所證但",
    "T39n1788_004:0253b07": "名字假設故云世俗。若如名取即虛妄分別。",
    "T39n1788_004:0253b08": "其體無實。能詮名假所詮亦爾。上約法明。",
    "T39n1788_004:0253b09": "經。眾生眾生名不可得聲聞聲聞名不可得獨",
    "T39n1788_004:0253b10": "覺獨覺名不可得菩薩菩薩名不可得佛佛名",
    "T39n1788_004:0253b11": "不可得。雙約二執明。眾生不可得生執無。",
    "T39n1788_004:0253b12": "眾生名不可得法執無。天親般若論云。假名",
    "T39n1788_004:0253b13": "及陰事如來離彼相。諸佛無彼二。以見實法",
    "T39n1788_004:0253b14": "故。此意假名名無實。法空假。陰事生空假。通",
    "T39n1788_004:0253b15": "二處。",
    "T39n1788_004:0253b16": "經。行非行不可得行非行名不可得。又約法",
    "T39n1788_004:0253b17": "辨有是能證。行謂所修行善法。非行謂所斷",
    "T39n1788_004:0253b18": "不應修法。能所詮空故此中正明菩提心行",
    "T39n1788_004:0253b19": "法能斷之行。非行者是此所斷故。所以對明。",
    "T39n1788_004:0253b20": "經。以不可得故於一切寂靜法中而得安住此",
    "T39n1788_004:0253b21": "依一切功德善根而得生起。贊曰。釋甚深",
    "T39n1788_004:0253b22": "義令正修行菩提之心。以不可得故者。令知",
    "T39n1788_004:0253b23": "所證菩提及能證并能證者皆名言施設皆是",
    "T39n1788_004:0253b24": "假立無實可得。能如是知名於一切寂靜法",
    "T39n1788_004:0253b25": "中住。依此假緣世俗道理一切功德善根而",
    "T39n1788_004:0253b26": "得菩提生起。即稱正理名為菩提故。文殊問",
    "T39n1788_004:0253b27": "發菩提心經云。彼處無人證無所用證亦無",
    "T39n1788_004:0253b28": "法可證。如是通達是即名為得阿耨菩提。此",
    "T39n1788_004:0253b29": "意無人證則無修行者。無所用證則能證行。",
    "T39n1788_004:0253c01": "無法可證即所證菩提。廣如彼論。若準舊經",
    "T39n1788_004:0253c02": "錯云。依一切功德善根而得發出。是名初發",
    "T39n1788_004:0253c03": "菩提心。結屬後文。餘因皆不云依餘名發心。",
    "T39n1788_004:0253c04": "故應除是名二字。文勢即別。此新翻正。",
    "T39n1788_004:0253c05": "善男子譬如寶須彌山王饒益一切此菩提心",
    "T39n1788_004:0253c06": "利眾生故是名第一布施波羅蜜因。贊曰。",
    "T39n1788_004:0253c07": "答第一問。分文為四。一發心。二修行。三證",
    "T39n1788_004:0253c08": "地。四得護即得陀羅尼而為衛護。此初發心。",
    "T39n1788_004:0253c09": "發十度心。文即為十。發心自相難可了知故",
    "T39n1788_004:0253c10": "以喻明。最初發心行於施度。喻如寶山往者",
    "T39n1788_004:0253c11": "皆益。故文中有三。初喻次法合後結。餘皆準",
    "T39n1788_004:0253c12": "此。或有無法合者。由此發心超出生死求大",
    "T39n1788_004:0253c13": "菩提。復出二乘行利他心。遇者皆益而無有",
    "T39n1788_004:0253c14": "極。故以妙高山王為喻。此山出於大海高於",
    "T39n1788_004:0253c15": "餘山。珍寶無盡山能饒益。此菩提心利眾生",
    "T39n1788_004:0253c16": "故合彼饒益。然大莊嚴論舉喻有別。彼第二",
    "T39n1788_004:0253c17": "論云。譬如大藏。檀波羅蜜相應發心亦如是。",
    "T39n1788_004:0253c18": "以財周給亦無盡故。彼取苞含用無盡義。此",
    "T39n1788_004:0253c19": "中應辨發菩提心。略如前說。又莊嚴論云。此",
    "T39n1788_004:0253c20": "菩提心以何為根何所依止等有十一問。以",
    "T39n1788_004:0253c21": "大悲為根。以利物為依止。以大乘法為所信。",
    "T39n1788_004:0253c22": "以種智為所緣。為求彼故。以勝欲為所乘。願",
    "T39n1788_004:0253c23": "無上乘故。以大護為所住。住菩薩戒故。以",
    "T39n1788_004:0253c24": "受障為礙難。起異乘心故。以增益為功德。以",
    "T39n1788_004:0253c25": "福智為自性。以習諸度為出離。以地滿為究",
    "T39n1788_004:0253c26": "竟。由地地勤方便與彼彼相應故。準此答文",
    "T39n1788_004:0253c27": "知十一問。此利眾生即第二義。依此得修故",
    "T39n1788_004:0253c28": "以利物為依。",
    "T39n1788_004:0253c29": "經。善男子譬如大地持眾物故是名第二持戒",
    "T39n1788_004:0254a01": "波羅蜜因。譬如大地能持眾物。故以戒為",
    "T39n1788_004:0254a02": "本。能生功德故喻於地。故遺教經云。當知此",
    "T39n1788_004:0254a03": "戒諸善功德安隱住處。能生諸禪定及滅苦",
    "T39n1788_004:0254a04": "智慧。故喻於地。大莊嚴論喻如寶篋。此意由",
    "T39n1788_004:0254a05": "戒能出功德如篋出物。如彼論云。功德法寶",
    "T39n1788_004:0254a06": "從彼生故。又寶篋與寶為依。依篋藏護不令",
    "T39n1788_004:0254a07": "失故。如依於戒餘功德在。若破戒已如斷人",
    "T39n1788_004:0254a08": "頭。諸根等捨。既破戒已功德滅故。持眾物故",
    "T39n1788_004:0254a09": "法合。或但是喻。是名下結。略無法合。",
    "T39n1788_004:0254a10": "經。譬如師子有大威力獨步無畏離驚恐故是",
    "T39n1788_004:0254a11": "名第三忍辱波羅蜜因。譬如師子喻。師子",
    "T39n1788_004:0254a12": "有其三德。一有大威力。二獨步無畏。三離驚",
    "T39n1788_004:0254a13": "恐。如次喻。譬如師子獨步無畏。發心修三種",
    "T39n1788_004:0254a14": "忍故。莊嚴論中。喻如大海諸來違逆心不動",
    "T39n1788_004:0254a15": "故。遺教經云。能行忍者乃可名為有力大人",
    "T39n1788_004:0254a16": "故得無畏。是名下結。略無法合。",
    "T39n1788_004:0254a17": "經。譬如風輪那羅延力勇壯速疾心不退故是",
    "T39n1788_004:0254a18": "名第四勤策波羅蜜因。譬如風輪等有二",
    "T39n1788_004:0254a19": "譬。一風輪喻被甲精進。喻如風輪攝持世界。",
    "T39n1788_004:0254a20": "那羅延者此云力勝。喻利樂攝善二種精進。",
    "T39n1788_004:0254a21": "喻攝善精進中復有無下無退無足。由勇壯",
    "T39n1788_004:0254a22": "故不自卑屈無下。作事速疾無足。由力多故",
    "T39n1788_004:0254a23": "作事無退。如次喻無下無足無退三種精進",
    "T39n1788_004:0254a24": "故。喻攝善精進故。唯識論云。即經所說有勢",
    "T39n1788_004:0254a25": "有勤有勇。堅猛不捨善軛。初一是被甲。餘四",
    "T39n1788_004:0254a26": "是攝善。或可。速疾喻利精進。以大悲為本。修",
    "T39n1788_004:0254a27": "勤利生速疾而化。或可總相。不必別配。莊嚴",
    "T39n1788_004:0254a28": "論中喻如金剛勇猛堅牢不可壞故。準此有",
    "T39n1788_004:0254a29": "二。一勇猛喻神。二金剛喻杵。所行精進如彼",
    "T39n1788_004:0254b01": "金剛杵堅牢不壞。能行之人如執金剛神勇",
    "T39n1788_004:0254b02": "猛不退。或但喻神。金剛之身不可壞故。",
    "T39n1788_004:0254b03": "經。譬如七寶樓觀有四階道清涼之風來吹四",
    "T39n1788_004:0254b04": "門受安穩樂靜慮法藏求滿足故是名第五靜",
    "T39n1788_004:0254b05": "慮波羅蜜因。下譬定。初喻次法合後結。喻",
    "T39n1788_004:0254b06": "有四。一樓觀喻。四禪八定具七最勝如七寶",
    "T39n1788_004:0254b07": "嚴。又諸禪定七聖財助伴七支戒為因故喻",
    "T39n1788_004:0254b08": "七寶樓觀。樓則是觀。又陜而修曲曰樓。觀謂",
    "T39n1788_004:0254b09": "之闕。闕宮門雙闕。二四道喻發心。修定等諸",
    "T39n1788_004:0254b10": "行有四種大。如莊嚴論。菩薩發心有四種大。",
    "T39n1788_004:0254b11": "一勇猛大。謂弘誓精進甚深難作長時隨順",
    "T39n1788_004:0254b12": "故。二方便大。謂被弘誓鉀以恒時方便勤精",
    "T39n1788_004:0254b13": "進故。三利益大。謂一切時作自他利故。四出",
    "T39n1788_004:0254b14": "離大。謂為求無上菩提故。故依此四可往菩",
    "T39n1788_004:0254b15": "提。譬如四道。或無作四諦大般若經名為衢",
    "T39n1788_004:0254b16": "路故。三清涼之風喻能除煩惱炎熱故。四來",
    "T39n1788_004:0254b17": "吹四門。四門喻常樂我淨四觀。準餘處明定",
    "T39n1788_004:0254b18": "為樂德因。此約通說。佛具起修四因。當能證",
    "T39n1788_004:0254b19": "得云受安穩樂。靜慮法藏求滿足故者但總",
    "T39n1788_004:0254b20": "法合。是名下結。故喻吹門。莊嚴論中喻如山",
    "T39n1788_004:0254b21": "王不動不亂總喻自性。此通喻差別。",
    "T39n1788_004:0254b22": "經。譬於日輪光耀熾盛。下喻發心修般若度",
    "T39n1788_004:0254b23": "因。文亦有三。喻合結。喻有二種。一日輪喻智",
    "T39n1788_004:0254b24": "自性。二光耀熾盛喻作用有二。一能照明。二",
    "T39n1788_004:0254b25": "能破闇。即證真斷惑。理通利物。有勝勢力故。",
    "T39n1788_004:0254b26": "此自得已亦令他得。通自他能。",
    "T39n1788_004:0254b27": "經。此心速能破滅生死無明闇故是名第六智",
    "T39n1788_004:0254b28": "慧波羅蜜因。法合。此心此求般若心名為",
    "T39n1788_004:0254b29": "因故或是所求。因是所以。由彼般若等有此",
    "T39n1788_004:0254c01": "能故。故發心求所以名因。智與心俱。或緣慮",
    "T39n1788_004:0254c02": "故通說名心。能破生死除苦諦。能滅無明闇",
    "T39n1788_004:0254c03": "滅集諦。能滅是道諦所證是滅諦。大莊嚴論。",
    "T39n1788_004:0254c04": "智喻如藥。惑智二障病此智能破故。覆理不",
    "T39n1788_004:0254c05": "明二障喻闇。故智喻日體破闇故。能令衰損",
    "T39n1788_004:0254c06": "不起二智。二障喻病故智喻藥。是名下結。",
    "T39n1788_004:0254c07": "經。譬如商主能令一切心願滿足此心能度生",
    "T39n1788_004:0254c08": "死險道獲功德寶故是名第七方便勝智波羅",
    "T39n1788_004:0254c09": "蜜因。下喻發修方便善巧心因。文亦有三。",
    "T39n1788_004:0254c10": "一猶如商主多巧方便。有二功能。一能知道",
    "T39n1788_004:0254c11": "路。二引至寶所令求願滿。二此心能度下法",
    "T39n1788_004:0254c12": "合。由迴向方便拔濟方便度生死道獲大菩",
    "T39n1788_004:0254c13": "提功德珍寶。不同二乘趣於寂滅。釋通自他",
    "T39n1788_004:0254c14": "及因等言皆準前知。結文可知。",
    "T39n1788_004:0254c15": "經。譬如淨月圓滿無翳此心能於一切境界清",
    "T39n1788_004:0254c16": "淨具足故是名第八願波羅蜜因。下喻發修",
    "T39n1788_004:0254c17": "願心。文亦分三。由求菩提願利樂他願。具",
    "T39n1788_004:0254c18": "此大願如月圓滿。除自他障故云無翳。此心",
    "T39n1788_004:0254c19": "能於下合願求。二利要於真俗境離障俱了",
    "T39n1788_004:0254c20": "方得滿足。故云一切境界清淨具足。結文可",
    "T39n1788_004:0254c21": "知。",
    "T39n1788_004:0254c22": "經。譬如轉輪聖王主兵寶臣隨意自在此心善",
    "T39n1788_004:0254c23": "能莊嚴淨佛國土無量功德廣利群生故是名",
    "T39n1788_004:0254c24": "第九力波羅蜜因。喻發修力心。文三如前。",
    "T39n1788_004:0254c25": "喻中一輪王喻。二主兵臣寶喻。王總喻發大",
    "T39n1788_004:0254c26": "菩提心。臣別喻於發行力心。有二種力。一思",
    "T39n1788_004:0254c27": "擇力。二修習力。如主兵臣所須四兵。隨自意",
    "T39n1788_004:0254c28": "自在如思擇力。亦隨王意自在如修習力。四",
    "T39n1788_004:0254c29": "兵二用。一廓境土。二安眾生。此心下法合。由",
    "T39n1788_004:0255a01": "力波羅蜜一能嚴土。二廣利生。無量功德通",
    "T39n1788_004:0255a02": "此二處。無量功德莊嚴土。無量功德以廣利",
    "T39n1788_004:0255a03": "生。結文可知。",
    "T39n1788_004:0255a04": "經。譬如虛空及轉輪聖王此心能於一切境界",
    "T39n1788_004:0255a05": "無有障礙於一切處皆得自在至灌頂位故是",
    "T39n1788_004:0255a06": "名第十智波羅蜜因善男子是名菩薩摩訶薩",
    "T39n1788_004:0255a07": "十種菩提心因。下喻發修智心。文三如前。",
    "T39n1788_004:0255a08": "喻有二種。一虛空喻。二輪王喻。智有二種。一",
    "T39n1788_004:0255a09": "成就有情智如虛空容受平等無擇。二成就",
    "T39n1788_004:0255a10": "佛法智如轉輪王受灌頂位。又此二智俱通",
    "T39n1788_004:0255a11": "二種。一淨如虛空含容一切所有功德。二如",
    "T39n1788_004:0255a12": "轉輪王能紹佛位廣利有情。此心下法合。一",
    "T39n1788_004:0255a13": "切境無礙合虛空。皆得自在至灌頂位合轉",
    "T39n1788_004:0255a14": "輪王。結文可知。",
    "T39n1788_004:0255a15": "經。如是十因汝當修學。下總結勸修。問。此",
    "T39n1788_004:0255a16": "發心因位在何處。答。發心有多位。準大莊嚴",
    "T39n1788_004:0255a17": "論有二。一世俗二勝義。世俗在地前勝義在",
    "T39n1788_004:0255a18": "地上。又云。菩薩發心依諸地有四種差別。一",
    "T39n1788_004:0255a19": "信行發心謂信行地。二淨依發心謂前七地。",
    "T39n1788_004:0255a20": "三報得發心謂後三地。四無障發心謂如來",
    "T39n1788_004:0255a21": "地。此約三祇及究竟位各增處說。據實四十",
    "T39n1788_004:0255a22": "二位各各發心。文殊所問菩提心經又說四",
    "T39n1788_004:0255a23": "種。彼云。有四種心能成就因能成就果。何等",
    "T39n1788_004:0255a24": "為四。一者初發心。二者行發心。三者不退發",
    "T39n1788_004:0255a25": "心。四者一生補處發心。論釋云。初二發心竝",
    "T39n1788_004:0255a26": "在地前。初過聲聞次過辟支佛。第三發心過",
    "T39n1788_004:0255a27": "不定地。已入初地得證智故。第四發心以善",
    "T39n1788_004:0255a28": "□法王子地故即第十地。瑜伽七十二又有十",
    "T39n1788_004:0255a29": "種發心。一世俗發心在地前。二得法性發心。",
    "T39n1788_004:0255b01": "謂入地菩薩及得二乘果迴心之者。三不決",
    "T39n1788_004:0255b02": "定發心謂非菩薩種性。設菩薩性有退還法。",
    "T39n1788_004:0255b03": "四決定發心與彼相違。五不清淨發心謂被",
    "T39n1788_004:0255b04": "他逼求活命等而發心者。六清淨發心者與",
    "T39n1788_004:0255b05": "上相違。七羸劣發心者謂發心已被貪等纏",
    "T39n1788_004:0255b06": "所蔽伏捨正行邪。八強盛發心與上相違。九",
    "T39n1788_004:0255b07": "未成就果發心謂因位。十已成就果發心者",
    "T39n1788_004:0255b08": "謂在佛位。此中所說十發心中不決定不清",
    "T39n1788_004:0255b09": "淨及羸劣各少分三中容有能為因故。由此",
    "T39n1788_004:0255b10": "但可總相而釋通前所說三類發心。或且據",
    "T39n1788_004:0255b11": "一相別配無妨。然不如通。真諦三藏十發心",
    "T39n1788_004:0255b12": "因喻法各五義釋。以下十度各有五行相故",
    "T39n1788_004:0255b13": "雖有此理然無正文人。釋為五義。□難準下",
    "T39n1788_004:0255b14": "十度中各各五行。真諦以彼瑜伽論中六度",
    "T39n1788_004:0255b15": "□九門中五門配之。一自性。二一切。三難行。",
    "T39n1788_004:0255b16": "四善士。五清淨。隨應配五。道理亦難。諸經論",
    "T39n1788_004:0255b17": "說各各差別。雜集唯識等初六各三。後四各",
    "T39n1788_004:0255b18": "二。大莊嚴論六各六門。寶雲經中十各十",
    "T39n1788_004:0255b19": "門。何故但配瑜伽九門中五門耶。故知十度",
    "T39n1788_004:0255b20": "行相差別有無量門。諸經論中隨影互明。各",
    "T39n1788_004:0255b21": "不相違。然隨行相依釋亦得。以九門義攝一",
    "T39n1788_004:0255b22": "切故。廣且依唯識攝大乘等差別而明。",
    "T39n1788_004:0255b23": "經。善男子依五種法菩薩摩訶薩成就布施波",
    "T39n1788_004:0255b24": "羅蜜云何為五一者信根二者慈悲三者無求",
    "T39n1788_004:0255b25": "欲心四者攝受一切眾生五者願求一切智智",
    "T39n1788_004:0255b26": "善男子是名菩薩摩訶薩成就布施波羅蜜。",
    "T39n1788_004:0255b27": "今此下明是佛答中。第二修行既發心已次",
    "T39n1788_004:0255b28": "應隨修。於中分二。初修行二釋名。修行十度",
    "T39n1788_004:0255b29": "即為十段。段段之中各分為四。一標二徵三",
    "T39n1788_004:0255c01": "釋四結。文段易知下更不科。但牒文釋。一者",
    "T39n1788_004:0255c02": "信根者菩提既以信為根本。又發菩提心經",
    "T39n1788_004:0255c03": "論施有五種。一信心施是故最初□信為根",
    "T39n1788_004:0255c04": "而行布施。二慈悲者既為菩薩意在利生。次",
    "T39n1788_004:0255c05": "信慈悲。與樂拔苦而行布施。三無求欲者既",
    "T39n1788_004:0255c06": "求菩提行於布施不希三有及報恩等。故無",
    "T39n1788_004:0255c07": "求欲心。四攝受一切生者為利生故平等攝",
    "T39n1788_004:0255c08": "受一切眾生。五者願求一切智智者迴願自",
    "T39n1788_004:0255c09": "他求佛菩提。又信根即菩提心體。七最勝中",
    "T39n1788_004:0255c10": "依止最勝即攝慈悲。無求欲心清淨勝。攝受",
    "T39n1788_004:0255c11": "一切意樂勝。願求種智迴向勝。以施在初略",
    "T39n1788_004:0255c12": "最勝攝。影顯餘九亦最勝攝方名度故。",
    "T39n1788_004:0255c13": "經。善男子復依五法菩薩摩訶薩成就持戒波",
    "T39n1788_004:0255c14": "羅蜜云何為五一者三業清淨二者不為一切",
    "T39n1788_004:0255c15": "眾生作煩惱因緣三者閉諸惡道開善趣門四",
    "T39n1788_004:0255c16": "者過於聲聞獨覺之地五者一切功德皆悉滿",
    "T39n1788_004:0255c17": "足善男子是名菩薩摩訶薩成就持戒波羅蜜。",
    "T39n1788_004:0255c18": "戒中有三。謂律儀戒．攝善法戒．饒益有情",
    "T39n1788_004:0255c19": "戒。一者三業清淨此即三聚戒之自性。二者",
    "T39n1788_004:0255c20": "不為一切作煩惱因。隨護他支。然十地論菩",
    "T39n1788_004:0255c21": "薩受戒意為斷除眾生四流。即斷惑因。三者",
    "T39n1788_004:0255c22": "閉惡道趣。開善趣者十地論云。菩薩受戒為",
    "T39n1788_004:0255c23": "除眾生諸惡道苦。四者過聲聞等最為甚深。",
    "T39n1788_004:0255c24": "不共二乘故。求大菩提。不約小果故。五者功",
    "T39n1788_004:0255c25": "德滿者由戒為依生定慧故。故遺教經云。依",
    "T39n1788_004:0255c26": "因此戒能生諸禪定及滅苦智慧。又第一攝",
    "T39n1788_004:0255c27": "律儀戒。第二第三饒益有情戒。第四第五攝",
    "T39n1788_004:0255c28": "善法戒。",
    "T39n1788_004:0255c29": "經。善男子復依五法菩薩摩訶薩成就忍辱波",
    "T39n1788_004:0256a01": "羅蜜云何為五一者能伏貪瞋煩惱二者不惜",
    "T39n1788_004:0256a02": "身命不求安樂止息之想三者思惟往業遭苦",
    "T39n1788_004:0256a03": "能忍四者發慈悲心成就眾生諸善根故五者",
    "T39n1788_004:0256a04": "為得甚深無生法忍善男子是名菩薩摩訶薩",
    "T39n1788_004:0256a05": "成就忍辱波羅蜜。忍即有三。一耐怨害忍。",
    "T39n1788_004:0256a06": "二安受苦忍。三諦察法忍。言能伏貪瞋煩惱",
    "T39n1788_004:0256a07": "是耐怨害忍。由不惜身命等是安受苦忍。以",
    "T39n1788_004:0256a08": "精進為體。能行苦行不求安息。三思往昔被",
    "T39n1788_004:0256a09": "他害等。思自往業忍彼不瞋。復由慈悲而為",
    "T39n1788_004:0256a10": "攝受故忍不瞋。此二即是耐怨害忍因。因有",
    "T39n1788_004:0256a11": "五種。一唯法想。二有苦想。三無常想。四親屬",
    "T39n1788_004:0256a12": "想。五攝受想。此且舉二五。為甚深法者諦察",
    "T39n1788_004:0256a13": "法忍。以慧為性。",
    "T39n1788_004:0256a14": "經。善男子復依五法菩薩摩訶薩成就勤策波",
    "T39n1788_004:0256a15": "羅蜜。云何為五。一者與諸煩惱不樂共住二",
    "T39n1788_004:0256a16": "者福德未具不受安樂三者於諸難行苦行之",
    "T39n1788_004:0256a17": "事不生厭心四者以大慈悲攝受利益方便成",
    "T39n1788_004:0256a18": "熟一切眾生五者願求不退轉地善男子是名",
    "T39n1788_004:0256a19": "菩薩摩訶薩成就勤策波羅蜜。精進中。一",
    "T39n1788_004:0256a20": "與諸煩惱不樂共住者精進有三。一被鉀二",
    "T39n1788_004:0256a21": "攝善三利樂有情。此即第一被鉀精進。最初",
    "T39n1788_004:0256a22": "發心起猛利樂欲翻諸煩惱如被鉀。二福德",
    "T39n1788_004:0256a23": "未具不受安樂者。攝善之中有其四種。加行",
    "T39n1788_004:0256a24": "無下無退無足。此無退精進。於未得中能進",
    "T39n1788_004:0256a25": "求故不息受樂。三於諸難行不生厭心。無足",
    "T39n1788_004:0256a26": "精進。四者與慈悲俱攝受利益眾生方便成",
    "T39n1788_004:0256a27": "就一切故是利樂有情精進。五願求不退地",
    "T39n1788_004:0256a28": "者是攝善中無下精進。不自輕蔑能求上位",
    "T39n1788_004:0256a29": "故。",
    "T39n1788_004:0256b01": "經。善男子復依五法菩薩摩訶薩成就靜慮波",
    "T39n1788_004:0256b02": "羅蜜云何為五一者於諸善法攝令不散故二",
    "T39n1788_004:0256b03": "者常願解脫不著二邊故三者願得神通成就",
    "T39n1788_004:0256b04": "眾生諸善根故四者為淨法界蠲除心垢故五",
    "T39n1788_004:0256b05": "者為斷眾生煩惱根本故善男子是名菩薩摩",
    "T39n1788_004:0256b06": "訶薩成就靜慮波羅蜜。靜慮之中亦有三。",
    "T39n1788_004:0256b07": "一安住靜慮。二引發靜慮。三辦事靜慮。此中",
    "T39n1788_004:0256b08": "第一是安住於諸善品。攝令不散。住定輕安",
    "T39n1788_004:0256b09": "等故名安住。引發神通諸功德等名引發。能",
    "T39n1788_004:0256b10": "辦自他利益之事名辦事故第二常願解脫。",
    "T39n1788_004:0256b11": "解脫即八解脫。於空有邊能不住者引解脫",
    "T39n1788_004:0256b12": "故。第三願得神通即六神通。由現神通令諸",
    "T39n1788_004:0256b13": "眾生捨邪歸正集諸善根。此二即引發靜慮。",
    "T39n1788_004:0256b14": "四為淨法界除心垢者心通二種。能緣慮心",
    "T39n1788_004:0256b15": "并第一義心。為淨法界即第一義心。依定能",
    "T39n1788_004:0256b16": "除二心垢故此為自利。五為斷眾生煩惱根",
    "T39n1788_004:0256b17": "本此即利他。此後二種是辦事靜慮。能辦自",
    "T39n1788_004:0256b18": "他利益事故。非唯緣事名辦事。事謂事業業",
    "T39n1788_004:0256b19": "用。然諸處說變大地為金等。為辦事者且約",
    "T39n1788_004:0256b20": "外利事說。",
    "T39n1788_004:0256b21": "經。善男子。復依五法菩薩摩訶薩成就智慧波",
    "T39n1788_004:0256b22": "羅蜜。云何為五。一者常於一切諸佛菩薩及明",
    "T39n1788_004:0256b23": "智者供養親近不生厭背。二者諸佛如來說甚",
    "T39n1788_004:0256b24": "深法心常樂聞無有厭足。三者真俗勝智樂善",
    "T39n1788_004:0256b25": "分別。四者見修煩惱咸速斷除。五者世間技術",
    "T39n1788_004:0256b26": "五明之法皆悉通達。善男子。是名菩薩摩訶薩",
    "T39n1788_004:0256b27": "成就智慧波羅蜜。智亦有三。謂加行智根",
    "T39n1788_004:0256b28": "本智後得智。五中初二加行智。於善友所修",
    "T39n1788_004:0256b29": "十供養。及願常隨名為親近一切諸佛菩薩",
    "T39n1788_004:0256c01": "善友。皆願求養親近無向背心。如前供養說。",
    "T39n1788_004:0256c02": "二常樂聞法心無厭足。應說諸佛本求法緣。",
    "T39n1788_004:0256c03": "上二俱是加行智攝。第三第五是後得智。真",
    "T39n1788_004:0256c04": "俗二境樂能了知。第四為斷見修煩惱。是根",
    "T39n1788_004:0256c05": "本智。世間伎術即六十四能。五明之法謂內",
    "T39n1788_004:0256c06": "明．因明．聲明．醫方明．工巧明。廣如瑜伽三",
    "T39n1788_004:0256c07": "十八說。問。內明處者為唯佛教名內明處耶。",
    "T39n1788_004:0256c08": "答。外道亦有。但明內身因果名內明處。",
    "T39n1788_004:0256c09": "經。善男子。復依五法菩薩摩訶薩成就方便波",
    "T39n1788_004:0256c10": "羅蜜。云何為五。一者於一切眾生意樂煩惱心",
    "T39n1788_004:0256c11": "行差別悉皆通達。二者無量諸法對治之門心",
    "T39n1788_004:0256c12": "皆曉了。三者大慈悲定出入自在。四者於諸波",
    "T39n1788_004:0256c13": "羅蜜多皆願修行成熟滿足。五者一切佛法皆",
    "T39n1788_004:0256c14": "願了達攝受無遺。善男子。是名菩薩摩訶薩成",
    "T39n1788_004:0256c15": "就方便勝智波羅蜜。善男子。復依五法菩薩摩",
    "T39n1788_004:0256c16": "訶薩成就願波羅蜜。云何為五。一者於一切法",
    "T39n1788_004:0256c17": "從本以來不生不滅非有非無心得安住。二者",
    "T39n1788_004:0256c18": "觀一切法最妙理趣離垢清淨心得安住。三者",
    "T39n1788_004:0256c19": "過一切相心本真如無作無行不異不動心得",
    "T39n1788_004:0256c20": "安住。四者為欲利益諸眾生事於俗諦中心得",
    "T39n1788_004:0256c21": "安住。五者於奢摩他毘鉢舍那同時運行心得",
    "T39n1788_004:0256c22": "安住。善男子。是名菩薩摩訶薩成就願波羅蜜。",
    "T39n1788_004:0256c23": "善男子。復依五法菩薩摩訶薩成就力波羅蜜。",
    "T39n1788_004:0256c24": "云何為五。一者以正智力能了一切眾生心行",
    "T39n1788_004:0256c25": "善惡。二者能令一切眾生入於甚深微妙之法。",
    "T39n1788_004:0256c26": "三者一切眾生輪迴生死隨其緣業如實了知。",
    "T39n1788_004:0256c27": "四者於諸眾生三種根性以正智力能分別知。",
    "T39n1788_004:0256c28": "五者於諸眾生如理為說令種善根成熟度脫。",
    "T39n1788_004:0256c29": "皆是智力故。善男子。是名菩薩摩訶薩成就力",
    "T39n1788_004:0257a01": "波羅蜜。善男子。復依五法菩薩摩訶薩成就智",
    "T39n1788_004:0257a02": "波羅蜜。云何為五。一者能於諸法分別善惡。二",
    "T39n1788_004:0257a03": "者於黑白法遠離攝受。三者能於生死涅槃不",
    "T39n1788_004:0257a04": "厭不喜。四者具福智行至究竟處。五者受勝灌",
    "T39n1788_004:0257a05": "頂能得諸佛不共法等及一切智智。善男子。是",
    "T39n1788_004:0257a06": "名菩薩摩訶薩成就智波羅蜜。方便度等四",
    "T39n1788_004:0257a07": "瑜伽四十九說。如前所說。十二行相方便善",
    "T39n1788_004:0257a08": "巧當知說名方便善巧。如前所說。五種大願",
    "T39n1788_004:0257a09": "名願。所有十力加行名力。於一切法如實安立",
    "T39n1788_004:0257a10": "清淨妙智名智。問。此第十與六何殊。答。即彼",
    "T39n1788_004:0257a11": "中云。能取勝義無分別轉清淨妙慧名慧。能",
    "T39n1788_004:0257a12": "取世俗有分別轉清淨妙智名智。名二差別。",
    "T39n1788_004:0257a13": "十二方便善巧者四十五說。方便善巧當知",
    "T39n1788_004:0257a14": "略說有十二種。依內修證一切佛法有六。依",
    "T39n1788_004:0257a15": "外成就一切有情亦有六種。依內六者一於",
    "T39n1788_004:0257a16": "有情悲心顧戀。二於諸行如實遍知。三於菩",
    "T39n1788_004:0257a17": "提深心欣樂。四顧戀有情不捨生死。五遍知",
    "T39n1788_004:0257a18": "諸行輪迴不染。六欣樂佛智熾然精進名依",
    "T39n1788_004:0257a19": "內修六種善巧。此意自利依外有情修六善",
    "T39n1788_004:0257a20": "巧者。一令修少善感無量乃至微善令修迴",
    "T39n1788_004:0257a21": "向。二令小功力獲大菩提能令捨邪修隨喜",
    "T39n1788_004:0257a22": "等。三憎背聖教令除恚惱。四處中住者令其",
    "T39n1788_004:0257a23": "趣入。五趣入者令其成就。六已成就者令得",
    "T39n1788_004:0257a24": "解脫。已成後六善巧之中後之四種。復修六",
    "T39n1788_004:0257a25": "種方便善巧。一隨順會通。即為會釋諸教相",
    "T39n1788_004:0257a26": "違。二共立要契。令先斷惡修善方便利益等。",
    "T39n1788_004:0257a27": "三異分意樂。見不善等現違背意乖先許等。",
    "T39n1788_004:0257a28": "非染心爾令改修故。四逼迫所生居尊勝位",
    "T39n1788_004:0257a29": "逼令修善。五施恩報恩謂於有恩他欲來報。",
    "T39n1788_004:0257b01": "但令修善為惠報恩。六究竟清淨。謂現八相",
    "T39n1788_004:0257b02": "究竟利生等。廣如彼釋。願行不同有說一願。",
    "T39n1788_004:0257b03": "即初發心願度有情共求佛果。發菩提心論",
    "T39n1788_004:0257b04": "云。以此願引生十大願。如唯識論等說有二",
    "T39n1788_004:0257b05": "願。一求菩提願。二利樂他願。諸處通說有四",
    "T39n1788_004:0257b06": "弘願。即未度令度等。瑜伽四十五說有五大",
    "T39n1788_004:0257b07": "願。一發心願。二受生。三所行。四正願。五大",
    "T39n1788_004:0257b08": "願。於無上覺初發心求名發心願。次為利生",
    "T39n1788_004:0257b09": "願生善趣名受生願。願修善法名所行願。願",
    "T39n1788_004:0257b10": "當攝受一切功德名為正願。說此正願生於",
    "T39n1788_004:0257b11": "大願。大願即是十種大願。一願樂以一切上",
    "T39n1788_004:0257b12": "妙供具供養諸佛。二願攝護諸佛正法。三願",
    "T39n1788_004:0257b13": "從知足至入涅槃常隨侍從。四願行一切菩",
    "T39n1788_004:0257b14": "薩正行。五願普成就一切有情。六願往一切",
    "T39n1788_004:0257b15": "諸佛世界。七願能普淨一切佛土。八願同菩",
    "T39n1788_004:0257b16": "薩意樂加行趣入大乘。九願一切無倒利生",
    "T39n1788_004:0257b17": "皆不唐捐。十願速成無上菩提。發菩提心經",
    "T39n1788_004:0257b18": "論．大莊嚴論各說十。大同少別。寶雲經十多",
    "T39n1788_004:0257b19": "分有別。力智亦爾。諸說多少各有不同。煩不",
    "T39n1788_004:0257b20": "具引。且依攝論及唯識論總相而釋。第三依",
    "T39n1788_004:0257b21": "徵列中五。即五段顯不指科。方便五中初三",
    "T39n1788_004:0257b22": "拔濟方便。後二迴向方便。意樂煩惱心行差",
    "T39n1788_004:0257b23": "別者為拔濟生須識意樂及煩惱心貪嗔癡行",
    "T39n1788_004:0257b24": "八萬四千諸塵勞門所有差別。此所對治諸",
    "T39n1788_004:0257b25": "對治門心皆曉了者。次為對除須識除法。八",
    "T39n1788_004:0257b26": "萬四千諸功德門即是能治。大慈悲定出入",
    "T39n1788_004:0257b27": "自在者既識除法。應往諸趣而行化利。依大",
    "T39n1788_004:0257b28": "慈悲出入諸定皆使自在現大神通故。諸波",
    "T39n1788_004:0257b29": "羅蜜皆願修行者迴向菩提故。方便修諸波",
    "T39n1788_004:0257c01": "羅蜜一切佛法願了攝受者菩提涅槃智斷恩",
    "T39n1788_004:0257c02": "等願皆證得了達攝受。是能證義。列願五中",
    "T39n1788_004:0257c03": "初三求菩提願。後二利樂他願。初三即觀三",
    "T39n1788_004:0257c04": "身。願住第一觀一切法。雖是總觀亦觀一切",
    "T39n1788_004:0257c05": "八相之法不生滅等。離執安住者雖名觀住",
    "T39n1788_004:0257c06": "即是欲願。如般若問應云何住。觀一切法等",
    "T39n1788_004:0257c07": "通能所觀。報佛之智觀一切法。俗諦最妙理",
    "T39n1788_004:0257c08": "趣真諦離垢清淨。即離二障能觀之智於二",
    "T39n1788_004:0257c09": "諦中心得安住。得者證也。即報身四智。今云。",
    "T39n1788_004:0257c10": "菩薩於佛能觀垢淨智亦願樂住。過一切相",
    "T39n1788_004:0257c11": "等者欲得法身。云心得安住體即欲樂。觀於",
    "T39n1788_004:0257c12": "法身過一切相是心之本。心本即真如。無作",
    "T39n1788_004:0257c13": "者非煩惱作。無行者如離三世故。不異者無",
    "T39n1788_004:0257c14": "有前後別異之相。不動者不遷滅。觀彼法身",
    "T39n1788_004:0257c15": "離此四相故。願樂住云心得安住。為欲利益",
    "T39n1788_004:0257c16": "等者言於俗中者。即是機性能詮教等。為利",
    "T39n1788_004:0257c17": "他事故須了教詮及生機性。此即俗諦。於中",
    "T39n1788_004:0257c18": "願樂心得安住。於奢摩他等欲為利生要依",
    "T39n1788_004:0257c19": "止觀了知如幻離諸過等。故須俱行。奢摩他",
    "T39n1788_004:0257c20": "此云止。毘鉢舍那此云觀。起於願樂云心得",
    "T39n1788_004:0257c21": "安住。力五種者瑜伽云。力即十力此中第一",
    "T39n1788_004:0257c22": "則業異熟智力及遍趣行智力。善惡即善不",
    "T39n1788_004:0257c23": "善業故心行即遍趣。正智者離增上慢行故。",
    "T39n1788_004:0257c24": "智能遍實了一切業及彼意趣趣向故。能令",
    "T39n1788_004:0257c25": "入於深妙法者是漏盡智力。知漏盡不盡證",
    "T39n1788_004:0257c26": "得無為故。能令入深妙之法。眾生輪迴是生",
    "T39n1788_004:0257c27": "死生智力。若知過去輪迴亦通宿住智力。隨",
    "T39n1788_004:0257c28": "善惡如實了知輪迴生死。三種根性正分別",
    "T39n1788_004:0257c29": "知者。根即根勝劣智力。性則種種性智力。五",
    "T39n1788_004:0258a01": "如理為說成就度脫者通處非處智力靜慮等",
    "T39n1788_004:0258a02": "智力勝解智力。能修此等即修習力。能了此",
    "T39n1788_004:0258a03": "等思擇力。五智中初三成熟有情。後一成就",
    "T39n1788_004:0258a04": "佛法。一能為眾生分別善惡。二能令眾生遠",
    "T39n1788_004:0258a05": "離黑法攝受白法。三為利有情於生死不厭",
    "T39n1788_004:0258a06": "於涅槃不喜。四其福智行至大涅槃究竟處",
    "T39n1788_004:0258a07": "故。五於第十地受勝灌頂得佛菩提。諸不共",
    "T39n1788_004:0258a08": "法本後二智。此中十度地前地上各隨分修。",
    "T39n1788_004:0258a09": "十地各一約增勝說。十波羅蜜多以五門分",
    "T39n1788_004:0258a10": "別。一釋名。二出體。三廢立。四釋相。五諸門。",
    "T39n1788_004:0258a11": "第一釋名者初釋總名後釋別名。梵云始迦",
    "T39n1788_004:0258a12": "波羅蜜多。始迦十。波羅彼岸也。蜜多離也到",
    "T39n1788_004:0258a13": "也。總云十離到彼岸。十者數也。彼岸有五。一",
    "T39n1788_004:0258a14": "所知二教三理四行五果。由此十行能知一",
    "T39n1788_004:0258a15": "切空有境盡。能解一切五明教盡。能達一切",
    "T39n1788_004:0258a16": "真俗理盡。能修一切福慧行盡。能證菩提果",
    "T39n1788_004:0258a17": "盡名到彼岸。菩提斷俱名菩提。菩提涅槃並",
    "T39n1788_004:0258a18": "名菩提故。於五中有小不盡不名到彼岸。離",
    "T39n1788_004:0258a19": "者遠離。由此十行能離生死五蘊之法。能到",
    "T39n1788_004:0258a20": "所知五種彼岸名十波羅蜜多。依大般若作",
    "T39n1788_004:0258a21": "如此釋帶數釋也。若無性釋論於諸世間聲",
    "T39n1788_004:0258a22": "聞獨覺施等善根最為殊勝能到彼岸。是故",
    "T39n1788_004:0258a23": "通稱波羅蜜多。若據自能所到釋。攝論簡他。",
    "T39n1788_004:0258a24": "以二乘等非於此五皆修證故大莊嚴論四義",
    "T39n1788_004:0258a25": "釋。解深密經伽七十八以五義釋。雜集論第",
    "T39n1788_004:0258a26": "十一以十二義釋。此經有十七義。如次文說。",
    "T39n1788_004:0258a27": "釋別名者攝論云。又能破裂慳悋貧窮及能",
    "T39n1788_004:0258a28": "引得廣大財位福德資糧。故名為施。又能息",
    "T39n1788_004:0258a29": "滅惡戒惡趣及能取得善趣等持故名為戒。大",
    "T39n1788_004:0258b01": "莊嚴論能令清涼故名為戒。攝論約所治。莊",
    "T39n1788_004:0258b02": "嚴據得果。亦不相違。餘釋不同皆準此知。又",
    "T39n1788_004:0258b03": "能滅盡忿怒怨讎。及能善住自他安穩。故名",
    "T39n1788_004:0258b04": "為忍。又能遠離所有懈怠惡不善法。及能出",
    "T39n1788_004:0258b05": "生無量善法令其增長。故名精進。又能消除",
    "T39n1788_004:0258b06": "所有散動及能引得內心安住。故名靜慮。又",
    "T39n1788_004:0258b07": "能除遣一切見趣諸邪惡慧及能真實品別知",
    "T39n1788_004:0258b08": "法。故名為慧。釋云。謂於因時能破慳悋亦能",
    "T39n1788_004:0258b09": "引廣福德資糧。及於果時能裂貧窮得大財",
    "T39n1788_004:0258b10": "位。故名為施。餘釋別名其文易了。然但釋六",
    "T39n1788_004:0258b11": "不釋後四。準文殊問經論下為治十障立十",
    "T39n1788_004:0258b12": "波羅。後四云。七者治煩惱心生助道法故。八",
    "T39n1788_004:0258b13": "對治顛倒道集實諦助道。生不顛倒道故。九",
    "T39n1788_004:0258b14": "者對治不自在心法。時非時得自在故。十者",
    "T39n1788_004:0258b15": "對治有我相。觀諸法無我故。此意因時對治",
    "T39n1788_004:0258b16": "煩惱心故生助道心。果時得助道法。即諸道",
    "T39n1788_004:0258b17": "品四智相應諸助道法。餘亦準知。出體如餘。",
    "T39n1788_004:0258b18": "辨廢立者前六廣如攝大乘第七莊嚴論第七",
    "T39n1788_004:0258b19": "成唯識論第九。後四解深密經第四云。與前",
    "T39n1788_004:0258b20": "六種為助伴故。於前三種所攝有情安置善品",
    "T39n1788_004:0258b21": "故說方便與三為伴。於現法中煩惱多故。於",
    "T39n1788_004:0258b22": "內心住無堪能等。復彼攝受乃至云。由此願",
    "T39n1788_004:0258b23": "故煩惱微薄能修精進。故我說願為進助伴。",
    "T39n1788_004:0258b24": "由此力故於內心住有所堪能故。說力為靜",
    "T39n1788_004:0258b25": "慮助伴。由此智能引出世慧故我說智與慧",
    "T39n1788_004:0258b26": "為伴。此意為助成滿前六故修後四。若準文",
    "T39n1788_004:0258b27": "殊問經發菩提心經。為治十障立於十度。前",
    "T39n1788_004:0258b28": "六即慳等。後四障者七煩惱心障。八顛倒道",
    "T39n1788_004:0258b29": "障。九不自在心法障。十有我相障。治此後四",
    "T39n1788_004:0258c01": "障立後四種度。若無性攝論後四一一皆通",
    "T39n1788_004:0258c02": "前六。彼云。一方便善巧。謂以前六所集善根",
    "T39n1788_004:0258c03": "共諸有情迴求無上正等菩提故。二願波羅",
    "T39n1788_004:0258c04": "蜜多。謂發種種微妙大願引攝當來波羅蜜",
    "T39n1788_004:0258c05": "多殊勝緣故。三力波羅。謂由思擇修習二力",
    "T39n1788_004:0258c06": "令前六種無間現行故。四智波羅。謂由前六",
    "T39n1788_004:0258c07": "成立妙智受用法樂成就有情故。諸波羅蜜",
    "T39n1788_004:0258c08": "各有多義。隨各舉一皆不相違。",
    "T39n1788_004:0258c09": "經。善男子何者是波羅蜜義。下辨修行中第",
    "T39n1788_004:0258c10": "二釋名。於中分二。初徵問後解釋。此徵也。",
    "T39n1788_004:0258c11": "經。所謂修習勝利是波羅蜜義。滿足無量大甚",
    "T39n1788_004:0258c12": "深智是波羅蜜義。行非行法心不執著是波羅",
    "T39n1788_004:0258c13": "蜜義。生死過失涅槃功德正覺正觀是波羅蜜",
    "T39n1788_004:0258c14": "義。愚人智人皆悉攝受是波羅蜜義。能現種種",
    "T39n1788_004:0258c15": "珍妙法寶是波羅蜜義。無礙解脫智慧滿足是",
    "T39n1788_004:0258c16": "波羅蜜義。法界眾生界正分別知是波羅蜜義。",
    "T39n1788_004:0258c17": "施等及智能令至不退轉是波羅蜜義。無生法",
    "T39n1788_004:0258c18": "忍能令滿足是波羅蜜義。一切眾生功德善根",
    "T39n1788_004:0258c19": "能令成熟是波羅蜜義。能於菩提成佛十力四",
    "T39n1788_004:0258c20": "所畏不共法等皆悉成就是波羅蜜義。生死涅",
    "T39n1788_004:0258c21": "槃了無二相是波羅蜜義。濟度一切是波羅蜜",
    "T39n1788_004:0258c22": "義。一切外道來相詰難善能解釋令其降伏是",
    "T39n1788_004:0258c23": "波羅蜜義。能轉十二妙行法輪是波羅蜜義。無",
    "T39n1788_004:0258c24": "所著無所見無患累是波羅蜜義。解釋有十",
    "T39n1788_004:0258c25": "七義即為十七段。文段易知不別牒科。但依",
    "T39n1788_004:0258c26": "次釋。言勝利者瑜伽三十五總說發心有二",
    "T39n1788_004:0258c27": "勝利。初發心已即是眾生尊重福田。一切眾",
    "T39n1788_004:0258c28": "生皆應供養。亦作一切眾生父母。二發心已",
    "T39n1788_004:0258c29": "即能攝受無惱害福。由此菩薩成就如是無",
    "T39n1788_004:0259a01": "惱害福得倍輪王所守護。寢寤得安非人不",
    "T39n1788_004:0259a02": "嬈。轉受餘生無病長壽常益有情無勞損等。",
    "T39n1788_004:0259a03": "若攝大乘別說勝利。論云。如是六種所得勝",
    "T39n1788_004:0259a04": "利云何可見。謂諸菩薩流轉生死。富貴攝故。",
    "T39n1788_004:0259a05": "大生攝故。大朋大屬之所攝故。廣大事業加",
    "T39n1788_004:0259a06": "行成就之所攝故無諸惱害。性薄塵垢之所",
    "T39n1788_004:0259a07": "攝故。善知一切工巧明處之所攝故。勝生無",
    "T39n1788_004:0259a08": "罪乃至安坐妙菩提座。常能現作一切有情",
    "T39n1788_004:0259a09": "一切義利是名勝利。釋云。富貴攝故是施勝",
    "T39n1788_004:0259a10": "利善趣攝故名大生。戒勝利。朋謂親族屬謂",
    "T39n1788_004:0259a11": "奴婢等。是忍勝利。廣大事業加行成就是進",
    "T39n1788_004:0259a12": "勝利。廣大事業謂輪王等。於中策勵名為加",
    "T39n1788_004:0259a13": "行。所作皆辦故名成就。無所罣礙無諸惱害。",
    "T39n1788_004:0259a14": "性薄塵垢之所攝故是靜慮勝利。善知一切",
    "T39n1788_004:0259a15": "工巧明處是慧勝利。此上是六別別勝利。無",
    "T39n1788_004:0259a16": "罪乃至坐菩提座常能現作一切有情一切義",
    "T39n1788_004:0259a17": "利是六通利。不同世間勝生有罪。又無邊無",
    "T39n1788_004:0259a18": "間乃至菩提非如世間唯自利益。常能現作",
    "T39n1788_004:0259a19": "有情義利故如勝生能。餘五亦爾。佛智無量",
    "T39n1788_004:0259a20": "能了二空名大。餘不能測名為甚深。此十能",
    "T39n1788_004:0259a21": "滿名到彼岸。是波羅蜜義。善法名行不善名",
    "T39n1788_004:0259a22": "非行。此即是因。俱不執著即不執著是波羅",
    "T39n1788_004:0259a23": "蜜義。生死有漏果涅槃無漏果。生死過失涅",
    "T39n1788_004:0259a24": "槃功德。於生死過失正覺。於涅槃功德正觀。",
    "T39n1788_004:0259a25": "或是正覺觀俱通二處。是彼岸義。愚人樂生",
    "T39n1788_004:0259a26": "死智人樂涅槃。平等利益悲心不損名攝受。",
    "T39n1788_004:0259a27": "能得說示七聖財寶為智人。能得說示施戒",
    "T39n1788_004:0259a28": "忍勤定智方便為世間。法為智人財為愚人。",
    "T39n1788_004:0259a29": "現者說示或通為二說令學故。此是所示。或",
    "T39n1788_004:0259b01": "可。珍寶即依勝定現七寶等施諸眾生。無礙",
    "T39n1788_004:0259b02": "四無礙。解脫八解脫。由八解脫能引神通等",
    "T39n1788_004:0259b03": "得四無礙等。智慧滿足此能為說。是波羅蜜",
    "T39n1788_004:0259b04": "義。法界眾生界即五無量之二種也。影顯於",
    "T39n1788_004:0259b05": "餘能正了知。施等即前五度及智即後五度。",
    "T39n1788_004:0259b06": "皆能修習至不退轉即第十地至行彼岸。無",
    "T39n1788_004:0259b07": "生法忍三無生忍。如前已釋。初地創得。八地",
    "T39n1788_004:0259b08": "相續得。能令滿足者得至佛地。上二自利滿。",
    "T39n1788_004:0259b09": "一切眾生功德善根能令成就者是利他彼",
    "T39n1788_004:0259b10": "岸。十力降天魔無畏降外道不共法降二乘。",
    "T39n1788_004:0259b11": "此三勝故例餘功德亦皆成滿。是菩提波羅",
    "T39n1788_004:0259b12": "蜜智德也。生死涅槃了無二相如所通達真",
    "T39n1788_004:0259b13": "如無別。彼岸斷德也。不如二乘以法執心見",
    "T39n1788_004:0259b14": "有二相。濟度一切是恩德。由具無畏外道諸",
    "T39n1788_004:0259b15": "難釋令降伏。能破邪彼岸。能轉十二妙行法",
    "T39n1788_004:0259b16": "輪是顯正彼岸。十二妙行者四諦三轉。且依",
    "T39n1788_004:0259b17": "苦諦見道示相修道勸修無學作證。生無漏",
    "T39n1788_004:0259b18": "慧名為法眼。各於去來今斷彼愚故一剎那",
    "T39n1788_004:0259b19": "智義分斷三。即如次名智明覺也。計餘三諦",
    "T39n1788_004:0259b20": "各有十二。應成四十八種行相。以相似故總",
    "T39n1788_004:0259b21": "名十二妙行法輪。廣此法輪如法華疏。能於",
    "T39n1788_004:0259b22": "一切無著無染著。無所見無滯礙。無患累捨",
    "T39n1788_004:0259b23": "無常色獲得常色。受想行識亦復如是。即是",
    "T39n1788_004:0259b24": "永捨二種生死之患累也。",
    "T39n1788_004:0259b25": "經。善男子。初地菩薩是相先現。三千大千世界",
    "T39n1788_004:0259b26": "無量無邊種種寶藏無不盈滿菩薩悉見。善男",
    "T39n1788_004:0259b27": "子。二地菩薩是相先現。三千大千世界地平如",
    "T39n1788_004:0259b28": "掌無量無邊種種妙色清淨珍寶莊嚴之具菩",
    "T39n1788_004:0259b29": "薩悉見。善男子。三地菩薩是相先現。自身勇健",
    "T39n1788_004:0259c01": "甲仗莊嚴一切怨賊皆能摧伏菩薩悉見。善男",
    "T39n1788_004:0259c02": "子。四地菩薩是相先現。四方風輪種種妙華悉",
    "T39n1788_004:0259c03": "皆散灑充布地上菩薩悉見。善男子。五地菩薩",
    "T39n1788_004:0259c04": "是相先現。有妙寶女眾寶瓔珞周遍嚴身首冠",
    "T39n1788_004:0259c05": "名華以為其飾菩薩悉見。善男子。六地菩薩是",
    "T39n1788_004:0259c06": "相先現。七寶華池有四階道金砂遍布清淨無",
    "T39n1788_004:0259c07": "穢八功德水皆悉盈滿嗢鉢羅華拘物頭華芬",
    "T39n1788_004:0259c08": "陀利華隨處莊嚴於華池所遊戲快樂清涼無",
    "T39n1788_004:0259c09": "比菩薩悉見。善男子。七地菩薩是相先現。於菩",
    "T39n1788_004:0259c10": "薩前有諸眾生應墮地獄以菩薩力便得不墮",
    "T39n1788_004:0259c11": "無有損傷亦無恐怖菩薩悉見。善男子。八地菩",
    "T39n1788_004:0259c12": "薩是相先現。於身兩邊有師子王以為衛護一",
    "T39n1788_004:0259c13": "切眾獸悉皆怖畏菩薩悉見。善男子。九地菩薩",
    "T39n1788_004:0259c14": "是相先現轉輪聖王無量億眾圍繞供養頂上",
    "T39n1788_004:0259c15": "白蓋無量眾寶之所莊嚴菩薩悉見。善男子。十",
    "T39n1788_004:0259c16": "地菩薩是相先現。如來之身金色晃耀無量淨",
    "T39n1788_004:0259c17": "光悉皆圓滿有無量億梵王圍繞恭敬供養轉",
    "T39n1788_004:0259c18": "於無上微妙法輪菩薩悉見。已下答中第三",
    "T39n1788_004:0259c19": "大段證地。由前發心久修勝行得至證地故。",
    "T39n1788_004:0259c20": "於中分五。一得地相。二釋地名。三明地障礙。",
    "T39n1788_004:0259c21": "四地所修行。五明地修習。此得地相。謂初證",
    "T39n1788_004:0259c22": "時所得之相。若無性攝論第七於十地中通",
    "T39n1788_004:0259c23": "得四相。論云。得此諸地云何可見。此問由四",
    "T39n1788_004:0259c24": "種相。一得勝解謂得諸地深信解故。二得正",
    "T39n1788_004:0259c25": "行謂得諸地相應十種正法行故。三得通達",
    "T39n1788_004:0259c26": "謂於初地達法界時遍能通達一切地故。四",
    "T39n1788_004:0259c27": "得成滿謂修諸地到究竟故。釋云。深信解者",
    "T39n1788_004:0259c28": "於地教決定印可真實如是。十種正行者即",
    "T39n1788_004:0259c29": "十法行。謂供養。書寫。施他。聽。披讀。受。持及",
    "T39n1788_004:0260a01": "開演。諷誦。及思修。得通達者謂於初地達法",
    "T39n1788_004:0260a02": "界時。遍能通達一切地者若於初地正通達",
    "T39n1788_004:0260a03": "時速能通達後一切地。此種類故如有頌言。",
    "T39n1788_004:0260a04": "如竹破初節餘節速能破。得初地。真智諸地",
    "T39n1788_004:0260a05": "疾當成。到究竟者謂地地中果分成滿或最",
    "T39n1788_004:0260a06": "後滿。果分成滿望前為果在因名分。或最後",
    "T39n1788_004:0260a07": "滿者即成佛果。果究竟故。或第十地因究竟",
    "T39n1788_004:0260a08": "故稱最後滿。若準大莊嚴論第十三云。入地",
    "T39n1788_004:0260a09": "菩薩地地皆有十相。何者為十。一明信。二無",
    "T39n1788_004:0260a10": "劣。三無怯。四無待。五通達。六平等。七離偏。",
    "T39n1788_004:0260a11": "八離著。九知方便。十聖眾生。明信者於自地",
    "T39n1788_004:0260a12": "得明。於諸法中除無知故於他地得信。於後",
    "T39n1788_004:0260a13": "諸地願樂故。無劣者聞深妙法不驚怖故。無",
    "T39n1788_004:0260a14": "怯者難行行極勇猛故。無待者起自地行不",
    "T39n1788_004:0260a15": "待教故。通達者他地方便皆能起故。平等者",
    "T39n1788_004:0260a16": "普於眾生同自心故。離偏者耳聞毀譽無高",
    "T39n1788_004:0260a17": "下故。離著者得輪王等位無愛染故。知方便",
    "T39n1788_004:0260a18": "者知諸法不可得為佛上方便故。聖眾生者",
    "T39n1788_004:0260a19": "諸佛徒眾恒在生故。此等十相地地皆具。亦",
    "T39n1788_004:0260a20": "有得度相。廣如彼明。彼二文約內證相。諸地",
    "T39n1788_004:0260a21": "之通相。此經約外得。諸地之別相。由行十度",
    "T39n1788_004:0260a22": "外得此相。十地現相即為十段。分別可知。問。",
    "T39n1788_004:0260a23": "此等相在何處。答。各各將入自地時得。云先",
    "T39n1788_004:0260a24": "現故。又解。各各初入地時得。而云先現者更",
    "T39n1788_004:0260a25": "有多相。此等先現故不可在地前。云初地等",
    "T39n1788_004:0260a26": "菩薩是相先現故。表於初地能行一切施度。",
    "T39n1788_004:0260a27": "外遍大千現種種寶藏。能遂所求故無不盈",
    "T39n1788_004:0260a28": "滿。菩薩皆見者自上菩薩得見此相。非下得",
    "T39n1788_004:0260a29": "見。餘皆準知。於第二地表證平等理具持淨",
    "T39n1788_004:0260b01": "戒淨十業道故現妙色淨寶嚴具。於第三地",
    "T39n1788_004:0260b02": "表行三忍有勇健相。被甲降怨。於第四地表",
    "T39n1788_004:0260b03": "行四正勤七淨九淨妙華散地。七淨者戒淨．",
    "T39n1788_004:0260b04": "心淨．見淨．度疑淨．道非道智見淨．行智見淨．",
    "T39n1788_004:0260b05": "行斷智見淨也。九淨者加無緣寂滅淨淨國",
    "T39n1788_004:0260b06": "土淨。於第五地表行禪定離諸硬強有寶女",
    "T39n1788_004:0260b07": "現。禪定能生解脫遍處等瓔珞嚴身。行七覺",
    "T39n1788_004:0260b08": "分故首冠名華。於第六地文義有八。一表行",
    "T39n1788_004:0260b09": "智度。智有七種。法智．類智．世俗智．神通智．",
    "T39n1788_004:0260b10": "相智．十力前行智．四道理中正道理智。故現",
    "T39n1788_004:0260b11": "七寶華從起故寶華依池。二即法類智依觀",
    "T39n1788_004:0260b12": "四諦悟緣起理。有四階道。或依智分加行無",
    "T39n1788_004:0260b13": "間解脫勝進為四階道。三證如理起金砂遍",
    "T39n1788_004:0260b14": "布。四離麁相障清淨無穢。五得八解脫或八",
    "T39n1788_004:0260b15": "道支或八種智現八功德水。一淨。二輕。三冷。",
    "T39n1788_004:0260b16": "四耎。五甘。六不臭。七飲不損喉。八飲不傷",
    "T39n1788_004:0260b17": "腸六四智因現四色華。青黃赤白。七遊法苑",
    "T39n1788_004:0260b18": "樂。八證無為涼。於第七地表行善巧拔濟眾",
    "T39n1788_004:0260b19": "生。於菩薩前應墮惡趣。能令當不墮現不受",
    "T39n1788_004:0260b20": "惡報。故無有損傷。離現當怖。如首楞嚴經。",
    "T39n1788_004:0260b21": "菩薩性是首楞嚴三昧。能息諸苦拔三毒箭",
    "T39n1788_004:0260b22": "等。於第八地表行二願或無相智任運現前",
    "T39n1788_004:0260b23": "得相土二自在故。於身兩邊師子衛護。能令",
    "T39n1788_004:0260b24": "一切煩惱不現行故一切獸怖。於第九地表",
    "T39n1788_004:0260b25": "行力度如彼輪王有大勢力。四辨利生故無",
    "T39n1788_004:0260b26": "量億眾圍繞供養。以四無量蔭生如蓋。離染",
    "T39n1788_004:0260b27": "故自行七聖財或眾生緣慈等眾寶莊嚴。於",
    "T39n1788_004:0260b28": "第十地表灌頂位將成正覺。於菩薩身有如",
    "T39n1788_004:0260b29": "來相現。一現身。二現光。三現眾梵。四現轉法",
    "T39n1788_004:0260c01": "輪。此於自身不由作意有佛身相等。若準菩",
    "T39n1788_004:0260c02": "薩求夢經。於其地地各夢諸相。八地已上菩",
    "T39n1788_004:0260c03": "薩無睡如何有夢。此約所見觀如夢幻。今此",
    "T39n1788_004:0260c04": "亦爾。雖不作意如夢自身現佛事等。非約外",
    "T39n1788_004:0260c05": "見。初地已上剎那恒得見諸佛故。或此外覩",
    "T39n1788_004:0260c06": "如來相現。剎那所見彼佛為現。此約自見。",
    "T39n1788_004:0260c07": "經。善男子云何初地名為歡喜。贊曰。第二釋",
    "T39n1788_004:0260c08": "地名。成唯識第九。攝論第九。大莊嚴十三。解",
    "T39n1788_004:0260c09": "深密經。瑜伽。決擇等皆廣釋名。大意皆同。復",
    "T39n1788_004:0260c10": "少差別。廣略互顯。繁不具引。十地不同分為",
    "T39n1788_004:0260c11": "十段。初地分三謂徵釋結。餘九各二但有釋",
    "T39n1788_004:0260c12": "結。準此初徵應言云何初地等名為歡喜等。",
    "T39n1788_004:0260c13": "略其等字。",
    "T39n1788_004:0260c14": "經。謂初證得出世之心。昔所未得而今始得。於",
    "T39n1788_004:0260c15": "大事用如其所願悉皆成就。生極喜樂。是故最",
    "T39n1788_004:0260c16": "初名為歡喜。諸微細垢犯戒過失皆得清淨。是",
    "T39n1788_004:0260c17": "故二地名為無垢。無量智慧三昧光明不可傾",
    "T39n1788_004:0260c18": "動。無能摧伏。聞持陀羅尼以為根本。是故三地",
    "T39n1788_004:0260c19": "名為明地。以智慧火燒諸煩惱。增長光明修行",
    "T39n1788_004:0260c20": "覺品。是故四地名為焰地。修行方便勝智自在",
    "T39n1788_004:0260c21": "極難得故見修煩惱難伏能伏是故五地名為",
    "T39n1788_004:0260c22": "難勝。行法相續了了顯現無相思惟皆悉現前。",
    "T39n1788_004:0260c23": "是故六地名為現前。無漏無間無相思惟解脫",
    "T39n1788_004:0260c24": "三昧遠修行故是地清淨無有障礙。是故七地",
    "T39n1788_004:0260c25": "名為遠行。無相思惟修得自在諸煩惱行不能",
    "T39n1788_004:0260c26": "令動。是故八地名為不動。說一切法種種差別",
    "T39n1788_004:0260c27": "皆得自在無患無累增長智慧自在無礙。是故",
    "T39n1788_004:0260c28": "九地名為善慧。法身如虛空。智慧如大雲。皆能",
    "T39n1788_004:0260c29": "遍滿覆一切故。是故第十名為法雲。贊曰。",
    "T39n1788_004:0261a01": "釋有二義。一自利。二利他。得出世心即二空",
    "T39n1788_004:0261a02": "智與心相應名出世心。是隣近釋。昔未得今",
    "T39n1788_004:0261a03": "始得釋初得言。此自利。於大事用如願成就",
    "T39n1788_004:0261a04": "者謂利他用。故大莊嚴論云。一見真如謂見",
    "T39n1788_004:0261a05": "自利。昔曾未見今時始見。去菩提近故。二見",
    "T39n1788_004:0261a06": "利物謂見利他。一一剎那能成就百眾生故",
    "T39n1788_004:0261a07": "此能成就百類有情。準知菩薩以利眾生為",
    "T39n1788_004:0261a08": "大事用。如十地經論．瑜伽四十七．唯識等皆",
    "T39n1788_004:0261a09": "說。初地得十百門。一淨信出家。一剎那頃證",
    "T39n1788_004:0261a10": "百三摩地。二以淨天眼於諸佛國見百如來。",
    "T39n1788_004:0261a11": "三於彼變化住持皆能解了。以神通力動百",
    "T39n1788_004:0261a12": "世界。四身亦能往放光令見。五化為百類。六",
    "T39n1788_004:0261a13": "成就百類所化有情。七若欲留命能住百劫。",
    "T39n1788_004:0261a14": "八於前後際能知百劫。九於蘊界等百法明",
    "T39n1788_004:0261a15": "門能正思擇。十化百身。身皆能現百菩薩眷",
    "T39n1788_004:0261a16": "屬。或總十百為大事用。生極喜樂釋歡喜言。",
    "T39n1788_004:0261a17": "通前二處。結文可知。餘九文顯。亦不牒科。皆",
    "T39n1788_004:0261a18": "準初知。於二地中離於二垢。一諸微結垢起",
    "T39n1788_004:0261a19": "異乘心。二諸犯戒垢誤犯三業故大莊嚴論",
    "T39n1788_004:0261a20": "云。於二地中出二種垢。一出犯戒垢。即此犯",
    "T39n1788_004:0261a21": "戒過失。二出起異乘心垢。即諸微細垢。離二",
    "T39n1788_004:0261a22": "垢故名離垢。此云皆得清淨。即離垢義。言無",
    "T39n1788_004:0261a23": "量智慧謂聞思修三慧無量。從定所發自明",
    "T39n1788_004:0261a24": "明他。大莊嚴論云。由能以法自明明他故名",
    "T39n1788_004:0261a25": "明他名三昧光明。不為外道邪魔摧伏名不",
    "T39n1788_004:0261a26": "傾動。又除障故名不傾動。即彼三慧以定總",
    "T39n1788_004:0261a27": "持之所發故。即定總持名為根本故。唯識論",
    "T39n1788_004:0261a28": "第九云。成就勝定本法總持能發無邊妙慧",
    "T39n1788_004:0261a29": "光故。前已說慧是三昧光明。故下但云總持",
    "T39n1788_004:0261b01": "為本。結文可知。第四地中修菩提分。智慧之",
    "T39n1788_004:0261b02": "火焰能燒微細煩惱現行等障薪故。莊嚴論",
    "T39n1788_004:0261b03": "云。於四地中以菩提分慧為焰自性。以惑智",
    "T39n1788_004:0261b04": "二障為薪自性。更增勝智光明覺品。即是菩",
    "T39n1788_004:0261b05": "提分法轉更增勝。第五地中真俗二智行相",
    "T39n1788_004:0261b06": "互違合令相應。俱時而起名修行方便勝智",
    "T39n1788_004:0261b07": "自在。復能除彼害伴隨眠遠隨現行名為難",
    "T39n1788_004:0261b08": "伏。雖分別見等見道已除俱生身見四地已",
    "T39n1788_004:0261b09": "斷。至此地中復除害伴。此不與我見俱。別",
    "T39n1788_004:0261b10": "起貪瞋等亦通見修斷。就總盡說云見修煩",
    "T39n1788_004:0261b11": "惱難伏能伏。非分別惑此地方伏。此道智障",
    "T39n1788_004:0261b12": "以煩惱名說。據害伴俱所知障品伏不起說。",
    "T39n1788_004:0261b13": "非諸俱生此皆能伏。羸劣睡眠六七地伏。又",
    "T39n1788_004:0261b14": "依六說。非第七俱。第七俱者八地已去猶現",
    "T39n1788_004:0261b15": "行故。故解深密云。八地已上唯有所依所知",
    "T39n1788_004:0261b16": "障在。第六一向恒在觀中不可起惑。又斷所",
    "T39n1788_004:0261b17": "知能依惑障。亦畢竟伏。唯識論等據二身見",
    "T39n1788_004:0261b18": "說見修惑四地除。此經據貪等故說五地伏",
    "T39n1788_004:0261b19": "見修惑。各依一義互不相違。問。準諸處說初",
    "T39n1788_004:0261b20": "地已上一切煩惱能伏頓盡由故意生。云何",
    "T39n1788_004:0261b21": "我見等四地能伏害伴隨眠五地能伏。答。若",
    "T39n1788_004:0261b22": "據能伏初地即能猶故意起。今依永伏故意",
    "T39n1788_004:0261b23": "不能令起。此由斷彼所依所知故與差別。此",
    "T39n1788_004:0261b24": "中二難。一能合二智難。二能伏煩惱難。此地",
    "T39n1788_004:0261b25": "俱得故名難勝。又大莊嚴論有二難退。一勤",
    "T39n1788_004:0261b26": "化眾生心無惱難。二生不從化心無惱難。此",
    "T39n1788_004:0261b27": "意二難退者退謂捨。極難捨退。此地菩薩能",
    "T39n1788_004:0261b28": "退二難。於難得勝故名難勝。此意即能退難",
    "T39n1788_004:0261b29": "退義。同難伏能伏。彼論約利他難得勝。此經",
    "T39n1788_004:0261c01": "據自利難得勝。各據一義各不相違。或可。此",
    "T39n1788_004:0261c02": "中修行方便極難得故。即彼二難勝智自在",
    "T39n1788_004:0261c03": "極難得故。即餘所合真俗二智。一極難得故",
    "T39n1788_004:0261c04": "通於二處即皆攝盡。第六地中恒觀十二因",
    "T39n1788_004:0261c05": "緣道理相續不斷名行法相續。智常正觀名",
    "T39n1788_004:0261c06": "為了了。此為加行復能引起無分別智名無",
    "T39n1788_004:0261c07": "相思惟。思惟即正智皆悉現前故。成唯識論",
    "T39n1788_004:0261c08": "云。住緣起智引無分別最勝般若恒觀在前。",
    "T39n1788_004:0261c09": "依大莊嚴云。於六地中依波若力能不住生",
    "T39n1788_004:0261c10": "死涅槃。二法恒現前。亦此無相思惟中攝無",
    "T39n1788_004:0261c11": "生死涅槃二種相故。問。準餘處文於五地中",
    "T39n1788_004:0261c12": "已無涅槃生死二相證得無住。何故大莊嚴",
    "T39n1788_004:0261c13": "論說在六地。答。餘約暫能說在五地。此約",
    "T39n1788_004:0261c14": "多續說在六地。唯識論等云。於六地中無相",
    "T39n1788_004:0261c15": "觀多有相觀少。第七地中於無相理長時相",
    "T39n1788_004:0261c16": "續。能以真智觀無細生滅二。無相思惟即無",
    "T39n1788_004:0261c17": "分別智。此中應云於無相理無漏無間思惟。",
    "T39n1788_004:0261c18": "簡第六地有相間故。以經多時方至此地故。",
    "T39n1788_004:0261c19": "解深密經云。能遠證入無間無缺無相作意。",
    "T39n1788_004:0261c20": "解脫謂八解脫。三昧謂三三昧即無相思惟",
    "T39n1788_004:0261c21": "無相解脫三昧。俱遠修行至功用後邊故。唯",
    "T39n1788_004:0261c22": "識論云。至無相住功用後邊出過世間二乘",
    "T39n1788_004:0261c23": "道故。初三地修相同世間行施戒修。四五六",
    "T39n1788_004:0261c24": "地修於道品。四諦緣起相同二乘。以出離彼",
    "T39n1788_004:0261c25": "故名遠修行。離細相現行障故名清淨無障。",
    "T39n1788_004:0261c26": "第八地中於無相觀任運起故名無相思惟。",
    "T39n1788_004:0261c27": "修得自在純無漏觀無煩惱動云諸煩惱行不",
    "T39n1788_004:0261c28": "能令動。即二不動。一相用不動相即有無相。",
    "T39n1788_004:0261c29": "用即功用。二煩惱不動故。唯識云。無分別智",
    "T39n1788_004:0262a01": "任運現前。相用煩惱不能動故。大莊嚴論但",
    "T39n1788_004:0262a02": "不為相及功用動無不為煩惱動。彼略說故",
    "T39n1788_004:0262a03": "第九地中任運能得。四無礙智說一切法。總",
    "T39n1788_004:0262a04": "通四辨俱得名說。以種種名言差別說。以種",
    "T39n1788_004:0262a05": "種義差別說。以種種音聲差別說。以種種辨",
    "T39n1788_004:0262a06": "才差別說。由任運故皆得自在。離二愚障故",
    "T39n1788_004:0262a07": "云無患累。復能令自他一智慧二自在三四",
    "T39n1788_004:0262a08": "辯皆得增長。故名善慧。又四辯才能說除疑",
    "T39n1788_004:0262a09": "名為善慧。於第十地所得法身如大虛空。以",
    "T39n1788_004:0262a10": "大智慧如雲遍空即智充滿法身。又猶如雲。",
    "T39n1788_004:0262a11": "法即如雲。能覆一切故。復說妙法如雲下雨。",
    "T39n1788_004:0262a12": "即法之雲。法通法身及所說法。依大莊嚴論",
    "T39n1788_004:0262a13": "云。由三昧門及陀羅尼門攝一切聞熏因遍",
    "T39n1788_004:0262a14": "阿梨耶識中。譬如浮雲遍滿虛空。能以此聞",
    "T39n1788_004:0262a15": "熏習雲於一一剎那於一一相一一好一一毛",
    "T39n1788_004:0262a16": "孔雨無量無邊法雨。充足一切可化眾生。由",
    "T39n1788_004:0262a17": "能如雲雨法雨故名法雲地。此即阿賴耶識",
    "T39n1788_004:0262a18": "如空。無漏聞熏習如雲。此意阿梨耶能廣含",
    "T39n1788_004:0262a19": "藏如空。種能生現如雲下雨。以定總持所有",
    "T39n1788_004:0262a20": "熏習攝餘熏習。起現行時復能說法。唯前言",
    "T39n1788_004:0262a21": "由三昧門及陀羅尼門攝一切聞熏習因故。",
    "T39n1788_004:0262a22": "以定及總持攝聞熏習。準下云以此聞熏習",
    "T39n1788_004:0262a23": "雲即說彼二所有熏習。不爾如何前云遍阿",
    "T39n1788_004:0262a24": "梨耶識中。若瑜伽論．解深密等亦以。麁重如",
    "T39n1788_004:0262a25": "空遍於一切。此智如雲遍能隱覆如空麁重",
    "T39n1788_004:0262a26": "故。成唯識論云。大法智雲含諸德水蔽如空",
    "T39n1788_004:0262a27": "麁重充滿法身故。空有三義。一法身如空以",
    "T39n1788_004:0262a28": "遍淨故。二阿梨如空以遍含一切種故。三麁",
    "T39n1788_004:0262a29": "重如空遍一切故。雲有三。一聞熏習如雲。二",
    "T39n1788_004:0262b01": "智慧如雲。三慈悲如雲。即十地經云。自從願",
    "T39n1788_004:0262b02": "力起大慈悲雲。據自利及決擇增說智慧雲。",
    "T39n1788_004:0262b03": "據利他覆蔭即說慈悲。此二據現行說。若據",
    "T39n1788_004:0262b04": "當能雨功德法二種子如雲。同無著般若論。",
    "T39n1788_004:0262b05": "未來如雲故皆不相違。問。此之十地即十三",
    "T39n1788_004:0262b06": "住中十住。住地二名有何差別。答。準大莊嚴",
    "T39n1788_004:0262b07": "論一釋無別故。彼論云。十一住者即十一地。",
    "T39n1788_004:0262b08": "住者名地。既住者名地。明知無差。一解。地住",
    "T39n1788_004:0262b09": "名別。彼論自問云。何名地。偈言為集諸善根",
    "T39n1788_004:0262b10": "樂住故說住。數數數無畏復以地為名。準釋",
    "T39n1788_004:0262b11": "初二句釋住名。後二句釋地名。云諸菩薩為",
    "T39n1788_004:0262b12": "成就種種善根。於一切時樂住一切地。是故",
    "T39n1788_004:0262b13": "諸地說名為住。步彌耶名為地。步者數數義。",
    "T39n1788_004:0262b14": "彌者實數義。耶者無畏義。欲進上地數數斷",
    "T39n1788_004:0262b15": "障礙數數得功德。是數數義。地以十數為量。",
    "T39n1788_004:0262b16": "一一地中知斷爾所障礙知得爾所功德。知",
    "T39n1788_004:0262b17": "此不虛是實數義。上地是無畏處。諸菩薩畏",
    "T39n1788_004:0262b18": "於自地中退失自他利功德進求上地。是名",
    "T39n1788_004:0262b19": "無畏義。以三義故名地。",
    "T39n1788_004:0262b20": "經。善男子執著有相我法無明怖畏生死惡趣",
    "T39n1788_004:0262b21": "無明此二無明障於初地。贊曰。此第三明",
    "T39n1788_004:0262b22": "地障。因明十一地障。前問菩提。通佛果故。今",
    "T39n1788_004:0262b23": "亦明佛地之障。此十一障即十一段此初。即",
    "T39n1788_004:0262b24": "異生性障。文分為三。一牒請機。二出障體。三",
    "T39n1788_004:0262b25": "辨所障。餘十障文各有二。除所告機。有相我",
    "T39n1788_004:0262b26": "法即二執之境。相謂相狀。能執之心當情相",
    "T39n1788_004:0262b27": "狀即同唯識論。云起自心相。或即體相。執著",
    "T39n1788_004:0262b28": "即能執之心。此執著我法皆悉有體。設執法",
    "T39n1788_004:0262b29": "無還執有無相。是故經云不應住法亦不住",
    "T39n1788_004:0262c01": "非法。非法者是無法也。若執我無亦是法執。",
    "T39n1788_004:0262c02": "二執是慧俱無明。強名為無明。是隣近釋。怖",
    "T39n1788_004:0262c03": "畏生死惡趣無明者此惡趣言非唯三惡道通",
    "T39n1788_004:0262c04": "八難故。但分別所起不善業及所感果并所",
    "T39n1788_004:0262c05": "知障所發業果亦是此攝。毀責之名總云惡",
    "T39n1788_004:0262c06": "趣。由是此經云生死惡趣非唯三途。言怖畏",
    "T39n1788_004:0262c07": "者即此惡趣是所怖畏名為怖畏。此無明發",
    "T39n1788_004:0262c08": "無明品故名為無明。又唯識論云。或說彼利",
    "T39n1788_004:0262c09": "鈍障品俱起二愚。二執無明意說利品。惡趣",
    "T39n1788_004:0262c10": "無明意說鈍品。俱起無明名惡趣者亦毀責",
    "T39n1788_004:0262c11": "名。或見等迷理不發惡業。鈍品迷事故發惡",
    "T39n1788_004:0262c12": "業。從果為名名惡趣雜染愚。愚是本故竝依",
    "T39n1788_004:0262c13": "主釋。問。唯識論云。一執著我法愚。即是此中",
    "T39n1788_004:0262c14": "異生性障。且異生性障不相應假。依種分位",
    "T39n1788_004:0262c15": "非即種體。云何二執即異生性。答言。異生性",
    "T39n1788_004:0262c16": "雖實通依。與現本識同地能生分別二障種",
    "T39n1788_004:0262c17": "子上立。從能依法以立障名。或即異生性從",
    "T39n1788_004:0262c18": "所依執種名執著我法愚。體不即愚。愚品名",
    "T39n1788_004:0262c19": "愚。如前所引。問。初地能斷分別二執。彼唯識",
    "T39n1788_004:0262c20": "論等何不即以二執自體立於障名。或從能",
    "T39n1788_004:0262c21": "所依以立障名耶。答。異生性滅即二執斷。又",
    "T39n1788_004:0262c22": "異生名簡異於聖。得聖斷彼顯故立名。問。入",
    "T39n1788_004:0262c23": "於初地既斷二障。云何攝論云十無明是不",
    "T39n1788_004:0262c24": "染污分別我執是染污故。答。世親攝論彼中",
    "T39n1788_004:0262c25": "解云。雖斷二障二乘亦能斷煩惱障。是共德",
    "T39n1788_004:0262c26": "故意約不共所知障說名不染污。又解。彼說",
    "T39n1788_004:0262c27": "不染約修道斷離十障外說十無明顯立十",
    "T39n1788_004:0262c28": "地。成唯識論天親攝論俱有二解。二十二愚",
    "T39n1788_004:0262c29": "所明體性與瑜伽七十八等同。又準餘文皆",
    "T39n1788_004:0263a01": "於初地說斷二愚及彼麁重。此略不言麁重。",
    "T39n1788_004:0263a02": "成唯識論有其二釋。論云。彼麁重言顯彼二",
    "T39n1788_004:0263a03": "種或二所起無堪任性。無堪任性者瑜伽五",
    "T39n1788_004:0263a04": "十八云。謂第八識中不安穩性等。唯識論云。",
    "T39n1788_004:0263a05": "如入二定說斷苦根。所斷善根雖非現種而",
    "T39n1788_004:0263a06": "名麁重。此亦應爾。愚及麁重餘之十種皆準",
    "T39n1788_004:0263a07": "此知。解異生性及其麁重廣如成唯識義燈",
    "T39n1788_004:0263a08": "所說。",
    "T39n1788_004:0263a09": "經。微細學處護犯無明發起種種業行無明此",
    "T39n1788_004:0263a10": "二無明障於二地。即邪行障是所知障。俱",
    "T39n1788_004:0263a11": "生一分能令菩薩悞犯三業。初地已上性戒",
    "T39n1788_004:0263a12": "成就必不故犯性。悞有所犯初地未斷。入二",
    "T39n1788_004:0263a13": "地斷。發起種種業行無明是彼悞犯所起三",
    "T39n1788_004:0263a14": "業。唯識論云。所知障中俱生一分及彼所起",
    "T39n1788_004:0263a15": "悞犯三業。彼障二地極淨尸羅。入二地時便",
    "T39n1788_004:0263a16": "能永斷。由斯二地說斷二愚及彼麁重。一微",
    "T39n1788_004:0263a17": "細悞犯愚。即此中俱生一分。二種種業趣愚。",
    "T39n1788_004:0263a18": "即彼所起悞犯三業。能起三業不但無明。所",
    "T39n1788_004:0263a19": "起三業亦非是愚。愚相應愚所起愚品類總",
    "T39n1788_004:0263a20": "名愚。成唯識又云。或唯起業不了業愚。此意",
    "T39n1788_004:0263a21": "但取能起能迷迷三業之愚。亦竝依主釋。問。",
    "T39n1788_004:0263a22": "成唯識論第八云。所知障不能發業云何復",
    "T39n1788_004:0263a23": "云能發三業。答。約不能發招趣生異熟果業",
    "T39n1788_004:0263a24": "云不發業。若不能招所有三業此所知障非",
    "T39n1788_004:0263a25": "不能發故。佛地論出二體俱云謂所發業并",
    "T39n1788_004:0263a26": "所得果。果是等流增上二果故不相違。",
    "T39n1788_004:0263a27": "經。未得令得愛著無明能障殊勝總持無明此",
    "T39n1788_004:0263a28": "二無明障於三地。即闇鈍障。未得今得即",
    "T39n1788_004:0263a29": "是無漏勝定。通色無色及勝修慧。二地中無。",
    "T39n1788_004:0263b01": "入三地時能斷彼障。體即欲界貪俱所知障",
    "T39n1788_004:0263b02": "云未得今得。能障殊勝總持。總持有四。謂法",
    "T39n1788_004:0263b03": "義．呪．得菩薩忍。入三地時能斷彼障。總持念",
    "T39n1788_004:0263b04": "慧為性。今說。初二由入三地能斷定障。得勝",
    "T39n1788_004:0263b05": "定發勝修慧。斷總持障得勝總持。發得聞思",
    "T39n1788_004:0263b06": "二種勝慧故。成唯識云。由斯三地說斷二愚",
    "T39n1788_004:0263b07": "及彼麁重。一欲貪愚。即障勝定及修慧者。二",
    "T39n1788_004:0263b08": "圓滿聞持陀羅尼愚。即障總持聞思慧者。此",
    "T39n1788_004:0263b09": "由欲貪性為散亂。此所知障與欲貪俱名為",
    "T39n1788_004:0263b10": "欲貪故障勝定及於修慧。若障總持及聞思",
    "T39n1788_004:0263b11": "慧是別所知。非即所障。義分為二。又聞思與",
    "T39n1788_004:0263b12": "聞持相近故偏說之。非不障修慧各從增",
    "T39n1788_004:0263b13": "說。",
    "T39n1788_004:0263b14": "經。味著等至喜悅無明微妙淨法愛樂無明此",
    "T39n1788_004:0263b15": "二無明障於四地。即微細煩惱現行障。等至",
    "T39n1788_004:0263b16": "即勝定。味著是愛喜悅是受。即領受下劣定",
    "T39n1788_004:0263b17": "障修勝定故為勝障。餘多說貪。此經兼受即",
    "T39n1788_004:0263b18": "正障體。貪緣此受所領受定故俱名障。或此",
    "T39n1788_004:0263b19": "喜悅即是定愛。微妙淨法是菩提。法愛即樂",
    "T39n1788_004:0263b20": "也。體即是貪。此二無明是彼二貪相應無明",
    "T39n1788_004:0263b21": "故。成唯識論云。一等至愛愚。即是此中定愛",
    "T39n1788_004:0263b22": "俱者。二法愛愚。即是此中法愛俱者。亦依主",
    "T39n1788_004:0263b23": "釋。此之二障四地能斷。由於四地作菩提分",
    "T39n1788_004:0263b24": "法觀故。故唯識論云。菩提分法特違彼故。此",
    "T39n1788_004:0263b25": "中言定亦兼於慧。言菩提分法亦有教法及",
    "T39n1788_004:0263b26": "餘勝法并勝智慧。於第三地雖證勝定及勝",
    "T39n1788_004:0263b27": "教等。猶生愛著未能得作菩提分觀。故入四",
    "T39n1788_004:0263b28": "地中作菩提分觀。特違於彼故入四地能斷",
    "T39n1788_004:0263b29": "彼二。廣如成唯識論。問。如何特違。答。由四",
    "T39n1788_004:0263c01": "地中修菩提分法。初作四念住觀一切法皆",
    "T39n1788_004:0263c02": "無我故。故特違彼我執故除微細煩惱現行",
    "T39n1788_004:0263c03": "障。此障即是俱生身見。定法愛等諸相應惑",
    "T39n1788_004:0263c04": "及隨煩惱復作壞緣法念處觀故。特違彼定",
    "T39n1788_004:0263c05": "法愛等。又前三地創得勝定及勝教法故有",
    "T39n1788_004:0263c06": "愛著。此四地中更得勝法故能除彼。又能證",
    "T39n1788_004:0263c07": "得無攝受如能特違彼。問。餘處初無明等皆",
    "T39n1788_004:0263c08": "即障名。何故等至愛不即障名耶。答。應知此",
    "T39n1788_004:0263c09": "中十障無明更互影顯。如初障等但說我法",
    "T39n1788_004:0263c10": "等。據實通餘惑。然四地等障顯不但一法。即",
    "T39n1788_004:0263c11": "總云微細煩惱等。據別勝障即應云我見及",
    "T39n1788_004:0263c12": "二愛。約通故總說。二十二無明多約別說故。",
    "T39n1788_004:0263c13": "此定愛等不即十障名。影餘應爾。",
    "T39n1788_004:0263c14": "經。欲背生死無明希趣涅槃無明此二無明障",
    "T39n1788_004:0263c15": "於五地。即欲背生死愚。希趣涅槃者即欣",
    "T39n1788_004:0263c16": "涅槃愚。不能了生死涅槃真體無別故故有",
    "T39n1788_004:0263c17": "欣厭。此即於下乘般涅槃障又作勝菩提分",
    "T39n1788_004:0263c18": "觀。未能證得無差別如為五地障。前後說障",
    "T39n1788_004:0263c19": "皆準此知。由於五地作四諦觀真俗二智合",
    "T39n1788_004:0263c20": "令雙行。由能證得無差別如能證之智名無",
    "T39n1788_004:0263c21": "差別道。故成唯識論云。彼障五地。無差別道",
    "T39n1788_004:0263c22": "入五地時便能永斷故能除彼。",
    "T39n1788_004:0263c23": "經。觀行流轉無明麁相現前無明此二無明障",
    "T39n1788_004:0263c24": "於六地。觀行流轉即緣苦集無明麁相現",
    "T39n1788_004:0263c25": "前。即觀滅道淨相。此即麁相現行障。以五地",
    "T39n1788_004:0263c26": "中觀四諦故。雖亦作無相多時作有相觀障",
    "T39n1788_004:0263c27": "於六地多無相觀。故入六地能斷此障。",
    "T39n1788_004:0263c28": "經。微細諸相現行無明作意欣樂無相無明此",
    "T39n1788_004:0263c29": "二無明障於七地。即細相現行障。微細諸",
    "T39n1788_004:0264a01": "相即細生相。作意欣樂無相即觀細滅相。由",
    "T39n1788_004:0264a02": "於六地作緣起觀見有生滅。彼障七地妙無",
    "T39n1788_004:0264a03": "相道。未能即空起有勝行。故入七地除。",
    "T39n1788_004:0264a04": "經。於無相觀功用無明執相自在無明此二無",
    "T39n1788_004:0264a05": "明障於八地。即無相中作加行障。於第七",
    "T39n1788_004:0264a06": "地雖能長時作無相觀。能加功用方得。長時",
    "T39n1788_004:0264a07": "有加行愚。由愚未斷故起加行。無相觀中不",
    "T39n1788_004:0264a08": "得自在。執相者即於七地雖現相土有執相",
    "T39n1788_004:0264a09": "種。於現相土亦不自在。不自在言通於無相。",
    "T39n1788_004:0264a10": "又有四自在謂相土智業。於八地中得相土",
    "T39n1788_004:0264a11": "二。九地得智十地得業。相即隨欲現金銀等",
    "T39n1788_004:0264a12": "類。類寬也。土即隨欲現。或大小土狹於相故。",
    "T39n1788_004:0264a13": "今言相即得攝土。故入八地能斷彼障。問。入",
    "T39n1788_004:0264a14": "八地已無相自在。何故耽寂不欲利生。答。言",
    "T39n1788_004:0264a15": "自在者約無功用任運能起自利而說。不約",
    "T39n1788_004:0264a16": "利他故不相違。",
    "T39n1788_004:0264a17": "經。於所說義及名句文此二無量未得善巧無",
    "T39n1788_004:0264a18": "明於詞辯才不隨意無明此二無明障於九地。",
    "T39n1788_004:0264a19": "即利他中不欲行障。所說義義無礙解。及",
    "T39n1788_004:0264a20": "名句文法無礙解。於此二中未得自在云未得",
    "T39n1788_004:0264a21": "善巧。於詞者諸方音聲。故成唯識論云。法緣",
    "T39n1788_004:0264a22": "名等詞緣於聲。故詞是聲。辯才者即七辯才。",
    "T39n1788_004:0264a23": "於現音聲及七辯才不自在故名不隨意。由",
    "T39n1788_004:0264a24": "第八地於利他中不欲行故。未能除此四無",
    "T39n1788_004:0264a25": "礙愚。故入九地即能永斷。",
    "T39n1788_004:0264a26": "經。於大神通未得自在變現無明微細祕密未",
    "T39n1788_004:0264a27": "能悟解事業無明此二無明障於十地。則於",
    "T39n1788_004:0264a28": "諸法中不得自在障。五種神通過於二乘及",
    "T39n1788_004:0264a29": "前菩薩。又能廣利得自在故名大神通。變謂",
    "T39n1788_004:0264b01": "轉換現謂化現。無而忽有。微細祕密有大法",
    "T39n1788_004:0264b02": "智雲及所含藏。細者妙也。即是微妙。由離障",
    "T39n1788_004:0264b03": "故極難得故。難解稱祕密。未能悟解則無明。",
    "T39n1788_004:0264b04": "事業者利生事業於第九地無明障此。故入",
    "T39n1788_004:0264b05": "第十即能永斷。",
    "T39n1788_004:0264b06": "經。於一切境微細所知障礙無明極細煩惱麁",
    "T39n1788_004:0264b07": "重無明此二無明障於佛地。即第十一障空有",
    "T39n1788_004:0264b08": "理事名一切境。妙觀察智觀如羅穀。此即由",
    "T39n1788_004:0264b09": "有細所知障通現及種。通七識俱所熏成種。",
    "T39n1788_004:0264b10": "亦由第七現行法執不得分明。極細煩惱麁",
    "T39n1788_004:0264b11": "重者則細煩惱種子。亦通第七識。煩惱現行",
    "T39n1788_004:0264b12": "入八地。時畢已不起。若其種子第十地未斷",
    "T39n1788_004:0264b13": "故障佛地。在金剛定無間道除。非同於餘入",
    "T39n1788_004:0264b14": "地方斷。此經約二十二無明辨障差別。亦即",
    "T39n1788_004:0264b15": "攝十一障總即名障別即名愚。此攝十一障",
    "T39n1788_004:0264b16": "二十二愚。諸教不同煩不具述。",
    "T39n1788_004:0264b17": "經。善男子菩薩摩訶薩於初地中行施波羅蜜",
    "T39n1788_004:0264b18": "於第二地行戒波羅蜜於第三地行忍波羅蜜",
    "T39n1788_004:0264b19": "於第四地行勤波羅蜜於第五地行定波羅蜜",
    "T39n1788_004:0264b20": "於第六地行慧波羅蜜於第七地行方便勝智",
    "T39n1788_004:0264b21": "波羅蜜於第八地行願波羅蜜於第九地行力",
    "T39n1788_004:0264b22": "波羅蜜於第十地行智波羅蜜。贊曰。第四",
    "T39n1788_004:0264b23": "地所修法。文段可知。問。菩薩地前尚行六度。",
    "T39n1788_004:0264b24": "及十地論等云。第二劫一行中行一切行。於",
    "T39n1788_004:0264b25": "第三劫一切行中行一切行。即皆具修。何故",
    "T39n1788_004:0264b26": "此文地各行一。答。據實如是。言於十地各行",
    "T39n1788_004:0264b27": "一者約增而說。無性攝論云。一一地中具修",
    "T39n1788_004:0264b28": "十種。不應定說此地修此。由增勝言無此過",
    "T39n1788_004:0264b29": "失。",
    "T39n1788_004:0264c01": "善男子。菩薩摩訶薩最初發心攝受能生妙寶",
    "T39n1788_004:0264c02": "三摩地。第二發心攝受能生可愛樂三摩地。第",
    "T39n1788_004:0264c03": "三發心攝受能生難動三摩地。第四發心攝受",
    "T39n1788_004:0264c04": "能生不退轉三摩地。第五發心攝受能生寶華",
    "T39n1788_004:0264c05": "三摩地。第六發心攝受能生日圓光燄三摩地。",
    "T39n1788_004:0264c06": "第七發心攝受能生一切願如意成就三摩地。",
    "T39n1788_004:0264c07": "第八發心攝受能生現前證住三摩地。第九發",
    "T39n1788_004:0264c08": "心攝受能生智藏三摩地。第十發心攝受能生",
    "T39n1788_004:0264c09": "勇進三摩地。贊曰。第五明修行。此意十地",
    "T39n1788_004:0264c10": "各行一度如何修習。謂要定慧兩法雙修故。",
    "T39n1788_004:0264c11": "無性攝論云。於地地中修奢摩他毘鉢舍那。",
    "T39n1788_004:0264c12": "由五相修。如彼廣辨。然諸處說修多少差別。",
    "T39n1788_004:0264c13": "各各不同不能具引。何故但說止觀二門而",
    "T39n1788_004:0264c14": "為修耶。答。無性釋云。謂能對治諸散動故得",
    "T39n1788_004:0264c15": "能對治諸顛倒慧。於地地中修行此二。然今",
    "T39n1788_004:0264c16": "此經但說止品。以定能引無相正智是智足",
    "T39n1788_004:0264c17": "故。然約十地別別修定。與彼諸文互相影顯。",
    "T39n1788_004:0264c18": "文段分三。初舉能修之人。次明所修定。後即",
    "T39n1788_004:0264c19": "總結。由定起施名妙寶等持。三者是等。摩地",
    "T39n1788_004:0264c20": "云持。平等持心令住於境。舊音訛故名為三",
    "T39n1788_004:0264c21": "昧。定能起戒名可愛樂等持。由持戒者眾所",
    "T39n1788_004:0264c22": "樂見。或從無漏道共戒說定能起忍者難動",
    "T39n1788_004:0264c23": "等持。定發精進名不退等持。由定能為功德",
    "T39n1788_004:0264c24": "勝因名寶華等持。定能發智名曰圓光焰等",
    "T39n1788_004:0264c25": "持。定能發生方便善巧名一切願如意成就。",
    "T39n1788_004:0264c26": "定能發智任運能證無相妙理名現前證。定",
    "T39n1788_004:0264c27": "發四辨名為智藏。定發神通廣大事業名為",
    "T39n1788_004:0264c28": "勇進。",
    "T39n1788_004:0264c29": "經。善男子是名菩薩摩訶薩十種發心。贊",
    "T39n1788_004:0265a01": "曰。總結。",
    "T39n1788_004:0265a02": "經。善男子菩薩摩訶薩於此初地得陀羅尼名",
    "T39n1788_004:0265a03": "依功德力爾時世尊即說呪曰。怛姪他　晡",
    "T39n1788_004:0265a04": "[口*律]儞曼奴喇剃　獨虎獨虎獨虎　耶跋蘇利",
    "T39n1788_004:0265a05": "瑜　阿婆婆薩底(丁里)耶跋旃達囉　調怛底",
    "T39n1788_004:0265a06": "　多跋達洛叉漫　憚荼鉢唎訶[口*藍]　矩嚕莎(引)",
    "T39n1788_004:0265a07": "訶(引)善男子此陀羅尼是過一恒河沙數諸",
    "T39n1788_004:0265a08": "佛所說為護初地菩薩故若有誦持此陀羅尼",
    "T39n1788_004:0265a09": "呪者得脫一切怖畏所謂虎狼師子惡獸之類",
    "T39n1788_004:0265a10": "一切惡鬼人非人等怨賊災橫及諸苦惱解脫",
    "T39n1788_004:0265a11": "五障不忘念初地善男子菩薩摩訶薩於第二",
    "T39n1788_004:0265a12": "地得陀羅尼名善安樂住。怛姪他　嗢篅(入聲",
    "T39n1788_004:0265a13": "下同)里質里質里　嗢篅羅篅羅(引)　喃繕覩繕",
    "T39n1788_004:0265a14": "覩　嗢篅里虎嚕虎嚕　莎訶善男子此陀",
    "T39n1788_004:0265a15": "羅尼是過二恒河沙數諸佛所說為護二地菩",
    "T39n1788_004:0265a16": "薩故若有誦持此陀羅尼呪者脫諸怖畏惡獸",
    "T39n1788_004:0265a17": "惡鬼人非人等怨賊災橫及諸苦惱解脫五障",
    "T39n1788_004:0265a18": "不忘念二地善男子菩薩摩訶薩於第三地得",
    "T39n1788_004:0265a19": "陀羅尼名難勝力。怛姪他　憚宅枳般宅枳",
    "T39n1788_004:0265a20": "　羯喇[打丁+致]　高喇[打丁+致]　雞由哩憚[打丁+致]里　莎訶",
    "T39n1788_004:0265a21": "善男子此陀羅尼是過三恒河沙數諸佛所",
    "T39n1788_004:0265a22": "說為護三地菩薩故若有誦持此陀羅尼呪者",
    "T39n1788_004:0265a23": "脫諸怖畏惡獸惡鬼人非人等怨賊災橫及諸",
    "T39n1788_004:0265a24": "苦惱解脫五障不忘念三地善男子菩薩摩訶",
    "T39n1788_004:0265a25": "薩於第四地得陀羅尼名大利益。怛姪他",
    "T39n1788_004:0265a26": "　室唎室唎　陀弭儞陀弭儞　陀哩陀哩儞",
    "T39n1788_004:0265a27": "　室利室唎儞　毘舍羅波始波始娜　[口*半]陀弭",
    "T39n1788_004:0265a28": "帝莎訶善男子此陀羅尼是過四恒河沙數",
    "T39n1788_004:0265a29": "諸佛所說為護四地菩薩故若有誦持此陀羅",
    "T39n1788_004:0265b01": "尼呪者脫諸怖畏惡獸惡鬼人非人等怨賊災",
    "T39n1788_004:0265b02": "橫及諸苦惱解脫五障不忘念四地善男子菩",
    "T39n1788_004:0265b03": "薩摩訶薩於第五地得陀羅尼名種種功德莊",
    "T39n1788_004:0265b04": "嚴。怛姪他　訶哩訶哩儞　遮哩遮哩儞羯",
    "T39n1788_004:0265b05": "喇摩(引)",
    "T39n1788_004:0265b06": "儞僧羯喇摩(引)　儞三婆山儞瞻跋儞悉耽婆",
    "T39n1788_004:0265b07": "儞謨漢儞　碎閻步陛莎訶善男子此陀羅",
    "T39n1788_004:0265b08": "尼是過五恒沙數諸佛所說為護五地菩薩摩",
    "T39n1788_004:0265b09": "訶薩故若有誦持此陀羅尼呪者脫諸怖畏惡",
    "T39n1788_004:0265b10": "獸惡鬼人非人等怨賊災橫及諸苦惱解脫五",
    "T39n1788_004:0265b11": "障不忘念五地善男子菩薩摩訶薩於第六地",
    "T39n1788_004:0265b12": "得陀羅尼名圓滿智。怛姪他　毘徙哩毘徙",
    "T39n1788_004:0265b13": "哩　摩哩儞迦里迦里　毘度漢底　嚕嚕嚕",
    "T39n1788_004:0265b14": "嚕　主嚕主嚕　杜嚕婆杜嚕婆　捨捨設者",
    "T39n1788_004:0265b15": "婆哩灑　莎(入)悉底薩婆薩埵喃　悉甸覩",
    "T39n1788_004:0265b16": "　曼怛囉鉢陀儞莎訶善男子此陀羅尼是過",
    "T39n1788_004:0265b17": "六恒河沙數諸佛所說為護六地菩薩摩訶薩",
    "T39n1788_004:0265b18": "故若有誦持此陀羅尼呪者脫諸怖畏惡獸惡",
    "T39n1788_004:0265b19": "鬼人非人等怨賊災橫及諸苦惱解脫五障不",
    "T39n1788_004:0265b20": "忘念六地善男子菩薩摩訶薩於第七地得陀",
    "T39n1788_004:0265b21": "羅尼名法勝行。怛姪他　勺訶(上)　勺訶(引)",
    "T39n1788_004:0265b22": "嚕　勺訶勺訶勺訶嚕　鞞陸枳鞞陸枳　阿",
    "T39n1788_004:0265b23": "蜜栗多唬漢儞　勃里山儞　鞞嚕勅枳婆嚕",
    "T39n1788_004:0265b24": "伐底　鞞提呬枳　頻陀鞞哩儞　阿蜜哩底",
    "T39n1788_004:0265b25": "枳　薄虎主愈　薄虎主愈莎訶善男子此",
    "T39n1788_004:0265b26": "陀羅尼是過七恒河沙數諸佛所說為護七地",
    "T39n1788_004:0265b27": "菩薩故若有誦持此陀羅尼呪者脫諸怖畏惡",
    "T39n1788_004:0265b28": "獸惡鬼人非人等怨賊災橫及諸苦惱解脫五",
    "T39n1788_004:0265b29": "障不忘念七地善男子菩薩摩訶薩於第八地",
    "T39n1788_004:0265c01": "得陀羅尼名無盡藏。怛姪他　室唎室唎室",
    "T39n1788_004:0265c02": "唎儞　蜜底蜜底　羯哩羯哩　醯嚕醯嚕",
    "T39n1788_004:0265c03": "　主嚕主嚕　畔陀弭莎訶善男子此陀羅尼",
    "T39n1788_004:0265c04": "是過八恒河沙數諸佛所說為護八地菩薩故",
    "T39n1788_004:0265c05": "若有誦持此陀羅尼呪者脫諸怖畏惡獸惡鬼",
    "T39n1788_004:0265c06": "人非人等怨賊災橫及諸苦惱解脫五障不忘",
    "T39n1788_004:0265c07": "念八地善男子菩薩摩訶薩於第九地得陀羅",
    "T39n1788_004:0265c08": "尼名無量門。怛姪他　訶哩旃茶哩枳　俱",
    "T39n1788_004:0265c09": "藍婆喇體　覩剌死　拔吒拔吒死　室唎室",
    "T39n1788_004:0265c10": "唎　迦室哩迦　必室唎莎悉底　薩婆薩埵",
    "T39n1788_004:0265c11": "喃莎訶善男子此陀羅尼是過九恒河沙數",
    "T39n1788_004:0265c12": "諸佛所說為護九地菩薩故若有誦持此陀羅",
    "T39n1788_004:0265c13": "尼呪者脫諸怖畏惡獸惡鬼人非人等怨賊災",
    "T39n1788_004:0265c14": "橫及諸苦惱解脫五障不忘念九地善男子菩",
    "T39n1788_004:0265c15": "薩摩訶薩於第十地得陀羅尼名破金剛山。",
    "T39n1788_004:0265c16": "怛姪他　悉提(去)　蘇悉提(去)謨折儞木察儞",
    "T39n1788_004:0265c17": "　毘木底菴末麗　毘末麗涅末麗　忙揭麗",
    "T39n1788_004:0265c18": "　呬[口*闌]若　揭鞞　曷喇怛娜揭鞞　三曼多跋",
    "T39n1788_004:0265c19": "姪囇　薩婆頞他娑憚儞　摩捺斯莫訶摩捺",
    "T39n1788_004:0265c20": "斯　頞步底　頞窒步底　阿喇誓毘喇誓",
    "T39n1788_004:0265c21": "　頞主底菴蜜栗底　阿喇誓　毘喇誓　跋[口*藍]",
    "T39n1788_004:0265c22": "謎　跋囉甜　麼莎　囇晡喇儞晡喇娜　曼",
    "T39n1788_004:0265c23": "奴喇剃莎訶善男子此陀羅尼灌頂吉祥句",
    "T39n1788_004:0265c24": "是過十恒河沙數諸佛所說為護十地菩薩故",
    "T39n1788_004:0265c25": "若有誦持此陀羅尼呪者脫諸怖畏惡獸惡鬼",
    "T39n1788_004:0265c26": "人非人等怨賊災橫一切毒害皆悉除滅解脫",
    "T39n1788_004:0265c27": "五障不忘念十地。贊曰。答第一問中有四。",
    "T39n1788_004:0265c28": "此即第四得護有二。初得護後領讚。此初也。",
    "T39n1788_004:0265c29": "十地不同即為十段。一一段中各分為四。一",
    "T39n1788_004:0266a01": "標能護名。二正說神呪。三歎法勝。多佛說故。",
    "T39n1788_004:0266a02": "四明護益。四總持中是呪總持。由行施得名",
    "T39n1788_004:0266a03": "為功德。餘名準行例此可知。歎勝中有二。初",
    "T39n1788_004:0266a04": "歎次所護地。護益有二。一無難。二不退。若有",
    "T39n1788_004:0266a05": "誦持此下是無五難。初標次列後結。五難者",
    "T39n1788_004:0266a06": "一惡獸。二惡鬼。三怨賊。四水火等災橫。五三",
    "T39n1788_004:0266a07": "七苦等。及結文段可知。不忘者第二能令不",
    "T39n1788_004:0266a08": "退。餘九準知。第二總持名善安樂住。由持戒",
    "T39n1788_004:0266a09": "故得名善安樂住。由行忍故得名難勝力。由",
    "T39n1788_004:0266a10": "行精進善成辦故得名大利益。由修定力引",
    "T39n1788_004:0266a11": "諸功德得名種種功德莊嚴。由行智故得名",
    "T39n1788_004:0266a12": "圓滿智。由行方便善巧故得名法勝行。由行",
    "T39n1788_004:0266a13": "十無盡願故得名無盡藏。由得四辯廣利生",
    "T39n1788_004:0266a14": "故得名無量門。由智能破如金剛障故得總",
    "T39n1788_004:0266a15": "持名破金剛山。餘九如次。配釋所得總持之",
    "T39n1788_004:0266a16": "名。餘文同故更不科釋。",
    "T39n1788_004:0266a17": "經。爾時師子相無礙光燄菩薩聞佛說此不可",
    "T39n1788_004:0266a18": "思議陀羅尼已即從座起偏袒右肩右膝著地",
    "T39n1788_004:0266a19": "合掌恭敬頂禮佛足。贊曰。得護中第二領",
    "T39n1788_004:0266a20": "讚。文分為三。初領所說法。次頂禮虔恭即歡",
    "T39n1788_004:0266a21": "讚儀。後申言讚歎。此初二文。表能修行故。從",
    "T39n1788_004:0266a22": "坐起作吉祥兆故袒右肩。表能證位故膝著",
    "T39n1788_004:0266a23": "地。智冥所說故合掌。既聞妙法知說者勝故",
    "T39n1788_004:0266a24": "加恭敬。表敬之極以頂禮足。",
    "T39n1788_004:0266a25": "經。以頌讚佛敬禮無譬喻甚深無相法。贊",
    "T39n1788_004:0266a26": "曰。後申言讚歎。總有十頌分之為二。初半頌",
    "T39n1788_004:0266a27": "讚所聞法。餘九頌半讚佛。此初也。法為佛師",
    "T39n1788_004:0266a28": "故先讚法。佛能起說是教之主故。次讚佛。起",
    "T39n1788_004:0266a29": "慇淨心策殊勝業。虔誠頂拜名為敬禮。梵男",
    "T39n1788_004:0266b01": "聲呼云伴談。女聲呼云伴底。此云敬禮訛云",
    "T39n1788_004:0266b02": "和南。法體殊勝非喻所喻云無譬喻。唯佛究",
    "T39n1788_004:0266b03": "了稱甚深。如法華經論。甚深有五。一義甚深",
    "T39n1788_004:0266b04": "真如義用。二體甚深即如自性。三內證甚深",
    "T39n1788_004:0266b05": "唯無分別智方能契證。四依止甚深與恒沙",
    "T39n1788_004:0266b06": "德為所依故。五無上甚深即無餘無住。無相",
    "T39n1788_004:0266b07": "者無空有相等二相。或無生滅等十相。",
    "T39n1788_004:0266b08": "經。眾生失正知唯佛能濟度。贊曰。下讚佛。",
    "T39n1788_004:0266b09": "初半頌總後九頌別。此總。佛三德中恩利生",
    "T39n1788_004:0266b10": "勝故偏標舉。以影智斷。正知謂正智。凡無",
    "T39n1788_004:0266b11": "正智廣造邪業沈輪生死。佛具二智唯獨能",
    "T39n1788_004:0266b12": "濟。雖菩薩等亦能度生。由依佛故推功歸佛。",
    "T39n1788_004:0266b13": "經。如來明慧眼不見一法相復以正法眼普照",
    "T39n1788_004:0266b14": "不思議不生於一法亦不滅一法。贊曰。下",
    "T39n1788_004:0266b15": "別讚佛。初二頌讚報身智德。次二頌讚法身",
    "T39n1788_004:0266b16": "斷德。餘五頌讚化身恩德。初中初讚因德。次",
    "T39n1788_004:0266b17": "讚果德。讚因中初半頌讚慧眼。次一頌歎法",
    "T39n1788_004:0266b18": "眼。慧眼照空第一義諦。掌珍論引經云。曼",
    "T39n1788_004:0266b19": "殊室利慧眼無所觀不觀有為無為。所以者",
    "T39n1788_004:0266b20": "何。非慧眼境故。法眼照有遍於真俗。非不見",
    "T39n1788_004:0266b21": "真如而能了諸法無著。般若論釋意亦爾。故",
    "T39n1788_004:0266b22": "先讚慧眼。無分別故不見一法相。非無諸法。",
    "T39n1788_004:0266b23": "緣於教法及眾根性名為法眼。無不解了名",
    "T39n1788_004:0266b24": "為普照。非餘所測名不思議。稱境而知不妄",
    "T39n1788_004:0266b25": "見增生一法。亦不妄見減滅一法。處中而知",
    "T39n1788_004:0266b26": "依他生滅。遍計真如竝無生滅。今不見彼後",
    "T39n1788_004:0266b27": "二生滅。非無生滅之依他性。",
    "T39n1788_004:0266b28": "經。由斯平等見得至無上處。贊曰。明果也。",
    "T39n1788_004:0266b29": "由謂因由。因修二眼得圓滿故能平等見。得",
    "T39n1788_004:0266c01": "者無間道。至者解脫道。或翻於上。得者證義。",
    "T39n1788_004:0266c02": "斷惑證滅心故。無上處者即大菩提。不說肉",
    "T39n1788_004:0266c03": "天眼。無記法故。但是業果及定果故所以不",
    "T39n1788_004:0266c04": "說。在佛身中名為佛眼。今此讚因故略佛",
    "T39n1788_004:0266c05": "眼。",
    "T39n1788_004:0266c06": "經。不壞於生死亦不住涅槃不著於二邊是故",
    "T39n1788_004:0266c07": "證圓寂。贊曰。下二行讚斷德。初一行無住",
    "T39n1788_004:0266c08": "涅槃。後一行讚無餘。亦大涅槃正是法身。壞",
    "T39n1788_004:0266c09": "者斷也。不同二乘永斷生死滅邊亦不樂住",
    "T39n1788_004:0266c10": "涅槃為有邊。即空有俱不著。離於此二邊。是",
    "T39n1788_004:0266c11": "故能證無住涅槃。涅槃梵語不正。正應云波",
    "T39n1788_004:0266c12": "利眤縛喃。此云圓寂。名如前釋。此通因位未",
    "T39n1788_004:0266c13": "名最清淨。",
    "T39n1788_004:0266c14": "經。於淨不淨品世尊知一味由不分別故獲得",
    "T39n1788_004:0266c15": "最清淨。贊曰。無餘大涅槃。即正明法身。淨",
    "T39n1788_004:0266c16": "不淨性體即真如名為一味。由無分別智證",
    "T39n1788_004:0266c17": "斯一味。正涅槃因故能獲得極清淨最無上",
    "T39n1788_004:0266c18": "法身。無餘圓寂名最清淨。出過因位唯佛得",
    "T39n1788_004:0266c19": "故。無住通因。雖是清淨障未盡故未最清",
    "T39n1788_004:0266c20": "淨。",
    "T39n1788_004:0266c21": "經。世尊無邊身不說於一字令諸弟子眾法雨",
    "T39n1788_004:0266c22": "皆充滿。贊曰。下恩德分四。一行現身說法",
    "T39n1788_004:0266c23": "德。一行觀生常利德。二行應機差別德。後一",
    "T39n1788_004:0266c24": "行總結無差別。初也。他受變化隨機感現。其",
    "T39n1788_004:0266c25": "形無量云無邊。或現大身。量難測故名無邊",
    "T39n1788_004:0266c26": "身。離遍計故真理無故不獨說一字。故云不",
    "T39n1788_004:0266c27": "說於一字。然由因緣識變之力令眾聞法皆",
    "T39n1788_004:0266c28": "得充滿。如末尼珠隨求雨寶。亦如天鼓應念",
    "T39n1788_004:0266c29": "出聲故。",
    "T39n1788_004:0267a01": "經。佛觀眾生相一切種皆無然於苦惱者常興",
    "T39n1788_004:0267a02": "於救護。贊曰。觀生常利德。平等觀生怨親",
    "T39n1788_004:0267a03": "利鈍好醜自他。依法界等此一切種相皆無",
    "T39n1788_004:0267a04": "故。大悲不捨即空觀有。故於苦等常與救護。",
    "T39n1788_004:0267a05": "經。苦樂常無常有我無我等不一亦不異不生",
    "T39n1788_004:0267a06": "亦不滅如是眾多義隨說有差別。贊曰。應",
    "T39n1788_004:0267a07": "機差別德。初一頌半應機別。次一句喻顯。後",
    "T39n1788_004:0267a08": "一句佛知。初也。苦樂常無常我無我一異生",
    "T39n1788_004:0267a09": "滅舉此五對。於是眾多真理雖無隨機說別。",
    "T39n1788_004:0267a10": "經。譬如空谷響唯佛能了知。贊曰。舉喻。及",
    "T39n1788_004:0267a11": "佛能了。譬如虛谷本無音聲隨響緣別出種",
    "T39n1788_004:0267a12": "種聲。餘不能了唯佛能知。",
    "T39n1788_004:0267a13": "經。法界無分別是故無異乘為度眾生故分別",
    "T39n1788_004:0267a14": "說有三。贊曰。總結無差。雖初差別終至一",
    "T39n1788_004:0267a15": "乘於真法界亦無三乘之差別相。文顯可知。",
    "T39n1788_004:0267a16": "經。爾時大自在梵天王亦從座起偏袒右肩右",
    "T39n1788_004:0267a17": "膝著地合掌恭敬頂禮佛足。贊曰。品中第",
    "T39n1788_004:0267a18": "三大段大梵讚揚。於中有二。初梵王讚勸。後",
    "T39n1788_004:0267a19": "如來印誠。初讚歎也。於中文三。初讚儀次正",
    "T39n1788_004:0267a20": "讚後勸持。此初也。大自在梵王者第四靜慮",
    "T39n1788_004:0267a21": "王。即第十地菩薩。十地經云。現報利益受佛",
    "T39n1788_004:0267a22": "位故。後報利益摩醯首羅智處生故。",
    "T39n1788_004:0267a23": "經。而白佛言世尊此金光明最勝王經希有難",
    "T39n1788_004:0267a24": "量初中後善文義究竟皆能成就一切佛法。",
    "T39n1788_004:0267a25": "贊曰。正讚瑜伽八十三說有十句。此初別說",
    "T39n1788_004:0267a26": "五句。後皆能成下總說餘五句。或皆能成就",
    "T39n1788_004:0267a27": "下但第十句。梵行之相影攝中間。八十三云。",
    "T39n1788_004:0267a28": "言初善者謂於聞持生歡喜故。中善者謂修",
    "T39n1788_004:0267a29": "行時無有艱苦。遠離二邊依中道行故。後善",
    "T39n1788_004:0267b01": "者謂極究竟離諸垢故。及一切究竟離欲為",
    "T39n1788_004:0267b02": "後邊故。此意謂。修行時是有學位。後善中謂",
    "T39n1788_004:0267b03": "極究竟等是最後無間道位。及一切究竟等",
    "T39n1788_004:0267b04": "是最後解脫道。離垢因果究竟故。言文義究",
    "T39n1788_004:0267b05": "竟故。文究竟謂其文巧。即善縎綴名身等故。",
    "T39n1788_004:0267b06": "其義究竟者即其釋妙也。謂能引發利益安",
    "T39n1788_004:0267b07": "樂故。六無雜七圓滿八清淨九鮮白十梵行",
    "T39n1788_004:0267b08": "之相。總是一切皆成中攝。",
    "T39n1788_004:0267b09": "經。若受持者是人則為報諸佛恩。贊曰。勸",
    "T39n1788_004:0267b10": "持也。如法華經第二敘佛恩深無能得報。囑",
    "T39n1788_004:0267b11": "累品云唯受持經即為報恩。此亦如是。",
    "T39n1788_004:0267b12": "經。佛言善男子如是如是如汝所說。贊曰。第",
    "T39n1788_004:0267b13": "二如來印誠有二。初印後誠。初也。",
    "T39n1788_004:0267b14": "經。善男子若得聽聞是經典者皆不退於阿耨",
    "T39n1788_004:0267b15": "多羅三藐三菩提。贊曰。誠也。有二。初能聽",
    "T39n1788_004:0267b16": "聞者不退菩提。後聽受者滅障勝進。初中有",
    "T39n1788_004:0267b17": "五。一標。二徵。三順釋。四重徵。五反顯。此即",
    "T39n1788_004:0267b18": "標也。",
    "T39n1788_004:0267b19": "經。何以故。徵也可知。",
    "T39n1788_004:0267b20": "經。善男子是能成熟不退地菩薩殊勝善根是",
    "T39n1788_004:0267b21": "第一法印是眾經王故應聽聞受持讀誦。贊",
    "T39n1788_004:0267b22": "曰。順釋有二。初釋後勸。有三所以。能聽聞者",
    "T39n1788_004:0267b23": "不退菩提。一是能就不退善根。即是未熟能",
    "T39n1788_004:0267b24": "熟。二是第一法印即是先熟印令不退。三是",
    "T39n1788_004:0267b25": "諸經王故。應下勸。",
    "T39n1788_004:0267b26": "經。何以故。重徵也。",
    "T39n1788_004:0267b27": "經。善男子若一切眾生未種善根未成熟善根",
    "T39n1788_004:0267b28": "未親近諸佛者不能聽聞是微妙法。贊曰。",
    "T39n1788_004:0267b29": "反顯也。三義反顯。一未種善根。二種而未熟。",
    "T39n1788_004:0267c01": "三未親近諸佛。此之三人不能聽聞。故知能",
    "T39n1788_004:0267c02": "聽聞者具前三緣。所以聞經得至不退。",
    "T39n1788_004:0267c03": "經。若善男子善女人能聽受者一切罪障皆悉",
    "T39n1788_004:0267c04": "除滅得最清淨。贊曰。滅障勝進有三。一滅",
    "T39n1788_004:0267c05": "三障。二近善友。三得勝法。此初也。一滅罪。",
    "T39n1788_004:0267c06": "二得淨。得淨即是罪滅福生。或先破戒還令",
    "T39n1788_004:0267c07": "清淨。",
    "T39n1788_004:0267c08": "經。常得見佛不離諸佛及善知識勝行之人。",
    "T39n1788_004:0267c09": "贊曰。近善友。勝行之人即諸菩薩。",
    "T39n1788_004:0267c10": "經。恒聞妙法住不退地。贊曰。得勝法有四。",
    "T39n1788_004:0267c11": "初得聞勝法。二得至勝位。三得勝總持。四得",
    "T39n1788_004:0267c12": "法勝用。此初二也。",
    "T39n1788_004:0267c13": "經。獲得如是勝陀羅尼門。贊曰。得勝總持",
    "T39n1788_004:0267c14": "法。初總標後別示。初也。四陀羅尼中。是能",
    "T39n1788_004:0267c15": "得不退陀羅尼證法性故無盡。得不退故無",
    "T39n1788_004:0267c16": "減。",
    "T39n1788_004:0267c17": "經。所謂無盡無減海印出妙功德陀羅尼無盡",
    "T39n1788_004:0267c18": "無減通達眾生意行言語陀羅尼無盡無減。",
    "T39n1788_004:0267c19": "贊曰。別示此十總持。或通十地一一皆得。或",
    "T39n1788_004:0267c20": "隨十地如次得一。如前三摩地。初地行施能",
    "T39n1788_004:0267c21": "得。應時如大海潮終不失時。證平等如而為",
    "T39n1788_004:0267c22": "印故。依陀羅尼出生布施勝妙功德。復能發",
    "T39n1788_004:0267c23": "生後後勝德無盡無減。或證理所得。或十無",
    "T39n1788_004:0267c24": "盡句所攝故無盡無減。下皆準釋。於第二地",
    "T39n1788_004:0267c25": "除不了業愚得此總持故能通達自他三業。",
    "T39n1788_004:0267c26": "意行言三如次即意身語三業。或意行即八",
    "T39n1788_004:0267c27": "萬四千心行。此識機言語。即約解一切眾生",
    "T39n1788_004:0267c28": "語言。",
    "T39n1788_004:0267c29": "經。日圓無垢相光陀羅尼無盡無減滿月相光",
    "T39n1788_004:0268a01": "陀羅尼無盡無減。由第三地由離闇鈍愚獲",
    "T39n1788_004:0268a02": "此總持。能發殊勝妙定三明故。如日圓。自離",
    "T39n1788_004:0268a03": "障云無垢。破他闇云相光。四地能離微細障。",
    "T39n1788_004:0268a04": "故精進殊勝由如月輪初微至圓滿。能除已",
    "T39n1788_004:0268a05": "生未生之我見執能生未生。能長已生一切",
    "T39n1788_004:0268a06": "善法故。如月光能作清涼能開長蓮華。",
    "T39n1788_004:0268a07": "經。能伏諸惑演功德流陀羅尼無盡無減破金",
    "T39n1788_004:0268a08": "剛山陀羅尼無盡無減。由於五地得諦相應",
    "T39n1788_004:0268a09": "增上慧故。能伏害伴貪等煩惱總名降伏諸",
    "T39n1788_004:0268a10": "惑。修定勝故得勝靜慮演功德流。流謂八解",
    "T39n1788_004:0268a11": "脫。故華嚴經云。八解脫法流淨妙水。或得勝",
    "T39n1788_004:0268a12": "定能演說定一切功德。由第六地習於般若。",
    "T39n1788_004:0268a13": "能破愚癡障日之金剛大山。",
    "T39n1788_004:0268a14": "經。說不可說義因緣藏陀羅尼無盡無減通達",
    "T39n1788_004:0268a15": "實語法則音聲陀羅尼無盡無減。由七地中",
    "T39n1788_004:0268a16": "多住無相。以方便善巧說不可說無相之義",
    "T39n1788_004:0268a17": "亦不壞假名因緣法藏。由第八地得無相功",
    "T39n1788_004:0268a18": "用智。以大願力能通達實語為生法則。音聲",
    "T39n1788_004:0268a19": "即語。",
    "T39n1788_004:0268a20": "經。虛空無垢心行印陀羅尼無盡無減無邊佛",
    "T39n1788_004:0268a21": "身皆能顯現陀羅尼無盡無減。由第九地得",
    "T39n1788_004:0268a22": "四辨自在如空除利他障故無垢。所說法義",
    "T39n1788_004:0268a23": "能為眾生心行勝印。勝印印已決得勝益。由",
    "T39n1788_004:0268a24": "第十地得大智雲充滿法界。盡無邊界生所",
    "T39n1788_004:0268a25": "願身皆能顯現。皆因總持得。皆從所得立總",
    "T39n1788_004:0268a26": "持名。即從果為名。依主釋也。",
    "T39n1788_004:0268a27": "經。善男子如是等無盡無減諸陀羅尼門得成",
    "T39n1788_004:0268a28": "就故。贊曰。得勝用。前得法體。此依起用。初",
    "T39n1788_004:0268a29": "標後顯。此標也。",
    "T39n1788_004:0268b01": "經。是菩薩摩訶薩能於十方一切佛土化作佛",
    "T39n1788_004:0268b02": "身演說無上種種正法於法真如不動不住不",
    "T39n1788_004:0268b03": "來不去。贊曰。此顯勝用有三。一現身說法。",
    "T39n1788_004:0268b04": "二能益有情。三攝法歸真令修正觀。此初也。",
    "T39n1788_004:0268b05": "雖現身說諸法不壞真諦故。於法真如不動",
    "T39n1788_004:0268b06": "故。無垢稱經云。能善分別諸法相於第一義",
    "T39n1788_004:0268b07": "諦而不動。即不住著。雖復現身離喧亂流轉",
    "T39n1788_004:0268b08": "之苦故於法真如不動。亦不住著涅槃寂滅。",
    "T39n1788_004:0268b09": "如凡夫二乘雖現成佛去示歸涅槃來。用常",
    "T39n1788_004:0268b10": "寂故不來不去。又眾生善根熟故見佛來。生",
    "T39n1788_004:0268b11": "厭離故見佛去。談佛常住不來不去。亦如澄",
    "T39n1788_004:0268b12": "空璧月洞映無涯。任水澄波輝華有極。此即",
    "T39n1788_004:0268b13": "水澄而月影現。水波濁而月沈。談其月也何",
    "T39n1788_004:0268b14": "有來去。或自性身無行住坐臥。不動即不坐",
    "T39n1788_004:0268b15": "臥。來去是行攝。應化有之。故般若論云。諸佛",
    "T39n1788_004:0268b16": "無來去。應化有來去。準攝境中即約應化為",
    "T39n1788_004:0268b17": "徵。答即從如為答。故通好。或現身說法俱無",
    "T39n1788_004:0268b18": "三世定相。不動是總。不住是現生。即滅故。不",
    "T39n1788_004:0268b19": "去即滅不至過去故。不來未來無故。準說法",
    "T39n1788_004:0268b20": "中亦云不動等。此釋為好。",
    "T39n1788_004:0268b21": "經。善能成熟一切眾生善根亦不見一眾生可",
    "T39n1788_004:0268b22": "成熟者。贊曰。二能益有情。據俗諦善巧成",
    "T39n1788_004:0268b23": "就眾生。就勝義諦亦不見生可成就者。又攝",
    "T39n1788_004:0268b24": "他同己。觀外眾生為空為常益故。故金剛般",
    "T39n1788_004:0268b25": "若經云。雖度如是無量眾生而無眾得滅度",
    "T39n1788_004:0268b26": "者。",
    "T39n1788_004:0268b27": "經。雖說種種諸法於言詞中不動不住不去不",
    "T39n1788_004:0268b28": "來能於生滅證無生滅。贊曰。三攝法歸真",
    "T39n1788_004:0268b29": "令修正觀。於中分三。初標次徵後釋。此標也。",
    "T39n1788_004:0268c01": "初雖說種種等者前現身說法。後能於生滅",
    "T39n1788_004:0268c02": "證無生滅者標由證真。",
    "T39n1788_004:0268c03": "經。以何因緣說諸行法無有去來。徵因緣所",
    "T39n1788_004:0268c04": "以。有何所以能如是耶。",
    "T39n1788_004:0268c05": "經。由一切法體無異故。贊曰。釋也。以一切",
    "T39n1788_004:0268c06": "法皆歸於如真如為體。體無異故不見能依",
    "T39n1788_004:0268c07": "身語說實生滅等相。",
    "T39n1788_004:0268c08": "經。說是法時三萬億菩薩摩訶薩得無生法忍",
    "T39n1788_004:0268c09": "無量諸菩薩不退菩提心無量無邊苾芻苾芻",
    "T39n1788_004:0268c10": "尼得法眼淨無量眾生發菩薩心。贊曰。品",
    "T39n1788_004:0268c11": "中第四大段聞法獲益。於中有四。一時會得",
    "T39n1788_004:0268c12": "益。二世尊讚誨。三大眾奉行。四如來更勅。此",
    "T39n1788_004:0268c13": "初也。文有四益。一得無生忍。創得在初地。",
    "T39n1788_004:0268c14": "長時得在八地。圓滿得在佛地。二得不退即",
    "T39n1788_004:0268c15": "十住第七不退大菩提心。三定性二乘證預",
    "T39n1788_004:0268c16": "流果。無漏慧生緣四諦法得法眼淨。四有大",
    "T39n1788_004:0268c17": "乘種性凡夫通三乘不定性發菩提心。",
    "T39n1788_004:0268c18": "經。爾時世尊而說頌曰勝法能逆生死流甚深",
    "T39n1788_004:0268c19": "微妙難得見。贊曰。讚誨。初兩句讚。次兩句",
    "T39n1788_004:0268c20": "誨。讚中初句讚法上勝能破生死。次句讚法",
    "T39n1788_004:0268c21": "微妙難可得見。",
    "T39n1788_004:0268c22": "經。有情盲冥貪欲覆由不見故受眾苦。贊曰。",
    "T39n1788_004:0268c23": "誨也。無明障上句造惡中心。下句受苦果無",
    "T39n1788_004:0268c24": "明障聖眼翳瞙智心盲。冥者闇也。不見真理",
    "T39n1788_004:0268c25": "故云冥。又為貪欲之所覆心不知出離但造",
    "T39n1788_004:0268c26": "惡業。所以造惡由不見真理故惡業既作。故",
    "T39n1788_004:0268c27": "受眾苦。",
    "T39n1788_004:0268c28": "經。爾時大眾俱從座起頂禮佛足。贊曰。大",
    "T39n1788_004:0268c29": "眾奉行。初儀軌。",
    "T39n1788_004:0269a01": "經。而白佛言世尊若所在處講宣讀誦此金光",
    "T39n1788_004:0269a02": "明最勝王經我等大眾皆悉往彼為作聽眾。",
    "T39n1788_004:0269a03": "贊曰。第二明奉行。奉行中有五。一為作聽眾。",
    "T39n1788_004:0269a04": "二利益法師。三利益聽眾。四利益國土。五尊",
    "T39n1788_004:0269a05": "重說處。初也。",
    "T39n1788_004:0269a06": "經。是說法師令得利益安樂無障身意泰然我",
    "T39n1788_004:0269a07": "等皆當盡心供養。贊曰。利益法師。一令安",
    "T39n1788_004:0269a08": "樂。二四事供養。",
    "T39n1788_004:0269a09": "經。亦令聽眾安穩快樂所住國土無諸怨賊恐",
    "T39n1788_004:0269a10": "怖厄難饑饉之苦人民熾盛。贊曰。利益聽",
    "T39n1788_004:0269a11": "眾及國土。",
    "T39n1788_004:0269a12": "經。此說法處道場之地一切諸天人非人等",
    "T39n1788_004:0269a13": "一切眾生不應履踐及以污穢何以故說法之",
    "T39n1788_004:0269a14": "處即是制底當以香華繒綵旛蓋而為供養我",
    "T39n1788_004:0269a15": "等常為守護令離衰損。贊曰。尊重說處有",
    "T39n1788_004:0269a16": "三。初標次徵後釋。釋中有二。初釋不應踐污",
    "T39n1788_004:0269a17": "所以。次應修供養。修供養中初勸他供養。後",
    "T39n1788_004:0269a18": "自作守護。",
    "T39n1788_004:0269a19": "經。佛告大眾善男子汝等應當精勤修習此妙",
    "T39n1788_004:0269a20": "經典是則正法久住於世。贊曰。如來更勅。",
    "T39n1788_004:0269a21": "前之四眾願聽護持願自身受持演說。今勅",
    "T39n1788_004:0269a22": "亦令自勤修習使法久住。",
    "T39n1788_004:0269a23": "金光明最勝王經卷第五",
    "T39n1788_004:0269a24": "　　　　唐三藏法師義淨奉　制譯",
    "T39n1788_004:0269a25": "蓮華喻讚品第七",
    "T39n1788_004:0269a26": "蓮華喻讚品三門分別。一來意。二釋名。三解",
    "T39n1788_004:0269a27": "妨。言來意者妙幢默念。世尊導師久植勝因。",
    "T39n1788_004:0269a28": "何壽命短促。四方四佛忽現室內陳壽無邊。",
    "T39n1788_004:0269a29": "豈凡心測。因聞壽長遠願得菩提。說果令求。",
    "T39n1788_004:0269b01": "求須起行。所以夜夢金鼓示懺悔方。今即勝",
    "T39n1788_004:0269b02": "行感夢起階非無因緣。眾疑未知所以佛為",
    "T39n1788_004:0269b03": "說。於過去有王名金龍主。以蓮華喻讚十方",
    "T39n1788_004:0269b04": "佛。由此勝因感斯嘉夢。欲令時會得除疑惑",
    "T39n1788_004:0269b05": "同殖妙因。故前品後有斯品起。釋名者蓮華",
    "T39n1788_004:0269b06": "是喻。讚歎是法。蓮華者通名芙蕖亦名芙蓉。",
    "T39n1788_004:0269b07": "華名菡萏。其實名蓮。蓮謂房也應即蓮臺。蓮",
    "T39n1788_004:0269b08": "中子曰菂。菂中曰薏。此意華即喻因蓮即喻",
    "T39n1788_004:0269b09": "果。喻在因中。前後相望雙含因果。又蓮華出",
    "T39n1788_004:0269b10": "於泥水不為泥水所污。喻修行雖在染位必",
    "T39n1788_004:0269b11": "能出離惑泥。敷榮起乎水中亦不為泥水所",
    "T39n1788_004:0269b12": "污。喻勝因果俱能離染。此蓮華喻通能所讚。",
    "T39n1788_004:0269b13": "讚歎喻似蓮華。非染污心讚故。讚體是智讚",
    "T39n1788_004:0269b14": "用是言。以淨心起言亦似蓮華。然今意取讚",
    "T39n1788_004:0269b15": "佛妙德如似蓮華。故此品云。常以蓮華喻讚",
    "T39n1788_004:0269b16": "稱歎十方佛。又頌云。讚佛功德喻蓮華。以由",
    "T39n1788_004:0269b17": "用也。常用蓮華喻而讚歎佛。或此讚詞名蓮",
    "T39n1788_004:0269b18": "華喻。用此蓮華喻讚歎讚歎諸佛。故言常以",
    "T39n1788_004:0269b19": "蓮華喻讚。此品明彼故以為名。解妨者何不",
    "T39n1788_004:0269b20": "於前夢懺品後即說此品今方說耶。答。時會",
    "T39n1788_004:0269b21": "機宜欲樂爾故。又夢懺悔為滅罪之先徵。悟",
    "T39n1788_004:0269b22": "即應求罪滅進修勝行。現因正學故即先陳。",
    "T39n1788_004:0269b23": "往事證誠故在後說。",
    "T39n1788_004:0269b24": "經。爾時佛告菩提樹神善女天汝今應知妙幢",
    "T39n1788_004:0269b25": "夜夢見妙金鼓出大音聲讚佛功德并懺悔法",
    "T39n1788_004:0269b26": "此之因緣我為汝等廣說其事應當諦聽善思",
    "T39n1788_004:0269b27": "念之。贊曰。品文分四。一舉事欲陳誡眾令",
    "T39n1788_004:0269b28": "聽。二正為廣說令知宿緣。三妙幢汝當知下",
    "T39n1788_004:0269b29": "結會今古許為授記。四眾聞發心願當修學。",
    "T39n1788_004:0269c01": "末一頌是樹神名堅牢亦名地神。樹名畢鉢",
    "T39n1788_004:0269c02": "羅。佛於彼成道名菩提樹。此即初也。",
    "T39n1788_004:0269c03": "經。過去有王名金龍主常以蓮華喻讚稱歎十",
    "T39n1788_004:0269c04": "方三世諸佛。贊曰。廣說有二。初標後說。此",
    "T39n1788_004:0269c05": "標也。",
    "T39n1788_004:0269c06": "經。即為大眾說其讚曰過去未來現在佛安住",
    "T39n1788_004:0269c07": "十方世界中我今至誠稽首禮一心讚歎諸最",
    "T39n1788_004:0269c08": "勝。贊曰。說也。有三十五頌。大分為三。初二",
    "T39n1788_004:0269c09": "十頌讚歎。次一頌迴向。後十四頌發願。讚歎",
    "T39n1788_004:0269c10": "有二。初十五頌讚佛色身。後所有過去下五",
    "T39n1788_004:0269c11": "頌讚佛名身。讚色身中初一頌虔誠標讚。次",
    "T39n1788_004:0269c12": "十三頌隨德別讚。後有一頌結無邊讚。此初",
    "T39n1788_004:0269c13": "也。初一句陳所應讚。一句所讚住處一句三",
    "T39n1788_004:0269c14": "業申禮。至者[學*殳]也專也。誠者實也。稽者至",
    "T39n1788_004:0269c15": "也。首者頭也。以首至地故云稽首。禮者敬也。",
    "T39n1788_004:0269c16": "今通三業。不唯首禮舉顯身業以彰心語。專",
    "T39n1788_004:0269c17": "注於境名為一心。非一剎那等。一句標讚。是",
    "T39n1788_004:0269c18": "談美名讚。觸事諭揚名歎。",
    "T39n1788_004:0269c19": "經。無上清淨牟尼尊身光照耀如金色。贊",
    "T39n1788_004:0269c20": "曰。下隨德別讚。讚中相好雜讚。以好隨相故",
    "T39n1788_004:0269c21": "雜讚歎。讚有十六。十一讚相五讚好。此初。半",
    "T39n1788_004:0269c22": "頌讚相中十四身皮金色。大般若三百八十",
    "T39n1788_004:0269c23": "一云。佛為善現說三十二相八十隨好。下皆",
    "T39n1788_004:0269c24": "準知。云十四世尊身皮皆真金色。光潔晃耀",
    "T39n1788_004:0269c25": "如妙金臺。眾寶莊嚴眾所樂。或是讚身之常",
    "T39n1788_004:0269c26": "光明。",
    "T39n1788_004:0269c27": "經。一切聲中最為上如大梵響震雷音。贊曰。",
    "T39n1788_004:0269c28": "第二讚二十七梵音聲相。如經世尊梵音詞",
    "T39n1788_004:0269c29": "韻和雅。隨眾多少無不等聞。其聲供震猶如",
    "T39n1788_004:0270a01": "天鼓。發言婉約如頻迦音。",
    "T39n1788_004:0270a02": "經。髮彩喻若黑蜂王宛轉旋文紺青色。贊",
    "T39n1788_004:0270a03": "曰。第三讚髮好也。如經世尊首髮脩長紺青",
    "T39n1788_004:0270a04": "稠密不白。",
    "T39n1788_004:0270a05": "經。齒白齊密如珂雪平正顯現有光明。贊",
    "T39n1788_004:0270a06": "曰。第四讚齒相也。如經二十三世尊齒相四",
    "T39n1788_004:0270a07": "十。齊平淨密根深。白逾珂雪。",
    "T39n1788_004:0270a08": "經。目淨無垢妙端嚴猶如廣大青蓮葉舌相廣",
    "T39n1788_004:0270a09": "長極柔軟譬如紅蓮出水中。贊曰。第五讚",
    "T39n1788_004:0270a10": "目相如經。二十九世尊眼睛紺青鮮白紅環",
    "T39n1788_004:0270a11": "間飾皎潔分明。第六舌相如經。二十六世尊",
    "T39n1788_004:0270a12": "舌相□淨廣長能覆面輪至髮耳際。",
    "T39n1788_004:0270a13": "經。眉間常有白毫光右旋宛轉玻瓈色眉細纖",
    "T39n1788_004:0270a14": "長類初月其色光耀比蜂王。贊曰。第七讚",
    "T39n1788_004:0270a15": "第三十一眉相。第八讚三十九眉好。",
    "T39n1788_004:0270a16": "經。鼻高脩直如金鋌淨妙光潤相無虧一切世",
    "T39n1788_004:0270a17": "間殊妙香聞時悉知其所在。贊曰。第九讚",
    "T39n1788_004:0270a18": "鼻隨好。此初半讚色好。次半讚根用好。",
    "T39n1788_004:0270a19": "經。世尊最勝身金色一一毛端相不殊紺青柔",
    "T39n1788_004:0270a20": "軟右旋文微妙光彩難為喻。贊曰。第十合",
    "T39n1788_004:0270a21": "讚第十一世尊毛孔各一毛生相。第十二世",
    "T39n1788_004:0270a22": "尊毛髮端皆上靡相。",
    "T39n1788_004:0270a23": "經。初誕身有妙光明普照一切十方界能滅三",
    "T39n1788_004:0270a24": "有眾生苦令彼悉蒙安穩樂地獄傍生鬼道中",
    "T39n1788_004:0270a25": "阿蘇羅天及人趣令彼除滅於眾苦常受自然",
    "T39n1788_004:0270a26": "安穩樂身色光明常普照譬如鎔金妙無比。",
    "T39n1788_004:0270a27": "贊曰。下二頌半第十一重讚身光相。前略後",
    "T39n1788_004:0270a28": "廣。於中分三。初半頌身光照境。次一頌半讚",
    "T39n1788_004:0270a29": "身光益。光益中初半總次一頌別。後半頌顯",
    "T39n1788_004:0270b01": "光無比。",
    "T39n1788_004:0270b02": "經。面貌圓明如滿月脣色赤好喻頻婆行步威",
    "T39n1788_004:0270b03": "儀類師子身光朗耀同初日。贊曰。十二一",
    "T39n1788_004:0270b04": "句讚三十世尊面輪相。其猶滿月眉相潔皎",
    "T39n1788_004:0270b05": "如天帝弓。眉面分二。亦含面之三好。十三一",
    "T39n1788_004:0270b06": "句讚佛脣色好。十四半頌讚佛第七好行步",
    "T39n1788_004:0270b07": "直進如象王。第八行步威肅如師子。第九行",
    "T39n1788_004:0270b08": "步安平如牛王。第十行步儀雅如鵝王。總行",
    "T39n1788_004:0270b09": "步攝。",
    "T39n1788_004:0270b10": "經。臂肘纖長立過膝狀等垂下娑羅枝。贊",
    "T39n1788_004:0270b11": "曰。十五讚佛第九臂相。",
    "T39n1788_004:0270b12": "經。圓光一尋照無邊赫奕猶如百千日悉能遍",
    "T39n1788_004:0270b13": "至諸佛剎隨緣所在覺群迷。贊曰。下三頌",
    "T39n1788_004:0270b14": "十六讚佛二十二世尊常光面各一尋相。於",
    "T39n1788_004:0270b15": "中分三。初一頌光照隨緣。次一頌滅諸生苦。",
    "T39n1788_004:0270b16": "後一頌能與其樂。初也。大般若云。如來身光",
    "T39n1788_004:0270b17": "任運能照三千世界。作意能照無邊世界。為",
    "T39n1788_004:0270b18": "愍有情攝光常照面各一尋。即卷舒隨緣皆",
    "T39n1788_004:0270b19": "為利物。",
    "T39n1788_004:0270b20": "經。淨光明網無倫比流輝遍滿百千界普照十",
    "T39n1788_004:0270b21": "方無障礙一切冥暗悉皆除。贊曰。除生苦",
    "T39n1788_004:0270b22": "也。如帝釋網之化眾生。世尊身光亦復如",
    "T39n1788_004:0270b23": "是。",
    "T39n1788_004:0270b24": "經。善逝慈光能與樂妙色映徹等金山流光悉",
    "T39n1788_004:0270b25": "至百千土眾生遇者皆出離。贊曰。與樂。佛",
    "T39n1788_004:0270b26": "慈悲起稱善逝慈光。與樂又二。初世間樂。皆",
    "T39n1788_004:0270b27": "出離者出世樂。出離即涅槃故。",
    "T39n1788_004:0270b28": "經。佛身成就無量福一切功德共莊嚴超過三",
    "T39n1788_004:0270b29": "界獨稱尊世間殊勝無與等。贊曰。下一頌",
    "T39n1788_004:0270c01": "結無邊讚。相好是福分故云無量福。是無漏",
    "T39n1788_004:0270c02": "故超三界。極圓滿故無與等。",
    "T39n1788_004:0270c03": "經。所有過去一切佛數同大地諸微塵未來現",
    "T39n1788_004:0270c04": "在十方尊亦如大地微塵眾。贊曰。下五頌",
    "T39n1788_004:0270c05": "讚名身。上色身亦得云化身。此名身亦得云",
    "T39n1788_004:0270c06": "應身。於中分三。初一頌陳佛無邊。次一頌歸",
    "T39n1788_004:0270c07": "依供養。後三頌發音讚歎。初也。",
    "T39n1788_004:0270c08": "經。我以至誠身語意稽首歸依三世佛讚歎無",
    "T39n1788_004:0270c09": "邊功德海種種香華皆供養。贊曰。歸依供養",
    "T39n1788_004:0270c10": "也。",
    "T39n1788_004:0270c11": "經。設我口中有千舌經無量劫讚如來世尊功",
    "T39n1788_004:0270c12": "德不思議最勝甚深難可說假令我舌有百千",
    "T39n1788_004:0270c13": "讚歎一佛一功德於中少分尚難知況諸佛德",
    "T39n1788_004:0270c14": "無邊際假使大地及諸天乃至有頂為海水可",
    "T39n1788_004:0270c15": "以毛端滴知數佛一功德甚難量。贊曰。發",
    "T39n1788_004:0270c16": "言讚歎。初一頌總讚如來出心言路。次設讚",
    "T39n1788_004:0270c17": "一佛一德無窮。後一頌讚德甚深超過數量。",
    "T39n1788_004:0270c18": "經。我以至誠身語意禮讚諸佛德無邊所有勝",
    "T39n1788_004:0270c19": "福果難思回施眾生速成佛。贊曰。第二迴",
    "T39n1788_004:0270c20": "向。",
    "T39n1788_004:0270c21": "經。彼王讚歎如來已倍復深心發弘願。贊曰。",
    "T39n1788_004:0270c22": "下發願有十四頌分二。初半頌總標。後十三",
    "T39n1788_004:0270c23": "頌半別題。初也。",
    "T39n1788_004:0270c24": "經。願我當於未來世。生在無量無數劫。夢中常",
    "T39n1788_004:0270c25": "見大金鼓。得聞顯說懺悔音。讚佛功德喻蓮華。",
    "T39n1788_004:0270c26": "願證無生成正覺。諸佛出世時一現。於百千劫",
    "T39n1788_004:0270c27": "甚難逢。夜夢常聞妙鼓音。晝則隨應而懺悔。我",
    "T39n1788_004:0270c28": "當圓滿修六度。拔濟眾生出苦海。然後得成無",
    "T39n1788_004:0270c29": "上覺。佛土清淨不思議。以妙金鼓奉如來。并讚",
    "T39n1788_004:0271a01": "諸佛實功德。因斯當見釋迦佛。記我當紹人中",
    "T39n1788_004:0271a02": "尊。金龍金光是我子。過去曾為善知識。世世願",
    "T39n1788_004:0271a03": "生於我家。共受無上菩提記。若有眾生無救護。",
    "T39n1788_004:0271a04": "長夜輪迴受眾苦。我於來世作歸依。令彼當得",
    "T39n1788_004:0271a05": "安穩樂。三有眾苦願除滅。悉得隨心安樂處。於",
    "T39n1788_004:0271a06": "未來世修菩提。皆如過去成佛者。願此金光懺",
    "T39n1788_004:0271a07": "悔福。永竭苦海罪消除。業障煩惱悉皆亡。令我",
    "T39n1788_004:0271a08": "速招清淨果。福智大海量無邊。清淨離垢深無",
    "T39n1788_004:0271a09": "底。願我獲斯功德海。速成無上大菩提。以此金",
    "T39n1788_004:0271a10": "光懺悔力。當獲福德淨光明。既得清淨妙光明。",
    "T39n1788_004:0271a11": "常以智光照一切。願我身光等諸佛。福德智慧",
    "T39n1788_004:0271a12": "亦復然。一切世界獨稱尊。威力自在無倫匹。有",
    "T39n1788_004:0271a13": "漏苦海願超越。無為樂海願常遊。現在福海願",
    "T39n1788_004:0271a14": "恒盈。當來智海願圓滿。願我剎土超三界。殊勝",
    "T39n1788_004:0271a15": "功德量無邊。諸有緣者悉同生。皆得速成清淨",
    "T39n1788_004:0271a16": "智。贊曰。金鼓說懺悔音。計此應合在後。以",
    "T39n1788_004:0271a17": "奉金鼓方發願故由文便故在前明之。別顯",
    "T39n1788_004:0271a18": "有八。一頌第一願夢。二次一頌願讚佛德。喻",
    "T39n1788_004:0271a19": "如鄔曇鉢蓮華。三次半頌願行懺悔。四次一",
    "T39n1788_004:0271a20": "頌願修諸善有四。一行六度。二濟眾生。三願",
    "T39n1788_004:0271a21": "成佛。四願淨土。五一頌願當得記。六次一頌",
    "T39n1788_004:0271a22": "願子亦同。七次二頌願當利他。利他中初一",
    "T39n1788_004:0271a23": "頌半令得世間樂。後半頌令得出世樂。據勝",
    "T39n1788_004:0271a24": "令得大果。或可。三有眾生下半令得三乘。云",
    "T39n1788_004:0271a25": "隨心故後令迴心向大。八次六頌願自得益。",
    "T39n1788_004:0271a26": "自得益中有六。初一頌願懺悔滅障得涅槃。",
    "T39n1788_004:0271a27": "中苦海即報障。業業障煩惱即惑障。次一頌",
    "T39n1788_004:0271a28": "願得法身智成大覺得報身。次一頌願得身",
    "T39n1788_004:0271a29": "智光照他起化身。次一頌願身智光等諸佛。",
    "T39n1788_004:0271b01": "次一頌願超苦海樂圓滿。於中有二。半頌離",
    "T39n1788_004:0271b02": "苦得樂。半頌福圓智滿。福圓即因行智滿即",
    "T39n1788_004:0271b03": "果。如無著般若論云。欲福相法身智相法身",
    "T39n1788_004:0271b04": "因果位別。次一頌願得淨土俱成佛。文顯可",
    "T39n1788_004:0271b05": "知。",
    "T39n1788_004:0271b06": "經。妙幢汝當知國王金龍主曾發如是願彼即",
    "T39n1788_004:0271b07": "是汝身往時有二子金龍及金光即銀相銀光",
    "T39n1788_004:0271b08": "當受我所記。贊曰。第三大段結會今古。許",
    "T39n1788_004:0271b09": "當與記。一頌結會一頌許記。",
    "T39n1788_004:0271b10": "經。大眾聞是說皆發菩提心願現在未來常依",
    "T39n1788_004:0271b11": "此懺悔。下第四大段眾聞發心願依修學。",
    "T39n1788_004:0271b12": "金光明最勝王經疏卷第四(本)"
}