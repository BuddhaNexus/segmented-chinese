{
    "T46n1937_001:0856a21": "四明尊者教行錄卷第一(并序)",
    "T46n1937_001:0856a23": "四明石芝沙門宗曉編",
    "T46n1937_001:0856a24": "陳隋兩國師天台智者。悟法華經旋陀羅尼。",
    "T46n1937_001:0856a25": "嗣法性宗。以無礙辯才。剖判三世佛乘。開闢",
    "T46n1937_001:0856a26": "一家教觀。人到于今承之。外有諸懺制法兩",
    "T46n1937_001:0856a27": "朝勅文建寺碑刻等。門弟子章安禪師。集之",
    "T46n1937_001:0856a28": "成書。號國清百錄。特蒙仁宗皇帝賜入大藏。",
    "T46n1937_001:0856a29": "同佛典誥流行。至是殆無餘蘊矣。然吾祖之",
    "T46n1937_001:0856b01": "道化被六十州。盛於隋唐。衰於五代。法不",
    "T46n1937_001:0856b02": "終否。至人利見。石晉天福中有通公法師。",
    "T46n1937_001:0856b03": "(諱義通)來自高麗。南參",
    "T46n1937_001:0856b04": "螺溪(即天台山螺溪院羲寂法師也)盡得天台一宗之道。復欲",
    "T46n1937_001:0856b05": "杭海。大帥錢公固留之(錢諱惟治。吳越王之子。時判明州也)。遂",
    "T46n1937_001:0856b06": "傳洪於明之寶雲(寶雲乃福州運使顧承徽捨宅造寺。以處於師)。法席大",
    "T46n1937_001:0856b07": "開。得二神足而起家。一曰法智師(諱知禮)。一曰",
    "T46n1937_001:0856b08": "慈雲師(諱遵式)。法智尸延慶道場。中興此教。時",
    "T46n1937_001:0856b09": "稱四明尊者。慈雲建靈山法席。峙立解行。世",
    "T46n1937_001:0856b10": "號天竺懺主。慈雲生乾德二年。終明道之初。",
    "T46n1937_001:0856b11": "歷一百二十載。五世孫(慧觀)師。裒其遺文。成金",
    "T46n1937_001:0856b12": "園三集。行於世。法智生建隆改元。終天聖六",
    "T46n1937_001:0856b13": "祀。距今已一百七十有五年矣。所撰記鈔三",
    "T46n1937_001:0856b14": "十餘萬言。學者共宗。復有教門義章問答釋",
    "T46n1937_001:0856b15": "妨巨儒高釋往返書啟等。斷簡殘篇存者流",
    "T46n1937_001:0856b16": "逸。嗚呼。師一心講懺傳持四十年。脇不沾床。",
    "T46n1937_001:0856b17": "其應緣染翰。寧可以數量計。縱刊之於木石。",
    "T46n1937_001:0856b18": "書之於竹帛。亦千萬之一耳。(宗曉)末學無似。",
    "T46n1937_001:0856b19": "叨預教庠。竊睹師之垂言。雖片文隻字。咸為",
    "T46n1937_001:0856b20": "釋氏之法。豈得以任其蕪沒哉。於是劇意訪",
    "T46n1937_001:0856b21": "求。僅得一百餘篇。以類銓次析為七卷。目之",
    "T46n1937_001:0856b22": "曰四明尊者教行錄。四明迺所生得道轉法",
    "T46n1937_001:0856b23": "輪地。世珍其為人。咸以是而稱之。台宗戶牖",
    "T46n1937_001:0856b24": "莫不依教立行以行顯教。庶教行二途成修",
    "T46n1937_001:0856b25": "行一轍。師甞勗眾言。吾之或出或處。或語或",
    "T46n1937_001:0856b26": "默。未始不以教觀之旨為服味為杖几。今錄",
    "T46n1937_001:0856b27": "取以教行為名。亦尊者之志焉。大哉斯文既",
    "T46n1937_001:0856b28": "就。願與國清百錄天竺金園。鼎足而行。貽諸",
    "T46n1937_001:0856b29": "後代。共期祖道也。其乎未盡者。後賢隨見聞",
    "T46n1937_001:0856c01": "而續之。斯又盡善美矣。旹嘉泰二年壬戌歲",
    "T46n1937_001:0856c02": "臘月既望比丘(宗曉)謹序。",
    "T46n1937_001:0856c03": "尊者年譜",
    "T46n1937_001:0856c04": "大宋太祖皇帝初登寶位。改周顯德七年為",
    "T46n1937_001:0856c05": "建隆。元年庚申。此年正月。太祖受周恭帝禪。",
    "T46n1937_001:0856c06": "謹按胡昉撰塔銘并門人則全實錄。師壽六",
    "T46n1937_001:0856c07": "十九。示滅天聖六年戊辰歲。若準趙清獻公",
    "T46n1937_001:0856c08": "所作行業記。則云天聖五年歸寂。誤矣。今逆",
    "T46n1937_001:0856c09": "推甲子。師乃當庚申年降誕。豈非真人應運",
    "T46n1937_001:0856c10": "而賢哲間生乎。師諱(知禮)。字約言。真宗特賜",
    "T46n1937_001:0856c11": "法智大師之號。時稱四明尊者。俗姓金。前漢",
    "T46n1937_001:0856c12": "金日磾之遠裔(西漢書曰。金日磾匈奴休屠王之子。夷狄亡國。覊虜漢武。而篤敬忠孝。七",
    "T46n1937_001:0856c13": "世內侍。本以休屠作金人為祭天主故。因賜姓金氏)後代為鄞人也。父諱經。",
    "T46n1937_001:0856c14": "母李氏。初以嗣息未生。誠志祈佛。偶夜夢。梵",
    "T46n1937_001:0856c15": "僧遺一子云。是羅睺羅。泊生因以為名。",
    "T46n1937_001:0856c16": "二年辛酉　三年壬戌　乾德元年癸亥　二",
    "T46n1937_001:0856c17": "年甲子　三年乙丑",
    "T46n1937_001:0856c18": "四年丙寅。時年七歲。塔銘曰。師年七歲屬母",
    "T46n1937_001:0856c19": "喪。謂劬勞匪易報。且號泣而不絕。由茲厭俗。",
    "T46n1937_001:0856c20": "急於出家。其父異之。遂不奪其志。始投太平",
    "T46n1937_001:0856c21": "興國寺僧(洪選)為弟子。天竺作師指要鈔序云。",
    "T46n1937_001:0856c22": "師在童子受經。便能思義。天機特發。不曰生",
    "T46n1937_001:0856c23": "知之上性者乎。",
    "T46n1937_001:0856c24": "五年丁卯　六年戊辰　是年改開寶元年",
    "T46n1937_001:0856c25": "　二年己巳　三年庚午　四年辛未　五年壬",
    "T46n1937_001:0856c26": "申　六年癸酉",
    "T46n1937_001:0856c27": "七年甲戌。時年十五。塔銘曰。師年十五受具",
    "T46n1937_001:0856c28": "戒。而專探律部　八年乙亥",
    "T46n1937_001:0856c29": "九年丙子。是年太宗皇帝即位。改太平興國",
    "T46n1937_001:0857a01": "元年。",
    "T46n1937_001:0857a02": "二年丁丑　三年戊寅",
    "T46n1937_001:0857a03": "四年己卯。時年二十歲。行業記曰。二十從本",
    "T46n1937_001:0857a04": "郡寶雲通法師。傳天台業觀。始三日首座謂",
    "T46n1937_001:0857a05": "之曰。法界次第汝當奉持。師曰。何謂法界。座",
    "T46n1937_001:0857a06": "曰。大總法相。圓融無礙者是也。師曰。既圓融",
    "T46n1937_001:0857a07": "無礙。何有次第。座無對。居一月。自講心經。",
    "T46n1937_001:0857a08": "人皆駭聽。而驚傳之。",
    "T46n1937_001:0857a09": "五年庚辰。實錄曰。師在寶雲及二載。厥父偶",
    "T46n1937_001:0857a10": "夢。其跪於通之前。通執瓶水注於口。自爾圓",
    "T46n1937_001:0857a11": "頓之旨一受即了。",
    "T46n1937_001:0857a12": "六年辛巳。時年二十二。行業記云。師居寶雲",
    "T46n1937_001:0857a13": "方三年。常代通師講。入文消義。益闡所學。",
    "T46n1937_001:0857a14": "七年壬午　八年癸未　雍熙元年甲申　二",
    "T46n1937_001:0857a15": "年乙酉　三年丙戌　四年丁亥",
    "T46n1937_001:0857a16": "端拱元年戊子。師聽讀寶雲十載。即值本講",
    "T46n1937_001:0857a17": "歸寂。石塔記云。通公壽六十二。端拱元年傾",
    "T46n1937_001:0857a18": "逝(知禮遵式)。子衿之高者。",
    "T46n1937_001:0857a19": "二年己丑　三年庚寅。是年改淳化元年。",
    "T46n1937_001:0857a20": "二年丁卯。師年三十二。即中選住持。實錄云。",
    "T46n1937_001:0857a21": "淳化辛卯。受請于乾符寺。綿歷四祀。于保恩",
    "T46n1937_001:0857a22": "院。戒誓辭云。予居寶雲。既值鶴林。始遷乾符",
    "T46n1937_001:0857a23": "寺西偏小院(乾符寺中改承天寺。今為能仁寺。西偏小院即今法華也)有寢無",
    "T46n1937_001:0857a24": "廟。學徙爰止。盈十莫容。又觀其密邇闤闠。誠",
    "T46n1937_001:0857a25": "非久宜。遂徙此城東南隅。指要序曰。師主乾",
    "T46n1937_001:0857a26": "符講席。諸子悅隨。若眾流會海。",
    "T46n1937_001:0857a27": "三年壬辰　四年癸巳　五年甲午　至道元",
    "T46n1937_001:0857a28": "年乙未",
    "T46n1937_001:0857a29": "二年丙申。使帖云。至道二年七月。內院主僧",
    "T46n1937_001:0857b01": "居朗顯通。捨保恩院與(知禮)。永作十方住持。",
    "T46n1937_001:0857b02": "傳演天台智者教法。戒誓辭云。院丙申秋承",
    "T46n1937_001:0857b03": "舊。越十年陳修。己酉告成。石公勒石紀之。逮",
    "T46n1937_001:0857b04": "壬子凡十七年。咸安來學。",
    "T46n1937_001:0857b05": "三年丁酉。保恩院記云。先是此院締造年深。",
    "T46n1937_001:0857b06": "頹毀日甚。以至道三年。乃與餘杭釋異聞。戮",
    "T46n1937_001:0857b07": "力經營。適值丹丘僧覺圓。發心陳力。三載訖",
    "T46n1937_001:0857b08": "役。觀其土木瓌麗金碧交輝。先佛殿而後僧",
    "T46n1937_001:0857b09": "堂。昭其序也。右藏教而左方丈。便於事焉。",
    "T46n1937_001:0857b10": "真宗皇帝即位改咸平。元年戊戌。",
    "T46n1937_001:0857b11": "二年己亥。時年四十歲。實錄云。師自咸平二",
    "T46n1937_001:0857b12": "年已後。專務講懺。當坐不臥。足無外涉。修謁",
    "T46n1937_001:0857b13": "都遣。",
    "T46n1937_001:0857b14": "三年庚子。是歲大旱。師與天竺懺主祈雨有",
    "T46n1937_001:0857b15": "感。行業記云。歲大旱。師與遵式同修光明懺。",
    "T46n1937_001:0857b16": "祈雨約三日。不降當然一手以供佛。佛事未",
    "T46n1937_001:0857b17": "竟。雨已大浹。慈雲行業記云。咸平三年。四明",
    "T46n1937_001:0857b18": "大旱。師入懺摩。祈雨約三日。不雨當自焚。如",
    "T46n1937_001:0857b19": "期果應。太守蘇為異之。題石紀其事。",
    "T46n1937_001:0857b20": "四年辛丑　五年壬寅",
    "T46n1937_001:0857b21": "六年癸卯。是歲日本國師遣僧問難。本序曰。",
    "T46n1937_001:0857b22": "咸平六年癸卯歲。日本國僧寂照等。齎本國",
    "T46n1937_001:0857b23": "天台山源信禪師於天台教門致相違問目二",
    "T46n1937_001:0857b24": "十七條。四明(知禮)憑教略答。隨問書之。",
    "T46n1937_001:0857b25": "景德元年甲辰。時年四十五。撰十不二門指",
    "T46n1937_001:0857b26": "要鈔。序紀歲月云。景德元年甲辰正月九日",
    "T46n1937_001:0857b27": "敘　二年乙巳。",
    "T46n1937_001:0857b28": "三年丙午。是歲師上錢唐昭公十義書。序曰。",
    "T46n1937_001:0857b29": "景德三年[萉-巴+(日/(句-口+匕))]月。四明(知禮)。謹用為法之心。問",
    "T46n1937_001:0857c01": "義于浙陽昭上人。",
    "T46n1937_001:0857c02": "四年丁未。是歲上昭公觀心二百問書。序曰。",
    "T46n1937_001:0857c03": "景德四年。四明比丘(知禮)。謹用為法之心。問",
    "T46n1937_001:0857c04": "義于浙陽昭講主。",
    "T46n1937_001:0857c05": "大中祥符元年戊申",
    "T46n1937_001:0857c06": "二年己酉。時年五十歲。建保恩院落成。戒誓",
    "T46n1937_001:0857c07": "辭云。院己酉告成。石公紀之。記末曰。待問通",
    "T46n1937_001:0857c08": "守竹符函親松柄。會茲院告厥成功。遂抽毫",
    "T46n1937_001:0857c09": "而為識。時大中祥符二年己酉四月六日立。",
    "T46n1937_001:0857c10": "三年庚戌。是年恭奉聖旨。改保恩額。為延慶",
    "T46n1937_001:0857c11": "院。據四明圖經曰。保恩院周廣順二年建。皇",
    "T46n1937_001:0857c12": "朝大中祥符三年改為延慶院。紹興十四年",
    "T46n1937_001:0857c13": "改院為寺。使帖曰。大中祥符三年七月。內僧",
    "T46n1937_001:0857c14": "(知禮)。經使府陳狀乞申奏天聽。永作十方住",
    "T46n1937_001:0857c15": "持。長講天台教法。當年十月。內準中書劄子。",
    "T46n1937_001:0857c16": "奉　聖旨依。",
    "T46n1937_001:0857c17": "四年辛亥。是年師再狀經州乞給。使帖備錄",
    "T46n1937_001:0857c18": "上項。聖旨上石永為照據。使帖曰。(知禮)續於",
    "T46n1937_001:0857c19": "大中祥符四年三月。內經州著狀。乞備寫聖",
    "T46n1937_001:0857c20": "旨并前後使帖。鐫上石刻。永作十方傳教住",
    "T46n1937_001:0857c21": "持。是年七月十七。給帖立石。",
    "T46n1937_001:0857c22": "五年壬子。是年師與異聞師。撰十方傳教住",
    "T46n1937_001:0857c23": "持戒誓辭。立石永誡非理妄占。斯文真是寺",
    "T46n1937_001:0857c24": "萬代十方住持之本也。",
    "T46n1937_001:0857c25": "六年癸丑。是年二月十五日。創建念佛施戒",
    "T46n1937_001:0857c26": "會。師於祥符五年十月。親製疏文。至今誘化。",
    "T46n1937_001:0857c27": "此會抵今凡一百九十載不廢。往古來今其",
    "T46n1937_001:0857c28": "被化者。不知幾何人哉。",
    "T46n1937_001:0857c29": "七年甲寅。時製觀經融心解。序末題云。大中",
    "T46n1937_001:0858a01": "祥符七年甲寅重陽日敘。是年師又有教門",
    "T46n1937_001:0858a02": "雜問七章。門人自仁答　八年乙卯。",
    "T46n1937_001:0858a03": "九年丙辰。時年五十七。實錄云。師年五十七。",
    "T46n1937_001:0858a04": "誓願修法華懺。三年懺滿。焚身供養妙經。誓",
    "T46n1937_001:0858a05": "生淨土。",
    "T46n1937_001:0858a06": "天禧元年丁巳。塔銘曰。天禧改元之初。師年",
    "T46n1937_001:0858a07": "及耳順。乃謂其徒曰。半偈亡軀。一句投火。聖",
    "T46n1937_001:0858a08": "人之心為法如是。吾不能捐捨身命以警發",
    "T46n1937_001:0858a09": "懈怠。胡足言哉。於是結十僧。修法華懺三年。",
    "T46n1937_001:0858a10": "懺滿共焚。是時翰林學士楊億。駙馬都尉李",
    "T46n1937_001:0858a11": "遵勗。皆當朝文雄勳盛。每響師通悟。必望風",
    "T46n1937_001:0858a12": "推挹。其年詔賜紫袈裟。皆二公論薦之所授",
    "T46n1937_001:0858a13": "也。又聞遺身。而楊公致書。確請住世。往復數",
    "T46n1937_001:0858a14": "番。至於專委州將保護。由是願行不得而施",
    "T46n1937_001:0858a15": "矣。又著消伏三用章。出絳幃三十問。門人",
    "T46n1937_001:0858a16": "(仁岳)答。皆紀於此年也。",
    "T46n1937_001:0858a17": "二年戊午　三年己未",
    "T46n1937_001:0858a18": "四年庚申。實錄云。天禧四年。駙馬李遵勗。錄",
    "T46n1937_001:0858a19": "行實奏上。特賜法智大師號。是年京師僧職",
    "T46n1937_001:0858a20": "高流二十三人。各賦一詩紀贈於師。待制晁",
    "T46n1937_001:0858a21": "說之作序刊石。後擇隣詩題曰。庚申季秋望",
    "T46n1937_001:0858a22": "日書。",
    "T46n1937_001:0858a23": "五年辛酉。時年六十二。是年朝廷宣賜命修",
    "T46n1937_001:0858a24": "懺法。行業記曰。真宗知師名。遣中貴至所居。",
    "T46n1937_001:0858a25": "命修法華懺法。厚有賜予。中貴俞源清也。師",
    "T46n1937_001:0858a26": "因俞子欲知懺法旨趣。為述修懺要旨。人到",
    "T46n1937_001:0858a27": "于今受其賜。又撰別行玄疏記。序題曰。天禧",
    "T46n1937_001:0858a28": "五年八月旦。又撰觀經妙宗抄。序題曰。天禧",
    "T46n1937_001:0858a29": "五年重陽下筆序。",
    "T46n1937_001:0858b01": "乾興元年壬戌",
    "T46n1937_001:0858b02": "二年癸亥。是年仁宗皇帝即位。改天聖元年。",
    "T46n1937_001:0858b03": "是年製光明拾遺記。紀云。天聖元年四月望",
    "T46n1937_001:0858b04": "日序。師又為潘屯田。作夢魚跋。又出問幃試",
    "T46n1937_001:0858b05": "問四十二章。考試學子。又答禪宗泰師佛法",
    "T46n1937_001:0858b06": "十問　二年甲子。",
    "T46n1937_001:0858b07": "三年乙丑。真宗天禧初。有詔天下立放生池。",
    "T46n1937_001:0858b08": "師欲廣聖化。每遇佛生朝。募眾行放生業。於",
    "T46n1937_001:0858b09": "是立放生碑。樞密劉筠撰文。太守殿撰曾會",
    "T46n1937_001:0858b10": "立石。天聖三年七月十五日。霅溪僧(仁岳)書。",
    "T46n1937_001:0858b11": "師是年一夜忽夢。相公入院。翌日即曾大守",
    "T46n1937_001:0858b12": "之子到。後果符此夢。廼魯國宣靖公也。由此",
    "T46n1937_001:0858b13": "楚國黃夫人置恒產供眾。又上書曾太守乞",
    "T46n1937_001:0858b14": "申奏後園地。永在伽藍。亦此年也。",
    "T46n1937_001:0858b15": "四年丙寅。是年師有授辭授門弟子(文璨)。石刻",
    "T46n1937_001:0858b16": "見存。",
    "T46n1937_001:0858b17": "五年丁卯。師製光明文句記六卷。於是歲題",
    "T46n1937_001:0858b18": "曰天聖五年[萉-巴+(日/(句-口+匕))]月三日記。然此記師迫歸寂。",
    "T46n1937_001:0858b19": "不及終帙。而後門人廣智(尚賢)法師。續記讚佛",
    "T46n1937_001:0858b20": "一品。方為足本。",
    "T46n1937_001:0858b21": "六年戊辰。是年師年六十九示滅。準實錄等。",
    "T46n1937_001:0858b22": "天聖六年正月五日戌時。師端身跏坐。召大",
    "T46n1937_001:0858b23": "眾說法畢。驟稱彌陀佛號數百聲。奄然而逝。",
    "T46n1937_001:0858b24": "露龕示身。經二七日。爪髮俱長。顏貌如生。復",
    "T46n1937_001:0858b25": "過七日。遷于南門之外。將闍維。次先聞異香",
    "T46n1937_001:0858b26": "馥郁。火滅得舌根不壞。舍利五色不知其數。",
    "T46n1937_001:0858b27": "(舍利猶藏以瑠璃瓶。奉安大悲閣上)越五年。至明道二年七月",
    "T46n1937_001:0858b28": "二十九日。奉靈骨。起塔于崇法院之左。",
    "T46n1937_001:0858b29": "(宗曉)伏讀三朝僧傳。十科選佛西聖之法取材",
    "T46n1937_001:0858c01": "盡矣。而吾祖法智以道供職。眇觀著述洪演",
    "T46n1937_001:0858c02": "興起大教。義解為首。造寺造像。營福次之。生",
    "T46n1937_001:0858c03": "於舌根舍利滅後儼然。神異有餘。遺身之際。",
    "T46n1937_001:0858c04": "雖為楊文公勸請而止。豈以一時固阻外其",
    "T46n1937_001:0858c05": "道耶。矧復甞然三指以供佛。斯亦捨身之支",
    "T46n1937_001:0858c06": "派也。大哉往古高僧十法師其一而四焉。豈",
    "T46n1937_001:0858c07": "與夫事佛徒勞於百載者。同日而語乎。",
    "T46n1937_001:0858c08": "(舊本取指要別行玄記妙宗鈔拾遺記光明句記大悲行法六序。附入此中。此既隨文見行于世。因得以略)。",
    "T46n1937_001:0858c09": "授菩薩戒儀　結念佛會疏",
    "T46n1937_001:0858c10": "交法師授辭(附入)　璨法師授辭",
    "T46n1937_001:0858c11": "放生文　夢魚記(潘屯田作)",
    "T46n1937_001:0858c12": "跋夢魚記",
    "T46n1937_001:0858c13": "勅放生池碑銘(舊有石刻)",
    "T46n1937_001:0858c14": "菩薩戒儀(十二科)",
    "T46n1937_001:0858c15": "第一求師授法　第二策導勸信　第三請聖",
    "T46n1937_001:0858c16": "證明　第四授三歸依　第五召請聖師　第",
    "T46n1937_001:0858c17": "六白佛乞戒　第七懺悔罪愆　第八問無遮",
    "T46n1937_001:0858c18": "難　第九羯麼授戒　第十略說戒相　第十",
    "T46n1937_001:0858c19": "一發弘誓願　第十二結撮迴向",
    "T46n1937_001:0858c20": "第一求師授法",
    "T46n1937_001:0858c21": "夫欲受此菩薩戒者。必先請師策導開解。於",
    "T46n1937_001:0858c22": "一切境起慈悲心。若非此人。戒無由發。今為",
    "T46n1937_001:0858c23": "現前大眾。恭請某人。作授大乘菩薩戒師。各",
    "T46n1937_001:0858c24": "須一心隨我陳請。若至某甲處。當稱自己",
    "T46n1937_001:0858c25": "名。",
    "T46n1937_001:0858c26": "大德一心念。我某甲今於大德所。乞授一切",
    "T46n1937_001:0858c27": "菩薩淨戒。惟願不辭勞倦哀憫聽受。",
    "T46n1937_001:0858c28": "第二策導勸信",
    "T46n1937_001:0858c29": "現前同會清淨大眾。既共伸請欲求戒法。先",
    "T46n1937_001:0859a01": "須發於信心。信心若成。三學任運具足。三身",
    "T46n1937_001:0859a02": "四智佛果圓常。決定可期。更無疑慮。一者深",
    "T46n1937_001:0859a03": "信一切眾生皆有佛性。二者須信勤修勝行",
    "T46n1937_001:0859a04": "而證菩提。三者諦信咸登佛果常樂我淨。故",
    "T46n1937_001:0859a05": "經云。大眾心諦信。汝是當成佛。我是已成佛。",
    "T46n1937_001:0859a06": "常作如是信。戒品已具足。華嚴云。信是道源",
    "T46n1937_001:0859a07": "功德母。長養一切諸善根。斷除疑網出愛河。",
    "T46n1937_001:0859a08": "開示涅槃無上道。是知若發信心必納得戒。",
    "T46n1937_001:0859a09": "戒為萬行之先鋒六度之基址。如造屋宅。先",
    "T46n1937_001:0859a10": "固其基。若無基址。徒架虛空。必不成就。戒是",
    "T46n1937_001:0859a11": "大道之資糧。濟海之船筏。生死大海非戒莫",
    "T46n1937_001:0859a12": "渡。莊嚴法身以戒為瓔珞。破除熱惱以戒作",
    "T46n1937_001:0859a13": "清涼。戒經云。戒如明日月。亦如瓔珞珠。微塵",
    "T46n1937_001:0859a14": "菩薩眾由是成正覺。諸人者須信所受菩薩",
    "T46n1937_001:0859a15": "淨戒。乃是十方三世諸佛成道根本。諸大菩",
    "T46n1937_001:0859a16": "薩修行軌範。戒經偈云。如過去諸佛。及以未",
    "T46n1937_001:0859a17": "來者。現在諸世尊。皆共尊敬戒。薩遮尼乾子",
    "T46n1937_001:0859a18": "經云。如來功德身。以受戒為本。以持戒為始。",
    "T46n1937_001:0859a19": "又云。若不持戒。尚乃不得疥癩野干之身。況",
    "T46n1937_001:0859a20": "功德法身。月燈三昧經云。雖有色力及多聞。",
    "T46n1937_001:0859a21": "若無淨戒如禽獸。雖處卑下少聞見。能持淨",
    "T46n1937_001:0859a22": "戒名勝士。華嚴經云。戒是無上菩提本。應當",
    "T46n1937_001:0859a23": "具足持淨戒。若能堅持於淨戒。是則如來所",
    "T46n1937_001:0859a24": "讚嘆。涅槃經云。欲見佛性證大涅槃。必須深",
    "T46n1937_001:0859a25": "心修持淨戒。梵網經云。眾生受佛戒。即入諸",
    "T46n1937_001:0859a26": "佛位。若不受此戒。外道邪見人。畜生與木頭。",
    "T46n1937_001:0859a27": "平等無有異。故知不受菩薩戒者。縱學佛法",
    "T46n1937_001:0859a28": "勤苦修行經千萬劫。秖名眾生。欲脫生死。欲",
    "T46n1937_001:0859a29": "破業障。欲成菩提。欲證佛果。終無得理。是故",
    "T46n1937_001:0859b01": "西天國王登位。百官上任。並先受此菩薩戒。",
    "T46n1937_001:0859b02": "蓋欲饒益境邑人民故也。諸仁者寧可受已",
    "T46n1937_001:0859b03": "毀犯。則不可不受。縱或受已毀犯。還是佛之",
    "T46n1937_001:0859b04": "弟子。若不受者。名為外道。故經云。瞻蔔華雖",
    "T46n1937_001:0859b05": "萎。猶勝一切華。破戒諸比丘。猶勝諸外道。在",
    "T46n1937_001:0859b06": "會大眾諸佛子等。六道之中無量眾生。受三",
    "T46n1937_001:0859b07": "途苦。不聞佛法。縱得為人。或處邊夷。或遭亂",
    "T46n1937_001:0859b08": "世。或迷聲色。或報愚癡。或著邪見。佛法難",
    "T46n1937_001:0859b09": "遇。誰肯信從。今共喜慶。識知善惡。知有戒法",
    "T46n1937_001:0859b10": "可受。知有淨土可生。可謂萬劫難逢千生一",
    "T46n1937_001:0859b11": "遇。法華經云。佛法難值。時亦難遇。宿福深",
    "T46n1937_001:0859b12": "厚。生值佛法。諸人須念。無常迅速。生死難",
    "T46n1937_001:0859b13": "期。一旦命終。識神無主。欲受佛戒。無由可",
    "T46n1937_001:0859b14": "得宜各精進。努力求之。撥棄世緣。齋戒念佛。",
    "T46n1937_001:0859b15": "功成事辦。必得超往安養淨土。各獲長生。受",
    "T46n1937_001:0859b16": "勝妙樂。然戒有多種。五戒八戒名近住解脫。",
    "T46n1937_001:0859b17": "若受是戒。但只近獲人天果報。小乘二百五",
    "T46n1937_001:0859b18": "十戒名別別解脫戒。若受此戒。持一一條。各",
    "T46n1937_001:0859b19": "得解脫。然雖出離生死愛河。但趣小乘阿羅",
    "T46n1937_001:0859b20": "漢果。不能證得常住佛性廣化眾生。今此菩",
    "T46n1937_001:0859b21": "薩三聚淨戒。若受之者。報圓佛果。相好無邊。",
    "T46n1937_001:0859b22": "三達五眼。十力無畏。一切功德無不具足。即",
    "T46n1937_001:0859b23": "於此身。一念之中訖至成佛。具足八種殊勝",
    "T46n1937_001:0859b24": "功德。一者趣道場殊勝。當知受菩薩戒者。如",
    "T46n1937_001:0859b25": "大鵬鳥。舉翅高飛。能至十萬九千餘里。菩薩",
    "T46n1937_001:0859b26": "發心受此大戒。能越六趣二乘徑。趣無上菩",
    "T46n1937_001:0859b27": "提。坐於道場。二者發心殊勝。若人一念發大",
    "T46n1937_001:0859b28": "悲智之心。受菩薩戒。超過二乘境界。如昔有",
    "T46n1937_001:0859b29": "沙彌。侍一羅漢而行。忽發菩提心。求受菩薩",
    "T46n1937_001:0859c01": "戒。此阿羅漢返生恭敬。為擔衣鉢。讓路而",
    "T46n1937_001:0859c02": "行。三者福田殊勝。假使有人。供養滿閻浮提",
    "T46n1937_001:0859c03": "大阿羅漢。不如供養一發心受菩薩戒者。以",
    "T46n1937_001:0859c04": "彼運心廣大故。四者功力殊勝。若受小乘戒",
    "T46n1937_001:0859c05": "者。猶如螢火。但能自照。受菩薩戒者。狀似日",
    "T46n1937_001:0859c06": "光當午。一切普照。五者滅罪殊勝。諸人莫疑",
    "T46n1937_001:0859c07": "受戒不能堅持而不敢受。經云。受戒後破犯",
    "T46n1937_001:0859c08": "猶勝外道。不受戒者。外道邪見。永沈惡道。無",
    "T46n1937_001:0859c09": "有出期。破戒之人。以戒威力故。設墮惡道。受",
    "T46n1937_001:0859c10": "罪輕微。若墮地獄中。作地獄中王。若墮畜生",
    "T46n1937_001:0859c11": "類。作畜生中王。若墮餓鬼數。作鬼神中王。若",
    "T46n1937_001:0859c12": "在人間。作人中王。若生天上。作天中王。生生",
    "T46n1937_001:0859c13": "之處。不失王位。經云。有犯名菩薩。有戒可破",
    "T46n1937_001:0859c14": "故。無犯名外道。無戒可破故。六者受胎殊勝。",
    "T46n1937_001:0859c15": "受戒之人若在胞胎。常為天龍善神而共守",
    "T46n1937_001:0859c16": "護。七者神通殊勝。受戒之人以持戒力故。能",
    "T46n1937_001:0859c17": "攪長河為酥酪。變大地作黃金。能於一念中",
    "T46n1937_001:0859c18": "超越千生。能於一日內度無數眾。八者果報",
    "T46n1937_001:0859c19": "殊勝。受戒之人即是菩薩當生蓮華藏海受",
    "T46n1937_001:0859c20": "法性身。一得真常永不退轉。如上廣引諸經。",
    "T46n1937_001:0859c21": "為諸佛子開發行門。願今諸人各於此座。納",
    "T46n1937_001:0859c22": "得清淨戒法。永作津梁。為見佛因。作淨土",
    "T46n1937_001:0859c23": "業。",
    "T46n1937_001:0859c24": "第三請聖證明",
    "T46n1937_001:0859c25": "現前大眾。我今既為說法開導。須懷忻仰。向",
    "T46n1937_001:0859c26": "下更為迎請聖眾。降臨道場。證明護念。汝等",
    "T46n1937_001:0859c27": "各須專秉一心隨我音聲奉請(先啟白)。",
    "T46n1937_001:0859c28": "維太歲某年某月日。南閻浮提大宋國某州",
    "T46n1937_001:0859c29": "縣某處。今有眾多男女。各發精誠。同稟淨戒。",
    "T46n1937_001:0860a01": "邀迎三寶一切聖賢。願賜護持。即希感降。",
    "T46n1937_001:0860a02": "一心奉請。盡虛空界微塵剎中。一切諸佛真",
    "T46n1937_001:0860a03": "應二身。一切道法。大小兩乘。三乘等侶。一切",
    "T46n1937_001:0860a04": "聖賢。惟願聞今奉請。降臨道場。證明受戒。",
    "T46n1937_001:0860a05": "一心奉請。護法諸天。功德大辯。梵釋四王。龍",
    "T46n1937_001:0860a06": "鬼八部。天靈地祇。日月星宮。江河淮濟。名山",
    "T46n1937_001:0860a07": "大川。州城分野。社稷聰明。守護齋戒。正直神",
    "T46n1937_001:0860a08": "司。惟願聞今奉請。降臨道場。堅守加護。",
    "T46n1937_001:0860a09": "一心奉請。十方法界六道四生。三才九類。一",
    "T46n1937_001:0860a10": "切含情。現前受戒合道場人。住居香火本命",
    "T46n1937_001:0860a11": "星辰。生身父母上代宗親。惟願承三寶力。俱",
    "T46n1937_001:0860a12": "到道場。同沾戒善。",
    "T46n1937_001:0860a13": "第四授三歸依",
    "T46n1937_001:0860a14": "上來召請三寶百靈。降臨道場。同資戒善。當",
    "T46n1937_001:0860a15": "知此戒不間男子女人。凡聖普會。幽顯同沾。",
    "T46n1937_001:0860a16": "乃至畜生。但解法師語者。皆得受之。不同小",
    "T46n1937_001:0860a17": "乘但盡形壽。此菩薩戒。從今一受直至成佛。",
    "T46n1937_001:0860a18": "永無失墜。此下更為大眾。翻邪向正。受三歸",
    "T46n1937_001:0860a19": "依法。當知三寶乃一切眾生之敬田。若能至",
    "T46n1937_001:0860a20": "誠恭敬歸向。則能發生一切善法功德。然三",
    "T46n1937_001:0860a21": "寶者有乎多種。一曰住持三寶。二曰別相三",
    "T46n1937_001:0860a22": "寶。三曰一體三寶。言住持者。泥龕塑畫是佛",
    "T46n1937_001:0860a23": "寶。黃卷赤軸是法寶。剃髮染衣是僧寶。言別",
    "T46n1937_001:0860a24": "相者。修行契證妙覺果德法報應化名佛寶。",
    "T46n1937_001:0860a25": "所說八萬四千法藏十二部經名法寶。等覺",
    "T46n1937_001:0860a26": "已還三乘聖賢名僧寶。言一體者。上至諸佛。",
    "T46n1937_001:0860a27": "下至蠢動。無不具此三寶也。所謂實相妙體",
    "T46n1937_001:0860a28": "即一而三。名祕密藏。如世珍琦。通名為寶。",
    "T46n1937_001:0860a29": "即今諸人本有覺性是佛寶。此性無染清淨",
    "T46n1937_001:0860b01": "是法寶。此性柔和無諍是僧寶。今勸諸人。不",
    "T46n1937_001:0860b02": "得自輕。人人本具斯理。一一咸得成佛。如來",
    "T46n1937_001:0860b03": "由修證此一體三寶故。而能運大神通。興諸",
    "T46n1937_001:0860b04": "佛事。此之三寶在汝身中。如水凝氷。棄氷求",
    "T46n1937_001:0860b05": "水。無有是處。若欲融氷。善宜方便。擬趣佛",
    "T46n1937_001:0860b06": "果。非修不克。今既覺知此體。正向此寶作歸",
    "T46n1937_001:0860b07": "依處。",
    "T46n1937_001:0860b08": "弟子(某甲)願從今日盡未來際。歸依佛兩足尊。",
    "T46n1937_001:0860b09": "歸依法離欲尊。歸依僧眾中尊(三說)。",
    "T46n1937_001:0860b10": "上來雖為歸依。若不結歸。法不圓滿。理須三",
    "T46n1937_001:0860b11": "番結歸。",
    "T46n1937_001:0860b12": "弟子(某甲)歸依佛竟。歸依法竟。歸依僧竟(三說)。",
    "T46n1937_001:0860b13": "從今已往。稱佛為師。更不歸依邪魔外道。惟",
    "T46n1937_001:0860b14": "願三寶哀憐攝受。慈憫故(三說)。",
    "T46n1937_001:0860b15": "第五召請聖師",
    "T46n1937_001:0860b16": "上來已受三歸依竟。而(某)但為傳戒之人。今",
    "T46n1937_001:0860b17": "當更為現前大眾。奉請釋迦世尊等五座聖",
    "T46n1937_001:0860b18": "師。降臨道場。向諸佛菩薩之前。求哀懺悔。問",
    "T46n1937_001:0860b19": "於遮難。方堪秉法。然請師之法理合自陳。想",
    "T46n1937_001:0860b20": "汝未能。我今教汝。汝當虔心。切莫容易。",
    "T46n1937_001:0860b21": "弟子(某甲)一心奉請釋迦如來。為得戒和尚。我",
    "T46n1937_001:0860b22": "依和尚故。得受菩薩戒。慈慜故。",
    "T46n1937_001:0860b23": "弟子(某甲)一心奉請文殊師利菩薩。為羯麼阿",
    "T46n1937_001:0860b24": "闍梨。我依羯麼阿闍梨故。得受菩薩戒。慈慜",
    "T46n1937_001:0860b25": "故。",
    "T46n1937_001:0860b26": "弟子(某甲)一心奉請彌勒菩薩。為教授阿闍梨。",
    "T46n1937_001:0860b27": "我依教授阿闍梨故。得受菩薩戒。慈慜故。",
    "T46n1937_001:0860b28": "弟子(某甲)一心奉請十方諸佛。為尊證師。我依",
    "T46n1937_001:0860b29": "尊證師故。得受菩薩戒。慈慜故。",
    "T46n1937_001:0860c01": "弟子(某)一心奉請諸大菩薩。為同學侶。我依",
    "T46n1937_001:0860c02": "同學侶故。得受菩薩戒。慈慜故。",
    "T46n1937_001:0860c03": "第六白佛乞戒",
    "T46n1937_001:0860c04": "上來所請五座聖師。具大慈悲他心道眼。憐",
    "T46n1937_001:0860c05": "愍眾生。拔苦與樂。必降道場。更為諸人。白",
    "T46n1937_001:0860c06": "佛乞戒。汝等各須志誠對佛合掌諦聽作白",
    "T46n1937_001:0860c07": "(下座白佛)。",
    "T46n1937_001:0860c08": "仰白五座聖師十方盡虛空遍法界一切諸佛",
    "T46n1937_001:0860c09": "大地菩薩僧。此娑婆世界某國州縣諸弟子",
    "T46n1937_001:0860c10": "等。求我恭白諸佛菩薩乞受三聚淨戒。此諸",
    "T46n1937_001:0860c11": "弟子已是真實發菩提心。能生深信。於此淨",
    "T46n1937_001:0860c12": "戒誓願學行。惟願諸佛諸大菩薩。憐慜施與",
    "T46n1937_001:0860c13": "三聚淨戒(三白竟歸本座)。",
    "T46n1937_001:0860c14": "第七懺悔罪愆",
    "T46n1937_001:0860c15": "上來恭白聖師已竟。將受戒法。疇念。汝等自",
    "T46n1937_001:0860c16": "從無始已來煩惱厚重。無惡不為。身心不淨。",
    "T46n1937_001:0860c17": "然此戒法乃是白淨之法。身器清淨方堪求",
    "T46n1937_001:0860c18": "受。是故應當求哀懺悔。如洗故衣方堪受色。",
    "T46n1937_001:0860c19": "矧乎如來滅度二千餘年。正法隱沒。邪風廣",
    "T46n1937_001:0860c20": "扇生。當此時。雖見佛聞法。不生信樂者有之。",
    "T46n1937_001:0860c21": "良由無明所覆見網交纏。若不改往修來。何",
    "T46n1937_001:0860c22": "由還源復本。以是因緣。今日道場同於佛前。",
    "T46n1937_001:0860c23": "發露罪根。各須一心志誠懺悔。",
    "T46n1937_001:0860c24": "弟子(某甲)至心懺悔。自從無始至于今日。未識",
    "T46n1937_001:0860c25": "佛時。未聞法時。未遇僧時。不信因果。汩沒死",
    "T46n1937_001:0860c26": "生。動身口意。無惡不為。遇不善緣。近惡知",
    "T46n1937_001:0860c27": "識。乃至焚燒塔寺。誹謗大乘。侵損常住。污梵",
    "T46n1937_001:0860c28": "誣僧。犯諸禁戒。作不律儀十惡五逆輕重罪",
    "T46n1937_001:0860c29": "愆。身業不善。行殺盜婬。口業不善。妄言綺語",
    "T46n1937_001:0861a01": "惡口兩舌。意業不善。起貪瞋癡。殺父。殺母。",
    "T46n1937_001:0861a02": "殺阿羅漢。破和合僧。出佛身血。自作教他。見",
    "T46n1937_001:0861a03": "聞隨喜。如是等罪無量無邊。今日披陳發露",
    "T46n1937_001:0861a04": "懺悔。惟願三寶同賜哀憐。令我罪根一念霜",
    "T46n1937_001:0861a05": "融悉皆清淨。",
    "T46n1937_001:0861a06": "第八問無遮難",
    "T46n1937_001:0861a07": "上來奉為諸人行懺悔法。身器清涼堪受淨",
    "T46n1937_001:0861a08": "戒。當受此戒。準經所說。若有七遮。即不得",
    "T46n1937_001:0861a09": "受。良由七種逆罪能障淨戒。並名為遮。我今",
    "T46n1937_001:0861a10": "一一垂問。汝等有即言有。無即言無。當如實",
    "T46n1937_001:0861a11": "答。",
    "T46n1937_001:0861a12": "汝曾出佛身血否(答云無。此下列同此答)。汝曾殺父否。汝",
    "T46n1937_001:0861a13": "曾殺母否。汝曾殺得戒和尚否。汝曾殺阿闍",
    "T46n1937_001:0861a14": "梨否。汝曾破羯麼轉法輪僧否。汝曾殺阿羅",
    "T46n1937_001:0861a15": "漢否。",
    "T46n1937_001:0861a16": "第九羯麼授戒",
    "T46n1937_001:0861a17": "喜汝諸人無上七種遮難。已是納戒之器。眾",
    "T46n1937_001:0861a18": "聖同慶凡俗俱忻。千生萬劫得幸遭逢。今",
    "T46n1937_001:0861a19": "則正當羯麼受戒。須知此戒乃是十方三世",
    "T46n1937_001:0861a20": "諸佛菩薩積劫熏修。無量功德之所成就。汝",
    "T46n1937_001:0861a21": "等諸人當起深心生乎難遭之想。必使此法",
    "T46n1937_001:0861a22": "一念圓成。今正是時。切在翹勤傾仰。如器盛",
    "T46n1937_001:0861a23": "物。不得差泄。以是因緣。諦聽諦聽。",
    "T46n1937_001:0861a24": "佛子(某甲)一眾人等諦聽。汝今於我所。求受一",
    "T46n1937_001:0861a25": "切菩薩淨戒一切菩薩學處。所謂攝律儀戒。",
    "T46n1937_001:0861a26": "攝善法戒。饒益有情戒。此諸淨戒此諸學處。",
    "T46n1937_001:0861a27": "過去一切菩薩。已受已學已解已行已成。未",
    "T46n1937_001:0861a28": "來一切菩薩。當受當學當解當行當成。現在",
    "T46n1937_001:0861a29": "一切菩薩。今受今學今解今行今成。當來作",
    "T46n1937_001:0861b01": "佛。汝等從今身至于佛身。於其中間不得犯。",
    "T46n1937_001:0861b02": "能持否(三說。並答云能持)。",
    "T46n1937_001:0861b03": "汝等諸佛子須信。初番羯麼已成。十方世界",
    "T46n1937_001:0861b04": "妙善戒法。由心業力。悉皆震動。",
    "T46n1937_001:0861b05": "此是第二番羯麼已成。十方世界妙善戒法。",
    "T46n1937_001:0861b06": "猶如虛空。如雲如蓋。覆汝頂上。",
    "T46n1937_001:0861b07": "此是第三番羯麼已成。而此戒法從汝頂門",
    "T46n1937_001:0861b08": "流入身心。非色非心。無形無相。不覺不知。充",
    "T46n1937_001:0861b09": "滿正報。當知汝身汝心即是無邊功德之聚。",
    "T46n1937_001:0861b10": "各須於三寶前生大慶快。切在志心護持。勿",
    "T46n1937_001:0861b11": "令毀犯。",
    "T46n1937_001:0861b12": "第十略說戒相",
    "T46n1937_001:0861b13": "諸佛子等。上來依法授汝三聚妙戒竟。雖已",
    "T46n1937_001:0861b14": "得法。汝必未能諳於持犯之相。我今依梵網",
    "T46n1937_001:0861b15": "經十重四十八輕戒相。一一宣說。汝當諦",
    "T46n1937_001:0861b16": "聽。",
    "T46n1937_001:0861b17": "第一不得殺生。若自殺。教人殺。無慈悲心。非",
    "T46n1937_001:0861b18": "真菩薩。若有犯者得波羅夷罪。汝等從今身",
    "T46n1937_001:0861b19": "至佛身。於其中間不得犯。能持否(答云能持下去例此)。",
    "T46n1937_001:0861b20": "第二不得偷盜。若自若他。乃至鬼神官物一",
    "T46n1937_001:0861b21": "針一草。不得故盜。犯波羅夷罪。汝能持否。",
    "T46n1937_001:0861b22": "第三不得行邪婬。男子不得背己妻房。女人",
    "T46n1937_001:0861b23": "不得背夫通外。當以淨法布施眾生。汝能持",
    "T46n1937_001:0861b24": "否。",
    "T46n1937_001:0861b25": "第四不得妄語。有則言有。無則言無。不得為",
    "T46n1937_001:0861b26": "利妄語巧生誑妄言。須真實。汝能持否。",
    "T46n1937_001:0861b27": "第五不得酤賣諸酒。酒是昏亂起過之物。飲",
    "T46n1937_001:0861b28": "則昏蔽正性。能生三十六種過失。汝能持",
    "T46n1937_001:0861b29": "否。",
    "T46n1937_001:0861c01": "第六不得說人過非。乃至師長朋友當為掩",
    "T46n1937_001:0861c02": "惡揚善。汝今能持否。",
    "T46n1937_001:0861c03": "第七不得自讚毀他。當須惡事自向己。好事",
    "T46n1937_001:0861c04": "與他人。從今不得讚毀。汝能持否。",
    "T46n1937_001:0861c05": "第八不得慳悋財法。若人來求。隨己所有。悉",
    "T46n1937_001:0861c06": "當與之。從今不得慳悋。汝能持否。",
    "T46n1937_001:0861c07": "第九不得生瞋恚心。一念瞋火能燒無量功",
    "T46n1937_001:0861c08": "德。死墮蛇中。由瞋招致。汝能持否。",
    "T46n1937_001:0861c09": "第十不得毀謗三寶。而三寶於諸眾生有大",
    "T46n1937_001:0861c10": "恩德。乃是敬田。不當毀謗。汝能持否。",
    "T46n1937_001:0861c11": "此上略示十重戒相。四十八輕既多。不能一",
    "T46n1937_001:0861c12": "一敷揚。現前大眾聽受此法。事非等閑。切在",
    "T46n1937_001:0861c13": "覺世無常修行眾善。庶得以此莊嚴淨土命",
    "T46n1937_001:0861c14": "終決取往生。方知念佛受戒功勳不可得而",
    "T46n1937_001:0861c15": "思議者矣。",
    "T46n1937_001:0861c16": "第十一發弘誓願",
    "T46n1937_001:0861c17": "現前諸人今日既已得戒。當須發起度生之",
    "T46n1937_001:0861c18": "心。良由世人自昔已來凡所作為皆是自己",
    "T46n1937_001:0861c19": "邊事。不能發一念利他之心。所以輪迴六道。",
    "T46n1937_001:0861c20": "福慧微薄。今既受持大戒。已後必須發菩提",
    "T46n1937_001:0861c21": "心起四弘誓願。此四弘者諸佛所師。諸佛由",
    "T46n1937_001:0861c22": "茲而成正覺。菩提此翻為道。以道為心故名",
    "T46n1937_001:0861c23": "道心。發此道心。依乎四教境智不同。今依圓",
    "T46n1937_001:0861c24": "教無作四諦。以發道心。此道心者。即與十方",
    "T46n1937_001:0861c25": "諸佛及一切眾生之心等無有異。故華嚴云。",
    "T46n1937_001:0861c26": "如心佛亦爾。如佛眾生然。心佛及眾生。是三",
    "T46n1937_001:0861c27": "無差別。若知此心即是佛心亦即眾生之心。",
    "T46n1937_001:0861c28": "則事理不二。生佛一如。三諦天然。微妙寂絕。",
    "T46n1937_001:0861c29": "依此發心。是名真正。違茲立願。願不名普。故",
    "T46n1937_001:0862a01": "天台云。發心僻越。萬行徒施是也。然則此心",
    "T46n1937_001:0862a02": "在理。同名佛心。理雖無別。事相天殊。故須學",
    "T46n1937_001:0862a03": "佛慈悲發起弘誓。上求佛道下化眾生。弘者",
    "T46n1937_001:0862a04": "廣也誓者制也。依四諦境廣制其心。先依苦",
    "T46n1937_001:0862a05": "諦境發一弘誓。眾生無邊誓願度。二依集諦",
    "T46n1937_001:0862a06": "境發一弘誓。煩惱無數誓願斷。三依道諦境",
    "T46n1937_001:0862a07": "發一弘誓。法門無量誓願學。四依滅諦境發",
    "T46n1937_001:0862a08": "一弘誓。佛道無上誓願成。現前諸人於一念",
    "T46n1937_001:0862a09": "凡心。全用佛境佛智。起此四弘。自利利他功",
    "T46n1937_001:0862a10": "不可量。憑此勝緣。求生上品淨土。宜各志誠",
    "T46n1937_001:0862a11": "隨聲發願。",
    "T46n1937_001:0862a12": "弟子(某甲)今於諸佛菩薩像前。真正發菩提心。",
    "T46n1937_001:0862a13": "眾生無邊誓願度。煩惱無數誓願斷。法門無",
    "T46n1937_001:0862a14": "量誓願學。佛道無上誓願成(三說)。",
    "T46n1937_001:0862a15": "第十二結撮迴向",
    "T46n1937_001:0862a16": "上來施戒功德如虛空等法界。普為一切眾",
    "T46n1937_001:0862a17": "生。莊嚴實際。超脫輪迴。永證無生常住快",
    "T46n1937_001:0862a18": "樂。然後以此勝因。奉福護法諸天。三界賞罰。",
    "T46n1937_001:0862a19": "威德靈聰。現前眾信。住居香火。本命星辰。上",
    "T46n1937_001:0862a20": "代家先。生身父母。冤家債主。欠命負財。法界",
    "T46n1937_001:0862a21": "有情。俱霑利益所冀。地天交泰。清濁殊分。四",
    "T46n1937_001:0862a22": "海晏安。萬民樂業。風祥雨順。穀果豐成。次",
    "T46n1937_001:0862a23": "乞。現前男女戒善所資。常臻吉慶。災衰蕩散。",
    "T46n1937_001:0862a24": "福智雲臨。覺世虛幻。多修白業。仰惟三寶洞",
    "T46n1937_001:0862a25": "明。諸天昭鑒。為上因緣和南聖眾(會散)。",
    "T46n1937_001:0862a26": "結念佛會疏(并青山樓居士跋)",
    "T46n1937_001:0862a27": "明州延慶院念佛淨社",
    "T46n1937_001:0862a28": "當社普結僧俗男女一萬人。畢世稱念。阿",
    "T46n1937_001:0862a29": "彌陀佛。發菩提心。求生淨土。每年二月十",
    "T46n1937_001:0862b01": "五日。於院啟建道場。供養三寶。齋設僧田。",
    "T46n1937_001:0862b02": "功德祝延。帝壽。福利軍民。其建會之法。勸",
    "T46n1937_001:0862b03": "請會首二百一十人。各募四十八人。逐人",
    "T46n1937_001:0862b04": "請念佛懺願曆子一道。每日稱念佛名一",
    "T46n1937_001:0862b05": "千聲。懺障道重罪。發菩提願。為度眾生。取",
    "T46n1937_001:0862b06": "於淨土。請畫佛數於曆子上。至建會日。預",
    "T46n1937_001:0862b07": "齎曆子。并備淨財四十八文。到院攢錄上",
    "T46n1937_001:0862b08": "疏。至日表宣。或入社弟子傾逝者。請勸首",
    "T46n1937_001:0862b09": "繼。將姓名并其人曆子。到院相報。即當告",
    "T46n1937_001:0862b10": "示。在社九百九十九人。各念佛一千聲。為",
    "T46n1937_001:0862b11": "彼懺罪。資其願行。令生淨土。又至建會日。",
    "T46n1937_001:0862b12": "令社眾念佛薦其往生。仍請勸首。速募人",
    "T46n1937_001:0862b13": "填補。所冀常結萬人同修淨業者。",
    "T46n1937_001:0862b14": "原夫一念本融。諸法無礙。遇熏既異。感報成",
    "T46n1937_001:0862b15": "差。是以順性而修。則顯諸佛淨土。隨情而作。",
    "T46n1937_001:0862b16": "則循五趣苦輪。所以處娑婆者。升出尤難。墮",
    "T46n1937_001:0862b17": "落者眾。故經云。得人身者。如爪上土。失人身",
    "T46n1937_001:0862b18": "者。如大地土。直待三乘行備。方免四趣受生。",
    "T46n1937_001:0862b19": "蓋境界麁強煩惱熾盛。自力求脫實難其人。",
    "T46n1937_001:0862b20": "若夫生安養者。國土莊嚴身心清淨。直至成",
    "T46n1937_001:0862b21": "佛。不墮三塗。經云。尚無惡道之名。何況有實。",
    "T46n1937_001:0862b22": "又云。眾生生者。皆是阿鞞跋致。若欲生彼。但",
    "T46n1937_001:0862b23": "當稱彼佛號修彼佛慈。必為彼佛本願攝取。",
    "T46n1937_001:0862b24": "捨此報身定生彼國。具如經說。實匪臆談。今",
    "T46n1937_001:0862b25": "結萬人。以為一社。心心繫念。日日要期。每歲",
    "T46n1937_001:0862b26": "仲春。同集一處。同修供養。同聽法音。會彼萬",
    "T46n1937_001:0862b27": "心。以為一志。俾成定業誓取往生。況報得命",
    "T46n1937_001:0862b28": "光其猶風燭。一息不至。三塗現前。何得自寬。",
    "T46n1937_001:0862b29": "不思來報。當依佛語無順人情。頓息攀緣。唯",
    "T46n1937_001:0862c01": "勤念佛。謹疏。",
    "T46n1937_001:0862c02": "淨土法門決然可信。如來蓋甞特言之。屢",
    "T46n1937_001:0862c03": "言之。委曲言之。而世之人尚毀信相半。大",
    "T46n1937_001:0862c04": "抵高明之士則曰。口稱佛名。便能成佛。一",
    "T46n1937_001:0862c05": "何易哉。是未甞稽其所以。不知淨土業成",
    "T46n1937_001:0862c06": "但生彼國。無惡境界。有進無退。直至成佛。",
    "T46n1937_001:0862c07": "豈才生彼國便成佛也。以少善根為無以",
    "T46n1937_001:0862c08": "加者則曰。口稱佛名。定可往生。是亦未為",
    "T46n1937_001:0862c09": "至論。所謂念者致精誠。焉勿志之謂也。豈",
    "T46n1937_001:0862c10": "口舌云乎哉。予雖未甞不輟香火揚聲叩",
    "T46n1937_001:0862c11": "拜。然動容周旋。念念不絕。雖衽席之上踰",
    "T46n1937_001:0862c12": "溷之間。亦必避西。自謂世人莫如我修淨",
    "T46n1937_001:0862c13": "業也。四明法智大老起天台大教於既墜",
    "T46n1937_001:0862c14": "之後。使人見性成佛。猶且以此化人。是知",
    "T46n1937_001:0862c15": "此深法門為不可廢明矣。祥符中甞結念",
    "T46n1937_001:0862c16": "佛勝會。延慶淨人如慶得亢疏於人間。宛",
    "T46n1937_001:0862c17": "如新製。欲踵武前修。請予敘其事。予歡喜",
    "T46n1937_001:0862c18": "踊躍。雖欲辭而不可得。敢望四眾同願同",
    "T46n1937_001:0862c19": "求高明者俯而就。談何容易者則致誠意",
    "T46n1937_001:0862c20": "焉。庶幾無高無下。無智無愚。皆得超往。若",
    "T46n1937_001:0862c21": "曰何必生彼然後成佛。則在家者亦不必",
    "T46n1937_001:0862c22": "出家而星居。甲乙者亦不必尋師訪道矣。",
    "T46n1937_001:0862c23": "未透關者幸留意焉。紹興壬午中夏青山",
    "T46n1937_001:0862c24": "樓弆云。",
    "T46n1937_001:0862c25": "交法師授辭",
    "T46n1937_001:0862c26": "吾祖智者垂言立行。談出情表。非暗證及尋",
    "T46n1937_001:0862c27": "名者之所追及也。吾忝嗣洪業。綿歷多稔。未",
    "T46n1937_001:0862c28": "甞少須有行說之懈。汝登吾之門亦有日矣。",
    "T46n1937_001:0862c29": "諮決微旨。厥功已積。今台之章安慧因古寺",
    "T46n1937_001:0863a01": "欽汝懿美。乃新搆于講院。令汝傳持。吾今授",
    "T46n1937_001:0863a02": "汝香爐如意。用為傳法之具。欲汝三學芳香",
    "T46n1937_001:0863a03": "先藹乎自己。四悉巧意次適乎物宜。汝其慎",
    "T46n1937_001:0863a04": "諸。勿妄揮秉。忽名利之如芥。視強軟之若寇",
    "T46n1937_001:0863a05": "能如是者。少合吾之意爾。亦不辜吾祖之言",
    "T46n1937_001:0863a06": "行。亦免致有情之生惱。擇交論師勿欺吾囑。",
    "T46n1937_001:0863a07": "天聖二年正月二日。四明座主(華押)辭。",
    "T46n1937_001:0863a08": "璨法師授辭",
    "T46n1937_001:0863a09": "天台命宗。以偏圓一揆示乎教。以境智不二",
    "T46n1937_001:0863a10": "明乎觀。非教無以生解。非觀無以成行。解行",
    "T46n1937_001:0863a11": "具備。然後可登乎聖賢之域也。吾久事斯道。",
    "T46n1937_001:0863a12": "靡有懈懷。故四海學人往往遐至。文璨論師",
    "T46n1937_001:0863a13": "始則升于興國祥法師之堂。討論大義。克著",
    "T46n1937_001:0863a14": "功業。而祥師放心至理。情忘彼我。復旌汝好",
    "T46n1937_001:0863a15": "學。命入吾之室矣。於是孜孜教觀。無晝無夕。",
    "T46n1937_001:0863a16": "綿歷乎多祀。又能景行純素。與言相應。今祥",
    "T46n1937_001:0863a17": "師嚴整塔寺。續三寶之遺風。慮妨示徒。故付",
    "T46n1937_001:0863a18": "講於汝。吾嘉祥師有出俗之見。復觀汝是傳",
    "T46n1937_001:0863a19": "法之器。故授汝手爐洎欝多羅僧。欲汝一秉",
    "T46n1937_001:0863a20": "一披使德香芬馥寂忍成就。如是則利養毛",
    "T46n1937_001:0863a21": "繩名聞毒箭。何傷於己也。前所謂登聖賢之",
    "T46n1937_001:0863a22": "域者。汝其有分耳。文璨論師當體吾意。旹大",
    "T46n1937_001:0863a23": "宋天聖四年十月六日。延慶座主(知禮)授辭。",
    "T46n1937_001:0863a24": "放生文",
    "T46n1937_001:0863a25": "法師應於放生之處。不近不遠。敷座而坐。",
    "T46n1937_001:0863a26": "若有徒眾。亦於其傍列位坐之。各以慈眼",
    "T46n1937_001:0863a27": "悲心視諸眾生。念其沈淪深起哀慜。復念",
    "T46n1937_001:0863a28": "三寶有大威力能救拔之。作是觀已。法師",
    "T46n1937_001:0863a29": "當執水盂默念想云。一心奉請。大穢跡金",
    "T46n1937_001:0863b01": "剛聖者潛降道場。加持此水。有大功勳。洒",
    "T46n1937_001:0863b02": "沾異類。令其身心清淨堪聞妙法。即默誦",
    "T46n1937_001:0863b03": "穢跡真言一七遍。再三洒之。然後執手爐",
    "T46n1937_001:0863b04": "白云。",
    "T46n1937_001:0863b05": "仰白十方三寶釋迦本師彌陀慈父寶勝如來",
    "T46n1937_001:0863b06": "觀世音菩薩等。惟願慈悲證知護念。今有水",
    "T46n1937_001:0863b07": "族(或云飛禽若干頭數)。為他網捕。將入死門。比丘某甲",
    "T46n1937_001:0863b08": "(或云弟子)修菩薩行。發慈慜心。行放生業。作長壽",
    "T46n1937_001:0863b09": "因。贖其身命。却收逍遙。仍順大乘(或云仍請比丘隨順大乘)",
    "T46n1937_001:0863b10": "方等經典。授與三歸。及稱十號。十二因緣皆",
    "T46n1937_001:0863b11": "當為說。但以此類眾生本為愚癡及諸惡業。",
    "T46n1937_001:0863b12": "今受異報。六識昏迷。不能了知方等深法。仰",
    "T46n1937_001:0863b13": "乞三寶靈通威德冥加。令此眾生心開意解。",
    "T46n1937_001:0863b14": "於深妙法速得相應。轉報受生。早得解脫。慈",
    "T46n1937_001:0863b15": "慜故(此句三唱)。",
    "T46n1937_001:0863b16": "汝等眾生從無始來。不聞三寶。不解歸依。所",
    "T46n1937_001:0863b17": "以輪迴三有。今墮畜生。酬償夙債。我今為汝",
    "T46n1937_001:0863b18": "哀告三寶。求乞護念。令汝等輩心開意解能",
    "T46n1937_001:0863b19": "知妙義。我當授汝一體三寶甚深妙法。所謂",
    "T46n1937_001:0863b20": "三寶者。佛名曰覺。法名不覺。僧名和合。此三",
    "T46n1937_001:0863b21": "即一。此一即三。不縱不橫。不並不別。不可思",
    "T46n1937_001:0863b22": "議。名祕密藏。世出世間最尊最貴。名之曰寶。",
    "T46n1937_001:0863b23": "今以佛法僧為寶也。一切萬法莫不歸趣。故",
    "T46n1937_001:0863b24": "名三歸。理雖曠遠。即汝心性不遠而復。汝等",
    "T46n1937_001:0863b25": "應當深信此理而歸向之。大眾同心。授與眾",
    "T46n1937_001:0863b26": "生三歸依法。",
    "T46n1937_001:0863b27": "現前異類一切眾生。依大乘經甚深妙義。歸",
    "T46n1937_001:0863b28": "依佛。歸依法。歸依僧(三說)。歸依佛竟。歸依法",
    "T46n1937_001:0863b29": "竟。歸依僧竟(三說)。從今已往。稱佛為師。更不",
    "T46n1937_001:0863c01": "歸依邪魔外道。惟願三寶哀憐攝受(三說)。",
    "T46n1937_001:0863c02": "佛子。我今更為汝稱寶勝如來十號功德。為",
    "T46n1937_001:0863c03": "汝虔請慈尊。方便救護。彼佛本願。若有眾生。",
    "T46n1937_001:0863c04": "於十方界聞我名者。即得上生三十三天。流",
    "T46n1937_001:0863c05": "水長者為十千魚稱茲十號。彼諸魚類即得",
    "T46n1937_001:0863c06": "生天。長者成佛號釋迦文。彼十千天子。威德",
    "T46n1937_001:0863c07": "熾王而為上首。夙緣所追。而於光明會上。聞",
    "T46n1937_001:0863c08": "信相開士及其二子受菩提記。時諸天子重",
    "T46n1937_001:0863c09": "聞十號。頓悟本心。深證無生。便得受茲十號",
    "T46n1937_001:0863c10": "記別。願汝今日聞我稱揚寶勝十號。如彼天",
    "T46n1937_001:0863c11": "子所證。等無有異。南無過去寶勝如來應供",
    "T46n1937_001:0863c12": "正遍知明行足善逝世間解無上士調御丈夫",
    "T46n1937_001:0863c13": "天人師佛世尊(三說)。",
    "T46n1937_001:0863c14": "寶勝如來常住不滅。願乘本願證我稱名。令",
    "T46n1937_001:0863c15": "此眾生速得道記(三說)。",
    "T46n1937_001:0863c16": "諸佛子。我今更為汝說十二因緣甚深妙法。",
    "T46n1937_001:0863c17": "願承三寶力。令汝一一了知。此十二法體是",
    "T46n1937_001:0863c18": "三德大般涅槃。而汝迷故翻為三道。三世因",
    "T46n1937_001:0863c19": "果輪轉不息。我今為汝先唱十二因緣生相。",
    "T46n1937_001:0863c20": "次唱十二因緣滅相。願汝達此生滅之法。當",
    "T46n1937_001:0863c21": "處即是不生不滅。當處究竟。當處清淨。當處",
    "T46n1937_001:0863c22": "自在。一究竟一切究竟。一清淨一切清淨。一",
    "T46n1937_001:0863c23": "自在一切自在。同於諸佛證大涅槃。(大眾同聲唱云)",
    "T46n1937_001:0863c24": "所謂無明緣行。行緣識。識緣名色。名色緣六",
    "T46n1937_001:0863c25": "入。六入緣觸。觸緣受。受緣愛。愛緣取。取緣",
    "T46n1937_001:0863c26": "有。有緣生。生緣老死憂悲苦惱(此是因緣生相。再聽因緣滅相)。",
    "T46n1937_001:0863c27": "所謂無明滅則行滅。行滅則識滅。識滅則名",
    "T46n1937_001:0863c28": "色滅。名色滅則六入滅。六入滅則觸滅。觸滅",
    "T46n1937_001:0863c29": "則受滅。受滅則愛滅。愛滅則取滅。取滅則有",
    "T46n1937_001:0864a01": "滅。有滅則生滅。生滅則老死憂悲苦惱滅。",
    "T46n1937_001:0864a02": "汝等水族異類眾生。我今依大乘經甚深妙",
    "T46n1937_001:0864a03": "義。授汝三歸十號十二因緣已畢。又復念汝",
    "T46n1937_001:0864a04": "無始業障深重墮在畜生。今則為汝對三寶",
    "T46n1937_001:0864a05": "前。發露眾愆。求哀懺悔。願汝罪業一念消除。",
    "T46n1937_001:0864a06": "便得生天。近佛受記。",
    "T46n1937_001:0864a07": "現前水族飛禽異類等。志心懺悔。自從無始。",
    "T46n1937_001:0864a08": "不悟本心。輪迴生死。於諸有中。內無慧眼。外",
    "T46n1937_001:0864a09": "近惡人。開放逸門。造生死業。殺盜邪婬。妄言",
    "T46n1937_001:0864a10": "綺語兩舌惡罵。貪瞋邪見。自作教他。讚嘆隨",
    "T46n1937_001:0864a11": "喜。四十種惡念念相應。未曾暫捨。乃至出佛",
    "T46n1937_001:0864a12": "身血。破和合僧。殺阿羅漢。殺害父母及以二",
    "T46n1937_001:0864a13": "師。謗方等經。偷僧祇物。自破淨戒。污他梵",
    "T46n1937_001:0864a14": "行。斗秤欺誑。以偽為真。飲酒昏迷。犯諸過",
    "T46n1937_001:0864a15": "失。傷害眾生。充己飲食。作無量罪。結無量冤。",
    "T46n1937_001:0864a16": "致令此身輪迴三有。今墮畜生。酬償宿債。從",
    "T46n1937_001:0864a17": "苦入苦。無解脫期。今遇比丘說大乘法。無邊",
    "T46n1937_001:0864a18": "重罪如佛世尊所見所知。今皆懺悔。願罪消",
    "T46n1937_001:0864a19": "除。願罪消滅。",
    "T46n1937_001:0864a20": "惟願放生已後。汝等不逢網捕。盡其天年。命",
    "T46n1937_001:0864a21": "終之後。承寶勝佛本願力故生忉利天。受天",
    "T46n1937_001:0864a22": "快樂。諸佛出世說方等經。於彼法會再聞此",
    "T46n1937_001:0864a23": "法。心悟無生。面承佛記。如威德熾王。等無有",
    "T46n1937_001:0864a24": "異。亦冀放生弟子(某甲)。從今日去。菩提行願",
    "T46n1937_001:0864a25": "念念增明。救苦眾生常如己想。以是因緣得",
    "T46n1937_001:0864a26": "生安養。見彌陀佛及諸聖眾。早證無生。分身",
    "T46n1937_001:0864a27": "塵剎。廣度有情。同成正覺。",
    "T46n1937_001:0864a28": "夢魚記",
    "T46n1937_001:0864a29": "(守尚書屯田員外郎知越州諸暨縣事潘　華記)",
    "T46n1937_001:0864b01": "(四明法師跋)",
    "T46n1937_001:0864b02": "予到任。依普賢觀經。不令人捕池沼江湖內",
    "T46n1937_001:0864b03": "魚(城外難禁)。景德四年孟冬。奉詔還闕。十月十日",
    "T46n1937_001:0864b04": "夜忽夢。江湖中魚約計數萬。悉號泣云。長者",
    "T46n1937_001:0864b05": "去矣。吾眾烹矣。哭聲沸天。所不忍聞。然而是",
    "T46n1937_001:0864b06": "耶非耶。真耶妄耶。復焉知後來宰邑者非長",
    "T46n1937_001:0864b07": "者乎。所嗟者人何故而為魚。魚何故通人。而",
    "T46n1937_001:0864b08": "知人之去留。一何靈也。君子鑒之。何忍烹之",
    "T46n1937_001:0864b09": "乎。予悶其有情。故特記之云。",
    "T46n1937_001:0864b10": "四明沙門(知禮)偶覩茲事。能知厥由。非釋典",
    "T46n1937_001:0864b11": "了義。莫可原之。蓋魚性佛性。宰邑之性本",
    "T46n1937_001:0864b12": "不二焉。在事強分二。無二也。佛既先覺。",
    "T46n1937_001:0864b13": "立法教人。觀乎物性。起同體悲。安其危。示",
    "T46n1937_001:0864b14": "其樂。俾其復本與佛齊致。故流水救魚已",
    "T46n1937_001:0864b15": "得成佛。魚亦當成。不二之驗矣。今所夢者。",
    "T46n1937_001:0864b16": "豈孤然哉。乃由佛廣放生之教。魚蘊得脫",
    "T46n1937_001:0864b17": "之。緣人有增善之分。共而成之。其理必也。",
    "T46n1937_001:0864b18": "夫如是。聞見之人得不力行其教。諦觀乎",
    "T46n1937_001:0864b19": "性。使齊於流水者也。時天聖元年四月十",
    "T46n1937_001:0864b20": "一日跋。",
    "T46n1937_001:0864b21": "勅延慶院放生池碑銘(并序)",
    "T46n1937_001:0864b22": "(樞密直學士中大夫尚書禮部侍郎知頴州軍",
    "T46n1937_001:0864b23": "州兼管內勸農使護軍彭城郡開國侯食邑一",
    "T46n1937_001:0864b24": "千七百戶食實封二百戶賜紫金魚袋劉筠撰)",
    "T46n1937_001:0864b25": "粵若庖犧氏之王天下也。始作罔罟。以佃以",
    "T46n1937_001:0864b26": "漁。取之有時。用之有節。蓋所以順殺伐而育",
    "T46n1937_001:0864b27": "人民也。是故四靈為畜。禽魚亡獝淰之悲。萬",
    "T46n1937_001:0864b28": "物由庚。草樹遂抽零之性。及乎大道既隱。淳",
    "T46n1937_001:0864b29": "風不還。人欲無厭。天物斯暴。蚳蝝盡取。潛蟄",
    "T46n1937_001:0864c01": "咸傷。聖人所嗟。君子用憫。歷代而下。申禁非",
    "T46n1937_001:0864c02": "一。所貴乎卒天下以仁。而登夫壽域者也。聖",
    "T46n1937_001:0864c03": "宋奄有萬國。真宗嗣致太平。既縱雉以升中。",
    "T46n1937_001:0864c04": "復育縠而報本。然猶儲精垂思。修墜起廢。天",
    "T46n1937_001:0864c05": "禧紀元之初。詔淮南江浙荊湖之地。有放生",
    "T46n1937_001:0864c06": "池者。俾繕完而增新之。惟四明之奧區乃揚",
    "T46n1937_001:0864c07": "州之舊域。水居者眾。鱗族甚繁。蚩蚩之氓惟",
    "T46n1937_001:0864c08": "利是視。蠢蠢之類曾不聊生。濫彼洿池。陳諸",
    "T46n1937_001:0864c09": "數罟。鯤鮞亦及。鰌鱓難逃。幸增無藝之貪。孰",
    "T46n1937_001:0864c10": "救可欺之失。有法智大師(知禮)者。道風孤峻。",
    "T46n1937_001:0864c11": "行業純慤。傳天台止觀之宗。修普賢懺滌之",
    "T46n1937_001:0864c12": "法。申旦不寐。三歲是期。每念。是身可惡如",
    "T46n1937_001:0864c13": "賊。志當捨離。樂在寂滅。固以比行廁之極厭。",
    "T46n1937_001:0864c14": "垂將効焚軀之真供。而大善知識懇勸住世。",
    "T46n1937_001:0864c15": "官曹府檄督責保全。實徇眾之攸依。思利他",
    "T46n1937_001:0864c16": "之為廣。矧遘聖神之運。宜恢方便之慈。式警",
    "T46n1937_001:0864c17": "群迷。聿形悲濟。顧此淨剎。旁有積流。窅若神",
    "T46n1937_001:0864c18": "淵。達于巨浸。極願力以爰度。獲俞命之亟下。",
    "T46n1937_001:0864c19": "公私率協。終始罔愆。矗然巨防環茲。注注繇",
    "T46n1937_001:0864c20": "是。普化廛里之俗。博市鱗介之品。脫豫且之",
    "T46n1937_001:0864c21": "網。朝有千計。返西江之使春盈萬數。又每歲",
    "T46n1937_001:0864c22": "以佛生之旦。眾大和會。浮泛綵鷁。演暢竺墳。",
    "T46n1937_001:0864c23": "寤流水之勝緣。識銜珠之善報。莫不競持詭",
    "T46n1937_001:0864c24": "類咸造碕潯縱之於波。快哉共歎。頳尾者戲",
    "T46n1937_001:0864c25": "荷而逝。呴沫者依莆而游。固以樂甚濠梁。望",
    "T46n1937_001:0864c26": "逾斗水。敝笱以之咸屏。枯肆謂之一空。至有",
    "T46n1937_001:0864c27": "斷罟折竿悔過而易業者矣。嗚呼淳古之俗",
    "T46n1937_001:0864c28": "前志有云。雜人獸之居。靡相為害。食草木之",
    "T46n1937_001:0864c29": "實。各遂所養。聖哲繼作。播種是教。以前民用",
    "T46n1937_001:0865a01": "篾聞餒者。是故二儀訢合百嘉茂暢。龜龍在",
    "T46n1937_001:0865a02": "宮沼。胎卵不殪殈。雖火化浸變。而血祀有經。",
    "T46n1937_001:0865a03": "故曰。獺祭魚。然後虞人入澤梁。又曰。釣而不",
    "T46n1937_001:0865a04": "網。田則不漁。皆所以昭上之德而塞下之違",
    "T46n1937_001:0865a05": "也。自古致治之君。皆以好生為本。每嚴戒",
    "T46n1937_001:0865a06": "令務抑末游。其如利人之所誘。蕩而忘返。害",
    "T46n1937_001:0865a07": "既為甚。法不勝姦。繼以天災。遂廢嗇事。家乏",
    "T46n1937_001:0865a08": "兼晨之爨。野無遺秉之利。乃至旱乾水溢。山",
    "T46n1937_001:0865a09": "童澤涸。昆蟲為孽。道殪相望。強暴之徒雚蒲",
    "T46n1937_001:0865a10": "是聚。椎牛屠狗。鬻鹽盜醞。豈唯棄失本業。率",
    "T46n1937_001:0865a11": "多抵冐刑戮。得非歛飫腥味。天殘物性。犯道",
    "T46n1937_001:0865a12": "家之明忌。事必好還。背春秋之美談。政之所",
    "T46n1937_001:0865a13": "敗者乎。不有慈悲之士。孰臻覺寤之本。且曰。",
    "T46n1937_001:0865a14": "凡有血氣。同一觸體。盡諸沙界。共一真性。庸",
    "T46n1937_001:0865a15": "詎恣口腹之慾。結輪迴之業。其理不昧。緣心",
    "T46n1937_001:0865a16": "可觀。則金光明經論之詳矣。況復吳越之區",
    "T46n1937_001:0865a17": "膏膄兼倍。漠漠粳稻油油麻苧。陸則有苞筍",
    "T46n1937_001:0865a18": "薑彙。水則有海苔菰苜。固足以旅踐。嘉珍豐",
    "T46n1937_001:0865a19": "溢兼豆。亦何必剖豢豹之胎。嚼魚子之鬧。滋",
    "T46n1937_001:0865a20": "味煎其府藏。香芳腐其骨髓。食氣既勝。腊",
    "T46n1937_001:0865a21": "毒增厚。而殃病短折者。亦未必不由茲也。夫",
    "T46n1937_001:0865a22": "先聖立法本以馭眾。大小貴賤不相踰越。惟",
    "T46n1937_001:0865a23": "辟玉食順時以視膳。惟郊特牲因禮以貴臭。",
    "T46n1937_001:0865a24": "豈料後世有冐於寵利。罔知紀極。管氏設鏤",
    "T46n1937_001:0865a25": "簋。秊氏旅泰山。乃至養食客之三千。探牛心",
    "T46n1937_001:0865a26": "之一割。騁嗜奔慾。窮奢極侈。豪傑胥傚。風俗",
    "T46n1937_001:0865a27": "益訛。固雖罄川陸之毛。殫漁獵之力。驅以就",
    "T46n1937_001:0865a28": "役莫充其求。是知其源至深。其來有漸。機權",
    "T46n1937_001:0865a29": "不足以為禦。鈇鉞不足以用威。故曰。善人為",
    "T46n1937_001:0865b01": "邦百年。然後可以勝殘去殺。洪惟我朝在宥",
    "T46n1937_001:0865b02": "而治。以聖繼聖。垂六十年。率上仁而綏群品。",
    "T46n1937_001:0865b03": "用柔道而懷獷俗。尊老氏之三寶。為大雄之",
    "T46n1937_001:0865b04": "外護。大師所以顧逢盛旦。集此妙果。介其祕",
    "T46n1937_001:0865b05": "祉。仰佑慈宸。表洪施之無疆。實含靈之允賴。",
    "T46n1937_001:0865b06": "謂是於益。宜有鋪昭。予病夫也。曩在禁林。尋",
    "T46n1937_001:0865b07": "墮職業。旋承官乏。待罪中司。自時辱書。猥託",
    "T46n1937_001:0865b08": "敘事。而不知。中乾已甚。軋思無堪。避讓有",
    "T46n1937_001:0865b09": "初。阻修罔愬。今遂偃藩之適方存喉息之微。",
    "T46n1937_001:0865b10": "而又廣印大師(智環)疊寓訊函。督茲銘述。強攀",
    "T46n1937_001:0865b11": "逸駕。僅成累句。繹顏公之妙作。嗤鄙自彰。諷",
    "T46n1937_001:0865b12": "周沼之靈篇。揄揚曷既辭不迨意。取媿群英。",
    "T46n1937_001:0865b13": "其銘曰。",
    "T46n1937_001:0865b14": "　天地之大　　仁聖是則　　巍巍居尊",
    "T46n1937_001:0865b15": "　生生為德　　順考古道　　祇受民時",
    "T46n1937_001:0865b16": "　兆人允殖　　萬物由儀　　易有中孚",
    "T46n1937_001:0865b17": "　書稱咸若　　恩信所加　　飛潛自樂",
    "T46n1937_001:0865b18": "　末俗浸巧　　暴殄滋多　　麟鳳去棷",
    "T46n1937_001:0865b19": "　鯨鯢駭波　　惟天聰明　　聿求元聖",
    "T46n1937_001:0865b20": "　邦家大同　　幅員底靖　　皇哉有宋",
    "T46n1937_001:0865b21": "　疊雉重明　　澤均敦葦　　惠及跂行",
    "T46n1937_001:0865b22": "　乃眷南服　　鮮食為盛　　繕治舊防",
    "T46n1937_001:0865b23": "　昭蘇物命　　爰有開士　　化茲一方",
    "T46n1937_001:0865b24": "　就其寶剎　　疎厥金塘　　壁立大堤",
    "T46n1937_001:0865b25": "　練澄百丈　　灔灔風光　　昭昭景象",
    "T46n1937_001:0865b26": "　日募檀施　　歲舉懺儀　　魚鳥聱取",
    "T46n1937_001:0865b27": "　刷蕩瀾漪　　憯怛忠利　　國教胥洎",
    "T46n1937_001:0865b28": "　怵惕隱惻　　人端斯至　　自古及今",
    "T46n1937_001:0865b29": "　惟善可欽　　慚非吉頌　　聊代虞箴",
    "T46n1937_001:0865c01": "天聖三年歲次乙丑七月十五日霅溪僧(仁岳)",
    "T46n1937_001:0865c02": "書",
    "T46n1937_001:0865c03": "朝奉大夫尚書刑部郎中充集賢修撰知明",
    "T46n1937_001:0865c04": "州軍州兼市舶管內勸農事柱國賜紫金魚",
    "T46n1937_001:0865c05": "袋曾會立",
    "T46n1937_001:0865c06": "四明尊者教行錄卷第一"
}