{
    "X14n0289_010:0433b06": "大佛頂如來密因修證了義諸菩薩萬行首楞嚴經",
    "X14n0289_010:0433b07": "合轍卷第十",
    "X14n0289_010:0433b08": "明　二楞庵釋　通潤　述",
    "X14n0289_010:0433b09": "阿難彼善男子修三摩地想陰盡者是人平常夢想",
    "X14n0289_010:0433b10": "銷滅寤寐恒一覺明虗靜猶如晴空無復麤重前塵",
    "X14n0289_010:0433b11": "影事觀諸世間大地山河如鏡鑒明來無所粘過無",
    "X14n0289_010:0433b12": "蹤跡虗受照應了罔陳習唯一精真生滅根元從此",
    "X14n0289_010:0433b13": "披露見諸十方十二眾生畢殫其類雖未通其各命",
    "X14n0289_010:0433b14": "由緒見同生基猶如野馬熠熠清擾為浮根塵究竟",
    "X14n0289_010:0433b15": "樞穴此則名為行陰區宇若此清擾熠熠元性性入",
    "X14n0289_010:0433b16": "元澄一澄元習如波瀾滅化為澄水名行陰盡是人",
    "X14n0289_010:0433b17": "則能超眾生濁觀其所由幽隱妄想以為其本。",
    "X14n0289_010:0433b18": "此明行陰未破已破之相也先明想盡行現晝想",
    "X14n0289_010:0433b19": "夜夢皆獨頭意識為主故想盡則寤寐一如而性",
    "X14n0289_010:0433b20": "覺玅明虗靜不動正如晴明太虗纖雲盡淨逈無",
    "X14n0289_010:0433b21": "所有也既法塵已空麤重相滅而意識成玅觀察",
    "X14n0289_010:0433b22": "智觀諸世間大地山河直如鏡之照像毫無去留",
    "X14n0289_010:0433b23": "以虗而受以照而應了無舊時我執習氣沾帶唯",
    "X14n0289_010:0433b24": "是八識精真之體逈然獨存此想盡之相也生滅",
    "X14n0289_010:0433c01": "根元即行陰也以遷流造作故為生滅之元由麤",
    "X14n0289_010:0433c02": "重在前故幽隱不見今粗重既滅而幽隱者始得",
    "X14n0289_010:0433c03": "披露故知三界生死根元非關意識是第八識中",
    "X14n0289_010:0433c04": "含藏種子為本故曰那陀微細識習氣成暴流由",
    "X14n0289_010:0433c05": "見此根本故能盡見十二類生皆由此而生生滅",
    "X14n0289_010:0433c06": "滅也雖未通其各命由緒等者識壽煖三合為命",
    "X14n0289_010:0433c07": "根言想陰已盡雖未曾知十二類生各各受命之",
    "X14n0289_010:0433c08": "由緒而十二類同生之基已見其肇若陽燄光明",
    "X14n0289_010:0433c09": "閃爍不定故曰猶如野馬熠熠清擾言野馬者乃",
    "X14n0289_010:0433c10": "田氣游氣春晴伏地可見狀如水而光如燄渴鹿",
    "X14n0289_010:0433c11": "認以為水而實非水即陽燄也言清擾者謂此行",
    "X14n0289_010:0433c12": "陰幽清擾動非若意識之如大流也為浮根塵究",
    "X14n0289_010:0433c13": "意樞穴者門簨曰樞門臼曰穴皆動轉之要處言",
    "X14n0289_010:0433c14": "根塵生滅皆以行陰為樞穴此即行陰未盡之相",
    "X14n0289_010:0433c15": "也葢想陰如大流行陰如細流識陰如無波之流",
    "X14n0289_010:0433c16": "前之想陰盡如大流息此之行陰現如細流生若",
    "X14n0289_010:0433c17": "將此細流元習之性反入無波元澄之體則元習",
    "X14n0289_010:0433c18": "澄矣若元習一澄則此細流皆為澄清之水此即",
    "X14n0289_010:0433c19": "清水現前名為初伏客塵煩惱此即行陰已盡之",
    "X14n0289_010:0433c20": "相亦是轉第七識為平等性智時也葢眾生之濁",
    "X14n0289_010:0433c21": "本乎行陰故行陰盡而超眾生濁至此則知異生",
    "X14n0289_010:0433c22": "之性遷變不生皆由行陰主之也環師云生滅不",
    "X14n0289_010:0433c23": "停業運常遷名眾生濁故行陰盡則超之由行陰",
    "X14n0289_010:0433c24": "密移曾無覺悟名幽隱妄想。",
    "X14n0289_010:0434a01": "阿難當知是得正知奢摩他中諸善男子凝明正心",
    "X14n0289_010:0434a02": "十類天魔不得其便方得精研窮生類本於本類中",
    "X14n0289_010:0434a03": "生元露者觀彼幽清圓擾動元於圓元中起計度者",
    "X14n0289_010:0434a04": "是人墜入二無因論。",
    "X14n0289_010:0434a05": "此下明行陰將破未破時有十種相也得正知者",
    "X14n0289_010:0434a06": "言想陰已破不遭邪慮方得正知破後二陰名徧",
    "X14n0289_010:0434a07": "如矣奢摩他中即圓定發明也凝則不動明則不",
    "X14n0289_010:0434a08": "惑正則不偏用心如此故天魔不能伺其便也葢",
    "X14n0289_010:0434a09": "受想二陰未破觀力猶淺天魔尚可窺其用心伺",
    "X14n0289_010:0434a10": "其間隙壞其正定今二陰已破唯一精真即外魔",
    "X14n0289_010:0434a11": "無所窺其淺深又安能擾亂哉故下十種皆是內",
    "X14n0289_010:0434a12": "魔作孽也方得精研窮生類本者言想陰既盡天",
    "X14n0289_010:0434a13": "魔不擾方得加功用行精研窮究十二類生之根",
    "X14n0289_010:0434a14": "本故十二類生根元方得披露也幽清圓擾動元",
    "X14n0289_010:0434a15": "者隱密難見曰幽擾微波輕動曰清擾十二同基",
    "X14n0289_010:0434a16": "曰圓擾合而言之謂之動元然雖觀察動元實未",
    "X14n0289_010:0434a17": "曾淨藏識種子故忽起異計墜入無因。",
    "X14n0289_010:0434a18": "一者是人見本無因何以故是人既得生機全破乘",
    "X14n0289_010:0434a19": "於眼根八百功德見八萬劫所有眾生業流灣環死",
    "X14n0289_010:0434a20": "此生彼秪見眾生輪迴其處八萬劫外冥無所觀便",
    "X14n0289_010:0434a21": "作是解此等世間十方眾生八萬劫來無因自有由",
    "X14n0289_010:0434a22": "此計度亡正徧知墮落外道惑菩提性。",
    "X14n0289_010:0434a23": "此單計遷流不住以為無常而起斷見也是人指",
    "X14n0289_010:0434a24": "想行已盡之人本無因者謂前際無因也生機全",
    "X14n0289_010:0434b01": "破者行陰披露也由行陰全破六用不行故乘定",
    "X14n0289_010:0434b02": "中眼根功德徹見過去八萬劫中諸類眾生隨業",
    "X14n0289_010:0434b03": "波流死此生彼相續不斷八萬劫前冥然不見妄",
    "X14n0289_010:0434b04": "計冥無所觀處為冥諦為自然為渾混不知己之",
    "X14n0289_010:0434b05": "見量有限遂生妄計以為一切眾生皆從八萬劫",
    "X14n0289_010:0434b06": "前無因而有由此計度便惑此冥諦為正徧知菩",
    "X14n0289_010:0434b07": "提性坐守於此更不前進所謂依舊認賊為子故",
    "X14n0289_010:0434b08": "曰墮曰亡曰惑言外道者即異端也以彼不見根",
    "X14n0289_010:0434b09": "本妄生異計故。",
    "X14n0289_010:0434b10": "二者是人見末無因何以故是人於生既見其根知",
    "X14n0289_010:0434b11": "人生人悟鳥生鳥烏從來黑鵠從來白人天本竪畜",
    "X14n0289_010:0434b12": "生本橫白非洗成黑非染造從八萬劫無復改移今",
    "X14n0289_010:0434b13": "盡此形亦復如是而我本來不見菩提云何更有成",
    "X14n0289_010:0434b14": "菩提事當知今日一切物象皆本無因由此計度亡",
    "X14n0289_010:0434b15": "正徧知墮落外道惑菩提性是則名為第一外道立",
    "X14n0289_010:0434b16": "無因論。",
    "X14n0289_010:0434b17": "末無因者後際無因也何以下是以前際推後際",
    "X14n0289_010:0434b18": "也言我前際本來不見菩提云何後際更有成菩",
    "X14n0289_010:0434b19": "提事此由未見識陰不能別見各命由緒但是總",
    "X14n0289_010:0434b20": "相見於多分眾生長時不變起斯計耳若四果羅",
    "X14n0289_010:0434b21": "漢行開識現便能別見各命由緒終不執於自然",
    "X14n0289_010:0434b22": "矣岳師云本無因之本字當是末字亡正徧知者",
    "X14n0289_010:0434b23": "執無因非正知觀前後際止八萬劫非徧知由彼",
    "X14n0289_010:0434b24": "不達善惡循業發現妄計八萬劫前自然而有八",
    "X14n0289_010:0434c01": "萬劫後自然而無成斷滅論此在邪見中攝。",
    "X14n0289_010:0434c02": "阿難是三摩中諸善男子凝明正心魔不得便窮生",
    "X14n0289_010:0434c03": "類本觀彼幽清常擾動元於圓常中起計度者是人",
    "X14n0289_010:0434c04": "墜入四徧常論一者是人窮心境性二處無因修習",
    "X14n0289_010:0434c05": "能知二萬劫中十方眾生所有生滅咸皆循環不曾",
    "X14n0289_010:0434c06": "散失計以為常二者是人窮四大元四性常住修習",
    "X14n0289_010:0434c07": "能知四萬劫中十方眾生所有生滅咸皆體恒不曾",
    "X14n0289_010:0434c08": "散失計以為常三者是人窮盡六根末那執受心意",
    "X14n0289_010:0434c09": "識中本元由處性常恒故修習能知八萬劫中一切",
    "X14n0289_010:0434c10": "眾生循環不失本來常住窮不失性計以為常四者",
    "X14n0289_010:0434c11": "是人既盡想元生理更無流止運轉生滅想心今已",
    "X14n0289_010:0434c12": "永滅理中自然成不生滅因心所度計以為常由此",
    "X14n0289_010:0434c13": "計常亡正徧知墮落外道惑菩提性是則名為第二",
    "X14n0289_010:0434c14": "外道立圓常論。",
    "X14n0289_010:0434c15": "此單計遷流不住者為徧常而起常見也長水曰",
    "X14n0289_010:0434c16": "行陰生滅相續不失故名常由計四種徧一切法",
    "X14n0289_010:0434c17": "故名圓也瑜伽云依止上中下靜慮起宿命住隨",
    "X14n0289_010:0434c18": "念而生四徧常論一者下計心境常是人想破行",
    "X14n0289_010:0434c19": "現乘此心開遂究心境二性從何而有然見量有",
    "X14n0289_010:0434c20": "限故窮至二萬劫外則不能見遂計一切眾生二",
    "X14n0289_010:0434c21": "萬劫中無因而有然不計劫外無因為斷滅唯計",
    "X14n0289_010:0434c22": "劫內相續為徧常所心異乎前計二者下計四大",
    "X14n0289_010:0434c23": "常此亦行人乘心開而究四大種性本來常住依",
    "X14n0289_010:0434c24": "此修習然心量有限故見四萬劫中眾生雖有生",
    "X14n0289_010:0435a01": "滅而四大體性常恒此亦計劫內所見而已三者",
    "X14n0289_010:0435a02": "下計八識常根字識字之訛六識即眼耳鼻舌身",
    "X14n0289_010:0435a03": "意識也末那即第七識執受即第八識也此由行",
    "X14n0289_010:0435a04": "人乘心開後窮心意意識本元由處本性常恒岳",
    "X14n0289_010:0435a05": "師云本元由處指行陰也依此修習能觀八萬劫",
    "X14n0289_010:0435a06": "中一切眾生死此生彼本性常住良由六八二識",
    "X14n0289_010:0435a07": "皆依第七為生滅根元故即計此生滅根元為常",
    "X14n0289_010:0435a08": "住性如見細流謂之止水此尚未望見八識真常",
    "X14n0289_010:0435a09": "流注況菩提妙性乎所謂無量劫來生死本癡人",
    "X14n0289_010:0435a10": "喚作本來人也四者下計想盡常想元想陰也生",
    "X14n0289_010:0435a11": "理行陰也行人妄謂流轉生滅皆屬想心今已永",
    "X14n0289_010:0435a12": "滅則不生不滅之理自然屬行不待研窮觀察便",
    "X14n0289_010:0435a13": "計為常不知行陰即生滅根元也此四皆計生滅",
    "X14n0289_010:0435a14": "為圓常在邊見中攝。",
    "X14n0289_010:0435a15": "又三摩中諸善男子堅凝正心魔不得便窮生類本",
    "X14n0289_010:0435a16": "觀彼幽清常擾動元於自他中起計度者是人墜入",
    "X14n0289_010:0435a17": "四顛倒見一分無常一分常論一者是人觀玅明心",
    "X14n0289_010:0435a18": "徧十方界湛然以為究竟神我從是則計我徧十方",
    "X14n0289_010:0435a19": "凝明不動一切眾生於我心中自生自死則我心性",
    "X14n0289_010:0435a20": "名之為常彼生滅者真無常性二者是人不觀其心",
    "X14n0289_010:0435a21": "徧觀十方恒沙國土見劫壞處名為究竟無常種性",
    "X14n0289_010:0435a22": "劫不壞處名究竟常三者是人別觀我心精細微密",
    "X14n0289_010:0435a23": "猶如微塵流轉十方性無移改能令此身即生即滅",
    "X14n0289_010:0435a24": "其不壞性名我性常一切生死從我流出名無常性",
    "X14n0289_010:0435b01": "四者是人知想陰盡見行陰流行陰常流計為常性",
    "X14n0289_010:0435b02": "色受想等今已滅盡名為無常由此計度一分無常",
    "X14n0289_010:0435b03": "一分常故墮落外道惑菩提性是則名為第三外道",
    "X14n0289_010:0435b04": "一分常論。",
    "X14n0289_010:0435b05": "此雙計常無常也自即己身他即眾生國土葢平",
    "X14n0289_010:0435b06": "等性中本無自他而妄計自他中道了義本無偏",
    "X14n0289_010:0435b07": "執而妄執兩邊國師所謂南方佛法半生半滅是",
    "X14n0289_010:0435b08": "也一者下在自他處計常無常首二句舉其觀行",
    "X14n0289_010:0435b09": "湛然下明其墮計神我者即二十五冥諦中末後",
    "X14n0289_010:0435b10": "諦也我徧十方即量同虗空我也由彼計有真我",
    "X14n0289_010:0435b11": "周徧十方無生無滅故常眾生在我心中生生死",
    "X14n0289_010:0435b12": "死故是無常二者計三災及不及處為常無常此",
    "X14n0289_010:0435b13": "由不觀自心但觀國土自三禪以下三災所及處",
    "X14n0289_010:0435b14": "計為無常自四禪以上三災所不及處計之為常",
    "X14n0289_010:0435b15": "三者下計自己身心為常無常以身麤而心細故",
    "X14n0289_010:0435b16": "別觀心雖流轉十方而性無改變為常能令此身",
    "X14n0289_010:0435b17": "生死為無常故唯識云體常至細如一極微潛轉",
    "X14n0289_010:0435b18": "身中作事業故四者下觀四陰而雙計也計前三",
    "X14n0289_010:0435b19": "陰已滅為無常行陰現在遷流名為常由此下結",
    "X14n0289_010:0435b20": "成外論此亦邊見中攝。",
    "X14n0289_010:0435b21": "又三摩中諸善男子堅凝正心魔不得便窮生類本",
    "X14n0289_010:0435b22": "觀彼幽清常擾動元於分位中生計度者是人墜入",
    "X14n0289_010:0435b23": "四有邊論一者是人心計生元流用不息計過未者",
    "X14n0289_010:0435b24": "名為有邊計相續心名為無邊二者是人觀八萬劫",
    "X14n0289_010:0435c01": "則見眾生八萬劫前寂無聞見無聞見處名為無邊",
    "X14n0289_010:0435c02": "有眾生處名為有邊三者是人計我徧知得無邊性",
    "X14n0289_010:0435c03": "彼一切人現我知中我曾不知彼之知性名彼不得",
    "X14n0289_010:0435c04": "無邊之心但有邊性四者是人窮行陰空以其所見",
    "X14n0289_010:0435c05": "心路籌度一切眾生一身之中計其咸皆半生半滅",
    "X14n0289_010:0435c06": "明其世界一切所有一半有邊一半無邊由是計度",
    "X14n0289_010:0435c07": "有邊無邊墮落外道惑菩提性是則名為第四外道",
    "X14n0289_010:0435c08": "立有邊論。",
    "X14n0289_010:0435c09": "此雙計有邊無邊也分位有四謂三際見聞彼我",
    "X14n0289_010:0435c10": "生滅也一者下約三際以計有邊無邊生元流用",
    "X14n0289_010:0435c11": "不息者謂觀行陰現在遷流無有間斷遂計過去",
    "X14n0289_010:0435c12": "已去未來未至為有邊計現在相續不斷處為無",
    "X14n0289_010:0435c13": "邊此在無邊際中妄立邊際所謂刻畫虗空也豈",
    "X14n0289_010:0435c14": "知菩提之道無去來今者哉二者下約見聞以計",
    "X14n0289_010:0435c15": "有邊無邊謂八萬劫內有見有聞處為有邊以限",
    "X14n0289_010:0435c16": "於八萬之數也無聞無見處為無邊以無窮無極",
    "X14n0289_010:0435c17": "不可得而知也三者下計彼我為有邊無邊由彼",
    "X14n0289_010:0435c18": "計自己神我色來見色聲來聽聲無不徧知自謂",
    "X14n0289_010:0435c19": "唯我一人得無邊性而彼一切眾生皆現我性之",
    "X14n0289_010:0435c20": "中然我但見其人不見其人之性便計彼人不得",
    "X14n0289_010:0435c21": "無邊之性名有邊性豈知汝自不見非彼人性有",
    "X14n0289_010:0435c22": "邊也四者下約生滅以計常無常此人窮此行陰",
    "X14n0289_010:0435c23": "始有而後空先生而後滅據自己識見妄計眾生",
    "X14n0289_010:0435c24": "身中一半屬生一半屬滅遂判生為有邊滅為無",
    "X14n0289_010:0436a01": "邊此在邪見中攝惑菩提性者以菩提性無分位",
    "X14n0289_010:0436a02": "無邊際故。",
    "X14n0289_010:0436a03": "又三摩中諸善男子堅凝正心魔不得便窮生類本",
    "X14n0289_010:0436a04": "觀彼幽清常擾動元於知見中生計度者是人墜入",
    "X14n0289_010:0436a05": "四種顛倒不死矯亂徧計虗論一者是人觀變化元",
    "X14n0289_010:0436a06": "見遷流處名之為變見相續處名之為恒見所見處",
    "X14n0289_010:0436a07": "名之為生不見見處名之為滅相續之因性不斷處",
    "X14n0289_010:0436a08": "名之為增正相續中中所離處名之為減各各生處",
    "X14n0289_010:0436a09": "名之為有互互亡處名之為無以理都觀用心別見",
    "X14n0289_010:0436a10": "有求法人來問其義答言我今亦生亦滅亦有亦無",
    "X14n0289_010:0436a11": "亦增亦減於一切時皆亂其語令彼前人遺失章句",
    "X14n0289_010:0436a12": "二者是人諦觀其心互互無處因無得證有人來問",
    "X14n0289_010:0436a13": "唯答一字但言其無除無之餘無所言說三者是人",
    "X14n0289_010:0436a14": "諦觀其心各各有處因有得證有人來問唯答一字",
    "X14n0289_010:0436a15": "但言其是除是之餘無所言說四者是人有無俱見",
    "X14n0289_010:0436a16": "其境枝故其心亦亂有人來問答言亦有即是亦無",
    "X14n0289_010:0436a17": "亦無之中不是亦有一切矯亂無容窮詰由此計度",
    "X14n0289_010:0436a18": "矯亂虗無墮落外道惑菩提性是則名為第五外道",
    "X14n0289_010:0436a19": "四顛倒性不死矯亂徧計虗論。",
    "X14n0289_010:0436a20": "此計四種矯亂也上計常與無常邊與無邊尚未",
    "X14n0289_010:0436a21": "至混淆此則亦常亦無常亦邊亦無邊一向矯亂",
    "X14n0289_010:0436a22": "此顛倒之尤者也知見者據彼定中所知所見而",
    "X14n0289_010:0436a23": "倒計也婆沙論云外道計天常住名為不死計不",
    "X14n0289_010:0436a24": "亂答得生彼天若實不知而輙答者恐成矯亂故",
    "X14n0289_010:0436b01": "有問時答言秘密不應皆說或不定答佛法訶云",
    "X14n0289_010:0436b02": "此真矯亂一者下明八亦矯亂以一生滅行陰而",
    "X14n0289_010:0436b03": "計八種即四句中雙亦也就上遷流有邊處名變",
    "X14n0289_010:0436b04": "中間相續無邊處名恒非隨緣不變之旨以八萬",
    "X14n0289_010:0436b05": "劫內所見處名生八萬劫外不見處名滅非果生",
    "X14n0289_010:0436b06": "因滅之旨相續不斷處為增中間所離處為減非",
    "X14n0289_010:0436b07": "不增不減之旨生處為有滅處為無非有無俱遣",
    "X14n0289_010:0436b08": "之旨以理都觀者以觀行陰也用心別見者別生",
    "X14n0289_010:0436b09": "八義也以自無定見故逢人問即以兩楹之說而",
    "X14n0289_010:0436b10": "混答之令彼前人於章句中不得義理故隨聞隨",
    "X14n0289_010:0436b11": "失也二者下明唯無矯亂此人在無處觀心即從",
    "X14n0289_010:0436b12": "無處有箇入路故逢人問而答物物皆無三者下",
    "X14n0289_010:0436b13": "明唯是矯亂此人在有處觀心即從有處得箇入",
    "X14n0289_010:0436b14": "路故逢人問而答處處皆是問前以八義並陳可",
    "X14n0289_010:0436b15": "名矯亂今單計有無而以一字答人何故亦名矯",
    "X14n0289_010:0436b16": "亂答執物而不順理為矯中無主正為亂今觀第",
    "X14n0289_010:0436b17": "一第四言皆兩可亂意為多而終非順理亦兼於",
    "X14n0289_010:0436b18": "矯第三第四言惟一偏矯意為多而終非主正同",
    "X14n0289_010:0436b19": "歸於亂故總名矯亂四者下明有無矯亂有無俱",
    "X14n0289_010:0436b20": "見者謂既見互其互有又見其互互無也其境枝",
    "X14n0289_010:0436b21": "故其心亦亂者言所見之境不定能見之心亦不",
    "X14n0289_010:0436b22": "定故有問者即答云亦有即是亦無以有即是無",
    "X14n0289_010:0436b23": "不專於無也亦無不是亦有以無不是有不專於",
    "X14n0289_010:0436b24": "是也良以知見紛錯杳冥恍惚中無定衡故總歸",
    "X14n0289_010:0436c01": "矯亂而已此亦邪見中攝若是真實得底人道有",
    "X14n0289_010:0436c02": "道無總有出身活路。",
    "X14n0289_010:0436c03": "又三摩中諸善男子堅凝正心魔不得便窮生類本",
    "X14n0289_010:0436c04": "觀彼幽清常擾動元於無盡流生計度者是人墜入",
    "X14n0289_010:0436c05": "死後有相發心顛倒或自固身云色是我或見我圓",
    "X14n0289_010:0436c06": "含徧國土云我有色或彼前緣隨我迴復云色屬我",
    "X14n0289_010:0436c07": "或復我依行中相續云我在色皆計度言死後有相",
    "X14n0289_010:0436c08": "如是循環有十六相從此或計畢竟煩惱畢竟菩提",
    "X14n0289_010:0436c09": "兩性並驅各不相觸由此計度死後有故墮落外道",
    "X14n0289_010:0436c10": "惑菩提性是則名為第六外道立五陰中死後有相",
    "X14n0289_010:0436c11": "心顛倒論。",
    "X14n0289_010:0436c12": "此計後際有想十六也無盡流即行陰也此由見",
    "X14n0289_010:0436c13": "行陰有相故併前已滅想陰皆成有相色有四相",
    "X14n0289_010:0436c14": "者一色是我者即色是我也二我有色者我大色",
    "X14n0289_010:0436c15": "小色在我中也三色屬我者離色是我也四我在",
    "X14n0289_010:0436c16": "色者色大我小我在色中也色陰既爾三陰亦然",
    "X14n0289_010:0436c17": "此以現在之生有推未來之死亦有故曰死後有",
    "X14n0289_010:0436c18": "相此即六十二見中之四見也從此下更成轉計",
    "X14n0289_010:0436c19": "言煩惱則攝盡染法言菩提則攝盡淨法既知四",
    "X14n0289_010:0436c20": "陰是常則知煩惱菩提二性竝行各不相觸故凡",
    "X14n0289_010:0436c21": "則決定凡聖則決定聖決無轉凡成聖轉煩惱成",
    "X14n0289_010:0436c22": "菩提之事也惑菩提性者迷於不變隨緣之旨而",
    "X14n0289_010:0436c23": "認確定死常故曰惑此亦邊見中攝。",
    "X14n0289_010:0436c24": "又三摩中諸善男子堅凝正心魔不得便窮生類本",
    "X14n0289_010:0437a01": "觀彼幽清常擾動元於先除滅色受想中生計度者",
    "X14n0289_010:0437a02": "是人墜入死後無相發心顛倒見其色滅形無所因",
    "X14n0289_010:0437a03": "觀其想滅心無所繫知其受滅無復連綴陰性銷散",
    "X14n0289_010:0437a04": "縱有生理而無受想與草木同此質現前猶不可得",
    "X14n0289_010:0437a05": "死後云何更有諸相因之勘校死後相無如是循環",
    "X14n0289_010:0437a06": "有八無相從此或計涅槃因果一切皆空徒有名字",
    "X14n0289_010:0437a07": "究竟斷滅由此計度死後無故墮落外道惑菩提性",
    "X14n0289_010:0437a08": "是則名為第七外道立五陰中死後無相心顛倒論。",
    "X14n0289_010:0437a09": "此計後際八無相也此由見前三陰已滅無相而",
    "X14n0289_010:0437a10": "因計行陰皆成無相也形因色有故色滅則形無",
    "X14n0289_010:0437a11": "所因心因想繫故想滅則心無所繫以有受則連",
    "X14n0289_010:0437a12": "持色心故無受則無綴三陰既銷縱有行陰亦歸",
    "X14n0289_010:0437a13": "斷滅此則以斷推斷也今觀此身現在尚無陰相",
    "X14n0289_010:0437a14": "可得死後豈有陰相哉此又以身騐死決知無陰",
    "X14n0289_010:0437a15": "相也從此下轉計涅槃因果一切皆無同歸斷滅",
    "X14n0289_010:0437a16": "也惑菩提性者以菩提性不立一塵不捨一法真",
    "X14n0289_010:0437a17": "空妙有妙有真空非斷滅故此亦邊見中攝。",
    "X14n0289_010:0437a18": "又三摩中諸善男子堅凝正心魔不得便窮生類本",
    "X14n0289_010:0437a19": "觀彼幽清常擾動元於行存中兼受想滅雙計有無",
    "X14n0289_010:0437a20": "自體相破是人墜入死後俱非起顛倒論色受想中",
    "X14n0289_010:0437a21": "見有非有行遷流內觀無不無如是循環窮盡陰界",
    "X14n0289_010:0437a22": "八俱非相隨得一緣皆言死後有相無相又計諸行",
    "X14n0289_010:0437a23": "性遷訛故心發通悟有無俱非虗實失措由此計度",
    "X14n0289_010:0437a24": "死後俱非後際昏瞢無可道故墮落外道惑菩提性",
    "X14n0289_010:0437b01": "是則名為第八外道立五陰中死後俱非心顛倒論。",
    "X14n0289_010:0437b02": "此計有無俱非也雙計有無者謂以存處計有滅",
    "X14n0289_010:0437b03": "處計無也自體相破有以行陰之現有而破前三",
    "X14n0289_010:0437b04": "之已無以前三之已無破行陰之現有也死後俱",
    "X14n0289_010:0437b05": "非者以破無則成非無破有則成非有故曰非有",
    "X14n0289_010:0437b06": "非無色受想中見有非有者謂在色受想滅中雖",
    "X14n0289_010:0437b07": "見行有亦同色受想滅而非有矣行遷流內觀無",
    "X14n0289_010:0437b08": "不無者謂在行陰擾動之內雖見前三已無亦同",
    "X14n0289_010:0437b09": "行存而非無矣如是窮四陰而徧計遂成八俱非",
    "X14n0289_010:0437b10": "相故隨舉一蘊皆成雙非也又計諸行者蓋不單",
    "X14n0289_010:0437b11": "指一行而兼指萬法言此萬法遷流變化無不雙",
    "X14n0289_010:0437b12": "非故曰心發通悟也虗實失措者以非無故不可",
    "X14n0289_010:0437b13": "言虗以非有故不可言實也由此計度死後俱非",
    "X14n0289_010:0437b14": "者謂以生存例死後也後際昏瞢無可道故者後",
    "X14n0289_010:0437b15": "際即死後未來際昏瞢猶言杳冥謂後際之事杳",
    "X14n0289_010:0437b16": "冥恍惚故道有亦非道無亦非而皆不可道也以",
    "X14n0289_010:0437b17": "未得真知灼見揣摩彷彿而創為此論若真得見",
    "X14n0289_010:0437b18": "諦者不妨道有道無皆成玅論惑菩提性者以菩",
    "X14n0289_010:0437b19": "提性非有非無言思路絕故此亦邪見中攝。",
    "X14n0289_010:0437b20": "又三摩中諸善男子堅凝正心魔不得便窮生類本",
    "X14n0289_010:0437b21": "觀彼幽清常擾動元於後後無生計度者是人墜入",
    "X14n0289_010:0437b22": "七斷滅論或計生滅或欲盡滅或苦盡滅或極樂滅",
    "X14n0289_010:0437b23": "或極捨滅如是循環窮盡七際現前消滅滅已無復",
    "X14n0289_010:0437b24": "由此計度死後漸滅墮落外道惑菩提性是則名為",
    "X14n0289_010:0437c01": "第九外道立五陰中死後斷滅心顛倒論。",
    "X14n0289_010:0437c02": "此計七處斷滅也後後無即行陰念念滅也或計",
    "X14n0289_010:0437c03": "生滅等此計陰性如無源之水有流近而竭者有",
    "X14n0289_010:0437c04": "流遠而竭者故雖生七處近遠不同後皆斷竭七",
    "X14n0289_010:0437c05": "際謂四洲六欲初禪二禪三禪四禪四空也身滅",
    "X14n0289_010:0437c06": "即欲界人天欲盡即初禪苦盡即二禪極樂即三",
    "X14n0289_010:0437c07": "禪極捨即四禪及無色界也現前銷滅者三陰已",
    "X14n0289_010:0437c08": "滅行陰亦爾也七處皆現斷滅死後必不復生也",
    "X14n0289_010:0437c09": "若此方儒宗末流但計人間斷滅仍不許有六處",
    "X14n0289_010:0437c10": "惑菩提性者以菩提性亘古亘今常住不斷故此",
    "X14n0289_010:0437c11": "亦邊見中攝。",
    "X14n0289_010:0437c12": "又三摩中諸善男子堅凝正心魔不得便窮生類本",
    "X14n0289_010:0437c13": "觀彼幽清常擾動元於後後有生計度者是人墜入",
    "X14n0289_010:0437c14": "五涅槃論或以欲界為正轉依觀見圓明生愛慕故",
    "X14n0289_010:0437c15": "或以初禪性無憂故或以二禪心無苦故或以三禪",
    "X14n0289_010:0437c16": "極悅隨故或以四禪苦樂兩亡不受輪迴生滅性故",
    "X14n0289_010:0437c17": "迷有漏天作無為解五處安隱為勝淨依如是循環",
    "X14n0289_010:0437c18": "五處究竟由此計度五現涅槃墮落外道惑菩提性",
    "X14n0289_010:0437c19": "是則名為第十外道立五陰中五現涅槃心顛倒論。",
    "X14n0289_010:0437c20": "此計五現涅槃也或者不定之辭以欲界為涅槃",
    "X14n0289_010:0437c21": "者如仙家計玉皇橫統三十三天為玄都上清之",
    "X14n0289_010:0437c22": "境無生無死不知此即六欲之帝釋也由此天澄",
    "X14n0289_010:0437c23": "瑩生明超過日月便計此處是現涅槃若據前文",
    "X14n0289_010:0437c24": "初禪離苦受一切苦惱所不能逼二禪離憂受一",
    "X14n0289_010:0438a01": "切憂懸所不能至故今云初禪無憂二禪無苦誤",
    "X14n0289_010:0438a02": "也三禪極樂以得寂滅樂故四禪苦樂雙亡一切",
    "X14n0289_010:0438a03": "世間諸苦樂境所不能動三災不壞無生滅故此",
    "X14n0289_010:0438a04": "皆迷有漏作無為認生死為涅槃也此由見下界",
    "X14n0289_010:0438a05": "之不安遂計五處為安隱以見下界之穢濁遂計",
    "X14n0289_010:0438a06": "五處為勝淨耳言究竟者計此五處皆是極果也",
    "X14n0289_010:0438a07": "五現涅槃者謂此五處是現在涅槃以現在受樂",
    "X14n0289_010:0438a08": "不待來生故此亦邪見攝惑菩提性者以菩提涅",
    "X14n0289_010:0438a09": "槃尚在遙遠故。",
    "X14n0289_010:0438a10": "阿難如是十種禪那狂解皆是行陰用心交互故現",
    "X14n0289_010:0438a11": "斯悟眾生頑迷不自忖量逢此現前以迷為解自言",
    "X14n0289_010:0438a12": "登聖大妄語成墮無間獄汝等必須將如來語於我",
    "X14n0289_010:0438a13": "滅後傳示末法徧令眾生覺了斯義無令心魔自起",
    "X14n0289_010:0438a14": "深孽保持覆護消息邪見教其身心開覺真義於無",
    "X14n0289_010:0438a15": "上道不遭枝岐勿令心祈得少為足作大覺王清淨",
    "X14n0289_010:0438a16": "標指。",
    "X14n0289_010:0438a17": "此結勸覆護也故現斯悟者心發邪悟知其悟而",
    "X14n0289_010:0438a18": "不知其迷也自起深孽者言外魔不擾皆是自己",
    "X14n0289_010:0438a19": "心魔為孽所謂自作孽也故知心正事正心邪事",
    "X14n0289_010:0438a20": "邪若未達一心觸途皆偽正行亦成邪行佛門變",
    "X14n0289_010:0438a21": "作魔門若了一心則無往不利苦行亦成玅行邪",
    "X14n0289_010:0438a22": "宗即是正宗只如五熟炙身外道一法若了之則",
    "X14n0289_010:0438a23": "勝熱為無分別智燄之門若昧之則尼乾作大邪",
    "X14n0289_010:0438a24": "見嚴熾之解是以法無邪正道在變通於無上道",
    "X14n0289_010:0438b01": "不遭枝岐者言此十種如木之枝而非本如路之",
    "X14n0289_010:0438b02": "岐而非正也無令心祈得少為足者祈求也勿令",
    "X14n0289_010:0438b03": "心之所求而以偃鼠鷦鷯之見自限葢遭枝岐即",
    "X14n0289_010:0438b04": "墮於外道得少為足即墮於二乘故囑其為眾生",
    "X14n0289_010:0438b05": "作成佛之標指令其直往不令中途遭委曲也。",
    "X14n0289_010:0438b06": "阿難彼善男子修三摩提行陰盡者諸世間性幽清",
    "X14n0289_010:0438b07": "擾動同分生機倐然隳裂沉細綱紐補特伽羅酬業",
    "X14n0289_010:0438b08": "深脉感應懸絕於涅槃天將大明悟如雞後鳴顧瞻",
    "X14n0289_010:0438b09": "東方已有精色六根虗靜無復馳逸內外湛明入無",
    "X14n0289_010:0438b10": "所入深達十方十二種類受命元由觀由執元諸類",
    "X14n0289_010:0438b11": "不召於十方界已獲其同精色不沉發現幽秘此則",
    "X14n0289_010:0438b12": "名為識陰區宇若於羣召已獲同中消磨六門合開",
    "X14n0289_010:0438b13": "成就見聞通隣互用清淨十方世界及與身心如吠",
    "X14n0289_010:0438b14": "瑠璃內外明徹名識陰盡是人則能超越命濁觀其",
    "X14n0289_010:0438b15": "所由罔象虗無顛倒妄想以為其本。",
    "X14n0289_010:0438b16": "此明識陰未盡已盡之相也諸世間性即異生性",
    "X14n0289_010:0438b17": "也同分生機即同生基也基表生之根機表動之",
    "X14n0289_010:0438b18": "始沉細綱紐亦指行陰言以幽隱深微故曰沉細",
    "X14n0289_010:0438b19": "生滅總要故曰綱紐由前堅凝正心用功不輟至",
    "X14n0289_010:0438b20": "此而生死綱紐忽然隳裂也補特伽羅此云數取",
    "X14n0289_010:0438b21": "趣即中有身也綱紐既立則三界諸趣受生償業",
    "X14n0289_010:0438b22": "之深脉此感而彼應者皆懸遠隔絕矣此行陰已",
    "X14n0289_010:0438b23": "盡之相也由生死既絕而涅槃性天將大明悟如",
    "X14n0289_010:0438b24": "雞後鳴也葢涅槃性天為五陰所覆昏如長夜每",
    "X14n0289_010:0438c01": "一陰現如報雞一鳴故色陰現如雞初鳴受陰現",
    "X14n0289_010:0438c02": "如雞二鳴至識陰現則如雞後鳴矣迴顧涅槃性",
    "X14n0289_010:0438c03": "天已有精色微露但未能透明以有一層識陰",
    "X14n0289_010:0438c04": "區宇未破故也然行陰既盡無復遷流而六根",
    "X14n0289_010:0438c05": "始得虗靜不復馳逸於是內根外塵化為一味湛",
    "X14n0289_010:0438c06": "明之境故內不見有能入之根外不見有所入之",
    "X14n0289_010:0438c07": "塵唯識所謂離二取相故得真住唯識也受命元",
    "X14n0289_010:0438c08": "由即前各命由緒指第八識也良以根塵既銷業",
    "X14n0289_010:0438c09": "識始露今既觀見受命由緒復能執守受生元本",
    "X14n0289_010:0438c10": "故十二類中不能復牽召其受生矣至此則斷異",
    "X14n0289_010:0438c11": "生性障證徧行真如故曰於十方界已獲其同然",
    "X14n0289_010:0438c12": "此纔是初入地相初證真如初見佛境界如見東",
    "X14n0289_010:0438c13": "方已有精色殊非向前昏沉望佛境而不見也但",
    "X14n0289_010:0438c14": "所見佛境若黎明時見物非若大明當空無不洞",
    "X14n0289_010:0438c15": "徹此識陰未盡之相也若於群類既不能召而於",
    "X14n0289_010:0438c16": "十方又獲其同若使更用金剛智力銷磨六門使",
    "X14n0289_010:0438c17": "其分者合壅者開皆得成就則六根如隣之相通",
    "X14n0289_010:0438c18": "可以互用而世界身心內外明徹如吠瑠璃成一",
    "X14n0289_010:0438c19": "圓融清淨寶覺此非發現幽秘之比是識陰已盡",
    "X14n0289_010:0438c20": "之相也藏經音義曰吠琉璃寶名此寶青色其體",
    "X14n0289_010:0438c21": "甚堅一切寶刀皆不可壞亦非烟燄所能鎔鑄唯",
    "X14n0289_010:0438c22": "鬼神有神通力者能攻之為器也亦云即金翅鳥",
    "X14n0289_010:0438c23": "卵以清瑩明徹猶如金剛不可破壞故借以為喻",
    "X14n0289_010:0438c24": "故知行盡無過者在七信位齊小羅漢識盡乃十",
    "X14n0289_010:0439a01": "信滿心住位初心始得證入圓通是知凡言羅漢",
    "X14n0289_010:0439a02": "獲圓通者皆指初住以圓住齊於別地是大乘羅",
    "X14n0289_010:0439a03": "漢故葢受命之濁本乎識陰識陰已盡則連持色",
    "X14n0289_010:0439a04": "心不斷者亦已斷盡故得超命濁至此方見受命",
    "X14n0289_010:0439a05": "之元是罔象虗無妄想主之也言罔象虗無者謂",
    "X14n0289_010:0439a06": "此虗無恍惚不真是真識中生滅影子非真虗無",
    "X14n0289_010:0439a07": "也。",
    "X14n0289_010:0439a08": "阿難當知是善男子窮諸行空於識還元已滅生滅",
    "X14n0289_010:0439a09": "而於寂滅精妙未圓能令己身根隔合開亦與十方",
    "X14n0289_010:0439a10": "諸類通覺覺知通脗能入圓元若於所歸立真常因",
    "X14n0289_010:0439a11": "生勝解者是人則墮因所因執婆毗迦羅所歸冥諦",
    "X14n0289_010:0439a12": "成其伴侶迷佛菩提亡失知見是名第一立所得心",
    "X14n0289_010:0439a13": "成所歸果違遠圓通背涅槃城生外道種。",
    "X14n0289_010:0439a14": "此下明識陰將盡未盡之相其類有十也一因所",
    "X14n0289_010:0439a15": "因執窮諸行空者照見行陰空也於識還元者謂",
    "X14n0289_010:0439a16": "行相泯然歸於識海如波瀾滅化為澄水時亦是",
    "X14n0289_010:0439a17": "生滅已滅寂滅將現時由識陰未破尚有所覆故",
    "X14n0289_010:0439a18": "於寂滅精玅之理未得圓滿然令向之六根隔開",
    "X14n0289_010:0439a19": "者今始合也亦與十方諸類通覺者即諸類不召",
    "X14n0289_010:0439a20": "已獲其同此是行盡而識現也覺知通脗能入圓",
    "X14n0289_010:0439a21": "元者言此知覺上與諸佛相通下與眾生脗合即",
    "X14n0289_010:0439a22": "受命之元發覺之元皆由於此今四陰蕩盡渾身",
    "X14n0289_010:0439a23": "已住其中故曰能入圓元此正識陰區宇也若於",
    "X14n0289_010:0439a24": "下謂於是中起法執而墮外道也所歸指圓元謂",
    "X14n0289_010:0439b01": "即於圓元為歸休處遂立此處為真常因以為決",
    "X14n0289_010:0439b02": "定而不可轉不知此圓元處實非真常因而妄執",
    "X14n0289_010:0439b03": "為真常因故墮因所因執若作此解則與黃頭外",
    "X14n0289_010:0439b04": "道所執冥諦同一類矣言冥諦者百論云從冥生",
    "X14n0289_010:0439b05": "覺從覺生我知從我知生五唯量從五唯量生五",
    "X14n0289_010:0439b06": "大從五大生十一根神我為主常覺相處中不敗",
    "X14n0289_010:0439b07": "不壞攝受諸法此中所執冥諦為第一諦中間二",
    "X14n0289_010:0439b08": "十三法從冥諦生神我即受用此二十三法者也",
    "X14n0289_010:0439b09": "迷菩提者謂不知正果亡知見者謂不知正因是",
    "X14n0289_010:0439b10": "名下結成外種立所得心成所歸果者以不達圓",
    "X14n0289_010:0439b11": "滿菩提歸無所得而妄計有所得所歸也向也根",
    "X14n0289_010:0439b12": "隔合開圓通將近今則圓者徧而通者隔反違遠",
    "X14n0289_010:0439b13": "矣向也於涅槃天將大明悟今則背涅槃城而不",
    "X14n0289_010:0439b14": "見矣向也覺心欲發將為佛子今則反成外道種",
    "X14n0289_010:0439b15": "姓矣。",
    "X14n0289_010:0439b16": "阿難又善男子窮諸行空已滅生滅而於寂滅精妙",
    "X14n0289_010:0439b17": "未圓若於所歸覽為自體盡虗空界十二類內所有",
    "X14n0289_010:0439b18": "眾生皆我身中一類流出生勝解者是人則墮能非",
    "X14n0289_010:0439b19": "能執摩醯首羅現無邊身成其伴侶迷佛菩提亡失",
    "X14n0289_010:0439b20": "知見是名第二立能為心成能事果違遠圓通背涅",
    "X14n0289_010:0439b21": "槃城生大慢天我徧圓種。",
    "X14n0289_010:0439b22": "此計能非能執也前認識陰為歸托處此即以前",
    "X14n0289_010:0439b23": "所歸托處攬為識體而謂一切眾生皆從我體流",
    "X14n0289_010:0439b24": "出遂執我能生彼彼不能生故曰能非能執由作",
    "X14n0289_010:0439c01": "此解正與摩醯首羅同一種類蓋首羅能現無邊",
    "X14n0289_010:0439c02": "眾生身遂為一切眾生皆我流出是能窺見海能",
    "X14n0289_010:0439c03": "生漚而不知己身尚未離漚也能為心能事果者",
    "X14n0289_010:0439c04": "謂我能作為我能辦事因因果果總是我也大慢",
    "X14n0289_010:0439c05": "天即指摩醯以執我能生物輕慢一切故我徧圓",
    "X14n0289_010:0439c06": "種者謂我徧我圓故十二類生皆我流出也。",
    "X14n0289_010:0439c07": "又善男子窮諸行空已滅生滅而於寂滅精妙未圓",
    "X14n0289_010:0439c08": "若於所歸有所歸依自疑身心從彼流出十方虗空",
    "X14n0289_010:0439c09": "咸其生起即於都起所宣流地作真常因無生滅解",
    "X14n0289_010:0439c10": "在生滅中早計常住既惑不生亦迷生滅安住沉迷",
    "X14n0289_010:0439c11": "生勝解者是人則墮常非常執計自在天成其伴侶",
    "X14n0289_010:0439c12": "迷佛菩提亡失知見是名第三立因依心成妄計果",
    "X14n0289_010:0439c13": "違遠圓通背涅槃城生倒圓種。",
    "X14n0289_010:0439c14": "此計常非常執也謂行盡識現時即以識陰為自",
    "X14n0289_010:0439c15": "身所歸所依之處故自疑身心世界皆從彼中流",
    "X14n0289_010:0439c16": "出即此便是不生滅性此認湛不搖處為不生滅",
    "X14n0289_010:0439c17": "不但不見不生滅性亦迷現在生滅之法是以非",
    "X14n0289_010:0439c18": "常為常故曰常非常執作此見解正與計自在天",
    "X14n0289_010:0439c19": "為萬物因者同一類矣豈知自在亦非常之天哉",
    "X14n0289_010:0439c20": "由外道不知遂執此為生天生地之本溫陵曰由",
    "X14n0289_010:0439c21": "依識元妄計常住故曰立因依心成妄計果前計",
    "X14n0289_010:0439c22": "我圓生物此計彼圓生我故曰倒圓問萬法唯識",
    "X14n0289_010:0439c23": "是如來正說云何此中皆墮外種答內教萬法唯",
    "X14n0289_010:0439c24": "識從緣變起悉如夢幻不是實生故不立知見不",
    "X14n0289_010:0440a01": "生法執今曰立所得心立依因心立能為心皆是",
    "X14n0289_010:0440a02": "知見立知故總墮外道。",
    "X14n0289_010:0440a03": "又善男子窮諸行空已滅生滅而於寂滅精妙未圓",
    "X14n0289_010:0440a04": "若於所知知徧圓故因知立解十方草木皆稱有情",
    "X14n0289_010:0440a05": "與人無異草木為人人死還成十方草樹無擇遍知",
    "X14n0289_010:0440a06": "生勝解者是人前墮知無知執婆吒霰尼執一切覺",
    "X14n0289_010:0440a07": "成其伴侶迷佛菩提亡失知見是名第四計圓知心",
    "X14n0289_010:0440a08": "成虗謬果違遠圓通背涅槃城生倒知種。",
    "X14n0289_010:0440a09": "此計知無知也所知即所觀識陰知徧圓者謂此",
    "X14n0289_010:0440a10": "識性無處不徧也因知立解者謂因知徧圓而生",
    "X14n0289_010:0440a11": "見解妄謂無情草木與人無異不分有情無情故",
    "X14n0289_010:0440a12": "曰無擇是人則墮有情無情皆有知覺則與婆吒",
    "X14n0289_010:0440a13": "霰尼二種外道同一類矣溫陵曰此謬計圓知以",
    "X14n0289_010:0440a14": "為因心則果終虗謬矣以無知為知是倒知也問",
    "X14n0289_010:0440a15": "觀國師有情與無情其一體之說忠國師有無情",
    "X14n0289_010:0440a16": "作佛之談有何差別答內教謂由迷真如而成業",
    "X14n0289_010:0440a17": "識從業識而起相見遂分有情無情各自安立既",
    "X14n0289_010:0440a18": "悟之後則轉業識而成真如故有情無情同一圓",
    "X14n0289_010:0440a19": "融清淨寶覺通為一佛國土謂之法性身法性土",
    "X14n0289_010:0440a20": "全身是土全土是身豈復有草樹為人人為草樹",
    "X14n0289_010:0440a21": "種種差別是知內教所說無情說法是說破識之",
    "X14n0289_010:0440a22": "後渾成一心時也此則業識尚在相見猶存未能",
    "X14n0289_010:0440a23": "融為一體是妄計也問前文草木金石皆能作妖",
    "X14n0289_010:0440a24": "為孽豈非有情乎答此是依草附木之精靈有知",
    "X14n0289_010:0440b01": "非草木元有知也曰若老楓化為羽人朽麥化為",
    "X14n0289_010:0440b02": "胡蝶此自無情而之有情賢女化為貞石山蚯化",
    "X14n0289_010:0440b03": "為百合此自有情而之無情則又何謂答此偶有",
    "X14n0289_010:0440b04": "所感而化也非老楓朽麥元有情也亦非賢女山",
    "X14n0289_010:0440b05": "蚯元無情也今之未破識陰而妄言天地同根萬",
    "X14n0289_010:0440b06": "物一體者皆婆吒霰尼之儔也昔晦堂老人與夏",
    "X14n0289_010:0440b07": "倚公立論道至會萬法為自己及情與無情其一",
    "X14n0289_010:0440b08": "體時有一犬臥香案下以壓尺擊犬又擊香案曰",
    "X14n0289_010:0440b09": "犬有情便去香案無情自住情與無情何得便成",
    "X14n0289_010:0440b10": "一體去夏不能答堂云纔入思惟便成剩法何曾",
    "X14n0289_010:0440b11": "會萬法為自己耶。",
    "X14n0289_010:0440b12": "又善男子窮諸行空已滅生滅而於寂滅精妙未圓",
    "X14n0289_010:0440b13": "若於圓融根互用中已得隨順便於圓化一切發生",
    "X14n0289_010:0440b14": "求火光明樂水清淨愛風周流觀塵成就各各崇事",
    "X14n0289_010:0440b15": "以此羣臣發作本因立常住解是人則墮生無生執",
    "X14n0289_010:0440b16": "諸迦葉波并婆羅門勤心役身事火崇水求出生死",
    "X14n0289_010:0440b17": "成其伴侶迷佛菩提亡失知見是名第五計著崇事",
    "X14n0289_010:0440b18": "迷心從物立妄求因求妄冀果違遠圓通背涅槃城",
    "X14n0289_010:0440b19": "生顛化種。",
    "X14n0289_010:0440b20": "此計生無生執也識陰盡者銷磨六門諸根互用",
    "X14n0289_010:0440b21": "今雖未得互用已得隨順十八神變便能覩見四",
    "X14n0289_010:0440b22": "大元化之相妄謂一切變化皆從四大發生於是",
    "X14n0289_010:0440b23": "背自己之性火光明而求火光明背自己之性水",
    "X14n0289_010:0440b24": "清淨而求水清淨背自己之性風周流而愛風周",
    "X14n0289_010:0440c01": "流背自己之性地無法不生而妄計地大為能生",
    "X14n0289_010:0440c02": "於是事水事火事風事地求出生死以此四大為",
    "X14n0289_010:0440c03": "造物之根源遂立此四大為司物之真宰妄計能",
    "X14n0289_010:0440c04": "生萬物而實不能生故曰生無生執迦葉波即事",
    "X14n0289_010:0440c05": "火外道言作如是解者便與此等同一類也迷心",
    "X14n0289_010:0440c06": "逐物猶言背覺合塵不當求而求曰妄求不當冀",
    "X14n0289_010:0440c07": "而冀曰妄冀四大為所生所化而實非能生能化",
    "X14n0289_010:0440c08": "執此不能生不能化者為能生能化是名顛倒化",
    "X14n0289_010:0440c09": "理且心為化原識是化種今迷心從物捨本逐末",
    "X14n0289_010:0440c10": "非顛倒而何欲出生死返入生死矣。",
    "X14n0289_010:0440c11": "又善男子窮諸行空已滅生滅而於寂滅精妙未圓",
    "X14n0289_010:0440c12": "若於圓明計明中虗非滅羣化以永滅依為所歸依",
    "X14n0289_010:0440c13": "生勝解者是人則墮歸無歸執無想天中諸舜若多",
    "X14n0289_010:0440c14": "成其伴侶迷佛菩提妄失知見是名第六圓虗無心",
    "X14n0289_010:0440c15": "成空亡果違遠圓通背涅槃城生斷滅種。",
    "X14n0289_010:0440c16": "此計歸無歸執也圓明即識陰也見圓明而遂計",
    "X14n0289_010:0440c17": "明中罔象虗無之體為畢竟空性便欲灰身泯智",
    "X14n0289_010:0440c18": "以永滅空為歸休之地不知此永滅空亦是幻境",
    "X14n0289_010:0440c19": "非實歸處也無想天是略言非非想以該四空是",
    "X14n0289_010:0440c20": "其同類也圓虗無心者以罔象虗無為因也成空",
    "X14n0289_010:0440c21": "亡果者以斷滅空亡為果也。",
    "X14n0289_010:0440c22": "又善男子窮諸行空已滅生滅而於寂滅精妙未圓",
    "X14n0289_010:0440c23": "若於圓常固身常住同於精圓長不傾逝生勝解者",
    "X14n0289_010:0440c24": "是人則墮貪非貪執諸阿斯陀求長命者成其伴侶",
    "X14n0289_010:0441a01": "迷佛菩提亡失知見是名第七執著命元立固妄因",
    "X14n0289_010:0441a02": "趣長勞果違遠圓通背涅槃城生妄延種。",
    "X14n0289_010:0441a03": "此計貪非貪執也圓常亦識因也觀圓常而欲固",
    "X14n0289_010:0441a04": "身常住同於精圓者亦若此方性命雙修形神俱",
    "X14n0289_010:0441a05": "玅之意也貪非貪執者此是妄生貪著留形世間",
    "X14n0289_010:0441a06": "不知此身本不可貪以為常以此身如芭蕉電露",
    "X14n0289_010:0441a07": "故也阿斯陀此云無比即古仙也執著命元者以",
    "X14n0289_010:0441a08": "識陰為長命之元立固妄因者身非常住久必壞",
    "X14n0289_010:0441a09": "生故以長生為固妄也趣長勞果者勞我以生息",
    "X14n0289_010:0441a10": "我以死故以久壽為長勞也生妄延種者不知法",
    "X14n0289_010:0441a11": "身是亘古亘今不毀不壞之體而欲希延壽命以",
    "X14n0289_010:0441a12": "長存故曰妄也。",
    "X14n0289_010:0441a13": "又善男子窮諸行空已滅生滅而於寂滅精妙未圓",
    "X14n0289_010:0441a14": "觀命互通却留塵勞恐其銷盡便於此際坐蓮華宮",
    "X14n0289_010:0441a15": "廣化七珍多增寶媛恣縱其心生勝解者是人則墮",
    "X14n0289_010:0441a16": "真無真執吒枳迦羅成其伴侶迷佛菩提亡失知見",
    "X14n0289_010:0441a17": "是名第八發邪思因立熾塵果違遠圓通背涅槃城",
    "X14n0289_010:0441a18": "生天魔種。",
    "X14n0289_010:0441a19": "此計真無真執也觀命互通者以識壽暖三連持",
    "X14n0289_010:0441a20": "不斷者為命今觀見各命由緒皆以識陰為主是",
    "X14n0289_010:0441a21": "識陰互通一切命也若識陰盡則彼我之陰亦盡",
    "X14n0289_010:0441a22": "誰證真常誰為度生故却留塵勞以固命根復恐",
    "X14n0289_010:0441a23": "銷盡故自化七珍寶媛窮奢極欲以為大菩薩行",
    "X14n0289_010:0441a24": "事不知縱恣其心邪思已久非若菩薩真見命元",
    "X14n0289_010:0441b01": "留法執以度生也由彼妄計此是真菩薩行而不",
    "X14n0289_010:0441b02": "知非真故曰真非真執吒枳迦羅即欲頂自在天",
    "X14n0289_010:0441b03": "能化欲境而自娛樂者發邪思因立熾塵果者始",
    "X14n0289_010:0441b04": "欲以緣思淨盡為因今反以邪思縱恣為因矣始",
    "X14n0289_010:0441b05": "欲以纖塵不立為果今反以塵勞熾盛為果矣昔",
    "X14n0289_010:0441b06": "鬱頭藍弗以世俗智伏下地惑得非想定具五神",
    "X14n0289_010:0441b07": "通時君尊敬迎以入宮宮中女子接足而禮藍弗",
    "X14n0289_010:0441b08": "觸女子手遂用貪愛便失神通故曰纔生一念欲",
    "X14n0289_010:0441b09": "便失五神通豈有邪思熾塵而不退墮者乎。",
    "X14n0289_010:0441b10": "又善男子窮諸行空已滅生滅而於寂滅精妙未圓",
    "X14n0289_010:0441b11": "於命明中分別精麤疏決真偽因果相詶惟求感應",
    "X14n0289_010:0441b12": "背清淨道所謂見苦斷集證滅修道居滅已休更不",
    "X14n0289_010:0441b13": "前進生勝解者是人則墮定性聲聞諸無聞僧增上",
    "X14n0289_010:0441b14": "慢者成其伴侶迷佛菩提亡失知見是名第九圓精",
    "X14n0289_010:0441b15": "應心成趣寂果違遠圓通背涅槃城生纏空種。",
    "X14n0289_010:0441b16": "此計定性聲聞也命明猶言命光即識陰也此識",
    "X14n0289_010:0441b17": "既含藏漏無漏種故於此中分別決擇苦集種子",
    "X14n0289_010:0441b18": "是有漏是麤是偽滅道種子是無漏是精是真修",
    "X14n0289_010:0441b19": "道為因曰感證減為果曰應此皆實修實證唯求",
    "X14n0289_010:0441b20": "速出生死而趨涅槃殊不知清淨道中本無生死",
    "X14n0289_010:0441b21": "及涅槃也故永嘉云知苦常懷厭離斷集恒畏其",
    "X14n0289_010:0441b22": "生慕滅獨證無為修道唯論自度故一居寂滅即",
    "X14n0289_010:0441b23": "便休息於諸菩薩遊戲神通淨佛國土不生好樂",
    "X14n0289_010:0441b24": "所以戀住化城不趨寶所言定性聲聞者即不回",
    "X14n0289_010:0441c01": "心鈍阿羅漢也無聞僧即愚法聲聞未得謂得未",
    "X14n0289_010:0441c02": "證謂證者圓精應心謂滿其專精求應之因成其",
    "X14n0289_010:0441c03": "獨感趣寂之果然此有餘涅槃僅齊七信識陰所",
    "X14n0289_010:0441c04": "覆尚不達圓通因地安能至無餘果地哉此由空",
    "X14n0289_010:0441c05": "所纏縛以小知小見為足亡失佛之知見不能趨",
    "X14n0289_010:0441c06": "向大乘寂滅場地所謂夜明簾外轉身難也。",
    "X14n0289_010:0441c07": "又善男子窮諸行空已滅生滅而於寂滅精妙未圓",
    "X14n0289_010:0441c08": "若於圓融清淨覺明發研深妙即立涅槃而不前進",
    "X14n0289_010:0441c09": "生勝解者是人則墮定性辟支諸獨覺倫不迴心者",
    "X14n0289_010:0441c10": "成其伴侶迷佛菩提亡失知見是名第十圓覺脗心",
    "X14n0289_010:0441c11": "成湛明果違遠圓通背涅槃城生覺圓明不化圓種。",
    "X14n0289_010:0441c12": "此明定性辟支也銷六入一為圓融破有歸空為",
    "X14n0289_010:0441c13": "清淨了見命元為覺明發研深妙者獨覺則觀物",
    "X14n0289_010:0441c14": "變易發深妙之悟緣覺則觀十二因緣發深妙之",
    "X14n0289_010:0441c15": "悟也即於發深妙處立為涅槃歸休之地堅執不",
    "X14n0289_010:0441c16": "捨滯在圓明一路不趨寶所所謂水澄月滿道人",
    "X14n0289_010:0441c17": "愁也定性辟支比之聲聞已勝一步以能侵斷習",
    "X14n0289_010:0441c18": "氣故也圓覺脗心者獨覺緣覺雖皆與覺明脗合",
    "X14n0289_010:0441c19": "但非圓融清淨寶覺還是精覺脗合之心故成元",
    "X14n0289_010:0441c20": "澄湛明之果也不化圓種者以有覺在非若菩薩",
    "X14n0289_010:0441c21": "常覺不住故曰不化昔有僧問曹山朗月當空時",
    "X14n0289_010:0441c22": "如何山曰猶是階下漢僧云請師接上階山日月",
    "X14n0289_010:0441c23": "落後相見問聲聞辟支皆是出世聖人何故亦列",
    "X14n0289_010:0441c24": "魔數答此經以圓通為宗略有纖毫沾帶便是違",
    "X14n0289_010:0442a01": "背圓通故約其沾著法執處實與眾魔無異然但",
    "X14n0289_010:0442a02": "取其不回心者若肯回心便名大阿羅漢不墮斯",
    "X14n0289_010:0442a03": "類矣。",
    "X14n0289_010:0442a04": "阿難如是十種禪那中塗成狂因依迷惑於未足中",
    "X14n0289_010:0442a05": "生滿足證皆是識陰用心交互故生斯位眾生頑迷",
    "X14n0289_010:0442a06": "不自忖量逢此現前各以所愛先習迷心而自休息",
    "X14n0289_010:0442a07": "將為畢竟所歸寧地自言滿足無上菩提大妄語成",
    "X14n0289_010:0442a08": "外道邪魔所感業終墮無間獄聲聞緣覺不成增進",
    "X14n0289_010:0442a09": "汝等存心秉如來道將此法門於我滅後傳示末世",
    "X14n0289_010:0442a10": "普令眾生覺了斯義無令見魔自作沉孽保綏哀救",
    "X14n0289_010:0442a11": "銷息邪緣令其身心入佛知見從始成就不遭岐路。",
    "X14n0289_010:0442a12": "此勉勸覆護也中途成狂前八居多未足生足後",
    "X14n0289_010:0442a13": "二居多也因依迷惑者言此十種皆依無明妄執",
    "X14n0289_010:0442a14": "生起所愛先習即無始來墮貪愛境所薰習氣今",
    "X14n0289_010:0442a15": "於定中各自發現故在中塗自畫不進妄謂究竟",
    "X14n0289_010:0442a16": "此皆墮在大妄語中也前七是外道第八是邪魔",
    "X14n0289_010:0442a17": "若魔外既由邪心感邪福業俱未斷惑故業盡而",
    "X14n0289_010:0442a18": "必墮若後二種已能斷惑取證但不增進亦無墮",
    "X14n0289_010:0442a19": "落矣見魔者分別曰見岳師曰前七純是見第八",
    "X14n0289_010:0442a20": "是見愛以留塵勞生勝解故至於二乘界內見愛",
    "X14n0289_010:0442a21": "雖盡而法愛猶存總屬分別見妄綏安也邪緣即",
    "X14n0289_010:0442a22": "指見孽除此見孽則自然證入佛知見地中間更",
    "X14n0289_010:0442a23": "無諸委曲相矣故初卷云皆由不知常住真心用",
    "X14n0289_010:0442a24": "諸妄想至此則知妄想即是五陰若此五陰妄想",
    "X14n0289_010:0442b01": "有一毫不淨不能得入佛知佛見若破除五陰方",
    "X14n0289_010:0442b02": "得真無生法忍譬如髯公五關斬將方能得見真",
    "X14n0289_010:0442b03": "主之意已上五十種見解竝是迷宗失旨背湛乖",
    "X14n0289_010:0442b04": "真揑目生華迷頭認影若敲氷索火緣木求魚畏",
    "X14n0289_010:0442b05": "影逃虗捫空捉電苦非甘種砂豈飯因皆不能以",
    "X14n0289_010:0442b06": "法性融通一旨和會盡迷方便悉入見纏不達正",
    "X14n0289_010:0442b07": "宗皆投見網所以天魔外道本無其種修行失念",
    "X14n0289_010:0442b08": "遂派其原故知但有所重所依立知立解絲毫見",
    "X14n0289_010:0442b09": "處不亡皆成外道故華嚴經云見在即凡情亡即",
    "X14n0289_010:0442b10": "佛祖師云不用求真唯須息妄是以悟宗之士尚",
    "X14n0289_010:0442b11": "不得無見無解豈可更隨言執意而起有見有解",
    "X14n0289_010:0442b12": "乎。",
    "X14n0289_010:0442b13": "如是法門先過去世恒沙劫中微塵如來乘此心開",
    "X14n0289_010:0442b14": "得無上道。",
    "X14n0289_010:0442b15": "此結顯諸佛共證也如是法門者是指識陰中辨",
    "X14n0289_010:0442b16": "魔法門言恒沙如來未有不從破除識心而成無",
    "X14n0289_010:0442b17": "上菩提者前文云陀那微細識習氣成暴流真非",
    "X14n0289_010:0442b18": "真恐迷我常不開演所以迷之則中途成狂悟之",
    "X14n0289_010:0442b19": "則轉識成智故曰過去諸如來斯門已成就。",
    "X14n0289_010:0442b20": "識陰若盡則汝現前諸根互用從互用中能入菩薩",
    "X14n0289_010:0442b21": "金剛乾慧圓明精心於中發化如淨琉璃內含寶月",
    "X14n0289_010:0442b22": "如是乃超十信十住十行十迴向四加行心菩薩所",
    "X14n0289_010:0442b23": "行金剛十地等覺圓明入於如來玅莊嚴海圓滿菩",
    "X14n0289_010:0442b24": "提歸無所得。",
    "X14n0289_010:0442c01": "此明入住菩薩將此不生不滅為本修行然後圓",
    "X14n0289_010:0442c02": "成果地修證故曰識陰若盡則一根可作諸根用",
    "X14n0289_010:0442c03": "此正初住圓通位也以初住中即能直入等覺後",
    "X14n0289_010:0442c04": "心更無委曲故曰從互用中能入菩薩金剛乾慧",
    "X14n0289_010:0442c05": "究其所以皆由初住心精發暉十用涉入圓成一",
    "X14n0289_010:0442c06": "心所謂現在諸菩薩今各入圓明也從此圓明心",
    "X14n0289_010:0442c07": "中發清淨化正如琉璃之含寶月如是而超越四",
    "X14n0289_010:0442c08": "十四心以至等覺後心則圓明發化已極故從金",
    "X14n0289_010:0442c09": "剛無間道轉入解脫道故曰入於如來妙莊嚴海",
    "X14n0289_010:0442c10": "所謂一門超出妙莊嚴路也圓滿菩提歸無所得",
    "X14n0289_010:0442c11": "者金剛經云若有一法可得然燈佛則不與我授",
    "X14n0289_010:0442c12": "記故得無所得證無所證即是見性成佛不從外",
    "X14n0289_010:0442c13": "得華嚴所謂初發心時便成正覺以此圓教是上",
    "X14n0289_010:0442c14": "上根人一生頓超如龍女善財皆從初住超之前",
    "X14n0289_010:0442c15": "文所謂後是凡夫上歷菩薩六十聖位葢圓宗只",
    "X14n0289_010:0442c16": "有二位一斷前通惑從觀行位一超直入初住中",
    "X14n0289_010:0442c17": "間更不取證二斷後別惑從入初住一超直至等",
    "X14n0289_010:0442c18": "覺中間亦不取證非若別教一位必經多劫漸斷",
    "X14n0289_010:0442c19": "漸證直至滿三祇劫因圓果滿取證菩提也此圓",
    "X14n0289_010:0442c20": "頓法門若上上根知此當下便是更無欠少二乘",
    "X14n0289_010:0442c21": "知此回心增進得大涅槃此奢摩他三摩禪那所",
    "X14n0289_010:0442c22": "以為妙覺非尋常觀行可修得者故始曰妙奢摩",
    "X14n0289_010:0442c23": "他等而終曰妙覺妙莊嚴海始曰悟妙明心元所",
    "X14n0289_010:0442c24": "圓滿常住心地而終曰圓滿菩提歸無所得也通",
    "X14n0289_010:0443a01": "議云從互用中即入金剛乾慧者此言識陰一破",
    "X14n0289_010:0443a02": "則不歷諸位一超直入圓證佛果此乃上根利智",
    "X14n0289_010:0443a03": "如觀音耳根圓通生滅既滅寂滅現前忽然超越",
    "X14n0289_010:0443a04": "世出世間故今識陰一破則六根互用從互用中",
    "X14n0289_010:0443a05": "即入菩薩金剛乾慧是則但破生相無明便成佛",
    "X14n0289_010:0443a06": "果不必定歷諸位也是知五陰次第未必一一經",
    "X14n0289_010:0443a07": "歷但約觀心通途故須一一開示耳。",
    "X14n0289_010:0443a08": "此是過去先佛世尊奢摩他中毗婆舍那覺明分析",
    "X14n0289_010:0443a09": "徵細魔事魔境現前汝能諳識心垢洗除不落邪見",
    "X14n0289_010:0443a10": "陰魔銷滅天魔摧碎大力鬼神褫魄逃逝魑魅魍魎",
    "X14n0289_010:0443a11": "無復出生直至菩提無諸少乏下劣增進於大涅槃",
    "X14n0289_010:0443a12": "心不迷悶。",
    "X14n0289_010:0443a13": "此言先佛授受心法以示行人也言此魔事皆是",
    "X14n0289_010:0443a14": "古佛在止觀中用始覺智觀察魔事歷歷分明雖",
    "X14n0289_010:0443a15": "害定者是魔而致魔者實由五陰主人若主人心",
    "X14n0289_010:0443a16": "淨汝能諳識即有魔事現前不生取著不落邪見",
    "X14n0289_010:0443a17": "則陰魔天魔神鬼魍魎皆喪魄逃逝不復出生矣",
    "X14n0289_010:0443a18": "若發足不成顛倒中塗不致成狂則直至圓滿菩",
    "X14n0289_010:0443a19": "提萬德莊嚴無不具足若下劣聲聞滯跡化城不",
    "X14n0289_010:0443a20": "趨寶所者由此增進直至如來大涅槃海亦不迷",
    "X14n0289_010:0443a21": "悶矣。",
    "X14n0289_010:0443a22": "若諸末世愚鈍眾生未識禪那不知說法樂修三昧",
    "X14n0289_010:0443a23": "汝恐同邪一心勸令持我佛頂陀羅尼呪若未能誦",
    "X14n0289_010:0443a24": "寫於禪堂或帶身上一切諸魔所不能動汝當恭欽",
    "X14n0289_010:0443b01": "十方如來究竟修進最後垂範。",
    "X14n0289_010:0443b02": "此重示密修功用也若利根人從發心住一超直",
    "X14n0289_010:0443b03": "入更無魔事留難若鈍根者既不識禪那又不解",
    "X14n0289_010:0443b04": "說法而心復好樂直修反聞大定汝恐落於邪見",
    "X14n0289_010:0443b05": "何由保護令彼專心一意持此呪心則一切諸魔",
    "X14n0289_010:0443b06": "自不能擾以見顯密皆是大佛頂至尊至勝第一",
    "X14n0289_010:0443b07": "法門不可思議境界故復以持呪終之最後垂範",
    "X14n0289_010:0443b08": "若約當經則此魔事在末後宣揚故曰最後若約",
    "X14n0289_010:0443b09": "一大時教則此經在法華已後宣說亦曰最後也",
    "X14n0289_010:0443b10": "第二大科已竟。",
    "X14n0289_010:0443b11": "阿難即從座起聞佛示誨頂禪欽奉憶持無失於大",
    "X14n0289_010:0443b12": "眾中重復白佛如佛所言五陰相中五種虗妄為本",
    "X14n0289_010:0443b13": "想心我等平常未蒙如來微細開示又此五陰為併",
    "X14n0289_010:0443b14": "銷除為次第盡如是五重詣何為界唯願如來發宣",
    "X14n0289_010:0443b15": "大慈為此大眾清明心目以為末世一切眾生作將",
    "X14n0289_010:0443b16": "來眼。",
    "X14n0289_010:0443b17": "此復問五陰所以名妄想也世尊尋常但說此五",
    "X14n0289_010:0443b18": "陰法皆是仗因托緣而生曾未說此五種皆本妄",
    "X14n0289_010:0443b19": "想生起如色名堅固妄想受名虗明妄想等我等",
    "X14n0289_010:0443b20": "今日雖一往聞此微細開示然不知此五種陰何",
    "X14n0289_010:0443b21": "故通明妄想若此五陰既總名妄想今日若欲剗",
    "X14n0289_010:0443b22": "除為當一時併盡為復次第漸除若欲斷除至於",
    "X14n0289_010:0443b23": "何處方得盡其邊際更願大慈無倦重為發宣也。",
    "X14n0289_010:0443b24": "佛告阿難精真妙明本覺圓淨非留生死及諸塵垢",
    "X14n0289_010:0443c01": "至乃虗空皆因妄想之所生起斯元本覺妙明真精",
    "X14n0289_010:0443c02": "妄以發生諸器世間如演若多迷頭認影妄元無因",
    "X14n0289_010:0443c03": "於妄想中立因緣性迷因緣者稱為自然彼虗空性",
    "X14n0289_010:0443c04": "猶實幻生因緣自然皆是眾生妄心計度阿難知妄",
    "X14n0289_010:0443c05": "所起說妄因緣若妄元無說妄因緣元無所有何況",
    "X14n0289_010:0443c06": "不知推自然者是故如來與汝發明五陰本因同是",
    "X14n0289_010:0443c07": "妄想。",
    "X14n0289_010:0443c08": "此總示五陰皆以妄想為本也言此精真妙明本",
    "X14n0289_010:0443c09": "覺之體本來圓滿本來清淨纖毫不著一物不留",
    "X14n0289_010:0443c10": "即根身器界乃至虗空皆非清淨心中所有之物",
    "X14n0289_010:0443c11": "生死根身也塵垢器界也以此根身器界虗空皆",
    "X14n0289_010:0443c12": "因妄想之所生起所謂晦昧為空空晦暗中結暗",
    "X14n0289_010:0443c13": "為色色雜妄想想相為身也斯元本覺玅明真精",
    "X14n0289_010:0443c14": "本來圓淨皆由妄想發生諸器世間本非實有而",
    "X14n0289_010:0443c15": "妄認為實正如演若迷頭而認鏡中之影以為實",
    "X14n0289_010:0443c16": "無異也既從妄生則非有因汝等尋常但知五陰",
    "X14n0289_010:0443c17": "從因緣生非妄想有不知此因緣性皆依無知業",
    "X14n0289_010:0443c18": "愛而生也由迷此無知業愛而生則又計為本覺",
    "X14n0289_010:0443c19": "妙明心中自然而有且此虗空從清淨覺中一念",
    "X14n0289_010:0443c20": "晦昧而起者尚非實有又況因緣自然皆是眾生",
    "X14n0289_010:0443c21": "妄想分別計度生起者乃實有耶然我向來見諸",
    "X14n0289_010:0443c22": "眾生妄執五陰以為實法故我強說五陰從妄心",
    "X14n0289_010:0443c23": "起從因緣生今既知得五陰元無處所故說妄性",
    "X14n0289_010:0443c24": "因緣元無所有故我所說五陰諸法從因緣生非",
    "X14n0289_010:0444a01": "一定語故曰因緣所生法我說即是空亦名為假",
    "X14n0289_010:0444a02": "名亦名中道義且因緣所生諸法尚無實有但是",
    "X14n0289_010:0444a03": "假名又況不知因緣而推一切法從自然生者非",
    "X14n0289_010:0444a04": "妄而何是故如來今日與汝發明五陰本因同是",
    "X14n0289_010:0444a05": "妄想欲令汝知一切諸法皆以妄為本也。",
    "X14n0289_010:0444a06": "汝體先因父母想生汝心非想則不能來想中傳命",
    "X14n0289_010:0444a07": "如我先言心想酢味口中涎生心想登高足心酸起",
    "X14n0289_010:0444a08": "懸崖不有酢物未來汝體必非虗妄通倫口水如何",
    "X14n0289_010:0444a09": "因談酢出是故當知汝現色身名為堅固第一妄想。",
    "X14n0289_010:0444a10": "此名色陰為堅固妄想也汝且不知色陰為堅固",
    "X14n0289_010:0444a11": "妄想耶即汝形體先因父母妄想生起以有愛染",
    "X14n0289_010:0444a12": "而後有赤白故也雖有父母想心若汝中陰愛涎",
    "X14n0289_010:0444a13": "不發決不能流愛為種而來父母想中結胎以續",
    "X14n0289_010:0444a14": "其命則知渾身都是妄想所成復恐不知故復以",
    "X14n0289_010:0444a15": "喻明云正如想酢味而水出想懸崖而足酸且懸",
    "X14n0289_010:0444a16": "崖不曾有酢物不曾來汝體若非妄想同類則口",
    "X14n0289_010:0444a17": "中之水如何因人談酢梅而出乎色陰所以名堅",
    "X14n0289_010:0444a18": "固妄想者如此言堅固者父母己三和合一處凝",
    "X14n0289_010:0444a19": "結而成故。",
    "X14n0289_010:0444a20": "即此所說臨高想心能令汝形真受酸澁由因受生",
    "X14n0289_010:0444a21": "能動色體汝今現前順益違損二現驅馳名為虗明",
    "X14n0289_010:0444a22": "第二妄想。",
    "X14n0289_010:0444a23": "此明受陰為虗明妄想也即將前足心受酸澁處",
    "X14n0289_010:0444a24": "發明者所謂一滴水墨兩處成龍也言此懸崖不",
    "X14n0289_010:0444b01": "來令汝足心真受酸澁豈非汝之胸中已先領受",
    "X14n0289_010:0444b02": "懸崖高峻之語故能動汝色體能令汝形真受酸",
    "X14n0289_010:0444b03": "澁乎且汝現前因違順二境而生損益二受交驅",
    "X14n0289_010:0444b04": "互馳而不休息此受陰所以稱虗明妄想也受有",
    "X14n0289_010:0444b05": "三謂苦受樂受捨受損益即苦樂二受也以虗故",
    "X14n0289_010:0444b06": "受如太虗之受物以明故受如明鏡之受像。",
    "X14n0289_010:0444b07": "由汝念慮使汝色身身非念倫汝身何因隨念所使",
    "X14n0289_010:0444b08": "種種取像心生形取與念相應寤即想心寐為諸夢",
    "X14n0289_010:0444b09": "則汝想念搖動妄情名為融通第三妄想。",
    "X14n0289_010:0444b10": "此明想陰為融通妄想也念慮即意識也謂一身",
    "X14n0289_010:0444b11": "以意識為主宰故眼耳鼻舌以及手足皆聽其使",
    "X14n0289_010:0444b12": "役汝身若非意識同類何因隨意所使令耶故凡",
    "X14n0289_010:0444b13": "目前種種取像必因意識先動而後諸根方取足",
    "X14n0289_010:0444b14": "知此身與念相應無頃刻離正如歌舞工伎之人",
    "X14n0289_010:0444b15": "隨他拍轉拍緩則步緩拍急則步急五根亦如是",
    "X14n0289_010:0444b16": "但隨意轉何者意地若生身輪動作意地若息根",
    "X14n0289_010:0444b17": "境寂然故寤與形接則為想寐與神交則為夢則",
    "X14n0289_010:0444b18": "知汝身皆是想念搖動妄情此想陰所以名融通",
    "X14n0289_010:0444b19": "妄想也言融通者謂此想心在五根中若寤若寐",
    "X14n0289_010:0444b20": "皆由此作主故得圓融通貫也。",
    "X14n0289_010:0444b21": "化理不住運運密移甲長髮生氣銷容皺日夜相代",
    "X14n0289_010:0444b22": "曾無覺悟阿難此若非汝云何體遷如必是真汝何",
    "X14n0289_010:0444b23": "無覺則汝諸行念念不停名為幽陰第四妄想。",
    "X14n0289_010:0444b24": "此明行陰為幽隱妄想也運運者變之又變也密",
    "X14n0289_010:0444c01": "移者密密推移人不覺知也甲長髮生生也氣銷",
    "X14n0289_010:0444c02": "容皺滅也言生滅日夜相代乎前而無一人能覺",
    "X14n0289_010:0444c03": "悟者正見其密移也故粥熊曰運轉亡已天地密",
    "X14n0289_010:0444c04": "移疇覺之哉此若下指出行陰是妄想若此行陰",
    "X14n0289_010:0444c05": "非汝體者云何使汝甲生髮長等若此行陰真汝",
    "X14n0289_010:0444c06": "身者云何日夜遷變曾無覺悟則知行陰念念遷",
    "X14n0289_010:0444c07": "變而不覺知所以名幽隱妄想也。",
    "X14n0289_010:0444c08": "又汝精明湛不搖處名恒常者於身不出見聞覺知",
    "X14n0289_010:0444c09": "若實精真不容習妄何因汝等曾於昔年覩一奇物",
    "X14n0289_010:0444c10": "經歷年歲憶忘俱無於後忽然覆覩前異記憶宛然",
    "X14n0289_010:0444c11": "會不遺失則此精了湛不搖中念念受熏有何籌算",
    "X14n0289_010:0444c12": "阿難當知此湛非真如急流水望如恬靜流急不見",
    "X14n0289_010:0444c13": "非是無流若非想元寧受妄習非汝六根互用開合",
    "X14n0289_010:0444c14": "此之妄想無時得滅故汝現在見聞覺知中串習幾",
    "X14n0289_010:0444c15": "則湛了內罔象虗無第五顛倒微細精想阿難是五",
    "X14n0289_010:0444c16": "受陰五妄想成。",
    "X14n0289_010:0444c17": "此明識陰為微細精想也精明即前文一精明也",
    "X14n0289_010:0444c18": "湛不搖處即湛若止水皆指第八識也名恒常者",
    "X14n0289_010:0444c19": "言汝以精明湛不搖處為真常乎則汝一身不出",
    "X14n0289_010:0444c20": "六根若果精真則不雜不妄不應復受雜妄薰習",
    "X14n0289_010:0444c21": "何因昔年曾覩之物忘失已久而再覩時宛然如",
    "X14n0289_010:0444c22": "故葢最初薰習雖由前六而記持不失則第八之",
    "X14n0289_010:0444c23": "功以第六如聚斂之臣第八如庫藏之吏故再覩",
    "X14n0289_010:0444c24": "奇物經多年而記憶宛然者皆由第八精了湛不",
    "X14n0289_010:0445a01": "搖處念念受薰之力也由其罔象虗無故薰之以",
    "X14n0289_010:0445a02": "真則真薰之以妄則妄耳阿難下喻明非真言此",
    "X14n0289_010:0445a03": "湛不搖處尚非真常不動之性喻如急流之水望",
    "X14n0289_010:0445a04": "之若安恬寂靜此但流急故不見其流相非真不",
    "X14n0289_010:0445a05": "流則知水流處藏識亦復如是非真不動以此是",
    "X14n0289_010:0445a06": "前四妄想根元故受妄習若非妄想根元寧受前",
    "X14n0289_010:0445a07": "四妄習之心哉然此想元非得六根互用開合成",
    "X14n0289_010:0445a08": "就無由得滅何以故以第八與前六根同一體性",
    "X14n0289_010:0445a09": "安危其同真則同真妄亦同妄故六根銷磨則此",
    "X14n0289_010:0445a10": "妄元如湯銷氷應念化成無上知覺今汝現在六",
    "X14n0289_010:0445a11": "根之中串習幾微不忘視聽者都由精想念念受",
    "X14n0289_010:0445a12": "薰故在眼能見在耳能聽以此精了湛不搖者元",
    "X14n0289_010:0445a13": "從一念無明而有故似有如無而非真無故曰罔",
    "X14n0289_010:0445a14": "象虗無此識陰所以名顛倒微細精想也言顛倒",
    "X14n0289_010:0445a15": "者顛倒妙圓真淨玅心而有故言微細者流急不",
    "X14n0289_010:0445a16": "見故言精想者聽精見精皆是此一精想故故知",
    "X14n0289_010:0445a17": "此五受陰雖有粗細五種不同然皆五種妄想所",
    "X14n0289_010:0445a18": "成非本來自有也是以若見五陰有即眾生世間",
    "X14n0289_010:0445a19": "若了五陰空即真諦世間若了五陰實相即中道",
    "X14n0289_010:0445a20": "第一義正覺世間離此五陰三世間外更無一法",
    "X14n0289_010:0445a21": "能建能立為俗為真一代時教所詮除此別無方",
    "X14n0289_010:0445a22": "便迷此為凡悟此成佛唯是一心開合無異耳已",
    "X14n0289_010:0445a23": "上答五陰皆名妄想已竟。",
    "X14n0289_010:0445a24": "汝今欲知因界淺深唯色與空是色邊際唯觸與離",
    "X14n0289_010:0445b01": "是受邊際唯記與忘是想邊際唯滅與生是行邊際",
    "X14n0289_010:0445b02": "湛入合湛是識邊際。",
    "X14n0289_010:0445b03": "此答前五陰詣何為界也因即五種妄想因界即",
    "X14n0289_010:0445b04": "五種妄想因之界限邊際也淺深者謂五種妄想",
    "X14n0289_010:0445b05": "前為淺淺後為深深也唯色與空是色邊際者有",
    "X14n0289_010:0445b06": "分段曰色無分段曰空尋常但知有分段身色為",
    "X14n0289_010:0445b07": "色陰邊際而不知空此分段色身亦是色陰邊際",
    "X14n0289_010:0445b08": "也以無色界尚有微細色質故根境相對曰觸根",
    "X14n0289_010:0445b09": "境不對曰離尋常但知領納違順二境為受邊際",
    "X14n0289_010:0445b10": "不知不領納二境亦是受邊際也故梵志以不受",
    "X14n0289_010:0445b11": "為宗世尊詰之曰是見受否故知受固受而一切",
    "X14n0289_010:0445b12": "不受亦受也有念為記無念為忘人但知念一切",
    "X14n0289_010:0445b13": "法為想邊際不知不念一切法亦是想邊際也如",
    "X14n0289_010:0445b14": "圓覺云動念息念皆歸迷悶是也化無而有曰生",
    "X14n0289_010:0445b15": "化有而無曰滅人但知念念遷流喻如暴流者為",
    "X14n0289_010:0445b16": "行不知至不遷處化為澄水時亦是行邊際以有",
    "X14n0289_010:0445b17": "無風匝匝之波故經云至於無生法忍猶為三相",
    "X14n0289_010:0445b18": "遷流是也反還曰入混一曰合人但知分汝湛圓",
    "X14n0289_010:0445b19": "覺性為視聽觀察而流逸奔色奔聲等為識邊際",
    "X14n0289_010:0445b20": "不知反流旋一合於圓湛猶是識之邊際以欲真",
    "X14n0289_010:0445b21": "已非真真如性故故知但知色之為色而不知空",
    "X14n0289_010:0445b22": "亦是色者淺若知空色皆色者深乃至但知出流",
    "X14n0289_010:0445b23": "分湛為識不知反流合湛亦識者淺若知出流分",
    "X14n0289_010:0445b24": "湛與反流合湛皆識邊際者深是則如來發明五",
    "X14n0289_010:0445c01": "重妄想邊際可謂極盡其界矣。",
    "X14n0289_010:0445c02": "此五陰元重疊生起生因識有滅從色除理則頓悟",
    "X14n0289_010:0445c03": "乘悟併銷事非頓除因次第盡我已示汝劫波巾結",
    "X14n0289_010:0445c04": "何所不明再此詢問汝應將此妄想根元心得開通",
    "X14n0289_010:0445c05": "傳示將來末法之中諸修行者令識虗妄深厭自生",
    "X14n0289_010:0445c06": "知有涅槃不戀三界。",
    "X14n0289_010:0445c07": "此答前問五陰頓除漸斷也重疊生起者謂一重",
    "X14n0289_010:0445c08": "疊一重次第生起也由一念不覺而轉此覺心為",
    "X14n0289_010:0445c09": "業識因識有行因行有想因想有受因受有色此",
    "X14n0289_010:0445c10": "五陰元從次第而生也今日解除固當先滅色次",
    "X14n0289_010:0445c11": "滅受滅想滅行而後滅識也生則從細至麤猶如",
    "X14n0289_010:0445c12": "着衣滅則從麤至細猶如脫衣但五陰之理圓元",
    "X14n0289_010:0445c13": "從一念妄想生故一言之下心地開通乘其一悟",
    "X14n0289_010:0445c14": "而疑惑頓除若銷我億劫顛倒想是也若五陰之",
    "X14n0289_010:0445c15": "相從次第結故當從次第而漸盡也我已前來綰",
    "X14n0289_010:0445c16": "巾示結以明次第生者當次第解已是法喻昭然",
    "X14n0289_010:0445c17": "何所不明而於此再問者何耶故知前之六結此",
    "X14n0289_010:0445c18": "之五陰皆是次第生而次第解也汝應下結勸傳",
    "X14n0289_010:0445c19": "示也心得開通者謂了達根元全是妄想生起非",
    "X14n0289_010:0445c20": "性本有此教其自悟也傳示下復教其悟人也令",
    "X14n0289_010:0445c21": "識虗妄者言令一切眾生皆達此五陰虗妄也深",
    "X14n0289_010:0445c22": "厭自生者若達此五陰虗妄則深厭此生之苦便",
    "X14n0289_010:0445c23": "知有涅槃之樂而不復留戀三界矣問頓悟漸除",
    "X14n0289_010:0445c24": "之義何如答如大海猛風頓息波浪漸停猶孩子",
    "X14n0289_010:0446a01": "諸根頓生力量漸備似曦光之頓出霜露漸消若",
    "X14n0289_010:0446a02": "印文之頓成讀有先後如華嚴云初發心時便成",
    "X14n0289_010:0446a03": "正覺三賢十聖次第修證若未悟而修非真修也",
    "X14n0289_010:0446a04": "良以非真流之行無以契真何有飾真之行不從",
    "X14n0289_010:0446a05": "真起經云若未聞此法多劫修六度萬行者竟不",
    "X14n0289_010:0446a06": "證真此皆頓悟漸除義也有云頓悟頓修者此說",
    "X14n0289_010:0446a07": "上上智根性樂欲俱勝一聞千悟得大總持一念",
    "X14n0289_010:0446a08": "不生前後際斷若欲斷障如斬一籰絲一斬一切",
    "X14n0289_010:0446a09": "斷若約修德如染一籰絲一染一切色又頓悟者",
    "X14n0289_010:0446a10": "不離此生即得解脫如師子兒初生之時是真師",
    "X14n0289_010:0446a11": "子即修之時即入佛位如春竹生筍不離於春即",
    "X14n0289_010:0446a12": "與母齊何以故心空故若除妄念永絕我人即與",
    "X14n0289_010:0446a13": "佛齊經云不壞世間而超世間不捨煩惱而入涅",
    "X14n0289_010:0446a14": "槃不修頓悟猶如野干隨逐師子經百千劫終不",
    "X14n0289_010:0446a15": "得成師子故知若不直了自心豈成頓悟隨從妄",
    "X14n0289_010:0446a16": "學終不成真故證道歌云是以禪門了却心頓入",
    "X14n0289_010:0446a17": "無生知見力故知直了真如即心成佛者是圓頓",
    "X14n0289_010:0446a18": "宗若不了此心妄有修證者是藏通教灰斷之果",
    "X14n0289_010:0446a19": "若依此心依行別修者是別教大乘與圓教即心",
    "X14n0289_010:0446a20": "便具者所有行位功程日劫相倍故曰即心是者",
    "X14n0289_010:0446a21": "疾發心行者遲也正宗分竟。",
    "X14n0289_010:0446a22": "阿難若復有人徧滿十方所有虗空盈滿七寶持以",
    "X14n0289_010:0446a23": "奉上微塵諸佛承事供養心無虗度於意云何是人",
    "X14n0289_010:0446a24": "以此施佛因緣得福多不。",
    "X14n0289_010:0446b01": "此流通分也先舉功令較言十方虗空處無盡也",
    "X14n0289_010:0446b02": "盈滿七寶財無盡也奉微塵佛田無盡也心無虗",
    "X14n0289_010:0446b03": "度念無盡也是人下令其校量得福多少也。",
    "X14n0289_010:0446b04": "阿難答言虗空無盡珍寶無邊昔有眾生施佛七錢",
    "X14n0289_010:0446b05": "捨身猶獲轉輪王位況復現前虗空既窮佛土充徧",
    "X14n0289_010:0446b06": "皆施珍寶窮劫思議尚不能及是福云何更有邊際。",
    "X14n0289_010:0446b07": "此較定無量也首二句單言財勝昔有下以劣顯",
    "X14n0289_010:0446b08": "勝以一錢施一佛財田俱劣而獲輪王勝報況現",
    "X14n0289_010:0446b09": "前徧空佛土即田勝也皆施珍寶即財勝也窮劫",
    "X14n0289_010:0446b10": "下決其獲福尚不思議況求邊際乎。",
    "X14n0289_010:0446b11": "佛告阿難諸佛如來語無虗妄若復有人身具四重",
    "X14n0289_010:0446b12": "十波羅夷瞬息即經此方他方阿鼻地獄乃至窮盡",
    "X14n0289_010:0446b13": "十方無間靡不經歷能以一念將此法門於末劫中",
    "X14n0289_010:0446b14": "開示未學是人罪障應念銷滅變其所受地獄苦因",
    "X14n0289_010:0446b15": "成安樂國得福超越前之施人百倍千倍千萬億倍",
    "X14n0289_010:0446b16": "如是乃至算數譬喻所不能及阿難若有眾生能誦",
    "X14n0289_010:0446b17": "此經能持此呪如我廣說窮劫不盡依我教言如教",
    "X14n0289_010:0446b18": "行道直成菩提無復魔業。",
    "X14n0289_010:0446b19": "此以法施之勝較財施之劣也若復有人者設有",
    "X14n0289_010:0446b20": "一人也四重即殺盜婬妄十波羅夷即梵網所說",
    "X14n0289_010:0446b21": "十重罪是極惡因也十方阿鼻是極惡果也一念",
    "X14n0289_010:0446b22": "弘經者即指將墮地獄之人言一念者即暫爾發",
    "X14n0289_010:0446b23": "心非長久也此法門是確指大定圓通深入之一",
    "X14n0289_010:0446b24": "門也言末劫者聖遠魔強之日言末學者難進易",
    "X14n0289_010:0446c01": "退之人是人罪障即上四重十惡應念銷滅者即",
    "X14n0289_010:0446c02": "應弘經之一念皆得銷滅也變其下不但只消惡",
    "X14n0289_010:0446c03": "業復能轉苦處而為極樂國也夫一念微功便能",
    "X14n0289_010:0446c04": "脫極苦生極樂者由萬法唯心轉迷為悟故也得",
    "X14n0289_010:0446c05": "福下言不唯滅罪而且獲福超前以虗空剎寶供",
    "X14n0289_010:0446c06": "養微塵諸佛之人葢虗空盈滿七寶世間豈有是",
    "X14n0289_010:0446c07": "事以佛眼觀變大地為黃金亦尋常事耳況妙真",
    "X14n0289_010:0446c08": "如性是本來家寶而清淨本然周遍法界豈止徧",
    "X14n0289_010:0446c09": "滿虗空以一切珍施佛者尚獲無量功德況將此",
    "X14n0289_010:0446c10": "法施人使人盡得家珍運用無盡其福德豈可以",
    "X14n0289_010:0446c11": "心思較量哉故能超越前百千萬億倍乃至譬喻",
    "X14n0289_010:0446c12": "亦不能及也且極重罪人一念弘經尚能滅罪獲",
    "X14n0289_010:0446c13": "福如此何況輕罪無罪乃至有福多福之人弘經",
    "X14n0289_010:0446c14": "果報殊勝可知一念如此何況久弘乃至盡形者",
    "X14n0289_010:0446c15": "其果報益可知矣阿難下顯無罪之持經持呪功",
    "X14n0289_010:0446c16": "德無盡也良以誦經持呪方得聞慧其功德已至",
    "X14n0289_010:0446c17": "便說不盡呪復依教而行則直至如來大菩提果",
    "X14n0289_010:0446c18": "無復魔業為留難者其功德豈可量哉故法華經",
    "X14n0289_010:0446c19": "云若有聞法者無一不成佛昔泥蛤聽法而生天",
    "X14n0289_010:0446c20": "廐象聽經而悛惡比丘戲笑而獲果女人思惟而",
    "X14n0289_010:0446c21": "悟空況聞此大乘圓頓之教有不滅罪生福者乎。",
    "X14n0289_010:0446c22": "佛說此經已比丘比丘尼優婆塞優婆夷一切世間",
    "X14n0289_010:0446c23": "天人阿修羅及諸他方菩薩二乘聖仙童子并初發",
    "X14n0289_010:0446c24": "心大力鬼神皆大歡喜作禮而去。",
    "X14n0289_010:0447a01": "此明法會欣慶也聖仙童子是居仙趣而修內教",
    "X14n0289_010:0447a02": "希獲童真妙果者也發心大力是具神通得無畏",
    "X14n0289_010:0447a03": "回心護教而住如來座下者也皆大歡喜者謂預",
    "X14n0289_010:0447a04": "聞大法得大饒益故慶快非常也。"
}