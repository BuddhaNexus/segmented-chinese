{
    "X39n0700_005:0117b01": "佛說梵網經初津卷五",
    "X39n0700_005:0117b02": "清　古杭昭慶萬壽戒壇傳律沙門書玉述",
    "X39n0700_005:0117b03": "△二四十八輕三初承前起後。二正說戒相。三總",
    "X39n0700_005:0117b04": "結持誦。今初。",
    "X39n0700_005:0117b05": "佛告諸菩薩言。已說十波羅提木叉竟。四十八輕今",
    "X39n0700_005:0117b06": "當說。",
    "X39n0700_005:0117b07": "佛告下。承前也。木叉下。起後也。菩薩指三賢十聖",
    "X39n0700_005:0117b08": "等一切聽眾。不言十波羅彝。而言波羅提木叉者。",
    "X39n0700_005:0117b09": "謂犯之則得極惡罪。持之則得解脫果也。輕者。對",
    "X39n0700_005:0117b10": "重而言。今當說者。謂如來重復。誡眾令一心聽也。",
    "X39n0700_005:0117b11": "△二正說戒相五。初不敬等戒。二國使等戒。三瞋",
    "X39n0700_005:0117b12": "報等戒。四不贖等戒。五揀擇等戒。初中二。初列相",
    "X39n0700_005:0117b13": "十。第一不敬師友戒二。初作持止犯三。初勸人受",
    "X39n0700_005:0117b14": "法。",
    "X39n0700_005:0117b15": "若佛子。欲受國王位時。受轉輪王位時。百官受位時。",
    "X39n0700_005:0117b16": "應先受菩薩戒。",
    "X39n0700_005:0117b17": "佛子義如上。國王者。謂統攝人民。天下歸仰故。轉",
    "X39n0700_005:0117b18": "輪王者。謂德振四洲。乘輪輔化故。百官者。謂上至",
    "X39n0700_005:0117b19": "三公。下及州縣。文武諸臣也。應先受菩薩戒者。此",
    "X39n0700_005:0117b20": "顯戒德威力也。夫欲登尊貴之位。必須先立其本。",
    "X39n0700_005:0117b21": "本立。則福興。聖主良臣。由此而出。皆受戒之益也。",
    "X39n0700_005:0117b22": "先勸王臣者。謂佛法普攝。從上至下。理應然也。不",
    "X39n0700_005:0117b23": "言僧尼者。以受戒之法。出家五眾。是本分事。所以",
    "X39n0700_005:0117b24": "意普而辭偏。不須勸也。又受法在前。受位在後者。",
    "X39n0700_005:0117c01": "謂國王有教化之力。勸善之功。所以先勸也。金光",
    "X39n0700_005:0117c02": "明經云。若國王受菩薩戒。廣行十善法。教化眾生",
    "X39n0700_005:0117c03": "者。身心快樂。永無三災。遠離八難國界安寧。人民",
    "X39n0700_005:0117c04": "樂暢。所以先受菩薩慧戒。後受王臣福位也。故心",
    "X39n0700_005:0117c05": "地觀經偈云。王今所受諸福樂。往昔曾持三聚戒。",
    "X39n0700_005:0117c06": "戒德薰修所招感。人天妙果獲法身。是也。△二受",
    "X39n0700_005:0117c07": "法得益。",
    "X39n0700_005:0117c08": "一切鬼神救護王身。百官之身。諸佛歡喜。",
    "X39n0700_005:0117c09": "一切鬼神者。總指護法諸神也。救護王身者。謂不",
    "X39n0700_005:0117c10": "忘佛敕也。然救護王身。永保其位。救護百官之身。",
    "X39n0700_005:0117c11": "高進其爵。繇王臣崇敬三寶而受佛戒。則鬼神擁",
    "X39n0700_005:0117c12": "護而身安。三災漸息。雨風常調。萬民受益。所以道。",
    "X39n0700_005:0117c13": "國王安。則天下安。國王福。則天下福矣。故心地觀",
    "X39n0700_005:0117c14": "經云。若有人王。成就正見。如法化世。名為天主。以",
    "X39n0700_005:0117c15": "天善法。化世間故。諸天善神。及四天王。常來加護。",
    "X39n0700_005:0117c16": "守王宮故。雖處人間。修行天業。賞罰之心。無偏黨",
    "X39n0700_005:0117c17": "故。如是聖主。名正法王。又金光明經偈云。由諸天",
    "X39n0700_005:0117c18": "護持。亦得名天子。三十三天主。分力護人王。眾星",
    "X39n0700_005:0117c19": "依位行。日月無乖度。和風常應節。甘雨順時行。一",
    "X39n0700_005:0117c20": "切諸天眾。充滿於自宮。是故汝人王。忘身弘正法。",
    "X39n0700_005:0117c21": "故云。一切鬼神。救護王身。百官之身也。然受持五",
    "X39n0700_005:0117c22": "戒。尚有二十五神擁護。況菩薩戒耶。庶人受戒。鬼",
    "X39n0700_005:0117c23": "神亦護。況王官者耶。諸佛歡喜者。謂王臣信受戒",
    "X39n0700_005:0117c24": "法故歡。鬼神遵教擁護故喜。以受戒則福庇幽冥。",
    "X39n0700_005:0118a01": "所以鬼神擁護。又能弘護法化。故諸佛歡喜。是故",
    "X39n0700_005:0118a02": "凡欲固其位。必先受其戒也。△三得法應行。",
    "X39n0700_005:0118a03": "既得戒已。生孝順心。恭敬心。見上座。和尚。阿闍黎。大",
    "X39n0700_005:0118a04": "德。同學。同見。同行者。應起承迎。禮拜問訊。",
    "X39n0700_005:0118a05": "孝敬心者。即具戒之體也。謂依法行持曰孝。無違",
    "X39n0700_005:0118a06": "佛制曰順。尊貴讓善曰恭。肅儀承事曰敬。如上四",
    "X39n0700_005:0118a07": "心。皆從意起。故曰生孝順心。恭敬心也。既得者。謂",
    "X39n0700_005:0118a08": "申明戒雖佛制。受必由師。故當孝敬也。上座者。謂",
    "X39n0700_005:0118a09": "上更無人故。婆沙論云。上座有三。一生年上座。戒",
    "X39n0700_005:0118a10": "臘在先故。二福德上座。眾所推敬故。三法性上座。",
    "X39n0700_005:0118a11": "證入聖位故。此言戒臘上座也。毗尼母論云。受戒",
    "X39n0700_005:0118a12": "二十臘。至四十九臘。為上座。瓶沙王稱佛弟子為",
    "X39n0700_005:0118a13": "上人。謂在王臣士庶之上故也。和尚。此云力生。謂",
    "X39n0700_005:0118a14": "繇師威力。生我無漏妙戒身故。阿闍黎。此云軌範。",
    "X39n0700_005:0118a15": "軌範。即是師義。謂能執持威儀。而成範相。教誡弟",
    "X39n0700_005:0118a16": "子。持戒修行之法則。故也。大德者。是尊稱之義。謂",
    "X39n0700_005:0118a17": "能具大功德。通上徹下故。在佛而言。則道成德備。",
    "X39n0700_005:0118a18": "徹底窮源。有廣大威德故。在師僧而言。謂嚴持戒",
    "X39n0700_005:0118a19": "行。守護威儀。有廣大行德故。同學者。謂宗同一師。",
    "X39n0700_005:0118a20": "學大乘法故。同見者。謂心同一解。見大乘理故。同",
    "X39n0700_005:0118a21": "行者。謂身同一業。修大乘行故。如上師者。乃人天",
    "X39n0700_005:0118a22": "模範。濟世舟航。眾善由是而成。萬行因茲而立。故",
    "X39n0700_005:0118a23": "律云。視和尚阿闍黎。當如視佛。不得違慢。友者。謂",
    "X39n0700_005:0118a24": "能品藻人物。輔德助修。一切悟機。非友不發。一切",
    "X39n0700_005:0118b01": "惡法。非友不除。師友將至。即應起身。承迎禮拜。承。",
    "X39n0700_005:0118b02": "謂承事。迎。是迎接。禮者。理也。以恭敬謙遜。進退有",
    "X39n0700_005:0118b03": "度。為大理也。拜者。服也。俗禮兩拜。取法兩儀。四拜。",
    "X39n0700_005:0118b04": "取法四象也。釋禮。則三拜。表三業致敬。而歸依三",
    "X39n0700_005:0118b05": "寶。得離三毒故也。問訊者。以言詢問也。謂禮已。當",
    "X39n0700_005:0118b06": "舒顏和色。平視正念。詢問云。不審少病少惱。起居",
    "X39n0700_005:0118b07": "安樂不。地持經云。道路清泰。四大調適。臥覺安不。",
    "X39n0700_005:0118b08": "如是隨時應問。事無一定。斯皆尊崇戒法。奉行孝",
    "X39n0700_005:0118b09": "敬之道也。又應起。意業敬。承迎禮拜。身業敬。問訊",
    "X39n0700_005:0118b10": "起居。口業敬。如是三業虔誠。孝敬之心盡矣。△二",
    "X39n0700_005:0118b11": "違教結罪。",
    "X39n0700_005:0118b12": "而菩薩反生憍心。慢心。癡心。瞋心。不起承迎禮拜。一",
    "X39n0700_005:0118b13": "一不如法供養。以自賣身。國城男女。七寶百物。而供",
    "X39n0700_005:0118b14": "給之。若不爾者。犯輕垢罪。",
    "X39n0700_005:0118b15": "反生者。明其不應也。憍者。亢己。慢者。忽人。癡者。當",
    "X39n0700_005:0118b16": "賢聖而不知。瞋者。宜親愛而反嫉。然憍慢。則不恭",
    "X39n0700_005:0118b17": "敬。癡瞋。則不孝順。如此四心。若內懷其一。則相現",
    "X39n0700_005:0118b18": "於外。不起承迎禮拜也。供養者。謂進修財行名供。",
    "X39n0700_005:0118b19": "有所攝資名養。又下薦於上名供。卑資於尊名養。",
    "X39n0700_005:0118b20": "一一不如法供養者。皆非佛子之道也。以自賣身",
    "X39n0700_005:0118b21": "者。是教人尊法。竭誠盡力之極也。如常啼賣心肝",
    "X39n0700_005:0118b22": "而學般若等。國城男女。例此可知。亦是舉重況輕",
    "X39n0700_005:0118b23": "也。謂尚應如此供養。況禮拜之儀而不為耶。七寶",
    "X39n0700_005:0118b24": "者。謂金。銀。瑠璃。硨磲。瑪璃。玻黎。赤珠也。百物者。總",
    "X39n0700_005:0118c01": "指供身資具之大數也。然身命。內財。國等。外財。疎",
    "X39n0700_005:0118c02": "而依報城邑。親而正報男女。貴至七寶。賤至百物。",
    "X39n0700_005:0118c03": "一切皆可賣之。既為佛子。當重法如此。今人雖貧。",
    "X39n0700_005:0118c04": "寧無少物。亦未至賣身男女等。由重財輕法。故得",
    "X39n0700_005:0118c05": "罪也。若不爾者。謂若不如上恭敬供養。罪結輕垢。",
    "X39n0700_005:0118c06": "言輕垢者。謂此罪雖輕於十重。而能染污本源心",
    "X39n0700_005:0118c07": "地。故名輕垢。應作惡作罪懺。不懺障菩薩戒。懺時",
    "X39n0700_005:0118c08": "須咨知法者。罪方除滅。如比丘突吉羅罪。懺悔法",
    "X39n0700_005:0118c09": "說。以下一一戒中。自須分辯。不復委明。此戒准義。",
    "X39n0700_005:0118c10": "亦應有因。緣。法。業等四種。但以眾輕垢罪。成與不",
    "X39n0700_005:0118c11": "成。同名惡作。亦具性遮二業。繇傲不可長。妨於進",
    "X39n0700_005:0118c12": "善故制。四緣成罪。一師友。謂上座及同行等。二師",
    "X39n0700_005:0118c13": "友想六句。二重。二輕。二無犯。三不敬心。如菩薩優",
    "X39n0700_005:0118c14": "婆塞五戒經云。若有所問。不如實答者。犯重垢罪。",
    "X39n0700_005:0118c15": "若無慢瞋恚癡之意。犯輕垢罪。又戒本經云。若憍",
    "X39n0700_005:0118c16": "慢瞋恨。不起迎拜等。是染污犯。若懶惰懈怠。無記",
    "X39n0700_005:0118c17": "散心或忘悞。非染污犯。四應迎不迎。應供不供等。",
    "X39n0700_005:0118c18": "事成隨結輕垢。若以三聚攝歸。孝順恭敬。律儀戒。",
    "X39n0700_005:0118c19": "承迎禮拜。善法戒。如法供養。攝生戒也。七眾同。大",
    "X39n0700_005:0118c20": "小共。惟遮不開。以師友。知識。是得道大因緣。是全",
    "X39n0700_005:0118c21": "梵行。不敬。則永失法利。魔所攝持。敬則常遇善緣。",
    "X39n0700_005:0118c22": "成就佛法也。不犯者。若病。若聽法。說法。若先共他",
    "X39n0700_005:0118c23": "語。廼至護多人意。及癡狂等。",
    "X39n0700_005:0118c24": "△第二飲酒戒二。初作犯止持二。初作犯。",
    "X39n0700_005:0119a01": "若佛子。故飲酒。而酒生過失無量。若自身手過酒器",
    "X39n0700_005:0119a02": "與人飲酒者。五百世無手。何況自飲。",
    "X39n0700_005:0119a03": "故飲者。揀非錯悞無知也。酒生過失無量者。謂酒",
    "X39n0700_005:0119a04": "乃眾禍之門。其過不可勝數。故言無量也。如娑伽",
    "X39n0700_005:0119a05": "陀。具降龍之力。伏地無知。優婆塞。導攘雞之非。而",
    "X39n0700_005:0119a06": "諸戒盡喪。商紂威雄炮烙。而牛飲滅宗。寇準功著",
    "X39n0700_005:0119a07": "澶淵。而漏言失事。飲酒之失。利害如此。是以古人",
    "X39n0700_005:0119a08": "寧棄酒而不棄身者。葢謂此也。律中更有三十六",
    "X39n0700_005:0119a09": "失。皆從酒生也。過酒器與人飲酒者。有二義。一云",
    "X39n0700_005:0119a10": "執酒器令相勸。二云過空器令斟酌。五百世無手",
    "X39n0700_005:0119a11": "者。戒疏云。飲酒之罪。有五。五百世受苦。一五百世。",
    "X39n0700_005:0119a12": "在鹹糟地獄。二五百世。在沸屎地獄。三五百世。在",
    "X39n0700_005:0119a13": "曲蛆地獄。四五百世。在蠅蚋地獄。五五百世。在癡",
    "X39n0700_005:0119a14": "熟無如蟲地獄。今之五百世。或在最後故。繇與人",
    "X39n0700_005:0119a15": "癡藥。故生癡熟蟲中報也。過瓶杯酒器與人飲。尚",
    "X39n0700_005:0119a16": "感如是報應。況自飲者。寧無重罪耶。問。飲酒者多。",
    "X39n0700_005:0119a17": "無手者何尠。答。不必盡是人中。如蛇蚓鰍鱔之屬。",
    "X39n0700_005:0119a18": "皆無手報。故初鹹糟。而最後五百。名曰癡熟。謂癡",
    "X39n0700_005:0119a19": "蠢酣熟。頑然無知。即無手之報也。△二止持。",
    "X39n0700_005:0119a20": "亦不得教一切人飲。及一切眾生飲酒。況自飲酒。一",
    "X39n0700_005:0119a21": "切酒不得飲。",
    "X39n0700_005:0119a22": "一切人者。謂在家出家。男女老少。他方異國人也。",
    "X39n0700_005:0119a23": "一切眾生者。謂非人異類。及鬼畜等是也。一切酒",
    "X39n0700_005:0119a24": "者。謂酒有多種不同。故總舉也。不得飲者。遮止之",
    "X39n0700_005:0119b01": "辭。正是此戒之體。謂前重戒。制貨賣。此戒制自飲",
    "X39n0700_005:0119b02": "也。不自飲。自利德。不教人飲。利他德。二利兼行。諸",
    "X39n0700_005:0119b03": "惡自止。目連問經云。一鬼問言。我一生來。頑癡無",
    "X39n0700_005:0119b04": "知。何罪所致。目連答言。汝為人時。以酒施人。復強",
    "X39n0700_005:0119b05": "勸飲。令其顛倒。識性昏迷。今受華報。果在地獄。正",
    "X39n0700_005:0119b06": "法念經云。若以酒與會僧眾。及受戒人。寂靜人。寂",
    "X39n0700_005:0119b07": "滅心人。得禪定者。以濁亂彼人故。墮呌喚地獄。如",
    "X39n0700_005:0119b08": "經所明。豈不懼耶。△三違教結罪。",
    "X39n0700_005:0119b09": "若故自飲。教人飲者。犯輕垢罪。",
    "X39n0700_005:0119b10": "是中犯者。若違佛制。自作教他。皆結輕垢。律云。若",
    "X39n0700_005:0119b11": "噉麯。及糟。能醉人者。隨咽咽得罪。此是遮業。繇昏",
    "X39n0700_005:0119b12": "迷亂性故制。四緣成罪。一是酒。謂飲之醉人。二酒",
    "X39n0700_005:0119b13": "想六句。二重。二輕。二無犯。三有飲心。四入口。咽咽",
    "X39n0700_005:0119b14": "得罪。若以三聚攝歸。不自飲酒。律儀戒。離眾過失。",
    "X39n0700_005:0119b15": "善法戒。不教人飲。攝生戒也。七眾同。大小制。不犯",
    "X39n0700_005:0119b16": "者。若病。非酒莫療。及癡狂等。",
    "X39n0700_005:0119b17": "諸經集要云。酒多過失。開放逸門。飲如葶藶。犯罪",
    "X39n0700_005:0119b18": "已積。若消疾苦。非先所制。此是如來大慈。為病故",
    "X39n0700_005:0119b19": "開。但不得未病先病。貪飲忘律。如昔波斯匿王夫",
    "X39n0700_005:0119b20": "人末利。從佛受戒已。遇王欲殺厨官。夫人以酒讌",
    "X39n0700_005:0119b21": "王。共相歡勸。王喜夫人飲酒。樂已忘殺。其刑遂寢。",
    "X39n0700_005:0119b22": "夫人詣佛懺悔。佛言。如是飲者。獲大善利。見機施",
    "X39n0700_005:0119b23": "權。不犯戒也。斯乃一時方便。安可以常法拘之。如",
    "X39n0700_005:0119b24": "無末利之心。效行末利之事。其罪難逭。果能如齊",
    "X39n0700_005:0119c01": "僧曇顯。醉中與黃冠角法。使無量道士歸降。佛法",
    "X39n0700_005:0119c02": "由此大興者。則不生過也。其或未然。感報如律。",
    "X39n0700_005:0119c03": "△第三食肉戒二。初作犯止持二。初作犯。",
    "X39n0700_005:0119c04": "若佛子。故食肉。一切肉不得食。夫食肉者。斷大慈悲。",
    "X39n0700_005:0119c05": "佛性種子。一切眾生。見而捨去。",
    "X39n0700_005:0119c06": "故食肉者。明非錯悞也。一切肉者。謂不論水陸空",
    "X39n0700_005:0119c07": "行之物。但是有情身分。皆不可食也。謂一切肉。皆",
    "X39n0700_005:0119c08": "從斷命中來。傷殺施為。損害物命。令他受死。資給",
    "X39n0700_005:0119c09": "自身。但畏己饑。不觀死苦。殺他活己。於心忍乎。斷",
    "X39n0700_005:0119c10": "大慈悲。佛性種子者。有其三義。一傷慈。二傷悲。三",
    "X39n0700_005:0119c11": "傷佛性。謂一切眾生。皆有佛性。與我同體。豈可食",
    "X39n0700_005:0119c12": "噉其肉耶。然菩薩以慈悲為本。利濟為懷。慈悲則",
    "X39n0700_005:0119c13": "拔苦與樂。利濟則廣行饒益。食肉則二行皆違。何",
    "X39n0700_005:0119c14": "名佛子。又大慈悲者。無上菩提心是。斷此心。即是",
    "X39n0700_005:0119c15": "斷佛性種子。種子既斷。則將何以為成佛根本。故",
    "X39n0700_005:0119c16": "云斷大慈悲。佛性種子也。一切眾生見而捨去者。",
    "X39n0700_005:0119c17": "謂殺習未除。猶生恐怖故。如鷗去海翁機。鴿搖羅",
    "X39n0700_005:0119c18": "漢影。戰悚不息。況噉其肉。形色氣息。見者。聞者。能",
    "X39n0700_005:0119c19": "無驚懾遠離耶。楞伽經云。獵師屠兒。捕魚網鳥。諸",
    "X39n0700_005:0119c20": "惡人等。狗見驚吠。獸見奔走。空飛水陸。一切眾生。",
    "X39n0700_005:0119c21": "見之咸作是念。此人氣息。猶如羅剎。今來至此。必",
    "X39n0700_005:0119c22": "當殺我。為護命故。悉皆走避。故云見而捨去也。問。",
    "X39n0700_005:0119c23": "經稱食肉之人。入於山林。虎狼師子。皆來集會。今",
    "X39n0700_005:0119c24": "云一切眾生。見而捨去者何。答。捨去者。驚其殺心",
    "X39n0700_005:0120a01": "而遠離。來集者。嗅其同氣而相求。或去或來。皆惡",
    "X39n0700_005:0120a02": "因緣也。△二止持。",
    "X39n0700_005:0120a03": "是故一切菩薩。不得食一切眾生肉。食肉得無量罪。",
    "X39n0700_005:0120a04": "是故者。總結上文之意。以慈悲則向。否則去也。一",
    "X39n0700_005:0120a05": "切菩薩者。從初受戒人。廼至未得地者。其已登地",
    "X39n0700_005:0120a06": "菩薩。自知持戒食肉之過也。其小乘初開三種淨",
    "X39n0700_005:0120a07": "肉。謂彼國土。地多砂礫。草菜不生。如來運慈。神力",
    "X39n0700_005:0120a08": "所化。乃一時權現。實非眾生身分。後即隨斷。安有",
    "X39n0700_005:0120a09": "食肉之人。名為佛子耶。故云一切菩薩。不得食一",
    "X39n0700_005:0120a10": "切眾生肉也。食肉得無量罪者。謂罪業多種。非一",
    "X39n0700_005:0120a11": "類也。以邪見覆心。貪其口腹。念念積惡。口口傷慈。",
    "X39n0700_005:0120a12": "日久歲深。罪業不可勝數。故云得無量罪也。然一",
    "X39n0700_005:0120a13": "切眾生。雖改頭換面。形貌有殊。而貪生畏死之佛",
    "X39n0700_005:0120a14": "性無異也。楞伽經明有無量因緣不應食肉。謂眾",
    "X39n0700_005:0120a15": "生常為六親故。不淨氣分所生長故。眾生聞氣悉",
    "X39n0700_005:0120a16": "生恐怖故。如旃陀羅狗見驚吠故。慈心不生故。呪",
    "X39n0700_005:0120a17": "術不成故。諸天所棄故。夜多惡夢故。虎狼聞香故。",
    "X39n0700_005:0120a18": "多諸疾病故。楞嚴經云。食肉之人。縱得心開似三",
    "X39n0700_005:0120a19": "摩地。皆大羅剎。報終必墮生死苦海。云何是人。得",
    "X39n0700_005:0120a20": "出三界。一鬼問目連言。我一生來。多有兒子。皆端",
    "X39n0700_005:0120a21": "正可喜。而皆早死。念之斷絕。痛不可言。何罪所致。",
    "X39n0700_005:0120a22": "目連答言。汝為人時。見兒殺生。助喜噉肉。殺故短",
    "X39n0700_005:0120a23": "命。喜故痛毒。今受華報。果入地獄。見作隨喜。得報",
    "X39n0700_005:0120a24": "如是。況自作乎。問。蠶害慘矣。云何不制。答。文互見",
    "X39n0700_005:0120b01": "故。煑繭斷命。十重殺戒攝。鑊湯繅車。殺具戒攝。例",
    "X39n0700_005:0120b02": "養六畜。損害眾生戒攝。為利資身。邪命自活戒攝。",
    "X39n0700_005:0120b03": "楞嚴亦禁。絲綿絹帛。是知僧號衲子。士稱布衣。無",
    "X39n0700_005:0120b04": "待論矣。若夫王臣。則惡衣服。美黻冕。自有古人成",
    "X39n0700_005:0120b05": "訓在。△二違教結罪。",
    "X39n0700_005:0120b06": "若故食者。犯輕垢罪。",
    "X39n0700_005:0120b07": "是中犯者。謂自貪滋味。不念他身。罪結輕垢。問。前",
    "X39n0700_005:0120b08": "十重戒中。已戒殺生。此復戒食者。何也。答。恐人謂",
    "X39n0700_005:0120b09": "殺則犯戒。買食則無妨故。殊不知買食者無。則殺",
    "X39n0700_005:0120b10": "者亦少矣。但殺則犯重。食則犯輕。雖然罪相不等。",
    "X39n0700_005:0120b11": "皆非解脫之道也。故楞伽經云。為利殺眾生。以財",
    "X39n0700_005:0120b12": "網諸肉。二俱是惡業。死墮嘷呌獄。輕重皆不可犯",
    "X39n0700_005:0120b13": "明矣。四緣成罪。一是肉。謂有情身分。二肉想六句。",
    "X39n0700_005:0120b14": "二重。二輕。二無犯。三有食心。正是業主。四入口。咽",
    "X39n0700_005:0120b15": "咽結罪。若以三聚攝歸。不食肉。律儀戒。具佛性。善",
    "X39n0700_005:0120b16": "法戒。慈悲心。攝生戒也。七眾同。大小不全共。謂前",
    "X39n0700_005:0120b17": "小乘初聽三種淨肉。謂不見殺。不聞殺。不疑為己",
    "X39n0700_005:0120b18": "殺。一切悉聽。又知水有蟲。或疑有蟲。不看。不漉。輙",
    "X39n0700_005:0120b19": "用。輙飲。大小俱制。不犯者。癡狂等。",
    "X39n0700_005:0120b20": "楞嚴經云。以人食羊。羊死為人。人死為羊。乃至十",
    "X39n0700_005:0120b21": "生。死死生生。互來相噉。惡業俱生。窮未來際。是知",
    "X39n0700_005:0120b22": "食肉。三途罪報矣。",
    "X39n0700_005:0120b23": "△第四食五辛戒二。初止持作犯。",
    "X39n0700_005:0120b24": "若佛子。不得食五辛。大蒜。茖葱。慈葱。蘭[葸-十+夕]。興渠。是五",
    "X39n0700_005:0120c01": "辛。一切食中不得食。",
    "X39n0700_005:0120c02": "大蒜者。即葫葱也。謂由從葫地持來故。茖葱者。即",
    "X39n0700_005:0120c03": "薤菜也。慈葱者。以其莖葉慈柔故。蘭葱者。即小蒜",
    "X39n0700_005:0120c04": "也。興渠者。亦云興宜。葉似蔓菁。根如蘿蔔。生熟皆",
    "X39n0700_005:0120c05": "臭。出于闐國。此土無故不翻。是五辛等者。謂申明",
    "X39n0700_005:0120c06": "一切食中不得食也。而有四句。一葷而非辛。阿魏",
    "X39n0700_005:0120c07": "是也。二辛而非葷。薑芥是也。三是葷是辛。五辛是",
    "X39n0700_005:0120c08": "也。四非葷非辛。穀菜是也。謂此五辛。熟食發婬。生",
    "X39n0700_005:0120c09": "啗增恚。食中凡有。皆不得啖。故云一切食中不得",
    "X39n0700_005:0120c10": "食也。楞嚴明有五失。一生過。二天遠。三鬼近。四福",
    "X39n0700_005:0120c11": "消。五魔集。西域記云。家有食者。驅令出郭。楞伽開",
    "X39n0700_005:0120c12": "六。謂身心臭穢。無善名稱。呪術不成。諸天所棄。口",
    "X39n0700_005:0120c13": "氣常臭。障諸聖道。大慧問言。酒肉及與[葸-十+夕]飲食為",
    "X39n0700_005:0120c14": "云何。惟願為我說。食不食罪福。世尊答言。一切肉",
    "X39n0700_005:0120c15": "與[葸-十+夕]。及諸韮蒜等。種種放逸酒。修行常遠離。飲食",
    "X39n0700_005:0120c16": "生放逸。放逸生邪覺。從覺生貪欲。貪令心迷醉。迷",
    "X39n0700_005:0120c17": "醉長愛欲。生死不解脫。酒肉葱薤蒜。悉為障聖道。",
    "X39n0700_005:0120c18": "及違聖表相。是故不應食。問。飲酒昏神。食肉害物。",
    "X39n0700_005:0120c19": "罪過宜矣。五辛於神不昏。於物無害。經開五失。不",
    "X39n0700_005:0120c20": "已甚乎。答。雖不害物。亦能昏神。以穢濁之氣。助發",
    "X39n0700_005:0120c21": "欲心。辛烈之味。增長恚性。欲恚覆心。頓忘明覺。非",
    "X39n0700_005:0120c22": "昏而何。故宜戒也。△二違教結罪。",
    "X39n0700_005:0120c23": "若故食者。犯輕垢罪。",
    "X39n0700_005:0120c24": "持戒離染。向清淨道。凡是葷辛臭者。皆不得食。若",
    "X39n0700_005:0121a01": "故違者。罪結輕垢。此是遮業。由臭穢之物。妨於淨",
    "X39n0700_005:0121a02": "法故制。四緣成罪。一是辛。二有辛想六句。二重。二",
    "X39n0700_005:0121a03": "輕。二無犯。三有食心。四入口咽咽結罪。若以三聚",
    "X39n0700_005:0121a04": "攝歸。不食五辛。律儀戒。是辛不食。善法戒。自戒勸",
    "X39n0700_005:0121a05": "他。攝生戒也。七眾同。大小制。大乘防過義深。較小",
    "X39n0700_005:0121a06": "略重。不犯者。若病。非蒜等不愈。須處僻靜。別室食",
    "X39n0700_005:0121a07": "之。不得入佛塔僧堂。不得入僧浴室。不得上都圊",
    "X39n0700_005:0121a08": "內。俟斷食更七日後。臭氣都盡。沐浴浣衣。香熏入",
    "X39n0700_005:0121a09": "眾。廣如律明。又不犯者。或癡狂等。",
    "X39n0700_005:0121a10": "佛頂經云。食辛之人。縱能宣說十二部經。十方天",
    "X39n0700_005:0121a11": "仙。嫌其臭穢。咸皆遠離。諸餓鬼等。舐其唇吻。修三",
    "X39n0700_005:0121a12": "摩地。不得清淨。善神不護。命終自為魔王眷屬。受",
    "X39n0700_005:0121a13": "魔福盡。墮無間獄。",
    "X39n0700_005:0121a14": "△第五不教悔罪戒二。初作持止犯。",
    "X39n0700_005:0121a15": "若佛子。見一切眾生。犯八戒。五戒。十戒。毀禁七逆。八",
    "X39n0700_005:0121a16": "難。一切犯戒罪。應教懺悔。",
    "X39n0700_005:0121a17": "一切眾生者。謂天龍八部。人非人等。但受佛大小",
    "X39n0700_005:0121a18": "乘戒者是也。縱不受佛戒。如有造惡行人。作非法",
    "X39n0700_005:0121a19": "事者。能方便誡諭。令不為者。以見菩薩心也。八戒",
    "X39n0700_005:0121a20": "者。有大小二乘。大乘。即地持經中八重。謂殺。盜。婬。",
    "X39n0700_005:0121a21": "妄。毀。惱。瞋。謗也。小乘。即八關齋法。謂離殺。盜。婬。妄。",
    "X39n0700_005:0121a22": "飲酒。華香瓔珞。香油塗身。高勝大床。作倡伎樂。及",
    "X39n0700_005:0121a23": "故往觀聽。非時食也。大智度論云。我某甲。受行八",
    "X39n0700_005:0121a24": "戒。隨學諸佛法。名為布薩。願持是布薩福報。生生",
    "X39n0700_005:0121b01": "不墮三惡八難。我亦不求轉輪聖王。梵釋天王。世",
    "X39n0700_005:0121b02": "界之樂。願諸煩惱盡。逮薩婆若。成就佛道。問曰。何",
    "X39n0700_005:0121b03": "以故。六齋日。受八戒修福德耶。答曰。是日惡鬼逐",
    "X39n0700_005:0121b04": "人。欲奪人命。疾病凶衰。令人不吉。是故劫初聖人。",
    "X39n0700_005:0121b05": "教人持齋修善作福。以避凶衰。是時齋法。不受八",
    "X39n0700_005:0121b06": "戒。直以一日不食為齋。後佛出世。教語之言。汝當",
    "X39n0700_005:0121b07": "一日一夜。如諸佛持八戒。過中不食。是功德。將人",
    "X39n0700_005:0121b08": "至涅槃。若城邑聚落。一切處。有持齋受八開戒善",
    "X39n0700_005:0121b09": "人者。惡鬼遠離。住處安隱。是故此六日持齋受戒。",
    "X39n0700_005:0121b10": "得福增多。不可稱計。此亦名中間戒。謂在五戒之",
    "X39n0700_005:0121b11": "上。十戒之下也。五戒者。即八戒中前五事也。在家",
    "X39n0700_005:0121b12": "惟禁邪非。出家全斷。十戒者。即沙彌十戒。及本經",
    "X39n0700_005:0121b13": "十重戒也。其八戒。惟局在家。十戒。但局出家。五戒。",
    "X39n0700_005:0121b14": "內外通攝。毀禁者。毀。謂毀犯。禁。謂禁止。謂如來所",
    "X39n0700_005:0121b15": "制戒法。禁止不得違也。七逆者。如後文中釋。八難",
    "X39n0700_005:0121b16": "者。即犯戒果報。一地獄。二餓鬼。三畜生。四長壽天。",
    "X39n0700_005:0121b17": "五北俱盧洲。六盲聾瘖瘂。七世智辯聰。八生在佛",
    "X39n0700_005:0121b18": "前佛後。謂此八種。皆為障道。不得見佛聞法。故名",
    "X39n0700_005:0121b19": "為難。然此八事。或由前生造罪。故致斯難。或今生",
    "X39n0700_005:0121b20": "所作。未來當報。故應教令悔過也。如作殺盜婬妄",
    "X39n0700_005:0121b21": "等。招地獄餓鬼畜生報。修外道無想定。招長壽天",
    "X39n0700_005:0121b22": "五百劫報。不識三尊。作世間福。招北洲報。心生邪",
    "X39n0700_005:0121b23": "見。聞法不喜。招盲聾報。不信三寶。毀謗眾僧。招瘖",
    "X39n0700_005:0121b24": "瘂報。不信有出世法。躭味世教。招邪智辯聰報。業",
    "X39n0700_005:0121c01": "重緣輕。故生佛前佛後報也。一切犯戒罪應教懺",
    "X39n0700_005:0121c02": "悔者。一切。總結之意。毀破曰犯。諸佛法律曰戒。過",
    "X39n0700_005:0121c03": "咎曰罪。理宜曰應。誡勸曰教。改往修來。故曰懺悔。",
    "X39n0700_005:0121c04": "謂總結如上若輕若重。若性若遮之罪。理宜誡勸。",
    "X39n0700_005:0121c05": "向三寶前。說所作事。令改過遷善。誓不再作。故云",
    "X39n0700_005:0121c06": "一切犯戒罪。應教懺悔也。△二違教結罪。",
    "X39n0700_005:0121c07": "而菩薩不教懺悔。同住同僧利養。而共布薩。同一眾",
    "X39n0700_005:0121c08": "住說戒。而不舉其罪。不教悔過者。犯輕垢罪。",
    "X39n0700_005:0121c09": "不教懺悔者。二利之心全缺矣。同住同僧利養者。",
    "X39n0700_005:0121c10": "謂同一僧界中住。共受檀越利養也。而共布薩。同",
    "X39n0700_005:0121c11": "一眾住說戒者。謂同一界內。眾僧半月半月。共布",
    "X39n0700_005:0121c12": "薩誦戒也。然說戒誦戒。皆布薩義。西域一大界內。",
    "X39n0700_005:0121c13": "或有二住處。同一說戒。而別受利養。今謂法食皆",
    "X39n0700_005:0121c14": "共。故總言同也。如說戒之時。若有過者。三根確實。",
    "X39n0700_005:0121c15": "即當舉其所犯。令彼懺悔。以見戒和同修也。不舉。",
    "X39n0700_005:0121c16": "不教。同僧利養。虗受信施。罪結輕垢。由匿藏他罪。",
    "X39n0700_005:0121c17": "染污自心故。菩薩優婆塞五戒威儀經云。菩薩為",
    "X39n0700_005:0121c18": "多人頭首。見諸眷屬。不如法事。應訶。應擯。優婆塞",
    "X39n0700_005:0121c19": "戒經云。寧受惡戒一日。斷無量眾生命根。終不畜",
    "X39n0700_005:0121c20": "養弊惡弟子。不能調伏。何以故。是惡律儀。殃齊自",
    "X39n0700_005:0121c21": "身。不能教誨惡弟子。乃令無量眾生作惡。能謗無",
    "X39n0700_005:0121c22": "量妙法故。此是遮業。繇怙惡長過故制。四緣成罪。",
    "X39n0700_005:0121c23": "一有罪。二有罪想。三不教心。正是業主。戒本經云。",
    "X39n0700_005:0121c24": "瞋心不舉。是染污犯。懶惰懈怠。非染污犯。四默然",
    "X39n0700_005:0122a01": "同住不教悔。是一罪。復同食。同法。各一罪。隨事各",
    "X39n0700_005:0122a02": "結。若以三聚攝歸。應教懺悔。律儀戒。同共布薩。善",
    "X39n0700_005:0122a03": "法戒。悔過清淨。攝生戒也。此亦具性遮二業。亦通",
    "X39n0700_005:0122a04": "七眾同犯。亦有不同。比丘應舉七眾罪。比丘尼得",
    "X39n0700_005:0122a05": "舉六眾罪。不得舉比丘罪。若親里知識。私相勸諫",
    "X39n0700_005:0122a06": "無罪。式叉摩那得舉五眾罪。不得舉比丘比丘尼",
    "X39n0700_005:0122a07": "罪。沙彌得舉四眾罪。不得舉上三眾罪。沙彌尼得",
    "X39n0700_005:0122a08": "舉三眾罪。不得舉上四眾罪。在家二眾。得舉自類",
    "X39n0700_005:0122a09": "罪。不得舉出家五眾罪。親厚知識。私相勸誡。皆悉",
    "X39n0700_005:0122a10": "無罪。不犯者。僧祇律云。若彼人兇暴。若依王力。大",
    "X39n0700_005:0122a11": "臣力。兇惡人力。或起奪命因緣。傷梵行者。應作是",
    "X39n0700_005:0122a12": "念。彼罪行業。必自有報。彼自應知。喻如失火。但自",
    "X39n0700_005:0122a13": "救身。焉知餘事。爾時但護根相應無罪。又不犯者。",
    "X39n0700_005:0122a14": "癡狂等。",
    "X39n0700_005:0122a15": "大涅槃經云。若善比丘。見壞法者。置不呵責。驅遣",
    "X39n0700_005:0122a16": "舉處。是人佛法中怨。若能責遣。當知得福無盡。不",
    "X39n0700_005:0122a17": "可稱量。菩薩善戒經云。旃陀羅等。及以屠兒。雖行",
    "X39n0700_005:0122a18": "惡業。不能破壞如來正法。不必定墮三惡道中。為",
    "X39n0700_005:0122a19": "師不能教訶弟子。則破佛法。必墮地獄。",
    "X39n0700_005:0122a20": "△第六不供給請法戒二。初作持止犯又三。初序",
    "X39n0700_005:0122a21": "來。",
    "X39n0700_005:0122a22": "若佛子。見大乘法師。大乘同學。同見。同行。來入僧坊。",
    "X39n0700_005:0122a23": "舍宅城邑。若百里千里來者。",
    "X39n0700_005:0122a24": "先標大乘法師。次標大乘同學見行三友。以揀小",
    "X39n0700_005:0122b01": "乘師友也。初戒。但令敬重師友。此中兼請。說法。故",
    "X39n0700_005:0122b02": "復制也。法師者。謂通達大乘經律性相。廼至能化",
    "X39n0700_005:0122b03": "導眾生。令入佛地者是也。僧坊。出家所止之處。舍",
    "X39n0700_005:0122b04": "宅。在家所止之處。城邑。王官所止之處。百里千里。",
    "X39n0700_005:0122b05": "師友所經之路。無論遠近。相見之儀。理應如法。不",
    "X39n0700_005:0122b06": "得怠慢也。△二禮供。",
    "X39n0700_005:0122b07": "即起迎來送去。禮拜供養。日日三時供養。日食三兩",
    "X39n0700_005:0122b08": "金。百味飲食床座。供事法師。一切所須。盡給與之。",
    "X39n0700_005:0122b09": "即起者。謂不容少怠也。迎來。賓主之儀不缺。送去。",
    "X39n0700_005:0122b10": "師友之念不忘。禮拜。則為法之心懇切。供養。則敬",
    "X39n0700_005:0122b11": "重之禮竭誠。辰。巳。午。三時。明奉食之時不失。日食",
    "X39n0700_005:0122b12": "三兩金。顯盡力辦供無慳。百味飲食者。盡世甘美",
    "X39n0700_005:0122b13": "也。床有繩木之分。座有高低之別。一切所須盡給",
    "X39n0700_005:0122b14": "與者。謂如上所設供養。猶恐師友未足。今隨所欲。",
    "X39n0700_005:0122b15": "盡情給與。勿違其念。故云一切所須。盡給與之也。",
    "X39n0700_005:0122b16": "身尚可捨。況身外物乎。△三請法。",
    "X39n0700_005:0122b17": "常請法師。三時說法。日日三時禮拜。不生瞋心。患惱",
    "X39n0700_005:0122b18": "之心。為法滅身。請法不懈。",
    "X39n0700_005:0122b19": "常請者。明非一日一時也。三時者。謂初日分。中日",
    "X39n0700_005:0122b20": "分。後日分。此廼請益之時也。不生瞋心者。謂請法",
    "X39n0700_005:0122b21": "之中。不嫌彼師規誡之瑣屑也。不生患惱之心者。",
    "X39n0700_005:0122b22": "謂供養之中。承顏悅意。全無悋惜也。為法滅身請",
    "X39n0700_005:0122b23": "法不懈者。上明外捨。此明內捨也。謂忘身為道。則",
    "X39n0700_005:0122b24": "法有所得。勇猛勤求。則法有所增。正見菩薩妙用",
    "X39n0700_005:0122c01": "也。如佛因中。捨全身以求半偈。剜身然千燈。而請",
    "X39n0700_005:0122c02": "說法。施妻子與夜叉食。欲聞法要。廼至身為床座。",
    "X39n0700_005:0122c03": "布髮掩泥。此是如來求法之牓樣也。修菩薩行。亦",
    "X39n0700_005:0122c04": "應如是。故普賢菩薩。告善財言。我此法海中。無有",
    "X39n0700_005:0122c05": "一文。一句。非是捨施而求得者是也。其常請。是口",
    "X39n0700_005:0122c06": "誠。樂法之情深。禮拜。是身誠。為法之不懈。不生瞋",
    "X39n0700_005:0122c07": "惱。是意誠。敬法之不慢。如是三業虔誠。盡善盡美",
    "X39n0700_005:0122c08": "矣。葢人有法則潤。無法則枯。得法則富貴。失法則",
    "X39n0700_005:0122c09": "貧賤。又云。知覺法性。剎那成聖。愚迷法性。永劫沉",
    "X39n0700_005:0122c10": "淪。豈同世間小小方術。微微利祿之精進耶。譬喻",
    "X39n0700_005:0122c11": "經云。阿難尊者。過去世時曾為賣香童子。見一沙",
    "X39n0700_005:0122c12": "彌行乞。口誦經偈。因問其故。沙彌答言。我師山中",
    "X39n0700_005:0122c13": "學道。令我日輸米一升。兼誦一偈故耳。復問若不",
    "X39n0700_005:0122c14": "輸米。日誦得幾偈。答言。可誦十偈。童子曰。今後勿",
    "X39n0700_005:0122c15": "復行乞。吾代輸米。沙彌歡喜。得靜坐學問。至代米",
    "X39n0700_005:0122c16": "九斛試沙彌經。悉皆通利。由此福報。後生為佛弟",
    "X39n0700_005:0122c17": "子。多聞第一。具足三明及六神通。傳佛心印。是知",
    "X39n0700_005:0122c18": "供給持經沙彌。尚感如是勝報。況供養大乘師友。",
    "X39n0700_005:0122c19": "能說法者。所得勝報。孰能思議耶。今二心不生。則",
    "X39n0700_005:0122c20": "求法精進矣。△二違教結罪。",
    "X39n0700_005:0122c21": "若不爾者。犯輕垢罪。",
    "X39n0700_005:0122c22": "如資財恡惜。慢法輕師。罪結輕垢。此是遮業。繇喪",
    "X39n0700_005:0122c23": "資神之益故制。四緣成罪。一是法師。二法師想。若",
    "X39n0700_005:0122c24": "不知者非犯。三不請心。若瞋若惱。是染污犯。忘悞",
    "X39n0700_005:0123a01": "懈怠。非染污犯。四漠然空過。隨事結罪。若以三聚",
    "X39n0700_005:0123a02": "攝歸。供給師友。律儀戒。不生瞋惱。善法戒。三時請",
    "X39n0700_005:0123a03": "法。攝生戒也。七眾同。大小不全共。小乘未滿五夏。",
    "X39n0700_005:0123a04": "未諳律藏。見有持律人來應請。餘非所制。大乘求",
    "X39n0700_005:0123a05": "法無厭。一切應請。不犯者。若病。若無力。若知彼人",
    "X39n0700_005:0123a06": "作顛倒說。若自多聞有力。若先已受法。及癡狂等。",
    "X39n0700_005:0123a07": "圓覺經云。末世眾生。欲修行者。應當盡命。供養善",
    "X39n0700_005:0123a08": "友。事善知識。彼善知識。欲來親近應斷憍慢。若復",
    "X39n0700_005:0123a09": "遠離。應斷瞋恨。現逆順境。猶如虗空。了知自心。畢",
    "X39n0700_005:0123a10": "竟平等。與諸眾生同體無異。如此修行。方入圓覺",
    "X39n0700_005:0123a11": "又疏云。夫善友度人。種種方便。師徒心契。法意方",
    "X39n0700_005:0123a12": "傳。是以俯物就機。相親相近。愚者無識。憍慢便生。",
    "X39n0700_005:0123a13": "慢既翳心。即不入道。",
    "X39n0700_005:0123a14": "△第七懈怠不聽法戒二。初作持止犯又二。初舉",
    "X39n0700_005:0123a15": "處。",
    "X39n0700_005:0123a16": "若佛子。一切處有講法。毗尼經律。大宅舍中講法處。",
    "X39n0700_005:0123a17": "一切處者。通指僧坊俗地也。講法者。乃說法論義",
    "X39n0700_005:0123a18": "之總稱也。依文析義曰講。軌持一切曰法。毗尼。名",
    "X39n0700_005:0123a19": "滅。而滅有三義。一滅業非。二滅煩惱。三得滅果。意",
    "X39n0700_005:0123a20": "指所詮。經律二字。意指能詮。謂經詮法。律詮毗尼。",
    "X39n0700_005:0123a21": "毗尼翻律。經訓常法。以經律二種。世問共有。然世",
    "X39n0700_005:0123a22": "間經。未必詮於正法。世間律。未必詮於毗尼。惟佛",
    "X39n0700_005:0123a23": "經律。能詮正法毗尼。故名法毗尼。經律亦名佛所",
    "X39n0700_005:0123a24": "教誡。斯乃七眾同修。大小齊奉。非局在聲聞也。又",
    "X39n0700_005:0123b01": "經是化教。謂開誘化導故。律是制教。謂制約行業",
    "X39n0700_005:0123b02": "故。論則解經律之意。故不舉也。又毗尼翻為善治。",
    "X39n0700_005:0123b03": "謂善能自治婬怒癡。亦能治眾生之過惡。此從功",
    "X39n0700_005:0123b04": "能為名。正翻為律。律者。法也。此從教法為名。謂斷",
    "X39n0700_005:0123b05": "割輕重開遮持犯。非法不定故。又毗言去。尼言真。",
    "X39n0700_005:0123b06": "謂去若干非。而就真。然真。即本源心地也。又經律",
    "X39n0700_005:0123b07": "並稱毗尼者。經即梵網戒經。律即心地法律。及諸",
    "X39n0700_005:0123b08": "菩薩戒藏。謂一切大乘經典。皆有滅惡生善之義。",
    "X39n0700_005:0123b09": "故亦同稱毗尼也。又講法毗尼者。即是講經律也。",
    "X39n0700_005:0123b10": "如後文云。新學菩薩。應持經律卷至法師所。聽受",
    "X39n0700_005:0123b11": "諮問者是也。大宅舍中者。別指王官之家。請師講",
    "X39n0700_005:0123b12": "法處也。△二往聽。",
    "X39n0700_005:0123b13": "是新學菩薩。應持經律卷。至法師所。聽受諮問。若山",
    "X39n0700_005:0123b14": "林樹下。僧地妨中。一切說法處。悉至聽受。",
    "X39n0700_005:0123b15": "前謂菩薩詣我。我請說法。此謂菩薩在彼。我往聽",
    "X39n0700_005:0123b16": "法。前是我為會首。此則我為聽眾也。新學者。謂初",
    "X39n0700_005:0123b17": "受菩薩戒人也。持經律卷。是聽法之儀。行儀既具。",
    "X39n0700_005:0123b18": "當往彼也。聽受諮問者。聽是以耳識專聞。受是以",
    "X39n0700_005:0123b19": "心識領納。即聞思二慧也。諮是啟問。謂聞而深思。",
    "X39n0700_005:0123b20": "思而未達。復啟問所疑。疑釋。則依之修進。悟入大",
    "X39n0700_005:0123b21": "乘心地法門也。如不聽。則無受潤因。聽不諮問。則",
    "X39n0700_005:0123b22": "無滋長因。從聞入解。學法具矣。此恐新學菩薩。學",
    "X39n0700_005:0123b23": "業未成。不能重法。自生怠慢。失大法利。日無勝進",
    "X39n0700_005:0123b24": "終退心地。特此勉勵。故當聽受諮問也。山林等者。",
    "X39n0700_005:0123c01": "正明僧寺伽藍。一切說法處也。若懈怠不聽。便為",
    "X39n0700_005:0123c02": "放逸。放逸則失正念。失正念則多散亂。多散亂則",
    "X39n0700_005:0123c03": "不正知。不正知則生愚癡。造諸惡業。既為佛子。必",
    "X39n0700_005:0123c04": "須上求下化。為本因心。廣學多聞為勝方便。若非",
    "X39n0700_005:0123c05": "廣學多聞。豈堪住持三寶。是故凡有一切講法處。",
    "X39n0700_005:0123c06": "悉應至彼聽受也。△二違教結罪。",
    "X39n0700_005:0123c07": "若不至彼聽受者。犯輕垢罪。",
    "X39n0700_005:0123c08": "佛法大海。轉入轉深。安坐不進。即違佛教。罪結輕",
    "X39n0700_005:0123c09": "垢。此是遮業。繇怠慢廢失法利故制。四緣成罪。一",
    "X39n0700_005:0123c10": "是講法律。二講法律想。三不往心。若瞋慢心。是染",
    "X39n0700_005:0123c11": "污犯。若懈怠非染污犯。四不往聽日日結罪。善生",
    "X39n0700_005:0123c12": "經中制四十里內須往。此亦應爾。若以三聚攝歸。",
    "X39n0700_005:0123c13": "一切往聽。律儀戒。持經律卷。善法戒。聽受諮問。攝",
    "X39n0700_005:0123c14": "生戒也。七眾同。大小略異。如前戒說。不犯者。若不",
    "X39n0700_005:0123c15": "解。若病。若無力。若彼顛倒說。若護說者心。若數數",
    "X39n0700_005:0123c16": "聞。已受持。已知義。若多聞。若如說行。若修禪定。不",
    "X39n0700_005:0123c17": "欲暫廢。若鈍根難受持。及癡狂等。不往不犯。",
    "X39n0700_005:0123c18": "楞嚴經云。此方真教體。清淨在音聞。繇從聞思修。",
    "X39n0700_005:0123c19": "戒身清淨。方得入三摩地。所以童子南詢百郡。趙",
    "X39n0700_005:0123c20": "州行脚八旬。乃至三登九上。徧歷千山。方得了明",
    "X39n0700_005:0123c21": "大事。那有天生彌勒。自然釋迦也。",
    "X39n0700_005:0123c22": "△第八背大向小戒二。初作犯止持又二。初背大。",
    "X39n0700_005:0123c23": "若佛子。心背大乘常住經律。言非佛說。",
    "X39n0700_005:0123c24": "意欲言而口未發。故曰心背。常住等者。謂此大乘",
    "X39n0700_005:0124a01": "經律。從舍那心地流出。性本常住。不生不滅。不變",
    "X39n0700_005:0124a02": "不易。諸佛所師。菩薩之母。住於世間。教化眾生。能",
    "X39n0700_005:0124a03": "令佛種不斷。故云常住經律。此是如來頓說一實",
    "X39n0700_005:0124a04": "之教。非方便權小隨事漸制之法也。言非佛說者。",
    "X39n0700_005:0124a05": "非是不信佛語。但因新學菩薩。不解大乘經律奧",
    "X39n0700_005:0124a06": "妙。則以大乘經律。謂非佛說。故心欲背。而念未定。",
    "X39n0700_005:0124a07": "口欲言而辭未播。所以猶豫不決。內自評論也。△",
    "X39n0700_005:0124a08": "二向小。",
    "X39n0700_005:0124a09": "而受持二乘聲聞。外道惡見。一切禁戒。邪見經律者。",
    "X39n0700_005:0124a10": "受持者。擬欲奉行也。二乘。即聲聞緣覺。由聞如來",
    "X39n0700_005:0124a11": "四諦聲教。證無生果。故曰聲聞。觀十二因緣法。無",
    "X39n0700_005:0124a12": "師自悟。是曰緣覺。問。既從如來聲教得道。何名惡",
    "X39n0700_005:0124a13": "見。答。如來觀彼根劣。未堪授與大法。故暫示之以",
    "X39n0700_005:0124a14": "小教。彼即厭苦斷集欣滅修道。而證得人空偏理。",
    "X39n0700_005:0124a15": "獨出三界。無利人心。遂失本源心地正體。故云外",
    "X39n0700_005:0124a16": "道惡見也。一切禁戒者。如牛狗等戒也。邪見經律",
    "X39n0700_005:0124a17": "者。謂邪見自禁。復有起諸妄計。造立種種典籍。誑",
    "X39n0700_005:0124a18": "惑他人。故曰邪見經律。亦因前章有一切講法處",
    "X39n0700_005:0124a19": "不往彼聽。故申明其義。恐新學菩薩。墮入外道小",
    "X39n0700_005:0124a20": "乘處。以邪為正故。佛心其慈。佛言其謹乎。△二違",
    "X39n0700_005:0124a21": "教結罪。",
    "X39n0700_005:0124a22": "犯輕垢罪。",
    "X39n0700_005:0124a23": "是中犯者。若違佛制。背向未決。罪結輕垢。若計已",
    "X39n0700_005:0124a24": "成。則結重罪。故緣不定。此中制意。誡大士不得背",
    "X39n0700_005:0124b01": "心地之正因。失如來之極果。而反學二乘。斷見思",
    "X39n0700_005:0124b02": "惑。證灰身滅智之涅槃。永無利他之大用。故佛訶",
    "X39n0700_005:0124b03": "之為惡見。惡人。非訶聲聞戒不可持也。此具性遮",
    "X39n0700_005:0124b04": "二業。計二乘。惟遮業。計外道。兼性業。以是邪見故",
    "X39n0700_005:0124b05": "也若以三聚攝歸。心口不背。律儀戒。具正見心。善",
    "X39n0700_005:0124b06": "法戒。不向二乘。攝生戒也。七眾同。大小不全共。小",
    "X39n0700_005:0124b07": "是本習。故非犯。計外。得責心罪。發心欲往。步步結",
    "X39n0700_005:0124b08": "應懺罪。聞外道說法不入。其心悔還。尚許懺。除共",
    "X39n0700_005:0124b09": "住。若片語入心。奉行其法。廼至拔一髮等。失比丘",
    "X39n0700_005:0124b10": "戒。成重難。現身不許復入僧數。惟遮不開。不犯者。",
    "X39n0700_005:0124b11": "菩薩善戒經云。教讀世典。書頌文疏。為破邪見故。",
    "X39n0700_005:0124b12": "為知外道是虗妄。佛法真實故。為知世事。不為世",
    "X39n0700_005:0124b13": "人所輕慢故。及癡狂等。",
    "X39n0700_005:0124b14": "地藏十論經云。三乘皆應修學。不應憍慠。妄號大",
    "X39n0700_005:0124b15": "乘。謗毀聲聞。緣覺乘法。我先惟為大乘法器。堅修",
    "X39n0700_005:0124b16": "行者。說如是言。惟修大乘。能得究竟。是故今昔。說",
    "X39n0700_005:0124b17": "不相違。如經所說。為策彼堅修行者。恐其棄大習",
    "X39n0700_005:0124b18": "小。復令一向習小法者。趣向大乘。非謂聲聞戒可",
    "X39n0700_005:0124b19": "輕可忽。有慚愧者。惟恐持之不逮。菩薩戒本經云。",
    "X39n0700_005:0124b20": "若作如是言。菩薩不應聽聲聞經法。不應受。不應",
    "X39n0700_005:0124b21": "學。菩薩何用聲聞法為。是名為犯。是以五天竺國。",
    "X39n0700_005:0124b22": "凡出家者。皆先學小。然後習大。俾知罪福因果。則",
    "X39n0700_005:0124b23": "不撥有談空。識其位次。始無妄修謬證。茲恐初學。",
    "X39n0700_005:0124b24": "淺識無知。不達如來秘密之意。纔聞此。即捨彼。取",
    "X39n0700_005:0124c01": "捨乖方。妄符經旨。悖佛言教。自取累於長劫。若屑",
    "X39n0700_005:0124c02": "聲聞戒不受。則不應剃髮染衣。作沙門之相也。如",
    "X39n0700_005:0124c03": "摩訶迦葉。是佛聲聞弟子。受持二百五十大戒。復",
    "X39n0700_005:0124c04": "行十二頭陀行。自至終身不捨如來以正法眼藏",
    "X39n0700_005:0124c05": "付之。而不付彌勒文殊。何也。正以菩薩隨類利生。",
    "X39n0700_005:0124c06": "化現無定。聲聞是世間住持僧寶。佛法二寶。賴之",
    "X39n0700_005:0124c07": "弘揚。為人天依仗。故知戒德。任重非輕。若廢聲聞",
    "X39n0700_005:0124c08": "戒不持。則僧寶失。而佛法二寶亦失矣。又復須知。",
    "X39n0700_005:0124c09": "心大。則戒大。心小。則戒小。故涅槃經。及十住婆沙",
    "X39n0700_005:0124c10": "論。皆指篇聚云。菩薩摩訶薩。持是禁戒。當知戒無",
    "X39n0700_005:0124c11": "大小。繇受者心期。惟除外道。邪見。則世間無有一",
    "X39n0700_005:0124c12": "法不是佛法。故云盡大地無非是藥。況如來金口",
    "X39n0700_005:0124c13": "親宣者。故圓覺經云。一切眾生。皆證圓覺。逢善知",
    "X39n0700_005:0124c14": "識。依彼所作。因地法行。爾時修習。便有頓漸。若遇",
    "X39n0700_005:0124c15": "如來無上菩提。正修行路。根無大小。皆成佛果。",
    "X39n0700_005:0124c16": "△第九不看病戒二。初作持止犯又二。初等觀。",
    "X39n0700_005:0124c17": "若佛子見一切疾病人。常應供養。如佛無異。八福田",
    "X39n0700_005:0124c18": "中。看病福田。第一福田。",
    "X39n0700_005:0124c19": "一切等者。兼親疎。通道俗。而言也。急患曰疾。疾甚",
    "X39n0700_005:0124c20": "曰病。乃人愁苦之際。佛道以慈為本。見者即當念",
    "X39n0700_005:0124c21": "其苦楚。竭力瞻視。供給調治也。如佛無異者。申明",
    "X39n0700_005:0124c22": "供養義也。謂佛以眾生身為身。以眾生病為病。故",
    "X39n0700_005:0124c23": "凡見諸病人。當視如佛也。聲聞律中。佛告諸比丘。",
    "X39n0700_005:0124c24": "若有欲供義我者。當供養病人。故云如佛無異也。",
    "X39n0700_005:0125a01": "八福田者。供之得益曰福。生長福利曰田。一佛田。",
    "X39n0700_005:0125a02": "謂佛廼天中天。聖中聖。覺道具圓。位登極果。恭敬",
    "X39n0700_005:0125a03": "供養。有大福德。故名佛福田。二聖人田。菩薩緣覺",
    "X39n0700_005:0125a04": "聲聞也。謂證悟真常。無量功德。恭敬供養。生長福",
    "X39n0700_005:0125a05": "利。故名聖人福田。三僧田。謂弘通佛法。化利群生。",
    "X39n0700_005:0125a06": "恭敬供養。生長福利。故名僧福田。四和尚田。謂三",
    "X39n0700_005:0125a07": "乘道果。五分法身。由師生故。恭敬供養。生長福利。",
    "X39n0700_005:0125a08": "故名和尚福田。五闍黎田。謂軌範後學。紏正修行。",
    "X39n0700_005:0125a09": "恭敬供養。生長福利。故名闍黎福田六父田。謂生",
    "X39n0700_005:0125a10": "成之德。撫育之恩。恭敬供養。生長福利。故名父福",
    "X39n0700_005:0125a11": "田。七母田。謂懷躭鞠育恩德難酬。恭敬供養。生長",
    "X39n0700_005:0125a12": "福利。故名母福田。八病田。謂身嬰病苦。度日如年。",
    "X39n0700_005:0125a13": "慈心照看。生長福利。故名病福田。前三種為敬田。",
    "X39n0700_005:0125a14": "應起敬心。中四種為恩田。應起孝心。後一種為悲",
    "X39n0700_005:0125a15": "田。應起慈心。三心之中。慈心為最。八福田中。悲田",
    "X39n0700_005:0125a16": "福勝。謂能救苦患之因。自受安樂之果。故看病者。",
    "X39n0700_005:0125a17": "為第一福田也。△二舉近。",
    "X39n0700_005:0125a18": "若父母師僧弟子病。諸根不具。百種病苦惱。皆供養",
    "X39n0700_005:0125a19": "令差。",
    "X39n0700_005:0125a20": "父母者。生我之本。師長者。成我之本。僧能荷負正",
    "X39n0700_005:0125a21": "法。自利利他。學在師後曰弟。解從師生曰子。師有",
    "X39n0700_005:0125a22": "匠成之功。弟子具資稟之德。律云。弟子看和尚。當",
    "X39n0700_005:0125a23": "如父想。和尚看弟子。當如子想。應當共相瞻視。便",
    "X39n0700_005:0125a24": "得正法久住。增益廣大也。諸根不具者。六根殘缺",
    "X39n0700_005:0125b01": "病也。百種病苦惱者。謂吾人四大為身。共有四百",
    "X39n0700_005:0125b02": "四病。今乃略舉四之一也。謂諸病苦。惱亂心神。不",
    "X39n0700_005:0125b03": "能安樂。故云苦惱也。供養令差者。謂當隨力給與。",
    "X39n0700_005:0125b04": "飲食衣服。臥具醫藥。若自無力。應乞化供之。不得",
    "X39n0700_005:0125b05": "半途而廢也。經明多病短命者。皆由前生殺業。餘",
    "X39n0700_005:0125b06": "報未央。然亦有別緣。能招於病。如佛弟子中多病。",
    "X39n0700_005:0125b07": "無過舍利弗尊者。佛謂其多生輕慢師長父母。故",
    "X39n0700_005:0125b08": "感斯報。是知父母師僧。特宜尊敬供養。有病之時。",
    "X39n0700_005:0125b09": "盡心照看。律云。看病人有五種德。一。知病人可食。",
    "X39n0700_005:0125b10": "不可食。可食應與。二。不惡賤病人大小便洟吐。三。",
    "X39n0700_005:0125b11": "有慈愍心。不為衣食。四。能經理湯藥。乃至差。若死。",
    "X39n0700_005:0125b12": "五。能為病人說法。己身與善法增益故。△二違教",
    "X39n0700_005:0125b13": "結罪。",
    "X39n0700_005:0125b14": "而菩薩以瞋恨心不看。乃至僧坊城邑。曠野山林道",
    "X39n0700_005:0125b15": "路中。見病不救濟者。犯輕垢罪。",
    "X39n0700_005:0125b16": "瞋恨心者。嫌嫉病人。不生慈念故或父母師長平",
    "X39n0700_005:0125b17": "時督誨。或弟子平時忤慢。或病中煩瑣求等。遂有",
    "X39n0700_005:0125b18": "瞋恨在心。而不肯看也。廼至者。不論內外。凡見一",
    "X39n0700_005:0125b19": "切處病人。皆應住看。或自供給。或託他人。是為佛",
    "X39n0700_005:0125b20": "子。若無慈心見而捨去者。罪結輕垢。又云見諸眾",
    "X39n0700_005:0125b21": "生。有親屬難。財物難。以嫌恨心。不為開解。是染污",
    "X39n0700_005:0125b22": "犯。若懶惰懈怠。非染污犯。亦應此戒兼攝。此是遮",
    "X39n0700_005:0125b23": "業。由乖慈故制。四緣成罪。一有病。二有病想。三不",
    "X39n0700_005:0125b24": "看心。瞋恨。是染污犯。懈怠。非染污犯。四應看不看。",
    "X39n0700_005:0125c01": "隨事結罪。若以三聚攝歸。供給病人。律儀戒。供養",
    "X39n0700_005:0125c02": "令差。善法戒。見病救濟。攝生戒也。七眾同。大小不",
    "X39n0700_005:0125c03": "全共。小乘。惟師友共房。及僧尼須看。此外不制。大",
    "X39n0700_005:0125c04": "士弘誓兼物。一切應看。不犯者。若自病。若無力。若",
    "X39n0700_005:0125c05": "教有力。隨順病者。若知彼人自有眷屬若自能經",
    "X39n0700_005:0125c06": "理。及癡狂等。",
    "X39n0700_005:0125c07": "△第十畜殺眾生具戒二。初作犯止持又二。初舉",
    "X39n0700_005:0125c08": "事。",
    "X39n0700_005:0125c09": "若佛子。不得畜一切刀杖弓箭。矛斧鬪戰之具。及惡",
    "X39n0700_005:0125c10": "羅網。殺生之器。",
    "X39n0700_005:0125c11": "矛如鋋。而有三廉。刀杖等。皆鬪戰之器。傷人者也。",
    "X39n0700_005:0125c12": "衛國以兵。王臣不制。餘者無用。故不應也。羅網。皆",
    "X39n0700_005:0125c13": "漁獵之具。傷物者也。禽獸無罪。橫加傷殺。道俗貴",
    "X39n0700_005:0125c14": "賤。皆不應也。為佛弟子。當行佛行。應畜智慧刀。勇",
    "X39n0700_005:0125c15": "猛杖。大勢弓。精進箭。忍辱鎧。定力斧。及張大法羅",
    "X39n0700_005:0125c16": "網。撈摝三界眾生。出生死海。至法彼岸。如是應為。",
    "X39n0700_005:0125c17": "餘不聽畜。△二引況。",
    "X39n0700_005:0125c18": "而菩薩乃至殺父母尚不加報。況殺一切眾生。不得",
    "X39n0700_005:0125c19": "畜殺眾生具。",
    "X39n0700_005:0125c20": "殺父之讐。不共戴天。而大士修出世行。行平等慈。",
    "X39n0700_005:0125c21": "視一切眾生。猶己父母。而無有異。故不報復。若畜",
    "X39n0700_005:0125c22": "殺具。是殺生之漸。違孝順心也。安知今生殺吾父",
    "X39n0700_005:0125c23": "母者。前生豈不曾為我父母耶。今生被殺之父母。",
    "X39n0700_005:0125c24": "又豈非前世曾殺我父母者耶。又加其報。則生生",
    "X39n0700_005:0126a01": "殺業不已。冤讐無盡也。為親報讐。有可殺之道。且",
    "X39n0700_005:0126a02": "不加報。況殺一切眾生。既不用殺。畜此何為。然我",
    "X39n0700_005:0126a03": "讐未報。彼已先知。若誣叛盜。必令彼諸眾生。生遠",
    "X39n0700_005:0126a04": "離我心。大士之慈悲。安在耶。△二違教結罪。",
    "X39n0700_005:0126a05": "若故畜者。犯輕垢罪。",
    "X39n0700_005:0126a06": "菩薩興慈利物。不惱眾生。若故畜殺具。即是行殺",
    "X39n0700_005:0126a07": "方便。罪結輕垢。若損物命。隨事結重。故緣不定。此",
    "X39n0700_005:0126a08": "具性遮二業。由傷慈故制。若以三聚攝歸。不畜殺",
    "X39n0700_005:0126a09": "具。律儀戒。怨親平等。善法戒。慈念眾生。攝生戒也。",
    "X39n0700_005:0126a10": "七眾同。大小共。鬪戰之具。舊[(土/(舉-與))*(用-┬+干)]國王王子。餘殺生",
    "X39n0700_005:0126a11": "器。道俗皆制。不犯者。癡狂等。△二勸持。",
    "X39n0700_005:0126a12": "如是十戒應當學。敬心奉持。下六度品中廣明。",
    "X39n0700_005:0126a13": "如是等者。總結勸前十戒而言。應當用心修學。恭",
    "X39n0700_005:0126a14": "敬奉持。而無違犯也。下六度等者。譯師記證大本",
    "X39n0700_005:0126a15": "中。下六度品廣明。如上十戒。今略之也。後皆倣此。",
    "X39n0700_005:0126a16": "△二國使等戒二。初列相十。第十一國使戒二。初",
    "X39n0700_005:0126a17": "止持作犯又二。初舉事。",
    "X39n0700_005:0126a18": "佛言佛子。不得為利養惡心故。通國使命。軍陣合會。",
    "X39n0700_005:0126a19": "興師相伐。殺無量眾生。",
    "X39n0700_005:0126a20": "菩薩損己利他。慈念一切。而反為利養。起於惡心。",
    "X39n0700_005:0126a21": "作兩國之通使。受二君之命令。為害不淺也。以此",
    "X39n0700_005:0126a22": "達彼曰通國。受囑傳送曰使命。謂覘候盈虗。私通",
    "X39n0700_005:0126a23": "消息也。萬二千五百為軍。排勢成列曰陣。相對交",
    "X39n0700_005:0126a24": "接。故曰軍陣合會也。興者。發起也。五百為旅。五旅",
    "X39n0700_005:0126b01": "為師。征討曰伐。兩國相爭。殺戮甚眾。故曰興師相",
    "X39n0700_005:0126b02": "伐。殺無量眾生也。又凡行軍。多則謂之軍。次則謂",
    "X39n0700_005:0126b03": "之師。少則謂之旅。無論軍多軍少。為利作使。皆不",
    "X39n0700_005:0126b04": "宜往。為佛弟子。當作佛使。傳佛心印。興智慧師。殺",
    "X39n0700_005:0126b05": "煩惱賊。降伏魔軍。而歸覺道。方見菩薩心行。豈可",
    "X39n0700_005:0126b06": "通國使。殺眾生。利歸於己。害及他人。而名大士耶。",
    "X39n0700_005:0126b07": "若夫說聽兩國。罷兵息爭。安邦恤眾。正大士之權",
    "X39n0700_005:0126b08": "宜。生多功德也。△二引況。",
    "X39n0700_005:0126b09": "而菩薩尚不得入軍中往來。況故作國賊。",
    "X39n0700_005:0126b10": "不得往來者。謂軍中無暇論道惟議攻伐殺法。大",
    "X39n0700_005:0126b11": "士聞之何忍。喧閙羶穢。佛子履之奚安。且又多生",
    "X39n0700_005:0126b12": "疑忌。故非所行之處。往來尚禁。何況為使耶。賊者",
    "X39n0700_005:0126b13": "害也。謂圖名竊利。使彼相殘。而必害於民。民為國",
    "X39n0700_005:0126b14": "本。害民即是害國。大士之心豈可忍乎。是故佛言。",
    "X39n0700_005:0126b15": "名譽及利養。愚人所愛樂。能壞眾善法。如劍斬人",
    "X39n0700_005:0126b16": "頭。所以如來預誡也。△二違教結罪。",
    "X39n0700_005:0126b17": "若故作者。犯輕垢罪。",
    "X39n0700_005:0126b18": "是中犯者。趣勢行道。不若株守自持。執鞭求富。何",
    "X39n0700_005:0126b19": "如沿門托鉢。若欲為國使必有相害因緣。隨語隨",
    "X39n0700_005:0126b20": "事。罪結輕垢。若瞋怒因緣。自屬殺戒。若奪寶物。自",
    "X39n0700_005:0126b21": "屬盜戒。故緣不定。此具性遮二業。繇為利相殘故",
    "X39n0700_005:0126b22": "制。若以三聚攝歸。不通國使。律儀戒。不貪利養。善",
    "X39n0700_005:0126b23": "法戒。不起惡心。攝生戒也。七眾同。大小俱制。不犯",
    "X39n0700_005:0126b24": "者。軍中求法來請。如隱峰飛錫止兵。圖澄占鈴息",
    "X39n0700_005:0126c01": "難。及癡狂等。",
    "X39n0700_005:0126c02": "△第十二販賣戒三。初作犯止持。",
    "X39n0700_005:0126c03": "若佛子。故販賣良人。奴婢。六畜。古易棺材板木。盛死",
    "X39n0700_005:0126c04": "之具。",
    "X39n0700_005:0126c05": "賤買貴賣曰販。良人者。好人家子女也。六畜者。謂",
    "X39n0700_005:0126c06": "牛。馬。猪。羊。雞。犬也。為人畜養。故名曰畜。順世俗言。",
    "X39n0700_005:0126c07": "則曰六畜。元總該一切禽獸也。市易者。市井中貿",
    "X39n0700_005:0126c08": "易也。棺材。已成。板木。未成。皆盛死之具也。販人。則",
    "X39n0700_005:0126c09": "有生離遠別之苦惱。復受下賤驅役打罵之楚痛。",
    "X39n0700_005:0126c10": "販畜。則有湯火生剝。殺害之慘毒。販棺。雖無害人",
    "X39n0700_005:0126c11": "之生命。而開張市易。則必利人之死。所以禁之也。",
    "X39n0700_005:0126c12": "△二止持作犯。",
    "X39n0700_005:0126c13": "尚不應自作。況教人作。",
    "X39n0700_005:0126c14": "自作。一人也。利少故輕。教他多人也。或教他代我",
    "X39n0700_005:0126c15": "作或教他自作。利多故重。設利不歸己。亦傷心害",
    "X39n0700_005:0126c16": "理。較自作亦重。故舉況也。△三違教結罪。",
    "X39n0700_005:0126c17": "若故自作。教人作者。犯輕垢罪。",
    "X39n0700_005:0126c18": "自作。乖乎一己。教他。損及他人。由貪財害物。並是",
    "X39n0700_005:0126c19": "不仁之心。深傷法門。於菩薩慈悲之道。有大乖損。",
    "X39n0700_005:0126c20": "故結輕垢。若偷度生口。若賣畜生令殺。呪令人死。",
    "X39n0700_005:0126c21": "欲得棺木出售。此則別犯殺盜二罪。若非殺害因",
    "X39n0700_005:0126c22": "緣。但結輕垢。此亦具性遮二業。繇希利損物乖慈",
    "X39n0700_005:0126c23": "故制。若以三聚攝歸。不行販賣。律儀戒。不貪世利。",
    "X39n0700_005:0126c24": "善法戒。不教人作。攝生戒也。七眾不全同。在家畜",
    "X39n0700_005:0127a01": "養耕牛等非犯。准善生經。先須作淨施。然後受戒。",
    "X39n0700_005:0127a02": "否則得失意罪。大小俱制。不犯者。若有力救濟等。",
    "X39n0700_005:0127a03": "然貿易。乃世俗之常。在家當不禁也。若以棺材板",
    "X39n0700_005:0127a04": "木施與貧人。獲福無量。繇慈濟他。心無希望故也",
    "X39n0700_005:0127a05": "薩婆多論云。寧作屠兒。不為販賣何以故。屠兒正",
    "X39n0700_005:0127a06": "害畜生。販賣一切欺害。不問道俗賢愚持戒毀戒。",
    "X39n0700_005:0127a07": "無往不欺。又常懷惡心。設若販穀。心恒希望。使世",
    "X39n0700_005:0127a08": "荒餓。設若販鹽。及貯積物。意常企望四遠反亂。王",
    "X39n0700_005:0127a09": "路塞隔販賣有如是惡心。雖不制俗。必無希望欺",
    "X39n0700_005:0127a10": "偽。公心不犯。律攝云。不依實說。或偽濫斗秤。欺誑",
    "X39n0700_005:0127a11": "於他。得妄語罪。獲物之時。犯盜。",
    "X39n0700_005:0127a12": "△第十三謗毀戒三。初作犯止持。",
    "X39n0700_005:0127a13": "若佛子。以惡心故。無事謗他良人。善人。法師師僧。國",
    "X39n0700_005:0127a14": "王貴人。言犯七逆十重。",
    "X39n0700_005:0127a15": "惡心者。顯非善心有益前人。本為起貪瞋。欲壞彼",
    "X39n0700_005:0127a16": "人名德利養故也。無事者。正謂前人本無犯戒之",
    "X39n0700_005:0127a17": "實事。亦無見聞疑之三根。而妄生誹謗也。清廉之",
    "X39n0700_005:0127a18": "士曰良。慈孝之人曰善。宣揚如來三藏聖教。開誘",
    "X39n0700_005:0127a19": "眾生入佛知見。故曰法師。又師者。和尚。闍黎也。僧",
    "X39n0700_005:0127a20": "者。同學等侶也。國王者。萬民之主。貴人者。三公百",
    "X39n0700_005:0127a21": "官。逆則七事不順於理。重則諸惡無過於戒也。如",
    "X39n0700_005:0127a22": "上聖主賢臣。良師善友。不惟人世欽仰。抑且佛法",
    "X39n0700_005:0127a23": "金湯。應當恭敬供養。豈得以惡心毀謗。使彼良者",
    "X39n0700_005:0127a24": "不良。善者不善。聖者非聖。賢者非賢。法師失其名。",
    "X39n0700_005:0127b01": "師僧喪於德。由此陷沒。遺臭世間。然白璧青蠅。亦",
    "X39n0700_005:0127b02": "可畏也。誰謂鼠無牙哉。准義亦具因。緣。法。業。四種。",
    "X39n0700_005:0127b03": "惡心是謗因。人師是謗緣。逆重是謗法。不如意處",
    "X39n0700_005:0127b04": "是謗業也。△二作持止犯。",
    "X39n0700_005:0127b05": "於父母兄弟六親中。應生孝順心慈悲心。",
    "X39n0700_005:0127b06": "六親有二義。一。是自己父母伯叔兄弟之六親。二。",
    "X39n0700_005:0127b07": "大士常念一切眾生。如己六親想。法師國王。有父",
    "X39n0700_005:0127b08": "母義。良人善人。有六親義。大士常當於父母分中。",
    "X39n0700_005:0127b09": "生孝順心。於六親分中。生慈悲心。以孝順心故。無",
    "X39n0700_005:0127b10": "逆謗之事。以慈悲心故。無令墮不如意處之惱害。",
    "X39n0700_005:0127b11": "二心若生。現生自成善果。當來受用無窮也。△三",
    "X39n0700_005:0127b12": "違教結罪。",
    "X39n0700_005:0127b13": "而反更加於逆害。墮不如意處者。犯輕垢罪。",
    "X39n0700_005:0127b14": "而反更加於逆害者。謂逆則不孝。害則不慈。故造",
    "X39n0700_005:0127b15": "作非法也。墮不如意處者。謂惡旁而逆於上。誹毀",
    "X39n0700_005:0127b16": "而害於下。令彼心生羞耻。晝夜不安。甚至自害。或",
    "X39n0700_005:0127b17": "陷沒其人之名利。令彼事不稱心。時懷懊惱。故云",
    "X39n0700_005:0127b18": "墮不如意處也。已上皆是曾受佛戒之人。若向受",
    "X39n0700_005:0127b19": "戒法中謗。則犯輕垢。若向未受大戒人謗。不問有",
    "X39n0700_005:0127b20": "根無根。同說四眾過戒犯重。經云。天下善友。莫過",
    "X39n0700_005:0127b21": "師長。若能終身行道。止可自利。非報師恩。何況更",
    "X39n0700_005:0127b22": "加逆害。父母雖復生育訓誨。而不能使離三途。師",
    "X39n0700_005:0127b23": "長誘進。離生死苦。得涅槃樂。師或教誨。不肯信受。",
    "X39n0700_005:0127b24": "廼至惡言。起於誹謗。橫生是非。使佛法衰落。如是",
    "X39n0700_005:0127c01": "等人。法中大魔。地獄種子。善恭敬經云。佛言。若於",
    "X39n0700_005:0127c02": "師所不起恭敬。說於師僧。長短之者。彼愚癡人。應",
    "X39n0700_005:0127c03": "如法治。師實有過。尚不得說。況當無也。前自讚毀",
    "X39n0700_005:0127c04": "他。及謗三寶戒中。由其毀他。兼自讚。故犯重罪。今",
    "X39n0700_005:0127c05": "單毀他。故犯輕垢。又前兼謗佛法。故犯重罪。今止",
    "X39n0700_005:0127c06": "謗僧。故犯輕垢也。然罪雖輕。感報實重。謗一比丘。",
    "X39n0700_005:0127c07": "尚得苦報。況謗恩人。德人耶。此具性遮二業。繇傷",
    "X39n0700_005:0127c08": "慈故制。六緣成罪。一無罪。二無罪想六句四犯。二",
    "X39n0700_005:0127c09": "非犯。三謗毀心。正是業主。四所說過。七逆十重等。",
    "X39n0700_005:0127c10": "五所向人。若向同法人前說。莫問境高下。有戒無",
    "X39n0700_005:0127c11": "戒。陷沒人者。同犯輕垢。若向異法人說。自屬重戒。",
    "X39n0700_005:0127c12": "六前人領解。隨語語結罪。若以三聚攝歸。不起惡",
    "X39n0700_005:0127c13": "心。律儀戒。生孝慈心。善法戒。不毀一切。攝生戒也。",
    "X39n0700_005:0127c14": "七眾同。大小共。惟遮不開。不犯者。癡狂等。",
    "X39n0700_005:0127c15": "神變經云。佛告文殊師利。設若有人。於恒河沙等",
    "X39n0700_005:0127c16": "諸佛塔廟。悉皆焚毀。若於信解大乘菩薩。起瞋恚",
    "X39n0700_005:0127c17": "心。加諸罵辱或增誹謗。是罪過前。焚毀諸佛塔廟",
    "X39n0700_005:0127c18": "無量阿僧祇數。故經云。守口如瓶。防意如城。報恩",
    "X39n0700_005:0127c19": "經云。人生世間。禍從口生。甚於猛火。猛火惟燒一",
    "X39n0700_005:0127c20": "世。惡口能燒無數世。猛火但燒世間財。惡口能燒",
    "X39n0700_005:0127c21": "七聖財。是故一切眾生。常當護口。口中之舌。鑿身",
    "X39n0700_005:0127c22": "之斧。滅身之禍。是以古人謂唇如弓。心如弦。聲如",
    "X39n0700_005:0127c23": "箭。長夜虗發。何能傷人。惟自加塗炭。永嘉云。從他",
    "X39n0700_005:0127c24": "謗。任他非。把火燒天徒自疲。我聞恰似飲甘露。銷",
    "X39n0700_005:0128a01": "鎔頓入不思議。",
    "X39n0700_005:0128a02": "△第十四放火焚燒戒三。初作犯止持。",
    "X39n0700_005:0128a03": "若佛子。以惡心故。放大火燒山林曠野。四月。乃至九",
    "X39n0700_005:0128a04": "月放火。若燒他人家屋宅城邑。僧坊田木。及鬼神官",
    "X39n0700_005:0128a05": "物。",
    "X39n0700_005:0128a06": "惡心者。是不善心也。謂瞋嫉他人。及與山林禽獸。",
    "X39n0700_005:0128a07": "故放火焚燒也。林木生草。是鬼神村。禽獸所住。曠",
    "X39n0700_005:0128a08": "野。無人所到處。然本意燒山。恐火延至遠處。悞及",
    "X39n0700_005:0128a09": "諸物。雖無害心。而物必被傷。所謂城門失火。殃及",
    "X39n0700_005:0128a10": "池魚者也。四月廼至九月放火者。謂蜫蟲鳥獸。生",
    "X39n0700_005:0128a11": "草多故。此時道俗同制。問。此中禁四月至九月。則",
    "X39n0700_005:0128a12": "十月至三月不制明矣。而十月未必無蟲。二月正",
    "X39n0700_005:0128a13": "當起蟄。此亦可燒。焉得無損。答。此謂寒苦之地而",
    "X39n0700_005:0128a14": "言也。若東南溫煖。恐非所宜。屋宅等處物者。而有",
    "X39n0700_005:0128a15": "七種。一士民屋宅。二王官城邑。三僧家坊院。四禽",
    "X39n0700_005:0128a16": "獸田林。五鬼神村舍。六官家生物。七有生生物。如",
    "X39n0700_005:0128a17": "上七種。皆須防護。前但戒山野。此兼城邑。僧俗冥",
    "X39n0700_005:0128a18": "陽。公私之物也。△二止持作犯。",
    "X39n0700_005:0128a19": "一切有生物。不得故燒。",
    "X39n0700_005:0128a20": "一切有生物者。如墻壁籬柵。生地腐薪。俱有蟲螘",
    "X39n0700_005:0128a21": "依止也。前是依報。此是正報。葢天地以資生為仁。",
    "X39n0700_005:0128a22": "菩薩以防護為德。放火不惟損燒財物。亦無故波",
    "X39n0700_005:0128a23": "及蜫蟲。傷慈之甚。是以制之。△三違教結罪。",
    "X39n0700_005:0128a24": "若故燒者。犯輕垢罪。",
    "X39n0700_005:0128b01": "是中犯者。如不依佛教。恣情任意。而故作者。罪結",
    "X39n0700_005:0128b02": "輕垢。若為損他物故燒。自屬盜戒中攝。若為殺故",
    "X39n0700_005:0128b03": "燒。自屬殺戒中攝。此是遮業。繇傷損有識故制。四",
    "X39n0700_005:0128b04": "緣成罪。一非時。二非時想。三不慎心。四正放火。若",
    "X39n0700_005:0128b05": "以三聚攝歸。不放火。律儀戒。無惡心。善法戒。物不",
    "X39n0700_005:0128b06": "傷。攝生。戒也。七眾同。大小共。不犯者。在家為耕種",
    "X39n0700_005:0128b07": "等業。出家為除妨害等事。慎燒無犯。或燒穢物。風",
    "X39n0700_005:0128b08": "吹悞及。一切無有傷害心。及癡狂等。",
    "X39n0700_005:0128b09": "楞嚴經云。清淨比丘。及諸菩薩。於岐路行。不踏生",
    "X39n0700_005:0128b10": "草。況復焚燒。傷害生命。過去劫時。有一樵夫。見火",
    "X39n0700_005:0128b11": "焚山。救之令滅。後身感報。為梵天王。壽命住過一",
    "X39n0700_005:0128b12": "劫。救火尚得如是勝報。其焚燒者。罪當如何。",
    "X39n0700_005:0128b13": "△第十五僻教戒。三。初作持止犯二。初舉人。",
    "X39n0700_005:0128b14": "若佛子自佛弟子。及外道惡人。六親。一切善知識。",
    "X39n0700_005:0128b15": "自者。從也。及者。至也。謂從內至外故。佛弟子是內",
    "X39n0700_005:0128b16": "眾。由學佛內教故。外道是外眾。以學習外教故。謂",
    "X39n0700_005:0128b17": "不順佛理。心遊道外。故名外道。惡人邪見人也。謂",
    "X39n0700_005:0128b18": "以不善法。撥無因果之教。教人。致令眾生。入斷常",
    "X39n0700_005:0128b19": "坑。失如來種。永無出期。故名惡人。故經云。眾生無",
    "X39n0700_005:0128b20": "邪。因師故邪。是故因惡師。而誤墮三惡道也。六親。",
    "X39n0700_005:0128b21": "兼於內外。由彼有學內教。有習外教故也。而有三",
    "X39n0700_005:0128b22": "種。一。己六親。謂父母兄弟姊妹也。二。父六親。謂伯",
    "X39n0700_005:0128b23": "叔兄弟子孫也。三。母六親。謂姑姨兄弟子孫也。善",
    "X39n0700_005:0128b24": "知識。是熟識良朋。非法門師範也。△二教法。",
    "X39n0700_005:0128c01": "應一一教受持大乘經律。教解義理。使發菩提心。十",
    "X39n0700_005:0128c02": "發趣心。十長養心。十金剛心。於三十心中。一一解其",
    "X39n0700_005:0128c03": "次第法用。",
    "X39n0700_005:0128c04": "應一一教者。謂指上內外等眾。當次第而教彼受",
    "X39n0700_005:0128c05": "法也。先教讀誦大乘經律。次教解義發心。然後教",
    "X39n0700_005:0128c06": "入果位之法用。如是授受。工夫方不錯用也。大乘",
    "X39n0700_005:0128c07": "者有四義。一大乘教法。經律教也。二大乘理法。理",
    "X39n0700_005:0128c08": "性。真諦也。法界一如故。義相。俗諦也。凡聖萬別故。",
    "X39n0700_005:0128c09": "三大乘行法。菩提心。行也。上求諸佛菩提自覺智",
    "X39n0700_005:0128c10": "也。下化眾生成道覺他。悲也。四大乘果法。三賢因",
    "X39n0700_005:0128c11": "果。入向出證也。十聖因果。初斷後脫也。教解義理",
    "X39n0700_005:0128c12": "者。謂既教受持讀誦大乘經律已。先令了知義理。",
    "X39n0700_005:0128c13": "然後使彼發菩提心。由解義理。方堪發心。如不受",
    "X39n0700_005:0128c14": "持。焉知大乘之義味妙理。不達義理。而所發心非",
    "X39n0700_005:0128c15": "正。不發菩提大心而所解者虗解。行解相應。方有",
    "X39n0700_005:0128c16": "證悟。又解義不發心。增長狂慧。發心不解義。增長",
    "X39n0700_005:0128c17": "無明。謂解義發心不可偏廢也。又不解義理。則所",
    "X39n0700_005:0128c18": "發者邪心。不發大心。則所知者空解。故須兼也。然",
    "X39n0700_005:0128c19": "義理既解。從菩提心中。趣十發趣心。起行修行。入",
    "X39n0700_005:0128c20": "十長養心。迴向十金剛心。於三十心中。一一解其",
    "X39n0700_005:0128c21": "次第法用者。先修十信心。於信決定於理無違。次",
    "X39n0700_005:0128c22": "修十住真解。信解成就。於摩訶衍。堪任不退。次修",
    "X39n0700_005:0128c23": "十種妙行。迴向中道。以信解行三賢位滿。萬行周",
    "X39n0700_005:0128c24": "圓。即登十地。證佛菩提。故名次第法用也。然此三",
    "X39n0700_005:0129a01": "十心。是入聖位之始行。故須一一講明。令知次第",
    "X39n0700_005:0129a02": "進修功用。方能履踐三賢之果位也。△二止持作",
    "X39n0700_005:0129a03": "犯。",
    "X39n0700_005:0129a04": "而菩薩以惡心瞋心。橫教二乘聲聞經律。外道邪見",
    "X39n0700_005:0129a05": "論等。",
    "X39n0700_005:0129a06": "惡心者。謂自立不善之念。欲令人入於偏邪故也。",
    "X39n0700_005:0129a07": "瞋心者。或因其人。有所觸惱。而生瞋怒。故教之令",
    "X39n0700_005:0129a08": "入於偏邪也。橫教者。言非正真謂枉其根性。不稱",
    "X39n0700_005:0129a09": "機宜。應教而不教。不應教而教。彼欲學大。而反教",
    "X39n0700_005:0129a10": "之以小。應當教正。而反教之以邪。故名橫也。繇瞋",
    "X39n0700_005:0129a11": "惡心故。不以正理開導。而橫教與二乘經律。外道",
    "X39n0700_005:0129a12": "妄計邪見等論。誠所謂良材匪匠。美器惡用也。疑",
    "X39n0700_005:0129a13": "悞學人。斷佛慧命。△三違教結罪。",
    "X39n0700_005:0129a14": "犯輕垢罪。",
    "X39n0700_005:0129a15": "是中犯者。菩薩學大乘心地法門。而不以自所受",
    "X39n0700_005:0129a16": "法教人。而反以外道邪因。二乘自利法教者。實非",
    "X39n0700_005:0129a17": "菩薩心行。罪結輕垢。此是遮業。繇使人失正道故",
    "X39n0700_005:0129a18": "制。若教以外道。是性遮。教以二乘。惟是遮業。惡心",
    "X39n0700_005:0129a19": "瞋心。是染污犯。無知根智。非染污犯。若以三聚攝",
    "X39n0700_005:0129a20": "歸。教受大乘。律儀戒。正解義理。善法戒。教發大心。",
    "X39n0700_005:0129a21": "攝生戒也。金剛菩提心論云。行人知一切有情。皆",
    "X39n0700_005:0129a22": "含如來藏性。皆堪任安住無上菩提。是故不與二",
    "X39n0700_005:0129a23": "乘之法。而令得度。聲聞執四諦法。緣覺執十二因",
    "X39n0700_005:0129a24": "緣。知四大五陰。畢竟磨滅。深起厭離。破眾生執。勤",
    "X39n0700_005:0129b01": "修本法。尅證其果。趣本涅槃。已為究竟。然二乘之",
    "X39n0700_005:0129b02": "人。雖破人執。猶有法執。但靜意識。不知其他。久久",
    "X39n0700_005:0129b03": "成果。以灰身滅智。趣其涅槃。如太虗空。湛然常寂。",
    "X39n0700_005:0129b04": "有定性者。難可發生。要待劫限等滿。方可發生。不",
    "X39n0700_005:0129b05": "定性者。無論劫限。遇緣便迴心向大。從化城起。為",
    "X39n0700_005:0129b06": "以超三界。謂宿信佛故。乃蒙諸佛菩薩。而以方便。",
    "X39n0700_005:0129b07": "遂發大心。從初十信。徧歷諸位。經三無數劫。難行",
    "X39n0700_005:0129b08": "苦行。乃得成佛。既知聲聞緣覺智慧狹劣。亦不可",
    "X39n0700_005:0129b09": "樂。又諸外道等。戀其身命。或助藥物。得仙宮住壽。",
    "X39n0700_005:0129b10": "或復生天。以為究竟。行人應觀彼等。業力若盡。未",
    "X39n0700_005:0129b11": "離三界。煩惱尚存。宿殃未殄。惡念旋起。當彼之時。",
    "X39n0700_005:0129b12": "沉淪苦海。難可出離。當知外道之法。亦同幻夢陽",
    "X39n0700_005:0129b13": "燄也。是故非惡心。亦不應教以偏邪也。七眾同。大",
    "X39n0700_005:0129b14": "小不全共。同者。同不得教以外道。異者。小眾本習",
    "X39n0700_005:0129b15": "小法。非犯。不犯者。用隨情說。逗彼機宜。廼至示同",
    "X39n0700_005:0129b16": "外道等。又不犯者。先以善心。就其所好所欲。權誘",
    "X39n0700_005:0129b17": "入小。後令向大。或以外教。令入內教等。所謂先以。",
    "X39n0700_005:0129b18": "欲鉤牽。後令入佛智也。故華嚴五地菩薩。學百工",
    "X39n0700_005:0129b19": "技藝而誘入佛道。斯皆大士善權利物。以四攝法。",
    "X39n0700_005:0129b20": "而攝受眾生。非惡瞋心橫教之也。瓔珞經云。菩薩",
    "X39n0700_005:0129b21": "亦以善權方便之力。入諸外道異學之中。隨彼法",
    "X39n0700_005:0129b22": "則。順從祠祀。觀其志趣。使得度脫。令諸外道。興福",
    "X39n0700_005:0129b23": "無量。若反生樂著。即屬背大向小戒也。",
    "X39n0700_005:0129b24": "佛說梵網經初津卷五",
    "X39n0700_005:0129c02": "音釋",
    "X39n0700_005:0129c03": "二十五護戒神灌頂經云。持五戒者。有二十五善",
    "X39n0700_005:0129c04": "神。衛護其身。在人左右。守於宮宅。門戶之上。使萬",
    "X39n0700_005:0129c05": "事吉祥也。一茶蒭毗愈陀尼。二輸多利輸陀尼。三",
    "X39n0700_005:0129c06": "毗樓遮那世波。四阿陀龍摩抵。五婆羅桓尼和婆。",
    "X39n0700_005:0129c07": "此五神護不殺戒。六抵摩阿毗婆馱。七阿修輸婆",
    "X39n0700_005:0129c08": "羅陀。八婆羅摩亶雄雌。九婆羅門地鞞哆。十那摩",
    "X39n0700_005:0129c09": "呼哆耶舍。此五神護不盜戒。十一佛馱仙陀樓哆。",
    "X39n0700_005:0129c10": "十二鞞闇耶藪多婆。十三涅坭醯馱多耶。十四阿",
    "X39n0700_005:0129c11": "羅多賴都耶。十五波羅那佛曇。此五神護不邪淫",
    "X39n0700_005:0129c12": "戒。十六阿提梵者珊耶。十七因臺羅因臺羅。十八",
    "X39n0700_005:0129c13": "阿伽風陀婆多。十九佛曇彌摩多哆。二十多賴叉",
    "X39n0700_005:0129c14": "三密陀。此五神護不妄語戒。二十一阿摩羅斯兜",
    "X39n0700_005:0129c15": "嘻。二十二那羅門闍兜帝。二十三鞞尼乾那波。二",
    "X39n0700_005:0129c16": "十四茶鞞鬪毗舍羅。二十五伽摩毗那闍尼佉。此",
    "X39n0700_005:0129c17": "五神護不飲酒戒。",
    "X39n0700_005:0129c18": "常啼賣心肝而學般若薩陀波崘。梁言常啼。因求",
    "X39n0700_005:0129c19": "法故。即以成名。在大雷音佛所。行菩薩道。為求般",
    "X39n0700_005:0129c20": "若。不惜身命。空中有佛語言。曇無竭菩薩。於此座",
    "X39n0700_005:0129c21": "上說般若。啼言。我貧無供。今當賣身。天帝化人語",
    "X39n0700_005:0129c22": "言。我欲祠天。須人心。人血。人髓。汝能與不。答言。我",
    "X39n0700_005:0129c23": "得大利。即剜心取血。破骨出髓。長者女見。即問何",
    "X39n0700_005:0129c24": "故。答。賣與婆羅門。供養法師。女曰。若有所須。我當",
    "X39n0700_005:0130a01": "相與。我亦欲往。天復本形。讚言善哉。為求般若。勤",
    "X39n0700_005:0130a02": "苦如是。",
    "X39n0700_005:0130a03": "比丘三義一破惡義。如初得戒。即名比丘。以一白",
    "X39n0700_005:0130a04": "三羯磨竟。發善律儀。破惡律儀故。二怖魔義。既能",
    "X39n0700_005:0130a05": "破惡。魔羅念言。此人非但出我界域。或有傳燈。化",
    "X39n0700_005:0130a06": "我眷屬。空我宮殿。故生驚怖。三乞士羲。乞。是乞求",
    "X39n0700_005:0130a07": "之名。士。乃清雅之稱。謂外。乞食以資形命。內。乞法",
    "X39n0700_005:0130a08": "以養慧命故。",
    "X39n0700_005:0130a09": "伏地無知尊者娑伽陀。為佛作供義人。至支陀國",
    "X39n0700_005:0130a10": "求宿。梵志云。此間有毒龍恐傷。者云。但許無妨。時",
    "X39n0700_005:0130a11": "夜毒龍。奮威欲害。尊者以神力而置鉢中。明旦拘",
    "X39n0700_005:0130a12": "晱彌王見之。歎未曾有。請至本國。問言。欲何所須。",
    "X39n0700_005:0130a13": "者云。衣鉢六物易得。王當施難得者。王言難得者",
    "X39n0700_005:0130a14": "何。答云黑酒。王遂即與之。飲而飽醉。行至中路。倒",
    "X39n0700_005:0130a15": "地而吐。烏鳥爭鳴。世尊見已。語阿難言。此時小蛇。",
    "X39n0700_005:0130a16": "亦不能伏矣。",
    "X39n0700_005:0130a17": "諸戒盡喪婆沙論云。昔有近事。受持五戒。從遠而",
    "X39n0700_005:0130a18": "歸。合家赴會。近事為渴所逼。有酒如水。取而飲之。",
    "X39n0700_005:0130a19": "鄰雞入舍。攘而殺之。鄰女尋雞。又言不見。強逼交",
    "X39n0700_005:0130a20": "通為一飲故。而五戒盡喪矣。",
    "X39n0700_005:0130a21": "牛飲滅宗商王紂作酒池。一鼓而牛飲者三千人。",
    "X39n0700_005:0130a22": "懸肉為林。男女相逐於其間。終至亡國。",
    "X39n0700_005:0130a23": "漏言失事宋冦萊公準。當真宗疾甚。事決于后。準",
    "X39n0700_005:0130a24": "以為憂。一日請問曰。皇太子人所屬望。願陛下思",
    "X39n0700_005:0130b01": "宗廟之重。傳以神器。擇方正大臣羽翼之。丁謂錢",
    "X39n0700_005:0130b02": "惟演。乃佞人也。不可以輔少主。帝然之。準蜜令楊",
    "X39n0700_005:0130b03": "億。草表。請太子監國。且欲億。輔政。已而準被酒漏",
    "X39n0700_005:0130b04": "言。謂聞之。竟以是罷。",
    "X39n0700_005:0130b05": "棄酒不棄身齊桓公。飲管仲以酒。仲半棄。公曰。棄",
    "X39n0700_005:0130b06": "酒可乎。仲曰。臣聞飲酒。者言失。言失者。身弃。臣寧",
    "X39n0700_005:0130b07": "棄酒。不棄身也。",
    "X39n0700_005:0130b08": "三十六失一不孝父母。二輕慢師長。三不信三寶。",
    "X39n0700_005:0130b09": "四不敬經法。五誹謗沙門。六訐露人短。七常說妄",
    "X39n0700_005:0130b10": "語。八誣人惡事。九傳言兩舌。十惡口傷人。十一生",
    "X39n0700_005:0130b11": "病之根。十二鬪諍之本。十三惡名流布。十四人所",
    "X39n0700_005:0130b12": "譏嫌。十五貶斥聖賢。十六怨黷天地。十七廢忘事",
    "X39n0700_005:0130b13": "業。十八破散家財。十九恒無慚愧。二十不知羞耻。",
    "X39n0700_005:0130b14": "廿一捶打奴婢。廿二橫殺眾生。廿三姦淫他婦。廿",
    "X39n0700_005:0130b15": "四偷人財物。廿五疎遠善人。廿六狎近惡友。廿七",
    "X39n0700_005:0130b16": "常懷恚怒。廿八日夜憂愁。廿九牽東引西。三十持",
    "X39n0700_005:0130b17": "南著北。三一倒街臥巷。三二墮車墜馬。三三逢河",
    "X39n0700_005:0130b18": "落水。三四持燈失火。三五暑月熱亡。三六寒冬凍",
    "X39n0700_005:0130b19": "死。",
    "X39n0700_005:0130b20": "鷗去海翁機列子云。海上之人好鷗者。每旦之海",
    "X39n0700_005:0130b21": "上。從鷗鳥遊。鷗之至者。百數不止。其父曰。吾聞鷗",
    "X39n0700_005:0130b22": "鳥皆從汝遊。取來吾玩之。明日之海上。鷗鳥舞而",
    "X39n0700_005:0130b23": "不下。",
    "X39n0700_005:0130b24": "鴿搖羅漢影昔有鴿為鷹所逐。避於舍利弗之影。",
    "X39n0700_005:0130c01": "猶戰慓不已。遷於佛影。方乃釋然。由羅漢尚有殺",
    "X39n0700_005:0130c02": "之習氣。未能如佛大慈悲也。",
    "X39n0700_005:0130c03": "魔集楞嚴經云。食五辛者。大力魔王。現作佛身。來",
    "X39n0700_005:0130c04": "為說法。誹毀禁戒。讚婬怒癡。命終為魔眷屬。",
    "X39n0700_005:0130c05": "布髮掩泥大論云。二阿僧祇。是時菩薩以七枝青",
    "X39n0700_005:0130c06": "蓮華供養然燈佛。敷鹿皮衣。布髮掩泥。然燈佛便",
    "X39n0700_005:0130c07": "授其記。汝於來世。當得作佛。號釋迦牟尼。",
    "X39n0700_005:0130c08": "捨身求偈過去世。如來為菩薩時。在雪山修道。天",
    "X39n0700_005:0130c09": "帝欲試之。化為羅剎。口說半偈云。諸行無常。是生",
    "X39n0700_005:0130c10": "滅法。菩薩求說後半偈。羅剎云。我腹饑餓。不暇為",
    "X39n0700_005:0130c11": "說。菩薩曰。欲得何食。答云。欲食生人血肉。菩薩曰。",
    "X39n0700_005:0130c12": "願為我說。捨身供養。菩薩即敷座請說。羅剎云。生",
    "X39n0700_005:0130c13": "滅滅已。寂滅為樂。菩薩遂以偈遍書於山石樹木",
    "X39n0700_005:0130c14": "之間。即登樹投身而下。羅剎即以手接之。時天帝",
    "X39n0700_005:0130c15": "釋。還復本形。讚歎禮足而去。涅槃經云。佛言為半",
    "X39n0700_005:0130c16": "偈捨身因緣。超十二劫。在彌勒前。成無上道。",
    "X39n0700_005:0130c17": "剜身然燈世尊過去無數劫時。作大國王。為聞法",
    "X39n0700_005:0130c18": "故。剜身然千燈。供養勞度差婆羅門。彼乃為說偈",
    "X39n0700_005:0130c19": "曰。常者皆盡。高者必墮。合會有離。生者有死。王聞",
    "X39n0700_005:0130c20": "心大歡喜。而立誓言。我今求法。為成佛道。當以智",
    "X39n0700_005:0130c21": "慧光明。照悟眾生。作是誓已。天地大動。",
    "X39n0700_005:0130c22": "施妻子與夜叉食如來往昔無數劫時。作閻浮提",
    "X39n0700_005:0130c23": "大國王。名修樓婆。為眾生求法故。捨可愛妻子。與",
    "X39n0700_005:0130c24": "夜叉鬼。鬼盡取食之。為說一偈曰。一切行無常。生",
    "X39n0700_005:0131a01": "者皆有苦。五陰空無相。無有我我所。",
    "X39n0700_005:0131a02": "師長為人之長。訓物之規。名為師長。或云師父。父",
    "X39n0700_005:0131a03": "者。矩也。謂以規矩法則教誡弟子故也。",
    "X39n0700_005:0131a04": "南詢百郡華嚴經。善財童子。展轉南行。求善知識。",
    "X39n0700_005:0131a05": "經一百一十城。今但舉大數也。",
    "X39n0700_005:0131a06": "徧歷千山唐大隨法真禪師。有僧問。劫火洞然。這",
    "X39n0700_005:0131a07": "個壞也不壞。答云壞。僧云。恁麼則隨他去也。答云。",
    "X39n0700_005:0131a08": "隨他去。其僧疑之。尋師參叩。遍歷山川。至於萬里。",
    "X39n0700_005:0131a09": "古所謂一句隨他語。千山走衲僧者是也。",
    "X39n0700_005:0131a10": "行脚八旬古云。趙州八十猶行脚。只為心頭未悄",
    "X39n0700_005:0131a11": "然。是也。",
    "X39n0700_005:0131a12": "三登九上雪峰存禪師。為大事未明。三登投子。九",
    "X39n0700_005:0131a13": "上洞山。",
    "X39n0700_005:0131a14": "占鈴息難東晉佛圖澄。占殿閣鈴聲。能知鈴語吉",
    "X39n0700_005:0131a15": "凶。趙王石勒。奉事如神明。勒好殺。賴師保全甚眾。",
    "X39n0700_005:0131a16": "飛錫止兵鄧隱峰禪師詣五臺。路淮西。屬吳元濟",
    "X39n0700_005:0131a17": "阻兵拒命。官軍與賊交鋒。未決勝負。師乃擲錫空",
    "X39n0700_005:0131a18": "中。飛身而過。兩軍將士。仰視空中。鬪心頓息。",
    "X39n0700_005:0131a19": "三公大師。大傅。大保。曰三。謂忠正無私。有功於國。",
    "X39n0700_005:0131a20": "名為公也。",
    "X39n0700_005:0131a21": "四攝法一布施攝。謂大士以財法二種。攝化眾生。",
    "X39n0700_005:0131a22": "令彼生親愛心。依附受道也。二愛語攝。謂大士以",
    "X39n0700_005:0131a23": "善言慰喻眾生。令彼樂聞善言。生親愛心。依附受",
    "X39n0700_005:0131a24": "道也。三利行攝。謂大士以身口意善行。利益眾生。",
    "X39n0700_005:0131b01": "令彼生親愛心。依附受道也。四同事攝。謂大士觀",
    "X39n0700_005:0131b02": "眾生根性。隨其所樂。即分形示現。同其所作。令彼",
    "X39n0700_005:0131b03": "利益。因生親愛心。依附受道也。",
    "X39n0700_005:0131b04": "見聞疑三根見。謂實見彼犯戒。聞。謂聞彼犯戒。或",
    "X39n0700_005:0131b05": "從他邊聞。疑有二種。或從見生疑。或從聞生疑。若",
    "X39n0700_005:0131b06": "有此三。是為有根。若無此三。是為無根。",
    "X39n0700_005:0131b07": "僧曇顯一名佛儁。不知何許人。遊無定方。飲噉同",
    "X39n0700_005:0131b08": "俗。時有放言。標悟宏遠。時齊高祖文帝。天保六年",
    "X39n0700_005:0131b09": "九月。下敕召諸沙門。與道士陸修靜學徒者十人。",
    "X39n0700_005:0131b10": "親目對較。時道士呪諸沙門衣鉢。或飛。或轉。呪諸",
    "X39n0700_005:0131b11": "梁木。或橫。或豎。沙門曾不學術。默無所對。士女歡",
    "X39n0700_005:0131b12": "閙。貴賤移心。皆以靜徒為勝。諸道士等。踴躍騰倚。",
    "X39n0700_005:0131b13": "高談自矜。誇衒道術。仍唱曰。神通權設。抑挫強禦。",
    "X39n0700_005:0131b14": "沙門現一。我當現二。沙門現二。我當現四。今薄示",
    "X39n0700_005:0131b15": "小術。並辭退屈。事亦可見。帝命上統法師。與道士",
    "X39n0700_005:0131b16": "角試。上曰。方術小伎。俗儒耻之。況出家人也。雖然",
    "X39n0700_005:0131b17": "天命難拒。豈得無言。可令最下座僧對之。有司尋",
    "X39n0700_005:0131b18": "覓。于時名僧盛集。曇顯居于末座。酣酒大醉。昂兀",
    "X39n0700_005:0131b19": "而坐。有司不敢召之。以事告於上統。上曰。道士祭",
    "X39n0700_005:0131b20": "酒。祇可與飲酒道人共言耳。可扶輦將來。合眾皆",
    "X39n0700_005:0131b21": "憚而怯。上統威權。不敢有諫。乃兩人扶顯。令上高",
    "X39n0700_005:0131b22": "座。顯便立而含笑曰。我飲酒大醉。耳中聞云。沙門",
    "X39n0700_005:0131b23": "現一。我當現二。此言虗實。道士言。是實。顯即翹一",
    "X39n0700_005:0131b24": "足而立云。我已現一。卿可現二。道士各無對之。顯",
    "X39n0700_005:0131c01": "曰。向聞呪諸衣梁飛揚。即命取稠禪師衣鉢呪之。",
    "X39n0700_005:0131c02": "諸道士一時奮發共呪。一無動搖。帝命取衣。乃至",
    "X39n0700_005:0131c03": "十人。牽舉不動。顯令以衣置於梁木。又令呪之。都",
    "X39n0700_005:0131c04": "無一驗。相顧失色。猶強言曰。佛家自號為內。內則",
    "X39n0700_005:0131c05": "小也。說吾道家為外。外則大也。顯應聲曰。然則天",
    "X39n0700_005:0131c06": "子處內。定小於百官耶。靜等道眾。緘口無言。帝目",
    "X39n0700_005:0131c07": "驗臧否。便下詔曰。法門不二。真宗在一。求之正路。",
    "X39n0700_005:0131c08": "寂泊為本。祭酒道者。世中假妄。俗人未悟。寧有只",
    "X39n0700_005:0131c09": "崇。麴為[麥*薜]味。清虗焉在。瞿脯斯甜。慈悲永隔。上異",
    "X39n0700_005:0131c10": "仁祠。下乖祭典。皆宜禁絕。不復遵事。頒敕遠近。咸",
    "X39n0700_005:0131c11": "使知聞。其道士歸伏者。並付照玄大統上法師。度",
    "X39n0700_005:0131c12": "令出家。其未發心者。可令染鬀。爾日斬首者非一。",
    "X39n0700_005:0131c13": "自謂神仙者。可上三爵臺。令其投身飛逝。諸道士",
    "X39n0700_005:0131c14": "等。皆碎屍塗地。偽妄斯絕。致使齊境。國無爾信矣。",
    "X39n0700_005:0131c15": "道士。舊自號為鬼卒道。又改號祭酒道。後竊佛經",
    "X39n0700_005:0131c16": "沙門名道士。故改為道士。"
}