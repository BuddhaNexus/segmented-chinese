{
    "T34n1719_04c:0228a19": "folio_4c 法華文句記卷第四下",
    "T34n1719_04c:0228a21": "唐天台沙門湛然述",
    "T34n1719_04c:0228a22": "次菩薩中二：先總述意，次「又其意」下別出所",
    "T34n1719_04c:0228a23": "以。其意有三：初明無，次意或有或無，易故",
    "T34n1719_04c:0228a24": "則無故云「處處有文」，準理合有故云「梵文」",
    "T34n1719_04c:0228a25": "等也。三明有中云「菩薩位行」等者，菩薩實",
    "T34n1719_04c:0228a26": "位極至妙覺，仍異於別故名為深。新入實",
    "T34n1719_04c:0228a27": "者猶非所及，故名為「絕」。始從權來，故名為",
    "T34n1719_04c:0228a28": "「新」。昔權位下故名為「小」。「說壽量」等者，據理",
    "T34n1719_04c:0228a29": "迹中具合有領，新小自不敢耳。故下總領",
    "T34n1719_04c:0228b01": "頌云：「佛說希有法，昔所未曾聞，世尊有大",
    "T34n1719_04c:0228b02": "力，壽命不可量，無數諸佛子，聞世尊分別，",
    "T34n1719_04c:0228b03": "說得法利者」，乃至「或無礙樂說，餘有一生",
    "T34n1719_04c:0228b04": "在」等，即是補處總為領解，八相易領故聲",
    "T34n1719_04c:0228b05": "聞領之，法身記難非淺所領。言「更求何物",
    "T34n1719_04c:0228b06": "云云」者，應更責問者，汝唯知聲聞別領，而",
    "T34n1719_04c:0228b07": "不見菩薩通領耶？故此三釋其義猶通，初",
    "T34n1719_04c:0228b08": "意通指三教菩薩，通皆求佛，雖是權人執",
    "T34n1719_04c:0228b09": "易轉故；第二三意雖云處處有文，及小菩",
    "T34n1719_04c:0228b10": "薩等，故應分別，小在三權、悟大語略，故注",
    "T34n1719_04c:0228b11": "「云云」良由於此。第七得記不得記者，亦是古",
    "T34n1719_04c:0228b12": "計，先徵起，次正釋中緣覺如前入聲聞數，",
    "T34n1719_04c:0228b13": "故但對菩薩亦為三。初文即具用向領解",
    "T34n1719_04c:0228b14": "有無中初意，義兼第二，若同初二即同第",
    "T34n1719_04c:0228b15": "三，即是初文並用前三義也。有記即有領解",
    "T34n1719_04c:0228b16": "故也。言「如前云云」者，一者如前領解，第二",
    "T34n1719_04c:0228b17": "中少梵文或有，但云「隨要」。第二意者義同",
    "T34n1719_04c:0228b18": "前第三，但前文通、今具通別，龍女別，法師",
    "T34n1719_04c:0228b19": "通，既彰灼記，何妨領解？第三意者據近遠",
    "T34n1719_04c:0228b20": "別，近非所欣、遠記亦在分別功德。言「壽量」",
    "T34n1719_04c:0228b21": "者，重聞於〈壽量〉故得記也。望前第三但所",
    "T34n1719_04c:0228b22": "對別，前對小菩薩、此小乘人。次問意者，何",
    "T34n1719_04c:0228b23": "不直云過若干劫得妙覺法身，但云初住",
    "T34n1719_04c:0228b24": "八相？此是一家教意正文，而人多不悟。答意",
    "T34n1719_04c:0228b25": "有二：一者明須八相，二者後與法身，以後",
    "T34n1719_04c:0228b26": "形前知是初住，且橫指法身本也。故知二",
    "T34n1719_04c:0228b27": "乘兩處得益，且與八相記者，更令與物結",
    "T34n1719_04c:0228b28": "淨土因。菩薩已於多劫利物隨熟隨脫，不",
    "T34n1719_04c:0228b29": "假八相淺近之記；二乘不爾，是故須之。第",
    "T34n1719_04c:0228c01": "八悟有淺深者，此無古師，於中又四：初略",
    "T34n1719_04c:0228c02": "明所以，辨有淺深有明晦故。次「初開」下",
    "T34n1719_04c:0228c03": "釋淺深意，既云初聞法說已入佛慧，佛慧",
    "T34n1719_04c:0228c04": "之語住中不專一品故也。或唯初住，或二三",
    "T34n1719_04c:0228c05": "四乃至十地，三節增進理實如然。如釋惟",
    "T34n1719_04c:0228c06": "忖中云先入今入，故今入之言該於四節，",
    "T34n1719_04c:0228c07": "即三周壽量也。但先入者顯密不同，恐不",
    "T34n1719_04c:0228c08": "了前意，故重云耳。三「如聽」下舉凡況聖、舉",
    "T34n1719_04c:0228c09": "麁況細，若再聞無益，初亦徒聞，四節加功",
    "T34n1719_04c:0228c10": "理應增進，或至一生良由此也。四「單複」下",
    "T34n1719_04c:0228c11": "引事，如寒得衣重重漸勝。「厚薄」者釋單複",
    "T34n1719_04c:0228c12": "也。問：若爾，何故前云此真位人無復淺深？答：",
    "T34n1719_04c:0228c13": "一往同位實無淺深，細論明晦及明升入，既",
    "T34n1719_04c:0228c14": "登後位理有增進。第九明權實得益者，為",
    "T34n1719_04c:0228c15": "六：初出舊解，言「一云」者，舊應多釋，其一",
    "T34n1719_04c:0228c16": "違文故且云一。次「今明」下正釋。言「隣圓」者，",
    "T34n1719_04c:0228c17": "「圓」謂圓滿，近於滿位隣妙覺也。言「際極」",
    "T34n1719_04c:0228c18": "者，顯隣圓耳。三「所以」下明得益由國。「文云」",
    "T34n1719_04c:0228c19": "下引證。言「化功」者，影響迹時已有化益，前",
    "T34n1719_04c:0228c20": "後增道即是深利，權人處處得益深故。五「故",
    "T34n1719_04c:0228c21": "一音」下立理，不必併須待至〈壽量〉，故云「一",
    "T34n1719_04c:0228c22": "音」。又密益者宜聞長遠，時處不同顯密各",
    "T34n1719_04c:0228c23": "異，故注「云云」。六「又我」下正證影響得益之",
    "T34n1719_04c:0228c24": "文，若於己無益何謂欲得？第十明待時不",
    "T34n1719_04c:0228c25": "待時者，初正釋中先大判，次「若就」下就三周",
    "T34n1719_04c:0228c26": "及本委論待等。三周之中自論密者，如法",
    "T34n1719_04c:0228c27": "說時密聞大車及大通事而得益者，即不待",
    "T34n1719_04c:0228c28": "時，中周密聞準說可見。問：三周及本有密",
    "T34n1719_04c:0228c29": "說者，《玄》文那云「法華唯顯」？答：言顯密者，爾",
    "T34n1719_04c:0229a01": "前遍圓互不相知，今至此經同入一圓，雖",
    "T34n1719_04c:0229a02": "密而顯純一味故，但於一座有待不待，但",
    "T34n1719_04c:0229a03": "知彰灼授記二乘，顯露分明說長遠壽，於",
    "T34n1719_04c:0229a04": "茲一座無不聞知，故名為顯。問云「非顯",
    "T34n1719_04c:0229a05": "非密」者，謂決定性，於前四時既無密益，不",
    "T34n1719_04c:0229a06": "至法華復無顯得，二處無益名失時不？",
    "T34n1719_04c:0229a07": "答「餘經」等者，謂前四時既云永滅，諸聲聞",
    "T34n1719_04c:0229a08": "等不知變易，故《淨名》中迦葉自敘云「皆應",
    "T34n1719_04c:0229a09": "號泣聲震三千，於此大乘已如敗種」。準彼",
    "T34n1719_04c:0229a10": "經判，敗種豈生來至法華咸受佛記？若爾，",
    "T34n1719_04c:0229a11": "佛於爾時何不即記，而使稽滯來至法華，",
    "T34n1719_04c:0229a12": "顯密不同如前已釋，若將永滅權論用釋",
    "T34n1719_04c:0229a13": "開會實經，經既已生，論何能滅？但以滅者於",
    "T34n1719_04c:0229a14": "彼得聞，餘經不說，況通經論？故失顯密",
    "T34n1719_04c:0229a15": "亦非失時，但弘教者曲將釋此，是釋者過",
    "T34n1719_04c:0229a16": "非論咎也。「五千起去」等者，無四時之密益，",
    "T34n1719_04c:0229a17": "失此會之顯功，此化失時彼土非冀，故應",
    "T34n1719_04c:0229a18": "失時。答云：滅後益者是也。問：經云「佛滅度",
    "T34n1719_04c:0229a19": "後實得羅漢」，容可得益，上慢不實應非此",
    "T34n1719_04c:0229a20": "收。答敦逼實者誠如所言，既通許遇餘",
    "T34n1719_04c:0229a21": "佛，亦何隔於上慢？如其不發，待後佛時。問：",
    "T34n1719_04c:0229a22": "佛若大慈，何不令其無謗生信？答：是盲者",
    "T34n1719_04c:0229a23": "過非日月咎，法界眾生未益者眾，況此五千",
    "T34n1719_04c:0229a24": "已蒙下種，滅後時遠當當不遺。問：身子初周",
    "T34n1719_04c:0229a25": "為三根請者，此下雜料簡不關十門。言為",
    "T34n1719_04c:0229a26": "四眾三根者，初周普請佛亦普說，餘未悟者",
    "T34n1719_04c:0229a27": "還為普請，既普請普說云何言佛各為說耶？",
    "T34n1719_04c:0229a28": "此引三抑俟其三周，佛既權抑預表身子權",
    "T34n1719_04c:0229a29": "能預謀，何以不各各請之？而三周之首通",
    "T34n1719_04c:0229b01": "為三根，譬周之初通為中下，故諸天領解。文",
    "T34n1719_04c:0229b02": "後云「爾時舍利弗白佛言：我今無復疑悔，",
    "T34n1719_04c:0229b03": "是諸千二百等」，故知是為中根請也。乃至文",
    "T34n1719_04c:0229b04": "云「願為四眾說其因緣」，即為下根請也。答",
    "T34n1719_04c:0229b05": "意可知。然身子設使預知在三，終須普請。",
    "T34n1719_04c:0229b06": "若爾，初周普請何故佛但作法說耶？何故譬",
    "T34n1719_04c:0229b07": "說復更請耶？譬說已雙為中下，何故復作宿",
    "T34n1719_04c:0229b08": "世說耶？答：初周普請說亦普說，聞者未悟自",
    "T34n1719_04c:0229b09": "在物機，中下尚昧是故重為中下普請，佛",
    "T34n1719_04c:0229b10": "亦普為中下譬說，故千二百中四人之外屬",
    "T34n1719_04c:0229b11": "下根者，故佛鑑機不須更請，便即許云「宿",
    "T34n1719_04c:0229b12": "世因緣吾今當說」。若爾，亦未申難，若通被",
    "T34n1719_04c:0229b13": "三根，那云三抑俟其三請以表三周？答：鑑",
    "T34n1719_04c:0229b14": "物機情理須預照，及至為說何擇下中？故",
    "T34n1719_04c:0229b15": "法說時已益中下，乃令中下再三便悟。「云云」",
    "T34n1719_04c:0229b16": "者，豈有法說中下不聞？豈有初請專為極",
    "T34n1719_04c:0229b17": "利？廣責舊見不曉大猷。問者將法譬二",
    "T34n1719_04c:0229b18": "對於宿世似如三世，若許三世當現如何？",
    "T34n1719_04c:0229b19": "答中言「無文」者，一往語耳。如說法中當為",
    "T34n1719_04c:0229b20": "汝說，若將昔三以望今一，則今為昔，當此",
    "T34n1719_04c:0229b21": "約縱無方之辯以答無方之問，得作此說。",
    "T34n1719_04c:0229b22": "若不爾者，但得依常立法譬名。既云無方，",
    "T34n1719_04c:0229b23": "觸途皆轉，如譬說中大車望小大亦是當，",
    "T34n1719_04c:0229b24": "如法說中望三為昔，一亦成現。今云「譬是",
    "T34n1719_04c:0229b25": "現」者，譬是現事且云現耳。「準後望前」者，法譬",
    "T34n1719_04c:0229b26": "在於宿世之後，故以宿世為過去也。準知",
    "T34n1719_04c:0229b27": "法譬合同當現。問：舊以五濁障大者，舊師",
    "T34n1719_04c:0229b28": "計也。四句料簡今家破之。言「如前」者，指上",
    "T34n1719_04c:0229b29": "《玄》文，五濁有除不除，大機有動不動，不得",
    "T34n1719_04c:0229c01": "一向云障於大。亦可云「如後」，即後釋五",
    "T34n1719_04c:0229c02": "濁中具歷五味四四句是。「有人」下復引他",
    "T34n1719_04c:0229c03": "解，斷見惑竟有無明在，故所證真與此無",
    "T34n1719_04c:0229c04": "明共為大障。無明舉修惑也，即不發心。初",
    "T34n1719_04c:0229c05": "果故引《法華論》證。言「無煩惱」者，已斷見故。",
    "T34n1719_04c:0229c06": "「有染慢」者，有修惑也。未知常住即是大",
    "T34n1719_04c:0229c07": "障。若博地不執未有所證未曾斷見，二癡",
    "T34n1719_04c:0229c08": "合明無明惑彊，故云「獨障」。意云：五濁之中眾",
    "T34n1719_04c:0229c09": "生、劫、命不全為障，為障者見修兩濁。「若爾」",
    "T34n1719_04c:0229c10": "下他難也。意云：若二人無明若共若獨俱能",
    "T34n1719_04c:0229c11": "障者，此之無明若定能障即定須破，若聞法",
    "T34n1719_04c:0229c12": "已破不妨聞法，何障之有？若未聞法無明",
    "T34n1719_04c:0229c13": "先破，則聞法時無明已去復不名障。此是",
    "T34n1719_04c:0229c14": "三論師意，不問無明為障所以，直以自他",
    "T34n1719_04c:0229c15": "等責障有無。「答」至「為通」者，聞法故破、破由",
    "T34n1719_04c:0229c16": "聞法。言「無前後」者，未聞法破為前、聞法",
    "T34n1719_04c:0229c17": "已破為後，前名自破、後名他破，自他無破、",
    "T34n1719_04c:0229c18": "無因不可。次「雖不前後」等者，雖非自他因",
    "T34n1719_04c:0229c19": "緣故破，以因緣故亦前亦後，亦前故暗滅、",
    "T34n1719_04c:0229c20": "亦後故明生，今從破說故無前後，今從立",
    "T34n1719_04c:0229c21": "說無明定障。又亦應云雖無前後聞法定",
    "T34n1719_04c:0229c22": "破。次更料簡知與不知，初引兩經皆云知，",
    "T34n1719_04c:0229c23": "何以此經三周說竟猶云不知？然雖云知，文",
    "T34n1719_04c:0229c24": "意少別，彼屬方等應具二意，一者對諸菩",
    "T34n1719_04c:0229c25": "薩云二乘人元發大心後終歸大，二以「不",
    "T34n1719_04c:0229c26": "愚」等一往斥之，具如《止觀》第三文末。彼漫",
    "T34n1719_04c:0229c27": "引之以為難辭。「云何三根之後」等者，〈法師品〉",
    "T34n1719_04c:0229c28": "後叚長行文中云「若聲聞人聞是經驚疑怖",
    "T34n1719_04c:0229c29": "畏，當知是為增上慢者」，此以上慢驚疑而",
    "T34n1719_04c:0230a01": "顯不知，但三根之後皆悉應知。何故猶云",
    "T34n1719_04c:0230a02": "驚疑怖畏？初疑謂三周之初動執生疑，後悟",
    "T34n1719_04c:0230a03": "謂三周領解解後無疑，何故此後尚自驚疑？",
    "T34n1719_04c:0230a04": "答中二意，初通明知，次「凡有」下分門別釋。",
    "T34n1719_04c:0230a05": "初文意者，此經亦云知者，責於問者何以",
    "T34n1719_04c:0230a06": "專引不知之文，故此經與記處處云知。次",
    "T34n1719_04c:0230a07": "引今文正答云知。三根之後有不知者，敦",
    "T34n1719_04c:0230a08": "逼之辭，諸不愚等來至法華皆悉已知，假使",
    "T34n1719_04c:0230a09": "更有不知之人判成上慢，既非上慢道理",
    "T34n1719_04c:0230a10": "皆知，滅想尚知何況餘耶？次分門釋者，初明",
    "T34n1719_04c:0230a11": "知者，聲聞於彼亦不云知，佛於彼經為",
    "T34n1719_04c:0230a12": "諸菩薩說其元意，故云知耳。此即答前兩",
    "T34n1719_04c:0230a13": "經之問，昔曾發大故云前知，中間退大，次明",
    "T34n1719_04c:0230a14": "不知，今至法華被會方知。若佛在世三根",
    "T34n1719_04c:0230a15": "得記，佛滅度後無不知者。「又身子」下重引",
    "T34n1719_04c:0230a16": "此經以證不知，初句是身子敘千二百不",
    "T34n1719_04c:0230a17": "知，「我今」下法說之初自敘不知，此是三周之",
    "T34n1719_04c:0230a18": "前不知之文，非關三周後也。「又大通」下此",
    "T34n1719_04c:0230a19": "當三周之後亦有不知之文。何者？既云說",
    "T34n1719_04c:0230a20": "是經時，十六沙彌皆悉信受，聲聞眾中亦有",
    "T34n1719_04c:0230a21": "信解，其餘眾生千萬億眾皆生疑惑，即是彼",
    "T34n1719_04c:0230a22": "佛在世亦有不知之人。然亦不得云永不",
    "T34n1719_04c:0230a23": "知，即是王子為其覆講，此十六子義當餘",
    "T34n1719_04c:0230a24": "佛。佛雖在世四依弘經理亦不失，當知且",
    "T34n1719_04c:0230a25": "對聞佛說時云不知耳。「若執」下，次為和",
    "T34n1719_04c:0230a26": "會，於中先總非，次正會。初不許偏執者，如",
    "T34n1719_04c:0230a27": "前二文，或初後知而中間不知，或初不知後",
    "T34n1719_04c:0230a28": "必得知。生滅度想尚於彼知，況在佛世暫",
    "T34n1719_04c:0230a29": "時不知，安得固執而生矛盾？矛盾具如《止",
    "T34n1719_04c:0230b01": "觀》記。「論者」下抑挫凡情，恐成巨損。言「餘事」",
    "T34n1719_04c:0230b02": "者，修行趣果有饒益者方可論之。「聲聞」等",
    "T34n1719_04c:0230b03": "者且順《大經》諍論之文，故《大經》皆云「不解",
    "T34n1719_04c:0230b04": "我意」。然彼《經》中二十三雙俱云不解者，以",
    "T34n1719_04c:0230b05": "對昔教故責迷者二俱不解，若識化意則",
    "T34n1719_04c:0230b06": "二俱名解，在昔須云不成執者，望今成過；",
    "T34n1719_04c:0230b07": "在今須云必成，望後逗小成過，以大小",
    "T34n1719_04c:0230b08": "教開與不開並通三世。若唯引不成以證",
    "T34n1719_04c:0230b09": "定性，既俱有過安偏引耶？雙引各執尚違教",
    "T34n1719_04c:0230b10": "旨，迷實執權其過非小，亡權執實斯愆猶",
    "T34n1719_04c:0230b11": "薄，既申實教須云定成，人不見之徒援",
    "T34n1719_04c:0230b12": "權典用證實教。「今試」下正存今教而為融",
    "T34n1719_04c:0230b13": "會，先正融會，雖有二初大初為定，豈從中",
    "T34n1719_04c:0230b14": "間取小情執小滅為規，故大教定成不須",
    "T34n1719_04c:0230b15": "為諍，一義既爾，二十二雙請為觀之。若佛",
    "T34n1719_04c:0230b16": "世尊俱留有妨之文，何成三達五眼？故依",
    "T34n1719_04c:0230b17": "此判諍論自消。縱二十三內小部不同，灼然",
    "T34n1719_04c:0230b18": "易殄。次「若得此意」下於念處中以分權實，",
    "T34n1719_04c:0230b19": "故知但點二種初業，其滯自消，何須復以一",
    "T34n1719_04c:0230b20": "初作妨？況若聞《法華》無復疑悔，知與不知",
    "T34n1719_04c:0230b21": "二門無壅，故權實二人知不知別。「有人言」下",
    "T34n1719_04c:0230b22": "引古略立利鈍二人，及至解釋離為四句，",
    "T34n1719_04c:0230b23": "純以權人示知不知，故不應理。「今不取」下",
    "T34n1719_04c:0230b24": "總破。故準今意具明權實，是故不用純權",
    "T34n1719_04c:0230b25": "四句。若委論者約實行對權各為四句，故",
    "T34n1719_04c:0230b26": "注「云云」。文且略立權者先知、實者不知，寄",
    "T34n1719_04c:0230b27": "小初業生滅想者，現世不知，知者現得悟",
    "T34n1719_04c:0230b28": "者是也。即初二句也。第三句者，初不知後",
    "T34n1719_04c:0230b29": "知。第四句者即方等中被斥者機未發故非",
    "T34n1719_04c:0230c01": "知，以被斥故非不知。權人同實示知不",
    "T34n1719_04c:0230c02": "知，論其內心無時不知，故不用舊於義",
    "T34n1719_04c:0230c03": "自顯，更廣約諸教何位何時、顯密權實知不",
    "T34n1719_04c:0230c04": "知等。望舊雖爾，今家於實，秖是初則不知，",
    "T34n1719_04c:0230c05": "後方得知，因此重料簡緣覺。問，可知。答中",
    "T34n1719_04c:0230c06": "引經云「從知」者。問：此佛亦有聞法緣覺，何",
    "T34n1719_04c:0230c07": "不令其聞佛說法如方等般若中二乘之",
    "T34n1719_04c:0230c08": "人耶？答：未斷惑者可令聞法，已斷惑者自",
    "T34n1719_04c:0230c09": "謂獨覺，以是應知世無二佛。問：緣覺在小，",
    "T34n1719_04c:0230c10": "住亦何妨？答：元為法滅無師獨悟，既有佛",
    "T34n1719_04c:0230c11": "興復不稟教，去則不與稟教為妨，是故",
    "T34n1719_04c:0230c12": "不同方等元是稟教之人。問：徙向何處？答：",
    "T34n1719_04c:0230c13": "向無佛興處，縱在此界亦是佛教所不及",
    "T34n1719_04c:0230c14": "處，如有德王興豈彗星不沒？若爾，其得神",
    "T34n1719_04c:0230c15": "通豈不知耶？答：為護物機不護緣覺，知",
    "T34n1719_04c:0230c16": "亦何爽？「願生」至「十四生」者，以願簡其任運",
    "T34n1719_04c:0230c17": "生數而值佛者，若願生者生數未滿，若後在",
    "T34n1719_04c:0230c18": "天願尚牽來，具如眷屬妙中，是故此人即",
    "T34n1719_04c:0230c19": "名聲聞。言「十四生」者，人天各七，但總立七",
    "T34n1719_04c:0230c20": "或二十八，具如《止觀》第六記。明極鈍者至",
    "T34n1719_04c:0230c21": "十四耳，故生未滿即成無學。「二三果」者，如",
    "T34n1719_04c:0230c22": "一來人及五含中後之三人，知佛出世尚有",
    "T34n1719_04c:0230c23": "從天下來親近佛等，若上流者縱至無色",
    "T34n1719_04c:0230c24": "及無色般，並有起欲界化來見佛者，若不",
    "T34n1719_04c:0230c25": "見佛亦可容得有餘般時，亦名獨覺，故",
    "T34n1719_04c:0230c26": "云「二果三果例然」。今云「例然」者，以從願故，",
    "T34n1719_04c:0230c27": "況復二果欲人天生願亦易牽。「變化緣覺」者，",
    "T34n1719_04c:0230c28": "義準聲聞亦具四種，今文列一義已含三，",
    "T34n1719_04c:0230c29": "所化兼二故也。「許文為三」，三文各二，則",
    "T34n1719_04c:0231a01": "以三文各二字是。如初文中初是順，次「豈",
    "T34n1719_04c:0231a02": "得」下許。次文，初是誡，「吾當」下許。第三文，初",
    "T34n1719_04c:0231a03": "是簡，「汝今」下許。「大經四善法」者，〈德王品〉釋十",
    "T34n1719_04c:0231a04": "功德中云「一者親近善友，二者聽聞正法，",
    "T34n1719_04c:0231a05": "三者思惟其義，四者如說修行，唯此四法是",
    "T34n1719_04c:0231a06": "涅槃因。若言苦行是涅槃因，無有是處。」後",
    "T34n1719_04c:0231a07": "之三句即三慧也。故佛誡之是涅槃近因緣",
    "T34n1719_04c:0231a08": "也。「五千在座」至「簡眾」者，或當過去有謗法",
    "T34n1719_04c:0231a09": "緣，或機未熟聞必生謗，故佛知時神力令",
    "T34n1719_04c:0231a10": "去。又如說《瓔珞經》時，五千菩薩尚從座",
    "T34n1719_04c:0231a11": "起去，彼〈譬喻品〉因佛說法身功德，座中有",
    "T34n1719_04c:0231a12": "五千菩薩從座起去。目連問佛：此諸正士",
    "T34n1719_04c:0231a13": "修菩薩道，已入如來正法之藏，行過三乘，",
    "T34n1719_04c:0231a14": "何故聞說三身不受而退？佛言：善男子！聞",
    "T34n1719_04c:0231a15": "說是者沸血流面。何以故？是無數劫恒生",
    "T34n1719_04c:0231a16": "誹謗，是輩過去恒沙佛所，修行六度起於",
    "T34n1719_04c:0231a17": "著想，有悔心故、有退轉故，當更經歷勤苦",
    "T34n1719_04c:0231a18": "之難，千佛過去猶未得度，是人雖修菩薩",
    "T34n1719_04c:0231a19": "之道，欲得成佛終不可得，如人欲於虛",
    "T34n1719_04c:0231a20": "空造室，終不可成。今謂此乃三藏菩提之",
    "T34n1719_04c:0231a21": "心機未合時，若聞三身理合生謗，通在衍",
    "T34n1719_04c:0231a22": "門生謗義少，故知今人雖欲發心，不簡偏",
    "T34n1719_04c:0231a23": "圓不解誓境，未來聞法何能免謗？問：前云",
    "T34n1719_04c:0231a24": "三止抑待三根，今何故云由五千在座？答：",
    "T34n1719_04c:0231a25": "三請已後五千必去，秖一三止用當二義，於",
    "T34n1719_04c:0231a26": "理無妨，有時一法當無量緣，秖此二事何",
    "T34n1719_04c:0231a27": "足生疑。「五濁障多」者，五濁加多表具見修，",
    "T34n1719_04c:0231a28": "復加執慢故根名深，障罪是根而或未深，",
    "T34n1719_04c:0231a29": "故加執慢方乃名深。「枝葉細末」者，若實得",
    "T34n1719_04c:0231b01": "果如根本大材任為器用，但計枝葉謂為",
    "T34n1719_04c:0231b02": "堪任，而輕根本，謂等謂過名增上慢。「執方",
    "T34n1719_04c:0231b03": "便之方便」者，小乘四果已是方便，更於煖",
    "T34n1719_04c:0231b04": "頂執為真極，應知上慢不全無法，但以淺",
    "T34n1719_04c:0231b05": "位自謂增上，而慢他人名增上慢。「四請」者，",
    "T34n1719_04c:0231b06": "以受旨文義當一請，并前為四。「毒鼓」者，《大",
    "T34n1719_04c:0231b07": "經》云：「譬如有人以毒塗鼓，於大眾中擊",
    "T34n1719_04c:0231b08": "令出聲，聞者皆死。鼓者，平等法身。毒者，無",
    "T34n1719_04c:0231b09": "緣慈悲。打者，發起眾也。聞者，當機眾也。死",
    "T34n1719_04c:0231b10": "者，無明破也。」今世惑破近死，正當當機人",
    "T34n1719_04c:0231b11": "也。來世惑破遠死。此五千等雖非當機，如",
    "T34n1719_04c:0231b12": "來何不彊為其說作久遠因，如喜根等即",
    "T34n1719_04c:0231b13": "遠益人，具如《止觀》第八記。答中云「華嚴末席」",
    "T34n1719_04c:0231b14": "者，此且一往寄結集說。舊《經》三十七云：「時",
    "T34n1719_04c:0231b15": "舍利弗祇園林出，不見如來自在莊嚴變化",
    "T34n1719_04c:0231b16": "及師子吼妙功德等，不見諸大菩薩眷屬，亦",
    "T34n1719_04c:0231b17": "無智眼能見覺知及生意念，亦不樂說不",
    "T34n1719_04c:0231b18": "能讚歎，以聲聞人出三界故。」此即如聾如",
    "T34n1719_04c:0231b19": "瘂之文，於彼末會即當漸初。然亦寄於娑",
    "T34n1719_04c:0231b20": "婆一期設化漸教，以說用通今意。應知華嚴",
    "T34n1719_04c:0231b21": "盡未來際，即是此經常在靈山，何殊十方更",
    "T34n1719_04c:0231b22": "互主伴？至第三十八〈入佛境界品〉「文殊從善",
    "T34n1719_04c:0231b23": "住閣出，與諸天龍等至如來所頭面禮足，",
    "T34n1719_04c:0231b24": "設供養已辭遊南方。時舍利弗承如來力，",
    "T34n1719_04c:0231b25": "見文殊師利從祇洹出，而作是念：今與俱",
    "T34n1719_04c:0231b26": "行。時舍利弗有六千弟子，從自房出禮佛",
    "T34n1719_04c:0231b27": "足已，至文殊所。此六千等皆新出家，已曾",
    "T34n1719_04c:0231b28": "親近過去諸佛，皆是文殊之所化度。舍利弗",
    "T34n1719_04c:0231b29": "為諸比丘廣讚文殊，文殊語諸比丘：汝等",
    "T34n1719_04c:0231c01": "善能成就十種大心，則得佛地況菩薩地？」",
    "T34n1719_04c:0231c02": "自古共云「華嚴時長」，若爾，乃是結集後教，",
    "T34n1719_04c:0231c03": "至般若來方可得云「令諸比丘成十大心」，",
    "T34n1719_04c:0231c04": "此乃義當轉教時也。結此等意入華嚴中，",
    "T34n1719_04c:0231c05": "故云「時長」。當知以法界論之無非華嚴，",
    "T34n1719_04c:0231c06": "以佛慧言之無非法華，道理雖爾，若約",
    "T34n1719_04c:0231c07": "次第部類不便，則鹿苑諸教皆應結取，但",
    "T34n1719_04c:0231c08": "是大小不同、機見不等，故令教主說亦不",
    "T34n1719_04c:0231c09": "一。驗舍利弗已有六千弟子，故似方等般",
    "T34n1719_04c:0231c10": "若教時，何但鹿苑耶？今文復云「未破小執」，",
    "T34n1719_04c:0231c11": "即似鹿苑之始，準下釋〈信解品〉中長者之",
    "T34n1719_04c:0231c12": "文，但是機見著脫前從，今亦且寄漸教大末",
    "T34n1719_04c:0231c13": "小初為釋「今諸佛」至「簡遣」者，以無密教同",
    "T34n1719_04c:0231c14": "席益故。今欲滅化城、廢草庵，乃是一化之",
    "T34n1719_04c:0231c15": "等體，此尚於小起增上慢，況能大益耶？故",
    "T34n1719_04c:0231c16": "大此人正宜令去。「若去住俱謗」等者，聞略",
    "T34n1719_04c:0231c17": "不謗聞廣必謗，故云「去則有益」。故毒鼓二",
    "T34n1719_04c:0231c18": "義謗及不謗，前聞略說已成不謗，毒鼓之",
    "T34n1719_04c:0231c19": "因何須更加成謗因耶？二因無別加謗墮",
    "T34n1719_04c:0231c20": "苦，不作謗因或於涅槃得當機益，若加",
    "T34n1719_04c:0231c21": "謗者多失近利，故任其去以存近益。喜根",
    "T34n1719_04c:0231c22": "慈故令遠得益與其樂種，如來悲故護令",
    "T34n1719_04c:0231c23": "不謗拔其當苦。次問可見。答中「非當機」等",
    "T34n1719_04c:0231c24": "者，若唯以五千而為結緣、餘當機者，則五",
    "T34n1719_04c:0231c25": "品已上並屬當機。然準望前文釋四眾中，",
    "T34n1719_04c:0231c26": "當機乃在初住已上，堪為影響，則六根五",
    "T34n1719_04c:0231c27": "品並為結緣，但是結緣義寬，欲收起去之",
    "T34n1719_04c:0231c28": "類，縱以五品為當機者，此等亦得為結緣",
    "T34n1719_04c:0231c29": "也。「已如上說」者，如上待時中說，即如來滅",
    "T34n1719_04c:0232a01": "後持弘經人得益故也。「昔大通佛時」等者，",
    "T34n1719_04c:0232a02": "具如上文釋結緣眾，亦將此文而證結緣，",
    "T34n1719_04c:0232a03": "經爾許時方乃得度，如來滅後弘經人邊得",
    "T34n1719_04c:0232a04": "當機益，猶為太近，故知彼十六子眾豈無至",
    "T34n1719_04c:0232a05": "今仍有未度者耶？不見三世久遠之益而",
    "T34n1719_04c:0232a06": "以現難，深不可也。此是大聖見機之說，滅後",
    "T34n1719_04c:0232a07": "弘經實可為例。「說大經時萬五千億人」等",
    "T34n1719_04c:0232a08": "者，師子吼菩薩言：如佛所說，一切眾生能",
    "T34n1719_04c:0232a09": "信如是大涅槃經不可思議。世尊！是大眾",
    "T34n1719_04c:0232a10": "中有八萬五千億人，於是經中不生信心，",
    "T34n1719_04c:0232a11": "故能信者不可思議。疏文欠八字，疏意云：既",
    "T34n1719_04c:0232a12": "云是大眾中，又云不生信心，故知已為結",
    "T34n1719_04c:0232a13": "緣眾也。故五千雖去，已聞略說。「不久」者，意",
    "T34n1719_04c:0232a14": "亦指於弘經人益。「金光明」等者，第七云：一者",
    "T34n1719_04c:0232a15": "深信大乘方等；二者毀訾不生信樂，不生",
    "T34n1719_04c:0232a16": "信樂者亦得結緣。故引為例。正廣釋中為",
    "T34n1719_04c:0232a17": "二：先示廣以開略，次示廣列章相。初文又",
    "T34n1719_04c:0232a18": "二：初對略開章，次「上句」下略示廣所以。次",
    "T34n1719_04c:0232a19": "「六者」下正示廣相，於中又四：初列六章；次",
    "T34n1719_04c:0232a20": "生起六章，亦名章意；三「於五章」下示五佛",
    "T34n1719_04c:0232a21": "有無，四「又六」下明六章大體，生起宛然大體",
    "T34n1719_04c:0232a22": "隨時。以此六義共成開顯之大旨。言「略而",
    "T34n1719_04c:0232a23": "不闕」等者，五佛互略互存無闕。「詣」謂所至。",
    "T34n1719_04c:0232a24": "共成一化何假繁列？如三世佛但各二章，",
    "T34n1719_04c:0232a25": "豈非極略？故六章中開顯二章略而無闕，",
    "T34n1719_04c:0232a26": "令權詣實而略却四章令文不繁。「前後無",
    "T34n1719_04c:0232a27": "在云云」者，令說無在之意。六章之要莫若",
    "T34n1719_04c:0232a28": "開顯，前後互無在餘四章，但義存六共成",
    "T34n1719_04c:0232a29": "一意，應須具說大體以辯不次之理云云。「今",
    "T34n1719_04c:0232b01": "但」下總佛章中所以但四無二者，四正二旁，",
    "T34n1719_04c:0232b02": "當知五六成就三四，是故略指。又前四中三",
    "T34n1719_04c:0232b03": "四為正、初二助成，故三世章各但三四，釋迦",
    "T34n1719_04c:0232b04": "化主五濁施三，故復加之，但闕歎法一段",
    "T34n1719_04c:0232b05": "文耳。總而言之必須具六，為避繁文故",
    "T34n1719_04c:0232b06": "須互指。「四十餘年」者，菩提流支《法界性論》云：",
    "T34n1719_04c:0232b07": "「佛成道後四十二年說《法華經》」。「久久稀疎」者，",
    "T34n1719_04c:0232b08": "爾前非無指獨顯說，故曰稀疎。如華嚴佛",
    "T34n1719_04c:0232b09": "慧隔小帶偏，經歷三昧今乃獨暢，此有二",
    "T34n1719_04c:0232b10": "意：一者久乃說之，二者是時乃說之。雖列",
    "T34n1719_04c:0232b11": "人已堪等三意在指時故也。問：方等、般若",
    "T34n1719_04c:0232b12": "雖有帶對亦說佛慧，何名稀疎？答：此約二",
    "T34n1719_04c:0232b13": "乘鈍菩薩說，初於華嚴而不聞，次於鹿苑",
    "T34n1719_04c:0232b14": "而入證，後於二味而不取，今始得聞則成",
    "T34n1719_04c:0232b15": "稀也。諸利菩薩何甞不聞？但以增進為今",
    "T34n1719_04c:0232b16": "經益耳。若約本門非此中歎。問：若爾，華嚴",
    "T34n1719_04c:0232b17": "與二酥一概佛慧，何但《華嚴》已說佛慧？答：",
    "T34n1719_04c:0232b18": "二酥非無，但《華嚴》雖兼佛慧稍純，從純得",
    "T34n1719_04c:0232b19": "名。「優曇華」者，新云「鄔曇鉢羅」，翻為瑞應，金",
    "T34n1719_04c:0232b20": "輪王出、大海減少，金輪路現此華乃生，作金",
    "T34n1719_04c:0232b21": "輪王之先兆也。「調熟」者，亦有通別，通則二",
    "T34n1719_04c:0232b22": "字通於二味，別則調謂調斥如方等也，熟",
    "T34n1719_04c:0232b23": "謂成熟，即加說也。「醍醐」下「云云」者，廣約三",
    "T34n1719_04c:0232b24": "味明不說所以，如上諸文故不重列。「靈」下",
    "T34n1719_04c:0232b25": "「云云」者，須說靈即靈通以通一切，隨義便",
    "T34n1719_04c:0232b26": "故靈寺在後，從名便故靈應在前。有此",
    "T34n1719_04c:0232b27": "觀故必獲佛記，亦名為瑞；有此觀故後方",
    "T34n1719_04c:0232b28": "得果，故名為華。三觀成已真因方現，三千",
    "T34n1719_04c:0232b29": "為表實可兼之。「此理」下理教行人。言「反乖」",
    "T34n1719_04c:0232c01": "者，以反以乖釋順釋正，由昔乖反故今反",
    "T34n1719_04c:0232c02": "乖，昔逆即順何反乖耶？皆云「至」者，實之極",
    "T34n1719_04c:0232c03": "也。若至今經無過上故，故皆云「至」。「還指」等",
    "T34n1719_04c:0232c04": "者，釋勸信意。何故勸信？欲明昔麁即妙，恐",
    "T34n1719_04c:0232c05": "物生疑故預勸誡。言「四種」者，秖上所列此",
    "T34n1719_04c:0232c06": "理已下四文是也。故客作言下不云人等，但",
    "T34n1719_04c:0232c07": "云四種，以客作之言而含於四，故總貫之。",
    "T34n1719_04c:0232c08": "所以昔為客作之四，今成長者子四，更無",
    "T34n1719_04c:0232c09": "所改全成妙四，故云「汝等所行」等。「信無」等",
    "T34n1719_04c:0232c10": "者，佛世尚乃以人顯法，末代安可法妙人",
    "T34n1719_04c:0232c11": "麁？若云大權，必無以善而濫於惡，神縱異",
    "T34n1719_04c:0232c12": "迹並越二途。世云「勤學不如擇師」，故云「汝",
    "T34n1719_04c:0232c13": "等當信佛之所說」。「初明佛道」至「難知也」者，施",
    "T34n1719_04c:0232c14": "權意也。以諸教中無施名故，今欲明開故，",
    "T34n1719_04c:0232c15": "先敘所開，即所施是。故《玄》文云：「為實施權意",
    "T34n1719_04c:0232c16": "在於實，開權顯實意在於權，當知以實為",
    "T34n1719_04c:0232c17": "權權名隱實，開權顯實實外無餘，潛之與",
    "T34n1719_04c:0232c18": "顯利在物情，常住本源未嘗增減，故未開",
    "T34n1719_04c:0232c19": "之前非但不說顯實之名、都無施權之語，",
    "T34n1719_04c:0232c20": "故說宜權之言，即須顯實故也。」故知此是",
    "T34n1719_04c:0232c21": "《法華》之宗致，實教之源由，釋義之旨歸，眾行",
    "T34n1719_04c:0232c22": "之府藏；若不體之徒施徒運。每至此意皆",
    "T34n1719_04c:0232c23": "勤勤者，恐斯宗學者失經旨故。「所以者何」",
    "T34n1719_04c:0232c24": "下應釋諸佛。云「我以」等者，以我釋彼也。「借",
    "T34n1719_04c:0232c25": "此」者，既將自權而釋於彼，故借字亦子夜",
    "T34n1719_04c:0232c26": "反，去聲稱之。意正引彼證此，故且以此釋",
    "T34n1719_04c:0232c27": "彼，意亦明於道同，彼此皆悉施開故也。「是",
    "T34n1719_04c:0232c28": "法」等者，若結開權，「是法」兩字指向演說諸",
    "T34n1719_04c:0232c29": "法是也。標人法中云「舉無分別法」者，將向",
    "T34n1719_04c:0233a01": "是法為顯實法，故云「法」也。唯有諸佛舉人",
    "T34n1719_04c:0233a02": "也，即是向法故云「能知」。「除諸」等者，若爾《法華》",
    "T34n1719_04c:0233a03": "之外皆魔事耶？不然。但前教中權魔亦說之，",
    "T34n1719_04c:0233a04": "唯此一實魔永不測，故云「除」耳。故惑阿難",
    "T34n1719_04c:0233a05": "時亦說中道，但除其魔而開其法。「非五七",
    "T34n1719_04c:0233a06": "九」等者，以三五等皆是方便，故皆云「非」。三",
    "T34n1719_04c:0233a07": "藏三乘加人天五也，加通教二乘七也。但",
    "T34n1719_04c:0233a08": "會二乘，何二乘耶？以共二乘與《婆沙》中二",
    "T34n1719_04c:0233a09": "乘永別，《般若》不與彼二乘共，故今問之。若",
    "T34n1719_04c:0233a10": "三藏三乘不須會者，《婆沙》四階即是究竟圓",
    "T34n1719_04c:0233a11": "常果不？若秖歸此果即是《大品》共佛以不？",
    "T34n1719_04c:0233a12": "為是《瓔珞》妙覺位不？為是《華嚴》遮那果不？",
    "T34n1719_04c:0233a13": "加通別菩薩九也。若義分行、向乃成十一，",
    "T34n1719_04c:0233a14": "此等皆是被會之異，合彼異故故名為一，",
    "T34n1719_04c:0233a15": "一體收異故名為大。大即今經圓妙一乘，位",
    "T34n1719_04c:0233a16": "與《華嚴》圓位同也。「儀式」者，秖以開合之相",
    "T34n1719_04c:0233a17": "為威儀法式。「今開三者」，開三在昔，而言今",
    "T34n1719_04c:0233a18": "者，指今一化從一乘開，故云今耳。「如釋論」",
    "T34n1719_04c:0233a19": "等者，文初適云「諸佛大事」，今文復云「何名諸",
    "T34n1719_04c:0233a20": "佛大事」等者？佛所尊重故數言之，故引為",
    "T34n1719_04c:0233a21": "例。「云云」者，《論》更有文，亦云「如王好施，所生",
    "T34n1719_04c:0233a22": "太子名數數與等」。次正明顯實中，古以此",
    "T34n1719_04c:0233a23": "四顯實，今以開示等四並為理一，舊師所",
    "T34n1719_04c:0233a24": "無，但說者受者並於理上立因果耳。此師",
    "T34n1719_04c:0233a25": "於此立因果門以釋開等，猶不及光宅",
    "T34n1719_04c:0233a26": "於別序中以本迹門而釋四句，別序雖序",
    "T34n1719_04c:0233a27": "迹門仍居一部之首，豈法說初更分因果？",
    "T34n1719_04c:0233a28": "「又正是因門」者，且從弟子因說。言「果門」者，",
    "T34n1719_04c:0233a29": "且從師之遠果其實具有，委如《玄》文。「若爾」去",
    "T34n1719_04c:0233b01": "反徵古師。本門既移來此，迹門理合向前，",
    "T34n1719_04c:0233b02": "不可本迹重張，復令本門剩長。若其雙標",
    "T34n1719_04c:0233b03": "本迹，品內之義混和，豈有雙標於斯，至下",
    "T34n1719_04c:0233b04": "別生緣起？況釋四一不及光宅下方等者，",
    "T34n1719_04c:0233b05": "舉本別由以責古釋，塔現證前兼為起後，",
    "T34n1719_04c:0233b06": "故寶塔踊為本遠由，地踊菩薩為本近由，二",
    "T34n1719_04c:0233b07": "由未來安得辯本？次敘光宅，「今亦不用」下",
    "T34n1719_04c:0233b08": "破也。初作因果相違破三慧在因故也。又",
    "T34n1719_04c:0233b09": "「三慧」下但約於因，以多種三慧即是縱難，",
    "T34n1719_04c:0233b10": "縱用三慧須簡三教，三教三慧尚未入於",
    "T34n1719_04c:0233b11": "當教聖位，況圓聖位？故復縱云：若圓三慧，此",
    "T34n1719_04c:0233b12": "位亦未開佛知見，故前兩教及別地前無佛",
    "T34n1719_04c:0233b13": "知見。「若作餘三」等者，結難也。初句結非佛",
    "T34n1719_04c:0233b14": "知見，「若作」下自違命章。「云云」者，應須廣辯，",
    "T34n1719_04c:0233b15": "不可用意。將教及理明不用意，以破地",
    "T34n1719_04c:0233b16": "師，先述、次破。初述中言「第五恒」等者，彼依",
    "T34n1719_04c:0233b17": "《大經》第六〈四依品〉云：「善男子！若有眾生於",
    "T34n1719_04c:0233b18": "一恒河沙諸如來所發菩提心，然後乃能於",
    "T34n1719_04c:0233b19": "惡世中不謗是經、愛樂是經，不能為人",
    "T34n1719_04c:0233b20": "分別演說。二恒正解信樂受持，亦不能廣說。",
    "T34n1719_04c:0233b21": "三恒受持書寫，雖為他說不解深義。四恒",
    "T34n1719_04c:0233b22": "廣說，十六分中解一分義。五恒八分，六恒十",
    "T34n1719_04c:0233b23": "二分，七恒十四分，八恒十六分，具足解釋盡",
    "T34n1719_04c:0233b24": "其義趣，所謂如來常恒不變一一句如初句。」經文一恒",
    "T34n1719_04c:0233b25": "之前，又有一熙連河未能信受，都成九段，",
    "T34n1719_04c:0233b26": "以熙連河近俱尸城小於恒河。言「發心」者，",
    "T34n1719_04c:0233b27": "有云：值一佛發一願下一砂，縱值多佛",
    "T34n1719_04c:0233b28": "不發願者亦不下砂，縱有發心不見佛",
    "T34n1719_04c:0233b29": "者亦不下砂，見一佛縱發多願亦秖下",
    "T34n1719_04c:0233c01": "一砂，一發心見多佛亦秖下一砂，如是積",
    "T34n1719_04c:0233c02": "數至八恒等，以明入位初易後難故也。初",
    "T34n1719_04c:0233c03": "之一增即得八分，此後但能二二增者，如",
    "T34n1719_04c:0233c04": "至太尉易、丞相則難。言十六分者，如世間",
    "T34n1719_04c:0233c05": "秤十六兩為斤，故《大論》中佛語鍱腹外道：汝",
    "T34n1719_04c:0233c06": "若出家，比舍利弗智，十六分中不及其一。",
    "T34n1719_04c:0233c07": "西方校量多用此意。古人五恒判在賢位，",
    "T34n1719_04c:0233c08": "以六七八用對初地已上至十地，以對十",
    "T34n1719_04c:0233c09": "二、十四、十六分，當知古意云多發心在方",
    "T34n1719_04c:0233c10": "便教，實教其心無多發故，來對今教不可",
    "T34n1719_04c:0233c11": "多發而分開等，復約賢聖立位不同。問：彼",
    "T34n1719_04c:0233c12": "多發心皆云於《涅槃經》得若干分解，如何",
    "T34n1719_04c:0233c13": "判之為方便教？答：涅槃之名既通所緣，生",
    "T34n1719_04c:0233c14": "解亦異，縱非前之兩教，但成別教教道，以",
    "T34n1719_04c:0233c15": "此而言教相難辯。況古師對位自消彼經，",
    "T34n1719_04c:0233c16": "若見思斷位不成別義，不可通位消圓開",
    "T34n1719_04c:0233c17": "等。若同體見思盡非六地，故知現在能信如",
    "T34n1719_04c:0233c18": "來甚深智慧甚深境界。理不容易，《華嚴》融通",
    "T34n1719_04c:0233c19": "極頓，說者尚失旨歸；《法華》唯顯一乘，不可",
    "T34n1719_04c:0233c20": "會之成漸。又有仙慧、開善、治城，各有判釋，",
    "T34n1719_04c:0233c21": "皆非今意。章安云：「三十心是初依五恒也。初",
    "T34n1719_04c:0233c22": "地已去是第二依，皆師位也。」意以初依具煩",
    "T34n1719_04c:0233c23": "惱性為弟子位。章安亦自約彼經判位，若",
    "T34n1719_04c:0233c24": "判開等此亦不然。何者？令判四依須約",
    "T34n1719_04c:0233c25": "四教，並不可以此判於開等。四依通凡，開",
    "T34n1719_04c:0233c26": "等唯聖，聖復約圓，故下結云「不與經會」。「引",
    "T34n1719_04c:0233c27": "經」等者，《大經》對地前為聞見，即別教地，安",
    "T34n1719_04c:0233c28": "得證通？登地眼見即佛眼也。故六地思盡全",
    "T34n1719_04c:0233c29": "在通教，古來但知以地釋地，而全不辯",
    "T34n1719_04c:0234a01": "地之所在。注「云云」者，廣立理教以破古師，",
    "T34n1719_04c:0234a02": "略如向述。「難此同前」者，難同光宅用三",
    "T34n1719_04c:0234a03": "慧也。且破三慧故云同前，亦應更云，五",
    "T34n1719_04c:0234a04": "濁先除安指今教？若今教除濁應始成聲",
    "T34n1719_04c:0234a05": "聞。若始除濁為是何佛知見顯耶？穢除理",
    "T34n1719_04c:0234a06": "顯難亦如之。次「有人」去，兩師皆以《法華》為",
    "T34n1719_04c:0234a07": "入，令《法華》成極，却失前三。佛之知見並今",
    "T34n1719_04c:0234a08": "經開等豈可分屬餘教，則成餘教有佛知",
    "T34n1719_04c:0234a09": "見。乃言別教，三乘別故，即指鹿苑。二師皆",
    "T34n1719_04c:0234a10": "以通教三乘而為般若。言「抑揚」者，以《淨名》",
    "T34n1719_04c:0234a11": "中抑挫聲聞、褒揚菩薩，此甚不曉彼經亦",
    "T34n1719_04c:0234a12": "有抑挫菩薩不獨褒揚，故今家八字判盡",
    "T34n1719_04c:0234a13": "經理，謂「折小彈偏歎大褒圓」。「裂」亦擗也，亦",
    "T34n1719_04c:0234a14": "分帛也。四句不可分也。「有人云三十」等者，",
    "T34n1719_04c:0234a15": "通無地前三十心位，故名「挾別」。但云初地",
    "T34n1719_04c:0234a16": "六地乃至十地，名為「旁通」。「未見法華奇異」",
    "T34n1719_04c:0234a17": "者，經之難思非凡所測，準聖歎擇師資可",
    "T34n1719_04c:0234a18": "知。今依義附文，略有十雙以辯異相，與",
    "T34n1719_04c:0234a19": "二乘近記、開如來遠本，隨喜歎第五十人、",
    "T34n1719_04c:0234a20": "聞益至一生補處，釋迦指五逆調達為本",
    "T34n1719_04c:0234a21": "師、文殊以八歲龍女為所化，凡聞一句咸",
    "T34n1719_04c:0234a22": "與授記、守護經名功不可量，聞品受持永",
    "T34n1719_04c:0234a23": "辭女質、若聞讀誦不老不死，五種法師現",
    "T34n1719_04c:0234a24": "獲相似、四安樂行夢入銅輪，若惱亂者頭",
    "T34n1719_04c:0234a25": "破七分、有供養者福過十號，況已今當說",
    "T34n1719_04c:0234a26": "一代所絕、歎其教法七喻稱揚，從地湧出",
    "T34n1719_04c:0234a27": "阿逸多不識一人、東方蓮華龍尊王未知",
    "T34n1719_04c:0234a28": "相本，況迹化舉三千墨點、本成喻五百微",
    "T34n1719_04c:0234a29": "塵，本迹事希諸教不說，如斯等文準經仍",
    "T34n1719_04c:0234b01": "有，且依向指非奇何謂？「有人引華嚴」等者，",
    "T34n1719_04c:0234b02": "他人意者，却責諸師，地前有四十心位，何",
    "T34n1719_04c:0234b03": "不用釋開佛知見，而但用地前三十位耶？",
    "T34n1719_04c:0234b04": "破有二失：一者謬用《華嚴》十信，二者賢位",
    "T34n1719_04c:0234b05": "非佛知見。言「華嚴不明十信」者，古人亦以",
    "T34n1719_04c:0234b06": "《華嚴》住前修十梵行空即入初住，將十梵",
    "T34n1719_04c:0234b07": "行空對十信位；今文破者，經無信名，故云",
    "T34n1719_04c:0234b08": "「無」也。《攝大乘》等位，具如《釋籤》所引，恐是《十",
    "T34n1719_04c:0234b09": "地論》剩七字。「有人」去，破用《論》四智者。彼師",
    "T34n1719_04c:0234b10": "所引云「總別一時」，欲釋四句令無前後，",
    "T34n1719_04c:0234b11": "不意却成高下不當。今為二破：一者但云",
    "T34n1719_04c:0234b12": "四智一時，而不分位別；二者四智在果、開",
    "T34n1719_04c:0234b13": "等通因，由斯不當故今不用。且準《止觀》引",
    "T34n1719_04c:0234b14": "《論》四智，以彼因果各有總別，若唯指果四",
    "T34n1719_04c:0234b15": "智位高，今且直以果智責之。四智者，謂道",
    "T34n1719_04c:0234b16": "慧、道種慧、一切智、一切種智，此四在果一體",
    "T34n1719_04c:0234b17": "具足。若開等四竪中論橫，故須四位別對",
    "T34n1719_04c:0234b18": "四智，縱因果相對各有總別，但成因果何",
    "T34n1719_04c:0234b19": "名開等？「有人言非空」等者，意以雙非理顯",
    "T34n1719_04c:0234b20": "為開，不出空有。分明指理能空能有故名",
    "T34n1719_04c:0234b21": "為「示」，見此空有不離於理方乃是「悟」，復了",
    "T34n1719_04c:0234b22": "此理不二而二方乃云「入」。「此人」下破意者，空",
    "T34n1719_04c:0234b23": "有之言是約二諦，雖作四重秖是空有二",
    "T34n1719_04c:0234b24": "理而已，失理淺深迷空有體，但列空有徒",
    "T34n1719_04c:0234b25": "分四重，故無中體徒用雙非，不出二乘",
    "T34n1719_04c:0234b26": "恐涉通教。「有人云達三諦」等者，雖標三諦",
    "T34n1719_04c:0234b27": "不辯融即，任運分張，別人初心何嘗不達",
    "T34n1719_04c:0234b28": "三諦之理，名達為開不名開也。至十行位",
    "T34n1719_04c:0234b29": "分明見假，至迴向位觀無一異，若入初",
    "T34n1719_04c:0234c01": "地方順法流，如此何能免於別義？亦未能",
    "T34n1719_04c:0234c02": "辯開等別相。非是初心畢竟不別，故非佛",
    "T34n1719_04c:0234c03": "界。次「有人」去，用總別相以釋知見。此人不",
    "T34n1719_04c:0234c04": "知《論》云「一切智」是聲聞智，不應以此為",
    "T34n1719_04c:0234c05": "知；一切種智居二智後，屬別佛智，不應以",
    "T34n1719_04c:0234c06": "此為圓佛見。又古人見一切之言，便以為",
    "T34n1719_04c:0234c07": "總，以有種言乃判為別，此亦不見《大論》",
    "T34n1719_04c:0234c08": "圓文。《論》云：「為令易解分屬三人」，況彼分三",
    "T34n1719_04c:0234c09": "大小因果條然永別，如何將釋圓佛知見？「有",
    "T34n1719_04c:0234c10": "人解盡智」等者，盡無生名出自三藏，無生之",
    "T34n1719_04c:0234c11": "語稍通於三，約清淨之言並判屬通佛。「如",
    "T34n1719_04c:0234c12": "上」等者，都不見於《法華》大意。總如《玄》文，大",
    "T34n1719_04c:0234c13": "意方了，略如今疏釋〈方便品〉，至此僅知佛",
    "T34n1719_04c:0234c14": "知見義。",
    "T34n1719_04c:0234c15": "法華文句記卷第四下"
}