{
    "T36n1736_066:0527a18": "15大方廣佛華嚴經隨疏演義鈔卷",
    "T36n1736_066:0527a19": "第六十六",
    "T36n1736_066:0527a21": "唐清涼山大華嚴寺沙門澄觀述",
    "T36n1736_066:0527a22": "疏「第二本末依持門」，疏文有六：一標門分",
    "T36n1736_066:0527a23": "齊，即八門半；二「緣相」下，假問徵起；三「論云隨",
    "T36n1736_066:0527a24": "順」下，引論正答，全同《涅槃》十二，佛答文殊",
    "T36n1736_066:0527a25": "義，已見玄文；四「俗為真詮」下，疏釋論意；五",
    "T36n1736_066:0527a26": "「中論云」下，引他論證，即〈四諦品〉，亦見上文；",
    "T36n1736_066:0527a27": "六「此觀有六」下，依總開別，謂於世諦八門",
    "T36n1736_066:0527a28": "半中為六觀故。於中有三：初列釋、二料揀、",
    "T36n1736_066:0527a29": "三別釋初門。今初，一一觀中文皆有二觀字。",
    "T36n1736_066:0527b01": "已上依論標名。觀字向下，是疏辨意。因有",
    "T36n1736_066:0527b02": "自他，故須二門，即染依止名為他因。第二",
    "T36n1736_066:0527b03": "「因觀」名為自因，染有四句，故攝三門。他因",
    "T36n1736_066:0527b04": "即第三自業助成，自因即第四不相捨離，故",
    "T36n1736_066:0527b05": "皆染因。「攝過」，即第五三道不斷門，謂惑業苦，",
    "T36n1736_066:0527b06": "惑業是集故。「護過」，即第六三際輪迴門，說",
    "T36n1736_066:0527b07": "此能除外道三過，三過如下。「不厭厭觀」，即第",
    "T36n1736_066:0527b08": "七三苦集成門，凡小不厭，菩薩厭故。「深觀」，即",
    "T36n1736_066:0527b09": "後三門，四句求生不可得故，無生而生，故",
    "T36n1736_066:0527b10": "曰深觀，豈同情取？疏「六中初二」下，第二料揀，",
    "T36n1736_066:0527b11": "攝六為四。初二染相者，一即能依所依；二",
    "T36n1736_066:0527b12": "即自因他因，皆迷染相。下三可知。疏「今此",
    "T36n1736_066:0527b13": "半門」下，第三別釋，中二：初出論意、後科",
    "T36n1736_066:0527b14": "文。今初，觀因緣有分為染者，此論自釋「何者",
    "T36n1736_066:0527b15": "是染分？分即支義。」從「而此染」下，釋染依止，此",
    "T36n1736_066:0527b16": "即論主生起之文。而論但云「因緣有分依止",
    "T36n1736_066:0527b17": "一心」，疏開釋之。次論云「此是二諦差別」",
    "T36n1736_066:0527b18": "者，是論解經。具云「此是二諦差別，一心雜",
    "T36n1736_066:0527b19": "染和合因緣集觀。」疏文略耳。從「以純真不生」",
    "T36n1736_066:0527b20": "下，疏釋。疏「後釋中論無別釋」下，疏文分三：",
    "T36n1736_066:0527b21": "初略彈古釋；二「今謂說主」下，標示正義；三",
    "T36n1736_066:0527b22": "「是以此門」下，總顯包含。於中三：初約體攝",
    "T36n1736_066:0527b23": "二、二約義攝五、三約時攝六。今初，一「自性",
    "T36n1736_066:0527b24": "緣起」者，即二取習氣。二「愛非愛緣起」，即諸業",
    "T36n1736_066:0527b25": "習氣。全同《唯識》「由諸業習氣、二取習氣俱，",
    "T36n1736_066:0527b26": "前異熟既盡，復生餘異熟」也。疏「二含俱舍」",
    "T36n1736_066:0527b27": "下，即第二約義攝五。於中有三：初標列。標",
    "T36n1736_066:0527b28": "列唯四，何言攝五？下有例釋同時同體義",
    "T36n1736_066:0527b29": "故。二「後三」下，指三在後。三「此中正當第一」",
    "T36n1736_066:0527c01": "下，別釋剎那，即消經文。於中有三：初別",
    "T36n1736_066:0527c02": "釋、二總結、三例釋同體。今初。疏「故今不必依",
    "T36n1736_066:0527c03": "次」者，初即識支、二是行支、三方無明，故不依",
    "T36n1736_066:0527c04": "次。而《俱舍》具有十二，下云「癡是無明，思即",
    "T36n1736_066:0527c05": "是行」，猶依次第，況不依次非一剎那？疏",
    "T36n1736_066:0527c06": "「謂行此貪事必依心起」下，識支。然有二義：一",
    "T36n1736_066:0527c07": "依心起是大乘義，即八識心。「復了別」下，即《俱",
    "T36n1736_066:0527c08": "舍》意，於諸境界了別名識。疏「不生五識唯",
    "T36n1736_066:0527c09": "名十界」等者，十界即五根、五境，以十八界根",
    "T36n1736_066:0527c10": "識別故。若明十二處，攝識在根，故云五識",
    "T36n1736_066:0527c11": "依生乃名十處，五根加意故云六處。大乘意，",
    "T36n1736_066:0527c12": "根異識支故；《俱舍》小乘即第六識是識支體，",
    "T36n1736_066:0527c13": "故云住名色根說為六處。彼疏釋云「眼",
    "T36n1736_066:0527c14": "等五識住名色根，故說五根以名六處。雖",
    "T36n1736_066:0527c15": "即勝是五，六處攝故。」疏「貪必對境」者，釋觸",
    "T36n1736_066:0527c16": "也。論云「六處對餘和合是觸。」釋云：餘謂識",
    "T36n1736_066:0527c17": "境。釋取順經，云是欲取。若《俱舍》云「與此相",
    "T36n1736_066:0527c18": "應諸纏名取」，彼疏釋云「即無慚無愧、惛沈",
    "T36n1736_066:0527c19": "掉舉等」，與貪相應也。釋有，順經云諸支生。",
    "T36n1736_066:0527c20": "若《俱舍》云「所起身語二業名有，老壞為死」，",
    "T36n1736_066:0527c21": "全同論文。「剎那滅故」，是彼疏釋。疏「此若不斷",
    "T36n1736_066:0527c22": "則名連縛」下，第二略釋餘三緣起。論云連",
    "T36n1736_066:0527c23": "縛者，如《品類足論》「謂遍有為十二支位，所",
    "T36n1736_066:0527c24": "有五蘊皆分位攝，即此懸遠相續無始，說為",
    "T36n1736_066:0527c25": "遠續。」上皆論文。釋曰：連縛要因果無間相連",
    "T36n1736_066:0527c26": "起也。若情非情皆有生滅念念相續，故剎那",
    "T36n1736_066:0527c27": "連縛遍一切有為。云謂遍有為分位。緣起",
    "T36n1736_066:0527c28": "要約順生受業及不定業，三世十二支五蘊",
    "T36n1736_066:0527c29": "分位若遠續者，即前分位遠相續耳，故論云",
    "T36n1736_066:0528a01": "即此相續。《順正理論》云「遠續緣起，謂前後際",
    "T36n1736_066:0528a02": "有順後受業及不定業，無始流轉，如說無明",
    "T36n1736_066:0528a03": "有愛本際不可知等。連縛緣起，取相隣接相",
    "T36n1736_066:0528a04": "繫不斷。」彼疏云「遠續唯隔越，連縛唯無間。",
    "T36n1736_066:0528a05": "遠續唯異熟因，若兼無情亦同類因。連縛定",
    "T36n1736_066:0528a06": "非異熟，異熟因非連縛，故通同類。遍行能",
    "T36n1736_066:0528a07": "作，除相應，俱有此二，非前後故。」疏「大小理",
    "T36n1736_066:0528a08": "通」者，第二總結，亦是釋妨難。謂有問言：今",
    "T36n1736_066:0528a09": "釋一乘唯一心法，何以引《俱舍》為證？故為",
    "T36n1736_066:0528a10": "此答。一心之義，小乘立六、大有八等，則有不",
    "T36n1736_066:0528a11": "同。若一剎那具十二支，則大小皆具。疏「非",
    "T36n1736_066:0528a12": "聖教量」等者，結示令信也。自古不為此釋，",
    "T36n1736_066:0528a13": "今總約一念具十二，故以聖教量證非臆",
    "T36n1736_066:0528a14": "說矣。言「論主不釋殆似疎遺」者，論主造《俱",
    "T36n1736_066:0528a15": "舍論》，非是不知，將為易解，故不解釋。由",
    "T36n1736_066:0528a16": "論不釋，令後誤解，即似疎遺。殆者近也，近",
    "T36n1736_066:0528a17": "似之言，顯非失矣。疏「此文正辨」下，第三例",
    "T36n1736_066:0528a18": "釋同時同體，可知。疏「以此十二有支」下，第",
    "T36n1736_066:0528a19": "三約時攝六。於中有二：先廣釋五世、後「二",
    "T36n1736_066:0528a20": "依三世」下略例餘五。前中，先正明、後通妨。",
    "T36n1736_066:0528a21": "今初，即《涅槃》三十七意，南經三十四，迦葉問",
    "T36n1736_066:0528a22": "觀業苦，如來釋之。經云「智者復觀煩惱因",
    "T36n1736_066:0528a23": "緣生於煩惱，業因緣故亦生煩惱，煩惱因",
    "T36n1736_066:0528a24": "緣復生於業，業因緣故生苦。苦因緣故生",
    "T36n1736_066:0528a25": "於煩惱，煩惱因緣故生有支，有因緣生苦。",
    "T36n1736_066:0528a26": "有因緣生有，有因緣生業，業因緣生煩惱，",
    "T36n1736_066:0528a27": "煩惱因緣生苦，苦因緣生苦。善男子！智者若",
    "T36n1736_066:0528a28": "能作如是觀，當知是人能觀業苦。」遠公釋",
    "T36n1736_066:0528a29": "云：「此就五世以明因緣。謂過去過去有其",
    "T36n1736_066:0528b01": "二支。煩惱因緣生煩惱者，從彼過去過去煩",
    "T36n1736_066:0528b02": "惱，生於過去無明也。業因緣故亦生煩惱",
    "T36n1736_066:0528b03": "者，從彼過去過去業行，生於次過去無明。",
    "T36n1736_066:0528b04": "其次過去亦立二支，煩惱因緣復生於業",
    "T36n1736_066:0528b05": "者，過去無明生於行支。業生苦者，謂從前",
    "T36n1736_066:0528b06": "行生現識支。現在世中立其四支，言苦因",
    "T36n1736_066:0528b07": "緣生煩惱者，謂於現在五果起於愛取。煩",
    "T36n1736_066:0528b08": "惱因緣生於有者，從現愛取起現有支。有",
    "T36n1736_066:0528b09": "因緣生苦者，從現有支生未來生老死支。",
    "T36n1736_066:0528b10": "有因緣生有者，從現有支生未來有。現在",
    "T36n1736_066:0528b11": "世中善惡二業為同類因，生未來善惡業",
    "T36n1736_066:0528b12": "故。其次未來出於三支，有因緣生業者，未來",
    "T36n1736_066:0528b13": "業行前後相生。言業因緣生煩惱者，從未",
    "T36n1736_066:0528b14": "來世所造業，起未來世潤生煩惱。煩惱因緣",
    "T36n1736_066:0528b15": "生苦者，從未來世潤生煩惱，生於未來未",
    "T36n1736_066:0528b16": "來生支。未來未來唯立一支，苦因緣生苦者，",
    "T36n1736_066:0528b17": "從彼未來未來生支，生彼世老死支也。」釋",
    "T36n1736_066:0528b18": "曰：上以疏文對此經釋，於義可了，但疏文",
    "T36n1736_066:0528b19": "稍略耳。疏「此依三世」下，第二釋妨。謂有問",
    "T36n1736_066:0528b20": "言：若過去無明更依過去，則前無始未來老",
    "T36n1736_066:0528b21": "死更生未來老死之果，則未來無窮，則無明",
    "T36n1736_066:0528b22": "非無因、老死非無果，有無窮過。故今答云：",
    "T36n1736_066:0528b23": "今依推過去無明非自然生，復因宿習",
    "T36n1736_066:0528b24": "未來不得對治，則苦果無窮，因果相關故",
    "T36n1736_066:0528b25": "有五世。五世之外更不關涉，故非無窮。若",
    "T36n1736_066:0528b26": "約三世輪環，無無窮過。疏「二約大悲隨順」",
    "T36n1736_066:0528b27": "下，此文有六：一標觀名。故論徵云「云何餘",
    "T36n1736_066:0528b28": "處求解脫耶？」二「謂凡夫愚癡」下，引論釋相。",
    "T36n1736_066:0528b29": "三「經明唯是」下，以論意引經而為對治，",
    "T36n1736_066:0528c01": "我我等中求為非，於心等求為是。四「亦",
    "T36n1736_066:0528c02": "同淨名」下，引例為釋。即〈問疾品〉因問空室之",
    "T36n1736_066:0528c03": "由，尋末歸本有三重問答：一問空當於何",
    "T36n1736_066:0528c04": "求？答曰：當於六十二見中求。又問六十二",
    "T36n1736_066:0528c05": "見當於何求？答曰：當於諸佛解脫中求。又",
    "T36n1736_066:0528c06": "問：諸佛解脫當於何求？答曰：當於一切眾",
    "T36n1736_066:0528c07": "生心行中求。然尋古釋，略有三意。第一意",
    "T36n1736_066:0528c08": "云：執見乖空，則顯空非是見；佛解脫中無",
    "T36n1736_066:0528c09": "見，則知見非解脫。眾生心中無佛解脫，當",
    "T36n1736_066:0528c10": "知諸佛解脫中，則非眾生親契空矣。即生",
    "T36n1736_066:0528c11": "公意。二云：空智因於見生，則空智無性，無性",
    "T36n1736_066:0528c12": "故智空。諸佛解脫而非有邪，因正生邪亦",
    "T36n1736_066:0528c13": "空矣。諸佛解脫因悟眾生心行，則解脫空矣。",
    "T36n1736_066:0528c14": "三者約其空體無二，所以互求理無不遍。",
    "T36n1736_066:0528c15": "此意近於今經，今經正明於真妄心求，見",
    "T36n1736_066:0528c16": "妄性空，悟本真體，如下當釋。疏「言阿賴耶",
    "T36n1736_066:0528c17": "識此云藏釋」者，此下第五會釋論文。然《唯",
    "T36n1736_066:0528c18": "識》第三明第八識總有七名，故彼論云「然",
    "T36n1736_066:0528c19": "第八識雖諸有情皆悉成就，而隨義別立種",
    "T36n1736_066:0528c20": "種名。謂或名心，由種種法熏習種子所積",
    "T36n1736_066:0528c21": "集故。或名阿陀那，執持種子及諸色根令",
    "T36n1736_066:0528c22": "不壞故。或名所知依，能與染淨所知諸法",
    "T36n1736_066:0528c23": "為依止故。或名種子識，能遍任持世出世",
    "T36n1736_066:0528c24": "間二諸種子故。此等諸名通一切位。」釋曰：",
    "T36n1736_066:0528c25": "前名心者，望種積集。此種子識唯望能生，",
    "T36n1736_066:0528c26": "故不立也。次論云「或名阿賴耶，攝藏一切",
    "T36n1736_066:0528c27": "雜染品法令不失故。我見愛等執藏以為",
    "T36n1736_066:0528c28": "自內我故，此名唯在異生有學，非無學位。",
    "T36n1736_066:0528c29": "不退菩薩有雜染法執藏義故。」釋曰：然準賴",
    "T36n1736_066:0529a01": "耶有三藏義，故上論云「此識具有能藏、所",
    "T36n1736_066:0529a02": "藏、執藏義故。謂與雜染互為緣故，有情執",
    "T36n1736_066:0529a03": "為自內我故。」釋曰：言互為緣，即具能所二",
    "T36n1736_066:0529a04": "藏：一能持染種，種名所藏、識是能藏，謂現",
    "T36n1736_066:0529a05": "行異熟能持種子。二是雜染法所熏所依，則",
    "T36n1736_066:0529a06": "染法名能藏、此識為所藏。《起信疏》云「又藏",
    "T36n1736_066:0529a07": "自體於諸法中。」大乘法師云：謂由七轉識熏",
    "T36n1736_066:0529a08": "成種子，識體與種子無異性故。亦隨所藏",
    "T36n1736_066:0529a09": "種子不離轉識，藏在轉識中。三又為第七",
    "T36n1736_066:0529a10": "之所執藏。今但出二義，闕所藏者，約通無",
    "T36n1736_066:0529a11": "漏不說所藏。次論云「或名異熟識，能引生",
    "T36n1736_066:0529a12": "死善不善業異熟果故。此名唯在異生、二乘、",
    "T36n1736_066:0529a13": "諸菩薩位，非如來地猶有異熟無記法故。」",
    "T36n1736_066:0529a14": "釋曰：此通二乘無學、十地菩薩，以如來唯善，",
    "T36n1736_066:0529a15": "無無記故。次論云「或名無垢識，最極清淨",
    "T36n1736_066:0529a16": "諸無漏法所依止故。此名唯在如來地有，菩",
    "T36n1736_066:0529a17": "薩、二乘及異生位，持有漏種可受熏習，未",
    "T36n1736_066:0529a18": "得善淨第八識故。」釋曰：非煩惱，依故名無",
    "T36n1736_066:0529a19": "垢。今論唯舉二名者，賴耶意在通染，阿陀",
    "T36n1736_066:0529a20": "那意在通淨。略舉一對，通為所求之處，其",
    "T36n1736_066:0529a21": "理已同，故疏云「論主意明心含染淨」。疏「求義",
    "T36n1736_066:0529a22": "云何」下，第六別釋求相，即示二無我觀。於",
    "T36n1736_066:0529a23": "中，先舉迷、後「若我執亡」下明悟。「即捨賴耶",
    "T36n1736_066:0529a24": "名」者，《唯識》云「阿羅漢位捨，以三藏中無我愛",
    "T36n1736_066:0529a25": "執藏故，羅漢位捨。若約菩薩，義當八地",
    "T36n1736_066:0529a26": "已出三界。」言「妄心斯滅真心顯現」，即《起信》",
    "T36n1736_066:0529a27": "意，前疏已引。從「故下偈云」，引證。先引當經。",
    "T36n1736_066:0529a28": "具云「了達三界依心有，十二因緣亦復然。",
    "T36n1736_066:0529a29": "生死皆由心所作，心若滅者生死盡。」次云「即",
    "T36n1736_066:0529b01": "妄滅也，非心體滅」者，即暗引《起信》成經滅",
    "T36n1736_066:0529b02": "義。故彼文云「但心相滅，非心體滅。」《楞伽》亦",
    "T36n1736_066:0529b03": "云「若阿賴耶滅，不異外道斷見戲論。」亦前",
    "T36n1736_066:0529b04": "疏已用。疏「即當第二依止觀」者，疏有二解：",
    "T36n1736_066:0529b05": "前解但唯依第一義，故唯約淨；此明有支",
    "T36n1736_066:0529b06": "依持，故通染淨。第二解中，「依真起妄」者，不",
    "T36n1736_066:0529b07": "了第一義諦名無明等故。「顯妄依真」者，十",
    "T36n1736_066:0529b08": "二因緣皆依一心如是而立故。疏「第三自",
    "T36n1736_066:0529b09": "業助成」者，然《雜集論》名建立支業，各具二",
    "T36n1736_066:0529b10": "業故，全同今經。依本論，初觀中二，先總解",
    "T36n1736_066:0529b11": "二因、後別解此段。前中，一總標、二「遠公」下敘",
    "T36n1736_066:0529b12": "昔、三「他因小通」下辨違。以知無明異行故",
    "T36n1736_066:0529b13": "許其通，而又不知無明望行具自他義，但",
    "T36n1736_066:0529b14": "為他因故，故小通耳。言「自因有妨」者，以",
    "T36n1736_066:0529b15": "違論故。論主既引無明因緣生行，證離前",
    "T36n1736_066:0529b16": "支則無後支，明以無明為前、行為後矣。",
    "T36n1736_066:0529b17": "況自因緣內，無有無明生無明支。四「今謂」",
    "T36n1736_066:0529b18": "下申今正義。於中二：先別明、後總結。前中",
    "T36n1736_066:0529b19": "二因，皆先正明、後「故大悲」下引二觀為證。",
    "T36n1736_066:0529b20": "大悲觀中冥性，即外道之自生，與自性義同，",
    "T36n1736_066:0529b21": "故以他因破其自生。自生即外道從他生",
    "T36n1736_066:0529b22": "義，故以自因破其他生。一切相智中，他因",
    "T36n1736_066:0529b23": "乃前，為後之方便；自因即為因緣之相。此義",
    "T36n1736_066:0529b24": "極顯。故舉酪喻正喻自因亦喻他因，酪不",
    "T36n1736_066:0529b25": "從自生，必假乳為因故。此則乳為酪家他",
    "T36n1736_066:0529b26": "因，以乳非酪故，要從乳生，不從蒲石等",
    "T36n1736_066:0529b27": "生故。乳為酪家自因，以若不要從乳生者，",
    "T36n1736_066:0529b28": "因同非因故。若無他義，乳即是酪，俱失因",
    "T36n1736_066:0529b29": "果。疏「三觀取意」下，第二總結，由大同故，得",
    "T36n1736_066:0529c01": "引為證。「諸德」下，結彈。然自因他因，即《俱舍》等",
    "T36n1736_066:0529c02": "此有彼有、此生彼生。《俱舍》第九云「何故世尊",
    "T36n1736_066:0529c03": "說前二句此問也？論答云：謂依此有彼有、此",
    "T36n1736_066:0529c04": "生彼生，於緣起決定故。如餘處說：依無明",
    "T36n1736_066:0529c05": "有，諸行得有，非離無明可有諸行。又為",
    "T36n1736_066:0529c06": "顯示諸支轉生，謂依此支有，彼支得有。",
    "T36n1736_066:0529c07": "由彼支生故，餘支得生。又為顯示三際轉",
    "T36n1736_066:0529c08": "生，謂前際有中際得有，由中際生後際得",
    "T36n1736_066:0529c09": "生。又為顯示親轉二緣，謂有無明無間生",
    "T36n1736_066:0529c10": "行，或展轉力諸行方生。有餘師說：如是二",
    "T36n1736_066:0529c11": "句為破無因常因二論，謂非無因諸行可",
    "T36n1736_066:0529c12": "有，亦非由常自性我等無生因故諸行得",
    "T36n1736_066:0529c13": "生。若爾，便成前句無用。但由後句此生彼",
    "T36n1736_066:0529c14": "生，能具破前無因常因等。故軌範師釋此二",
    "T36n1736_066:0529c15": "句為顯因果。因果不斷及生者為有，釋",
    "T36n1736_066:0529c16": "為顯因果住生云云。」釋曰：上皆論文，今當會",
    "T36n1736_066:0529c17": "釋。此即《雜集》等，及上經中是事有，故是事有。",
    "T36n1736_066:0529c18": "是事起故是事起，起即生義，已如前釋。今且",
    "T36n1736_066:0529c19": "會二因。前支有故後支得有，即自因義，以",
    "T36n1736_066:0529c20": "要不離前方有後故。此生彼生，即他因義，",
    "T36n1736_066:0529c21": "此支生時彼支別故。故前第四釋此有彼有",
    "T36n1736_066:0529c22": "為親因，此生彼生為展轉因。展轉者，即是",
    "T36n1736_066:0529c23": "他義。要從前支，即是自義。若望大悲隨順",
    "T36n1736_066:0529c24": "觀，則前第五為破二因，義甚相順。以自因",
    "T36n1736_066:0529c25": "破無因，酪要因乳故。以他因破常因，必",
    "T36n1736_066:0529c26": "假他因非自性等。故是則先破二因，未為",
    "T36n1736_066:0529c27": "失意。既今經意，順上論意自他昭然，則諸古",
    "T36n1736_066:0529c28": "德非獨闕尋本論，亦不見於他論之意",
    "T36n1736_066:0529c29": "旨。疏「今此一門」下，第二別釋此段。於中二：",
    "T36n1736_066:0530a01": "先以二業釋他因義、後別釋文。今初二釋：",
    "T36n1736_066:0530a02": "前合釋，以自業之他，助成後支之因；二別",
    "T36n1736_066:0530a03": "配二字，可知。疏「然生起之因」下，二別釋",
    "T36n1736_066:0530a04": "經文。先釋助成、後釋自業。前中二：先總釋",
    "T36n1736_066:0530a05": "經文、後廣顯差別。今初，經中助成唯增上緣，",
    "T36n1736_066:0530a06": "而云作生起因者，從通相說。別則因親緣",
    "T36n1736_066:0530a07": "疎，通則因即是緣，故《俱舍》中四緣攝於六因。",
    "T36n1736_066:0530a08": "論云「說有四種緣。因緣五因性。等無間非",
    "T36n1736_066:0530a09": "後，心心所以生。所緣一切法。增上即能作。」",
    "T36n1736_066:0530a10": "若《唯識論》，亦攝十因以為四緣。六因十因",
    "T36n1736_066:0530a11": "前疏已說，今意但顯通耳。疏「於四緣中」下，",
    "T36n1736_066:0530a12": "第二廣顯差別。即《唯識》緣生中諸門分別內",
    "T36n1736_066:0530a13": "四緣分別門，疏多依彼。就文有四：一總顯",
    "T36n1736_066:0530a14": "具闕、二別釋有無、三結例無方、四會通經",
    "T36n1736_066:0530a15": "意。今初，彼論具云「諸支相望，增上定有，餘之",
    "T36n1736_066:0530a16": "三緣有無不定。契經依定，唯說有一。」釋曰：",
    "T36n1736_066:0530a17": "對疏可知。然增上體寬，故皆定有。餘三緣局，",
    "T36n1736_066:0530a18": "故有無不定。疏「謂愛望於取」下，第二別釋",
    "T36n1736_066:0530a19": "有無。於中有二：先明因緣、後辨餘二。前中",
    "T36n1736_066:0530a20": "有二：先正明、後料揀。前中有四：一依實有、",
    "T36n1736_066:0530a21": "二依不定、三結例、四會通他論。今初，「愛是",
    "T36n1736_066:0530a22": "取家因緣」者，夫言因緣要辨體親生，既愛",
    "T36n1736_066:0530a23": "增為取，則愛是取種、能生現取，故為因緣。",
    "T36n1736_066:0530a24": "「識增為有」者，有無別體。由愛取潤五種成",
    "T36n1736_066:0530a25": "有，有即識種、生支即識現行。識種有，生現",
    "T36n1736_066:0530a26": "故，故有得是生家因緣。疏「若說識支是",
    "T36n1736_066:0530a27": "業種」下，二依不定。此是《唯識》會《對法》意。若",
    "T36n1736_066:0530a28": "以識種為識支，行非識親因。今以業種",
    "T36n1736_066:0530a29": "為識支，故行得為識之因緣，此則現行為",
    "T36n1736_066:0530b01": "種因緣。識是業種，如初章辨。疏「餘支」下，結",
    "T36n1736_066:0530b02": "例。疏「而集論」下，第四會通他論。先會《集論》，",
    "T36n1736_066:0530b03": "後會《瑜伽》。今初，即第四，於中先標彼有；後",
    "T36n1736_066:0530b04": "「依無明時」下，顯其有義明是假說。謂依無",
    "T36n1736_066:0530b05": "明俱時之思業之習氣，與無明俱，假說業",
    "T36n1736_066:0530b06": "種以為無明，實是行種生行現行耳。然《集",
    "T36n1736_066:0530b07": "論》中名建立支緣。論云「建立支緣者，謂習",
    "T36n1736_066:0530b08": "氣故、引發故、思惟故、俱有故。建立支緣隨",
    "T36n1736_066:0530b09": "其所應，依四緣相建立支緣。且如無明望",
    "T36n1736_066:0530b10": "行，前生習氣故得為緣，由彼熏習相續所",
    "T36n1736_066:0530b11": "生諸業能造後有故。一當於爾時，現行無",
    "T36n1736_066:0530b12": "明能引發故，為等無間緣。二由彼引發差",
    "T36n1736_066:0530b13": "別諸行流轉相續生故，思惟彼故，為所緣",
    "T36n1736_066:0530b14": "緣。三以計最勝等不如理思惟，緣愚癡位",
    "T36n1736_066:0530b15": "為境界故，彼俱有故，為增上緣，由彼增上",
    "T36n1736_066:0530b16": "緣力令相應思顛倒緣境而造作故。四如",
    "T36n1736_066:0530b17": "是一切隨其所應令盡，當知。」釋曰：上於",
    "T36n1736_066:0530b18": "無明望行具作四緣，既例一切令盡，當知",
    "T36n1736_066:0530b19": "則十二支皆具四緣。大乘法師釋曰：此《唯識",
    "T36n1736_066:0530b20": "論》依於別體故互有無，彼依分位故得皆",
    "T36n1736_066:0530b21": "具。彼以無明為法之式，例於餘支。今《唯識",
    "T36n1736_066:0530b22": "論》且偏會之。釋曰：此大乘法師意，似明《唯",
    "T36n1736_066:0530b23": "識》不曉彼意，不合唯會無明與行。故下",
    "T36n1736_066:0530b24": "疏云「既約因言，已含餘三，則皆具四。」疏",
    "T36n1736_066:0530b25": "「瑜伽論說諸支相望無因緣者」下，二會大",
    "T36n1736_066:0530b26": "論第十說有三緣，無有因緣。上牒大論。",
    "T36n1736_066:0530b27": "從「依現愛取唯業有說」，會上有義。大論言",
    "T36n1736_066:0530b28": "無，上具說有。上有四位不定假說，此不",
    "T36n1736_066:0530b29": "須會，但會二位實有因緣也。「依現愛取」者，",
    "T36n1736_066:0530c01": "會前愛望於取有因緣義。彼以愛增為",
    "T36n1736_066:0530c02": "取，種生現故得為因緣。今以現行之愛望",
    "T36n1736_066:0530c03": "現行取，非從自種，安得因緣？言「唯業有說」",
    "T36n1736_066:0530c04": "者，會前有望於生，得為因緣。前以識種",
    "T36n1736_066:0530c05": "起生現行，得為因緣。今以業種為有而",
    "T36n1736_066:0530c06": "起於生，業非識體但為增上，安為因緣？",
    "T36n1736_066:0530c07": "故《瑜伽》云「何故相望皆無因緣？答：因緣者，自",
    "T36n1736_066:0530c08": "體種子因所顯故。今現行愛取非是種子，以",
    "T36n1736_066:0530c09": "業望生非自體故。」大乘法師云：若無此論，",
    "T36n1736_066:0530c10": "難解《瑜伽》。疏「上四位相望」下，第二料揀。",
    "T36n1736_066:0530c11": "非《唯識論》，是疏意耳，尋上可知。疏「無明望",
    "T36n1736_066:0530c12": "行至有餘二緣」者，第二辨餘二緣。自有三",
    "T36n1736_066:0530c13": "義：初三位具二、次二位具一、後結餘皆無。",
    "T36n1736_066:0530c14": "今初、先舉論文、從「並以」下疏釋。並以現行相",
    "T36n1736_066:0530c15": "望，總出有二緣所以。言「無間引生」者，明",
    "T36n1736_066:0530c16": "有等無間緣。謂等無間緣，要是現行心心",
    "T36n1736_066:0530c17": "所法，前念謝滅引生後念故。無明心心所",
    "T36n1736_066:0530c18": "滅，引行思心。愛心所滅，引起取心。此中愛",
    "T36n1736_066:0530c19": "支亦約現行，生及老死但是識與名色增長",
    "T36n1736_066:0530c20": "衰變，增長心滅引生衰變，故此三位有等無",
    "T36n1736_066:0530c21": "間。言「行等思心可反緣故」者，明有所緣緣。",
    "T36n1736_066:0530c22": "等者，等於取及老死。謂行之思心，可得反",
    "T36n1736_066:0530c23": "緣前無明支，故無明支即是行家所緣緣也。",
    "T36n1736_066:0530c24": "二取亦心所，故得緣愛，愛是取家所緣緣也。",
    "T36n1736_066:0530c25": "老死心所可緣於生，生即老死所緣緣也。",
    "T36n1736_066:0530c26": "皆言反緣者，後支緣前故。疏「有望於生",
    "T36n1736_066:0530c27": "受望於愛無等無間有所緣緣」者，此即第二",
    "T36n1736_066:0530c28": "二位相望，但具一緣。此上論文。從「以種望",
    "T36n1736_066:0530c29": "現故」下，釋上無等無間義，以等無間要是",
    "T36n1736_066:0531a01": "現行心心所法相引生故。今有是種子，生是",
    "T36n1736_066:0531a02": "現行，安得有之？受亦種子、愛是現行，故非無",
    "T36n1736_066:0531a03": "間。從「所生現行却緣種故」者，釋有所緣緣",
    "T36n1736_066:0531a04": "義。生是現行，能緣有種；愛是現行，能緣受種，",
    "T36n1736_066:0531a05": "故有及受為所緣緣。疏「餘支相望二俱非",
    "T36n1736_066:0531a06": "有」者，三明全無二也。餘支者，即更有六",
    "T36n1736_066:0531a07": "位相望，總無二緣。謂行望識、識望名色、名",
    "T36n1736_066:0531a08": "色望六入、六入望觸、觸望受支、取望有支。",
    "T36n1736_066:0531a09": "所以無等無間者，其果皆非現行心心所",
    "T36n1736_066:0531a10": "相引生故。謂識等至受，皆是種子。有亦種子，",
    "T36n1736_066:0531a11": "行為識因，取為有因。雖是現行，所生識有，",
    "T36n1736_066:0531a12": "即是種故，非等無間。所以非所緣緣者，既",
    "T36n1736_066:0531a13": "非現行心心所法，何有緣慮？疏「此中且依",
    "T36n1736_066:0531a14": "隣近」下，第三結例無方。亦《唯識論》意。於中",
    "T36n1736_066:0531a15": "二：先舉論文；後「以其逆順」下，即疏釋成。然",
    "T36n1736_066:0531a16": "其論中乃有四重：一依隣近則異隔越，或",
    "T36n1736_066:0531a17": "唯越一、越二、越多。二依順次則異逆次，唯",
    "T36n1736_066:0531a18": "將無明作行之緣，不以行為無明緣等。三",
    "T36n1736_066:0531a19": "依不相雜亂異於雜亂。若《集論》說「以無",
    "T36n1736_066:0531a20": "明望行乃取無明，其中行種而為無明，故",
    "T36n1736_066:0531a21": "是雜亂。」四依實緣起說者異於假說，如向",
    "T36n1736_066:0531a22": "無明俱時業之習氣，實是行種，假說無明。後",
    "T36n1736_066:0531a23": "之二義，大同小異。從「異此相望為緣不定」",
    "T36n1736_066:0531a24": "者，即異上四義，是向鈔中所異是也，既異",
    "T36n1736_066:0531a25": "隔越等故。疏云「以其逆順各有次第及超間",
    "T36n1736_066:0531a26": "故」，且約第一隔越者，如無明與識等五及",
    "T36n1736_066:0531a27": "有，但一增上，唯能生起彼種子故。無明與",
    "T36n1736_066:0531a28": "愛取老死為二緣，謂所緣緣、增上緣。餘一切",
    "T36n1736_066:0531a29": "緣，準此可知。二約逆次者，亦有隣次、隔越，",
    "T36n1736_066:0531b01": "今合說之。老死與生愛取行無明為二緣，",
    "T36n1736_066:0531b02": "謂所緣、增上緣，餘但增上。三若相雜亂，有二：",
    "T36n1736_066:0531b03": "一順、二逆。順中有隣次、隔越。隣次如《對法》，",
    "T36n1736_066:0531b04": "前無明望行是也。隔越與前實緣不殊，亦",
    "T36n1736_066:0531b05": "約識等五種而說。若約當生，隨其所應。逆",
    "T36n1736_066:0531b06": "次之中，有隣、有間，此應思準。上約實緣起",
    "T36n1736_066:0531b07": "說，此約增上說，然有遠近，乃至諸支一一",
    "T36n1736_066:0531b08": "應作。然此中識等五，依當起位，諸支隔越、",
    "T36n1736_066:0531b09": "逆次、超間相雜為緣，一一思準可解，不繁",
    "T36n1736_066:0531b10": "廣說。疏「為緣既多義不同」下，第四會通經",
    "T36n1736_066:0531b11": "意。於中有二：先明經中但有增上，總言",
    "T36n1736_066:0531b12": "為生起因故。若《雜集》，六因即能作因，名",
    "T36n1736_066:0531b13": "成起相，非謂隣近緣。如無明望行，由此無",
    "T36n1736_066:0531b14": "間，生當有故。二「又約因言已含餘三」者，即",
    "T36n1736_066:0531b15": "總明具四。如《雜集》說兼約位故，但言生起",
    "T36n1736_066:0531b16": "因，不定增上故。若《瑜伽》意，生起即是增上",
    "T36n1736_066:0531b17": "緣耳。故論問云「若諸支相望無因緣者，何",
    "T36n1736_066:0531b18": "故說言依因果體性建立緣起耶？答：依增",
    "T36n1736_066:0531b19": "上緣所攝引發因、牽引因、生起因故，說名為",
    "T36n1736_066:0531b20": "因。」故大乘法師釋云：即以此文證生起因",
    "T36n1736_066:0531b21": "唯說增上緣。然生起因若別說者，即十因之",
    "T36n1736_066:0531b22": "一。言十因者，《瑜伽》三十八〈菩提分品〉云「一",
    "T36n1736_066:0531b23": "隨說因、二觀待因、三牽引因、四攝受因、五生",
    "T36n1736_066:0531b24": "起因、六引發因、七定別因、八同事因、九相違",
    "T36n1736_066:0531b25": "因、十不相違因。謂一切法名為先故想，想為",
    "T36n1736_066:0531b26": "先故說，是名彼諸法隨說因。觀待此故、此",
    "T36n1736_066:0531b27": "為因故，於彼彼事若求若取，此名彼觀待",
    "T36n1736_066:0531b28": "因。如觀待手故，手為因故，有執持業。觀",
    "T36n1736_066:0531b29": "待足故，足為因故，有往來業。觀待節故，",
    "T36n1736_066:0531c01": "節為因，有屈申業。觀待飢渴故，飢渴為",
    "T36n1736_066:0531c02": "因故，於諸飲食若求若取。隨如是等無量",
    "T36n1736_066:0531c03": "道理，應當了知觀待因相。一切種子望後",
    "T36n1736_066:0531c04": "自果，名牽引因。餘種子外所餘諸緣，名攝",
    "T36n1736_066:0531c05": "受因。即諸種子望初自果名生起因。即初",
    "T36n1736_066:0531c06": "種子所生起果，望後種子所牽引果，名引發",
    "T36n1736_066:0531c07": "因。種種異類各別因緣，名定別因。若觀待因、",
    "T36n1736_066:0531c08": "若牽引因、若攝受因、若生起因、若引發因、若",
    "T36n1736_066:0531c09": "定別因，如是諸因總攝為一，名同事因。於",
    "T36n1736_066:0531c10": "所生法能障礙因，名相違因。此障礙因若闕",
    "T36n1736_066:0531c11": "若離，名不相違因。」餘如彼釋。下復次云「此",
    "T36n1736_066:0531c12": "一切因，二因所攝：一能生因、二方便因。當知",
    "T36n1736_066:0531c13": "此中牽引種子生起種子名能生因，所餘諸",
    "T36n1736_066:0531c14": "因名方便因。」釋曰：意明三五是能生因。次即",
    "T36n1736_066:0531c15": "云「因復有四：一因緣、二等無間緣、三所緣",
    "T36n1736_066:0531c16": "緣、四增上緣。當知此中若能生因名為因",
    "T36n1736_066:0531c17": "緣，若方便因是增上緣、等無間緣及所緣緣。",
    "T36n1736_066:0531c18": "唯望一切心心所法前生開導所攝受故、",
    "T36n1736_066:0531c19": "所緣境界所攝受故，方生方轉。是故當知，",
    "T36n1736_066:0531c20": "等無間緣及所緣緣攝受因攝。」餘如彼論廣",
    "T36n1736_066:0531c21": "明。釋曰：彼論中十因別義，今云為生起因，",
    "T36n1736_066:0531c22": "即十因中第五因也，即增上緣。今疏依通，更",
    "T36n1736_066:0531c23": "以別理。前能生後，或親因生、或是增上、或等",
    "T36n1736_066:0531c24": "無間、或為所緣，通云生起。如分位緣生，位",
    "T36n1736_066:0531c25": "位五蘊，故容具四緣，如上《集論》說耳。十因",
    "T36n1736_066:0531c26": "之義，《唯識》廣明；四緣之義，廣如二論。今但略",
    "T36n1736_066:0531c27": "知名目大意，以消經耳。疏「其十二支各初",
    "T36n1736_066:0531c28": "自業不異前門」下，第二釋自業。於中，先指",
    "T36n1736_066:0531c29": "前，不欲繁詞故；後「論主」下，舉論解釋。於",
    "T36n1736_066:0532a01": "中有五：一標示難故；二「然無明」下，釋難所",
    "T36n1736_066:0532a02": "以；三「是以十二」下，結成迷悟之依；四「論主",
    "T36n1736_066:0532a03": "總以」下，出論釋意，先舉論、後「意明」下疏釋；",
    "T36n1736_066:0532a04": "五「不見」下，結彈古釋。遠公云：「不知雖是無",
    "T36n1736_066:0532a05": "明，死支為主，攝屬死支。如似生時亦有結",
    "T36n1736_066:0532a06": "業，名為生支。即是云云。」不身論意。若以",
    "T36n1736_066:0532a07": "一支兼餘支者，則須無明遍於十二，何獨",
    "T36n1736_066:0532a08": "死中偏說無明？今明老死能生無明，故為",
    "T36n1736_066:0532a09": "此釋。諸德既昧，故曰云云。疏「二約大悲」下，文",
    "T36n1736_066:0532a10": "中有三：初總標都門、二「論云」下總釋四門、",
    "T36n1736_066:0532a11": "三別釋當門。二中有三：初舉論、二「此有四」",
    "T36n1736_066:0532a12": "下釋論、三「眾生於上邪因」下結示經意。二",
    "T36n1736_066:0532a13": "中，先總、後別。今初，為揀濫故。昔人見論云",
    "T36n1736_066:0532a14": "「顛倒因有三種」，後列乃四，或欲合前二以",
    "T36n1736_066:0532a15": "應前三，不知上三是邪因故併云顛倒，後",
    "T36n1736_066:0532a16": "一自是無因，邪因無因合成四過耳。疏「一",
    "T36n1736_066:0532a17": "性即冥性」下，二別釋四因。初性因中，先正釋；",
    "T36n1736_066:0532a18": "後「前云」下，對一心門揀濫。所以揀者，由",
    "T36n1736_066:0532a19": "此冥性是其外理。今云「行非」者，取其能知",
    "T36n1736_066:0532a20": "得解脫，故名為行耳。僧伽之計，廣如玄",
    "T36n1736_066:0532a21": "中。疏「二即迦羅鳩馱」等者，此即名也，姓迦",
    "T36n1736_066:0532a22": "旃延。言「計自在天」者，《涅槃》十七中，吉德大",
    "T36n1736_066:0532a23": "臣之所師事。謂闍王言：「如王所言，世無良",
    "T36n1736_066:0532a24": "醫治惡業者。今有大師，名迦羅鳩馱迦旃",
    "T36n1736_066:0532a25": "延，一切知見。乃至云為諸弟子說如是法：",
    "T36n1736_066:0532a26": "若人殺害一切眾生，心無慚愧，終不墮惡，",
    "T36n1736_066:0532a27": "猶如虛空不受塵水。有慚愧者即入地獄，",
    "T36n1736_066:0532a28": "猶如大水潤濕於地。一切眾生悉是自在天",
    "T36n1736_066:0532a29": "之所作，自在天喜，眾生安樂；自在天瞋，眾生",
    "T36n1736_066:0532b01": "苦惱。一切眾生若罪若福，乃是自在之所為",
    "T36n1736_066:0532b02": "作，云何當言人有罪福？譬如工匠作機關",
    "T36n1736_066:0532b03": "木人，行住坐臥，唯不能言。眾生亦爾。自在",
    "T36n1736_066:0532b04": "天者，譬如工匠。木人者，譬眾生身。如是造",
    "T36n1736_066:0532b05": "作，誰當有罪？如是大師，今者近在王舍城",
    "T36n1736_066:0532b06": "住。唯速往詣，若得見者眾罪消滅。」王即答",
    "T36n1736_066:0532b07": "言：「審有是人能滅我罪，我當歸依。」疏「三刪",
    "T36n1736_066:0532b08": "闍夜」者，即名也，是毘羅胝之子。《涅槃》中實德",
    "T36n1736_066:0532b09": "大臣為闍王說云「刪闍夜為諸弟子說如",
    "T36n1736_066:0532b10": "是法：一切眾中若為王者，自在隨意造作",
    "T36n1736_066:0532b11": "善惡，悉無有罪。如火燒物，無淨不淨。下取",
    "T36n1736_066:0532b12": "意引。如地普載、如水俱洗、如風能吹，乃至",
    "T36n1736_066:0532b13": "云如秋杌樹，春則還生，雖復杌斫實無有",
    "T36n1736_066:0532b14": "罪。一切眾生亦復如是，此間命終、還生此",
    "T36n1736_066:0532b15": "間，以還生故，當有何罪？一切眾生苦樂果",
    "T36n1736_066:0532b16": "報，悉皆不由現在業果。因在過去，現在受",
    "T36n1736_066:0532b17": "果。現在無因，未來無果。以現果故，眾生持",
    "T36n1736_066:0532b18": "戒，勤修精進遮現果惡，以持戒故則得無",
    "T36n1736_066:0532b19": "漏，盡有漏業。以盡業故，眾苦得盡。眾苦盡",
    "T36n1736_066:0532b20": "故，便得解脫。唯願大王速往其所。」疏「四無",
    "T36n1736_066:0532b21": "因即阿耆多」等者，阿耆多，此名也。翅舍欽",
    "T36n1736_066:0532b22": "婆羅，弊衣也。亦有云：計阿耆多翅舍皆名也，",
    "T36n1736_066:0532b23": "即悉知義大臣所師。經云「阿耆多，一切知見",
    "T36n1736_066:0532b24": "云云，告諸弟子作如是言：若自作、若教他作，",
    "T36n1736_066:0532b25": "若自斫、若教他斫，若自炙、若教他炙，若自",
    "T36n1736_066:0532b26": "害、若教他害，若自偷、若教他偷，若自婬、若",
    "T36n1736_066:0532b27": "教他婬，若自妄語、若教他妄語，若自飲酒、",
    "T36n1736_066:0532b28": "若教他飲酒。若殺一村一城一國，若以刀",
    "T36n1736_066:0532b29": "輪殺一切眾生。若恒河已南布施眾生，恒",
    "T36n1736_066:0532c01": "河已北殺害眾生，悉無罪福。無戒施定」等，",
    "T36n1736_066:0532c02": "上已釋竟。疏因此便，引《涅槃》餘之三師。第",
    "T36n1736_066:0532c03": "四無所畏大臣師，尼健陀若提子，告諸弟子",
    "T36n1736_066:0532c04": "言：無善無施、無父無母、無今世後世、無",
    "T36n1736_066:0532c05": "阿羅漢、無修無道。一切眾生經八萬劫，於",
    "T36n1736_066:0532c06": "生死輪自然解脫，有罪無罪悉亦如是。如",
    "T36n1736_066:0532c07": "四大河，所謂辛頭河、恒河、博叉私陀，悉入大",
    "T36n1736_066:0532c08": "海無有差別。一切眾生亦復如是，得解脫",
    "T36n1736_066:0532c09": "時悉無差別。五藏德大臣所宗，即末伽梨俱",
    "T36n1736_066:0532c10": "賒離子，為諸弟子說如是法：一切眾生身",
    "T36n1736_066:0532c11": "有七分。何等為七？地、水、火、風、苦、樂、壽命。如",
    "T36n1736_066:0532c12": "是七法，非化非作，不可毀害如伊師迦",
    "T36n1736_066:0532c13": "草，安住不動如須彌山，不捨不作猶如乳",
    "T36n1736_066:0532c14": "酪，各不諍訟。若苦若樂、若善若不善，投之",
    "T36n1736_066:0532c15": "利刀無所傷害。何以故？七分空中無妨礙",
    "T36n1736_066:0532c16": "故。命亦無害。何以故？無有害者及死者故。",
    "T36n1736_066:0532c17": "無作無受、無說無聽，無有念者及以教者。",
    "T36n1736_066:0532c18": "常說是法。六即日月稱大臣所宗，富蘭那，",
    "T36n1736_066:0532c19": "說如是法：無有黑業、無黑業報，無有",
    "T36n1736_066:0532c20": "白業、無白業報，無黑白業、無黑白業報，無",
    "T36n1736_066:0532c21": "有上業及以下業。彼當第一，末伽梨第二，",
    "T36n1736_066:0532c22": "刪闍夜第三，阿耆多第四，迦羅鳩馱第五，若",
    "T36n1736_066:0532c23": "提子第六。已上略明六師之計，廣如諸論。",
    "T36n1736_066:0532c24": "疏「三約一切相智觀」，然論但云「因緣有支二",
    "T36n1736_066:0532c25": "種業，能起因緣事故。」今疏乃義加解脫方",
    "T36n1736_066:0532c26": "便。又二業中，經文後一為起後因。疏意云：",
    "T36n1736_066:0532c27": "若無自業何能起後？故云「二業為起後方",
    "T36n1736_066:0532c28": "便」。第四不相捨離中，疏「初相諦」下，有二：先",
    "T36n1736_066:0532c29": "釋自因、後釋經文。前中二：先指前章。疏云",
    "T36n1736_066:0533a01": "「唯從無明生行等，名自因」是也。後「又論云",
    "T36n1736_066:0533a02": "自因觀」下，二引論廣釋。於中亦二：先標、",
    "T36n1736_066:0533a03": "後「謂離前支」下釋。今初，即論主生起之文。",
    "T36n1736_066:0533a04": "引論不盡，此下更云何者是無明等因緣？行",
    "T36n1736_066:0533a05": "不斷助成故。釋曰：此是論家先舉下經",
    "T36n1736_066:0533a06": "釋成自因，以易故不引。「又與」下，廣釋。義同",
    "T36n1736_066:0533a07": "故略不引。然無明等自生因，觀是自義，緣事",
    "T36n1736_066:0533a08": "二字是其因義。疏「謂離前支」下。第二廣釋，即",
    "T36n1736_066:0533a09": "下釋經，論文釋自因義。然具足論云「自因",
    "T36n1736_066:0533a10": "觀者，不相捨離觀故，離前支無後支觀",
    "T36n1736_066:0533a11": "故。不離無明則成行觀。若不離無明有",
    "T36n1736_066:0533a12": "行者，不應言無明緣行。若離無明有行",
    "T36n1736_066:0533a13": "成者，異則不成。是故偈言『眾因緣生法，是",
    "T36n1736_066:0533a14": "則不即因，亦復不異因，不斷亦不常。』」釋曰：",
    "T36n1736_066:0533a15": "今疏以言間論釋之，對文可見。今更委釋。",
    "T36n1736_066:0533a16": "此中疏取論意，但以不即不離成自因義，",
    "T36n1736_066:0533a17": "不即故因義成、不離故自義成。於中疏文有",
    "T36n1736_066:0533a18": "其三段：一順釋、三反釋、三結成正義。今初，",
    "T36n1736_066:0533a19": "明要具不即離義自因方成。然文但有不",
    "T36n1736_066:0533a20": "離之言，意則已有不即之義。於中，離前支無",
    "T36n1736_066:0533a21": "後支者，以義標次。如不離無明有行等，則",
    "T36n1736_066:0533a22": "指經釋成，並同論文，但初闕不相捨離之",
    "T36n1736_066:0533a23": "言，中間加一如字，即出彼論。從「則無明唯",
    "T36n1736_066:0533a24": "是行自因」，是疏釋論意，成其自義。從「以是",
    "T36n1736_066:0533a25": "自故」下結成二義，謂自及因義，即是論經。然",
    "T36n1736_066:0533a26": "今經文一時併舉不斷助成，若論經文亦",
    "T36n1736_066:0533a27": "各別歷十二因緣。云是中無明緣行者，無",
    "T36n1736_066:0533a28": "明因緣令行不斷助成故。行緣識者，行",
    "T36n1736_066:0533a29": "因緣故令識不斷助成故等。今初論意云：",
    "T36n1736_066:0533b01": "以無明令行不斷為自義，助成是因義；助",
    "T36n1736_066:0533b02": "成是不即，令不斷是不離故。上標云自生因",
    "T36n1736_066:0533b03": "觀是自義，緣事是因也。自生因觀即令行不",
    "T36n1736_066:0533b04": "斷，緣事即是助成。疏「若唯不離」下，第二反",
    "T36n1736_066:0533b05": "釋。太即則無明即行，不得言無明與行為",
    "T36n1736_066:0533b06": "緣。太離則無明不干於行，何殊色於行耶？",
    "T36n1736_066:0533b07": "疏「不即不離則名自因」下，第三結示正義。",
    "T36n1736_066:0533b08": "於中，先標。言「亦二義成矣」者，即不斷、助成",
    "T36n1736_066:0533b09": "之二義。後「故論主」下，二引證。於中，先舉論偈",
    "T36n1736_066:0533b10": "文；後「初句泛舉」下，疏釋論偈。謂初句泛舉",
    "T36n1736_066:0533b11": "一切因緣生法，非局此十二因緣，二三兩句",
    "T36n1736_066:0533b12": "明不即離，第四一句結歸中道。從「非斷亦",
    "T36n1736_066:0533b13": "非常」下，疏中有五重中道不斷常義。初一",
    "T36n1736_066:0533b14": "是總，正是因滅不常、果續不斷之義，故云「不",
    "T36n1736_066:0533b15": "即故不常」。即乃因至於果，便墮於常。言「不",
    "T36n1736_066:0533b16": "異故不斷」者，從因生果，是果續義，故是",
    "T36n1736_066:0533b17": "不斷。異則果不續因，便墮於斷。次三義於",
    "T36n1736_066:0533b18": "此開出，而取意別。第二意，於不即不離二義",
    "T36n1736_066:0533b19": "之上，各成不斷不常。初言「不即因故果不斷",
    "T36n1736_066:0533b20": "因不常」者，不即則有果，故果不斷因。不與",
    "T36n1736_066:0533b21": "果俱，故因不常。次云「不異因故果不常因不",
    "T36n1736_066:0533b22": "斷」者，果從因生，故果非常。不異則因能生",
    "T36n1736_066:0533b23": "果，故因不斷。此上因果交絡，明不斷常。第",
    "T36n1736_066:0533b24": "三「又以不即故因果俱不斷」等者，當一句，上",
    "T36n1736_066:0533b25": "即具不斷不常，不即則有因有果故，俱不",
    "T36n1736_066:0533b26": "斷不異故。因果俱不常者，此義難見，故釋",
    "T36n1736_066:0533b27": "云：非無因常。不異則果從因生，故非無因",
    "T36n1736_066:0533b28": "常。不即則因由果顯，亦非無因常。然無因",
    "T36n1736_066:0533b29": "常，乃有二義：一如《涅槃》云「是諸外道無有",
    "T36n1736_066:0533c01": "一法不從緣生，是故無常。如來佛性虛空",
    "T36n1736_066:0533c02": "不從緣生，是故為常。」則是真常，非此所明。",
    "T36n1736_066:0533c03": "二者外道所計微塵世性，前無有因，故說為",
    "T36n1736_066:0533c04": "常。此是邪常，是今所揀。第四「又亦反此」者，",
    "T36n1736_066:0533c05": "應云不即故因果俱不常，不異故因果俱不",
    "T36n1736_066:0533c06": "斷。不斷義易，故更不釋。謂不異，則從因有",
    "T36n1736_066:0533c07": "果，俱不斷滅。不常難見，故今釋云：非相續常",
    "T36n1736_066:0533c08": "者，若即因者，因則至果，如泥至瓶，此因則",
    "T36n1736_066:0533c09": "常，果即是因，果亦相續常也。此常則是邪見，",
    "T36n1736_066:0533c10": "故今揀之。前不斷相續則是正義，以果續",
    "T36n1736_066:0533c11": "不斷故。第五云「又以不離是不即」下，合不",
    "T36n1736_066:0533c12": "即離及不斷不常以為一致。上五釋中，初一",
    "T36n1736_066:0533c13": "望次三，即從總開別；此一望前四，即合於",
    "T36n1736_066:0533c14": "前開，故令思之，以成深觀。疏「文中順」下，第",
    "T36n1736_066:0533c15": "二釋經。然論釋經，先正釋文、後釋自因。",
    "T36n1736_066:0533c16": "自因之義前以廣引，今但釋論子果之言。疏",
    "T36n1736_066:0533c17": "中二釋：前一更是上古所釋；「亦可」下是第二",
    "T36n1736_066:0533c18": "釋，正順論意。亦順《涅槃》二十九師子吼問：",
    "T36n1736_066:0533c19": "「陰無繫者，云何繫縛？」佛答：「以煩惱鎖繫縛",
    "T36n1736_066:0533c20": "五陰，因此便說名色繫縛眾生，眾生繫縛",
    "T36n1736_066:0533c21": "名色等。」師子吼難云：「若有名色是繫縛者，",
    "T36n1736_066:0533c22": "謂阿羅漢未離名色，亦應繫縛。」佛答云：「善",
    "T36n1736_066:0533c23": "男子！解脫有二種：一者子斷、二者果斷。言",
    "T36n1736_066:0533c24": "子斷者，名煩惱斷，未斷果故，名果繫縛。」又",
    "T36n1736_066:0533c25": "引油燈以喻煩惱眾生。釋曰：此明為因義",
    "T36n1736_066:0533c26": "邊名子，羅漢斷煩惱因未脫果縛，故似",
    "T36n1736_066:0533c27": "後義。以論言無明有二，是則為因之時，即",
    "T36n1736_066:0533c28": "是前支能起於後。若前支至後，但有種子，",
    "T36n1736_066:0533c29": "非是正發後支之因，故取子時。子即因耳。",
    "T36n1736_066:0534a01": "故論云「是中子時者，令行不斷有二義故，",
    "T36n1736_066:0534a02": "以自體、助成二義皆屬前支故。而詺因為",
    "T36n1736_066:0534a03": "子者，如穀子生芽故。果即是行，行時有行",
    "T36n1736_066:0534a04": "俱無明，非發業者，故不取之。餘支例然。皆",
    "T36n1736_066:0534a05": "以前支為後支緣，令後不斷，助成後支。」",
    "T36n1736_066:0534a06": "故疏正意，在其後解。疏「後逆觀，論云」下，文",
    "T36n1736_066:0534a07": "二：先引論、後「十二因緣」下解釋。今初。然經",
    "T36n1736_066:0534a08": "中亦歷十二，云無明滅故則行滅。無明因緣",
    "T36n1736_066:0534a09": "無，行滅不助成故。行滅故則識滅。行因緣無，",
    "T36n1736_066:0534a10": "識滅不助成故等。而論云「先際後際滅中際",
    "T36n1736_066:0534a11": "亦無」者，意云：若前際無明行無，中際五果則",
    "T36n1736_066:0534a12": "無，後際愛取有無，中際苦果後更不生。總",
    "T36n1736_066:0534a13": "顯無因則無果義。而謂愛取有為後際者，",
    "T36n1736_066:0534a14": "即次第六段三際輪迴門中，將愛取有以因",
    "T36n1736_066:0534a15": "從果，名後際故。疏「是故不說有不斷助成",
    "T36n1736_066:0534a16": "義」等，此釋上論。「是故不說」之言，而有二釋：",
    "T36n1736_066:0534a17": "前約經明，故云不斷助成。後約論意，云不",
    "T36n1736_066:0534a18": "說之果。疏「三一切相智觀」中，言「即以無作為",
    "T36n1736_066:0534a19": "緣之相」者，三種緣生中無作緣生也。三種緣",
    "T36n1736_066:0534a20": "生者，如〈十藏〉中「謂是事有故是事有，是無作",
    "T36n1736_066:0534a21": "緣生。是事起故是事起，是無常緣生。無明緣",
    "T36n1736_066:0534a22": "行是勢用緣生。」今前二觀是無常義，今是無",
    "T36n1736_066:0534a23": "作又無常義。初門已明，勢用一門遍於前後，",
    "T36n1736_066:0534a24": "亦廣在初門。",
    "T36n1736_066:0534a25": "大方廣佛華嚴經隨疏演義鈔卷第六十六"
}