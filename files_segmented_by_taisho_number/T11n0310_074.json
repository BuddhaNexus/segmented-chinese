{
    "T11n0310_074:0419a02": "大寶積經卷第七十四",
    "T11n0310_074:0419a04": "北齊三藏那連提耶舍譯",
    "T11n0310_074:0419a05": "菩薩見實會第十六之十四六界差別品",
    "T11n0310_074:0419a06": "第二十五之二",
    "T11n0310_074:0419a07": "「大王！如人夢中見於國中第一端正最勝女",
    "T11n0310_074:0419a08": "人，於彼女邊得聞微妙可愛音樂，彼人聞已",
    "T11n0310_074:0419a09": "以彼樂音而自娛樂受五欲樂。是人覺已，憶",
    "T11n0310_074:0419a10": "念夢中可愛音樂。於意云何？夢中所見是實",
    "T11n0310_074:0419a11": "有不？」王言：「不也。」「大王！於意云何？是人所夢執",
    "T11n0310_074:0419a12": "謂為實。是為智不？」王言：「不也。世尊！何以故？",
    "T11n0310_074:0419a13": "夢中所見最勝女人、可愛音樂畢竟是無，況",
    "T11n0310_074:0419a14": "五欲樂。是人但自疲勞，都無有實。」佛言：「大王！",
    "T11n0310_074:0419a15": "如是愚癡無聞凡夫，見最勝女人及以音樂",
    "T11n0310_074:0419a16": "稱可其意心生執著，生執著已起於愛樂，既",
    "T11n0310_074:0419a17": "愛樂已生染著心，生染著已作染著業，所謂",
    "T11n0310_074:0419a18": "身三、口四、意三種業。造彼業已即便謝滅，是",
    "T11n0310_074:0419a19": "業滅已不依東方而住，亦復不依南西北方",
    "T11n0310_074:0419a20": "四維上下而住。如是之業乃至臨死之時最",
    "T11n0310_074:0419a21": "後識滅，見先所作心想中現。大王！是人見已",
    "T11n0310_074:0419a22": "心生忙怖，自分業盡、異業現前。大王！如似夢",
    "T11n0310_074:0419a23": "覺念夢中事。如是大王！最後識為主，彼業因",
    "T11n0310_074:0419a24": "緣故，以此二緣生分之中識心初起，或生地",
    "T11n0310_074:0419a25": "獄、或生畜生、或生閻魔羅界、或生阿修羅處、",
    "T11n0310_074:0419a26": "或生天人中。前識既滅生分識生，生分相續",
    "T11n0310_074:0419a27": "心種類不絕。大王！無有一法從於此世至於",
    "T11n0310_074:0419a28": "他世而有生滅，見所作業及受果報皆不失",
    "T11n0310_074:0419a29": "壞，無有作業者、亦無受報者。大王！彼後識滅",
    "T11n0310_074:0419b01": "時名為死數，若初識生名為生數。大王！彼",
    "T11n0310_074:0419b02": "後識起時無所從來，及其滅時亦無所至。其",
    "T11n0310_074:0419b03": "緣生時亦無所從來，滅時亦無所至。其業生",
    "T11n0310_074:0419b04": "時亦無所從來，滅時亦無所至。死時亦無",
    "T11n0310_074:0419b05": "所從來，滅時亦無所至。初識生時亦無所從",
    "T11n0310_074:0419b06": "來，滅時亦無所至。其生亦無所從來，滅時亦",
    "T11n0310_074:0419b07": "無所至。何以故？自性離故。彼後識、後識體性",
    "T11n0310_074:0419b08": "空，緣、緣體性空，業、業體性空，死、死體性空，初",
    "T11n0310_074:0419b09": "識、初識體性空，受、受體性空，世間、世間體性",
    "T11n0310_074:0419b10": "空，涅槃、涅槃體性空，起、起體性空，壞、壞體性",
    "T11n0310_074:0419b11": "空。大王！如是，作業果報皆不失壞，無有作",
    "T11n0310_074:0419b12": "業者、無有受報者，但隨世俗故有，非第一",
    "T11n0310_074:0419b13": "義。大王當知，一切諸法皆悉空寂，一切諸",
    "T11n0310_074:0419b14": "法空者是空解脫門，空無空相是無相解",
    "T11n0310_074:0419b15": "脫門，若無相者則無願求名無願解脫門。",
    "T11n0310_074:0419b16": "如是大王！一切法皆具三解脫門，與空共",
    "T11n0310_074:0419b17": "行涅槃先道，遠離於相、遠離願求。究竟涅",
    "T11n0310_074:0419b18": "槃界，決定如法界，周遍虛空際。大王當",
    "T11n0310_074:0419b19": "知，諸根如幻、境界如夢。一切譬喻當如是",
    "T11n0310_074:0419b20": "知。",
    "T11n0310_074:0419b21": "「大王！耳聞惡聲，生於惡心。大王！如人夢中親",
    "T11n0310_074:0419b22": "愛別離，生大苦惱悲號啼哭，或離父母妻子",
    "T11n0310_074:0419b23": "所愛眷屬。是人覺已，憶念夢中親愛別離悲",
    "T11n0310_074:0419b24": "哭等事。於意云何？夢中所見是實有不？」王言：",
    "T11n0310_074:0419b25": "「不也。」佛言：「大王！於意云何？是人所夢執謂為",
    "T11n0310_074:0419b26": "實。是為智不？」王言：「不也。世尊！何以故？夢中",
    "T11n0310_074:0419b27": "所見親愛別離畢竟是無，何況悲泣。是人徒",
    "T11n0310_074:0419b28": "自疲勞，都無有實。」佛言：「大王！如是愚癡無聞",
    "T11n0310_074:0419b29": "凡夫，見聞惡聲而生執著，生執著已起不愛",
    "T11n0310_074:0419c01": "心，以不愛故生於瞋心，生瞋心故造作瞋",
    "T11n0310_074:0419c02": "業，所謂身三、口四、意三種業。造彼業已即便",
    "T11n0310_074:0419c03": "謝滅，是業滅已不依東方而住，亦復不依",
    "T11n0310_074:0419c04": "南西北方四維上下而住。如是之業乃至臨",
    "T11n0310_074:0419c05": "死之時最後識滅，見先所作心想中現。大王！",
    "T11n0310_074:0419c06": "是人見已心生憂怖，自分業盡、異業現前。大",
    "T11n0310_074:0419c07": "王！如似夢覺念夢中事。如是大王！最後識為",
    "T11n0310_074:0419c08": "主，彼業因緣故，以此二緣生分之中識心初",
    "T11n0310_074:0419c09": "起，或生地獄、或生畜生、或生閻魔羅界、或",
    "T11n0310_074:0419c10": "生阿修羅、或生天人中，前識既滅受生分識",
    "T11n0310_074:0419c11": "生，生分相續心種類不絕。大王！無有一法從",
    "T11n0310_074:0419c12": "於今世至於後世而有生滅，見所作業及受",
    "T11n0310_074:0419c13": "果報皆不失壞，無有作業者、亦無受報者。大",
    "T11n0310_074:0419c14": "王！彼後識滅時名為死數，若初識生名為生",
    "T11n0310_074:0419c15": "數。大王！彼後識起時無所從來，及其滅時亦",
    "T11n0310_074:0419c16": "無所至。其緣生時亦無所從來，滅時亦無所",
    "T11n0310_074:0419c17": "至。其業生時亦無所從來，滅時亦無所至。死",
    "T11n0310_074:0419c18": "時亦無所從來，滅時亦無所至。初識生時亦",
    "T11n0310_074:0419c19": "無所從來，滅時亦無所至。其生亦無所從來，",
    "T11n0310_074:0419c20": "滅時亦無所至。何以故？自性離故。彼後識、後",
    "T11n0310_074:0419c21": "識體性空，緣、緣體性空，業、業體性空，死、死體",
    "T11n0310_074:0419c22": "性空，初識、初識體性空，受、受體性空，世間、世",
    "T11n0310_074:0419c23": "間體性空，涅槃、涅槃體性空，起、起體性空，壞、",
    "T11n0310_074:0419c24": "壞體性空。大王！如是，作業果報皆不失壞，無",
    "T11n0310_074:0419c25": "有作業者、無有受報者，但隨世俗故有，非第",
    "T11n0310_074:0419c26": "一義。大王當知，一切諸法皆悉空寂，一切諸",
    "T11n0310_074:0419c27": "法空者是空解脫門，空無空相名無相解脫",
    "T11n0310_074:0419c28": "門，若無相者則無願求名無願解脫門。如是",
    "T11n0310_074:0419c29": "大王！一切法皆具三解脫門，與空共行涅槃",
    "T11n0310_074:0420a01": "先道，遠離於相、遠離願求，究竟涅槃界，決定",
    "T11n0310_074:0420a02": "如法界，周遍虛空際。大王當知，諸根如幻、境",
    "T11n0310_074:0420a03": "界如夢。一切譬喻當如是知。",
    "T11n0310_074:0420a04": "「大王！耳聞捨聲，起於捨相。大王！如人夢中聞",
    "T11n0310_074:0420a05": "不了句義聲，是人覺已憶念夢中所聞之聲。",
    "T11n0310_074:0420a06": "於意云何？夢中聞聲是實有不？」王言：「不也。」",
    "T11n0310_074:0420a07": "「大王！於意云何？是人所夢執謂為實。是為智",
    "T11n0310_074:0420a08": "不？」王言：「不也。世尊！何以故？夢中畢竟無有音",
    "T11n0310_074:0420a09": "聲可得，何況當有了義及不了義句。是人空",
    "T11n0310_074:0420a10": "自疲勞，都無有實。」佛言：「大王！如是愚癡無聞",
    "T11n0310_074:0420a11": "凡夫，聞於捨聲而生執著，生執著已而生迷",
    "T11n0310_074:0420a12": "惑，生迷惑已造作癡業，所謂身三、口四、意三",
    "T11n0310_074:0420a13": "種業。造作業已便即謝滅，是業滅已不依東",
    "T11n0310_074:0420a14": "方而住，亦復不依南西北方四維上下而住。",
    "T11n0310_074:0420a15": "如是之業乃至臨死之時最後識滅，見先",
    "T11n0310_074:0420a16": "所作心想中現。是人見已心生執著，自分業",
    "T11n0310_074:0420a17": "盡、異業現前。大王！如似夢覺念彼夢中不了",
    "T11n0310_074:0420a18": "句義之聲。大王！如是，最後識為主，彼業因緣",
    "T11n0310_074:0420a19": "故，以此二緣生分之中識心初起，或生地獄、",
    "T11n0310_074:0420a20": "或生畜生、或生閻魔羅界、或生阿修羅、或生",
    "T11n0310_074:0420a21": "天人中。前識既滅受生分識生，生分相續心",
    "T11n0310_074:0420a22": "種類不絕。大王！無有一法從於今世至於後",
    "T11n0310_074:0420a23": "世而有生滅，見所作業及受果報皆不失壞，",
    "T11n0310_074:0420a24": "無有作業者、亦無受報者。大王！彼後識滅時",
    "T11n0310_074:0420a25": "名為死數，若初識生名為生數。大王！彼後識",
    "T11n0310_074:0420a26": "起時無所從來，及其滅時亦無所至。其緣生",
    "T11n0310_074:0420a27": "時亦無所從來，滅時亦無所至。其業生時亦",
    "T11n0310_074:0420a28": "無所從來，滅時亦無所至。死時亦無所從來，",
    "T11n0310_074:0420a29": "滅時亦無所至。初識生時亦無所從來，滅時",
    "T11n0310_074:0420b01": "亦無所至。其生亦無所從來，滅時亦無所至。",
    "T11n0310_074:0420b02": "何以故？自性離故。彼後識、後識體性空，緣、緣",
    "T11n0310_074:0420b03": "體性空，業、業體性空，死、死體性空，初識、初識",
    "T11n0310_074:0420b04": "體性空，受生、受生體性空，世間、世間體性空，",
    "T11n0310_074:0420b05": "涅槃、涅槃體性空，起、起體性空，壞、壞體性空，",
    "T11n0310_074:0420b06": "大王！如是，作業果報皆不失壞，無有作業者、",
    "T11n0310_074:0420b07": "無有受報者，但隨世俗故有，非第一義。大王",
    "T11n0310_074:0420b08": "當知，一切諸法皆悉空寂，一切諸法空者是",
    "T11n0310_074:0420b09": "空解脫門，空無空相名無相解脫門，若無相",
    "T11n0310_074:0420b10": "者則無願求名無願解脫門。如是大王！一切",
    "T11n0310_074:0420b11": "諸法皆具三解脫門，與空共行涅槃先道，遠",
    "T11n0310_074:0420b12": "離於相、遠離願求，究竟涅槃界，決定如法",
    "T11n0310_074:0420b13": "界，周遍虛空際。大王當知，諸根如幻、境界如",
    "T11n0310_074:0420b14": "夢。一切譬喻當如是知。",
    "T11n0310_074:0420b15": "「大王！如人夢中以栴檀香，或多摩羅葉香及",
    "T11n0310_074:0420b16": "諸種種餘香用塗己身。是人覺已，憶念夢中",
    "T11n0310_074:0420b17": "栴檀之香，及多摩羅葉香并餘香等。於意云",
    "T11n0310_074:0420b18": "何？如夢中所見，是實有不？」王言：「不也。」「大王！",
    "T11n0310_074:0420b19": "於意云何？是人所夢執謂為實。是為智不？」王",
    "T11n0310_074:0420b20": "言：「不也。世尊！何以故？夢中畢竟無有諸香，況",
    "T11n0310_074:0420b21": "塗其身。是人徒自疲勞，都無有實。」佛言：「大王！",
    "T11n0310_074:0420b22": "如是愚癡無聞凡夫，觸聞妙香便生愛著，生",
    "T11n0310_074:0420b23": "愛著已復更深樂，生深樂已起染著心，生染",
    "T11n0310_074:0420b24": "著已作染著業，所謂身三、口四、意三種業。造",
    "T11n0310_074:0420b25": "彼業已即便謝滅，是業滅已不依東方而住，",
    "T11n0310_074:0420b26": "亦復不依南西北方四維上下而住。如是之",
    "T11n0310_074:0420b27": "業乃至臨死之時最後識滅，見先所作心想",
    "T11n0310_074:0420b28": "中現。大王！如似夢覺憶念夢中所聞諸香。如",
    "T11n0310_074:0420b29": "是大王！最後識為主，彼業因緣故，以此二緣",
    "T11n0310_074:0420c01": "生分之中識心初起，或生地獄、或生畜生、或",
    "T11n0310_074:0420c02": "生閻魔羅界、或生阿修羅、或生天人中。前識",
    "T11n0310_074:0420c03": "既滅受生分識生，生分相續心種類不絕。大",
    "T11n0310_074:0420c04": "王！無有一法從於今世至於後世而有生滅，",
    "T11n0310_074:0420c05": "見所作業及受果報皆不失壞，無有作業者、",
    "T11n0310_074:0420c06": "亦無受報者。大王！彼後識滅時名為死數，若",
    "T11n0310_074:0420c07": "初識生名為生數。大王！彼後識起時無所從",
    "T11n0310_074:0420c08": "來，及其滅時亦無所至。其緣生時亦無所從",
    "T11n0310_074:0420c09": "來，滅時亦無所至。其業生時亦無所從來，滅",
    "T11n0310_074:0420c10": "時亦無所至。死時亦無所從來，滅時亦無所",
    "T11n0310_074:0420c11": "至。初識生時亦無所從來，滅時亦無所至。其",
    "T11n0310_074:0420c12": "生亦無所從來，滅時亦無所至。何以故？自性",
    "T11n0310_074:0420c13": "離故。彼後識、後識體性空，緣、緣體性空，業、業",
    "T11n0310_074:0420c14": "體性空，死、死體性空，初識、初識體性空，受生、",
    "T11n0310_074:0420c15": "受生體性空，世間、世間體性空，涅槃、涅槃體",
    "T11n0310_074:0420c16": "性空，起、起體性空，壞、壞體性空。大王！如是，作",
    "T11n0310_074:0420c17": "業果報皆不失壞，無有作業者、無有受報者，",
    "T11n0310_074:0420c18": "但隨世俗故有，非第一義也。大王當知，一切",
    "T11n0310_074:0420c19": "諸法皆悉空寂，一切諸法空者是空解脫門，",
    "T11n0310_074:0420c20": "空無空相名無相解脫門，若無相者則無願",
    "T11n0310_074:0420c21": "求名無願解脫門。如是大王！一切諸法皆具",
    "T11n0310_074:0420c22": "三解脫門，與空共行涅槃先道，遠離於相、遠",
    "T11n0310_074:0420c23": "離願求，究竟涅槃界，決定如法界，周遍虛空",
    "T11n0310_074:0420c24": "際。大王當知，諸根如幻、境界如夢。一切譬喻",
    "T11n0310_074:0420c25": "當如是知。",
    "T11n0310_074:0420c26": "「大王。如人夢中夢見死蛇死狗死人等尸繫",
    "T11n0310_074:0420c27": "著於頸。是人覺已，憶念夢中所見死蛇死狗",
    "T11n0310_074:0420c28": "死人之尸，心生怖畏。大王！於意云何？如是夢",
    "T11n0310_074:0420c29": "中或以一尸繫著於頸，是真實不？」王言：「不也。",
    "T11n0310_074:0421a01": "世尊！」佛言：「是人執於夢中所見之尸。寧為智",
    "T11n0310_074:0421a02": "不？」王言：「不也。世尊！何以故？夢中畢竟無有死",
    "T11n0310_074:0421a03": "蛇死狗死人之尸，況將繫頸。是人徒自疲勞，",
    "T11n0310_074:0421a04": "都無有實。」佛言：「大王！如是無聞愚癡凡夫，既",
    "T11n0310_074:0421a05": "見臭惡而生執著，生執著已起不愛心，以不",
    "T11n0310_074:0421a06": "愛故生於瞋心，生瞋心故造作瞋業，所謂身",
    "T11n0310_074:0421a07": "三、口四、意三種業。造彼業已便即謝滅，是業",
    "T11n0310_074:0421a08": "滅已不依東方而住，亦復不依南西北方四",
    "T11n0310_074:0421a09": "維上下而住。如是之業乃至臨死之時最後",
    "T11n0310_074:0421a10": "識滅，見先所作心想中現。大王！是人見已心",
    "T11n0310_074:0421a11": "生厭惡，自分業盡、異業現前。大王！如似夢覺",
    "T11n0310_074:0421a12": "念夢中事。如是大王！最後識為主，彼業因緣",
    "T11n0310_074:0421a13": "故，以此二緣生分之中識心初起，或生地獄、",
    "T11n0310_074:0421a14": "或生畜生、或生閻魔羅界、或生阿修羅、或生",
    "T11n0310_074:0421a15": "天人中。前識既滅受生分識生，生分相續心",
    "T11n0310_074:0421a16": "種類不絕。大王！無有一法從於今世至於後世",
    "T11n0310_074:0421a17": "而有生滅，見所作業及受果報皆不失壞，無",
    "T11n0310_074:0421a18": "有作業者、亦無受報者。大王！彼後識滅時名",
    "T11n0310_074:0421a19": "為死數，若初識生名為生數。大王！彼後識起",
    "T11n0310_074:0421a20": "時無所從來，及其滅時亦無所至。其緣生時",
    "T11n0310_074:0421a21": "亦無所從來，滅時亦無所至。其業生時亦無",
    "T11n0310_074:0421a22": "所從來，滅時亦無所至。死時亦無所從來，滅",
    "T11n0310_074:0421a23": "時亦無所至。初識生時亦無所從來，滅時亦",
    "T11n0310_074:0421a24": "無所至。其生亦無所從來，滅時亦無所至。何",
    "T11n0310_074:0421a25": "以故？自性離故。彼後識、後識體性空，緣、緣",
    "T11n0310_074:0421a26": "體性空，業、業體性空，死、死體性空，初識、初識",
    "T11n0310_074:0421a27": "體性空，受生、受生體性空，世間、世間體性空，",
    "T11n0310_074:0421a28": "涅槃、涅槃體性空，起、起體性空，壞、壞體性空。",
    "T11n0310_074:0421a29": "大王！如是，作業果報皆不失壞，無有作業者、",
    "T11n0310_074:0421b01": "無有受報者，但隨世俗故有，非第一義也。大",
    "T11n0310_074:0421b02": "王當知，一切諸法皆悉空寂，一切諸法空者",
    "T11n0310_074:0421b03": "是空解脫門，空無空相名無相解脫門，若無",
    "T11n0310_074:0421b04": "相者則無願求名無願解脫門。如是大王！一",
    "T11n0310_074:0421b05": "切法皆具三解脫門，與空共行涅槃先道，遠",
    "T11n0310_074:0421b06": "離於相、遠離願求，究竟涅槃界，決定如法界，",
    "T11n0310_074:0421b07": "周遍虛空際。大王當知，諸根如幻、境界如夢。",
    "T11n0310_074:0421b08": "一切譬喻當如是知。",
    "T11n0310_074:0421b09": "「大王！如人夢中夢鼻根壞。是人覺已，憶念夢",
    "T11n0310_074:0421b10": "中所壞鼻根。於意云何？夢中所見，是實有不？」",
    "T11n0310_074:0421b11": "王言：「不也。」「大王！於意云何？是人所夢執謂為",
    "T11n0310_074:0421b12": "實。是為智不？」王言：「不也。世尊！何以故？夢中",
    "T11n0310_074:0421b13": "畢竟無有鼻根，況復壞也。是人徒自疲勞，都",
    "T11n0310_074:0421b14": "無有實。」佛言：「大王！如是愚癡無聞凡夫，見鼻",
    "T11n0310_074:0421b15": "根壞便生執著，生執著已起於恐懼，既恐",
    "T11n0310_074:0421b16": "懼已生染著心，生染著已作染著業，所謂身",
    "T11n0310_074:0421b17": "三、口四、意三種業。造彼業已即便謝滅，是業",
    "T11n0310_074:0421b18": "滅已不依東方而住，亦復不依南西北方四",
    "T11n0310_074:0421b19": "維上下而住。如是之業乃至臨死之時最後",
    "T11n0310_074:0421b20": "識滅，見先所作心想中現。大王！是人見已心",
    "T11n0310_074:0421b21": "生忙怖，自分業盡、異業現前。大王！如似夢覺",
    "T11n0310_074:0421b22": "念夢中事。如是大王！最後識為主，彼業因緣",
    "T11n0310_074:0421b23": "故，以此二緣生分之中識心初起，或生地獄、",
    "T11n0310_074:0421b24": "或生畜生、或生閻魔羅界、或生阿修羅、或",
    "T11n0310_074:0421b25": "生天人中。前識既滅受生分識生，生分相續",
    "T11n0310_074:0421b26": "心種類不絕。大王！無有一法從於今世至於",
    "T11n0310_074:0421b27": "後世而有生滅，見所作業及受果報皆不失",
    "T11n0310_074:0421b28": "壞，無有作業者、亦無受報者。大王！彼後識",
    "T11n0310_074:0421b29": "滅時名入死數，若初識生名入生數。大王！彼",
    "T11n0310_074:0421c01": "後識起時無所從來，滅時亦無所至。其業生",
    "T11n0310_074:0421c02": "時亦無所從來，滅時亦無所至。死時亦無所",
    "T11n0310_074:0421c03": "從來，滅時亦無所至。初識生時亦無所從來，",
    "T11n0310_074:0421c04": "滅時亦無所至。其生亦無所從來，滅時亦無",
    "T11n0310_074:0421c05": "所至。何以故？自性離故。彼後識、後識體性空，",
    "T11n0310_074:0421c06": "緣、緣體性空，業、業體性空，死、死體性空，初識、",
    "T11n0310_074:0421c07": "初識體性空，受生、受生體性空，世間、世間體",
    "T11n0310_074:0421c08": "性空，涅槃、涅槃體性空，起、起體性空，壞、壞體",
    "T11n0310_074:0421c09": "性空。大王！如是，作業果報皆不失壞，無有作",
    "T11n0310_074:0421c10": "業者、無有受報者，但隨世俗故有，非第一",
    "T11n0310_074:0421c11": "義。大王！當知一切諸法皆悉空寂，一切諸法",
    "T11n0310_074:0421c12": "空者是空解脫門，空無空相名無相解脫門，",
    "T11n0310_074:0421c13": "若無相者則無願求名無願解脫門。如是大",
    "T11n0310_074:0421c14": "王！一切法皆具三解脫門，與空共行涅槃先",
    "T11n0310_074:0421c15": "道，遠離於相、遠離願求，究竟涅槃界，決定",
    "T11n0310_074:0421c16": "如法界，周遍虛空際。大王當知，識根如幻、",
    "T11n0310_074:0421c17": "境界如夢。一切譬喻當如是知。",
    "T11n0310_074:0421c18": "「大王！如人夢中自身飢渴，得百味饌恣意而",
    "T11n0310_074:0421c19": "食。是人覺已，憶念夢中百味飲食。於意云何？",
    "T11n0310_074:0421c20": "是人所夢是真食不？」王言：「不也。」佛言：「大王！",
    "T11n0310_074:0421c21": "於意云何？是人所夢執謂為實。是為智不？」王",
    "T11n0310_074:0421c22": "言：「不也。世尊！何以故？夢中畢竟無有飲食，",
    "T11n0310_074:0421c23": "況復食也。是人徒自疲勞，都無有實。」佛言：「大",
    "T11n0310_074:0421c24": "王！如是愚癡無聞凡夫，見百種食已心生執",
    "T11n0310_074:0421c25": "著，生執著已起貪樂心，既貪樂已心生染著，",
    "T11n0310_074:0421c26": "生染著已作染著業，所謂身三、口四、意三種",
    "T11n0310_074:0421c27": "業。造彼業已即便謝滅，是業滅已不依東方",
    "T11n0310_074:0421c28": "而住，亦復不依南西北方四維上下而住。如",
    "T11n0310_074:0421c29": "是之業乃至臨死之時最後識滅，見先所作",
    "T11n0310_074:0422a01": "心想中現。大王！是人見已心生貪樂，自分業",
    "T11n0310_074:0422a02": "盡、異業現前。大王！如彼夢覺念夢中事。如是",
    "T11n0310_074:0422a03": "大王！最後識為主，彼業因緣故，以此二緣生",
    "T11n0310_074:0422a04": "分之中識心初起，或生地獄、或生畜生、或生",
    "T11n0310_074:0422a05": "閻魔羅界、或生阿修羅、或生天人中。前識",
    "T11n0310_074:0422a06": "既滅受生分識生，生分相續心種類不絕。大",
    "T11n0310_074:0422a07": "王！無有一法從於今世至於後世而有生滅，",
    "T11n0310_074:0422a08": "見所作業及受果報皆不失壞，無有作業者、",
    "T11n0310_074:0422a09": "亦無受報者。大王！彼後識滅時名入死數，若",
    "T11n0310_074:0422a10": "初識生名入生數。大王！彼後識起時無所從",
    "T11n0310_074:0422a11": "來，及其滅時亦無所至。其緣生時亦無所從",
    "T11n0310_074:0422a12": "來，滅時亦無所至。其業生時亦無所從來，滅",
    "T11n0310_074:0422a13": "時亦無所至。死時亦無所從來，滅時亦無所",
    "T11n0310_074:0422a14": "至。初識生時亦無所從來，滅時亦無所至。其",
    "T11n0310_074:0422a15": "生亦無所從來，滅時亦無所至。何以故？自性",
    "T11n0310_074:0422a16": "離故。彼後識、後識體性空，緣、緣體性空，業、",
    "T11n0310_074:0422a17": "業體性空，死、死體性空，初識、初識體性空，受",
    "T11n0310_074:0422a18": "生、受生體性空，世間、世間體性空，涅槃、涅槃",
    "T11n0310_074:0422a19": "體性空，起、起體性空，壞、壞體性空。大王！如",
    "T11n0310_074:0422a20": "是作業果報皆不失壞，無有作業者、無有受",
    "T11n0310_074:0422a21": "報者，但隨世俗故有，非第一義。大王！當知一",
    "T11n0310_074:0422a22": "切諸法皆悉空寂，一切諸法空者是空解脫",
    "T11n0310_074:0422a23": "門，空無空相名無相解脫門，若無相者則無",
    "T11n0310_074:0422a24": "願求名無願解脫門。如是大王！一切法皆具",
    "T11n0310_074:0422a25": "三解脫門，與空共行涅槃先道，遠離於相、遠",
    "T11n0310_074:0422a26": "離願求，究竟涅槃界，決定如法界，周遍虛空",
    "T11n0310_074:0422a27": "際。大王當知，諸根如幻、境界如夢。一切譬",
    "T11n0310_074:0422a28": "喻當如是知。",
    "T11n0310_074:0422a29": "「大王！如人夢中為飢所逼，遇得苦瓠并拘奢",
    "T11n0310_074:0422b01": "得子及絍婆子等而便食之。是人覺已，念於",
    "T11n0310_074:0422b02": "夢中所食苦瓠子等。於意云何？是人所夢是",
    "T11n0310_074:0422b03": "真食苦瓠以不？」王言：「不也。」「大王！於意云何？",
    "T11n0310_074:0422b04": "是人所夢執謂為實便生瞋恚。是為智不？」王",
    "T11n0310_074:0422b05": "言：「不也。世尊！何以故？夢中畢竟無有苦瓠及",
    "T11n0310_074:0422b06": "拘奢得子等，況復食也。是人徒自疲勞，都無",
    "T11n0310_074:0422b07": "有實。」佛言：「大王！如是愚癡無聞凡夫，夢為飢",
    "T11n0310_074:0422b08": "所逼心生執著，生執著已作執著業，所謂身",
    "T11n0310_074:0422b09": "三、口四、意三種業。造彼業已即便謝滅，是業",
    "T11n0310_074:0422b10": "滅已不依東方而住，亦復不依南西北方四維",
    "T11n0310_074:0422b11": "上下而住。如是之業乃至臨死之時最後識",
    "T11n0310_074:0422b12": "滅，見先所作心想中現。大王！是人見已心生",
    "T11n0310_074:0422b13": "妄想，自分業盡、異業現前。大王！如彼夢覺",
    "T11n0310_074:0422b14": "念夢中事。如是大王！最後識為主，彼業因緣",
    "T11n0310_074:0422b15": "故，以此二緣生分之中識心初起，或生地獄、",
    "T11n0310_074:0422b16": "或生畜生、或生閻魔羅界、或生阿修羅、或生",
    "T11n0310_074:0422b17": "天人中。前識既滅受生分識生，生分相續心",
    "T11n0310_074:0422b18": "種類不絕。大王！無有一法從於今世至於後",
    "T11n0310_074:0422b19": "世而有生滅，見所作業及受果報皆不失壞，",
    "T11n0310_074:0422b20": "無有作業者、亦無受報者。大王！彼後識滅時",
    "T11n0310_074:0422b21": "名入死數，若初識生名入生數。大王！彼後識",
    "T11n0310_074:0422b22": "起時無所從來，及其滅時亦無所至。其緣生",
    "T11n0310_074:0422b23": "時亦無所從來，滅時亦無所至。其業生時亦",
    "T11n0310_074:0422b24": "無所從來，滅時亦無所至。死時亦無所從來，",
    "T11n0310_074:0422b25": "滅時亦無所至。初識生時亦無所從來，滅時",
    "T11n0310_074:0422b26": "亦無所至。其生亦無所從來，滅時亦無所至。",
    "T11n0310_074:0422b27": "何以故？自性離故。彼後識、後識體性空，緣、緣",
    "T11n0310_074:0422b28": "體性空，業、業體性空，死、死體性空，初識、初識",
    "T11n0310_074:0422b29": "體性空，受生、受生體性空，世間、世間體性空，",
    "T11n0310_074:0422c01": "涅槃、涅槃體性空，起、起體性空，壞、壞體性空。",
    "T11n0310_074:0422c02": "大王！如是，作業果報皆不失壞，無有作業者、",
    "T11n0310_074:0422c03": "無有受報者，但隨世俗故有，非第一義也。大",
    "T11n0310_074:0422c04": "王當知，一切諸法皆悉空寂，一切諸法空者",
    "T11n0310_074:0422c05": "是空解脫門，空無空相名無相解脫門，若無",
    "T11n0310_074:0422c06": "相者則無願求名無願解脫門。如是大王！一",
    "T11n0310_074:0422c07": "切法皆具三解脫門，與空共行涅槃先道，遠",
    "T11n0310_074:0422c08": "離於相、遠離願求，究竟涅槃界，決定如法",
    "T11n0310_074:0422c09": "界，周遍虛空際。大王當知，諸根如幻、境界如",
    "T11n0310_074:0422c10": "夢。一切譬喻當如是知。",
    "T11n0310_074:0422c11": "「大王！如人夢中夢舌根壞。是人覺已，憶念夢",
    "T11n0310_074:0422c12": "中舌根毀敗。於意云何？是人所夢是真壞不？」",
    "T11n0310_074:0422c13": "王言：「不也。」「大王！於意云何？是人所夢執謂實",
    "T11n0310_074:0422c14": "壞。是為智不？」王言：「不也。世尊！何以故？夢中",
    "T11n0310_074:0422c15": "畢竟無有舌根，況復壞也。是人徒自疲勞，都",
    "T11n0310_074:0422c16": "無有實。」佛言：「大王！如是愚癡無聞凡夫，見舌",
    "T11n0310_074:0422c17": "根壞心生執著，生執著已生不愛心，生不愛",
    "T11n0310_074:0422c18": "已作染著業，所謂身三、口四、意三種業。造彼",
    "T11n0310_074:0422c19": "業已即便謝滅，是業滅已不依東方而住，亦",
    "T11n0310_074:0422c20": "復不依南西北方四維上下而住。如是之業乃",
    "T11n0310_074:0422c21": "至臨死之時最後識滅，見先所作心想中現。",
    "T11n0310_074:0422c22": "大王！是人見已心生怖懼，自分業盡、異業現",
    "T11n0310_074:0422c23": "前。大王！如彼夢覺念夢中事。如是大王！最後",
    "T11n0310_074:0422c24": "識為主，彼業因緣故，以此二緣生分之中識",
    "T11n0310_074:0422c25": "心初起，或生地獄、或生畜生、或生閻魔羅界、",
    "T11n0310_074:0422c26": "或生阿修羅、或生天人中。前識既滅受生分",
    "T11n0310_074:0422c27": "識生，生分相續心種類不絕。大王！無有一",
    "T11n0310_074:0422c28": "法從於此世至於他世而有生滅，見所作業",
    "T11n0310_074:0422c29": "及受異報皆不失壞，無有作業者、亦無受報",
    "T11n0310_074:0423a01": "者。大王！彼後識滅時名入死數，若初識生名",
    "T11n0310_074:0423a02": "入生數。大王！彼後識起時無所從來，及其滅",
    "T11n0310_074:0423a03": "時亦無所至。其緣生時亦無所從來，滅時亦",
    "T11n0310_074:0423a04": "無所至。其業生時亦無所從來，滅時亦無所",
    "T11n0310_074:0423a05": "至。死時亦無所從來，滅時亦無所至。初識生",
    "T11n0310_074:0423a06": "時亦無所從來，滅時亦無所至。其生亦無所",
    "T11n0310_074:0423a07": "從來，滅時亦無所至。何以故？自性離故。彼後",
    "T11n0310_074:0423a08": "識、後識體性空，緣、緣體性空，業、業體性空，死、",
    "T11n0310_074:0423a09": "死體性空，初識、初識體性空，受生、受生體性",
    "T11n0310_074:0423a10": "空，世間、世間體性空，涅槃、涅槃體性空，起、起",
    "T11n0310_074:0423a11": "體性空，壞、壞體性空。大王！如是作業果報皆",
    "T11n0310_074:0423a12": "不失壞，無有作業者、無有受報者，但隨世俗",
    "T11n0310_074:0423a13": "故有，非第一義也。大王當知，一切諸法皆悉",
    "T11n0310_074:0423a14": "空寂，一切諸法空者是空解脫門，空無空相",
    "T11n0310_074:0423a15": "名無相解脫門，若無相者則無願求名無願",
    "T11n0310_074:0423a16": "解脫門。如是大王！一切法皆具三解脫門，與",
    "T11n0310_074:0423a17": "空共行涅槃先道，遠離於相、遠離願求，究竟",
    "T11n0310_074:0423a18": "涅槃界，決定如法界，周遍虛空際。大王當知，",
    "T11n0310_074:0423a19": "諸根如幻、境界如夢。一切譬喻當如是知。",
    "T11n0310_074:0423a20": "「大王！猶如夢中自覩國中最勝之女共相抱",
    "T11n0310_074:0423a21": "持。是人覺已，憶念夢中所得細觸。於意云何？",
    "T11n0310_074:0423a22": "是人所夢是真實不？」王言：「不也。」「大王！於意云",
    "T11n0310_074:0423a23": "何？是人所夢執謂真實。是為智不？」王言：「不",
    "T11n0310_074:0423a24": "也。世尊！何以故？夢中畢竟無有此女，況受細",
    "T11n0310_074:0423a25": "觸。是人徒自疲勞，都無有實。」佛言：「大王！如",
    "T11n0310_074:0423a26": "是愚癡無聞凡夫見可意色，眼見色已心生",
    "T11n0310_074:0423a27": "執著，生執著已起於愛欲，起愛欲已生染著",
    "T11n0310_074:0423a28": "心，生染著已作染著業，所謂身三、口四、意三",
    "T11n0310_074:0423a29": "種業。造彼業已即便謝滅，是業滅已不依東",
    "T11n0310_074:0423b01": "方而住，亦復不依南西北方四維上下而住。",
    "T11n0310_074:0423b02": "如是之業乃至臨死之時最後識滅，見先所",
    "T11n0310_074:0423b03": "作心想中現。大王！是人見已心生愛喜，自分",
    "T11n0310_074:0423b04": "業盡、異業現前。大王！如彼夢覺念夢中事。如",
    "T11n0310_074:0423b05": "是大王！最後識為主，彼業因緣故，以此二緣",
    "T11n0310_074:0423b06": "生分之中識心初起，或生地獄、或生畜生、或",
    "T11n0310_074:0423b07": "生閻魔羅界、或生阿修羅、或生天人中。前識",
    "T11n0310_074:0423b08": "既滅受生分識生，生分相續心種類不絕。大",
    "T11n0310_074:0423b09": "王！無有一法從於此世至於他世而有生滅，見",
    "T11n0310_074:0423b10": "所作業及受果報皆不失壞，無有作業者、亦",
    "T11n0310_074:0423b11": "無受報者。大王！彼後識滅時名入死數，若初",
    "T11n0310_074:0423b12": "識生名入生數。大王！彼後識起時無所從來，",
    "T11n0310_074:0423b13": "及其滅時亦無所至。其緣生時亦無所從來，",
    "T11n0310_074:0423b14": "滅時亦無所至。其業生時亦無所從來，滅時",
    "T11n0310_074:0423b15": "亦無所至。死時亦無所從來，滅時亦無所至。",
    "T11n0310_074:0423b16": "初識生時亦無所從來，滅時亦無所至。其生",
    "T11n0310_074:0423b17": "亦無所從來，滅時亦無所至。何以故？自性離",
    "T11n0310_074:0423b18": "故。彼後識、後識體性空，緣、緣體性空，業、業體",
    "T11n0310_074:0423b19": "性空，死、死體性空，初識、初識體性空，受生、受",
    "T11n0310_074:0423b20": "生體性空，世間、世間體性空，涅槃、涅槃體性",
    "T11n0310_074:0423b21": "空，起、起體性空，壞、壞體性空。大王！如是作業",
    "T11n0310_074:0423b22": "果報皆不失壞，無有作業者、無有受報者，但",
    "T11n0310_074:0423b23": "隨世俗故有，非第一義也。大王當知，一切諸",
    "T11n0310_074:0423b24": "法皆悉空寂，一切諸法空者是空解脫門，空",
    "T11n0310_074:0423b25": "無空相名無相解脫門，若無相者則無願求",
    "T11n0310_074:0423b26": "名無願解脫門。如是大王！一切法皆具三解",
    "T11n0310_074:0423b27": "脫門，與空共行涅槃先道，遠離於相、遠離願",
    "T11n0310_074:0423b28": "求，究竟涅槃界，決定如法界，周遍虛空際。大",
    "T11n0310_074:0423b29": "王當知，諸根如幻、境界如夢。一切譬喻當如",
    "T11n0310_074:0423c01": "是知。",
    "T11n0310_074:0423c02": "大寶積經卷第七十四"
}