{
    "X82n1571_066:0304c11": "五燈全書卷第六十六",
    "X82n1571_066:0304c13": "京都聖感禪寺住持(臣)僧　(超永)　編輯",
    "X82n1571_066:0304c14": "京都古華嚴寺住持(臣)僧　(超揆)　較閱　進",
    "X82n1571_066:0304c15": "呈",
    "X82n1571_066:0304c16": "　　臨濟宗",
    "X82n1571_066:0304c17": "　　　南嶽下三十四世",
    "X82n1571_066:0304c18": "　　　　天童悟禪師法嗣",
    "X82n1571_066:0304c19": "贛州府寶華朝宗通忍禪師毗陵陳氏子。幼習儒業。",
    "X82n1571_066:0304c20": "輙念生死。弱冠投靖江獨知披剃。遂謁天童悟于金",
    "X82n1571_066:0304c21": "粟。悟舉大千垂語曰。山中猛虎。以肉為命。何故不食",
    "X82n1571_066:0304c22": "其子。被悟逼拶。坐臥不安。經兩旦。驀然除去礙膺之",
    "X82n1571_066:0304c23": "物。趨見悟。進語曰。惟人自肯乃方親。悟曰。亦未在。師",
    "X82n1571_066:0304c24": "笑曰。和尚只做得大千兒孫。便出。已而聞悟自答曰。",
    "X82n1571_066:0305a01": "自肉食不盡。方大徹。翌日悟上堂。師出問。直下知歸",
    "X82n1571_066:0305a02": "則不問。如何大用現前一句。悟纔拈棒。師指曰。者老",
    "X82n1571_066:0305a03": "漢伎倆不忘。一釣便上。拂具而出。即蒙印可。初住靈",
    "X82n1571_066:0305a04": "祐。屢遷名剎。後住曹溪寶華　上堂。法本無法。求法",
    "X82n1571_066:0305a05": "者乖。無法亦無。說法者謬。法既不有亦不無。又非說",
    "X82n1571_066:0305a06": "法非無說。即今山僧陞座作麼生。良久曰。便恁麼去",
    "X82n1571_066:0305a07": "猶隔一重。若更躊躇。何啻千里。還委悉麼。若委悉得。",
    "X82n1571_066:0305a08": "日日日東出。如未委悉。日日日西沒。只如東出西沒。",
    "X82n1571_066:0305a09": "還有優劣也無。卓拄杖曰。達磨不坐少林。慧可何曾",
    "X82n1571_066:0305a10": "斷臂。人人鼻直眉橫。討甚西來祖意。喝一喝　上堂。",
    "X82n1571_066:0305a11": "說機說用。意下丹青。行棒行喝。眼中金屑。直得聖凡",
    "X82n1571_066:0305a12": "情盡。法法無差。若到靈祐門下。正是客作賤人。大丈",
    "X82n1571_066:0305a13": "夫漢。承當箇事。須是出羣氣槩。獅子齩人。不隨藥忌。",
    "X82n1571_066:0305a14": "操縱自由。卷舒無礙。得到恁麼地。我道此人猶未有",
    "X82n1571_066:0305a15": "師在。何故聻。良久曰。賞罰分明　上堂。問乍離金粟。",
    "X82n1571_066:0305a16": "已到靈祐。金粟一句即不問。今朝靈祐事如何。師曰。",
    "X82n1571_066:0305a17": "猛虎當路坐。曰不涉金粟靈祐句。又作麼生。師曰。分",
    "X82n1571_066:0305a18": "身兩處看。曰恁麼則一句流通去也。師曰。未是你得",
    "X82n1571_066:0305a19": "力處在。乃曰。猛虎當路坐。十方無去路。折旋俯仰金",
    "X82n1571_066:0305a20": "剛王。動靜施為超佛祖。北俱盧洲已上堂。西牛賀洲",
    "X82n1571_066:0305a21": "方打鼓。驚起東海龍王。[跳-兆+孛]跳上忉利天宮。報道昨夜",
    "X82n1571_066:0305a22": "蟭螟蟲吞却水牯牛。直得帝釋手忙脚亂。連聲呌苦",
    "X82n1571_066:0305a23": "休冤苦。法法現全身。日輪正當午。喝一喝　重陽上",
    "X82n1571_066:0305a24": "堂。問從上來源。且道分付阿誰。師曰。與你沒分。僧豎",
    "X82n1571_066:0305b01": "拳曰。恁麼則超羣越格去也。師曰。西天斬頭截臂。者",
    "X82n1571_066:0305b02": "裏自領出去。曰渾身拶出全擔荷。那許旁人著眼窺。",
    "X82n1571_066:0305b03": "師曰。放下著。乃曰。曹溪一脈。臨濟正宗。代代相傳。各",
    "X82n1571_066:0305b04": "有悟由。師師相授。若合符節。顯大機發大用。貴擔荷",
    "X82n1571_066:0305b05": "于未動之先。入門棒入門喝。驗出身于機境之下。須",
    "X82n1571_066:0305b06": "是上無攀攬。下絕己躬。于順逆場中。把得定作得主。",
    "X82n1571_066:0305b07": "動絃別調。葉落知秋。所以源遠流長。傳至靈石。單提",
    "X82n1571_066:0305b08": "一條白棒。只要打箇獨脫底人。方堪入大爐韛。煅煉",
    "X82n1571_066:0305b09": "將來續佛慧命。今因白山碧雲兩公。忘齒為法。不遠",
    "X82n1571_066:0305b10": "二千里。來叩問本宗來源。所以略述梗槩。若論本宗",
    "X82n1571_066:0305b11": "來源。實也別無奇特。驀拈拄杖卓一下曰。棒喝交加",
    "X82n1571_066:0305b12": "知出脫。脚跟點地解翻騰。一句明明該萬象。重陽九",
    "X82n1571_066:0305b13": "日菊花新　結制上堂。問選佛場開。大眾雲集。朕兆",
    "X82n1571_066:0305b14": "未分前。還許學人下筆也無。師曰許。僧進語。師曰。鷂",
    "X82n1571_066:0305b15": "子過新羅。乃曰。把住繩頭。結百千萬億為一網。大開",
    "X82n1571_066:0305b16": "爐鞴。鎔瓶盤釵釧為一金。密密綿綿。古往今來無可",
    "X82n1571_066:0305b17": "擬。堂堂赫赫。上天下地莫能儔。直得千聖躋攀無路。",
    "X82n1571_066:0305b18": "萬靈景仰無門。魔外潛踪。狐狼絕跡。且道具甚麼神",
    "X82n1571_066:0305b19": "通。得恁麼自在。被衲蒙頭萬事休。此時山僧都不會",
    "X82n1571_066:0305b20": "　臘八上堂。始覺合本。頭上安頭。一念回機。落七落",
    "X82n1571_066:0305b21": "八。雪山六載。無計可施。夜半覩星。將錯就錯。縱使道",
    "X82n1571_066:0305b22": "一切眾生皆證圓覺。未免猶有生佛之名。何況更云",
    "X82n1571_066:0305b23": "奇哉眾生。具有如來智慧德相。皆因妄想執著而不",
    "X82n1571_066:0305b24": "證得。豈不無事生事誣陷平人。曹溪當時若見他恁",
    "X82n1571_066:0305c01": "麼道。但以手掩面臂開曰。猫。管教者老子。浹背汗流。",
    "X82n1571_066:0305c02": "慙惶無地。爭奈罕遇其人。直得祖禰不了。殃及兒孫",
    "X82n1571_066:0305c03": "去也。驀拈拄杖曰。還見明星麼。錯錯　六祖涅槃日",
    "X82n1571_066:0305c04": "上堂。問燈燈相續。祖祖相傳。今日和尚坐斷十方。且",
    "X82n1571_066:0305c05": "道。如何是六祖末後一句。師曰。不傳與你。曰為甚麼",
    "X82n1571_066:0305c06": "不傳與某甲。師曰。你少箇甚麼。僧禮拜。師曰。山僧不",
    "X82n1571_066:0305c07": "合龍頭蛇尾。乃舉六祖將入滅。眾問曰。師從此去。早",
    "X82n1571_066:0305c08": "晚可回。祖曰。葉落歸根。來時無口。後法雲秀曰。非但",
    "X82n1571_066:0305c09": "來時無口。去時亦無鼻孔。師曰。不是無口。只是不來。",
    "X82n1571_066:0305c10": "不是無鼻。只是不去。試看入滅底祖師。現前底大眾。",
    "X82n1571_066:0305c11": "各各有口有鼻。有甚麼去來。在那裏。諸人要參涅槃",
    "X82n1571_066:0305c12": "堂裏禪。直得恁麼始得　挂鐘版立兩序上堂。問昔",
    "X82n1571_066:0305c13": "日馬祖立禪堂。百丈制清規。今日寶華挂鐘版。意旨",
    "X82n1571_066:0305c14": "如何。師曰。今古歷然。僧擬開口。師便打。問盡大地是",
    "X82n1571_066:0305c15": "一塊版。和尚作麼生打。師劈頭打曰。響麼。僧擬議。師",
    "X82n1571_066:0305c16": "又打曰。元來打著箇木頭。乃曰。馬祖叢林。十方聚會。",
    "X82n1571_066:0305c17": "百丈鐘版。一旦重新。父子既爾。同途古今。自然合轍。",
    "X82n1571_066:0305c18": "人天供養。表言外之明宗。左右贊襄。顯當堂之有主。",
    "X82n1571_066:0305c19": "門庭建立。略見一班。向上提持。更須出脫。良久曰。內",
    "X82n1571_066:0305c20": "外安然無一事。不風流處也風流　聖節上堂。從來",
    "X82n1571_066:0305c21": "日日是好日。最好無過是今日。大聖人降誕世間。六",
    "X82n1571_066:0305c22": "合內盡沾恩力。含齒戴髮底。無不注仰南山。窮巖絕",
    "X82n1571_066:0305c23": "壑中。尤見傾誠北闕。野僧家無奇特。清香一炷爇爐",
    "X82n1571_066:0305c24": "中。也勝時人千百億　元旦上堂。召大眾曰。無位真",
    "X82n1571_066:0306a01": "人。又添一歲了也。你們。今日到處與人拜年。還曾與",
    "X82n1571_066:0306a02": "無位真人拜。拜也未。若也拜得。方知恩大難酬。若也",
    "X82n1571_066:0306a03": "未曾。寶華今日為諸人立箇榜樣。乃起身拱揖曰。恭",
    "X82n1571_066:0306a04": "喜恭喜。復有僧問。正當拱揖時。無位真人。在甚麼處。",
    "X82n1571_066:0306a05": "師曰。不見道。兒孫得力。室內不知　上堂。問如何是",
    "X82n1571_066:0306a06": "平甞心。師曰。有粥便喫粥。有飯便喫飯。曰心空境寂。",
    "X82n1571_066:0306a07": "為甚麼久滯不通。師曰。從來無去路。問如何是驅耕",
    "X82n1571_066:0306a08": "夫之牛。奪饑人之食。師曰。今日且放寬你一著。問如",
    "X82n1571_066:0306a09": "何是寶華境。師曰。大石對小石。曰如何是境中人。師",
    "X82n1571_066:0306a10": "曰。有髮又有鬚。曰如何是人中意。師曰。要打便打。乃",
    "X82n1571_066:0306a11": "曰。今朝臘月初一。坐斷千差萬別。若人直下承當。不",
    "X82n1571_066:0306a12": "費纖毫氣力。既不費力。且道有何憑據。朔風劈面來",
    "X82n1571_066:0306a13": "陣陣侵人骨　土中軍請上堂。問如何是殺人刀。師",
    "X82n1571_066:0306a14": "曰。秋毫不犯。曰如何是活人劒。師曰。涓滴不存。乃舉",
    "X82n1571_066:0306a15": "雲居佛印元。因西塞師王公韶。自以殺業重。祈為澡",
    "X82n1571_066:0306a16": "雪。請說法上藍。元炷香曰。此香為殺人不眨眼上將",
    "X82n1571_066:0306a17": "軍。立地成佛大居士。眾稱善。韶亦悠然意消。師曰。殺",
    "X82n1571_066:0306a18": "人不眨眼。報障未消。立地便成佛。罪福如幻。此常情",
    "X82n1571_066:0306a19": "之論也。因甚雲居却把殺人不眨眼底上將軍。便做",
    "X82n1571_066:0306a20": "立地成佛底大居士。聻。點石化為金玉易。勸人除却",
    "X82n1571_066:0306a21": "是非難　解制上堂。去年有箇末後句。正好說時不",
    "X82n1571_066:0306a22": "曾說。許到今朝方說時。今朝要說無可說。雖然。自古",
    "X82n1571_066:0306a23": "相別贈人以言。兄弟家。今日東去西去。佛法固無可",
    "X82n1571_066:0306a24": "說。世情也要叮嚀。乃顧大眾曰。草鞋拄杖渾閒事。脫",
    "X82n1571_066:0306b01": "下衲衣身自輕　小參。天長地久。歲改月遷。人生不",
    "X82n1571_066:0306b02": "久。巨浪一波。幻質難留。空花半瓣。休貪目前快樂。如",
    "X82n1571_066:0306b03": "廁中虫。不知糞臭。莫恃人我貢高。似井底蛙。那識天",
    "X82n1571_066:0306b04": "寬。必須實參實悟。身上著衣方免寒。若徒弄舌弄唇。",
    "X82n1571_066:0306b05": "口裏說食終不飽。雖然。忽有箇出來道。我本不寒。著",
    "X82n1571_066:0306b06": "甚麼衣。我本不饑。說甚麼食時。又作麼生。喝一喝曰。",
    "X82n1571_066:0306b07": "假雞聲韻難瞞我。未肯糢糊放過關　師遊琵琶街",
    "X82n1571_066:0306b08": "回。僧問。如何是善知識。師曰。琵琶街上行。曰如何是",
    "X82n1571_066:0306b09": "不善知識。師曰。你不信也去行一行來　問。透網金",
    "X82n1571_066:0306b10": "鱗。因甚還滯水。師曰。是他家常茶飯。曰取飽便是。師",
    "X82n1571_066:0306b11": "曰。爭奈沒頭浸却何　問。一念不生萬境俱滅時。如",
    "X82n1571_066:0306b12": "何更進一步。師劈面掌曰。誰恁麼道。曰意旨如何。師",
    "X82n1571_066:0306b13": "曰。觸處逢渠　問。如何是寂然不動。師曰。七縱八橫。",
    "X82n1571_066:0306b14": "如何是感而遂通。師曰。推門落臼　問。香烟繚繞。燈",
    "X82n1571_066:0306b15": "燭交加。還是自境界。是他境界。師曰。出馬一條鎗。僧",
    "X82n1571_066:0306b16": "禮拜。師曰。不知死活漢　士問。月缺一條。還補得麼。",
    "X82n1571_066:0306b17": "師曰補得。曰將甚麼補。師曰。但將缺底補　問。狗子",
    "X82n1571_066:0306b18": "佛性。趙州因甚道無。師曰。一字入公門。九牛㧞不出",
    "X82n1571_066:0306b19": "　天主教問。人是佛否。師曰是佛。曰以何為佛。師曰。",
    "X82n1571_066:0306b20": "自性即佛。曰師還拜佛否。師曰拜佛。曰若然則拜自",
    "X82n1571_066:0306b21": "己也。師曰。西天外道。果然靈利。曰世間那有自己拜",
    "X82n1571_066:0306b22": "自己底事。師曰。疑則別參　宛委王鎮國。請齋于金",
    "X82n1571_066:0306b23": "陵報恩寺。時司寇錢勳卿。張璽卿。趙廷尉。葉冏卿。同",
    "X82n1571_066:0306b24": "泰如講主。契玄僧錄。俱在座。講主曰。達磨西來。不立",
    "X82n1571_066:0306c01": "文字。後來以楞伽四卷印心。也是自相矛盾。師曰。將",
    "X82n1571_066:0306c02": "謂楞伽經是文字麼。主無語。一眾大笑　問。如何是",
    "X82n1571_066:0306c03": "威音王以前眾生度佛。師曰。世尊不說說。曰如何是",
    "X82n1571_066:0306c04": "威音王以後佛度眾生。師曰。動容揚古路　問。萬象",
    "X82n1571_066:0306c05": "之中獨露身。是撥萬象。不撥萬象。師曰。喚甚麼作身。",
    "X82n1571_066:0306c06": "僧擬議。師曰。葢覆了也　問。倩女離魂。那箇是真底。",
    "X82n1571_066:0306c07": "師便打。僧無語。師曰會麼。僧擬議。師又打曰。切忌私",
    "X82n1571_066:0306c08": "奔　師問僧。那裏人。曰蘇州。師踢椅曰。是甚麼。僧無",
    "X82n1571_066:0306c09": "語。師曰。虎丘山也不識。乃叱出　順治戊子十月示",
    "X82n1571_066:0306c10": "微疾。上堂。問答畢。索水盥浴。端坐而逝。數日顏色如",
    "X82n1571_066:0306c11": "生。入龕時。紅光燭天。眾疑庵中失火。趨救寂然。皆驚",
    "X82n1571_066:0306c12": "異。弟子依法茶毗。頂骨牙齒衣環不壞。建塔于龔公",
    "X82n1571_066:0306c13": "山右。語錄三十卷。并迅雷指迷等集。行世。",
    "X82n1571_066:0306c14": "常州府龍池萬如通微禪師嘉禾張氏子。出家興善。",
    "X82n1571_066:0306c15": "後游方。謁聞谷大師。開發無字話。歷扣名宿。偶閱楞",
    "X82n1571_066:0306c16": "嚴。至諸可還者自然非汝不汝還者非汝而誰。恍有",
    "X82n1571_066:0306c17": "所得。往參悟和尚于金粟。棒下汗流徧體。打失從前",
    "X82n1571_066:0306c18": "伎倆。一日入城。聞路旁人家。毆叱小廝曰。看你藏在",
    "X82n1571_066:0306c19": "那裏去。師不覺躍然。口占一偈曰。沒處藏沒處藏。全",
    "X82n1571_066:0306c20": "身獨露在街坊。堪笑華亭擺渡漢。葛藤打得太郎當。",
    "X82n1571_066:0306c21": "悟七十誕辰。師懷拜祝。入門便喝。悟曰。胡喝亂喝。師",
    "X82n1571_066:0306c22": "又喝。悟曰。胡喝亂喝。師禮拜。悟打曰。再喝喝看。師曰。",
    "X82n1571_066:0306c23": "蒼天蒼天。便行。悟呼曰。萬如我直下疑你者兩喝。道",
    "X82n1571_066:0306c24": "道看。師曰。歇歇與和尚道。遂出。後蒙記莂。五更遣行",
    "X82n1571_066:0307a01": "開法如如。次移曹山。後補龍池　上堂。宗門一著離",
    "X82n1571_066:0307a02": "言說。萬象森羅早漏洩。睦州擔版趙州無。看來猶是",
    "X82n1571_066:0307a03": "多饒舌。不饒舌頓超越。陝府銕牛吼一聲。滄州獅子",
    "X82n1571_066:0307a04": "喫一跌。旁觀撫掌笑呵呵。六月炎天飛白雪。喝一喝",
    "X82n1571_066:0307a05": "　上堂。天地與我同根。萬物與我一體。庭前指出牡",
    "X82n1571_066:0307a06": "丹花。途路之人喚方止。昨夜三更。虎齩大虫。天明起",
    "X82n1571_066:0307a07": "來。蛇吞鼈鼻。滄州獅子喫一鞭。陝府銕牛流出血。汝",
    "X82n1571_066:0307a08": "等諸人。且作麼生會。良久曰。參　上堂。問古人云。自",
    "X82n1571_066:0307a09": "從一見桃花後。直至如今更不疑。如何是不疑處。師",
    "X82n1571_066:0307a10": "曰。待山僧有疑即道。僧禮拜。師便打。問從門入者。不",
    "X82n1571_066:0307a11": "是家珍。如何是家珍。師曰。領取者一問。乃曰。靈雲見",
    "X82n1571_066:0307a12": "桃花。眼中著屑。香嚴聞擊竹。耳裏著水。玄沙[祝/土]破脚",
    "X82n1571_066:0307a13": "指。痛苦自家知。雪峰九上洞山。草鞋虗踏破。者一隊",
    "X82n1571_066:0307a14": "漢。總是把髻投衙。如如雖則不管閒非。也要與諸人",
    "X82n1571_066:0307a15": "指箇正路。卓拄杖曰。我見燈明佛。本光瑞如此　上",
    "X82n1571_066:0307a16": "堂。猫有歃血之功。虎有起屍之德。聲聞念念趨寂。菩",
    "X82n1571_066:0307a17": "薩當體全空。北俱盧洲長粳米飯。食者滿面春風。文",
    "X82n1571_066:0307a18": "殊忽起佛見法見。貶向二銕圍山。且道。達磨九年面",
    "X82n1571_066:0307a19": "壁。又作麼生。卓拄杖曰。罕遇知音　上堂。威音那畔。",
    "X82n1571_066:0307a20": "空劫已前。者一著子。未甞動著一絲毫。及乎萬類紛",
    "X82n1571_066:0307a21": "紜。千差顯露。者一著子。亦未甞動著一絲毫。只貴靈",
    "X82n1571_066:0307a22": "利漢子。直下承當。便能得大受用。苟或三搭不回。豈",
    "X82n1571_066:0307a23": "免沉迷苦海。祇如龍潭吹滅紙燈。德山見甚道理便",
    "X82n1571_066:0307a24": "爾自肯。蝦蟇吞大蟲　天童老人訃音至。上堂。昔日",
    "X82n1571_066:0307b01": "世尊涅槃會上。告眾曰。汝等。若謂吾滅度。非吾弟子。",
    "X82n1571_066:0307b02": "若謂吾不滅度。亦非吾弟子。本師大和尚。于本年七",
    "X82n1571_066:0307b03": "月七日午時。示寂于通玄堂上。且道。是示寂耶。非示",
    "X82n1571_066:0307b04": "寂耶。如其未知。豈不見道。當陽一著。不落兩頭。脚下",
    "X82n1571_066:0307b05": "無私。貴傳正脈。且道。正恁麼時。如何施設。普請大眾。",
    "X82n1571_066:0307b06": "齊詣真前。燒香供養　上堂。纔見山僧鼓兩片皮。說",
    "X82n1571_066:0307b07": "黃道黑。便作佛法會。殊不知山河大地。萬象森羅。風",
    "X82n1571_066:0307b08": "動塵起。雲騰鳥飛。皆為諸人。顯揚第一義諦。若也會",
    "X82n1571_066:0307b09": "得。便可歸家穩坐。雖然如是。劫火洞然。大千俱壞。且",
    "X82n1571_066:0307b10": "道。第一義諦。在甚麼所在。卓拄杖曰。不是苦心人不",
    "X82n1571_066:0307b11": "知　長至上堂。一陽纔復。和氣漸調。君子道長。小人",
    "X82n1571_066:0307b12": "道消。惟有山僧拄杖子。從年歷歲赤條條拈拄杖卓",
    "X82n1571_066:0307b13": "一下曰。有時卓在千峰上。劃斷飛雲不放高　上堂。",
    "X82n1571_066:0307b14": "龍池一滴潤林丘。枯木枝枝葉自稠。不是一翻親到",
    "X82n1571_066:0307b15": "此。焉能解得渴咽喉。大眾且道。如何是龍池一滴。以",
    "X82n1571_066:0307b16": "拂子左右灑曰晴乾不肯走。直待雨淋頭　上堂。十",
    "X82n1571_066:0307b17": "方同聚學無為。抵死和他戰一回。選佛場中須及第。",
    "X82n1571_066:0307b18": "莫教辜負兩莖眉。喝一喝下座　上堂。打破從來窠",
    "X82n1571_066:0307b19": "臼。覿露當人者著。山巔黃鳥聲聲。陌上桃花灼灼。此",
    "X82n1571_066:0307b20": "事本來成現。切忌生心卜度。休卜度。祥麟只有一隻",
    "X82n1571_066:0307b21": "角　上堂。盋盂口向天。拄杖長靠壁。晨朝有粥噇。齋",
    "X82n1571_066:0307b22": "時有飯喫。不妨信手擎來。要且不借他力。到者裏。為",
    "X82n1571_066:0307b23": "甚麼十箇有五雙。問著口如木橛。良久曰。只為分明",
    "X82n1571_066:0307b24": "極。翻令所得遲　解制上堂。有一句到你。諸人瞎却",
    "X82n1571_066:0307c01": "汝眼。無一句到你。諸人啞却我口。若是二途截斷。非",
    "X82n1571_066:0307c02": "惟汝諸人無處摸索。直饒三世諸佛。歷代祖師到來。",
    "X82n1571_066:0307c03": "亦無著眼處。只貴沒量大人。方能領略于機先。不肯",
    "X82n1571_066:0307c04": "滯情于句下。且放開一線。如何指示。南北東西不是",
    "X82n1571_066:0307c05": "你。喝一喝　上堂。太虗寥廓。含萬象以無遺。正眼洞",
    "X82n1571_066:0307c06": "明。鑑千差而不漏。大用現前。佛祖莫近一念未生。人",
    "X82n1571_066:0307c07": "天罔測。擊開大解脫門。獨露本來面目。且道。本來面",
    "X82n1571_066:0307c08": "目。是何形相。拈拄杖卓一下曰。三脚蝦蟇吞却月",
    "X82n1571_066:0307c09": "　上堂。開口成雙橛。無言喪本宗。須知此段事。誰敢強",
    "X82n1571_066:0307c10": "形容。豎拂曰。箇中識得文殊老。管取無煩過別峰",
    "X82n1571_066:0307c11": "　上堂。現成公案。弗勞打算。南北東西。渾無界畔。春水",
    "X82n1571_066:0307c12": "滔滔。舟移兩岸。萬別千差。同歸一貫。雖然如是。只得",
    "X82n1571_066:0307c13": "一半。那一半。佛眼覰不見。打破趙州關。總是臘月扇。",
    "X82n1571_066:0307c14": "苟或力未克。龍池為汝判。驀拈拄杖。卓一下曰。須彌",
    "X82n1571_066:0307c15": "頂上一聲鐘。看取山門騎佛殿　上堂。水中鹽味。色",
    "X82n1571_066:0307c16": "裏膠青。決定是有。難見其形。拈拄杖曰。拄杖子。朝到",
    "X82n1571_066:0307c17": "西天。暮歸東土。窮年歷歲。不曾遇著一人。何故。從來",
    "X82n1571_066:0307c18": "無伴侶。在處獨稱尊　天童老人忌辰拈香。昔日幾",
    "X82n1571_066:0307c19": "番遭毒手。今朝憶著恨彌深。因緣會遇難迴避。且把",
    "X82n1571_066:0307c20": "黃檀驀鼻熏。便燒　上堂。卓拄杖一下。喝一喝曰。棒",
    "X82n1571_066:0307c21": "非德山棒。喝非臨濟喝。用出當陽活鱍鱍。聞時何啻",
    "X82n1571_066:0307c22": "三日聾。觸著直教親見血。若是知恩解報恩。丈夫意",
    "X82n1571_066:0307c23": "氣天然別。金毛獅子奮全威。野干狐狼俱屏跡。大眾",
    "X82n1571_066:0307c24": "且道。屏跡後如何。天下太平。各安其業　師問僧。你",
    "X82n1571_066:0308a01": "正發無明時。佛在那裏。僧喝。師曰。你還喝佛喝無明。",
    "X82n1571_066:0308a02": "曰請和尚道。師便打　問麻三斤意旨如何。師拽僧",
    "X82n1571_066:0308a03": "耳曰。會麼。曰曉得了曉得了。師曰。你曉得箇甚麼。速",
    "X82n1571_066:0308a04": "道速道。僧無語。師連棒打出　問如何是明中暗。師",
    "X82n1571_066:0308a05": "曰。白日扶籬。曰如何是暗中明。師曰。黑夜摸枕。曰明",
    "X82n1571_066:0308a06": "暗兩關。如何透脫。師曰。不快漆桶　問如何是主人",
    "X82n1571_066:0308a07": "公。師曰。你曾遊廬山麼。僧罔措。師曰。身在其中總不",
    "X82n1571_066:0308a08": "知　問如何是目前事。師曰。徧界金風起。曰意旨如",
    "X82n1571_066:0308a09": "何。師曰。林間黃葉墮　問大修行人。當遵佛行。因甚",
    "X82n1571_066:0308a10": "不守毗尼。師曰。怪伊不得　問千里屯兵即不問。當",
    "X82n1571_066:0308a11": "場決戰事如何。師曰。敗將不斬。僧喝。師便打　問調",
    "X82n1571_066:0308a12": "達墮無間地獄。何故如三禪天樂。師曰。同道者方知",
    "X82n1571_066:0308a13": "　問如何是常住真心。師曰。鶴飛千尺雪。曰不會。師",
    "X82n1571_066:0308a14": "曰。龍起一潭冰　問樹凋葉落時如何。師曰。過蟻難",
    "X82n1571_066:0308a15": "尋穴。歸禽易見巢　問日落西山去。林中事若何。師",
    "X82n1571_066:0308a16": "曰。虎行樵子徑。鳥宿故枝頭　師闡化龍池。十有餘",
    "X82n1571_066:0308a17": "載。順治丁酉十月二十九日示寂。門人奉全身塔于",
    "X82n1571_066:0308a18": "本山。",
    "X82n1571_066:0308a19": "寧波府天童山翁道忞禪師潮州茶陽林氏子。幼有",
    "X82n1571_066:0308a20": "夙慧。讀書一目五行俱下。總角。以藝文擅名鄉曲。試",
    "X82n1571_066:0308a21": "博士弟子員。然性不躭世好。飄然有塵外想。及冠。讀",
    "X82n1571_066:0308a22": "大慧錄。忽憶前身雲水參方。歷歷如見。即走匡廬開",
    "X82n1571_066:0308a23": "先。投若昧明芟染。明以師志不羣。使參憨山清黃檗",
    "X82n1571_066:0308a24": "有數尊宿。皆深契之。終不自肯。後參天童悟于金粟。",
    "X82n1571_066:0308b01": "一日侍次。悟謂博山嗣壽昌。承洞山無來源。恐後裔",
    "X82n1571_066:0308b02": "不蕃。師曰。黃檗不云乎。今日因師舉。得見馬祖大機",
    "X82n1571_066:0308b03": "之用。且不識馬祖。若嗣祖。恐後喪我兒孫。悟大笑起",
    "X82n1571_066:0308b04": "去。師愕然自慙。無所容者累月。因閱殃崛產難機緣。",
    "X82n1571_066:0308b05": "忽大徹從上關鍵。悟命掌記室。親炙十有四稔。崇禎",
    "X82n1571_066:0308b06": "壬午七月。悟示寂。眾請繼席天童　上堂。天童寺裏",
    "X82n1571_066:0308b07": "開爐。以虗空為爐床。四大部州為爐脚。須彌盧為火",
    "X82n1571_066:0308b08": "筋。七金山為炭團。其餘森羅萬象。日月星辰。赤縣神",
    "X82n1571_066:0308b09": "州。山川人物。為引火黃葉。且道火種聻。以拄杖畫一",
    "X82n1571_066:0308b10": "畫曰。饒爾向者裏薦得。透脫分曉。及乎施用。未有其",
    "X82n1571_066:0308b11": "方也。則是箇守死善道。要得發燄聯輝。正未可在。當",
    "X82n1571_066:0308b12": "恁麼時。發燄聯輝一句。作麼生道。喝一喝曰。八萬四",
    "X82n1571_066:0308b13": "千非鳳毛。三十三人入虎穴　上堂。拈拄杖橫按曰。",
    "X82n1571_066:0308b14": "有時一喝。如金剛王寶劒。卓一下曰。有時一喝。如踞",
    "X82n1571_066:0308b15": "地獅子。移拄杖過東。復移向西曰。有時一喝。如探竿",
    "X82n1571_066:0308b16": "影草。擲下拄杖曰。有時一喝。不作一喝用。靈利漢。若",
    "X82n1571_066:0308b17": "向者裏著得一隻眼。臨濟老子。不直半文錢。其或未",
    "X82n1571_066:0308b18": "然。莫怪海門風浪緊。干戈原是太平基　普請栽松",
    "X82n1571_066:0308b19": "上堂。若論此事。如種樹相似。揀擇欲精。下手須確。根",
    "X82n1571_066:0308b20": "宜其條直。坎貴其寬容。然後時之以雨暘。資之以風",
    "X82n1571_066:0308b21": "露。則自然由拱把。以至合抱。由合抱。以至蔭覆人天。",
    "X82n1571_066:0308b22": "雖然。者邊底從你種。祇如那邊底。又作麼生栽。驀召",
    "X82n1571_066:0308b23": "大眾舉首。師曰。根生上也　上堂。維那白椎曰。法筵",
    "X82n1571_066:0308b24": "龍象眾。當觀第一義。師曰。若是龍象。決不錯怪山僧。",
    "X82n1571_066:0308c01": "便下座　上堂。百丈得大機。黃檗得大用。更有一人。",
    "X82n1571_066:0308c02": "且道。得箇甚麼。喝一喝曰。迥超今古格。不共汝同盤。",
    "X82n1571_066:0308c03": "卓拄杖下座　晚參。今夜總教諸人徹底悟去。還肯",
    "X82n1571_066:0308c04": "與麼承當麼。良久曰。且莫壓良為賤　晚參。人人自",
    "X82n1571_066:0308c05": "有光明在。看時不見暗昏昏。山僧為你諸人挑剔看。",
    "X82n1571_066:0308c06": "擊禪床一下曰。開眼也著。合眼也著　上堂。白椎竟。",
    "X82n1571_066:0308c07": "一僧纔出作禮。師曰。記取適來維那者話頭。便下座",
    "X82n1571_066:0308c08": "　上堂。眾集。驀拈拄杖。擲下曰。不得動著舌頭。向者",
    "X82n1571_066:0308c09": "裏道一句看。眾默然。師曰。死去十分。便下座。侍者向",
    "X82n1571_066:0308c10": "前拾。起度與師。師接得便打　晚參。見見之時。見非",
    "X82n1571_066:0308c11": "是見。見猶離見。見不能及。大眾會麼。楚王渡江得萍",
    "X82n1571_066:0308c12": "實。大如斗。赤如日。剖而食之。甜如蜜。參　上堂。六戶",
    "X82n1571_066:0308c13": "無關鑰。西風徹骨寒。家家門首路。一一透長安。大眾。",
    "X82n1571_066:0308c14": "外布施象馬七珍。內布施頭目髓腦。今日山僧盡情。",
    "X82n1571_066:0308c15": "為諸人舍施了也。其有饑瘡未厭。欲壑難填底。道峰",
    "X82n1571_066:0308c16": "更倩拄杖子。化作三十三天王。為盧至長者破慳著。",
    "X82n1571_066:0308c17": "拈拄杖。卓一下曰。那貴殊祥生九穗。好看比屋盡黃",
    "X82n1571_066:0308c18": "金　上堂。問潑天門啟。選佛場開。祖印高提。人天乞",
    "X82n1571_066:0308c19": "命。潑天門啟則且置。高提祖印事如何。師便喝。曰祇",
    "X82n1571_066:0308c20": "如臨濟大師道。大凡演唱宗乘。一句中。須具三元門。",
    "X82n1571_066:0308c21": "一元門。須具三要。還許學人請益也無。師曰。一人傳",
    "X82n1571_066:0308c22": "虗。萬人傳實。如何是一句中具三元。師曰。一鑑晴空",
    "X82n1571_066:0308c23": "星斗懸。如何是一元中具三要。師曰。寶王剎內分堂",
    "X82n1571_066:0308c24": "奧。如何是第一元。師曰。石上橫栽十丈蓮。如何是第",
    "X82n1571_066:0309a01": "二元。師曰。大虫舌上打鞦韆。如何是第三元。師曰。兩",
    "X82n1571_066:0309a02": "頭白牯手拏烟。如何是第一要。師曰。萬別千差都一",
    "X82n1571_066:0309a03": "照。如何是第二要。師曰。佛殿階前開矢窖。如何是第",
    "X82n1571_066:0309a04": "三要。師曰。鳥自啼春花自笑。曰如是則曹溪正脈重",
    "X82n1571_066:0309a05": "通。濟北家風再振。師曰。三臺須是大家催。曰分明一",
    "X82n1571_066:0309a06": "句無私語。顯發須憑過量人。師曰。無人處斫額望你。",
    "X82n1571_066:0309a07": "問。臨濟三元纔剖露。汾陽十智請宣揚。師曰。理管多",
    "X82n1571_066:0309a08": "年曆日作麼。曰不容華劈。如何是十智同真。師曰。萬",
    "X82n1571_066:0309a09": "象森羅海印中。曰本來無物。如何是一同一質。師曰。",
    "X82n1571_066:0309a10": "是鐺皆銕鑄。曰事無一向。如何是二同大事。師曰。日",
    "X82n1571_066:0309a11": "食三餐。夜眠一宿。曰不求伴侶。如何是三總同參。師",
    "X82n1571_066:0309a12": "曰。虗空合掌。大地和南。曰不屬愚賢。如何是四同真",
    "X82n1571_066:0309a13": "智。師曰。巢知風。穴知雨。曰摑破虗空。如何是五同徧",
    "X82n1571_066:0309a14": "普。師曰。春至百花開爛熳。曰掀翻大地。如何是六同",
    "X82n1571_066:0309a15": "具足。師曰。相鼠信有皮。誰謂雀無角。曰既是人人具",
    "X82n1571_066:0309a16": "足。如何是七同得失。師曰。谷暖風和。林寒澗肅。曰不",
    "X82n1571_066:0309a17": "展戈矛。如何是八同生殺。師曰。羅什吞針。誌公噉鴿。",
    "X82n1571_066:0309a18": "曰。不動咽喉。如何是九同音吼。師曰。木鷄啼夜半。芻",
    "X82n1571_066:0309a19": "狗吠天明。曰銕壁銀山。如何是十同得入。師曰。東西",
    "X82n1571_066:0309a20": "南北趙州門。曰與甚麼人同得入。師曰。寒山忘却來",
    "X82n1571_066:0309a21": "時路。拾得相將攜手歸。曰與誰同音吼。師曰。象王回",
    "X82n1571_066:0309a22": "顧。獅子嚬呻。曰作麼生同生殺。師曰。文殊逼佛曾施",
    "X82n1571_066:0309a23": "劒。一點墨成兩處龍。曰何物同得失。師曰。魚行水濁。",
    "X82n1571_066:0309a24": "鳥飛毛落。曰那箇同具足。師曰。江上清風。山間明月。",
    "X82n1571_066:0309b01": "曰何物同普照。師曰。家家門前火把子。曰何人同真",
    "X82n1571_066:0309b02": "智。師曰。拋兒婆子遇巖頭。曰孰與總同參。師曰。善財",
    "X82n1571_066:0309b03": "拄杖。初祖皮鞋。曰那箇同大事。師曰。大地一時俱火",
    "X82n1571_066:0309b04": "發。曰何物同一質。師曰。焦磚打著連底凍。曰恁麼則",
    "X82n1571_066:0309b05": "一種沒絃琴。惟師彈得妙。師曰。說甚沒絃琴上曲直。",
    "X82n1571_066:0309b06": "是倚天長劒逼人寒。曰碧玉盤中珠宛轉。瑠璃殿上",
    "X82n1571_066:0309b07": "月徘徊。師曰。看脚下。僧拂袖歸位。乃曰。照魔軍之窟",
    "X82n1571_066:0309b08": "穴。還他寶鏡當軒。伐異見之稠林。必也靈蛇在握。所",
    "X82n1571_066:0309b09": "以臨濟揭三元。以刊法印。汾陽立十智。而定綱宗。總",
    "X82n1571_066:0309b10": "之。暗抽衲僧腦後之橫骨。發揮從上本有之風光。如",
    "X82n1571_066:0309b11": "剖石蜜。中邊皆甜。似折瓊枝。寸寸是玉。使不遭亡羊",
    "X82n1571_066:0309b12": "而泣路。受惑染而悲絲。如適來昇僼二書記恁麼問。",
    "X82n1571_066:0309b13": "山僧與麼答。諸人還知落處也未。若也知得。便可與",
    "X82n1571_066:0309b14": "臨濟大師。汾陽老子。同得同失。同暗同明。同死同生。",
    "X82n1571_066:0309b15": "同出同沒。同一眼見。同一耳聞。同一舌談。同一手捉。",
    "X82n1571_066:0309b16": "其或未然。面目現在。各請當陽薦取。喝一喝。下座",
    "X82n1571_066:0309b17": "　解冬上堂。靈雲見底大家同。二月桃花在處紅。徤羨",
    "X82n1571_066:0309b18": "不須從外覓。故園大有好芳叢。驀豎拄杖曰。看看。擲",
    "X82n1571_066:0309b19": "下曰。擬著眼。落千差。一片何人得。流經十萬家　結",
    "X82n1571_066:0309b20": "夏小參。沈舟破釜焚廬舍。持三日糧。示軍士必死無",
    "X82n1571_066:0309b21": "一還心。故能破秦救趙。長驅入關。況復衲僧家。積劫",
    "X82n1571_066:0309b22": "大事因緣了辦。一期之內。又作麼生著力好。護生須",
    "X82n1571_066:0309b23": "是殺。殺盡始安居。會得箇中意。銕船水上浮。參　晚",
    "X82n1571_066:0309b24": "參。好兒不用爺田地。好女不穿娘嫁衣。你道。好衲僧。",
    "X82n1571_066:0309c01": "還受師家控勒也無。喝一喝曰。良馬不知何處去。阿",
    "X82n1571_066:0309c02": "難依舊世尊前　上堂。歇即菩提。覺生迷亂。造化紛",
    "X82n1571_066:0309c03": "紜。吾道一貫。冬至寒食一百五。上元定是正月半",
    "X82n1571_066:0309c04": "順治己亥。師應",
    "X82n1571_066:0309c05": "召入京。",
    "X82n1571_066:0309c06": "上命迎師。進萬善殿。",
    "X82n1571_066:0309c07": "駕隨到。傳諭免禮。賜坐慰勞畢。即留師結冬萬善殿。",
    "X82n1571_066:0309c08": "駕數臨幸。",
    "X82n1571_066:0309c09": "上與學士王熙等。致問甚多。具載師全錄。屢辭還山。",
    "X82n1571_066:0309c10": "上留法嗣旅菴月山曉晢。開法善果隆安　駕躬送",
    "X82n1571_066:0309c11": "出京。錫弘覺禪師印號　師南還。謝天童金粟院事。",
    "X82n1571_066:0309c12": "投老會稽化鹿之平陽。相山擇吉。鼎建寶坊。卜諸兆",
    "X82n1571_066:0309c13": "宅于黃龍峰之下。為開山第一代焉　康熙甲寅六",
    "X82n1571_066:0309c14": "月二十有七日說偈。吉祥而逝。世壽七十九。僧臘五",
    "X82n1571_066:0309c15": "十五。有九會語錄。布水臺集。百城北遊等錄。暮年復",
    "X82n1571_066:0309c16": "著敦本闢邪諸論。為洞宗淨符所集。大統而作。",
    "X82n1571_066:0309c17": "寧波府雪竇石奇通雲禪師婁東徐氏子。幼因篤疾。",
    "X82n1571_066:0309c18": "陡現異境。乃辭母。脫白于南廣。遇老宿。令看父母未",
    "X82n1571_066:0309c19": "生前話。游方至缾窑顯聖。疑情大發。後參天童悟。屢",
    "X82n1571_066:0309c20": "呈所見。悟叱出。忽一日入室。未啟口。悟便棒。于是。大",
    "X82n1571_066:0309c21": "徹頓脫凝滯。不離左右者。十有三載。值牧雲門。同辭",
    "X82n1571_066:0309c22": "出山。得付衣拂。囑曰。折箸無一雙。狗子無一隻。是你",
    "X82n1571_066:0309c23": "住處。崇禎辛巳。悟命住台之靈鷲　上堂。禪非意想。",
    "X82n1571_066:0309c24": "道絕功勳。纔要如何若何。便乃千里萬里。所以靈鷲",
    "X82n1571_066:0310a01": "者裏。無禪教你們參。無道教你們學。一味杜田樸實",
    "X82n1571_066:0310a02": "頭。種田博飯喫果。是當家種草。聞山僧與麼道。便一",
    "X82n1571_066:0310a03": "信永信。如或不然。更為舉示。以拂子左右拂曰。還委",
    "X82n1571_066:0310a04": "悉麼。山前山後閒田地。盡底掀翻要一回　天童掃",
    "X82n1571_066:0310a05": "塔上堂。大眾。者一片祖翁田地。我法兄分付汝等諸",
    "X82n1571_066:0310a06": "人。多時了也。四至界限。歷歷明明。若待山僧指示。又",
    "X82n1571_066:0310a07": "堪作甚麼。雖然。不妨有箇問處。抵如中心樹子。猶屬",
    "X82n1571_066:0310a08": "阿誰。良久曰。還委悉麼。倒却門前剎竿著　上堂。月",
    "X82n1571_066:0310a09": "初一好消息。今朝徧界是清霜。凍得人人鼻子直。卓",
    "X82n1571_066:0310a10": "拄杖曰。不煩久立　長至上堂。羣陰已去。一陽來復。",
    "X82n1571_066:0310a11": "匝地普天。填溝塞壑。祇如迥然獨脫一句作麼生。良",
    "X82n1571_066:0310a12": "久曰。萬象之中長獨露。何山松柏不青青　上堂。一",
    "X82n1571_066:0310a13": "九與二九。相喚不出手。今朝十五日。面南看北斗。喝",
    "X82n1571_066:0310a14": "一喝　春日上堂。臘月二十日。春風驀地起。瑞氣靄",
    "X82n1571_066:0310a15": "乾坤。祥光照寰宇。笑倒須彌山。虗空盡歡喜。泥牛忍",
    "X82n1571_066:0310a16": "俊不禁。直得粉骨碎體。且道。是何消息。逢人不得錯",
    "X82n1571_066:0310a17": "舉　初夏上堂。螻蛄鳴。蚯蚓出。萬象不能逃影質。苦",
    "X82n1571_066:0310a18": "菜秀。黃瓜生。深山無地避徭征。喫緊事要惺惺。忍饑",
    "X82n1571_066:0310a19": "不暇。佛法無靈。通身饑火通身病。幸然得自有知音。",
    "X82n1571_066:0310a20": "喝一喝曰。出頭天外看。誰是箇般人　徐侍御心韋",
    "X82n1571_066:0310a21": "入山。上堂。晴日出。雨地濕。檀越昨臨門。今朝是初一。",
    "X82n1571_066:0310a22": "知音何必重拈出　元旦上堂。百年難遇歲朝春。姹",
    "X82n1571_066:0310a23": "女梳粧越樣新。拈拄杖曰。本色道人憑箇事。平生肝",
    "X82n1571_066:0310a24": "膽向人傾。卓一卓　師誕日上堂。二月今朝二十五。",
    "X82n1571_066:0310b01": "大地明明日卓午。生育萬有。包含今古。常光現前沒",
    "X82n1571_066:0310b02": "處躲。阿呵呵。成我者師友。生我者父母　上堂。臘月",
    "X82n1571_066:0310b03": "十五。寒風似箭。召大眾曰。照顧面門　解制上堂。九",
    "X82n1571_066:0310b04": "旬結制今朝解。解結都來拄杖頭。普告現前諸衲子。",
    "X82n1571_066:0310b05": "一齊拈却任優游　天童費隱和尚至。上堂。靈鵲屋",
    "X82n1571_066:0310b06": "頭噪。好音累日聞。必然有客到。今喜是同門。同門既",
    "X82n1571_066:0310b07": "到。賓主歷然。語笑歡天。清風匝地。大眾且道。以何祇",
    "X82n1571_066:0310b08": "待。委悉麼。擊鼓陞堂聊供養。更無一物可勝慙　上",
    "X82n1571_066:0310b09": "堂。長安甚鬧。吾國晏然。拈拄杖曰。大眾。不可道拄杖",
    "X82n1571_066:0310b10": "子不晏然。也遂點曰。低聲低聲　元宵上堂。鐘鳴古",
    "X82n1571_066:0310b11": "寺。月映澄潭。離相離名。非聲非色。便恁麼去。處處綠",
    "X82n1571_066:0310b12": "楊堪繫馬。家家門首透長安。不恁麼莫盤桓。但看天",
    "X82n1571_066:0310b13": "上月。甚處不團圓　解制上堂。僧出叉手而立。師曰。",
    "X82n1571_066:0310b14": "且站一邊。僧以拳加頭上。師曰。揑怪作麼。僧又加一",
    "X82n1571_066:0310b15": "拳。師曰。不識羞。僧繞禪床。彈指一下。師便打。乃曰。正",
    "X82n1571_066:0310b16": "月十五。泥牛輙舞。布袋打開。西秦東魯　長至上堂。",
    "X82n1571_066:0310b17": "冬仲陽生。鶡鴠不鳴。蚯蚓口結。大地成冰。且道。山僧",
    "X82n1571_066:0310b18": "拄杖子。又作麼生。卓一卓曰。已過新羅　上堂。一之",
    "X82n1571_066:0310b19": "日寒風急。寸絲不挂底。即乃頂門裂。裂裂。現出三頭",
    "X82n1571_066:0310b20": "六臂。把主風神一摑。直得須彌山倒地。無數英俊[跳-兆+孛]",
    "X82n1571_066:0310b21": "跳。禪和被他壓死。不能轉身吐氣。直待春雷起蟄。驀",
    "X82n1571_066:0310b22": "地呌曰。屈屈屈。堪述。絕後再甦。真欺不得。喝一喝",
    "X82n1571_066:0310b23": "　上堂。適來喫粥未完。侍者來催上堂。卒急打點不及。",
    "X82n1571_066:0310b24": "且歸暖室商量　上堂。古人道。者一片田地。分付來",
    "X82n1571_066:0310c01": "多時了也。我立地待你搆去。是則是。誣人之罪。義所",
    "X82n1571_066:0310c02": "難容　上堂。五月十五。榴花噴火。寶王剎海高懸。直",
    "X82n1571_066:0310c03": "得萬歲塔。與乳峰山一齊起舞。且道何故。國有定亂",
    "X82n1571_066:0310c04": "之劒。家有白澤之圖　上堂。召大眾曰。佛法要妙。一",
    "X82n1571_066:0310c05": "一天真。一一現成。不是安排攢湊得底。莫受人瞞好。",
    "X82n1571_066:0310c06": "眾中莫有眼辨手親不受人瞞者麼。若有。東家杓柄",
    "X82n1571_066:0310c07": "長。西家杓柄短。七十三八十四。一一無差　上堂。一",
    "X82n1571_066:0310c08": "處是。處處是。一人是。人人是。且道是箇甚麼不是心",
    "X82n1571_066:0310c09": "不是佛不是物。不是又不是箇甚麼。僧問雲門。一言",
    "X82n1571_066:0310c10": "道盡時如何。門曰。老僧在爾盋盂裏。師乃呵呵大笑",
    "X82n1571_066:0310c11": "曰。大眾分明記取　法幢上座請上堂。永嘉祖道場。",
    "X82n1571_066:0310c12": "法幢乃重建。宰護眾檀臨。山光映佛面。今日山僧來。",
    "X82n1571_066:0310c13": "普請看方便。豎起拄杖曰。大眾見不見。見則便與麼",
    "X82n1571_066:0310c14": "去。隨處作主。遇緣即宗。當年本山真覺大師。到曹溪",
    "X82n1571_066:0310c15": "時。振錫三下。卓然而立。遂一宿而返。今朝不妨有箇",
    "X82n1571_066:0310c16": "同參。若不見。山僧大似勞而無功。不見道。宗師唱導。",
    "X82n1571_066:0310c17": "譬如滄溟上客。獨泛蘭舟。月渚烟波。隨緣放曠。欲拋",
    "X82n1571_066:0310c18": "香餌。為待長鯨。即今還有麼。卓拄杖曰。三千劒客分",
    "X82n1571_066:0310c19": "明在。那許莊周致太平　上堂。月朔月望。月圓月缺。",
    "X82n1571_066:0310c20": "一句全提。萬機寢削。卓拄杖曰。看看。擲下來也。咄",
    "X82n1571_066:0310c21": "　除夜小參。臘月三十。萬事都畢。更問如何若何。大似",
    "X82n1571_066:0310c22": "胡餅裏討汁。豎拄杖曰。面赤不如語直　小參。舉五",
    "X82n1571_066:0310c23": "祖住太平時上堂曰。太平不會禪。一向外邊走。臘月",
    "X82n1571_066:0310c24": "三十夜。贏得一張口。且道如何是太平口。自曰。兩片",
    "X82n1571_066:0311a01": "皮也不識。師曰。五祖與麼賣弄口皮即得。要是衲僧",
    "X82n1571_066:0311a02": "受用則未在。山僧不恁麼。雪竇不會禪。一向家裏坐。",
    "X82n1571_066:0311a03": "臘月三十夜。分明成話墮。扯索底扯索。擡木底擡木。",
    "X82n1571_066:0311a04": "谷應山鳴。聲光轆轆。阿呵呵。夜深山寺暖烘烘。箇箇",
    "X82n1571_066:0311a05": "寮房一爐火　顧邑侯問。宗門事從何門得入。師曰。",
    "X82n1571_066:0311a06": "從無門入。曰儒家必從讀書門入。畢竟作麼。師曰。銅",
    "X82n1571_066:0311a07": "墻鐵壁。曰那裏是銅墻鐵壁。師曰。時刻在前　問古",
    "X82n1571_066:0311a08": "人道。離心意識參。既是離心意識。參箇甚麼。師曰。樹",
    "X82n1571_066:0311a09": "上烏鴉呌。曰也是龜背上拔毛。師曰。甚麼道理。僧喝。",
    "X82n1571_066:0311a10": "師便打　問推倒須彌山。如何是向上一著。師曰。你",
    "X82n1571_066:0311a11": "頂門眼在麼。僧擬議。師便打　師問僧。那裏來。曰天",
    "X82n1571_066:0311a12": "台。師曰。石梁橋斷也。僧擬議。師曰。你不從天台來",
    "X82n1571_066:0311a13": "　師搊住一僧曰。作麼生。僧曰。某甲打米。師曰。即今聻。",
    "X82n1571_066:0311a14": "曰不聞隔。師曰。昨日事作麼生。僧擬議。師便打　問",
    "X82n1571_066:0311a15": "不是心不是佛不是物。是箇甚麼。師劈口打曰。不是",
    "X82n1571_066:0311a16": "心不是佛不是物　問無夢無想。如何是大用現前。",
    "X82n1571_066:0311a17": "師一喝　師入堂坐次。打法幢幟藏主一棒曰。作麼",
    "X82n1571_066:0311a18": "生會。曰剜肉作瘡。師曰。只道得一半。曰者一半也不",
    "X82n1571_066:0311a19": "消得。師又打一棒曰。且道。是賞你罰你。曰總不與麼。",
    "X82n1571_066:0311a20": "師連打兩棒。便出　耿玉齊兵憲。敘話次。師曰。耿公",
    "X82n1571_066:0311a21": "本分一著。相應也未。曰要自家親到。師曰。如何是親",
    "X82n1571_066:0311a22": "到底消息。曰正要求和尚指示。師曰。未舉步時三十",
    "X82n1571_066:0311a23": "棒　次日。耿公呈偈。師接曰。只者箇。還別有。耿禮拜。",
    "X82n1571_066:0311a24": "師閱畢曰。說底不道不是。只是未在。耿擬進語。師以",
    "X82n1571_066:0311b01": "手掩其口　杜子濂兵憲。問曰。弟子有兩種事。與老",
    "X82n1571_066:0311b02": "和尚。落草得麼。師曰。有甚事。曰二六時中。作麼生管",
    "X82n1571_066:0311b03": "帶。師曰。遇茶喫茶。遇飯喫飯。曰三十日到。又作麼生。",
    "X82n1571_066:0311b04": "師曰。明日是初一　康熙庚子。師還南廣。革應為禪。",
    "X82n1571_066:0311b05": "浚鹽銕河。直達于寺。以利舟楫。閱三載。將東歸乳峰。",
    "X82n1571_066:0311b06": "未幾疾作。命二侍舉時。皆以子時對。乃點首。至午夜。",
    "X82n1571_066:0311b07": "端坐而化。門人迎龕返四明。窆于妙高峰頂。世壽七",
    "X82n1571_066:0311b08": "十。臘四十有五。",
    "X82n1571_066:0311b10": "五燈全書卷第六十六"
}