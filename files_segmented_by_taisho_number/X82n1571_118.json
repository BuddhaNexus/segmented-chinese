{
    "X82n1571_118:0704c03": "五燈全書卷第一百十八",
    "X82n1571_118:0704c05": "京都聖感禪寺住持(臣)僧　(超永)　編輯",
    "X82n1571_118:0704c06": "京都古華嚴寺住持(臣)僧　(超揆)　較閱　進",
    "X82n1571_118:0704c07": "呈",
    "X82n1571_118:0704c08": "　　曹洞宗",
    "X82n1571_118:0704c09": "　　　青原下三十七世隨錄",
    "X82n1571_118:0704c10": "杭州皋亭崇光觀濤大奇禪師撫州彭氏子。解夏上",
    "X82n1571_118:0704c11": "堂。一葉落天下秋。霜鴻陣陣向南征。滿天涼氣斗西",
    "X82n1571_118:0704c12": "指。水落石出句分明。行脚士莫因循。南嶽天台不涉",
    "X82n1571_118:0704c13": "程。顧左右曰。祇如萬里無寸草。作麼生去。良久曰。堪",
    "X82n1571_118:0704c14": "對暮雲歸未合。遠山無限碧稜層　上堂。雪峰于法",
    "X82n1571_118:0704c15": "堂裏輥毬。子湖向山門頭卓牌。見怪不怪。其怪自壞。",
    "X82n1571_118:0704c16": "諸人既全身入作。山僧亦隨緣而得自在。年來潦倒",
    "X82n1571_118:0704c17": "渾無力。坐看霜鴻翔天外　上堂。有眼者見。有耳者",
    "X82n1571_118:0704c18": "聞。文殊不住金剛窟。獅子嚬呻翠靄中。脚瘦草鞵寬。",
    "X82n1571_118:0704c19": "衲僧家。人人知有。前三三後三三。畢竟是多少　問",
    "X82n1571_118:0704c20": "雪山悟後事如何。師曰。大地沒閒人　問新年佛法",
    "X82n1571_118:0704c21": "如何施設。師曰。排空揮卍字。曰慶時納祐一句。又作",
    "X82n1571_118:0704c22": "麼生。師曰。寫出古皇真　問如何是接初機句。師曰。",
    "X82n1571_118:0704c23": "蹋破草鞵也未。曰如何是辯衲僧句。師曰。拄杖不消",
    "X82n1571_118:0704c24": "一擊。曰如何是正令行句。師曰。斬草蛇頭落。曰如何",
    "X82n1571_118:0705a01": "是定乾坤句。師曰。拄杖在握(覺浪盛嗣)。",
    "X82n1571_118:0705a02": "越州安隱亭山大充禪師山陰錢氏子。幼業儒。看未",
    "X82n1571_118:0705a03": "生話。往九華祝髮。稟戒靈隱禮。初參古南門有省。次",
    "X82n1571_118:0705a04": "謁天界盛于虎跑。因機緣停思。盛痛打一頓。師即誓",
    "X82n1571_118:0705a05": "不展被。至寢食難安。一晚值風息燈光。遂打徹。矢口",
    "X82n1571_118:0705a06": "偈曰。夜半狂風何太惡。忽然吹滅琉璃火。從今跳出",
    "X82n1571_118:0705a07": "葛藤窠。始信磨盤生八角一日侍盛。問達磨見梁武。",
    "X82n1571_118:0705a08": "因甚道不識。師曰。賣寶波斯讀梵書。盛曰。面壁九年",
    "X82n1571_118:0705a09": "又作麼生。師曰。萬丈懸崖拋直釣　上堂。山蒼蒼。水",
    "X82n1571_118:0705a10": "茫茫。日漸短。夜漸長。繩床兀坐諸禪德。頓覺心空百",
    "X82n1571_118:0705a11": "念忘。猶有一件要緊事。不得不與共商量。且道。是甚",
    "X82n1571_118:0705a12": "麼事。以拂子擊香几曰。鎮州出蘿蔔。漢地出生薑",
    "X82n1571_118:0705a13": "　上堂。指鹿為馬。喚鐘作甕。眼觀南北。意在西東。從上",
    "X82n1571_118:0705a14": "祖師。恁麼說話。也是打水魚頭痛　上堂。險崖句劒",
    "X82n1571_118:0705a15": "門關。蹋倒須彌不是山。把手携君不肯去。擡眸空惜",
    "X82n1571_118:0705a16": "路行難。拽拄杖歸方丈　上堂。多說不如少說。少說",
    "X82n1571_118:0705a17": "不如不說。諸禪德。須猛烈推倒金剛泥一堆。打開八",
    "X82n1571_118:0705a18": "字無兩撇。耳聞却虗。眼見是實。無位真人。是甚麼乾",
    "X82n1571_118:0705a19": "矢橛　冬至上堂。眉毛雖長。不曾礙眼。鼻孔雖高。何",
    "X82n1571_118:0705a20": "曾礙面。諸佛雖悟無二心。眾生雖迷無二見。衲子本",
    "X82n1571_118:0705a21": "分工夫。總要打成一片。露柱跨山門。燈籠騎佛殿。光",
    "X82n1571_118:0705a22": "陰一綫長。個事長一綫。且道。以何為驗。良久曰。冬至",
    "X82n1571_118:0705a23": "一陽生。梅花呈舊面　小參。驀卓杖曰。楊岐驢。紫胡",
    "X82n1571_118:0705a24": "狗。成羣逐隊揚家醜。一不做。二不休。忽然輥出雪峰。",
    "X82n1571_118:0705b01": "毬。手握金剛王寶劒。揮空魔佛有來由。且道是甚麼",
    "X82n1571_118:0705b02": "來由。安隱門下。從不許人。求劒刻舟。喝一喝。攛拄杖",
    "X82n1571_118:0705b03": "下座(覺浪盛嗣)。",
    "X82n1571_118:0705b04": "建寧潭陽仰山千丈大英禪師閩福清陳氏子。從父",
    "X82n1571_118:0705b05": "出家。歷徧諸方。末參天界盛于崇光。盛見器重。留記",
    "X82n1571_118:0705b06": "室。盛上堂。師出問。高閣垂簾。擬接何人。盛曰。搖曳彩",
    "X82n1571_118:0705b07": "雲飛嶺外。師曰。與麼則龍歸大海珠翻浪。雲起蒼梧",
    "X82n1571_118:0705b08": "秋色新。盛曰。玉簫引得鳳凰來。出住仰山　佛成道",
    "X82n1571_118:0705b09": "上堂。世事花開落。人情潮去來。修道未到真窮處。芒",
    "X82n1571_118:0705b10": "鞋依舊帶青苔。一隊行脚僧。似東京大相國寺裏撮",
    "X82n1571_118:0705b11": "馬糞漢。有口如啞。有眼如盲。聞恁麼道。便云。世尊棄",
    "X82n1571_118:0705b12": "皇宮入雪山。六載勞形忽饑。忽于臘月八。覩明星悟",
    "X82n1571_118:0705b13": "道。聻。灼然灼然。如何獨許瞿曇見。咄咄時人快過來",
    "X82n1571_118:0705b14": "　上堂。青帝乍回春信至。山翁端的有何為。橫拈一",
    "X82n1571_118:0705b15": "枝無孔[竺二+遂]。格外逍遙信口吹。阿呵呵。好個時節。佇看",
    "X82n1571_118:0705b16": "草色半含青。試問桃花開也未。桃花開也則不無。可",
    "X82n1571_118:0705b17": "笑靈雲不再觀。絕言端。但得雪消去。自然春色闌。拍",
    "X82n1571_118:0705b18": "一拍。下座　問師唱誰家曲。宗風嗣阿誰。師曰。山翁",
    "X82n1571_118:0705b19": "枕倦西江月。老鶴冲開洞上雲。曰如何是不居正位",
    "X82n1571_118:0705b20": "底人。師曰。須知尊貴一路。曰如何是尊貴一路。師曰。",
    "X82n1571_118:0705b21": "庭際草青簾月影。邊邦德化凱歌歸　問如何是祖",
    "X82n1571_118:0705b22": "師西來意。師曰。紫荊花下。囀黃鸝。曰離此還有意也",
    "X82n1571_118:0705b23": "無。師曰。輕輕喚醒未歸人　問如何是金剛體。師曰。",
    "X82n1571_118:0705b24": "鴨子吞螺螄　問一切經戒殺為第一。南泉斬猫。此",
    "X82n1571_118:0705c01": "戒何在。師曰。汝是無血漢　師春秋四十二。無疾而",
    "X82n1571_118:0705c02": "終。建塔于蓮華峰後龍山之左(覺浪盛嗣)。",
    "X82n1571_118:0705c03": "吉州青原墨歷大智禪師桐城方氏子。別號藥地。壽",
    "X82n1571_118:0705c04": "昌上堂。向上不傳。向下文長。何必爭如不必。通身詎",
    "X82n1571_118:0705c05": "若徧身。若作話會。徒辱家風。只如老祖曰。醍醐上味",
    "X82n1571_118:0705c06": "出乎乳。滴水攙中便不成。還曾親過此煅煉關麼。三",
    "X82n1571_118:0705c07": "十棒頭開正眼。何曾傳得祖師心　上堂與麼與麼。",
    "X82n1571_118:0705c08": "爛泥膠屐齒。不與麼不與麼。逐日鄧林西。與麼中不",
    "X82n1571_118:0705c09": "與麼。不與麼中却與麼。石人眼不花。揮拂子曰。此事",
    "X82n1571_118:0705c10": "不容近傍。本絕週遮。若是作意矜夸。去之愈遠。直饒",
    "X82n1571_118:0705c11": "毒蛇戴角。乳虎生翼。轉見乖張。得何所益。到不如初",
    "X82n1571_118:0705c12": "發心眾生一念至誠却自塞天塞地。所謂匹夫不可",
    "X82n1571_118:0705c13": "奪志。一步即為千里。雖然。今日因眾請。山僧舉揚第",
    "X82n1571_118:0705c14": "一義諦且如何是第一義諦。聻。良久喝一喝。下座(覺浪",
    "X82n1571_118:0705c15": "盛嗣)。",
    "X82n1571_118:0705c16": "新城壽昌其天大浩禪師虔州信豐楊氏子。母夢老",
    "X82n1571_118:0705c17": "僧化一屋基。有娠。師生惟熟睡。弱不好弄。讀書敏悟。",
    "X82n1571_118:0705c18": "喜持素趨梵剎。年十五以應郡校。後于西來菴。求薙",
    "X82n1571_118:0705c19": "染于夫呆法主。父母聽許。呆延明師。開別舘。使博通",
    "X82n1571_118:0705c20": "內外典籍。年十八受具寶華。充侍者。復徧遊。二十四",
    "X82n1571_118:0705c21": "依天界得法。後住蕪湖興國　上堂。道窮則變。妙應",
    "X82n1571_118:0705c22": "神通。物極則還。理無不盡。若也放開一綫道。直得冰",
    "X82n1571_118:0705c23": "河發焰枯木花榮。曳取赭山古寺。疊向興國山門。揮",
    "X82n1571_118:0705c24": "灑向雷電。咳唾成風雲。如是則冬至月頭本不曾添",
    "X82n1571_118:0706a01": "一綫。夏至月尾又何曾減一絲。可以促千百劫于剎",
    "X82n1571_118:0706a02": "那。可以延剎那頃而洞觀數劫。念念爾。剎剎爾。又何",
    "X82n1571_118:0706a03": "冬至消長之足云。雖然今日一陽初動。萬彚資彰。作",
    "X82n1571_118:0706a04": "麼生道。以拂子作點勢曰。高空點出賽書雲。正值辛",
    "X82n1571_118:0706a05": "年子月一　解制上堂。結制倐忽間。已圓九十日。苔",
    "X82n1571_118:0706a06": "錢布錦階。柳眼窺新碧。長江漲滿春。潮急蟄戶驚明",
    "X82n1571_118:0706a07": "騰屈蠖況又是走馬燈荷花燈。慶賞元宵。松蘿茶饆",
    "X82n1571_118:0706a08": "饠[飢几+追]。信心托出。正所謂時節既至。其理自彰。饒你衲",
    "X82n1571_118:0706a09": "僧家。坐殘千澗雪。行帶一溪烟。被囊直袋。打疊成裝。",
    "X82n1571_118:0706a10": "拄杖芒鞋。鼻頭向外。山僧初不見怪。只有一件事。諸",
    "X82n1571_118:0706a11": "仁倘或出門時。撞著道伴交肩過。切忌切忌。切忌個",
    "X82n1571_118:0706a12": "甚麼。切忌認奴作郎　應壽昌請上堂。千里同人氣",
    "X82n1571_118:0706a13": "誼深。瑤箋累幅到雲林。披襟獨操南薰曲。按指風前",
    "X82n1571_118:0706a14": "展玉音。大眾。你若向緘封未啟前薦得。不妨祖業箕",
    "X82n1571_118:0706a15": "裘一時紹續。宗門正脉當下親承。追踪古佛家風。益",
    "X82n1571_118:0706a16": "見兒孫得力。雖然若是。若欲顯示好山面目。別開鷲",
    "X82n1571_118:0706a17": "嶺鉗鎚。要且不難隨。喝一喝曰。萬人遐仰止。紅日到",
    "X82n1571_118:0706a18": "天心　問父母未生前。請師一句。師曰。突出腦後。曰",
    "X82n1571_118:0706a19": "已生一句又作麼生。師曰。打破面前。曰已生與未生。",
    "X82n1571_118:0706a20": "是同是別。師打曰。一併交足　師示寂。于康熈甲辰",
    "X82n1571_118:0706a21": "秋九月朔二。壽三十七。臘二十三。塔于壽昌。南昌督",
    "X82n1571_118:0706a22": "學黎元寬譔碑(覺浪盛嗣)。",
    "X82n1571_118:0706a23": "江寧弘濟方融如璽禪師陝西涇陽任氏子。上堂。貌",
    "X82n1571_118:0706a24": "古形疎氣宇豪。閒來鬧市弄金毛。一聲震吼人皆畏。",
    "X82n1571_118:0706b01": "走獸飛禽望影逃。莫有向箭鋒下出頭的麼。良久曰。",
    "X82n1571_118:0706b02": "雨打泥塗壁　冬至上堂。冬至短夏至長。春分暖秋",
    "X82n1571_118:0706b03": "分凉。四時運物如輪轉。八節催人似箭忙。祇有山僧",
    "X82n1571_118:0706b04": "拄杖子。不屬造化與陰陽。饑餐渴飲。傲雪凌霜。一段",
    "X82n1571_118:0706b05": "真風空劫外。不離日用出尋常　中秋弘濟上堂。江",
    "X82n1571_118:0706b06": "上清風拂拂。山中明月團團。聞見本同一體。聲光各",
    "X82n1571_118:0706b07": "自流傳。山僧借此佳境。與諸人舉揚箇事。乃豎一指",
    "X82n1571_118:0706b08": "曰。看看。認着老僧指頭。失却諸人眼目　僧問。有句",
    "X82n1571_118:0706b09": "無句。如藤倚樹。意旨如何。師曰。一拔連根脫。曰畢竟",
    "X82n1571_118:0706b10": "句歸何處。師曰。野火燒不盡。春風吹又生　問如何",
    "X82n1571_118:0706b11": "是露地白牛。師曰。你有甚麼葢覆。曰得者如何。師曰。",
    "X82n1571_118:0706b12": "不蹋生草(覺浪盛嗣)。",
    "X82n1571_118:0706b13": "天目思予大聞禪師初參寶壽方於東塔。久之無所",
    "X82n1571_118:0706b14": "入。及方遷佛日。師奮慮進堂。經二七。力倦瞌睡。忽有",
    "X82n1571_118:0706b15": "悟入。急走見方。方曰。夜深來此何為。師曰。有事在。方",
    "X82n1571_118:0706b16": "曰。甚麼事。師曰。夜鼠嚙靈貓。方曰。不用機鋒轉語。古",
    "X82n1571_118:0706b17": "人道。從緣悟入。永無退失。汝悟得箇甚麼。師曰。某甲",
    "X82n1571_118:0706b18": "瞌睡已醒。方曰。醒底聻。師曰。寒時徹骨寒。方痛叱之。",
    "X82n1571_118:0706b19": "師直得汙下。曰和尚作麼生。方曰。又向別人討分曉。",
    "X82n1571_118:0706b20": "師禮拜而出。自是徧歷諸方。後參天界盛於常熟。盛",
    "X82n1571_118:0706b21": "一見。命充堂司。一日盛問。近日堂中事作麼生。師曰。",
    "X82n1571_118:0706b22": "夜明簾不捲。金殿曉雲棲。盛然之(覺浪盛嗣)。",
    "X82n1571_118:0706b23": "吉州青原嘯峰天然禪師鎮江丹徒人。宋倪文節公",
    "X82n1571_118:0706b24": "思之後也。幼嗜學無倦。明天啟壬戌。舉進士。與集生",
    "X82n1571_118:0706c01": "余公為僚友。師與公同參無字。一日倚仗。忽定去。不",
    "X82n1571_118:0706c02": "覺念無字出口。得前後際斷。幾欲出塵畢此一事。不",
    "X82n1571_118:0706c03": "果。至乙酉始解綬。越明春。稟具顓愚衡。丁亥參天界",
    "X82n1571_118:0706c04": "盛於報恩。入室。盛舉狗子有佛性也無。師曰。道甚麼",
    "X82n1571_118:0706c05": "有無。盛曰。汝猶作道理會在。速道。師連聲曰。道不得。",
    "X82n1571_118:0706c06": "盛曰。汝為甚又道得。師曰領。盛打曰。領箇甚麼。師擬",
    "X82n1571_118:0706c07": "對。盛復打曰。要汝從者裏親見趙州。師珍重而出。次",
    "X82n1571_118:0706c08": "日早再見。便問。我昨日疑你者公案。師又擬對。盛乃",
    "X82n1571_118:0706c09": "呵呵大笑。師忽契悟。方禮謝。盛曰。你適來會得我者",
    "X82n1571_118:0706c10": "一笑麼。師曰。鯨吞海水盡。露出珊瑚枝。盛然之。辛卯",
    "X82n1571_118:0706c11": "盛主太平萬壽。印之以偈。壬辰命繼席棲霞。丁酉住",
    "X82n1571_118:0706c12": "青原　元旦上堂。擊如意曰。雞兒日照犬兒歲。鳴者",
    "X82n1571_118:0706c13": "鳴兮吠者吠。莫將聲響閙比鄰。妨着山僧春打睡。今",
    "X82n1571_118:0706c14": "朝睡起日高舂。猛然踏着黃梅碓。夜半擕衣過嶺來。",
    "X82n1571_118:0706c15": "青原南嶽遙相對。馬駒踏人毛骨寒。石頭滑人心膽",
    "X82n1571_118:0706c16": "碎。知不知會不會。得一歲兮失一歲。西來意旨竟如",
    "X82n1571_118:0706c17": "何。等閒拈起渾然醉。是事且置。祇如古人道。元正啟",
    "X82n1571_118:0706c18": "祚。萬物咸新。意作麼生。良久曰。千年荊樹已萌芽。庭",
    "X82n1571_118:0706c19": "前又蕋雙雙桂。喝一喝　師誕日上堂。山僧今年七",
    "X82n1571_118:0706c20": "十。生緣歲在己丑。算來原是屬牛人。拽耙牽犁到處",
    "X82n1571_118:0706c21": "走。石田耕出鐵蒺藜。吞吐不得令人嘔。驅耕即是力",
    "X82n1571_118:0706c22": "耕人。與食全成奪食手。南山有北山有。何必笙鏞歌",
    "X82n1571_118:0706c23": "栲杻。蘇州有常州有。早已將身藏北斗。却被青原繩",
    "X82n1571_118:0706c24": "索牽。且于祖地操箕帚。為問廬陵米價高。直至于今",
    "X82n1571_118:0707a01": "誰下口。此事且置。祇如山僧生緣。還是己丑。不是己",
    "X82n1571_118:0707a02": "丑鐵牛卸却黃金角。金毛復化銀蹄狗。八角磨盤空",
    "X82n1571_118:0707a03": "裏走。且道。走向甚麼處去。以如意打二○○相曰。一",
    "X82n1571_118:0707a04": "微塵裏轉雙輪。磨心不動無前後。喝一喝。下座　元",
    "X82n1571_118:0707a05": "宵僧問。如何是正中偏。師曰。圓時尖相在。曰如何是",
    "X82n1571_118:0707a06": "偏中正。師曰。尖時圓相隱。曰如何是正中來。師曰。今",
    "X82n1571_118:0707a07": "日正團圝。曰如何是兼中至。師曰。雲月相會聚。曰如",
    "X82n1571_118:0707a08": "何是兼中到。師曰。雲散月華皎　問如何是君。師曰。",
    "X82n1571_118:0707a09": "星中月最尊。曰如何是臣。師曰。日下棒紅雲。曰如何",
    "X82n1571_118:0707a10": "是臣奉君。師曰眾星皆拱北。曰如何是君視臣。師曰。",
    "X82n1571_118:0707a11": "無水不朝東。曰如何是君臣道合。師曰。雲從龍風從",
    "X82n1571_118:0707a12": "虎　問如何是和尚家風。師曰。翠屏崖下水潺潺。曰",
    "X82n1571_118:0707a13": "如何是青原境。師曰。待月橋邊風謖謖　問如何是",
    "X82n1571_118:0707a14": "佛法大意。師曰。空庭橫螮蝀。曰向上宗乘還許學人",
    "X82n1571_118:0707a15": "通個消息麼。師曰。斷碣偃龍蛇(覺浪盛嗣)。",
    "X82n1571_118:0707a16": "浦城好山戒弘大伊禪師閩丹霞黃氏子。稟戒弁山",
    "X82n1571_118:0707a17": "雪。雪問。誰人拖你死屍來。師忽疑情頓發。旬日不安。",
    "X82n1571_118:0707a18": "一夜五鼓。聞鐘聲有省。入方丈。雪曰。誰人拖你死屍",
    "X82n1571_118:0707a19": "來。師曰。臘月早梅香。又問。阿那個是你自己。師曰。對",
    "X82n1571_118:0707a20": "面不相識。雪曰。那裏學得來。師一喝便出。又問。無情",
    "X82n1571_118:0707a21": "說法意如何。師曰。山自高兮水自深(覺浪盛嗣)。",
    "X82n1571_118:0707a22": "吉州青原叶玅大權禪師廣昌吳氏子。九歲出家于",
    "X82n1571_118:0707a23": "本邑大覺寺。受戒于撁山。後因讀楞嚴經。咄此非汝",
    "X82n1571_118:0707a24": "心。遂得入處。復歸省天界盛。入室禮拜起。盛搊住曰。",
    "X82n1571_118:0707b01": "速道速道。師便喝。盛打出。師復入連喝。盛曰那個。師",
    "X82n1571_118:0707b02": "亦搊住曰。速道速道。盛靠禪床曰。侍者相救。師掌侍",
    "X82n1571_118:0707b03": "僧曰。者掌合應老漢喫。便出　解制上堂。雨到山頭",
    "X82n1571_118:0707b04": "落。松枝小更青。隨松過聖域。一徑出紅亭。來也恁麼",
    "X82n1571_118:0707b05": "來。江上漁舟朝泛泛。去也恁麼去。途中牧[竺二+遂]暮聲聲。",
    "X82n1571_118:0707b06": "一鉢飄飄象外。隨情日月。雙眸烱烱寰中。任意烟霞。",
    "X82n1571_118:0707b07": "祇如萬機休罷千聖不擕一句。又作麼生道。殘梅得",
    "X82n1571_118:0707b08": "雨猶堪翫。嫩柳含烟又見春　晚參。建立君臣。打瞎",
    "X82n1571_118:0707b09": "綱宗鬼眼。方知父子。驅除料揀蛇心。處處全提。雀噪",
    "X82n1571_118:0707b10": "寒枝玉蘂。頭頭向上。魚遊絕澗冰壺。堯天共亨昇平。",
    "X82n1571_118:0707b11": "舜日咸沾王化。景仰當今之福。恩叨上古之隆。大眾。",
    "X82n1571_118:0707b12": "祇如知恩報恩一句。又作麼生道。良久曰。朝來掃葉",
    "X82n1571_118:0707b13": "雲中臥。晚去擕泉月下行　除夕晚參。半生東奔西",
    "X82n1571_118:0707b14": "走。年窮裩破無口。雲中爆竹堆聲。水上權鯨疊吼。巖",
    "X82n1571_118:0707b15": "居一種風流。冷水快飲三斗。笑倒拾得寒山。撫掌竟",
    "X82n1571_118:0707b16": "忘禿帚。近來費盡米鹽。養得一頭癩狗。度歲聊以烹",
    "X82n1571_118:0707b17": "陳。愧乏泰和老酒。遂以手作供勢曰。請(覺浪盛嗣)。",
    "X82n1571_118:0707b18": "蘇州西洞庭同岑大燈禪師嘉興項氏子。家世簪纓。",
    "X82n1571_118:0707b19": "鼎革後。師志慕宗乘。投里之賢溪出家。從愚菴盂于",
    "X82n1571_118:0707b20": "資聖稟具。尋事徧參。有所得。末參天界盛于皋亭。充",
    "X82n1571_118:0707b21": "記室。一日盛問。今日事作麼生。師曰。坐看黃鶴飛。臥",
    "X82n1571_118:0707b22": "聽蒼龍起。盛曰。承誰恩力。師禮拜曰。親見和尚。盛又",
    "X82n1571_118:0707b23": "問。洞山邈得雲巖真。子向後邈得老僧真麼。師曰。敬",
    "X82n1571_118:0707b24": "為流通。盛曰。祇如雲巖道。祇者是。子作麼生會。師曰。",
    "X82n1571_118:0707c01": "大燈禮拜有分。便禮拜出。順治戊戌。侍盛遷龍淵。室",
    "X82n1571_118:0707c02": "中記莂　山居小參。揮拂曰。十年行脚。飽領風霜。途",
    "X82n1571_118:0707c03": "路邊不曾逢著半客。一旦居山烟雲裏。何妨遇個大",
    "X82n1571_118:0707c04": "虫。所要據虎頭收虎尾。隨緣自在。任性逍遙。只是獨",
    "X82n1571_118:0707c05": "寤獨歌。無人作伴。驀擊拂曰。龍山大梅來也。道曰。恭",
    "X82n1571_118:0707c06": "喜我輩千百年來未曾得個知己。今既有子。同心合",
    "X82n1571_118:0707c07": "志。當為浩歌一闋去也。山寂寂水悠悠。青松白石任",
    "X82n1571_118:0707c08": "優遊。堪笑老鬍成老大。九年面壁不知羞。師顧左右",
    "X82n1571_118:0707c09": "曰。莫謂嵆康後。知音遇者稀　元日小參。元正啟祚。",
    "X82n1571_118:0707c10": "萬物咸亨。否去泰來。剝盡復至。梅花香煖雪花寒。沉",
    "X82n1571_118:0707c11": "水烟凝泉水凍。椒盤茗椀各慶其時。谷鳥淵鱗同欣",
    "X82n1571_118:0707c12": "永日。者是新年頭佛法。舉向諸仁。須知更有不隨新",
    "X82n1571_118:0707c13": "舊所移。不為寒暑所轉者在。若能透得此關。便許齊",
    "X82n1571_118:0707c14": "肩佛祖。卓拄杖曰。待晚間。與大眾說個徹困(覺浪盛嗣)。",
    "X82n1571_118:0707c15": "廬江冶父南洲月禪師六安李氏子。幼願離塵。順治",
    "X82n1571_118:0707c16": "丙申。依冶父星朗雄薙染。首參藏身處沒蹤跡話。力",
    "X82n1571_118:0707c17": "究兩載。無所入。偶經行。擡頭覩佛像。得省。詣方丈呈",
    "X82n1571_118:0707c18": "似。雄勉以竿頭進步。一日侍雄山行。雄問。與麼來時",
    "X82n1571_118:0707c19": "如何。師曰。鷄銜燈盞走。雄曰。不與麼來時如何。師曰。",
    "X82n1571_118:0707c20": "鼈齩釣魚竿。雄曰。來與不來又如何。師曰。前不搆村。",
    "X82n1571_118:0707c21": "後不迭店。雄曰。一言契合時如何。師曰。刀斧斫不開。",
    "X82n1571_118:0707c22": "嗣是游歷諸方。至庚子。隱靜於英廖之大望山。閱殃",
    "X82n1571_118:0707c23": "崛救產難因緣。忽大徹證。即走冶父見雄。乃承印可。",
    "X82n1571_118:0707c24": "命師首眾。遂記莂焉。癸丑冬繼席冶父。結制上堂。諸",
    "X82n1571_118:0708a01": "昆仲。還知法輪大轉麼。喝一喝曰。夜半石人誇錦繡。",
    "X82n1571_118:0708a02": "平分鳳嶺蟾光。曉來老鶴唳晴空。占斷冶溪秀色。是",
    "X82n1571_118:0708a03": "以就路還家。切莫捨父逃逝。汝等今日南明日北。山",
    "X82n1571_118:0708a04": "僧左手提右手挈。古佛堂中曾無異旨。琉璃殿上那",
    "X82n1571_118:0708a05": "有別說。常憶祖翁一句好。那畔烏鷄頭戴雪。若不直",
    "X82n1571_118:0708a06": "下薦春光。直待梅開香已歇。復喝一喝　上堂。朔風",
    "X82n1571_118:0708a07": "凜冽。霜花凝結。佛祖要玅。頭頭漏洩。青雲布碧漢之",
    "X82n1571_118:0708a08": "章。綠水印銀蟾之月。格外真機當陽直截。拂子劈面",
    "X82n1571_118:0708a09": "揮。拄杖驀頭楔。活捉生擒入火烹。直教大地流鮮血。",
    "X82n1571_118:0708a10": "若是美玉精金。自然應無變色。復顧左右。下座　小",
    "X82n1571_118:0708a11": "參。棲鳳嶺頭雲。化龍池畔月。此事甚分明。何須更饒",
    "X82n1571_118:0708a12": "舌。尀耐參玄人。不解當下瞥。狸奴白牯出頭來。露柱",
    "X82n1571_118:0708a13": "燈籠生欣悅。好大哥真奇特。卓拄杖曰。石女銜笙井",
    "X82n1571_118:0708a14": "底吹。木人把板雲中拍　小參。舉盤山上堂。諸禪德。",
    "X82n1571_118:0708a15": "可中學道。似地擎山。不知山元孤峻如石含玉。不知",
    "X82n1571_118:0708a16": "玉本無瑕。若如此者。是真出家。師曰。於此會得。開眼",
    "X82n1571_118:0708a17": "也著。含眼也。著汝等諸人。還見盤山麼。喝一喝曰。切",
    "X82n1571_118:0708a18": "忌話墮　小參。舉長蘆真歇了禪師上堂。處處覓不",
    "X82n1571_118:0708a19": "得。秖有一處。不覓自得。且道。是那一處。良久曰。賊身",
    "X82n1571_118:0708a20": "已露。師曰。處處覓不得。花滿枝頭水滿湖。祇有一處",
    "X82n1571_118:0708a21": "不覓自得。且道是那一處。豎拂子曰。此去廬陽不遠",
    "X82n1571_118:0708a22": "　問法雷運震灊川內。寶鑑高懸實際中。續燄傳芳",
    "X82n1571_118:0708a23": "即不問。威音那畔請宣通。師曰。我今日答者話不得。",
    "X82n1571_118:0708a24": "曰祇如正不坐正。夜半正明。纔覺明時。便落偏位。如",
    "X82n1571_118:0708b01": "何是正位。師曰。菱花未照前。曰偏不坐偏。天曉不露。",
    "X82n1571_118:0708b02": "如其不露。依然正位。如何是偏位。師曰。金鷄三唱後。",
    "X82n1571_118:0708b03": "曰正偏不立。賓主互融。又作麼生。師卓拄杖三下曰。",
    "X82n1571_118:0708b04": "恁麼則臨流無限意。盡在棹聲中。師曰。不須重着彩",
    "X82n1571_118:0708b05": "　頌拈花微笑曰。晴烟漠漠柳毿毿。無那離情酒半",
    "X82n1571_118:0708b06": "酣。雖把玉鞭雲外指。斷膓春色在江南　頌殃崛問",
    "X82n1571_118:0708b07": "產難曰。誰家玉笛暗飛聲。散入春風滿洛城。此夜曲",
    "X82n1571_118:0708b08": "中聞折柳。何人不起故園情(星朗雄嗣)。",
    "X82n1571_118:0708b09": "廬江冶父笠庵蔭禪師上堂。冶父峰頭雲靄靄。川公",
    "X82n1571_118:0708b10": "橋下水潺潺於此豁然能透脫。更無禪道可相參。山",
    "X82n1571_118:0708b11": "僧恁麼告報。早是與賊過梯。更擬轉腦回頭。奚啻白",
    "X82n1571_118:0708b12": "雲萬里。雖然不妨。更為下箇註脚。以拄杖卓一卓曰。",
    "X82n1571_118:0708b13": "逢人莫錯舉　晚參。棒頭已露仙陀眼。不見同行共",
    "X82n1571_118:0708b14": "轍人。速速閉門重換轂。自然推出合途行　上堂。寶",
    "X82n1571_118:0708b15": "劍橫抽。魔佛盡皆喪膽。金丹一點。銅鐵悉令流輝。若",
    "X82n1571_118:0708b16": "要玄中辯的。格外明宗。直須具殺活之神機。得縱橫",
    "X82n1571_118:0708b17": "之玅用。自然八面玲瓏。十方通暢。還有到此田地者",
    "X82n1571_118:0708b18": "麼。驀豎拄杖曰。到與不到。總向者裏。通箇消息　晚",
    "X82n1571_118:0708b19": "參。千說萬說祇說者箇。識得者箇。萬事俱足。卓拄杖",
    "X82n1571_118:0708b20": "曰。且道者箇是什麼。良久曰。可惜許　問如何是和",
    "X82n1571_118:0708b21": "尚家風。師曰。鉢盂口向天。曰作麼生接待往來。師曰。",
    "X82n1571_118:0708b22": "一日兩度濕。曰還有不受者麼。師打曰。好人不肯做。",
    "X82n1571_118:0708b23": "却向屎裏臥　問如何是冶父境。師曰。高低怪石獰",
    "X82n1571_118:0708b24": "蹲虎。遠近長松欲化龍。曰如何是境中人。師曰。饑餐",
    "X82n1571_118:0708c01": "渴飲更由誰。曰向上宗乘事若何。師曰。此義文長。且",
    "X82n1571_118:0708c02": "待別時(星朗雄嗣)。",
    "X82n1571_118:0708c03": "廬江冶父松翁徠禪師中秋小參。三蘇橋畔。葉落歸",
    "X82n1571_118:0708c04": "根。實際堂前。月明寂照。互古今而不昧。歷塵劫以常",
    "X82n1571_118:0708c05": "存。說甚麼初三十五增減盈虧。殊不知性海圓融。光",
    "X82n1571_118:0708c06": "華獨露。諸昆仲。還有向明暗未分以前。著得隻眼者",
    "X82n1571_118:0708c07": "麼。乃擊如意曰。金錘擊碎珊瑚月。散作人間不夜燈",
    "X82n1571_118:0708c08": "　小參。一二三四五六七。須彌撑破虗空脊。七六五",
    "X82n1571_118:0708c09": "四三二一。秤鎚揑出黃金汁。重重門戶潑天開。一任",
    "X82n1571_118:0708c10": "諸人從此入。己躬下事好因緣。七日之中須打徹。大",
    "X82n1571_118:0708c11": "冶紅爐飛片雪　雪中晚參。千峰倒卓。八面玲瓏。粉",
    "X82n1571_118:0708c12": "碎虗空。渾然一色。寂光智照。太平玉燭。長明素朴。家",
    "X82n1571_118:0708c13": "風實際一塵不染。目前無法。意在目前。大眾還知目",
    "X82n1571_118:0708c14": "前法麼。乃指雪曰一片二片三四片。五片六片七八",
    "X82n1571_118:0708c15": "片。九片十片十一片。飛入梅花尋不見。遂驟步歸方",
    "X82n1571_118:0708c16": "丈　問三身中那一身說法。師曰。諦聽諦聽。曰未審",
    "X82n1571_118:0708c17": "是甚麼法。師曰。你不是鍾子期　問如何是和尚家",
    "X82n1571_118:0708c18": "風。師曰。枯藤倒挂長生月。野鶴閒隨自在雲(星朗雄嗣)。",
    "X82n1571_118:0708c19": "廬江冶父天濟檉禪師結制上堂。逢炎坐蠟六月雪",
    "X82n1571_118:0708c20": "花飛。遇冷開爐。三冬枯木秀諸人既入社火。那拍眉",
    "X82n1571_118:0708c21": "焦。煉得十成寶色。自然覿體全彰。所以古人道。我有",
    "X82n1571_118:0708c22": "明珠一顆。久被塵勞關鎖。一朝塵盡光生。照破山河",
    "X82n1571_118:0708c23": "萬朵。試問諸人。作麼生照破。卓拄杖曰。大開寶藏憑",
    "X82n1571_118:0708c24": "君委。要識真金火裏看　冬至上堂。問得如雲似雨。",
    "X82n1571_118:0709a01": "答得似粟如麻。不是七花八裂。便是陰錯陽差。正熱",
    "X82n1571_118:0709a02": "處焦甎結凍。值冷時碓[此/束]生花。較之於本色分上。有",
    "X82n1571_118:0709a03": "甚麼交涉。殊不知此事如箭鋒相拄。似函葢無罅。任",
    "X82n1571_118:0709a04": "他夏極斯短。一絲不減。冬極斯長。一線不加。於此明",
    "X82n1571_118:0709a05": "得。太陽門下日日三秋。於此不明。明月堂前時時九",
    "X82n1571_118:0709a06": "夏。諸昆仲既爾。事從理住。節逐時催。且道承誰恩力。",
    "X82n1571_118:0709a07": "喝一喝曰。寒巖枯木回春始。凍壑氷河發燄初(星朗雄嗣)。",
    "X82n1571_118:0709a08": "昭慶天目方禪師小參。花錦鋪岩。春光值半。以拂子",
    "X82n1571_118:0709a09": "打一○曰。分付諸昆。宜向此薦　小參。若論此事。向",
    "X82n1571_118:0709a10": "鐘鼓未鳴。大眾未集。山僧未出。方丈撩起便行。略較",
    "X82n1571_118:0709a11": "些子。何待鐘鼓已鳴。大眾已集。山僧已陞座。早是落",
    "X82n1571_118:0709a12": "七落八。轉見不堪良久曰雖然如是。事無一向。理有",
    "X82n1571_118:0709a13": "萬端山僧今日也不惜口吻重為諸人。下箇註脚。驀",
    "X82n1571_118:0709a14": "拈拄杖卓一卓　頌丹霞燒佛曰丹霞燒佛業非輕。",
    "X82n1571_118:0709a15": "院主眉鬚火裏生。自作從來還自受。孰言因果不分",
    "X82n1571_118:0709a16": "明　頌殃崛產難曰。出岫雲無心。還林鳥知倦。孩子",
    "X82n1571_118:0709a17": "下生時。矍曇口靈驗　頌德山托鉢曰。月落空林寂。",
    "X82n1571_118:0709a18": "秋光濃欲滴。但聞露有聲。不見桂花濕(星朗雄嗣)。",
    "X82n1571_118:0709a20": "五燈全書卷第一百十八"
}