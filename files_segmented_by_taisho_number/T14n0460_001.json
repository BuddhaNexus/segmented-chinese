{
    "T14n0460_001:0448a24": "No. 460",
    "T14n0460_001:0448a25": "佛說文殊師利淨律經",
    "T14n0460_001:0448a27": "西晉月氏國三藏竺法護譯",
    "T14n0460_001:0448a28": "1 真諦義品真諦義品第一",
    "T14n0460_001:0448a29": "聞如是：一時，佛遊羅閱祇耆闍崛山中，與大",
    "T14n0460_001:0448b01": "比丘眾俱，比丘千二百五十，菩薩三萬二千。",
    "T14n0460_001:0448b02": "彼時，世尊與無央數百千之眾眷屬圍繞而為",
    "T14n0460_001:0448b03": "說經。時有天子，名曰寂順律音，在於會坐，即",
    "T14n0460_001:0448b04": "從坐起，更整衣服，長跪叉手，白世尊曰：「文殊",
    "T14n0460_001:0448b05": "師利今為所在？一切諸會四部之眾，天、龍、鬼",
    "T14n0460_001:0448b06": "神，釋梵四王，皆共渴仰，欲覩正士咨講妙辭",
    "T14n0460_001:0448b07": "聽受經義。」佛言：「東方去此萬佛國土，世界名",
    "T14n0460_001:0448b08": "寶氏，佛號寶英如來、無所著、等正覺，今現在",
    "T14n0460_001:0448b09": "演說道教，文殊在彼，為諸菩薩大士之倫宣",
    "T14n0460_001:0448b10": "示不及。」天子白佛：「惟願大聖，加哀垂威，",
    "T14n0460_001:0448b11": "令文殊師利自屈到斯。所以者何？文殊師利",
    "T14n0460_001:0448b12": "所說經法，開發結礙，靡不㸌然，踰過聲聞、",
    "T14n0460_001:0448b13": "緣覺之上。文殊師利設說大法，一切眾魔皆",
    "T14n0460_001:0448b14": "為降伏，諸邪迷惑無得人便，諸外異道莫不",
    "T14n0460_001:0448b15": "歸命；其貢高者不懷自大，未發意者皆發道",
    "T14n0460_001:0448b16": "心，已發道心立不退轉，所當受者無不稽顙，",
    "T14n0460_001:0448b17": "所當執御靡不攬持，如來、至真皆亦勸讚：『因",
    "T14n0460_001:0448b18": "此聖教乃令正法長得久存。自捨如來，未",
    "T14n0460_001:0448b19": "有他尊智慧辯才，頒宣典誥如文殊者也。』」",
    "T14n0460_001:0448b20": "於是，世尊見寂順律音天子之所啟白，為一",
    "T14n0460_001:0448b21": "切故則發大哀，演兩眉間毛相之光，其明",
    "T14n0460_001:0448b22": "普照照諸三千大千佛土，通達周徹一萬佛",
    "T14n0460_001:0448b23": "土，大光照燿寶氏世界。時，彼佛土諸菩薩",
    "T14n0460_001:0448b24": "眾前問其佛：「是何感應先現此瑞？」寶英如",
    "T14n0460_001:0448b25": "來告諸菩薩：「西方去此過萬佛剎，有世界",
    "T14n0460_001:0448b26": "名忍，其佛號曰能仁如來、至真、等正覺，今現",
    "T14n0460_001:0448b27": "在講法演眉間光，照萬佛土普耀此剎。」菩",
    "T14n0460_001:0448b28": "薩問曰：「唯然世尊，何故放光？」佛言：「無央數",
    "T14n0460_001:0448b29": "億百千菩薩會彼佛土，釋梵持世及四部眾，",
    "T14n0460_001:0448c01": "皆共傾望文殊師利，欲得奉覲咨講經法，",
    "T14n0460_001:0448c02": "悉俱白佛，奮斯光明遙請文殊。」寶英如來",
    "T14n0460_001:0448c03": "告文殊曰：「汝往彼土，能仁如來延企相待，眾",
    "T14n0460_001:0448c04": "會無不遲想，相見稽首思聞欲聽稟受。」文",
    "T14n0460_001:0448c05": "殊白佛：「吾亦尋知此光瑞應。」於時，文殊與",
    "T14n0460_001:0448c06": "萬菩薩禮寶英佛，右繞三匝，猶如壯士屈申",
    "T14n0460_001:0448c07": "臂頃，於寶氏剎忽然不現，立于忍土在虛",
    "T14n0460_001:0448c08": "空中，不現其身，僉雨天花遍大眾會，花至",
    "T14n0460_001:0448c09": "于膝。時諸會者怪未曾有，皆白佛言：「此何",
    "T14n0460_001:0448c10": "先瑞而雨天花？」佛告諸族姓子：「此文殊師",
    "T14n0460_001:0448c11": "利與萬菩薩應命俱來，在于虛空雨於眾花，",
    "T14n0460_001:0448c12": "以供養佛眾會。」僉曰：「願見文殊及諸菩薩，",
    "T14n0460_001:0448c13": "若能親覲如是正士，甚為欣慶難值難遇。」",
    "T14n0460_001:0448c14": "說是未竟，文殊師利與萬菩薩，便即現身，稽",
    "T14n0460_001:0448c15": "首佛足，右繞七匝，各以威力神足變化，作大",
    "T14n0460_001:0448c16": "蓮華自處其上。寂順律音天子白佛：「願發聖",
    "T14n0460_001:0448c17": "教，令文殊師利敷演道化，眾會踦𨄅欲聞訓",
    "T14n0460_001:0448c18": "誨。」佛告天子：「自咨汝心，便可稽問。」寂順",
    "T14n0460_001:0448c19": "律音則白文殊：「寶英佛土有何奇特超異之",
    "T14n0460_001:0448c20": "德，至使仁者遊居樂彼？」文殊告曰：「不興貪",
    "T14n0460_001:0448c21": "欲亦不滅之、不起瞋恚亦無所盡、不建愚癡",
    "T14n0460_001:0448c22": "亦無所除、不造塵勞亦無所壞。所以者何？無",
    "T14n0460_001:0448c23": "所生法亦無所盡。」又問：「其佛說法，何所興為？",
    "T14n0460_001:0448c24": "何所滅除？」答曰：「其本淨者，以無起滅，不以生",
    "T14n0460_001:0448c25": "盡。所以者何？彼土眾生，了真諦義以為元",
    "T14n0460_001:0448c26": "首，不以緣合為第一也。」又問：「何謂真諦元",
    "T14n0460_001:0448c27": "首？何謂緣合以為第一？」答曰：「於義無起亦",
    "T14n0460_001:0448c28": "無所壞，無有相處亦不無相，亦非一相亦不",
    "T14n0460_001:0448c29": "離相亦不顯相。彼無視者，亦不無視、亦不諦",
    "T14n0460_001:0449a01": "視，亦不有盡無能盡者，已無所盡不可盡者，",
    "T14n0460_001:0449a02": "是曰真諦義義者。天子！謂無心矣。無本心",
    "T14n0460_001:0449a03": "者，不教他人不於此際、不度彼岸、不在中流，",
    "T14n0460_001:0449a04": "是真諦義義者。天子！謂無文字乃為聖諦。所",
    "T14n0460_001:0449a05": "以者何？如佛言曰，一切音聲皆為虛偽。」天子",
    "T14n0460_001:0449a06": "又問：「如來所說將無欺乎？」文殊答曰：「如來所",
    "T14n0460_001:0449a07": "說無誠無欺。所以者何？如來於二，心無所住，",
    "T14n0460_001:0449a08": "而於有為無為之法無有言辭，由是之故無",
    "T14n0460_001:0449a09": "誠無欺。於天子意所趣云何？如來之化設有",
    "T14n0460_001:0449a10": "所說，為實為虛？」答曰：「不誠不欺。所以者何？如",
    "T14n0460_001:0449a11": "來之化，不有四大，亦無誠實。」文殊答曰：「如是，",
    "T14n0460_001:0449a12": "天子！一切諸法皆亦如化自然之行，如來所",
    "T14n0460_001:0449a13": "解無所成就亦無所住；以是之故，所宣講法",
    "T14n0460_001:0449a14": "不誠不欺，歸于無二。」又問：「何謂如來說真諦",
    "T14n0460_001:0449a15": "義？」文殊答曰：「真諦義者，不可講說。所以者",
    "T14n0460_001:0449a16": "何？其義趣者，無言無說亦不可得。」說是真諦",
    "T14n0460_001:0449a17": "義時，五百比丘漏盡意解，無數千人遠塵離",
    "T14n0460_001:0449a18": "垢，於諸法法眼淨，萬二千菩薩逮得無所從",
    "T14n0460_001:0449a19": "生法忍。",
    "T14n0460_001:0449a20": "2 聖諦品聖諦品第二",
    "T14n0460_001:0449a21": "寂順律音問文殊師利：「其真諦義，甚為難解。」",
    "T14n0460_001:0449a22": "文殊答曰：「如是，天子！其懈怠者，於真諦義甚",
    "T14n0460_001:0449a23": "為難解。」又問：「何謂比丘精進？」答曰：「無所斷滅",
    "T14n0460_001:0449a24": "亦無所除，而不修行亦不取證，是為比丘奉",
    "T14n0460_001:0449a25": "行正義。所以者何？其自念言，斷滅如是、除去",
    "T14n0460_001:0449a26": "若此，修行取證，則為壞想顛倒放逸眾行俱",
    "T14n0460_001:0449a27": "合，又計斯者非正精進。」又問：「何謂正精進乎？」",
    "T14n0460_001:0449a28": "答曰：「其等無本及與法界等，於五逆亦復",
    "T14n0460_001:0449a29": "如是；如等無本及與法界，於六十二邪見，",
    "T14n0460_001:0449b01": "亦如凡夫之法，學法不學聲聞之法，緣一覺",
    "T14n0460_001:0449b02": "法，佛法亦如，如等佛法；生死之法，其泥洹",
    "T14n0460_001:0449b03": "法，愛欲塵勞、諍訟顛倒亦復如是。比丘若茲",
    "T14n0460_001:0449b04": "精進行者，乃正精進。」又問：「何謂所行平等如",
    "T14n0460_001:0449b05": "等佛法，及於愛欲塵勞之義，亦等諍訟顛",
    "T14n0460_001:0449b06": "倒之事？」文殊答曰：「用空、無相、無願等故。所",
    "T14n0460_001:0449b07": "以者何？空者不別無有若干，猶如，天子！坏瓦",
    "T14n0460_001:0449b08": "器內空，及與寶器之內空者，俱同等空無有",
    "T14n0460_001:0449b09": "若干，不可言二。如是，天子！愛欲之空，及與諍",
    "T14n0460_001:0449b10": "訟顛倒之空，上至道空，彼則俱空無有若干，",
    "T14n0460_001:0449b11": "不可名二。」天子又問：「何謂菩薩修行聖諦？」",
    "T14n0460_001:0449b12": "文殊答曰：「假使菩薩不行真諦，何因當為",
    "T14n0460_001:0449b13": "聲聞說法？所以者何？菩薩行諦多所察護，",
    "T14n0460_001:0449b14": "聲聞無護；菩薩行諦廣大難限，聲聞偏局；",
    "T14n0460_001:0449b15": "菩薩行諦將護眾生，而於本際無所造證；菩",
    "T14n0460_001:0449b16": "薩行諦善權方便，不捨生死泥洹之門；菩薩",
    "T14n0460_001:0449b17": "行諦普觀一切諸佛之法。猶如，天子！有一士",
    "T14n0460_001:0449b18": "夫，竊捨大師馳逸犇走，獨身無侶心懷恐",
    "T14n0460_001:0449b19": "懼，渡於曠路不敢復還；聲聞如是，意懷惶",
    "T14n0460_001:0449b20": "懅，怖畏生死不護眾生，不能堪任遊渡一切",
    "T14n0460_001:0449b21": "終始之患，獨自行諦不護佛法，離權方便無",
    "T14n0460_001:0449b22": "有慧侶。不亦然乎！猶如，天子！謂彼大師多獲",
    "T14n0460_001:0449b23": "盈利，齎無量寶璝琦異珍，賜眾賈人超越曠",
    "T14n0460_001:0449b24": "嶮；菩薩如是。亦如大師積行無量道寶無",
    "T14n0460_001:0449b25": "限，修於大慈無極之哀，真諦聖慧饒益一切，",
    "T14n0460_001:0449b26": "無數辯智以為傲富，遊一佛國復遊一國，六",
    "T14n0460_001:0449b27": "度無極攝行四恩，以濟危厄矜救眾生，還入",
    "T14n0460_001:0449b28": "生死，善權方便修行聖諦，度諸未度解諸未",
    "T14n0460_001:0449b29": "解，周旋三界獨步無侶，開化未聞使入大",
    "T14n0460_001:0449c01": "乘。",
    "T14n0460_001:0449c02": "「猶如，天子！垢穢弊衣，以思夷華黃白須曼而",
    "T14n0460_001:0449c03": "用熏之，香氣不久尋便歇盡。聲聞緣覺行諦",
    "T14n0460_001:0449c04": "薄尠，亦復如是；便中滅度不修所願，不至於",
    "T14n0460_001:0449c05": "佛戒定慧解度知見事、度脫之香；亦復不能降",
    "T14n0460_001:0449c06": "伏罣礙塵勞之欲。「猶如，天子！細嬬妙衣其價",
    "T14n0460_001:0449c07": "百千，以天殊特珍寶諸華，百千萬歲熏此好",
    "T14n0460_001:0449c08": "衣。其衣常香香氣普流，巍巍芬馥未曾有歇，",
    "T14n0460_001:0449c09": "諸天世人皆所愛樂。菩薩如是，從無數劫行",
    "T14n0460_001:0449c10": "諦法香，不具所願不中滅度，而常演出佛無",
    "T14n0460_001:0449c11": "上道戒定慧解度知見馨，降伏罣礙塵勞之",
    "T14n0460_001:0449c12": "欲，遊於天上及至人間。天、龍、鬼神、諸阿須倫、",
    "T14n0460_001:0449c13": "君子、庶民莫不奉敬，而欲見者恒弘濟度。」寂",
    "T14n0460_001:0449c14": "順律音天子復問文殊：「其寶英如來、至真佛",
    "T14n0460_001:0449c15": "土，聲聞之眾為如何乎？」文殊答曰：「不御篤",
    "T14n0460_001:0449c16": "信不從他教，不行於法不毀法界，亦不八等",
    "T14n0460_001:0449c17": "離於八邪。不須陀洹皆度一切恐懼惡趣、非",
    "T14n0460_001:0449c18": "斯陀含來化眾生、非阿那含於一切法無所",
    "T14n0460_001:0449c19": "往來、非阿羅漢而皆受於三千世界供養之",
    "T14n0460_001:0449c20": "利。「不離於欲，亦不以欲而見𭼙患；不離瞋恚，",
    "T14n0460_001:0449c21": "不以怒恨而見燋然；不於眾生，而懷害心亦",
    "T14n0460_001:0449c22": "無所憂；不離於癡，不以愚騃而為危難，滅除",
    "T14n0460_001:0449c23": "窈冥及一切法；不離塵勞慇懃精進，化去一",
    "T14n0460_001:0449c24": "切眾生愛欲逮得高節，無所從生而遊現生，",
    "T14n0460_001:0449c25": "於諸想念開化眾生，不計吾我及與人壽，悉",
    "T14n0460_001:0449c26": "無所受亦無所捨。「淨必一切人民所施眾祐",
    "T14n0460_001:0449c27": "之德，無意無念以修意止，奉四意斷不起不",
    "T14n0460_001:0449c28": "滅，行四神足身意寂然，遵于五根曉了一",
    "T14n0460_001:0449c29": "切眾生本源，行于五力降伏塵勞，念於覺意",
    "T14n0460_001:0450a01": "解平等慧，淨修道教棄捐邪徑，證于道訓不",
    "T14n0460_001:0450a02": "得無為。遊趣寂寞而行本際，觀於所觀僉入",
    "T14n0460_001:0450a03": "法界，滅於無明盡于愚癡，興于聖慧無上正",
    "T14n0460_001:0450a04": "真，而除於三解脫之品，則以肉眼皆見眾生。",
    "T14n0460_001:0450a05": "「一切佛土、諸佛世尊所化人民，則以天眼覩",
    "T14n0460_001:0450a06": "于五趣生死往來周旋人民，蜎蜚蠕動蚑行",
    "T14n0460_001:0450a07": "喘息形物之類之所歸生；則以慧眼察知一",
    "T14n0460_001:0450a08": "切眾生之疇心行所念；則以法眼覩見三世",
    "T14n0460_001:0450a09": "三界，群萌一切人民所可行者；則以佛眼",
    "T14n0460_001:0450a10": "皆用明觀一切諸法；法藏祕典聖燿所照，則",
    "T14n0460_001:0450a11": "以天耳遙聞諸佛所宣經法；以無念慧念知",
    "T14n0460_001:0450a12": "過去無央數劫之所更歷，而以神足遊於無",
    "T14n0460_001:0450a13": "量諸佛國土靡不周遍，盡于諸漏不至無餘",
    "T14n0460_001:0450a14": "修解脫也。「而現其形無有色身，有所講說不",
    "T14n0460_001:0450a15": "演文字，有所思惟無心想著；示於顏貌姿艶",
    "T14n0460_001:0450a16": "端正，以相莊校眾好若干，而以功德自嚴其",
    "T14n0460_001:0450a17": "體，威神殊絕無能當者；名稱普流功勳闡布，",
    "T14n0460_001:0450a18": "通于三世無所弊礙；以咨嗟慧而為馨香",
    "T14n0460_001:0450a19": "自熏其身，則於世法而無所著；不為塵勞而",
    "T14n0460_001:0450a20": "見染污，惡口麁辭不能毀之，則以神通而自",
    "T14n0460_001:0450a21": "娛樂；博聞無厭頒宣辯才為師子吼，以智慧",
    "T14n0460_001:0450a22": "光靡所不照聖明之達，而為雷震滅除閉塞",
    "T14n0460_001:0450a23": "幽隱之愚，所說無盡，通解總持佛所觀察，聲",
    "T14n0460_001:0450a24": "聞、緣覺所不知處。「常見諸佛覺意如海，三昧",
    "T14n0460_001:0450a25": "之定猶須彌山，忍辱柔和等之如地，勇猛之",
    "T14n0460_001:0450a26": "力降魔官屬棄諸外道，安樂自在如天帝釋。",
    "T14n0460_001:0450a27": "喻若梵天心得由已無有儔匹，求比難比而",
    "T14n0460_001:0450a28": "無等倫，亦如虛空不可為喻，靡所不周無所",
    "T14n0460_001:0450a29": "不入。天子！欲知寶英如來所生國土，聲聞之",
    "T14n0460_001:0450b01": "眾其功德勳，復超於此，如吾所歎不可計",
    "T14n0460_001:0450b02": "量。」文殊師利說是語時，五百比丘、五百比丘",
    "T14n0460_001:0450b03": "尼、五百優婆塞、五百優婆夷、五千天子，未得",
    "T14n0460_001:0450b04": "道證發心白佛世尊：「我等願生於彼寶英佛",
    "T14n0460_001:0450b05": "土，得為聲聞。」文殊答曰：「諸族姓子！不可",
    "T14n0460_001:0450b06": "以懷聲聞之心生彼佛土；汝等當發大道之",
    "T14n0460_001:0450b07": "心乃致彼土，應時受教，皆發無上正真道意。」",
    "T14n0460_001:0450b08": "佛悉記說：「當生彼土。」",
    "T14n0460_001:0450b09": "3 解律品解律品第三",
    "T14n0460_001:0450b10": "寂順律音天子復問文殊：「何謂聲聞律？何謂",
    "T14n0460_001:0450b11": "菩薩律？」答曰：「受教畏三界難厭患𭼙者，聲",
    "T14n0460_001:0450b12": "聞之律；護於無量生死周旋，勸安一切人民",
    "T14n0460_001:0450b13": "蚑行喘息蠕動之類，開導三界決其疑網眾",
    "T14n0460_001:0450b14": "想之著，是菩薩律。「惡厭積德以用懈廢不能",
    "T14n0460_001:0450b15": "自進，是聲聞律；興功為德不厭諸行，以益",
    "T14n0460_001:0450b16": "眾生因而得濟，是菩薩律。「滅除一切塵勞",
    "T14n0460_001:0450b17": "之欲己身所惡，是聲聞律；攻伐一切眾生塵",
    "T14n0460_001:0450b18": "勞恩愛之著，是菩薩律。「不覩諸天心行所念",
    "T14n0460_001:0450b19": "所志不同，是聲聞律；目見三千大千之佛國",
    "T14n0460_001:0450b20": "土根心所歸，是菩薩律。「但能察己心之所行，",
    "T14n0460_001:0450b21": "是聲聞律；普見十方諸佛處所眾生心念，是",
    "T14n0460_001:0450b22": "菩薩律。「唯照己身志性所趣，是聲聞律；光于",
    "T14n0460_001:0450b23": "一切人民之行蜎蜚蠕動心念，思惟三界之",
    "T14n0460_001:0450b24": "居各有本末，是菩薩律。「難將以護一切眾魔，",
    "T14n0460_001:0450b25": "是聲聞律；降化一切三千大千世界諸魔官",
    "T14n0460_001:0450b26": "屬，壞眾魔行能受正法，是菩薩律。「如毀破",
    "T14n0460_001:0450b27": "碎瓦石之器不可還合，小志之德滅度如是",
    "T14n0460_001:0450b28": "不進正真，是聲聞律；猶若金器雖為破敗終",
    "T14n0460_001:0450b29": "不遺棄，即可還合以為寶器，大士現滅，深慧",
    "T14n0460_001:0450c01": "法身永存不朽，不增不減續現三界，是菩",
    "T14n0460_001:0450c02": "薩律。「若大火燒山林樹木，莫不燔燎禽獸馳",
    "T14n0460_001:0450c03": "竄，小志若茲，畏三界難藏隱泥洹，是聲聞律；",
    "T14n0460_001:0450c04": "樂于生死獨步三界意無怯弱，欣心娛樂道",
    "T14n0460_001:0450c05": "法之樂勸化眾生，亦如苑囿遊觀之園，花實",
    "T14n0460_001:0450c06": "茂盛多所悅豫，是菩薩律。「不能斷除罣礙盤",
    "T14n0460_001:0450c07": "結之難，而有處所，是聲聞律；磨滅一切蔽",
    "T14n0460_001:0450c08": "蓋之患，永無止處，是菩薩律。取要言之，而",
    "T14n0460_001:0450c09": "有限節自繫縛身，以有限德而見成就戒定",
    "T14n0460_001:0450c10": "慧解度知見事，不能具足無極大道，是聲聞",
    "T14n0460_001:0450c11": "律；所接玄邈志如虛空功勳無量，戒定慧",
    "T14n0460_001:0450c12": "解度知見品不可稱載，是菩薩律。」爾時，世尊",
    "T14n0460_001:0450c13": "嘆文殊師利曰：「善哉，善哉！快說解此諸菩",
    "T14n0460_001:0450c14": "薩律。文殊聽，吾引喻重解，令是義歸廣普",
    "T14n0460_001:0450c15": "究竟。猶如二人，一人嘆譽牛跡之水，一人",
    "T14n0460_001:0450c16": "起立咨嗟大海積水之功。於意云何？其人歎",
    "T14n0460_001:0450c17": "譽牛跡之水能久如乎！」答曰：「牛跡之水甚為",
    "T14n0460_001:0450c18": "少少，不足稱譽。」佛言文殊：「聲聞之律所見",
    "T14n0460_001:0450c19": "威神，亦復若茲如牛跡水，不足稱譽。彼人起立",
    "T14n0460_001:0450c20": "嗟嘆大海能如何乎！」答曰：「甚多，甚多！天中之",
    "T14n0460_001:0450c21": "天！其大海者無有邊際，不可齊限深廣難計。」",
    "T14n0460_001:0450c22": "佛言：「菩薩之律當作是觀，猶如江海不可訾",
    "T14n0460_001:0450c23": "量。」佛說是時，二萬二千人逮得無所從生法",
    "T14n0460_001:0450c24": "忍，異口同音皆而歎曰：「我等，世尊！當學於",
    "T14n0460_001:0450c25": "斯菩薩之律，開導發起無央數人。」",
    "T14n0460_001:0450c26": "寂順律音天子復問文殊師利：「文殊為學何",
    "T14n0460_001:0450c27": "律？為修聲聞緣覺之律，若菩薩律？」文殊答曰：",
    "T14n0460_001:0450c28": "「於天子意所志云何？其大海者，為受何水？捨",
    "T14n0460_001:0450c29": "置何水？」答曰：「其大海者無水不受。」報曰：「如",
    "T14n0460_001:0451a01": "是，天子！菩薩之律，猶如大海不逆污塗，十方",
    "T14n0460_001:0451a02": "諸律靡不歸之，聲聞、緣覺、一切眾生開化行律",
    "T14n0460_001:0451a03": "而普遊之。」天子又問：「文殊師利！所言律者為",
    "T14n0460_001:0451a04": "何謂乎？」答曰：「所言律者，開導教化恩愛塵勞，",
    "T14n0460_001:0451a05": "故曰為律；曉了貪欲，故曰為律。」天子又問：「何",
    "T14n0460_001:0451a06": "謂開導恩愛塵勞？何謂曉了於貪欲者？」答曰：",
    "T14n0460_001:0451a07": "「眾念思想計有吾我，處于諸見不棄顛倒，不",
    "T14n0460_001:0451a08": "捨不明愚癡之本，行于二事興發塵勞；分別",
    "T14n0460_001:0451a09": "此者，是謂曉了貪欲也。彼若修行無貪思",
    "T14n0460_001:0451a10": "想，淨導隨順不計吾我，不住諸見捐捨顛倒，",
    "T14n0460_001:0451a11": "棄捨無明愚癡之冥，不為二行塵勞不興亦",
    "T14n0460_001:0451a12": "無諍亂，無諍亂已究竟永安，是謂開化塵勞",
    "T14n0460_001:0451a13": "之律。「譬如，天子！其有術師，明識能知毒虺",
    "T14n0460_001:0451a14": "種類，便以呪術除去毒害；學者若斯，設能",
    "T14n0460_001:0451a15": "分別塵勞本末無有根源，則能消滅塵勞恩",
    "T14n0460_001:0451a16": "愛。」天子又問：「何謂開化塵勞本末之律？」答",
    "T14n0460_001:0451a17": "曰：「於眾想念本末所行，無有想念則不興諍，",
    "T14n0460_001:0451a18": "已不興諍則無所著，已無所著則無所倚，已",
    "T14n0460_001:0451a19": "無所倚則無所住，已無所住則無惱熱，已無",
    "T14n0460_001:0451a20": "惱熱究竟被教而蒙度脫，此謂為律。設使，天",
    "T14n0460_001:0451a21": "子！以賢聖慧玄妙之智，曉了塵勞恩愛之本，",
    "T14n0460_001:0451a22": "虛妄空無，無所是在，無有常主亦無所屬，無",
    "T14n0460_001:0451a23": "所從來無所從去，無有處所亦無方面，無內",
    "T14n0460_001:0451a24": "無外亦不兩間，亦不積聚，無色無像無有形",
    "T14n0460_001:0451a25": "貌，是為曉了塵勞恩愛之本。」天子又問：「塵",
    "T14n0460_001:0451a26": "勞云何而蒙度脫？為實為虛？」答曰：「猶如有",
    "T14n0460_001:0451a27": "人臥出夢中，毒蛇螫之，其人苦痛不能堪",
    "T14n0460_001:0451a28": "任，尋時便服除毒之藥，其毒即滅痛𭼙休",
    "T14n0460_001:0451a29": "息。於天子意所趣云何？其人審為毒蛇所螫，",
    "T14n0460_001:0451b01": "為虛事乎？」答曰：「為虛，不可言實。」又問：「設使虛",
    "T14n0460_001:0451b02": "者，何故被毒而蒙藥除？」答曰：「如虛妄夢，夢",
    "T14n0460_001:0451b03": "虛不實而被於毒，毒除亦然亦無所除。」文殊",
    "T14n0460_001:0451b04": "答曰：「眾聖解空，開化一切塵勞恩愛，亦復",
    "T14n0460_001:0451b05": "如是。如天子問：『何謂開化塵勞恩愛？為實為",
    "T14n0460_001:0451b06": "虛？』欲了此義，如我之身計無有身，恩愛塵勞",
    "T14n0460_001:0451b07": "實無恩愛，亦復若斯。設使我身是實身者，恩",
    "T14n0460_001:0451b08": "愛塵勞亦當常存，所以塵勞。無塵勞者，用我",
    "T14n0460_001:0451b09": "己身無有身故，由是之故，無有能得開化塵",
    "T14n0460_001:0451b10": "勞。所以者何？一切諸法皆為寂寞而無生故，",
    "T14n0460_001:0451b11": "諸法惔怕不可受持故，諸法靜默無歸趣故，",
    "T14n0460_001:0451b12": "諸法皆盡無積聚故，諸法無盡無所生故，諸",
    "T14n0460_001:0451b13": "法不生無所成故，諸法無成用無造故，諸法",
    "T14n0460_001:0451b14": "無作無所為故，諸法無為用無我故，諸法無",
    "T14n0460_001:0451b15": "我用無主故，諸法無主如虛空故，諸法無來",
    "T14n0460_001:0451b16": "無所著故，諸法無來從無住故，諸法無住",
    "T14n0460_001:0451b17": "無所受故，諸法無受無所著故。是故，天子！究",
    "T14n0460_001:0451b18": "竟蒙化，成為法律亦無所化。」",
    "T14n0460_001:0451b19": "4 道門品道門品第四",
    "T14n0460_001:0451b20": "天子又問：「一切諸法，以何為門之元首也？」答",
    "T14n0460_001:0451b21": "曰：「無順之念，以為門首；周旋生死順義之念，",
    "T14n0460_001:0451b22": "為泥洹矣。不行精進為罣礙門，精進之行",
    "T14n0460_001:0451b23": "為道品門；狐疑之行為陰蓋門，勤修解脫無",
    "T14n0460_001:0451b24": "罣礙門；思想諸著為塵勞門，無所想念無",
    "T14n0460_001:0451b25": "有虛妄無恩愛門；諸亂多念眾妄想門，寂然",
    "T14n0460_001:0451b26": "之行為恬怕門；六十二見為憍慢門，修於",
    "T14n0460_001:0451b27": "空無無自大門；隨惡親友為惡罪門，從善親",
    "T14n0460_001:0451b28": "友為善法門；眾邪見事為𭼙患門，正見之",
    "T14n0460_001:0451b29": "義為安隱門；慳貪之事為貧匱門，布施之義",
    "T14n0460_001:0451c01": "為大富門。「毀犯戒者，便當歸趣諸惡道門；",
    "T14n0460_001:0451c02": "奉修禁戒，當歸一切生善處門。喜諍訟者，違",
    "T14n0460_001:0451c03": "失法門；若忍辱者，得歸殊特超異之門。為懈",
    "T14n0460_001:0451c04": "怠者，心垢穢門；遵行精進，為無垢門。放逸之",
    "T14n0460_001:0451c05": "事，為亂意門；一心之事，為定意門。惡智之行、",
    "T14n0460_001:0451c06": "癡冥之惑，如牛羊門；修智慧者，三十七品為",
    "T14n0460_001:0451c07": "道法本師子之門。「而悉具足：慈心行者，無所",
    "T14n0460_001:0451c08": "害門；悲哀行者，志和雅門，性以和柔，無諛諂",
    "T14n0460_001:0451c09": "門；而行喜悅，樂法樂門；修行護者，無所適",
    "T14n0460_001:0451c10": "莫，無增減門；行四意止，不失宿德諸所福門；",
    "T14n0460_001:0451c11": "四意斷者，順平等門；四神足者，心身輕門；五",
    "T14n0460_001:0451c12": "根行者，篤信之義為元首門；五力行者，不",
    "T14n0460_001:0451c13": "為塵勞及諸愛欲所沾污門；七覺意者，悉",
    "T14n0460_001:0451c14": "已曉了平等慧門；八道行者，棄捐一切眾邪",
    "T14n0460_001:0451c15": "異徑迷惑之門。「復次，天子！計於菩薩為諸佛",
    "T14n0460_001:0451c16": "法元首之門，將護諸法，法自在門故；善權",
    "T14n0460_001:0451c17": "方便，曉了處處無處之門故；智度無極，通知",
    "T14n0460_001:0451c18": "一切眾生心念所念，順度彼岸門故；六度",
    "T14n0460_001:0451c19": "無極，攝於六欲令無所處，為大乘門故；觀求",
    "T14n0460_001:0451c20": "於空，三界如化終始如夢，智慧明門故；一",
    "T14n0460_001:0451c21": "切諸法皆為本無，法無生忍，明達自然無所",
    "T14n0460_001:0451c22": "不了，其慧不依他人明故。」",
    "T14n0460_001:0451c23": "天子又問：「文殊師利！何謂法界之門乎？」答",
    "T14n0460_001:0451c24": "曰：「其法界者，則曰普門。」又問：「其法界為何所",
    "T14n0460_001:0451c25": "界？」答曰：「一切眾生之所界者，名曰法界。」又問：",
    "T14n0460_001:0451c26": "「其法界者，豈有分際？」文殊答曰：「虛空之界，",
    "T14n0460_001:0451c27": "寧有分際乎？」報曰：「不也，文殊！」答曰：「猶如虛",
    "T14n0460_001:0451c28": "空無有分際，法界如是亦無分際。」天子又問",
    "T14n0460_001:0451c29": "曰：「豈可分別於法界乎？」答曰：「其法界者，不",
    "T14n0460_001:0452a01": "可分別。」天子又問：「仁者！何因解明諸法，乃能",
    "T14n0460_001:0452a02": "曉了如斯辯才。」文殊告曰：「於天子意所趣云",
    "T14n0460_001:0452a03": "何？其呼響者，而有音出，以何解法？」天子報",
    "T14n0460_001:0452a04": "曰：「其呼響者，不解諸法，以緣合成乃響出矣。」",
    "T14n0460_001:0452a05": "答曰：「如是，天子！菩薩皆因眾生緣故，而有",
    "T14n0460_001:0452a06": "所說。」天子又問：「仁者！為住何所而有所說？」",
    "T14n0460_001:0452a07": "答曰：「如來化住有所講，吾之所住所演若",
    "T14n0460_001:0452a08": "斯，若曰：『如來之化，法無所住而有所說。』",
    "T14n0460_001:0452a09": "答：『如如來化，於無所住而有所說。』吾之所宣，",
    "T14n0460_001:0452a10": "亦復如是。」「設使，文殊！於一切法無所住立，而",
    "T14n0460_001:0452a11": "有所說，仁何所住，成於無上正真之道，為",
    "T14n0460_001:0452a12": "最正覺乎？」答曰：「吾住五逆，乃成無上正真",
    "T14n0460_001:0452a13": "之道。」又問文殊：「其五逆者，為住何所？」答曰：",
    "T14n0460_001:0452a14": "「其五逆者，無有根本亦無所住。」又問：「如來",
    "T14n0460_001:0452a15": "說言，其作逆者，無間可避不離地獄？」答曰：",
    "T14n0460_001:0452a16": "「如是，天子！如佛所說，其作逆者當墮地獄。",
    "T14n0460_001:0452a17": "若菩薩住於此五逆，疾逮無上正真之道。何",
    "T14n0460_001:0452a18": "謂為五：假使菩薩慇懃至心發大道意，去小",
    "T14n0460_001:0452a19": "乘心而不墮落聲聞緣覺之地，是第一逆；發",
    "T14n0460_001:0452a20": "心廣施一切所有，無所愛惜，不與慳貪而共",
    "T14n0460_001:0452a21": "合會，是第二逆；而發慈心，一切眾生吾當度",
    "T14n0460_001:0452a22": "之，不中懈廢，是第三逆；見一切法無所從生，",
    "T14n0460_001:0452a23": "尋便逮得無所從生法忍，不復中與六十二",
    "T14n0460_001:0452a24": "疑邪見俱合，是第四逆；所當知見，所當斷",
    "T14n0460_001:0452a25": "除，所當頒宣，所當成覺，發意之頃悉知見",
    "T14n0460_001:0452a26": "覺，靡所不達而無所住，成一切智不著三",
    "T14n0460_001:0452a27": "界，是為五逆。」文殊師利謂其天子：「菩薩已住",
    "T14n0460_001:0452a28": "於是五逆，爾乃疾成無上正真之道，為最正",
    "T14n0460_001:0452a29": "覺。」天子又問：「所說何謂？逆不成逆，順不",
    "T14n0460_001:0452b01": "成順。」答曰：「如紫磨金及如意珠，雖墮不淨，",
    "T14n0460_001:0452b02": "為俱合乎？」答曰：「不合。所以者何？其物真故，不",
    "T14n0460_001:0452b03": "與偽合。」文殊告曰：「人心本淨，縱處穢濁則無",
    "T14n0460_001:0452b04": "瑕疵，猶如日明不與冥合，亦如蓮花不為泥",
    "T14n0460_001:0452b05": "塵之所沾污。譬如虛空無能污者，欲行學法",
    "T14n0460_001:0452b06": "發菩薩心，住於諸逆亦不動搖，開化諸逆",
    "T14n0460_001:0452b07": "則名曰順，其心本淨不與穢合。所以者何？設",
    "T14n0460_001:0452b08": "使合者不可復別，水及泥土尚不俱合，況",
    "T14n0460_001:0452b09": "于心本清淨，無形與形，合乎？」",
    "T14n0460_001:0452b10": "佛說文殊師利淨律經"
}