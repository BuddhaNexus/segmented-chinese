{
    "T41n1823_007:0858b13": "5俱舍論頌疏論本第七",
    "T41n1823_007:0858b15": "從此大文第二。明四緣。於中分二。一明",
    "T41n1823_007:0858b16": "四緣。二別解等無間。初就明四緣中。文",
    "T41n1823_007:0858b17": "復分三。一明四緣體。二明緣中作用。三明",
    "T41n1823_007:0858b18": "法從緣生。且第一明緣體者。論云。廣說因",
    "T41n1823_007:0858b19": "已。緣復云何。頌曰。",
    "T41n1823_007:0858b20": "說有四種緣　　因緣五因性",
    "T41n1823_007:0858b21": "等無間非後　　心心所已生",
    "T41n1823_007:0858b22": "所緣一切法　　增上即能作",
    "T41n1823_007:0858b23": "釋曰。說有四種緣者。說謂契經中。說有四",
    "T41n1823_007:0858b24": "緣性。謂因緣性。等無間緣性。所緣緣性。增上",
    "T41n1823_007:0858b25": "緣性　言因緣者。因即是緣。持業釋也　等",
    "T41n1823_007:0858b26": "無間者。前後心心所。體各一故。名之為等。",
    "T41n1823_007:0858b27": "如心心所中。受體是一。餘想等亦爾。故論",
    "T41n1823_007:0858b28": "云。謂無少受無間生多。或復從多無間生",
    "T41n1823_007:0858b29": "少。想等亦爾。於自類中。無非等義　又",
    "T41n1823_007:0858c01": "解。前心心所齊等。與後心心所為緣。非是",
    "T41n1823_007:0858c02": "前受生後受。前想生後想。自類中等也",
    "T41n1823_007:0858c03": "　又解後心心所。等用前心心所為緣　故此",
    "T41n1823_007:0858c04": "等字。通緣及果　言無間者。前心心所。生",
    "T41n1823_007:0858c05": "後心心所。中間無有餘心間隔。名為無間。",
    "T41n1823_007:0858c06": "故此無間。通緣及果。或等無間即緣。是持業",
    "T41n1823_007:0858c07": "釋也。或等無間之緣。是依主釋　所緣緣者。",
    "T41n1823_007:0858c08": "謂所緣境為緣。能牽生心心所法。所緣即",
    "T41n1823_007:0858c09": "緣。持業釋也　增上緣者。增上即緣。是持業",
    "T41n1823_007:0858c10": "釋也。因緣五因性者。出因緣體。於六因中。",
    "T41n1823_007:0858c11": "除能作因。所餘五因。是因緣性。等無間非後",
    "T41n1823_007:0858c12": "心心所已生者非後者。謂阿羅漢。臨入涅",
    "T41n1823_007:0858c13": "槃。最後心心所。名之為後。此後心心所。非",
    "T41n1823_007:0858c14": "等無間緣。除後心外。諸餘已生。心心所法。",
    "T41n1823_007:0858c15": "皆是等無間緣。論云。此緣生法。等而無間。",
    "T41n1823_007:0858c16": "依是義立等無間緣解云。法者。此果法。此果法。與緣等也由此",
    "T41n1823_007:0858c17": "色等。皆不可立等無間緣。不等生故。謂欲",
    "T41n1823_007:0858c18": "界色。或無間生欲界色界。二無表色解云。謂受戒者。",
    "T41n1823_007:0858c19": "從第三羯磨。便入色界定。即欲界別解脫無表。與色界定共無表色。俱時生耳。或無間生",
    "T41n1823_007:0858c20": "欲界無漏。二無表色解云。謂第三羯磨。便入色界無漏定即欲界無表。",
    "T41n1823_007:0858c21": "與道共無表。俱時生耳。由諸色法。雜亂現前。等無間緣。",
    "T41n1823_007:0858c22": "生無雜亂。故色不立等無間緣。尊者世",
    "T41n1823_007:0858c23": "友作如是說。於一身中。一長養色。相續",
    "T41n1823_007:0858c24": "不斷。從此後復有第二長養色生。不相違",
    "T41n1823_007:0858c25": "害。故不可立等無間緣。大德復言。以諸色",
    "T41n1823_007:0858c26": "法無間生起。或少或多故。謂或有時。從多",
    "T41n1823_007:0858c27": "生少。如燒稻稗大聚為灰。或時復有從",
    "T41n1823_007:0858c28": "少生多。如細種生諾瞿陀樹。根莖枝葉。",
    "T41n1823_007:0858c29": "漸次增榮。聳幹垂條。多所蔭映解云。大德謂法救也。",
    "T41n1823_007:0859a01": "諾瞿陀樹子。甚少而生大樹。蔭得五百乘車也。所緣一切法者。謂一切",
    "T41n1823_007:0859a02": "法。與心心所。為所緣也。心心所法。其性羸",
    "T41n1823_007:0859a03": "劣。執境方生。猶如羸人非杖不起。故一切",
    "T41n1823_007:0859a04": "法識所攀附。名為所緣。此所緣境。有別體",
    "T41n1823_007:0859a05": "性。是心心所。發生緣故。名所緣緣。增上",
    "T41n1823_007:0859a06": "即能作者。謂增上緣性。即能作因。以即能作",
    "T41n1823_007:0859a07": "因為增上緣。故此緣體廣。名增上緣。一切皆",
    "T41n1823_007:0859a08": "是增上緣故。問既一切法。皆所緣緣。此增上",
    "T41n1823_007:0859a09": "緣。何獨體廣。答論有兩釋　第一解云。俱有",
    "T41n1823_007:0859a10": "諸法。未嘗為所緣。然為增上故。唯此體廣。",
    "T41n1823_007:0859a11": "解云。如無我觀。亦觀一切法。於第一念。",
    "T41n1823_007:0859a12": "不見俱有故。俱有諸法。未嘗為所緣。然此",
    "T41n1823_007:0859a13": "俱有法。為增上緣故。增上體廣也　第二解",
    "T41n1823_007:0859a14": "云。或所作廣。名增上緣。以一切法各除自",
    "T41n1823_007:0859a15": "性。與一切有為。為增上緣故。",
    "T41n1823_007:0859a16": "從此第二。明緣作用。此言作用。是與果用。",
    "T41n1823_007:0859a17": "論云。如是諸緣。於何位法。而興作用。頌曰。",
    "T41n1823_007:0859a18": "二因於正滅　　三因於正生",
    "T41n1823_007:0859a19": "餘二緣相違　　而興於作用",
    "T41n1823_007:0859a20": "釋曰。前兩句明因緣。第三句明二緣。第四",
    "T41n1823_007:0859a21": "句結用。通前三句也。二因於正滅者。謂相",
    "T41n1823_007:0859a22": "應俱有二因。於正滅時。而興作用。言正滅",
    "T41n1823_007:0859a23": "者。謂現在世。以此滅相居現在。故名正滅",
    "T41n1823_007:0859a24": "時。此言作用。是與果用。由此二因令俱",
    "T41n1823_007:0859a25": "生果。有作用故　三因於正生者。謂同類遍",
    "T41n1823_007:0859a26": "行異熟三因。於正生位。而興作用。言正生",
    "T41n1823_007:0859a27": "者。謂未來法。居生相位。生現前故。名正生",
    "T41n1823_007:0859a28": "時　由此三因。所引果法。至生相位。興與",
    "T41n1823_007:0859a29": "果用。此上兩句。明因緣竟　餘二緣相違",
    "T41n1823_007:0859b01": "者。謂等無間緣。及所緣緣。此之二緣。興與",
    "T41n1823_007:0859b02": "果用。與上相違。等無間緣。於正生位。而興",
    "T41n1823_007:0859b03": "作用。與前二因於正滅位。是相違也。以等",
    "T41n1823_007:0859b04": "無間。果法生時。開避路故。與其處也　若",
    "T41n1823_007:0859b05": "所緣緣。於正滅位。而興作用。與前三因。於",
    "T41n1823_007:0859b06": "正生位。是相違也。謂所緣緣。能緣滅位。方",
    "T41n1823_007:0859b07": "興作用。由心心所。要現在時。方取境故",
    "T41n1823_007:0859b08": "　頌中不言增上緣者。以增上緣於一切法。",
    "T41n1823_007:0859b09": "皆無障住。隨無障位。或於正生。或於正滅。",
    "T41n1823_007:0859b10": "興與果用。皆不遮也。",
    "T41n1823_007:0859b11": "從此第三。明法從緣生。於中有二。一總",
    "T41n1823_007:0859b12": "明諸法。二隨難別解　且初總明諸法者。",
    "T41n1823_007:0859b13": "論云。已說諸緣及興作用。應言何法。由幾",
    "T41n1823_007:0859b14": "緣生。頌曰。",
    "T41n1823_007:0859b15": "心心所由四　　二定但由三",
    "T41n1823_007:0859b16": "餘由二緣生　　非天次等故",
    "T41n1823_007:0859b17": "釋曰。前三句。辨緣生法。第四一句。遮外道",
    "T41n1823_007:0859b18": "宗。心心所由四者。謂心心所由四緣生。此",
    "T41n1823_007:0859b19": "中因緣。謂五因性。等無間緣者。謂心心所。必",
    "T41n1823_007:0859b20": "須前念等無間緣。引發生故。所緣緣者。緣境",
    "T41n1823_007:0859b21": "起故。增上緣者。除自性外餘一切法。皆不障",
    "T41n1823_007:0859b22": "故　二定但由三者。謂無想滅盡二定。由三",
    "T41n1823_007:0859b23": "緣生。非能緣故。除所緣緣。由因緣者。謂",
    "T41n1823_007:0859b24": "由二因。一俱有因。謂二定上生等四相。二同",
    "T41n1823_007:0859b25": "類因。謂前已生同地善法　若無想定。無想",
    "T41n1823_007:0859b26": "天中。一切善法。是同地也。若滅盡定。有頂",
    "T41n1823_007:0859b27": "天中。一切善法。是同地也　等無間緣者。謂",
    "T41n1823_007:0859b28": "入二定。前心心所法。為等無間緣。引生二",
    "T41n1823_007:0859b29": "定也　增上緣者。謂如前說。論云。如是二",
    "T41n1823_007:0859c01": "定心等引生。礙心等起。故與心等。但為等",
    "T41n1823_007:0859c02": "無間。非等無間緣解云。心等。等取心所也。餘可知也餘由二",
    "T41n1823_007:0859c03": "緣生者。餘謂色法。及不相應。此二類法。由",
    "T41n1823_007:0859c04": "因緣增上二緣所生。非能緣故。除所緣",
    "T41n1823_007:0859c05": "緣。非心等引生。無等無間緣　非天次等",
    "T41n1823_007:0859c06": "故者。正破外道。此有兩意。一正非。二立理。",
    "T41n1823_007:0859c07": "且正非者。非天等也。立理者。次等也。如塗",
    "T41n1823_007:0859c08": "灰外道。執大自在。天能生世間。勝論外道。",
    "T41n1823_007:0859c09": "執我能生世間。數論外道。執勝性。謂薩埵",
    "T41n1823_007:0859c10": "等三。能生一切法。我佛法中。唯有因緣。能",
    "T41n1823_007:0859c11": "生諸法。故言非天　等等取我勝性等也。",
    "T41n1823_007:0859c12": "次等者。次謂次第。等等取無義利及違諸",
    "T41n1823_007:0859c13": "世間。立此三種理。破外道也。次第理者。",
    "T41n1823_007:0859c14": "論云。謂諸世間。若自在等。一因生起。則應",
    "T41n1823_007:0859c15": "一切俱時而生。非次第起。現見諸法次第",
    "T41n1823_007:0859c16": "而生。故知定非一因所起。無義利者。論云。",
    "T41n1823_007:0859c17": "又自在等。作大功力。生諸世間。得何義利。",
    "T41n1823_007:0859c18": "又自在等。生地獄等無量苦具。逼害有情。",
    "T41n1823_007:0859c19": "為見如斯。發生自喜。咄哉何用此自在",
    "T41n1823_007:0859c20": "為。依彼頌言。誠為善說。由險利能燒。可",
    "T41n1823_007:0859c21": "畏恒逼害。樂食血肉髓。故名魯達羅。解云。",
    "T41n1823_007:0859c22": "塗灰外道。說自在天有三身。法身遍充法",
    "T41n1823_007:0859c23": "界。報身居自在天。三目八臂。摩醯首羅也。化",
    "T41n1823_007:0859c24": "身隨形六道。此頌說化身也　有三阿修羅。",
    "T41n1823_007:0859c25": "將三國土。飛行虛空。向自在天上過。自在",
    "T41n1823_007:0859c26": "天見。以火箭射之。一時俱盡。此即火箭險",
    "T41n1823_007:0859c27": "利。燒三國土也。以龍貫人髑髏。繫於頭",
    "T41n1823_007:0859c28": "頸。殺象取皮。塗血反被。此是可畏。恒逼",
    "T41n1823_007:0859c29": "害有情也　樂食血肉髓者。顯所食也。魯",
    "T41n1823_007:0860a01": "達羅者。此云暴惡。自在天有一千名。此是",
    "T41n1823_007:0860a02": "一號。第三違世間者。論云。又若信受一切",
    "T41n1823_007:0860a03": "世間。唯自在天。一因所起。則為非撥現見",
    "T41n1823_007:0860a04": "世間。所餘因緣人功等事。我勝性等。如自在",
    "T41n1823_007:0860a05": "天。應廣徵遣。故無有法唯一因生。",
    "T41n1823_007:0860a06": "從此第二。隨難別解。論云。前言餘法。由二",
    "T41n1823_007:0860a07": "緣生。於中云何。大種所造。自他相望。互為",
    "T41n1823_007:0860a08": "因緣。頌曰。",
    "T41n1823_007:0860a09": "大為大二因　　為所造五種",
    "T41n1823_007:0860a10": "造為造三種　　為大唯一因",
    "T41n1823_007:0860a11": "釋曰。大為大二因者。大種望大種。但為俱",
    "T41n1823_007:0860a12": "有同類二因。非心所故。無相應因。同無記",
    "T41n1823_007:0860a13": "性故。無異熟因　非是染故。無遍行因",
    "T41n1823_007:0860a14": "　為所造五種者。初句大字。流至此中。應言",
    "T41n1823_007:0860a15": "大為所造五種也。謂四大種望所造色。能",
    "T41n1823_007:0860a16": "為五因。一生。二依。三立。四持。五養。此之五",
    "T41n1823_007:0860a17": "因。於前六因。能作因攝。此四大種。生所造",
    "T41n1823_007:0860a18": "色。名為生因。造色生已。隨逐大種。如依",
    "T41n1823_007:0860a19": "師等。說為依因。大種任持所造色故。如壁",
    "T41n1823_007:0860a20": "持畫。說為立因。令所造色相續不斷。說為",
    "T41n1823_007:0860a21": "持因。增長因故。說為養因。如是則顯大與",
    "T41n1823_007:0860a22": "所造。為起變持任長因性故。為起者。是生",
    "T41n1823_007:0860a23": "因也。為變者。是依因也。為持者。是立因也。",
    "T41n1823_007:0860a24": "為任者。是持因也。為長者。是養因也　造",
    "T41n1823_007:0860a25": "為造三種者。所造望所造。但為三因。謂俱",
    "T41n1823_007:0860a26": "有。同類。異熟。俱有因者。謂隨心轉。身語二",
    "T41n1823_007:0860a27": "業。七支無表。展轉為因　同類因者。一切前",
    "T41n1823_007:0860a28": "生。於後同類。皆能為因。異熟因者。謂身語",
    "T41n1823_007:0860a29": "業。能招眼等。此即因果。俱所造也　為大唯",
    "T41n1823_007:0860b01": "一因者。前句造字。流至此中。應言造為大。",
    "T41n1823_007:0860b02": "唯一因也。謂所造色。望四大種。但為一因。",
    "T41n1823_007:0860b03": "謂異熟因。由身語二業。能招異熟大種果",
    "T41n1823_007:0860b04": "故。",
    "T41n1823_007:0860b05": "從此大文第二。別明等無間。於中有二。一",
    "T41n1823_007:0860b06": "明諸心相生。二明得心多少。就明諸心相",
    "T41n1823_007:0860b07": "生中。有二。一明十二心。二明二十心。復",
    "T41n1823_007:0860b08": "就明十二心中。一列十二心。二正辨相生。",
    "T41n1823_007:0860b09": "且初列十二心者。論先問云。前已總說諸",
    "T41n1823_007:0860b10": "心心所。前能為後等無間緣。未決定說何",
    "T41n1823_007:0860b11": "心無間。有幾心生。復從幾心有何心起。今",
    "T41n1823_007:0860b12": "當定說結前問起。謂且略說。有十二心答也。云何",
    "T41n1823_007:0860b13": "十二心問也。頌曰。",
    "T41n1823_007:0860b14": "欲界有四心　　善惡覆無覆",
    "T41n1823_007:0860b15": "色無色除惡　　無漏有二心",
    "T41n1823_007:0860b16": "釋曰。且於欲界有四種心。謂善不善。有覆",
    "T41n1823_007:0860b17": "無記。無覆無記。色無色界各有三心。謂除",
    "T41n1823_007:0860b18": "不善。餘如上說。如是十種。說有漏心。若無",
    "T41n1823_007:0860b19": "漏心。唯有二種。謂學無學。合成十二。",
    "T41n1823_007:0860b20": "從此第二。正辨相生。論云。此十二心。互相",
    "T41n1823_007:0860b21": "生者。頌曰。",
    "T41n1823_007:0860b22": "欲界善生九　　此復從八生",
    "T41n1823_007:0860b23": "染從十生四　　餘從五生七",
    "T41n1823_007:0860b24": "色善生十一　　此復從九生",
    "T41n1823_007:0860b25": "有覆從八生　　此復生於六",
    "T41n1823_007:0860b26": "無覆從三生　　此復能生六",
    "T41n1823_007:0860b27": "無色善生九　　此復從六生",
    "T41n1823_007:0860b28": "有覆生從七　　無覆如色辨",
    "T41n1823_007:0860b29": "學從四生五　　餘從五生四",
    "T41n1823_007:0860c01": "釋曰。欲界善生九者。謂從欲界善心。無間容",
    "T41n1823_007:0860c02": "生九心。謂自界四心色界二心。無色一",
    "T41n1823_007:0860c03": "心。無漏二心。故成九也　色界二心者。謂善",
    "T41n1823_007:0860c04": "染污也。從欲界心。入色界定生彼善心。",
    "T41n1823_007:0860c05": "又從欲界善心中死。往生色界。生彼染心。",
    "T41n1823_007:0860c06": "續生心中。必染污故。故論云。於入定時及續",
    "T41n1823_007:0860c07": "生位。如其次第。生善染心。無色界一心",
    "T41n1823_007:0860c08": "者。謂從欲界善心中死。生無色界。生彼染",
    "T41n1823_007:0860c09": "心。續生心中。必染污故。欲界不生無色善",
    "T41n1823_007:0860c10": "心者。以極遠故。無色於欲界。四遠故遠。",
    "T41n1823_007:0860c11": "一所依遠。二行相遠。三所緣遠。四對治遠。所",
    "T41n1823_007:0860c12": "依遠者。無色界心。不與欲界心為所依故",
    "T41n1823_007:0860c13": "　行相遠者。無色界心。唯於第四禪。作苦",
    "T41n1823_007:0860c14": "麁障行相。必無緣欲作苦麁等行相故",
    "T41n1823_007:0860c15": "　所緣遠者。不緣欲故　對治遠者。未離欲",
    "T41n1823_007:0860c16": "界貪。必無能起無色界定。能為欲界惡戒",
    "T41n1823_007:0860c17": "等法。厭壞及斷二對治故。無漏二心者。謂",
    "T41n1823_007:0860c18": "從欲界加行善心入學無學觀也　此復從",
    "T41n1823_007:0860c19": "八生者。此欲界加行善心。復從八心生。謂",
    "T41n1823_007:0860c20": "自界四。色界二心。無漏二心。故成八也",
    "T41n1823_007:0860c21": "　色界二心者。一色界善心。生欲界善。謂從",
    "T41n1823_007:0860c22": "定出起欲界善心。二色界染心。生欲界善。",
    "T41n1823_007:0860c23": "謂入定者。作如是願。我寧起下地善心。不",
    "T41n1823_007:0860c24": "起上地染污。由此願故。彼染污定。所逼",
    "T41n1823_007:0860c25": "惱時。從彼染污定。生於下地善。為防退",
    "T41n1823_007:0860c26": "故。是則色染生欲界善也　無漏二心者。",
    "T41n1823_007:0860c27": "從學無學觀出入欲界善心時　染從十生",
    "T41n1823_007:0860c28": "四者。染謂二染。不善有覆此二染心。從十",
    "T41n1823_007:0860c29": "心生。能生四心。從十生者。謂十二中。除學",
    "T41n1823_007:0861a01": "無學。謂自界四。色界三心。無色三心。此十心",
    "T41n1823_007:0861a02": "中。皆容命終生欲界染。故論云。於續生位。",
    "T41n1823_007:0861a03": "三界諸心皆可無間生欲界染心故能生四",
    "T41n1823_007:0861a04": "心者。謂自界四　餘無生理。謂欲界染心。",
    "T41n1823_007:0861a05": "不生上定及往彼界。故無生界理　餘從",
    "T41n1823_007:0861a06": "五生七者。餘謂欲界無覆無記　此無記心。",
    "T41n1823_007:0861a07": "善等心外名之為餘。從五心生。能生七心。",
    "T41n1823_007:0861a08": "從五生者。謂自界四。及色界善。謂欲界通果",
    "T41n1823_007:0861a09": "無記。從色界善定生故。能生七心者。謂自",
    "T41n1823_007:0861a10": "界四。及色界二。無色界一。故成七也。色界二",
    "T41n1823_007:0861a11": "心者。一生彼善。謂通果無記。還生彼定。以",
    "T41n1823_007:0861a12": "通果心唯與定心相出入故。二生彼染。謂",
    "T41n1823_007:0861a13": "異熟。威儀。無記心中。命終。生彼染心。續生",
    "T41n1823_007:0861a14": "位也。無色界一心者。謂欲界無記心命終。約",
    "T41n1823_007:0861a15": "續生位生無色染心　色善生十一者。色",
    "T41n1823_007:0861a16": "善謂色界善心無間。容生十一心。於十二",
    "T41n1823_007:0861a17": "心中。唯除無色無覆無記心。以無色界",
    "T41n1823_007:0861a18": "唯有異熟生無記心。夫異熟心。不許異地",
    "T41n1823_007:0861a19": "起。故不生也　能生無色染心者。據命終",
    "T41n1823_007:0861a20": "說。此復從九生者。此色界善心。復從九心",
    "T41n1823_007:0861a21": "生。謂於十二心中。唯除欲界。二染污心。及",
    "T41n1823_007:0861a22": "除無色。無覆無記。所以可知。有覆從八生",
    "T41n1823_007:0861a23": "者。謂色界有覆心。從八心生。於十二心中。",
    "T41n1823_007:0861a24": "除欲二染及學無學　此復生於六者。此色",
    "T41n1823_007:0861a25": "界有覆心。復能生六心。謂自界三。欲善不",
    "T41n1823_007:0861a26": "善。有覆無記。生欲善者。從染污定。生欲善",
    "T41n1823_007:0861a27": "也　生欲不善有覆者。從色界染心命終。",
    "T41n1823_007:0861a28": "於續生位生欲二染也　無覆從三生者。",
    "T41n1823_007:0861a29": "謂色界無覆無記。從三心生。謂自界三。餘",
    "T41n1823_007:0861b01": "無生理　此復能生六者。此色無覆心。復能",
    "T41n1823_007:0861b02": "生六心。謂自界三。欲界二染。無色一染。約",
    "T41n1823_007:0861b03": "續生位。思而可知。無色善生九者。謂無色善",
    "T41n1823_007:0861b04": "心。能生九心。言九心者。於十二心中。除",
    "T41n1823_007:0861b05": "欲界二善及無覆。除色界一所謂無覆　此",
    "T41n1823_007:0861b06": "復從六生者。此無色善心。復從六心生。謂",
    "T41n1823_007:0861b07": "自界三。及色界善。并學無學　有覆生從七",
    "T41n1823_007:0861b08": "者。無色有覆。能生七心。亦從七心。生生",
    "T41n1823_007:0861b09": "七心者。謂自界三。及色界二。生彼善染心。",
    "T41n1823_007:0861b10": "並欲界二不善有覆　即此亦從七。無間起。",
    "T41n1823_007:0861b11": "謂除欲色染。及學無學心　無覆如色辨者。",
    "T41n1823_007:0861b12": "無色無覆。如色界辨。從三心生。能生六心。",
    "T41n1823_007:0861b13": "從三心生者。謂自界三。能生六心者。謂",
    "T41n1823_007:0861b14": "自界三。及色界染。兼欲界二。不善有覆",
    "T41n1823_007:0861b15": "　學從四生五者。謂有學心。從四心生。能生",
    "T41n1823_007:0861b16": "五心。從四心生者。謂三界善。及與學心。能",
    "T41n1823_007:0861b17": "生五者。於前四上。加無學一　餘從五生",
    "T41n1823_007:0861b18": "四者。餘謂無學心。此無學心。從五心生。能",
    "T41n1823_007:0861b19": "生四心。從五生者。謂三界善學無學心。能",
    "T41n1823_007:0861b20": "生四者。於前五上。唯除學心。",
    "T41n1823_007:0861b21": "從此第二。明二十心相生。論云。說十二心",
    "T41n1823_007:0861b22": "互相生已。云何分此。成二十心。頌曰。",
    "T41n1823_007:0861b23": "十二為二十　　謂三界善心",
    "T41n1823_007:0861b24": "分加行生得　　欲無覆分四",
    "T41n1823_007:0861b25": "異熟威儀路　　工巧處通果",
    "T41n1823_007:0861b26": "色界除工巧　　餘數如前說",
    "T41n1823_007:0861b27": "釋曰。三界善心。各分二種。謂加行得。生得",
    "T41n1823_007:0861b28": "別故。欲界無覆。分為四心。一異熟生。二威",
    "T41n1823_007:0861b29": "儀路。三工巧處。四通果心　色界無覆。分為",
    "T41n1823_007:0861c01": "三種。除工巧處。上界都無造作種種工巧",
    "T41n1823_007:0861c02": "事故。於無色界。無覆唯一。謂異熟生。故前",
    "T41n1823_007:0861c03": "無覆。合成八種。如是十二。為二十心。謂欲",
    "T41n1823_007:0861c04": "界八。二善。二染。四無記心也。色界六種。前",
    "T41n1823_007:0861c05": "八心上。除不善工巧二也。無色界四。於前",
    "T41n1823_007:0861c06": "六上。更除威儀通果二心也。兼學無學。故",
    "T41n1823_007:0861c07": "成二十　威儀路心者。行住坐臥。名為威",
    "T41n1823_007:0861c08": "儀路。此用色香味觸為體。此之威儀心所",
    "T41n1823_007:0861c09": "緣故。名之為路。威儀即路。名威儀路。緣威",
    "T41n1823_007:0861c10": "儀路。心名威儀路心。威儀路之心依主釋也",
    "T41n1823_007:0861c11": "　此威儀路心。總有三種。一起威儀路心。",
    "T41n1823_007:0861c12": "唯是意識。二緣威儀路心。通眼等四識。除",
    "T41n1823_007:0861c13": "耳識也。及取意識。三似威儀路心。即通六",
    "T41n1823_007:0861c14": "識。如汎爾緣外色聲等心。名似威儀路也。",
    "T41n1823_007:0861c15": "二工巧處心者。工巧處有二。一身工巧。謂刻",
    "T41n1823_007:0861c16": "鏤等。二語工巧。謂歌詠等。若身工巧。以四",
    "T41n1823_007:0861c17": "境為體。以身工巧起時。不離四境故。若",
    "T41n1823_007:0861c18": "語工巧。以五境為體。以語起時不離五",
    "T41n1823_007:0861c19": "境故。此二工巧。心所緣故。名之為處。工巧",
    "T41n1823_007:0861c20": "即處。名工巧處。工巧處之心。名工巧處心。",
    "T41n1823_007:0861c21": "依主釋也。此工巧心。略有三種。一起工巧",
    "T41n1823_007:0861c22": "心。唯在意識。二緣工巧心。通五識及意識。",
    "T41n1823_007:0861c23": "三似工巧心。亦通六識。通果心者。謂能變",
    "T41n1823_007:0861c24": "化心。及天眼耳通果。此能變化心。緣色等四",
    "T41n1823_007:0861c25": "境。謂化四境故。亦緣於聲。有發語通果心",
    "T41n1823_007:0861c26": "故。論云。威儀路等三無覆心。色香味觸。為",
    "T41n1823_007:0861c27": "所緣境。工巧處等。亦緣於聲。如是三心唯",
    "T41n1823_007:0861c28": "是意識。威儀路。工巧處。加行。亦通四識",
    "T41n1823_007:0861c29": "五識解云。此言加行者。是緣威儀等心也　有餘師說。有威儀",
    "T41n1823_007:0862a01": "路。及工巧處。所引意識。能具足緣十二處",
    "T41n1823_007:0862a02": "境。解云。此師據似威儀路心說也。",
    "T41n1823_007:0862a03": "從此大文第二。明得心多少。論云。於前所",
    "T41n1823_007:0862a04": "說十二心中。何心現前。幾心可得。頌曰。",
    "T41n1823_007:0862a05": "三界染心中　　得六六二種",
    "T41n1823_007:0862a06": "色善三學四　　餘皆自可得",
    "T41n1823_007:0862a07": "釋曰。三界染心中得六六二種者。此明染心。",
    "T41n1823_007:0862a08": "得心多少。欲界染心得六心。色界染心亦",
    "T41n1823_007:0862a09": "得六心。無色界染心。唯得二心　且欲界",
    "T41n1823_007:0862a10": "染心得六心者。謂欲染心。正現前位。容得",
    "T41n1823_007:0862a11": "六心。謂欲界三。善惡有覆也。色無色界各一",
    "T41n1823_007:0862a12": "心。有覆無記也。兼學心成六也。且第一得",
    "T41n1823_007:0862a13": "欲善心者。論云。由疑續善。及界退還。欲界",
    "T41n1823_007:0862a14": "善心。爾時名得。解云。由疑續善。謂疑心。發",
    "T41n1823_007:0862a15": "生正見。能續善根也。疑是染心。此即染心",
    "T41n1823_007:0862a16": "生欲界善也。界退還者。謂從上界退還來",
    "T41n1823_007:0862a17": "生欲界染心也。於欲界續生。必是染心。正",
    "T41n1823_007:0862a18": "起染時。欲界善心。此時亦得起法前得得",
    "T41n1823_007:0862a19": "之也　得欲不善有覆及色有覆心者。論",
    "T41n1823_007:0862a20": "云。由起惑退。及界退還。得欲二心。不善有",
    "T41n1823_007:0862a21": "覆。及得色界。一有覆心　解云。由起惑退",
    "T41n1823_007:0862a22": "者。此據離色界煩惱。後時起欲染退也。正",
    "T41n1823_007:0862a23": "起欲惑退染心時。欲界不善及有覆心。兼",
    "T41n1823_007:0862a24": "色界有覆心。此時總得也。界退還者。從無色",
    "T41n1823_007:0862a25": "界退還來生欲界。受生心中。得欲界二染。",
    "T41n1823_007:0862a26": "兼色界染心也。得無色有覆及學心者。",
    "T41n1823_007:0862a27": "論云。由起惑退。得無色界一有覆心。及得",
    "T41n1823_007:0862a28": "學心。故名得六解云。由起惑退者。阿羅漢果。起欲界惑。退正起欲染",
    "T41n1823_007:0862a29": "時。得無色有覆。及學心也　色界染心正現前位得六心",
    "T41n1823_007:0862b01": "者。謂自界三。欲界無覆。無色有覆。及得學",
    "T41n1823_007:0862b02": "心。故成六也。且初得自界三欲界無覆者。",
    "T41n1823_007:0862b03": "論云。由界退還。得欲界一無覆無記心。及",
    "T41n1823_007:0862b04": "色界三。色界染心。亦由退得　解云。由界",
    "T41n1823_007:0862b05": "退還者。此據無色命終。來生色界。正起色",
    "T41n1823_007:0862b06": "界續生染時。自界三心。欲界一通果心。此時",
    "T41n1823_007:0862b07": "總得也。色界染心亦由退得者。此明色染",
    "T41n1823_007:0862b08": "非但由前界退還得。亦由起色界惑退",
    "T41n1823_007:0862b09": "得也　得無色有覆及學心者。論云。由起",
    "T41n1823_007:0862b10": "惑退。得無色界一有覆心。及得學心。故名",
    "T41n1823_007:0862b11": "得六解云。由起惑退者。此據阿羅漢。起色界惑退故。得無色有覆。及與學心也。無色",
    "T41n1823_007:0862b12": "界染心得二心者。論云無色染心。正現前",
    "T41n1823_007:0862b13": "位。十二心中。唯得二心。由起惑退。得彼染",
    "T41n1823_007:0862b14": "心。及得學心。故名得二解云。由起惑退者。此據阿羅漢。起無",
    "T41n1823_007:0862b15": "色惑退。正起染時。得自界染。及學心也。色善三學四者。謂色界善",
    "T41n1823_007:0862b16": "心。現在前位。十二心內。容得三心。一謂得",
    "T41n1823_007:0862b17": "自界善。及欲色界。通果無記。成三心也。所",
    "T41n1823_007:0862b18": "以然者。由昇進故。得彼三心。謂從欲界。",
    "T41n1823_007:0862b19": "入未至定。得色善心。此則從欲入色界。名",
    "T41n1823_007:0862b20": "昇進也。斷欲惑盡。第九解脫道入根本",
    "T41n1823_007:0862b21": "地。得欲色界。二通果心。此即從加行。入根",
    "T41n1823_007:0862b22": "本地。名昇進也　學四者。謂有學心。正",
    "T41n1823_007:0862b23": "現前位。容得四心得有學心及得欲色",
    "T41n1823_007:0862b24": "界二通果心竝無色善故成四也。得有學",
    "T41n1823_007:0862b25": "心者。由初證入正性離生。於苦法忍位。",
    "T41n1823_007:0862b26": "得有學心也。第二得欲色界二通果心",
    "T41n1823_007:0862b27": "者。謂由聖道離欲界染心。入根本地。得二",
    "T41n1823_007:0862b28": "界通果也。得無色善者。亦由聖道。離色界",
    "T41n1823_007:0862b29": "染。得無色善也。故論云。由初證入正性離",
    "T41n1823_007:0862c01": "生。及由聖道離欲色染尋前文。即可解也。餘皆自可",
    "T41n1823_007:0862c02": "得者。餘謂前說。染等心餘。即欲界善。三界無",
    "T41n1823_007:0862c03": "記。及無色善。竝無學心。故頌餘字。含此六",
    "T41n1823_007:0862c04": "心。然此六心。正現前位。唯可自得不成他",
    "T41n1823_007:0862c05": "也　論云。有餘於此總說。頌曰。",
    "T41n1823_007:0862c06": "慧者說染心　　現起時得九",
    "T41n1823_007:0862c07": "善心中得六　　無記唯無記",
    "T41n1823_007:0862c08": "釋曰。此是論主引雜心師頌。明得心多少",
    "T41n1823_007:0862c09": "也。彼說染心現起得九。此論說得染有十",
    "T41n1823_007:0862c10": "四心。謂欲界六。色界得六。無色界得二也。",
    "T41n1823_007:0862c11": "此論據染心重得。說十四心。彼論約單得。",
    "T41n1823_007:0862c12": "唯說九心。此論十四心中。有五心重得。謂",
    "T41n1823_007:0862c13": "色界染心。且兩度得。一欲界染時得。二色",
    "T41n1823_007:0862c14": "界染時得。雜心除一心也。無色界染心。及",
    "T41n1823_007:0862c15": "與學心。各三度得。謂三界染時。皆得也　雜",
    "T41n1823_007:0862c16": "心各除二。兼前一心。總除五也。故說得",
    "T41n1823_007:0862c17": "九。各據一義。亦不相違　善心中得六者。",
    "T41n1823_007:0862c18": "謂欲界無覆　色界善及無覆　無色界善。",
    "T41n1823_007:0862c19": "及學無學　故成六心也。雜心據單得。",
    "T41n1823_007:0862c20": "唯說此六心。此論約重得。言得七心。謂",
    "T41n1823_007:0862c21": "色善三。學四名七心也。於此七中。除二心",
    "T41n1823_007:0862c22": "重　言二心者。謂欲色界。無覆。各兩度得。",
    "T41n1823_007:0862c23": "一色善時得。二學心時得。各除一心。取餘",
    "T41n1823_007:0862c24": "五心。兼無學一。故成六也　論云。為攝前",
    "T41n1823_007:0862c25": "義。復說頌言。由託生入定一由託生者。是前界退還也。第",
    "T41n1823_007:0862c26": "二入定者。是前色善及學心也。及離染退時第三及離染者。是前離欲界染心也。",
    "T41n1823_007:0862c27": "第四退時者。是前由起惑退也。續善位得心第五續善位者。是前疑心續善也。",
    "T41n1823_007:0862c28": "非前所成故明得義也。此言得者。今時成就。名為得也。此是論",
    "T41n1823_007:0863a01": "主。為攝前義。總為五門。勒顯一頌。請細",
    "T41n1823_007:0863a02": "細尋焉。",
    "T41n1823_007:0863a03": "俱舍論頌疏論本第七"
}