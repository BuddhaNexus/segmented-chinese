{
    "X04n0223_099:0658c13": "大方廣佛新華嚴經合論卷第九十九",
    "X04n0223_099:0658c14": "唐于闐國三藏沙門實叉難陀譯經",
    "X04n0223_099:0658c15": "唐太原方山長者李通玄造論",
    "X04n0223_099:0658c16": "唐福州開元寺沙門志寧釐經合論",
    "X04n0223_099:0658c17": "入法界品第三十九之十二",
    "X04n0223_099:0658c18": "【論】第八妙光城大光王主難得行。",
    "X04n0223_099:0658c19": "【經】爾時善財童子一心正念彼王所得幻智法門思",
    "X04n0223_099:0658c20": "惟彼王如幻解脫觀察彼王如幻法性發如幻願淨",
    "X04n0223_099:0658c21": "如幻法普於一切如幻三世起於種種如幻變化如",
    "X04n0223_099:0658c22": "是思惟漸次遊行或至人間城邑聚落或經曠野巖",
    "X04n0223_099:0658c23": "谷險難無有疲懈未曾休息然後乃至妙光大城而",
    "X04n0223_099:0658c24": "問人言妙光大城在於何所人咸報言妙光城者今",
    "X04n0223_099:0659a01": "此城是是大光王之所住處時善財童子歡喜踊躍",
    "X04n0223_099:0659a02": "作如是念我善知識在此城中我今必當親得奉見",
    "X04n0223_099:0659a03": "聞諸菩薩所行之行聞諸菩薩出要之門聞諸菩薩",
    "X04n0223_099:0659a04": "所證之法聞諸菩薩不思議功德聞諸菩薩不思議",
    "X04n0223_099:0659a05": "自在聞諸菩薩不思議平等聞諸菩薩不思議勇猛",
    "X04n0223_099:0659a06": "聞諸菩薩不思議境界廣大清淨作是念已入妙光",
    "X04n0223_099:0659a07": "城見此大城以金銀瑠璃頗棃真珠硨磲瑪瑙七寶",
    "X04n0223_099:0659a08": "所成七寶深壍七重圍遶八功德水盈滿其中底布",
    "X04n0223_099:0659a09": "金沙優鉢羅華波頭摩華拘物頭華芬陀利華徧布",
    "X04n0223_099:0659a10": "其上寶多羅樹七重行列七種金剛以為其垣各各",
    "X04n0223_099:0659a11": "圍遶所謂師子光明金剛垣無能超勝金剛垣不可",
    "X04n0223_099:0659a12": "沮壞金剛垣不可毀缺金剛垣堅固無礙金剛垣勝",
    "X04n0223_099:0659a13": "妙網藏金剛垣離塵清淨金剛垣悉以無數摩尼妙",
    "X04n0223_099:0659a14": "寶間錯莊嚴種種眾寶而為埤堄其城縱廣一十由",
    "X04n0223_099:0659a15": "旬周迴八方面開八門皆以七寶周徧嚴飾毗瑠璃",
    "X04n0223_099:0659a16": "寶以為其地種種莊嚴甚可愛樂其城之內十億衢",
    "X04n0223_099:0659a17": "道一一道間皆有無量萬億眾生於中止住有無數",
    "X04n0223_099:0659a18": "閻浮檀金樓閣毗瑠璃摩尼網羅覆其上無數銀樓",
    "X04n0223_099:0659a19": "閣赤真珠摩尼網羅覆其上無數毗瑠璃樓閣妙藏",
    "X04n0223_099:0659a20": "摩尼網羅覆其上無數頗棃樓閣無垢藏摩尼王網",
    "X04n0223_099:0659a21": "羅覆其上無數光照世間摩尼寶樓閣日藏摩尼王",
    "X04n0223_099:0659a22": "網羅覆其上無數帝青摩尼寶樓閣妙光摩尼王網",
    "X04n0223_099:0659a23": "羅覆其上無數眾生海摩尼王樓閣燄光明摩尼王",
    "X04n0223_099:0659a24": "網羅覆其上無數金剛寶樓閣無能勝幢摩尼王網",
    "X04n0223_099:0659b01": "羅覆其上無數黑栴檀樓閣天曼陀羅華網羅覆其",
    "X04n0223_099:0659b02": "上無數無等香王樓閣種種華網羅覆其上其城復",
    "X04n0223_099:0659b03": "有無數摩尼網無數寶鈴網無數天香網無數天華",
    "X04n0223_099:0659b04": "網無數寶形像網無數寶衣帳無數寶蓋帳無數寶",
    "X04n0223_099:0659b05": "樓閣帳無數寶華鬘帳之所彌覆處處建立寶蓋幢",
    "X04n0223_099:0659b06": "幡當此城中有一樓閣名正法藏阿僧祇寶以為莊",
    "X04n0223_099:0659b07": "嚴光明赫弈最勝無比眾生見者心無厭足彼大光",
    "X04n0223_099:0659b08": "王常處其中爾時善財童子於此一切珍寶妙物乃",
    "X04n0223_099:0659b09": "至男女六塵境界皆無愛著但正思惟究竟之法一",
    "X04n0223_099:0659b10": "心願樂見善知識漸次遊行見大光王去於所住樓",
    "X04n0223_099:0659b11": "閣不遠四衢道中坐如意摩尼寶蓮華藏廣大莊嚴",
    "X04n0223_099:0659b12": "師子之座紺瑠璃寶以為其足金繒為帳眾寶為網",
    "X04n0223_099:0659b13": "上妙天衣以為茵蓐其王於上結跏趺坐二十八種",
    "X04n0223_099:0659b14": "大人之相八十隨好而以嚴身如真金山光色熾盛",
    "X04n0223_099:0659b15": "如淨空日威光赫弈如盛滿月見者清涼如梵天王",
    "X04n0223_099:0659b16": "處於梵眾亦如大海功德法寶無有邊際亦如雪山",
    "X04n0223_099:0659b17": "相好樹林以為嚴飾亦如大雲能震法雷啟悟羣品",
    "X04n0223_099:0659b18": "亦如虗空顯現種種法門星像如須彌山四色普現",
    "X04n0223_099:0659b19": "眾生心海亦如寶洲種種智寶充滿其中於王座前",
    "X04n0223_099:0659b20": "有金銀瑠璃摩尼真珠珊瑚琥珀珂貝璧玉諸珍寶",
    "X04n0223_099:0659b21": "聚衣服纓絡及諸飲食無量無邊種種充滿復見無",
    "X04n0223_099:0659b22": "量百千萬億上妙寶車百千萬億諸天妓樂百千萬",
    "X04n0223_099:0659b23": "億天諸妙香百千萬億病緣湯藥資生之具如是一",
    "X04n0223_099:0659b24": "切悉皆珍好無量乳牛蹄角金色無量千億端正女",
    "X04n0223_099:0659c01": "人上妙栴檀以塗其體天衣纓絡種種莊嚴六十四",
    "X04n0223_099:0659c02": "能靡不該練世情禮則悉皆善解隨眾生心而以給",
    "X04n0223_099:0659c03": "施城邑聚落四衢道側悉置一切資生之具一一道",
    "X04n0223_099:0659c04": "傍皆有二十億菩薩以此諸物給施眾生為欲普攝",
    "X04n0223_099:0659c05": "眾生故為令眾生歡喜故為令眾生踊躍故為令眾",
    "X04n0223_099:0659c06": "生心淨故為令眾生清涼故為滅眾生煩惱故為令",
    "X04n0223_099:0659c07": "眾生知一切義理故為令眾生入一切智道故為令",
    "X04n0223_099:0659c08": "眾生捨怨敵心故為令眾生離身語惡故為令眾生",
    "X04n0223_099:0659c09": "拔諸邪見故為令眾生淨諸業道故時善財童子五",
    "X04n0223_099:0659c10": "體投地頂禮其足恭敬右遶經無量帀合掌而住白",
    "X04n0223_099:0659c11": "言聖者我已先發阿耨多羅三藐三菩提心而未知",
    "X04n0223_099:0659c12": "菩薩云何學菩薩行云何修菩薩道我聞聖者善能",
    "X04n0223_099:0659c13": "誘誨願為我說時王告言善男子我淨修菩薩大慈",
    "X04n0223_099:0659c14": "幢行我滿足菩薩大慈幢行善男子我於無量百千",
    "X04n0223_099:0659c15": "萬億乃至不可說不可說佛所問難此法思惟觀察",
    "X04n0223_099:0659c16": "修習莊嚴善男子我以此法為王以此法教敕以此",
    "X04n0223_099:0659c17": "法攝受以此法隨逐世間以此法引導眾生以此法",
    "X04n0223_099:0659c18": "令眾生修行以此法令眾生趣入以此法與眾生方",
    "X04n0223_099:0659c19": "便以此法令眾生熏習以此法令眾生起行以此法",
    "X04n0223_099:0659c20": "令眾生安住思惟諸法自性以此法令眾生安住慈",
    "X04n0223_099:0659c21": "心以慈為主具足慈力如是令住利益心安樂心哀",
    "X04n0223_099:0659c22": "愍心攝受心守護眾生不捨離心㧞眾生苦無休息",
    "X04n0223_099:0659c23": "心我以此法令一切眾生畢竟快樂恒自悅豫身無",
    "X04n0223_099:0659c24": "諸苦心得清涼斷生死愛樂正法樂滌煩惱垢破惡",
    "X04n0223_099:0660a01": "業障絕生死流入真法海斷諸有趣求一切智淨諸",
    "X04n0223_099:0660a02": "心海生不壞信善男子我已住此大慈幢行能以正",
    "X04n0223_099:0660a03": "法教化世間善男子我國土中一切眾生皆於我所",
    "X04n0223_099:0660a04": "無有恐怖善男子若有眾生貧窮困乏來至我所而",
    "X04n0223_099:0660a05": "有求索我開庫藏恣其所取而語之言莫造諸惡莫",
    "X04n0223_099:0660a06": "害眾生莫起諸見莫生執著汝等貧乏若有所須當",
    "X04n0223_099:0660a07": "來我所及四衢道一切諸物種種具足隨意而取勿",
    "X04n0223_099:0660a08": "生疑難善男子此妙光城所住眾生皆是菩薩發大",
    "X04n0223_099:0660a09": "乘意隨心所欲所見不同或見此城其量狹小或見",
    "X04n0223_099:0660a10": "此城其量廣大或見土沙以為其地或見眾寶而以",
    "X04n0223_099:0660a11": "莊嚴或見聚土以為垣牆或見寶牆周帀圍遶或見",
    "X04n0223_099:0660a12": "其地多諸瓦石高下不平或見無量大摩尼寶間錯",
    "X04n0223_099:0660a13": "莊嚴平垣如掌或見屋宅土木所成或見殿堂及諸",
    "X04n0223_099:0660a14": "樓閣階墀窻闥軒檻戶牖如是一切無非妙寶善男",
    "X04n0223_099:0660a15": "子若有眾生其心清淨曾種善根供養諸佛發心趣",
    "X04n0223_099:0660a16": "向一切智道以一切智為究竟處及我昔時修菩薩",
    "X04n0223_099:0660a17": "行曾所攝受則見此城眾寶嚴淨餘皆見穢善男子",
    "X04n0223_099:0660a18": "此國土中一切眾生五濁世時樂作諸惡我心哀愍",
    "X04n0223_099:0660a19": "而欲救護入於菩薩大慈為首隨順世間三昧之門",
    "X04n0223_099:0660a20": "入此三昧時彼諸眾生所有怖畏心惱害心怨敵心",
    "X04n0223_099:0660a21": "諍論心如是諸心悉自消滅何以故入於菩薩大慈",
    "X04n0223_099:0660a22": "為首順世三昧法如是故善男子且待須臾自當現",
    "X04n0223_099:0660a23": "見時大光王即入此定其城內外六種震動諸寶地",
    "X04n0223_099:0660a24": "寶牆寶堂寶殿臺觀樓閣階砌戶牗如是一切咸出",
    "X04n0223_099:0660b01": "妙音悉向於王曲躬敬禮妙光城內所有居人靡不",
    "X04n0223_099:0660b02": "同時歡喜踊躍俱向王所舉身投地村營城邑一切",
    "X04n0223_099:0660b03": "人眾咸來見王歡喜敬禮近王所住鳥獸之屬互相",
    "X04n0223_099:0660b04": "瞻視起慈悲心咸向王前恭敬禮拜一切山原及諸",
    "X04n0223_099:0660b05": "草樹莫不迴轉向王敬禮陂池泉井及以河海悉皆",
    "X04n0223_099:0660b06": "騰溢流注王前十千龍王起大香雲激電震雷注微",
    "X04n0223_099:0660b07": "細雨有十千天王所謂忉利天王夜摩天王兜率陀",
    "X04n0223_099:0660b08": "天王善變化天王他化自在天王如是等而為上首",
    "X04n0223_099:0660b09": "於虗空中作眾妓樂無數天女歌詠讚歎雨無數華",
    "X04n0223_099:0660b10": "雲無數香雲無數寶鬘雲無數寶衣雲無數寶蓋雲",
    "X04n0223_099:0660b11": "無數寶幢雲無數寶幡雲於虗空中而為莊嚴供養",
    "X04n0223_099:0660b12": "其王伊羅婆拏大象王以自在力於虗空中敷布無",
    "X04n0223_099:0660b13": "數大寶蓮華垂無數寶纓絡無數寶繒帶無數寶鬘",
    "X04n0223_099:0660b14": "無數寶嚴具無數寶華無數寶香種種奇妙以為嚴",
    "X04n0223_099:0660b15": "飾無數婇女種種歌讚閻浮提內復有無量百千萬",
    "X04n0223_099:0660b16": "億諸羅剎王諸夜叉王鳩槃荼王毗舍闍王或住大",
    "X04n0223_099:0660b17": "海或居陸地飲血噉肉殘害眾生皆起慈心願行利",
    "X04n0223_099:0660b18": "益明識後世不造諸惡恭敬合掌頂禮於王如閻浮",
    "X04n0223_099:0660b19": "提餘三天下乃至三千大千世界乃至十方百千萬",
    "X04n0223_099:0660b20": "億那由他世界中所有一切毒惡眾生悉亦如是時",
    "X04n0223_099:0660b21": "大光王從三昧起告善財言善男子我唯知此菩薩",
    "X04n0223_099:0660b22": "大慈為首隨順世間三昧門如諸菩薩摩訶薩為高",
    "X04n0223_099:0660b23": "蓋慈心普蔭諸眾生故為修行下中上行悉等行故",
    "X04n0223_099:0660b24": "為大地能以慈心任持一切諸眾生故為滿月福德",
    "X04n0223_099:0660c01": "光明於世間中平等現故為淨日以智光明照耀一",
    "X04n0223_099:0660c02": "切所知境故為明燈能破一切眾生心中諸黑闇故",
    "X04n0223_099:0660c03": "為水清珠能清一切眾生心中諂誑濁故為如意寶",
    "X04n0223_099:0660c04": "悉能滿足一切眾生心所願故為大風速令眾生修",
    "X04n0223_099:0660c05": "習三昧入一切智大城中故而我云何能知其行能",
    "X04n0223_099:0660c06": "說其德能稱量彼福德大山能瞻仰彼功德眾星能",
    "X04n0223_099:0660c07": "觀察彼大願風輪能趣入彼甚深法門能顯示彼莊",
    "X04n0223_099:0660c08": "嚴大海能闡明彼普賢行門能開示彼諸三昧窟能",
    "X04n0223_099:0660c09": "讚歎彼大慈悲雲善男子於此南方有一王都名曰",
    "X04n0223_099:0660c10": "安住有優婆夷名曰不動汝詣彼問菩薩云何學菩",
    "X04n0223_099:0660c11": "薩行修菩薩道時善財童子頂禮王足遶無數帀殷",
    "X04n0223_099:0660c12": "勤瞻仰辭退而去。",
    "X04n0223_099:0660c13": "【論】第一正入當位法門中從爾時善財童子已下",
    "X04n0223_099:0660c14": "至我唯知此菩薩大慈為首隨順世間三昧門於",
    "X04n0223_099:0660c15": "此一段經約分為十五門一念善知識教思惟昇",
    "X04n0223_099:0660c16": "進二漸次遊行人間城邑三然後乃至妙光大城",
    "X04n0223_099:0660c17": "四問人求覓所居人咸報言今此城是五善財得",
    "X04n0223_099:0660c18": "聞城所居住處歡喜踊躍六明善財入妙光大城",
    "X04n0223_099:0660c19": "所見依果報境眾寶莊嚴七明善財見如上妙境",
    "X04n0223_099:0660c20": "及男女諸六塵境界皆無愛著但一心思惟究竟",
    "X04n0223_099:0660c21": "之法八漸次遊行見大光王所住之處九見王依",
    "X04n0223_099:0660c22": "正二報身座莊嚴十善財五體投地頂禮其足十",
    "X04n0223_099:0660c23": "一正申所求十二王告善財所行之行名菩薩大",
    "X04n0223_099:0660c24": "慈幢行十三妙光城隨心所見淨穢不同十四王",
    "X04n0223_099:0661a01": "入大慈為首隨順世間三昧門時所有報嚴寶地",
    "X04n0223_099:0661a02": "宮殿皆六震動樹林低首泉涌歸王萬姓天人龍",
    "X04n0223_099:0661a03": "神恭敬夜叉羅剎咸起慈心八部諸王無不頂敬",
    "X04n0223_099:0661a04": "皆生歡喜發起善根以此大慈為首三昧之力法",
    "X04n0223_099:0661a05": "如是故十五推德令善財昇進隨文釋義者漸次",
    "X04n0223_099:0661a06": "遊行或至人間城邑聚落曠野巖谷然後乃至妙",
    "X04n0223_099:0661a07": "光大城者明周巡觀照治前位中智劣大悲不圓",
    "X04n0223_099:0661a08": "滿習治令智悲均平智悲自在方至第八無功妙",
    "X04n0223_099:0661a09": "用之行城故問眾人言妙光城今在何處者明以",
    "X04n0223_099:0661a10": "觀照之力智悲齊等猶不自識是故須問舊住之",
    "X04n0223_099:0661a11": "人表無功之位智悲難會眾人咸報言妙光城者",
    "X04n0223_099:0661a12": "今此城是是大光王之所住處者明善財契會智",
    "X04n0223_099:0661a13": "悲自在如王之門善財歡喜者入法樂也作如是",
    "X04n0223_099:0661a14": "念已下自念必當更聞勝法菩薩所行作如是十",
    "X04n0223_099:0661a15": "種念已入妙光城明以前第七行中修世間慈悲",
    "X04n0223_099:0661a16": "之行入第八無功智之城名入妙光城為明達智",
    "X04n0223_099:0661a17": "朗然大慈增廣已下入城所見寶嚴地樹宮閣臺",
    "X04n0223_099:0661a18": "觀池沼等皆明入此行門約智悲報生一不虗來",
    "X04n0223_099:0661a19": "皆以慈宮智殿悲觀樓種種智閣法性行華七菩",
    "X04n0223_099:0661a20": "提壍八正道水隨菩提行樹防護一切眾生身口",
    "X04n0223_099:0661a21": "意業以為垣牆一如十迴向初配當埤堄者是垣",
    "X04n0223_099:0661a22": "上傾看之孔也皆以寶嚴此七重以七菩提行之",
    "X04n0223_099:0661a23": "所報成舉七數倣此其城縱廣一十由旬由旬者",
    "X04n0223_099:0661a24": "若約佛本行集經第十二云以七微塵成一窻牖",
    "X04n0223_099:0661b01": "塵七窻牖塵成一兔毫頭塵七兔毫頭塵成一羊",
    "X04n0223_099:0661b02": "毛頭塵七羊毛頭塵成一牛毛頭塵七牛毛頭塵",
    "X04n0223_099:0661b03": "成一蟣七蟣成一虱七虱成一芥子七芥子成一",
    "X04n0223_099:0661b04": "大麥七大麥成一指節七指節成半尺二半尺成",
    "X04n0223_099:0661b05": "一肘四肘成一弓五弓成一丈二十丈名一息八",
    "X04n0223_099:0661b06": "十息成一俱盧舍八俱盧舍成一由旬計此方尺",
    "X04n0223_099:0661b07": "量二里餘八十步當一俱盧舍八俱盧舍為一由",
    "X04n0223_099:0661b08": "旬一由旬合有一十七里其城一十由旬者合東",
    "X04n0223_099:0661b09": "西南北一百七十里若准其城內有十億衢道一",
    "X04n0223_099:0661b10": "一道間皆有無量萬億眾生於中止住者即非是",
    "X04n0223_099:0661b11": "此世間小由旬量之所能容即是以根本智為大",
    "X04n0223_099:0661b12": "城一即十故體用徹也差別智為衢道十智之中",
    "X04n0223_099:0661b13": "一中有一億同別之用乃至無盡八正道為八門",
    "X04n0223_099:0661b14": "四八三十二明十波羅蜜七覺分八正道分共為",
    "X04n0223_099:0661b15": "進修十住十行十迴向和合圓融智悲二行令使",
    "X04n0223_099:0661b16": "自在號根本智曰大光之王隨諸眾生根品上中",
    "X04n0223_099:0661b17": "下見名妙光大城廣狹不同淨穢差別所有眾寶",
    "X04n0223_099:0661b18": "莊嚴城及地樹宮殿總約智悲報生如文自具此",
    "X04n0223_099:0661b19": "城有一樓閣名正法藏大光王常處其中者此是",
    "X04n0223_099:0661b20": "差別智之報境根本智自在王常處其中善財見",
    "X04n0223_099:0661b21": "大光王去所住樓閣不遠於四衢道中坐如意摩",
    "X04n0223_099:0661b22": "尼寶蓮華藏廣大莊嚴師子之座者此明四智四",
    "X04n0223_099:0661b23": "無量四攝法引接眾生為四衢以南北東西通過",
    "X04n0223_099:0661b24": "大道名為四衢此一四衢攝多道路乃至百千總",
    "X04n0223_099:0661c01": "以此一四衢收故以隨意接生皆令無垢故以如",
    "X04n0223_099:0661c02": "意離垢寶以為其座以行無染故號蓮華瑠璃為",
    "X04n0223_099:0661c03": "座足者明智隨萬行明淨無障金繒為帳表智隨",
    "X04n0223_099:0661c04": "慈含育眾生寶網以約妙說教網報生也天衣以",
    "X04n0223_099:0661c05": "為茵蓐者以智無依為座體茵蓐者有文綵蓐也",
    "X04n0223_099:0661c06": "以智無依具足四無礙辯之文章引接眾生故其",
    "X04n0223_099:0661c07": "王於上結跏趺坐者智悲二業交徹自在二十八",
    "X04n0223_099:0661c08": "種大人之相者明此十住十行二位智悲已修猶",
    "X04n0223_099:0661c09": "有十迴向未滿以此未具三十二相明以三賢位",
    "X04n0223_099:0661c10": "極方成轉輪王之三十二相故此約智境不動念",
    "X04n0223_099:0661c11": "而和會諸位同異總別之義也必不得作如情延",
    "X04n0223_099:0661c12": "促量也即全虧經意設此經教金輪王即如隨好",
    "X04n0223_099:0661c13": "光明功德品中所說金網轉輪王此轉輪王於百",
    "X04n0223_099:0661c14": "千億那由他佛剎微塵數世界中教化眾生此王",
    "X04n0223_099:0661c15": "放摩尼髻中清淨光明若有眾生遇斯光者皆得",
    "X04n0223_099:0661c16": "菩薩十地位成無量智慧光明得十種清淨眼十",
    "X04n0223_099:0661c17": "種清淨意八十隨好者以隨好上界梵天王同得",
    "X04n0223_099:0661c18": "是世間好故非同三賢位滿三十二相八十種好",
    "X04n0223_099:0661c19": "如頂生王等是轉輪王以凌帝釋便失神通仍居",
    "X04n0223_099:0661c20": "退墜此是三乘中一四天下小金輪王也亦有三",
    "X04n0223_099:0661c21": "十二相八十種好皆具福相就中不同如此十行",
    "X04n0223_099:0661c22": "中大光王是人王攝化境界周滿十方百千萬億",
    "X04n0223_099:0661c23": "那由他世界悉皆化現普資引接故如三乘中金",
    "X04n0223_099:0661c24": "輪王但化四天下人不及諸天此十行中第八難",
    "X04n0223_099:0662a01": "得行為人王攝化十方無邊境界及上界天王人",
    "X04n0223_099:0662a02": "天六道無不徧攝故以得佛智故已下歎王福智",
    "X04n0223_099:0662a03": "二業如文具明經云亦如虗空顯現種種法門星",
    "X04n0223_099:0662a04": "象者明主方神以方隅成法即八卦九宮是也上",
    "X04n0223_099:0662a05": "方乾象其中二十八宿及十二時支干及日月五",
    "X04n0223_099:0662a06": "星諸列宿等皆有法則其世人王法之以施德令",
    "X04n0223_099:0662a07": "佛以取之用表說法自餘如文自具其王座前種",
    "X04n0223_099:0662a08": "種珍寶周滿衢路者是王所施之物如經廣明其",
    "X04n0223_099:0662a09": "王身如金山者應真色也以淨智內明行慈祐物",
    "X04n0223_099:0662a10": "之所感也端正女人皆具六十四能未詳我淨修",
    "X04n0223_099:0662a11": "菩薩大慈幢行者明從十行之初至第六行修行",
    "X04n0223_099:0662a12": "出世智慧之門從第七行至此第八行前修處世",
    "X04n0223_099:0662a13": "慈悲起智之行至此第八行處世無功用智現前",
    "X04n0223_099:0662a14": "常以大慈悲為首智隨破惑名之為幢從此已去",
    "X04n0223_099:0662a15": "至於第十行中徧行外道以大慈悲行乃至九十",
    "X04n0223_099:0662a16": "六種外道身我皆為之接諸邪見是一終行滿故",
    "X04n0223_099:0662a17": "淨名經云彼外道六師所墮汝亦隨墮乃可取食",
    "X04n0223_099:0662a18": "王言我於無量百千佛所問難此法思惟觀察修",
    "X04n0223_099:0662a19": "習莊嚴者意斷善財疑也前十住中第八童真住",
    "X04n0223_099:0662a20": "見毗目多羅仙人亦五體投地於此第八行中見",
    "X04n0223_099:0662a21": "大光王亦五體投地者何也意明此位修悲至智",
    "X04n0223_099:0662a22": "總五位通該以表智悲普徧故以此表之但五位",
    "X04n0223_099:0662a23": "中第八位皆明菩薩行圓從此第八位已去皆修",
    "X04n0223_099:0662a24": "如來十種力用自在以五位中第十位皆是智波",
    "X04n0223_099:0662b01": "羅蜜為主餘九為伴故從此已去後位任運自成",
    "X04n0223_099:0662b02": "其大光王入菩薩大慈為首三昧顯所行慈心業",
    "X04n0223_099:0662b03": "用饒益自在令後學者倣之以明無依之智入等",
    "X04n0223_099:0662b04": "眾生心與之同體無有別性有情無情皆悉同體",
    "X04n0223_099:0662b05": "入此三昧所感業故令一切眾生及以樹林涌泉",
    "X04n0223_099:0662b06": "悉皆歸流悉皆低枝悉皆稽首夜叉羅剎悉皆息",
    "X04n0223_099:0662b07": "惡以明智隨一切眾生皆與同其業用一性無二",
    "X04n0223_099:0662b08": "如世間帝王有慈悲於人龍神順伏鳳集鱗翔何",
    "X04n0223_099:0662b09": "況人焉而不歸仰況此大光王智徹真源行齊法",
    "X04n0223_099:0662b10": "界慈心為首神會含靈與眾物而同光為萬有之",
    "X04n0223_099:0662b11": "根本如摩尼寶與物同色而本色不違如聖智無",
    "X04n0223_099:0662b12": "心以萬物心為心而物無違也明同體大慈悲心",
    "X04n0223_099:0662b13": "與物同用對現色身而令發明故山原及諸草樹",
    "X04n0223_099:0662b14": "無不迴轉向王禮敬陂池泉井及以河海悉皆騰",
    "X04n0223_099:0662b15": "溢流注王前者以智境大慈法合如此若眾生情",
    "X04n0223_099:0662b16": "識所變之境即眾生不能為之如蓮華藏世界中",
    "X04n0223_099:0662b17": "境界盡作佛事以是智境非情所為故聖者以智",
    "X04n0223_099:0662b18": "歸情令有情眾生報得無情草木山泉河海悉皆",
    "X04n0223_099:0662b19": "隨智迴轉以末為本故如世間有至孝於心冰池",
    "X04n0223_099:0662b20": "涌魚冬竹抽筍尚自如斯況真智從慈者歟此第",
    "X04n0223_099:0662b21": "八行中明智從悲行用故以是列眾之中先標十",
    "X04n0223_099:0662b22": "千龍王以為眾首者表智恒遊空垂慈雨法以龍",
    "X04n0223_099:0662b23": "遊空興雲注雨表之次如天王自在已下諸眾皆",
    "X04n0223_099:0662b24": "明以大慈為首三昧業用所招之眾如文具明從",
    "X04n0223_099:0662c01": "頂禮於王已下有四行半經明攝化廣狹及推德",
    "X04n0223_099:0662c02": "善財昇進此是第八難得行善知識以願波羅蜜",
    "X04n0223_099:0662c03": "為主餘九為伴約智門中諸位通治約位門中治",
    "X04n0223_099:0662c04": "第八行中智悲不自在障令得自在大慈為首智",
    "X04n0223_099:0662c05": "為先導已前以慈修智已後第九第十二位以智",
    "X04n0223_099:0662c06": "行悲前十住中亦如是後十迴向十地亦倣此意",
    "X04n0223_099:0662c07": "明以無功之智用成慈悲等眾生之業用無自功",
    "X04n0223_099:0662c08": "可成如來十力四無畏任運自至第二推德昇進",
    "X04n0223_099:0662c09": "中從如諸菩薩已下至辭退而去可有十六行經",
    "X04n0223_099:0662c10": "約分五門一推德於先令善財昇進二示善知識",
    "X04n0223_099:0662c11": "方所三舉善知識所居城名是王所都名安住四",
    "X04n0223_099:0662c12": "舉善知識名有優婆夷名為不動五致敬辭退而",
    "X04n0223_099:0662c13": "去隨文釋義者有一王都者明此位是第九法王",
    "X04n0223_099:0662c14": "子菩薩所居故號王都凡五位中第九位皆是法",
    "X04n0223_099:0662c15": "王子位得說法自在優婆夷者是清信士女也年",
    "X04n0223_099:0662c16": "已長大二十已上不嫁自居修德離俗無染清潔",
    "X04n0223_099:0662c17": "號優婆夷名不動者明此女人自發心來經閻浮",
    "X04n0223_099:0662c18": "提微塵數劫所生之中於世五欲及以瞋恨更無",
    "X04n0223_099:0662c19": "所動名為不動。",
    "X04n0223_099:0662c20": "第九安住王都不動優婆夷主善法行。",
    "X04n0223_099:0662c21": "【經】爾時善財童子出妙光城遊行道路正念思惟大",
    "X04n0223_099:0662c22": "光王教憶念菩薩大慈幢行門思惟菩薩隨順世間",
    "X04n0223_099:0662c23": "三昧光明門增長彼不思議願福德自在力堅固彼",
    "X04n0223_099:0662c24": "不思議成熟眾生智觀察彼不思議不共受用大威",
    "X04n0223_099:0663a01": "德憶念彼不思議差別相思惟彼不思議清淨眷屬",
    "X04n0223_099:0663a02": "思惟彼不思議所作業生歡喜心生淨信心生猛利",
    "X04n0223_099:0663a03": "心生欣悅心生踊躍心生慶幸心生無濁心生清淨",
    "X04n0223_099:0663a04": "心生堅固心生廣大心生無盡心如是思惟悲泣流",
    "X04n0223_099:0663a05": "淚念善知識寔為希有出生一切諸功德處出生一",
    "X04n0223_099:0663a06": "切諸菩薩行出生一切菩薩淨念出生一切陀羅尼",
    "X04n0223_099:0663a07": "輪出生一切三昧光明出生一切諸佛知見普雨一",
    "X04n0223_099:0663a08": "切諸佛法雨顯示一切菩薩願門出生難思智慧光",
    "X04n0223_099:0663a09": "明增長一切菩薩根芽又作是念善知識者能普救",
    "X04n0223_099:0663a10": "護一切惡道能普演說諸平等法能普顯示諸夷險",
    "X04n0223_099:0663a11": "道能普開闡大乘奧義能普勸修普賢諸行能普引",
    "X04n0223_099:0663a12": "到一切智城能普令入法界大海能普令見三世法",
    "X04n0223_099:0663a13": "海能普授與眾聖道場能普增長一切白法善財童",
    "X04n0223_099:0663a14": "子如是悲哀思念之時彼常隨逐覺悟菩薩如來使",
    "X04n0223_099:0663a15": "天於虗空中而告之言善男子其有修行善知識教",
    "X04n0223_099:0663a16": "諸佛世尊悉皆歡喜其有隨順善知識語則得近於",
    "X04n0223_099:0663a17": "一切智地其有能於善知識語無疑惑者則常值遇",
    "X04n0223_099:0663a18": "一切善友其有發心願常不離善知識者則得具足",
    "X04n0223_099:0663a19": "一切義利善男子汝可往詣安住王都即當得見不",
    "X04n0223_099:0663a20": "動優婆夷大善知識時善財童子從彼三昧智光明",
    "X04n0223_099:0663a21": "起漸次遊行至安住城周徧推求不動優婆夷今在",
    "X04n0223_099:0663a22": "何所無量人眾咸告之言善男子不動優婆夷身是",
    "X04n0223_099:0663a23": "童女在其家內父母守護與自親屬無量人眾演說",
    "X04n0223_099:0663a24": "妙法善財童子聞是語已其心歡喜如見父母即詣",
    "X04n0223_099:0663b01": "不動優婆夷舍入其宅內見彼堂宇金色光明普皆",
    "X04n0223_099:0663b02": "照耀遇斯光者身意清涼善財童子光明觸身即時",
    "X04n0223_099:0663b03": "獲得五百三昧門所謂了一切希有相三昧門入寂",
    "X04n0223_099:0663b04": "靜三昧門遠離一切世間三昧門普眼捨得三昧門",
    "X04n0223_099:0663b05": "如來藏三昧門得如是等五百三昧門以此三昧門",
    "X04n0223_099:0663b06": "故身心柔輭如七日胎又聞妙香非諸天龍乾闥婆",
    "X04n0223_099:0663b07": "等人與非人之所能有善財童子前詣其所恭敬合",
    "X04n0223_099:0663b08": "掌一心觀察見其形色端正殊妙十方世界一切女",
    "X04n0223_099:0663b09": "人無有能及況其過者唯除如來及以一切灌頂菩",
    "X04n0223_099:0663b10": "薩口出妙香宮殿莊嚴并其眷屬悉無與等況復過",
    "X04n0223_099:0663b11": "者十方世界一切眾生無有於此優婆夷所起染著",
    "X04n0223_099:0663b12": "心若得暫見所有煩惱悉自消滅譬如百萬大梵天",
    "X04n0223_099:0663b13": "王決定不生欲界煩惱其有見此優婆夷者所有煩",
    "X04n0223_099:0663b14": "惱應知亦然十方眾生觀此女人皆無厭足唯除具",
    "X04n0223_099:0663b15": "足大智慧者爾時善財童子曲躬合掌正念觀察見",
    "X04n0223_099:0663b16": "此女人其身自在不可思議色相顏容世無與等光",
    "X04n0223_099:0663b17": "明洞徹物無能障普為眾生而作利益其身毛孔恒",
    "X04n0223_099:0663b18": "出妙香眷屬無邊宮殿第一功德深廣莫知涯際心",
    "X04n0223_099:0663b19": "生歡喜以頌讚曰。",
    "X04n0223_099:0663b20": "　守護清淨戒　　修行廣大忍　　精進不退轉",
    "X04n0223_099:0663b21": "　光明照世間",
    "X04n0223_099:0663b22": "爾時善財童子說此頌已白言聖者我已先發阿耨",
    "X04n0223_099:0663b23": "多羅三藐三菩提心而未知菩薩云何學菩薩行云",
    "X04n0223_099:0663b24": "何修菩薩道我聞聖者善能誘誨願為我說時不動",
    "X04n0223_099:0663c01": "優婆夷以菩薩柔輭語悅意語慰喻善財而告之言",
    "X04n0223_099:0663c02": "善哉善哉善男子汝已能發阿耨多羅三藐三菩提",
    "X04n0223_099:0663c03": "心善男子我得菩薩難摧伏智慧藏解脫門我得菩",
    "X04n0223_099:0663c04": "薩堅固受持行門我得菩薩一切法平等地總持門",
    "X04n0223_099:0663c05": "我得菩薩照明一切法辯才門我得菩薩求一切法",
    "X04n0223_099:0663c06": "無疲厭三昧門善財童子言聖者菩薩難摧伏智慧",
    "X04n0223_099:0663c07": "藏解脫門乃至求一切法無疲厭三昧門境界云何",
    "X04n0223_099:0663c08": "童女言善男子此處難知善財白言唯願聖者承佛",
    "X04n0223_099:0663c09": "神力為我宣說我當因善知識能信能受能知能了",
    "X04n0223_099:0663c10": "趣入觀察修習隨順離諸分別究竟平等優婆夷言",
    "X04n0223_099:0663c11": "善男子過去世中有劫名離垢佛號脩臂時有國王",
    "X04n0223_099:0663c12": "名曰電授唯有一女即我身是我於夜分廢音樂時",
    "X04n0223_099:0663c13": "父母兄弟悉已眠寢五百童女亦皆昏寐我於樓上",
    "X04n0223_099:0663c14": "仰觀星宿於虗空中見彼如來如寶山王無量無邊",
    "X04n0223_099:0663c15": "天龍八部諸菩薩眾所共圍遶佛身普放大光明網",
    "X04n0223_099:0663c16": "周徧十方無所障礙佛身毛孔皆出妙香我聞是香",
    "X04n0223_099:0663c17": "身體柔輭心生歡喜便從樓下至於地上合十指爪",
    "X04n0223_099:0663c18": "頂禮於佛又觀彼佛不見頂相觀身左右莫知邊際",
    "X04n0223_099:0663c19": "思惟彼佛諸相隨好無有厭足竊自念言此佛世尊",
    "X04n0223_099:0663c20": "作何等業獲於如是上妙之身相好圓滿光明具足",
    "X04n0223_099:0663c21": "眷屬成就宮殿嚴好福德智慧悉皆清淨總持三昧",
    "X04n0223_099:0663c22": "不可思議神通自在辯才無礙善男子爾時如來知",
    "X04n0223_099:0663c23": "我心念即告我言汝應發不可壞心滅諸煩惱應發",
    "X04n0223_099:0663c24": "無能勝心破諸取著應發無退怯心入深法門應發",
    "X04n0223_099:0664a01": "能堪耐心救惡眾生應發無迷惑心普於一切諸趣",
    "X04n0223_099:0664a02": "受生應發無厭足心求見諸佛無有休息應發無知",
    "X04n0223_099:0664a03": "足心悉受一切如來法雨應發正思惟心普生一切",
    "X04n0223_099:0664a04": "佛法光明應發大住持心普轉一切諸佛法輪應發",
    "X04n0223_099:0664a05": "廣流通心隨眾生欲施其法寶善男子我於彼佛所",
    "X04n0223_099:0664a06": "聞如是法求一切智求佛十力求佛辯才求佛光明",
    "X04n0223_099:0664a07": "求佛色身求佛相好求佛眾會求佛國土求佛威儀",
    "X04n0223_099:0664a08": "求佛壽命發是心已其心堅固猶如金剛一切煩惱",
    "X04n0223_099:0664a09": "及以二乘悉不能壞善男子我發是心已來經閻浮",
    "X04n0223_099:0664a10": "提微塵數劫尚不生於念欲之心況行其事爾所劫",
    "X04n0223_099:0664a11": "中於自親屬不起瞋心況他眾生爾所劫中於其自",
    "X04n0223_099:0664a12": "身不生我見況於眾具而計我所爾所劫中死時生",
    "X04n0223_099:0664a13": "時及住胎藏未曾迷惑起眾生想及無記心況於餘",
    "X04n0223_099:0664a14": "時爾所劫中乃至夢中隨見一佛未曾忘失何況菩",
    "X04n0223_099:0664a15": "薩十眼所見爾所劫中受持一切如來正法未曾忘",
    "X04n0223_099:0664a16": "失一文一句乃至世俗所有言辭尚不忘失何況如",
    "X04n0223_099:0664a17": "來金口所說爾所劫中受持一切如來法海一文一",
    "X04n0223_099:0664a18": "句無不思惟無不觀察乃至一切世俗之法亦復如",
    "X04n0223_099:0664a19": "是爾所劫中受持如是一切法海未曾於一法中不",
    "X04n0223_099:0664a20": "得三昧乃至世間技術之法一一法中悉亦如是爾",
    "X04n0223_099:0664a21": "所劫中住持一切如來法輪隨所住持未曾廢捨一",
    "X04n0223_099:0664a22": "文一句乃至不曾生於世智唯除為欲調眾生故爾",
    "X04n0223_099:0664a23": "所劫中見諸佛海未曾於一佛所不得成就清淨大",
    "X04n0223_099:0664a24": "願乃至於諸化佛之所悉亦如是爾所劫中見諸菩",
    "X04n0223_099:0664b01": "薩修行妙行無有一行我不成就爾所劫中所有眾",
    "X04n0223_099:0664b02": "生無一眾生我不勸發阿耨多羅三藐三菩提心未",
    "X04n0223_099:0664b03": "曾勸一眾生發於聲聞辟支佛意爾所劫中於一切",
    "X04n0223_099:0664b04": "佛法乃至一文一句不生疑惑不生二想不生分別",
    "X04n0223_099:0664b05": "想不生種種想不生執著想不生勝劣想不生愛憎",
    "X04n0223_099:0664b06": "想善男子我從是來常見諸佛常見菩薩常見真寔",
    "X04n0223_099:0664b07": "善知識常聞諸佛願常聞菩薩行常聞菩薩波羅蜜",
    "X04n0223_099:0664b08": "門常聞菩薩地智光明門常聞菩薩無盡藏門常聞",
    "X04n0223_099:0664b09": "入無邊世界網門常聞出生無邊眾生界因門常以",
    "X04n0223_099:0664b10": "清淨智慧光明除滅一切眾生煩惱常以智慧生長",
    "X04n0223_099:0664b11": "一切眾生善根常隨一切眾生所樂示現其身常以",
    "X04n0223_099:0664b12": "清淨上妙言音開悟法界一切眾生善男子我得菩",
    "X04n0223_099:0664b13": "薩求一切法無厭足莊嚴門我得一切法平等地總",
    "X04n0223_099:0664b14": "持門現不思議自在神變汝欲見不善財言唯我心",
    "X04n0223_099:0664b15": "願見爾時不動優婆夷坐於龍藏師子之座入求一",
    "X04n0223_099:0664b16": "切法無厭足莊嚴三昧門不空輪莊嚴三昧門十力",
    "X04n0223_099:0664b17": "智輪現前三昧門佛種無盡藏三昧門入如是等一",
    "X04n0223_099:0664b18": "萬三昧門入此三昧門時十方各有不可說佛剎微",
    "X04n0223_099:0664b19": "塵數世界六種震動皆悉清淨瑠璃所成一一世界",
    "X04n0223_099:0664b20": "中有百億四天下百億如來或住兜率天乃至般涅",
    "X04n0223_099:0664b21": "槃一一如來放光明網周徧法界道場眾會清淨圍",
    "X04n0223_099:0664b22": "遶轉妙法輪開悟羣生時不動優婆夷從三昧起告",
    "X04n0223_099:0664b23": "善財言善男子汝見此不善財言唯我皆已見優婆",
    "X04n0223_099:0664b24": "夷言善男子我唯得此求一切法無厭足三昧光明",
    "X04n0223_099:0664c01": "為一切眾生說微妙法皆令歡喜如諸菩薩摩訶薩",
    "X04n0223_099:0664c02": "如金翅鳥遊行虗空無所障礙能入一切眾生大海",
    "X04n0223_099:0664c03": "見有善根已成熟者便即執取置菩提岸又如商客",
    "X04n0223_099:0664c04": "入大寶洲採求如來十力智寶又如漁師持正法網",
    "X04n0223_099:0664c05": "入生死海於愛水中漉諸眾生如阿脩羅王能徧[打-丁+毛]",
    "X04n0223_099:0664c06": "動三有大城諸煩惱海又如日輪出現虗空照愛水",
    "X04n0223_099:0664c07": "泥令其乾竭又如滿月出現虗空令可化者心華開",
    "X04n0223_099:0664c08": "敷又如大地普皆平等無量眾生於中止住增長一",
    "X04n0223_099:0664c09": "切善法根芽又如大風所向無礙能拔一切諸見大",
    "X04n0223_099:0664c10": "樹如轉輪王遊行世間以四攝事攝諸眾生而我云",
    "X04n0223_099:0664c11": "何能知能說彼功德行善男子於此南方有一大城",
    "X04n0223_099:0664c12": "名無量都薩羅其中有一出家外道名曰徧行汝往",
    "X04n0223_099:0664c13": "彼問菩薩云何學菩薩行修菩薩道時善財童子頂",
    "X04n0223_099:0664c14": "禮其足遶無量帀殷勤瞻仰辭退而去。",
    "X04n0223_099:0664c16": "大方廣佛新華嚴經合論卷第九十九",
    "X04n0223_099:0664c18": "音切",
    "X04n0223_099:0664c19": "埤(頻支切)。堄(研禮切)。噉(徒敢切)。菟(他故切)。虱(瑟音)。蟣(居豈切)。[打-丁+毛](莫報",
    "X04n0223_099:0664c20": "切)。"
}