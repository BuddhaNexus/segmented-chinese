{
    "X28n0585_010:0054a11": "讀教記卷第十",
    "X28n0585_010:0054a13": "天台沙門　法照",
    "X28n0585_010:0054a14": "文句(三)",
    "X28n0585_010:0054a15": "聲聞",
    "X28n0585_010:0054a16": "北峯師曰決定上慢退大應化論中四也今家五",
    "X28n0585_010:0054a17": "種一久習小二別異善根三住果四發軫學小五",
    "X28n0585_010:0054a18": "佛道若荊溪云元住小即是發軫學小人也且以",
    "X28n0585_010:0054a19": "論四而收攝之久習小即定性也別異善根即退",
    "X28n0585_010:0054a20": "大也住果兼於決定及退菩提也其發軫元小但",
    "X28n0585_010:0054a21": "因果似異法譬乍分竝屬退大以俱在上二周得",
    "X28n0585_010:0054a22": "記籤云法譬二周得益之徒莫非往日結緣之輩",
    "X28n0585_010:0054a23": "也佛道則大師準經義加蓋論明未開今明開已",
    "X28n0585_010:0054a24": "唯一耳或問元小若攝退大記文何云此中具有",
    "X28n0585_010:0054b01": "退大應化及元住小又云亦可退大者利元小者",
    "X28n0585_010:0054b02": "鈍既稱為及又分利鈍豈一類人耶曰寔如所問",
    "X28n0585_010:0054b03": "竊詳疏記之意蓋在大通王子結緣之後得二種",
    "X28n0585_010:0054b04": "名若結大後受持大乘中間始退則名退大若結",
    "X28n0585_010:0054b05": "大後即便不受而習小乘則名元小故三種逢值",
    "X28n0585_010:0054b06": "第一類中間成就即不退也第二類即退大也第",
    "X28n0585_010:0054b07": "三即元小也三類對分各有利鈍一者中間已悟",
    "X28n0585_010:0054b08": "而位有初後疏云常遇大乘中間成就不至干今",
    "X28n0585_010:0054b09": "記云若為菩提者須已入不退位或是初心不必",
    "X28n0585_010:0054b10": "盡退也二者利在中間鈍在今日疏云中間未盡",
    "X28n0585_010:0054b11": "今聞大乘也三者利在今日鈍在滅後疏云中間",
    "X28n0585_010:0054b12": "未度于今亦未盡也故知元小是第三類中今日",
    "X28n0585_010:0054b13": "入者對上二類中間聞大此類不聞初便學小名",
    "X28n0585_010:0054b14": "元住小既於法華入大由昔有大種屬退大攝滅",
    "X28n0585_010:0054b15": "後入者是定性攝若荊溪云退大者利元小者鈍",
    "X28n0585_010:0054b16": "正約根性利鈍點疏現文大師據下周現文所說",
    "X28n0585_010:0054b17": "之法明退大事名退大人上二周現文所說之法",
    "X28n0585_010:0054b18": "明稟小事名元小人故一往云化城正意為退大",
    "X28n0585_010:0054b19": "取小人上二正意為發軫學小人若二往論根性",
    "X28n0585_010:0054b20": "則第二類退大者利通上二周第三元小者鈍應",
    "X28n0585_010:0054b21": "在第三此則三類對分利鈍矣其上二傍為退大",
    "X28n0585_010:0054b22": "下周傍為發軫者同座聞法正所為外即名為傍",
    "X28n0585_010:0054b23": "不須曲說此傍正文如說三周繫珠法說中道樹",
    "X28n0585_010:0054b24": "繫珠譬說中二萬億佛所繫珠亦且據現文耳又",
    "X28n0585_010:0054c01": "問先達據引沒苦所燒證元小前路猶遠證退大",
    "X28n0585_010:0054c02": "謂元住小者自鹿苑得名何也曰記主順文一往",
    "X28n0585_010:0054c03": "對論究其根性應從昔得也若其定性之人雖彼",
    "X28n0585_010:0054c04": "此中間學小彼於方等不受彈故不到法華所以",
    "X28n0585_010:0054c05": "別受定性之名又問若退大者利上二得入何不",
    "X28n0585_010:0054c06": "名元小元小者鈍既在第三何不名退大曰此約",
    "X28n0585_010:0054c07": "聞法得名雖在上二周乃略聞因緣雖在第三仍",
    "X28n0585_010:0054c08": "聞法譬以法定名三周不濫。",
    "X28n0585_010:0054c09": "玅記(一)(二十八)準佛地論以八義故先列聲聞一為顯",
    "X28n0585_010:0054c10": "親聞後不謗故二攝不定性回心入大故三除尊貴",
    "X28n0585_010:0054c11": "慢非究竟故四常隨佛故五形儀同故六令內眷屬",
    "X28n0585_010:0054c12": "捨欲故七令菩薩敬故八令眾生信故然論中八義",
    "X28n0585_010:0054c13": "唯第二一半獨屬今經以不定性此土得故仍少一",
    "X28n0585_010:0054c14": "半若定性者彼土得故未來得故。",
    "X28n0585_010:0054c15": "玅記(一)(二十九)得授記已即同菩薩安得復以聲聞歎",
    "X28n0585_010:0054c16": "德豈結集者謬抑德耶故知在四味時隨味而變經",
    "X28n0585_010:0054c17": "家從本列在聲聞故依本歎若不仍本焉知聲聞有",
    "X28n0585_010:0054c18": "權有實實者得記知有所從聞法華時大小別故。",
    "X28n0585_010:0054c19": "記(三)(二十四)問集經者在發本後何故仍云聲聞耶答",
    "X28n0585_010:0054c20": "此約文殊問答之時猶是聲聞若爾經首不應猶名",
    "X28n0585_010:0054c21": "聲聞答從昔列之具如序釋。",
    "X28n0585_010:0054c22": "文句(一)(十二)法華論四種聲聞今開住果者為兩析法",
    "X28n0585_010:0054c23": "住果是三藏聲聞體法住果是通教聲聞開應化者",
    "X28n0585_010:0054c24": "為兩登地應化別教聲聞登住應化圓教聲聞開佛",
    "X28n0585_010:0055a01": "道聲聞亦為兩令他次第聞佛道是別教聲聞令他",
    "X28n0585_010:0055a02": "不次第聞佛道即圓聲聞。",
    "X28n0585_010:0055a03": "記(一)(三十)法華論者明被開者有權有實未開具四開",
    "X28n0585_010:0055a04": "已唯一今加佛道據新入者論中四者決定增上退",
    "X28n0585_010:0055a05": "大應化論自釋云後二與記前兩不記根鈍未熟故",
    "X28n0585_010:0055a06": "且約此會即經中云生滅度想決定性也若彼得聞",
    "X28n0585_010:0055a07": "論中未說天親豈可迷經文耶經云而於彼土得聞",
    "X28n0585_010:0055a08": "是經論且一往據現說耳是故今師但除上慢即五",
    "X28n0585_010:0055a09": "千起去者是雖從座去仍判於涅槃中若四依邊得",
    "X28n0585_010:0055a10": "聞故上慢者亦非不聞已聞略開及在後故但不可",
    "X28n0585_010:0055a11": "云此會得記種熟脫三始終無廢故準今文遠近相",
    "X28n0585_010:0055a12": "望四種俱得今云住果兼於決定及退菩提住果變",
    "X28n0585_010:0055a13": "異故分二教是故二種總立住果又佛道者準經義",
    "X28n0585_010:0055a14": "立若爾佛道應化各有別圓問應化與佛道何別答",
    "X28n0585_010:0055a15": "應化約垂迹全語舊聖佛道約利他語新記者又應",
    "X28n0585_010:0055a16": "化從身佛道從說佛道有令佗之言且云利他應化",
    "X28n0585_010:0055a17": "有發起之義且云垂迹既以聲聞為名在昔則無應",
    "X28n0585_010:0055a18": "化佛道之稱在今則無住果決定之名增上慢中豈",
    "X28n0585_010:0055a19": "無應化四攝同事安隔此耶況復論中決定上慢同",
    "X28n0585_010:0055a20": "云未熟不可上慢亦根敗耶他云未者不也病人未",
    "X28n0585_010:0055a21": "死名為不死下種未生名為不生故上慢決定二俱",
    "X28n0585_010:0055a22": "可發是決定義又此中引論似本迹釋應化本也餘",
    "X28n0585_010:0055a23": "三迹也化為餘三無異途也。",
    "X28n0585_010:0055a24": "輔行(五上)(十七)法華論有四種聲聞謂住果應化退菩提",
    "X28n0585_010:0055b01": "增上慢今云佛道即是應化言增上慢攝下八者二",
    "X28n0585_010:0055b02": "乘正當住果故也。",
    "X28n0585_010:0055b03": "玅玄(十)(二十二)若就顯露未入位聲聞亦隨處得合例",
    "X28n0585_010:0055b04": "如般若三百比丘得記者是也若住果聲聞決至法",
    "X28n0585_010:0055b05": "華敦信令合若住果不合是增上慢未入位五千簡",
    "X28n0585_010:0055b06": "眾起去到涅槃中方復得合。",
    "X28n0585_010:0055b07": "籤(十)(二十五)初論未入位隨處得入者意云此等不專",
    "X28n0585_010:0055b08": "在法華非謂全不至法華次明住果不過法華三未",
    "X28n0585_010:0055b09": "入位下明法華中上慢之輩來至涅槃次文中言敦",
    "X28n0585_010:0055b10": "信者入位之人借使至法華不肯合者正當敦逼之",
    "X28n0585_010:0055b11": "文文云若有實得阿羅漢不信此法者無有是處當",
    "X28n0585_010:0055b12": "知不合即是不信不信故名不實得故云不合成增",
    "X28n0585_010:0055b13": "上慢上慢之人實不得入得入之人非增上慢第三",
    "X28n0585_010:0055b14": "文中言五千起去者於涅槃會方得入玅。",
    "X28n0585_010:0055b15": "句(一)(十二)聲聞義浩然云何以證涅槃者判之(云云)。",
    "X28n0585_010:0055b16": "記(一)(三十一)聲聞義浩然者責人非論然用教者云大",
    "X28n0585_010:0055b17": "乘聲聞未為通曉今云應化從本以說據眾全在小",
    "X28n0585_010:0055b18": "乘中也言浩然者藏通八門門門四種門門各有佛",
    "X28n0585_010:0055b19": "道應化迹在前教復同前數據本復應地住地住及",
    "X28n0585_010:0055b20": "行向地上慢所濫復同前數佗無約教今昔本迹權",
    "X28n0585_010:0055b21": "實開合等釋但云住果及方便等是故責云以證涅",
    "X28n0585_010:0055b22": "槃者言云云者具如向釋。",
    "X28n0585_010:0055b23": "或問定性不至方等此文何云藏通八門門門四",
    "X28n0585_010:0055b24": "種藏教置而不論既云通教豈非定性至方等耶",
    "X28n0585_010:0055c01": "曰所謂四種者乃佛道應化上慢住果之四定性",
    "X28n0585_010:0055c02": "不預焉。",
    "X28n0585_010:0055c03": "句(一)(十四)本是一萬二千菩薩迹為萬二千聲聞也。",
    "X28n0585_010:0055c04": "記(一)(三十三)問凡言迹者皆先有本豈萬二千元皆是",
    "X28n0585_010:0055c05": "大權若爾則唯有能引而無所引答理實如然但欲",
    "X28n0585_010:0055c06": "均用四義故云皆有然本不同事須分別若已入圓",
    "X28n0585_010:0055c07": "位能引之人成於發起影響二眾灼然本是菩薩降",
    "X28n0585_010:0055c08": "斯已外曾發大心亦名菩薩元住小者則是大經未",
    "X28n0585_010:0055c09": "曾發心尚名菩薩此中具有退大應化及元住小退",
    "X28n0585_010:0055c10": "大住小得記之後竝堪為同聞問三周授記人數不",
    "X28n0585_010:0055c11": "多其不在會令為轉說此等又非同聞眾限何故此",
    "X28n0585_010:0055c12": "中云萬二千答三周之中正數雖少如舍利弗得記",
    "X28n0585_010:0055c13": "之時四眾八部即其流也故三周中亦有應化與實",
    "X28n0585_010:0055c14": "行者同時得記故論中云退大應化二種與記即其",
    "X28n0585_010:0055c15": "意也。",
    "X28n0585_010:0055c16": "止觀(五)(六)大經云云何未發心名為菩薩前九境人亦",
    "X28n0585_010:0055c17": "通稱菩薩人也通是二乘則有四種聲聞增上慢聲",
    "X28n0585_010:0055c18": "聞攝得下八境人也佛道聲聞攝菩薩人也。",
    "X28n0585_010:0055c19": "此中具有退大應化及元住小且退大應化約本",
    "X28n0585_010:0055c20": "而釋可以得名本是菩薩元小之人如何得名本",
    "X28n0585_010:0055c21": "是菩薩所以記主特將大經未發心菩薩而況出",
    "X28n0585_010:0055c22": "之意云大經未曾發心尚名菩薩豈元小人不得",
    "X28n0585_010:0055c23": "名菩薩耶輔行云理性菩薩蓋指此為本耳。",
    "X28n0585_010:0055c24": "玄(十)(三十二)聲聞藏中決定聲聞者久習別異善根小",
    "X28n0585_010:0056a01": "心狹劣成就小性一向樂小佛為說小畢竟作證不",
    "X28n0585_010:0056a02": "能趣大言退菩提心聲聞者是人甞於先佛及諸菩",
    "X28n0585_010:0056a03": "薩所發菩提心但經生歷死忘失本念遂生小心志",
    "X28n0585_010:0056a04": "願於小佛為說小終令趣大然決定聲聞一向住小",
    "X28n0585_010:0056a05": "退菩提心聲聞後能趣大雖有去有住而受小時一",
    "X28n0585_010:0056a06": "故對此二人所說為聲聞藏。",
    "X28n0585_010:0056a07": "或問別異善根文句斷為退大玅玄又云定性何",
    "X28n0585_010:0056a08": "也曰善根義通根性有異玅玄約執小善根故屬",
    "X28n0585_010:0056a09": "定性文句約退大善根不失故屬退大也。",
    "X28n0585_010:0056a10": "句(四)(二)法華論有四種聲聞一決定二上慢三退大四",
    "X28n0585_010:0056a11": "應化前二未熟不與授記後二與記若依今經應有",
    "X28n0585_010:0056a12": "五一久習小今世道熟聞小教證果如論是決定聲",
    "X28n0585_010:0056a13": "聞二本是菩薩積劫修道中間疲厭生死退大取小",
    "X28n0585_010:0056a14": "大品稱為別異善根佛且成其小道為說小教齊教",
    "X28n0585_010:0056a15": "斷結取果是退大未久習小來近理應易悟如論是",
    "X28n0585_010:0056a16": "退菩提聲聞三以此二故諸佛菩薩內秘外現成就",
    "X28n0585_010:0056a17": "引接令入大道如論是應化聲聞四若見權實兩種",
    "X28n0585_010:0056a18": "能出生死忻樂涅槃修戒定慧微有觀慧未入似位",
    "X28n0585_010:0056a19": "薄有所得謂是證果此名未得謂得未證謂證如論",
    "X28n0585_010:0056a20": "即是增上慢聲聞五者大乘聲聞以佛道聲令一切",
    "X28n0585_010:0056a21": "聞若從決定退菩提兩種即有聲聞若從大乘理無",
    "X28n0585_010:0056a22": "灰斷求住化城終歸寶所實者既爾則無有權故無",
    "X28n0585_010:0056a23": "聲聞若增上慢者既未入位則非實又非應化則非",
    "X28n0585_010:0056a24": "權若得此意有無泠然何須苦諍復次秪就大乘聲",
    "X28n0585_010:0056b01": "聞復論有無若權作應化外現小迹內隱大德則謂",
    "X28n0585_010:0056b02": "無大乘聲聞若從自行發迹顯本則言有大乘聲聞",
    "X28n0585_010:0056b03": "今開三顯一正意為決定退大聲聞令成大乘聲聞",
    "X28n0585_010:0056b04": "自行既立即能化應聲聞若得此意則達有無也。",
    "X28n0585_010:0056b05": "記(四)(二十二)從今開三下定文正意須為二人為退大",
    "X28n0585_010:0056b06": "者與論不別今取決定意似少殊論據在座得記今",
    "X28n0585_010:0056b07": "據通途被開其不在座展轉為說或在界外亦得聞",
    "X28n0585_010:0056b08": "之或佛滅後敦逼令信此經迹說直云與記論云退",
    "X28n0585_010:0056b09": "大且依一途如諸聲聞於法華前誰知退大方等等",
    "X28n0585_010:0056b10": "席咸稱滅種準今經意既彼此聞經必彼此與記一",
    "X28n0585_010:0056b11": "開之後無所閒然迴與未迴以分二義當知論涉有",
    "X28n0585_010:0056b12": "餘之說無以經意靁同。",
    "X28n0585_010:0056b13": "句(四)(八)未得謂得名上慢未得三果未證無學(云云)此",
    "X28n0585_010:0056b14": "眾無復枝葉者枝葉細末不任器用此等執方便之",
    "X28n0585_010:0056b15": "方便。",
    "X28n0585_010:0056b16": "記(四)(三十一)枝葉細末者若實得果如根本大材任為",
    "X28n0585_010:0056b17": "器用但計枝葉謂為堪任而輕根本謂等謂過名增",
    "X28n0585_010:0056b18": "上慢執方便之方便者小乘四果已是方便更於煗",
    "X28n0585_010:0056b19": "頂執為真極應知上慢不全無法但以淺位自謂增",
    "X28n0585_010:0056b20": "上而慢他人名增上慢。",
    "X28n0585_010:0056b21": "或問玅樂云五千上慢聞慧尚無思修安有何故",
    "X28n0585_010:0056b22": "今文又云應知上慢不全無法但以淺位自謂增",
    "X28n0585_010:0056b23": "上而慢他人曰無大有小本不相妨又問玅樂云",
    "X28n0585_010:0056b24": "執方便之方便者小乘四果已是方便更於煗頂",
    "X28n0585_010:0056c01": "執為真極何故又云三失之人尚無煗法況有四",
    "X28n0585_010:0056c02": "果曰上慢根性亦有優劣是故煗法有得未得不",
    "X28n0585_010:0056c03": "必一向又問上慢執小何故止觀云小乘執四禪",
    "X28n0585_010:0056c04": "為四果大乘亦有魔來授記異是增上慢人曰大",
    "X28n0585_010:0056c05": "小根性不同慠慢之情是一蓋大小俱有小慢也。",
    "X28n0585_010:0056c06": "句(四)(三)若別惑輕大根利初聞即悟若惑重根利再聞",
    "X28n0585_010:0056c07": "方曉若惑輕根鈍三聞乃決第四句雖復三聞不能",
    "X28n0585_010:0056c08": "得悟止為結緣眾耳或可初兩句根利同為上根或",
    "X28n0585_010:0056c09": "可中間兩句為中下根。",
    "X28n0585_010:0056c10": "記(四)(二十三)根惑竝由過去熏習致令悟有三周不同",
    "X28n0585_010:0056c11": "所以三判者初釋收機令盡故第四句攝結緣眾後",
    "X28n0585_010:0056c12": "兩釋不定者三根已定但句法至四將四判三故從",
    "X28n0585_010:0056c13": "容進退。",
    "X28n0585_010:0056c14": "句(八)(三)醉有二義一重醉都不覺知二輕醉微覺尋忘",
    "X28n0585_010:0056c15": "亦名不覺雖有二義終成繫珠。",
    "X28n0585_010:0056c16": "記(八)(十五)以由結緣厚薄不同遂名無明以為輕重故",
    "X28n0585_010:0056c17": "云醉有二種當知貧人本來先醉如蒙餚膳受已而",
    "X28n0585_010:0056c18": "臥三教助道猶如餚膳更以異方便助顯第一義也",
    "X28n0585_010:0056c19": "餚膳食已便消如方便教非究竟益往在大通佛所",
    "X28n0585_010:0056c20": "未結大緣已前歷諸味中竝聞三教及至法華雖聞",
    "X28n0585_010:0056c21": "圓頓但成結緣如繫珠也。",
    "X28n0585_010:0056c22": "句(八)(四)繫珠中三意望三周者始在佛樹以大擬即是",
    "X28n0585_010:0056c23": "繫珠無機息化即是醉臥尋施方便即是起行譬喻",
    "X28n0585_010:0056c24": "中二萬億佛所即是繫珠遣傍人追悶絕不受即是",
    "X28n0585_010:0057a01": "醉臥三車引得即是起行因緣中大通智勝佛所即",
    "X28n0585_010:0057a02": "是繫珠中路懈退即是醉臥接之以小即是起行此",
    "X28n0585_010:0057a03": "等皆名領權也。",
    "X28n0585_010:0057a04": "記(八)(十六)三周皆有此意者若以繫珠望上二周法說",
    "X28n0585_010:0057a05": "但在佛樹者初坐道樹思用大時以法說時未論往",
    "X28n0585_010:0057a06": "古且據現文若譬周中在二萬億佛彼亦未論塵點",
    "X28n0585_010:0057a07": "界故然上中二周豈亦不有於大通佛所曾繫珠耶",
    "X28n0585_010:0057a08": "如探領中尚領法身豈止道樹且約現文耳但由根",
    "X28n0585_010:0057a09": "利聞便信解不假指昔是故未論故前文中以發軫",
    "X28n0585_010:0057a10": "學小為中間故不唯在道樹時也。",
    "X28n0585_010:0057a11": "玅玄(一)(二)夫理絕偏圓寄圓珠而談理極非遠近託寶",
    "X28n0585_010:0057a12": "所以論極極會圓冥事理俱寂而不寂者良由耽無",
    "X28n0585_010:0057a13": "明酒雖繫珠而不覺迷涅槃道路弗遠而言長。",
    "X28n0585_010:0057a14": "籤(一)(七)法譬二周略而不敘且寄宿世以為興致法譬",
    "X28n0585_010:0057a15": "二周得益之徒莫非往日結緣之輩以退大流轉故",
    "X28n0585_010:0057a16": "惑寂理而耽無明酒以失大悲心故迷玅因謂生死",
    "X28n0585_010:0057a17": "曠遠世尊怜愍接其小機小尚昧初故猶倒惑(云云)",
    "X28n0585_010:0057a18": "衣珠本譬昔聞實相實相若顯名契寂理此明中間",
    "X28n0585_010:0057a19": "已入實者而不寂者去明退大流轉五趣耽障中道",
    "X28n0585_010:0057a20": "微細無明故失於大志復耽現行麤欲無明忘本所",
    "X28n0585_010:0057a21": "受迷涅槃道去明流轉後欣樂小乘如人迷故謂東",
    "X28n0585_010:0057a22": "為西東西俱失三德涅槃即理而具謂理為遠背大",
    "X28n0585_010:0057a23": "取小則大小俱迷謂大為遠為迷大謂小為極為迷",
    "X28n0585_010:0057a24": "小。",
    "X28n0585_010:0057b01": "玄(一)(八)此經明佛設教元始巧為眾生作頓漸不定顯",
    "X28n0585_010:0057b02": "密種子中間以頓漸五味調伏長養而成熟之。",
    "X28n0585_010:0057b03": "籤(一)(二十三)次此經下正明今經意且指迹中大通為",
    "X28n0585_010:0057b04": "首雖寄漸及不定不以餘教為種故云巧為結緣已",
    "X28n0585_010:0057b05": "後退大迷初故復更於七教之中下調停種復云巧",
    "X28n0585_010:0057b06": "為所以中間得受七教長養調伏因調而熟名為調",
    "X28n0585_010:0057b07": "熟調實未熟因中說果是故云也。",
    "X28n0585_010:0057b08": "此文蓋將初結緣與中間調停二種合說耳記文",
    "X28n0585_010:0057b09": "自分兩重巧為若非荊溪釋出此文難見。",
    "X28n0585_010:0057b10": "句(四)(六)問有一種根性非密非顯二時不攝者應是失",
    "X28n0585_010:0057b11": "時永不得悟耶答餘經或謂此為失時今經不爾此",
    "X28n0585_010:0057b12": "人雖於密顯兩時不悟雖生滅度之想而於彼土得",
    "X28n0585_010:0057b13": "聞是經故無失時乃是待彼土之時耳問五千起去",
    "X28n0585_010:0057b14": "應是失時答此等應以如來滅度後弘經人受益也",
    "X28n0585_010:0057b15": "記(四)(二十六)問云非顯非密者謂決定性於前四時既",
    "X28n0585_010:0057b16": "無密益不至法華復無顯得二處無益名失時不答",
    "X28n0585_010:0057b17": "餘經等者謂前四時既云永滅諸聲聞等不知變易",
    "X28n0585_010:0057b18": "故淨名中迦葉自敘云皆應號泣聲震三千於此大",
    "X28n0585_010:0057b19": "乘已如敗種準彼經判敗種豈生來至法華咸受佛",
    "X28n0585_010:0057b20": "記若爾佛於爾時何不即記而使稽滯來至法華顯",
    "X28n0585_010:0057b21": "密不同如前已釋若將永滅權論用釋開會實經經",
    "X28n0585_010:0057b22": "既已生論何能滅但以滅者於彼得聞餘經不說況",
    "X28n0585_010:0057b23": "通經論故失顯密亦非失時但弘教者曲將釋此是",
    "X28n0585_010:0057b24": "釋者過非論咎也五千起去等者無四時之密益失",
    "X28n0585_010:0057c01": "此會之顯功此化失時彼土非冀故應失時答云滅",
    "X28n0585_010:0057c02": "後益者是也問經云佛滅度後實得羅漢容可得益",
    "X28n0585_010:0057c03": "上慢不實應非此收答敦逼實者誠如所言既通許",
    "X28n0585_010:0057c04": "遇餘佛亦何隔於上慢如其不發待後佛時問佛若",
    "X28n0585_010:0057c05": "大慈何不令其無謗生信答是盲者過非日月咎法",
    "X28n0585_010:0057c06": "界眾生未益者眾況此五千已蒙下種滅後時遠當",
    "X28n0585_010:0057c07": "當不遺。",
    "X28n0585_010:0057c08": "句(四)(七)初業為二若久遠為初業曾聞於大則不愚於",
    "X28n0585_010:0057c09": "法若取中忘今日學小始修念處為初業者是則不",
    "X28n0585_010:0057c10": "知其義如此若得此意權為初業是則能知實是初",
    "X28n0585_010:0057c11": "業則不能知。",
    "X28n0585_010:0057c12": "記(四)(二十九)雖有二初大初為定豈從中間取小情執",
    "X28n0585_010:0057c13": "小滅為規故大教定成不須為諍一義既爾二十二",
    "X28n0585_010:0057c14": "雙請為觀之若佛世尊俱留有妨之文何成三達五",
    "X28n0585_010:0057c15": "眼故依此判諍論自消縱二十三內小部不同灼然",
    "X28n0585_010:0057c16": "易殄次若得此意下於念處中以分權實故知但點",
    "X28n0585_010:0057c17": "二種初業其滯自消何須復以一初作妨況若聞法",
    "X28n0585_010:0057c18": "華無復疑悔知與不知二門無壅故權實二人知不",
    "X28n0585_010:0057c19": "知別。",
    "X28n0585_010:0057c20": "句(四)(八)問五千在座即不蒙益去有何益答此非當機",
    "X28n0585_010:0057c21": "是結緣人耳。",
    "X28n0585_010:0057c22": "記(四)(三十二)答中非當機等者若唯以五千而為結緣",
    "X28n0585_010:0057c23": "餘當機者則五品已上竝屬當機然準望前文釋四",
    "X28n0585_010:0057c24": "眾中當機乃在初住已上堪為影響則六根五品竝",
    "X28n0585_010:0058a01": "為結緣但是結緣義寬欲收起去之類縱以五品為",
    "X28n0585_010:0058a02": "當機者此等亦得為結緣也。",
    "X28n0585_010:0058a03": "句(七)(二十二)法說有三第一明昔日共結緣第二明中",
    "X28n0585_010:0058a04": "間更相值遇第三明今還說法華(云云)逢值有三種",
    "X28n0585_010:0058a05": "若相逢遇常受大乘此輩中間皆已成就不至于今",
    "X28n0585_010:0058a06": "若相逢遇遇其退大仍接以小此輩中間猶故未盡",
    "X28n0585_010:0058a07": "今得還聞大乘之教三但論遇小不論遇大則中間",
    "X28n0585_010:0058a08": "未度于今亦不盡方始受大乃至滅後得道者是。",
    "X28n0585_010:0058a09": "記(八)(五)逢值有三種者前二可知第三既云但論遇小",
    "X28n0585_010:0058a10": "中間之言自望元初結小緣者耳第三類人未曾聞",
    "X28n0585_010:0058a11": "大便即流轉此人即以初聞小時為初結緣復於中",
    "X28n0585_010:0058a12": "間唯習於小今遇王子初且聞小人見釋迦一代教",
    "X28n0585_010:0058a13": "中一分聲聞未發心者便即判云永滅無發是則不",
    "X28n0585_010:0058a14": "知如來長遠之化。",
    "X28n0585_010:0058a15": "句(七)(二十四)若中間相逢從我聞法皆為三菩提者不",
    "X28n0585_010:0058a16": "為此人設譬若中間相逢于今有住聲聞地者正為",
    "X28n0585_010:0058a17": "此人設第二譬也。",
    "X28n0585_010:0058a18": "記(八)(六)若中間至第二譬也者此兩中間各有二意若",
    "X28n0585_010:0058a19": "為菩提者須已入不退位或是初心不必盡退若住",
    "X28n0585_010:0058a20": "聲聞者或是初小或是中途二類俱須設化城譬。",
    "X28n0585_010:0058a21": "句(七)(三十)化城正意為退大取小人傍為發軫學小人",
    "X28n0585_010:0058a22": "上二周正意為發軫學小人傍為退大人也。",
    "X28n0585_010:0058a23": "記(八)(十三)化城正意為退大者更與上周對論同異故",
    "X28n0585_010:0058a24": "今文云前路猶遠今欲退還上兩周未有此語但云",
    "X28n0585_010:0058b01": "沒苦及以所燒此亦一往亦可退大者利通上二周",
    "X28n0585_010:0058b02": "元小者鈍應在第三。",
    "X28n0585_010:0058b03": "句(五)(十一)若得大解自知得佛何俟須記記有四意一",
    "X28n0585_010:0058b04": "昔未記二乘而今須記二中下未悟以記勉勵之三",
    "X28n0585_010:0058b05": "今聞者結緣四滿其本願是故記也。",
    "X28n0585_010:0058b06": "記(六)(三)若得大解下徵問記有四意下答須記意此之",
    "X28n0585_010:0058b07": "四記具在三周中周四中但除第二意中中字故至",
    "X28n0585_010:0058b08": "下周但三無四又此四中初意具有下之三意又初",
    "X28n0585_010:0058b09": "四對昔二三唯今又初四唯自二三約他又第三通",
    "X28n0585_010:0058b10": "當現初一唯現在第二唯未來第四唯過去。",
    "X28n0585_010:0058b11": "輔行(六下)(四)故法華中三周授記偏語聲聞者為顯餘",
    "X28n0585_010:0058b12": "經所不說故是故委授劫國之名菩薩授記處處有",
    "X28n0585_010:0058b13": "文故但通途云當作佛乃至本門某生當得法華稱",
    "X28n0585_010:0058b14": "玅斯言可凭。",
    "X28n0585_010:0058b15": "文句(三)(二十五)現世雖見佛聞法無四悉檀益",
    "X28n0585_010:0058b16": "玅樂(三)(三十六)現世等者現雖得聞而不名慧聞慧尚",
    "X28n0585_010:0058b17": "無思修安有此即通取六根五品別則五千起去之",
    "X28n0585_010:0058b18": "流。",
    "X28n0585_010:0058b19": "涅槃玄(二十)(九)次從熟酥出醍醐譬般若以後付財定",
    "X28n0585_010:0058b20": "性與記作佛故云八千聲聞於法華得授記莂見如",
    "X28n0585_010:0058b21": "來性如秋收冬藏更無所作即究竟耳。",
    "X28n0585_010:0058b22": "無生鏡體",
    "X28n0585_010:0058b23": "文句(一)(十七)三藏教者盲譬無生智鏡譬無生境陰入",
    "X28n0585_010:0058b24": "界也頭等六分譬現在因也像譬未來果也若開眼",
    "X28n0585_010:0058c01": "取鏡形對像生愚故不斷絕若閉眼如盲則無所見",
    "X28n0585_010:0058c02": "不見六分是因不生不見鏡像是果不生。",
    "X28n0585_010:0058c03": "記(一)(三十八)初三藏教人不了像虗故用阿含盲為譬",
    "X28n0585_010:0058c04": "也初總立譬境智次頭等下譬境因果如六分和合",
    "X28n0585_010:0058c05": "成身如和合成業業託父母如形對像生像必不實",
    "X28n0585_010:0058c06": "由謂實故令後陰起盲如無生智不見如不取三若",
    "X28n0585_010:0058c07": "開眼下明生不生於中初由取因故果生次若閉眼",
    "X28n0585_010:0058c08": "下喻不取因故果不生鏡是助因得果復由執心緣",
    "X28n0585_010:0058c09": "之方助於因而生於果。",
    "X28n0585_010:0058c10": "荊溪凡三科大師之文一曰總立譬境智即盲譬",
    "X28n0585_010:0058c11": "下文也二曰譬境因果即頭等下文也三曰明生",
    "X28n0585_010:0058c12": "不生即若開眼下文也初文既云鏡譬無生境便",
    "X28n0585_010:0058c13": "釋云陰入界也則知大師以陰入界而為鏡體審",
    "X28n0585_010:0058c14": "矣故荊溪更不著語但直科之次文云頭等六分",
    "X28n0585_010:0058c15": "譬現在因也記曰如六分和合成身此釋頭等六",
    "X28n0585_010:0058c16": "分能譬之句如和合成業此釋現在因所譬之句",
    "X28n0585_010:0058c17": "由現在業因而感託胎一分氣息未來之果故曰",
    "X28n0585_010:0058c18": "業託父母仍以譬合法云業如形託父母如像故",
    "X28n0585_010:0058c19": "曰如形對像生若第三文不言而喻迷斯文者以",
    "X28n0585_010:0058c20": "託父母為鏡體異論紛然余不暇辨請看記文三",
    "X28n0585_010:0058c21": "箇如字法譬自見。",
    "X28n0585_010:0058c22": "半頭天眼",
    "X28n0585_010:0058c23": "文句(一)(三十四)阿那律精進七日七夜眼睫不交眠是",
    "X28n0585_010:0058c24": "眼食既七日不眠眼則喪睛失肉眼已佛令求天眼",
    "X28n0585_010:0059a01": "繫念在緣四大淨色半頭而發徹障內外明暗悉覩",
    "X28n0585_010:0059a02": "對梵王曰吾見釋迦大千世界如覩掌果增一云我",
    "X28n0585_010:0059a03": "佛法中天眼徹視者阿那律比丘第一那律既失肉",
    "X28n0585_010:0059a04": "眼佛與諸比丘恒為裁縫佛在舍衛拘薩羅窟佛與",
    "X28n0585_010:0059a05": "八百比丘集為阿那律作三衣佛自為舒張諸比丘",
    "X28n0585_010:0059a06": "裁者縫者一日即成。",
    "X28n0585_010:0059a07": "維摩經(上)(十五)阿那律白佛言世尊我不堪任詣彼問",
    "X28n0585_010:0059a08": "疾所以者何憶念我昔於一處經行時有梵王名曰",
    "X28n0585_010:0059a09": "嚴淨(云云)稽首作禮問我言幾何阿那律天眼所見",
    "X28n0585_010:0059a10": "我即答言仁者吾見此釋迦牟尼佛土三千大千世",
    "X28n0585_010:0059a11": "界如觀掌中庵摩勒果。",
    "X28n0585_010:0059a12": "淨名疏(五)(十三)剎利種白飯王子或云阿泥盧豆或阿",
    "X28n0585_010:0059a13": "[少/兔]樓駄如楚夏不同耳此云如意或云無貧(云云)佛",
    "X28n0585_010:0059a14": "之從弟初入道時多睡為人所呵因是不寢遂致失",
    "X28n0585_010:0059a15": "明(云云)當修天眼用見世事因是修禪得四大淨色",
    "X28n0585_010:0059a16": "半頭而見觀三千界猶如掌果若三藏佛全頭天眼",
    "X28n0585_010:0059a17": "徹見無礙雖不及佛於聲聞中最為第一(云云)但世",
    "X28n0585_010:0059a18": "界之主統御大千報得天眼亦見大千(云云)欲知優",
    "X28n0585_010:0059a19": "劣故來請問(云云)餘諸聲聞所得天眼無有能見大",
    "X28n0585_010:0059a20": "千界者故大論云大羅漢天眼唯見小千大辟支佛",
    "X28n0585_010:0059a21": "見百佛世界諸佛如來能見一切佛土那律獨見大",
    "X28n0585_010:0059a22": "千者以其偏修作意數故於諸聲聞天眼第一一往",
    "X28n0585_010:0059a23": "與梵王所見似同(云云)問若爾何異答梵王報得於",
    "X28n0585_010:0059a24": "自住處則見大千餘方不見那律以修根本等五種",
    "X28n0585_010:0059b01": "四禪八色清淨發真天眼隨所至處皆見三千如觀",
    "X28n0585_010:0059b02": "掌果諸阿羅漢雖不見大千隨其所見如影隨形又",
    "X28n0585_010:0059b03": "梵王是總相見見不分明那律是別相見見則分明",
    "X28n0585_010:0059b04": "(云云)又梵王天眼是通非明羅漢天眼是通是明",
    "X28n0585_010:0059b05": "淨名疏(五)(十五)何者三藏析空不見中道入觀即同無",
    "X28n0585_010:0059b06": "為無見出觀還同有為有見。",
    "X28n0585_010:0059b07": "略記(中之下)(十三)若約那律失眼出觀但同世人壞根者",
    "X28n0585_010:0059b08": "不見。",
    "X28n0585_010:0059b09": "增一(如字函三十一卷)爾時阿那律縫故衣裳是時眼遂敗",
    "X28n0585_010:0059b10": "壞而得天眼無有瑕穢是時尊者以凡常之法而縫",
    "X28n0585_010:0059b11": "衣裳不得能使縷通針孔中是時阿那律便作是念",
    "X28n0585_010:0059b12": "諸世間得道羅漢當與我貫鍼。",
    "X28n0585_010:0059b13": "大經(體字函三十卷)阿尼樓駄天眼見於三千大千世界所",
    "X28n0585_010:0059b14": "有乃至中陰悉能明了無障礙故。",
    "X28n0585_010:0059b15": "俱舍(守字函二十末)論曰眼中陰非彼境釋曰生得天眼不",
    "X28n0585_010:0059b16": "見中陰眾生色何以故此色但是通慧眼所見非生",
    "X28n0585_010:0059b17": "得天眼所見。",
    "X28n0585_010:0059b18": "婆沙(未檢)云一切報得天眼不見中陰有色。",
    "X28n0585_010:0059b19": "淨名疏(五)(十四)大論明報生天眼在肉眼中天眼開闢",
    "X28n0585_010:0059b20": "肉眼見色故見大千。",
    "X28n0585_010:0059b21": "法界次第(中)(七)云修天眼者若於深禪定中發得色界",
    "X28n0585_010:0059b22": "四大清淨造色住眼根中。",
    "X28n0585_010:0059b23": "大論(未檢)問天眼形處小大答如童子量。",
    "X28n0585_010:0059b24": "玅記(十)(十八)初眼根中未論修發真天眼等直以肉眼",
    "X28n0585_010:0059c01": "能見大千故云父母所生若論其用已過天眼有漏",
    "X28n0585_010:0059c02": "天眼下無見上梵王所見雖徧大千至邊乃為風輪",
    "X28n0585_010:0059c03": "所隔。",
    "X28n0585_010:0059c04": "神悟曰齊眉上半如瑠璃明徹今用之以其合頭",
    "X28n0585_010:0059c05": "等六分之言又慈辯曰蓋非頭上一半名半頭正",
    "X28n0585_010:0059c06": "是從頭前後以分全半以眼上名頭眼下名面頭",
    "X28n0585_010:0059c07": "之前半見色後半不見故云從頭上半或問那律",
    "X28n0585_010:0059c08": "既得天眼云何倩人縫衣翻譯名義依淨名記云",
    "X28n0585_010:0059c09": "若約那律失眼出觀但同世人壞眼不見又人云",
    "X28n0585_010:0059c10": "依增一以凡常之法故倩人縫也若夫那律中陰",
    "X28n0585_010:0059c11": "見色固不可以報得為妨或謂慈辯得明前不明",
    "X28n0585_010:0059c12": "後之說今試出之此句蓋論眼根功德耳故知楞",
    "X28n0585_010:0059c13": "嚴前有前明後暗之言後有明前不明後之句異",
    "X28n0585_010:0059c14": "辭而同旨豈天眼半頭耶。",
    "X28n0585_010:0059c16": "讀教記卷第十"
}