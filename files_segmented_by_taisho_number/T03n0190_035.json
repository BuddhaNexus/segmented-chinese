{
    "T03n0190_035:0815a02": "2佛本行集經卷第三十五",
    "T03n0190_035:0815a04": "隋天竺三藏闍那崛多譯",
    "T03n0190_035:0815a05": "耶輸陀因緣品下",
    "T03n0190_035:0815a06": "「爾時善覺大富長者，以諸親族數數慇懃共",
    "T03n0190_035:0815a07": "相曉喻，乃至第三，苦切勸諫，而彼長者意中",
    "T03n0190_035:0815a08": "不已，即將家僮，齎持大斧、簸箕杴鋤，及諸鍬",
    "T03n0190_035:0815a09": "钁、種種刀鋸，詣彼樹所，既到彼已，立於樹",
    "T03n0190_035:0815a10": "前而作是言：『汝樹當知！我從他聞，汝是神",
    "T03n0190_035:0815a11": "樹，名所求願一切皆得，若有人來求乞男女，",
    "T03n0190_035:0815a12": "悉皆果遂，而我無有一箇兒息，心內願樂，",
    "T03n0190_035:0815a13": "而不稱可。今從汝乞，若令我得生於好男，我",
    "T03n0190_035:0815a14": "當來作如是供養，作是報答。必汝不能與我",
    "T03n0190_035:0815a15": "子者，我當將此大斧鍬钁，斫掘汝樹，根本枝",
    "T03n0190_035:0815a16": "條，一切悉却，終不放汝。乃至令如馬藺根鬚，",
    "T03n0190_035:0815a17": "而留殘著，若掘到地，取汝根莖，段段斫斷，",
    "T03n0190_035:0815a18": "取汝枝柯，片片剉切，斫截割已，札札曬乾訖",
    "T03n0190_035:0815a19": "已，持火燒汝作灰；如灰塵已，或將汝灰，臨急",
    "T03n0190_035:0815a20": "疾河，向水而擲，或將汝灰，對猛大風，吹令四",
    "T03n0190_035:0815a21": "散。』",
    "T03n0190_035:0815a22": "「爾時，彼樹有神依之，神聞此語生大恐怖，憂",
    "T03n0190_035:0815a23": "惱不歡，又作是念：『我實不與他作男女，但人",
    "T03n0190_035:0815a24": "來者，自有業因，自有福力，而得男女。而彼等",
    "T03n0190_035:0815a25": "人，謂言此樹能與男女，既得願已，然後來報",
    "T03n0190_035:0815a26": "此樹之恩。』而彼樹神，悲泣流淚，作如是言：",
    "T03n0190_035:0815a27": "『此我生來所居之樹，以彼長者不得子故，其",
    "T03n0190_035:0815a28": "必當壞毀我此樹。』而彼樹神，於帝釋天，恒常",
    "T03n0190_035:0815a29": "承事。",
    "T03n0190_035:0815b01": "「爾時，彼神速疾往詣天主帝釋忉利天宮，到",
    "T03n0190_035:0815b02": "已長跪白帝釋天，作如是言：『依前長者求乞",
    "T03n0190_035:0815b03": "兒子得不禍福善惡之語，大善天王！唯願",
    "T03n0190_035:0815b04": "大天巧慧方便，早作如是精勤速疾，與彼長",
    "T03n0190_035:0815b05": "者端正之男，勿令於我此樹磨滅。』",
    "T03n0190_035:0815b06": "「爾時，天主帝釋大王告樹神曰：『汝之樹神！勿",
    "T03n0190_035:0815b07": "作是語。所以者何？今我亦復不能為於世間",
    "T03n0190_035:0815b08": "之人定與男女，但諸人輩自有福因而得男",
    "T03n0190_035:0815b09": "女。其理雖然，汝之樹神！少忍耐看，莫生憂",
    "T03n0190_035:0815b10": "惱，我當觀察彼之長者有因緣不？』時忉利天",
    "T03n0190_035:0815b11": "有一天子，五衰相現，不久定當墮落世間。五",
    "T03n0190_035:0815b12": "衰相何？一者彼天頭上妙花，忽然萎黃；二者",
    "T03n0190_035:0815b13": "彼天，自身腋下，汗汁流出；三者彼天，所著衣",
    "T03n0190_035:0815b14": "裳，垢膩不淨；四者彼天，身體威光，自然變",
    "T03n0190_035:0815b15": "改；五者彼天，常所居停，微妙寶床，忽然不",
    "T03n0190_035:0815b16": "樂，東西移徙。",
    "T03n0190_035:0815b17": "「爾時，天主釋提桓因語彼天子，作如是言：『善",
    "T03n0190_035:0815b18": "汝天子！若知時者，汝有善緣，植眾善本，常不",
    "T03n0190_035:0815b19": "放逸，謹慎畏罪，無諸過患，不造諸非，又復未",
    "T03n0190_035:0815b20": "曾作重惡業，直以嫉妬，汝今應當退失此處，",
    "T03n0190_035:0815b21": "必生人間於一善處。』",
    "T03n0190_035:0815b22": "「爾時天子白帝釋言：『願聞其處。』帝釋報言：『今",
    "T03n0190_035:0815b23": "此下方閻浮提地，有一大城名波羅㮈，而",
    "T03n0190_035:0815b24": "彼城有一大長者名曰善覺，彼長者家，大富",
    "T03n0190_035:0815b25": "饒財，多有勢力，乃至一切無所乏少，而彼無",
    "T03n0190_035:0815b26": "子。汝今發心，往波羅㮈，為彼作兒。』",
    "T03n0190_035:0815b27": "「時是天子，於過去世得天子身，種諸善根，而",
    "T03n0190_035:0815b28": "作生死解脫因緣，面向涅槃，背於煩惱，不",
    "T03n0190_035:0815b29": "取諸有，不愛一切有為中生，而彼一生，欲取",
    "T03n0190_035:0815c01": "漏盡，欲證聖道。而彼天子諮帝釋言：『大善天",
    "T03n0190_035:0815c02": "王！我今不欲處在居家以受世樂。",
    "T03n0190_035:0815c03": "「『又復，護明菩薩大士，不久從彼兜率天下，降",
    "T03n0190_035:0815c04": "神生於迦毘羅城釋種姓內，淨飯王宮，大夫",
    "T03n0190_035:0815c05": "人邊，右脇入胎，月滿而生。生已棄捨王位出",
    "T03n0190_035:0815c06": "家，當成阿耨多羅三藐三菩提，成已當轉無",
    "T03n0190_035:0815c07": "上法輪。我意欲於彼菩薩邊修行梵行。而彼",
    "T03n0190_035:0815c08": "長者，居家大有資財珍寶，多諸勢力，乃至一",
    "T03n0190_035:0815c09": "切種種豐饒，而其彼家放逸之處，我意不願",
    "T03n0190_035:0815c10": "向彼而生。』",
    "T03n0190_035:0815c11": "「爾時，天主帝釋大王語彼天子作如是言：『汝",
    "T03n0190_035:0815c12": "但乞願求生彼家，護明菩薩不久當成阿耨",
    "T03n0190_035:0815c13": "多羅三藐三菩提，成已當轉無上法輪。我於",
    "T03n0190_035:0815c14": "彼時，自當成就汝出家緣，亦助佐汝出家之",
    "T03n0190_035:0815c15": "事。』時彼天子報帝釋言：『善哉天王！若於彼",
    "T03n0190_035:0815c16": "時，王能如是佐助於我發心因緣，令得成就，",
    "T03n0190_035:0815c17": "當生彼家。』",
    "T03n0190_035:0815c18": "「爾時，天主帝釋大王報彼尼拘陀樹神言：『汝",
    "T03n0190_035:0815c19": "善樹神！若知時者，汝當速報彼長者知，而語",
    "T03n0190_035:0815c20": "之言：「善哉長者！汝所乞願，不久當生端正之",
    "T03n0190_035:0815c21": "子。生已不久捨家出家，當作沙門。」』",
    "T03n0190_035:0815c22": "「爾時，樹神從帝釋邊聞此語已，心大歡喜，踊",
    "T03n0190_035:0815c23": "躍充遍，不能自勝。速往詣彼大長者家，到已",
    "T03n0190_035:0815c24": "在空，隱身不現，語長者言：『大善長者！汝必當",
    "T03n0190_035:0815c25": "生智慧端正福德之子，但其生己，不久定應",
    "T03n0190_035:0815c26": "捨家出家而作沙門。』",
    "T03n0190_035:0815c27": "「爾時，長者報樹神言：『善哉天神！但願我生，我",
    "T03n0190_035:0815c28": "當方便不令捨家而作沙門。』時彼天子，從忉",
    "T03n0190_035:0815c29": "利天，墮落下來，與大長者婦腹受胎，既受胎",
    "T03n0190_035:0816a01": "已，彼婦即覺語長者言：『大善長者！應須歡喜，",
    "T03n0190_035:0816a02": "我已受胎。』",
    "T03n0190_035:0816a03": "「爾時，長者聞是語已，即為其婦立於最上將",
    "T03n0190_035:0816a04": "息之法，最上敷設，最上莊嚴，最上供承，最上",
    "T03n0190_035:0816a05": "飲食，最上服飾，而供給之，令其玩弄。",
    "T03n0190_035:0816a06": "「爾時，長者於波羅㮈四城門外，衢道陌頭多",
    "T03n0190_035:0816a07": "人處所，立無遮會，有來索者，求食與食，須飲",
    "T03n0190_035:0816a08": "與飲，欲鬘與鬘，索香與香，或須塗香，即與塗",
    "T03n0190_035:0816a09": "香。須床敷者，即與床敷，須資生者，悉具與",
    "T03n0190_035:0816a10": "之。時其家內所有財物，皆收內庫，一切酒坊，",
    "T03n0190_035:0816a11": "一切屠舍，並皆除斷。",
    "T03n0190_035:0816a12": "「時長者婦，或滿九月，或滿十月，其胎成熟，產",
    "T03n0190_035:0816a13": "一男兒，極大端正，可喜少雙，身體色黃，猶如",
    "T03n0190_035:0816a14": "金柱，頭頂團圓，猶如傘蓋，鼻如鸚鵡，長臂下",
    "T03n0190_035:0816a15": "垂，支節端直，諸根悉具，肌肉柔和，猶生酥",
    "T03n0190_035:0816a16": "摶。彼子生已，其上自然化出微妙七寶之蓋，",
    "T03n0190_035:0816a17": "而諸世人所見之者，皆大唱言：『希有！昔來未",
    "T03n0190_035:0816a18": "曾覩見。』",
    "T03n0190_035:0816a19": "「爾時，長者為彼童子立四乳母：一者抱持，二者",
    "T03n0190_035:0816a20": "洗浴，三者與乳，四者共戲。童子生後，長者恒",
    "T03n0190_035:0816a21": "於四城門外及交道頭，立無遮會，如前所設。",
    "T03n0190_035:0816a22": "又復集聚內外眷屬，而語之言：『我今已生如",
    "T03n0190_035:0816a23": "是兒子，汝等立名。』其眷屬等，相共平量，此子",
    "T03n0190_035:0816a24": "初生，上有寶蓋，自然出現，以是因緣，名聞流",
    "T03n0190_035:0816a25": "布，遍於一切，是故此子，應名上傘。於是後人",
    "T03n0190_035:0816a26": "相共稱喚，為耶輸陀耶輸陀者隋言上傘。其耶輸陀，於父",
    "T03n0190_035:0816a27": "母邊，唯止一子，父母愛念，不曾離心，眼欲恒",
    "T03n0190_035:0816a28": "看，目前養育，令其增長易觀易畜。而有偈說：",
    "T03n0190_035:0816a29": "「『福德之人疾增長，　　猶如良地蒔菓栽，",
    "T03n0190_035:0816b01": "薄運少祐無相人，　　似於道頭種諸樹。』",
    "T03n0190_035:0816b02": "「而彼童子，漸漸長成，既能行走，後依家法，教",
    "T03n0190_035:0816b03": "諸技能，使學作業，所謂書算，及造印記。出",
    "T03n0190_035:0816b04": "財與他，從外受入，貨易興販，染諸色繒，衣服",
    "T03n0190_035:0816b05": "裁縫，別諸香類，識達五穀，了別七珍及諸寶",
    "T03n0190_035:0816b06": "物。諸如是等，一切皆練，無不洞曉，工巧辯",
    "T03n0190_035:0816b07": "捷，利智聰明，悉皆成就，無人與等。及至年",
    "T03n0190_035:0816b08": "大，欲遣別停。",
    "T03n0190_035:0816b09": "「爾時，其父為彼童子，造立三堂：一擬冬坐，二",
    "T03n0190_035:0816b10": "擬春秋兩時而坐，三擬夏坐。擬冬坐堂，一向",
    "T03n0190_035:0816b11": "溫煖；擬夏坐者，一向風涼；擬於春秋二時",
    "T03n0190_035:0816b12": "坐者，不熱不寒，調和處中。其三堂內，所有器",
    "T03n0190_035:0816b13": "服，皆是眾寶之所雜成，所有飲食，最美最甘，",
    "T03n0190_035:0816b14": "心所樂見。其諸衣服，種種莊嚴，復以眾雜末",
    "T03n0190_035:0816b15": "香塗香，種種安置，立諸婇女，端正可憙，使相",
    "T03n0190_035:0816b16": "娛樂，於其宮內，堂殿前立種種階道，一一階",
    "T03n0190_035:0816b17": "道，有五百人，擎五百寶案，日初出時，則便",
    "T03n0190_035:0816b18": "安施，日沒已後，還擎收却。",
    "T03n0190_035:0816b19": "「其堂周匝，有五百人防護守視，身體皆著牢",
    "T03n0190_035:0816b20": "固鎧甲，手執刀棒，或持鐵輪三叉戟等，以用",
    "T03n0190_035:0816b21": "擬備；其三等堂，各各如是。畏耶輸陀童子忽",
    "T03n0190_035:0816b22": "然捨棄出家，其堂內外，門戶關鑰，皆悉牢固，",
    "T03n0190_035:0816b23": "其彼諸門開閉之聲，聞半由旬。",
    "T03n0190_035:0816b24": "「時，耶輸陀在彼堂殿，具足而受五欲快樂，",
    "T03n0190_035:0816b25": "逍遙嬉戲。于時世尊，在波羅㮈初轉無上",
    "T03n0190_035:0816b26": "法輪之後，帝釋天王從天上下，至耶輸陀宮",
    "T03n0190_035:0816b27": "殿之中，到已發覺耶輸陀言：『仁耶輸陀！仁今",
    "T03n0190_035:0816b28": "時至，必應不久捨家出家。』時，耶輸陀聞帝釋",
    "T03n0190_035:0816b29": "天如是言已，嘿然而受。既默受已，天曉之時，",
    "T03n0190_035:0816c01": "索駟馬車，欲往園中觀看善地。",
    "T03n0190_035:0816c02": "「爾時，世尊於晨朝時，著衣持鉢安庠而入波",
    "T03n0190_035:0816c03": "羅㮈城欲乞於食，即以長老阿奢踰時用為",
    "T03n0190_035:0816c04": "侍者。其耶輸陀，遙見如來向前而來，威儀端",
    "T03n0190_035:0816c05": "正，行步沈審，身體具足，諸相莊嚴，猶如虛",
    "T03n0190_035:0816c06": "空，滿於星宿。見已心生歡喜清淨，以內歡喜",
    "T03n0190_035:0816c07": "清淨之心，從車而下頂禮佛足，圍遶三匝，遶",
    "T03n0190_035:0816c08": "已還上車中而行。其耶輸陀，見於如來迴還",
    "T03n0190_035:0816c09": "未久，時佛知彼清淨之心，即便微㗛，放於光",
    "T03n0190_035:0816c10": "明。爾時，長老阿奢踰時整衣而立，偏袒右肩，",
    "T03n0190_035:0816c11": "右膝著地，合十指掌，向於如來，而白佛言：『希",
    "T03n0190_035:0816c12": "有世尊！何因緣故？微笑放光。』",
    "T03n0190_035:0816c13": "「爾時，佛告阿奢踰時，作如是言：『汝比丘！見此",
    "T03n0190_035:0816c14": "耶輸陀童子以不？』其至我邊，頂禮於我，三匝",
    "T03n0190_035:0816c15": "遶我，還退上車。阿奢踰時即白佛言：『唯然世",
    "T03n0190_035:0816c16": "尊！我向已見。』佛復告言：『汝今諦聽！此耶輸陀",
    "T03n0190_035:0816c17": "大善男子！今夜決定捨家出家，至於我邊，乞",
    "T03n0190_035:0816c18": "作沙門，作沙門已，不久而得阿羅漢果。』",
    "T03n0190_035:0816c19": "「時耶輸陀至園苑內，觀於善地，次第經行。時",
    "T03n0190_035:0816c20": "天帝釋，以神通力，即化作一死婦女屍，其身",
    "T03n0190_035:0816c21": "膖脹，將欲爛壞，蠅蛆雜蟲，處處唼食。時，耶輸",
    "T03n0190_035:0816c22": "陀見彼死屍如是臭爛，見已心生污癩之想，",
    "T03n0190_035:0816c23": "而自念言：『是臭爛身，有何可樂生於著心，",
    "T03n0190_035:0816c24": "而自放逸？復於此中，生於樂想？今已膿爛。』即",
    "T03n0190_035:0816c25": "口唱言：『我今不樂臭穢樂也。』欲還至家。而",
    "T03n0190_035:0816c26": "彼童子，從苑內出還入己堂，而彼在初夜",
    "T03n0190_035:0816c27": "欲眠睡時，天帝釋以神通力，令諸婇女悉皆",
    "T03n0190_035:0816c28": "著睡，而其家內，處處然燈，猶如臂大，堂堂",
    "T03n0190_035:0816c29": "盡照，令明不斷。",
    "T03n0190_035:0817a01": "「爾時，世尊當於彼夜作如是念：『今夜之中，其",
    "T03n0190_035:0817a02": "耶輸陀大善男子，決定勇猛，捨家出家，求作",
    "T03n0190_035:0817a03": "沙門。』如是念已，至於一河，名波羅那隋言斷除，",
    "T03n0190_035:0817a04": "渡至彼岸，自取草鋪，既鋪草已，結加趺坐，",
    "T03n0190_035:0817a05": "欲一夜眠，心為慈愍其耶輸陀善男子故。",
    "T03n0190_035:0817a06": "「時，耶輸陀正著睡眠，自然忽覺，而見堂內，處",
    "T03n0190_035:0817a07": "處安置臂許燈明，見諸婇女悉著睡眠。或有",
    "T03n0190_035:0817a08": "婇女，頸懸小鼓，或有婇女，挾於琵琶，或有婇",
    "T03n0190_035:0817a09": "女，挾於五絃，或有婇女抱持箜篌，或有婇",
    "T03n0190_035:0817a10": "女，以臂抱鼓，或有婇女，手執簫笛諸音聲等。",
    "T03n0190_035:0817a11": "或有婇女，露於半身，喘息而眠；或有婇女，頭",
    "T03n0190_035:0817a12": "髻解散，傾側而眠；或有婇女，流於涕唾不淨",
    "T03n0190_035:0817a13": "而眠；或有婇女，口齒相齩，作聲而眠；或有婇",
    "T03n0190_035:0817a14": "女覆面而眠；或有婇女仰面而眠。其耶輸陀，",
    "T03n0190_035:0817a15": "見於堂內諸婇女眠如是滿地，猶若死屍，一",
    "T03n0190_035:0817a16": "種無異。見已即生厭離之想，生大患想，心中",
    "T03n0190_035:0817a17": "樂欲求涅槃想，心欲建立向涅槃想。而作是",
    "T03n0190_035:0817a18": "念：『謂此大是恐怖之處！咄此大是擾亂不安",
    "T03n0190_035:0817a19": "怨嫌之處！』時耶輸陀如是見已，從其臥床忽",
    "T03n0190_035:0817a20": "然而起，脚著革屣，眾寶所成，論其價直，足",
    "T03n0190_035:0817a21": "二百千，著已意念，從堂欲下，至堂基邊，而無",
    "T03n0190_035:0817a22": "階道。時天帝釋，即將階道立著其前，身放光",
    "T03n0190_035:0817a23": "明，而此光明普照其家。",
    "T03n0190_035:0817a24": "「時耶輸陀見此明已，從堂而出，漸至父宮",
    "T03n0190_035:0817a25": "諸婇女邊，到已見父所臥堂內，用好香油，以",
    "T03n0190_035:0817a26": "為燈明，其炷如臂，迴地及柱，處處皆安。見",
    "T03n0190_035:0817a27": "諸婇女，皆著睡眠，懸抱樂器乃至如上，猶如",
    "T03n0190_035:0817a28": "死人在屍陀林，見已生於厭離之想，乃至生",
    "T03n0190_035:0817a29": "於極大恐怖。",
    "T03n0190_035:0817b01": "「時，耶輸陀從父堂出，漸至外門，見外門關，",
    "T03n0190_035:0817b02": "鑰鏁甚牢。而開門時，其聲遠徹聞半由旬。",
    "T03n0190_035:0817b03": "時天帝釋速疾開門，隱沒彼門不令作聲，畏",
    "T03n0190_035:0817b04": "耶輸陀出家之時有諸障礙。",
    "T03n0190_035:0817b05": "「時耶輸陀從家出已，至大城門，其門名跋陀",
    "T03n0190_035:0817b06": "羅婆提隋言賢主。既到於彼賢主城門，其門關",
    "T03n0190_035:0817b07": "閉門關甚牢，聲音遠聞，亦半由旬。時天帝釋，",
    "T03n0190_035:0817b08": "一念之頃開於彼門，又隱彼聲不令他聞。心",
    "T03n0190_035:0817b09": "如是念：『勿令有人障耶輸陀出家因緣。』",
    "T03n0190_035:0817b10": "「時，耶輸陀從城門出，漸漸至於波羅那河。爾",
    "T03n0190_035:0817b11": "時，彼河水忽暴漲，彌岸平滿，一切諸鳥，平",
    "T03n0190_035:0817b12": "頭而飲。時天帝釋，即便隱滅彼之光明。時耶",
    "T03n0190_035:0817b13": "輸陀至河此岸，即便停住，而口中唱：『謂此大",
    "T03n0190_035:0817b14": "患，咄大恐怖！』",
    "T03n0190_035:0817b15": "「爾時，世尊在河彼岸露地經行。爾時世尊為",
    "T03n0190_035:0817b16": "憐愍彼耶輸陀故，身放光明，以金色臂，展手",
    "T03n0190_035:0817b17": "而向耶輸陀邊，作如是言：『善來善來！汝耶輸",
    "T03n0190_035:0817b18": "陀！此處無患，此處無畏，此處安樂，此處自",
    "T03n0190_035:0817b19": "在。』而有偈說：",
    "T03n0190_035:0817b20": "「『如來既見彼心已，　　而口呼唱如是言：",
    "T03n0190_035:0817b21": "「汝來汝來耶輸陀，　　取此無畏涅槃路。」",
    "T03n0190_035:0817b22": "世尊無所而不見，　　世尊無所而不知，",
    "T03n0190_035:0817b23": "是故能知於彼心，　　故言世尊諸明具。』",
    "T03n0190_035:0817b24": "「時，耶輸陀聞於世尊如是語已，即免一切心",
    "T03n0190_035:0817b25": "諸憂苦，即得心定。譬如有人後春行路，被諸",
    "T03n0190_035:0817b26": "熱惱，疲極飢渴，忽值一池，其水涼冷，入於其",
    "T03n0190_035:0817b27": "內，澡洗飲水，除滅一切熱惱諸苦。如是如是，",
    "T03n0190_035:0817b28": "其耶輸陀大善男子，聞佛如是安慰言已，即",
    "T03n0190_035:0817b29": "滅一切諸心憂惱，心得寂定。",
    "T03n0190_035:0817c01": "「時，耶輸陀大善男子，心生歡喜，踊躍無量，遍",
    "T03n0190_035:0817c02": "滿其體，不能自勝。脫彼眾寶所成革屣直二",
    "T03n0190_035:0817c03": "百千，棄已步入波羅那河。譬如有人捨於涕",
    "T03n0190_035:0817c04": "唾，無復心念即背而行。如是如是。其耶輸",
    "T03n0190_035:0817c05": "陀，棄捨革屣亦復如是，步入河渡，爾時彼河",
    "T03n0190_035:0817c06": "水故為淺。",
    "T03n0190_035:0817c07": "「時，耶輸陀善渡河已，至於彼岸，到世尊所。",
    "T03n0190_035:0817c08": "而耶輸陀，遙見世尊，威儀整頓，容止可觀，諸",
    "T03n0190_035:0817c09": "根寂靜，心意正定，乃至身以三十二相之所",
    "T03n0190_035:0817c10": "莊嚴，猶如虛空遍滿星宿，見已復生清淨歡",
    "T03n0190_035:0817c11": "喜，生歡喜已，漸到佛所，到佛所已，頂禮佛",
    "T03n0190_035:0817c12": "足，却住一面。",
    "T03n0190_035:0817c13": "「爾時，世尊見耶輸陀却一面已，即便為其次",
    "T03n0190_035:0817c14": "第說法，所謂說於布施之行，持戒之行，復說",
    "T03n0190_035:0817c15": "生天因緣之行，五欲罪患，諸漏未盡，尚有",
    "T03n0190_035:0817c16": "煩惱，讚歎出家清淨之法。而世尊知耶輸陀",
    "T03n0190_035:0817c17": "心已生歡喜，已生希有，心得柔軟，心得無礙，",
    "T03n0190_035:0817c18": "堪可受法。",
    "T03n0190_035:0817c19": "「爾時，世尊以佛所有令他喜言，令得道言，而",
    "T03n0190_035:0817c20": "向說法，所謂苦集滅道四諦，向耶輸陀，如是",
    "T03n0190_035:0817c21": "說時，時耶輸陀即於彼坐，遠離塵垢，盡煩惱",
    "T03n0190_035:0817c22": "界。離煩惱已，於諸法中，生淨法眼，所有結",
    "T03n0190_035:0817c23": "惑，皆滅除盡，如實證知。譬如淨衣無諸黑縷，",
    "T03n0190_035:0817c24": "入色即受。如是如是，其耶輸陀善男子心，即",
    "T03n0190_035:0817c25": "於彼坐，遠離塵垢，盡諸煩惱，乃至如實悉皆",
    "T03n0190_035:0817c26": "證知。",
    "T03n0190_035:0817c27": "「時，耶輸陀善男子婦，睡眠既覺，於其床上，",
    "T03n0190_035:0817c28": "忽然不見夫耶輸陀。彼心憶念耶輸陀故，兼",
    "T03n0190_035:0817c29": "復渴仰，思遲戀慕，即便往詣輸陀母邊，到",
    "T03n0190_035:0818a01": "已白言：『聖母！今知聖母愛子耶輸陀不？新婦",
    "T03n0190_035:0818a02": "昨夜，眠覺求覓，忽爾不見，不知何去？』",
    "T03n0190_035:0818a03": "「爾時，聖母聞是語已，憐憶愛念耶輸陀故，",
    "T03n0190_035:0818a04": "啼淚懊惱，急疾往詣耶輸陀父大長者邊，到",
    "T03n0190_035:0818a05": "已即白大長者言：『長者！今知仁所愛子耶輸",
    "T03n0190_035:0818a06": "陀不？』一一皆如新婦所說。",
    "T03n0190_035:0818a07": "「爾時，長者聞其宮中失耶輸陀，以憶念子耶",
    "T03n0190_035:0818a08": "輸陀故，遣使速往智慧人邊，或算師邊，博戲",
    "T03n0190_035:0818a09": "人邊，或婬女家，而告之言：『汝等人輩！宜速急",
    "T03n0190_035:0818a10": "疾往如是處求覓我子耶輸陀來。』",
    "T03n0190_035:0818a11": "「爾時，使者向波羅㮈城四衢道，振鈴而唱，",
    "T03n0190_035:0818a12": "如是告言：『若當有人能向我道見耶輸陀，知",
    "T03n0190_035:0818a13": "耶輸陀所在之處，所行之處，令我得見，令我",
    "T03n0190_035:0818a14": "得聞。我乞彼人百千價物。』即於後夜，教開城",
    "T03n0190_035:0818a15": "門，遣使疾馳，而遍告言：『汝等城外速疾往求",
    "T03n0190_035:0818a16": "我耶輸陀。』",
    "T03n0190_035:0818a17": "「爾時，長者耶輸陀父，當於彼夜天欲曉時，愁",
    "T03n0190_035:0818a18": "憂悵怏，啼哭泣淚，速疾往向跋陀羅提城門",
    "T03n0190_035:0818a19": "之邊，到已即出。漸漸行見其耶輸陀革屣蹤",
    "T03n0190_035:0818a20": "跡，見已尋逐革屣跡行，盡其跡已，於河岸上，",
    "T03n0190_035:0818a21": "見二百千價直革屣，少得本心，即作是念：『我",
    "T03n0190_035:0818a22": "所愛子耶輸陀者，今應不死。』出大喘息，心口",
    "T03n0190_035:0818a23": "念言：『若其身死，此之革屣，久應無有。』",
    "T03n0190_035:0818a24": "「時彼長者見革屣已，不觸不緣，棄捨而去。譬",
    "T03n0190_035:0818a25": "如有人，見他涕唾，不觀不念，棄捨而過。如是",
    "T03n0190_035:0818a26": "如是，其耶輸陀善男子父，見彼七寶所成一",
    "T03n0190_035:0818a27": "雙革屣，棄捨而過，即便渡彼波羅那河，尋",
    "T03n0190_035:0818a28": "求其子。爾時，世尊河邊遙見其耶輸陀善男",
    "T03n0190_035:0818a29": "子父向佛而來，世尊見已，作如是念：『此耶輸",
    "T03n0190_035:0818b01": "陀善男子父，既來求子，以愛念故，或能倉卒",
    "T03n0190_035:0818b02": "不避好惡，抱耶輸陀善男子身。我今可出變",
    "T03n0190_035:0818b03": "化神通，若作神通變化之事，而耶輸陀善男",
    "T03n0190_035:0818b04": "子父，在於此處，唯得以眼見耶輸陀善男子",
    "T03n0190_035:0818b05": "面，即便停住，勿令相觸。』",
    "T03n0190_035:0818b06": "「時耶輸陀善男子父，遙見世尊，威儀齊整，端",
    "T03n0190_035:0818b07": "正可喜，乃至譬如虛空中星莊嚴日月，心生",
    "T03n0190_035:0818b08": "歡喜，以歡喜心，往詣佛所。到佛所已，即白佛",
    "T03n0190_035:0818b09": "言：『善哉善哉！大德沙門，頗見我子耶輸陀者",
    "T03n0190_035:0818b10": "來此以不？』",
    "T03n0190_035:0818b11": "「爾時，佛告彼長者言：『大富長者！汝若知時，且",
    "T03n0190_035:0818b12": "少安坐，不久當得見耶輸陀。』時彼長者作如",
    "T03n0190_035:0818b13": "是念：『此大沙門！應不妄語，所言應實。』聞此語",
    "T03n0190_035:0818b14": "已，心生歡喜，踊躍充遍，不能自勝，頂禮佛",
    "T03n0190_035:0818b15": "足，却住一面，住一面已。",
    "T03n0190_035:0818b16": "「爾時，世尊即為長者次第方便如應說法，所",
    "T03n0190_035:0818b17": "謂行檀，及結使法悉皆滅已，如實證知。譬如",
    "T03n0190_035:0818b18": "淨衣易受染色，如是如是，時彼長者即於彼",
    "T03n0190_035:0818b19": "坐，遠離塵垢，如實證知，於諸法中，得法眼",
    "T03n0190_035:0818b20": "淨，渡煩惱海，越諸鄣礙，無復疑心，到無畏",
    "T03n0190_035:0818b21": "處，不從他聞。於世尊邊得聞法教，受佛歸",
    "T03n0190_035:0818b22": "依、受法歸依、受僧歸依，并受五戒。",
    "T03n0190_035:0818b23": "「爾時，人間彼大長者最在初首，為優婆塞，人",
    "T03n0190_035:0818b24": "身之中以三白成三歸依者，謂耶輸陀善男",
    "T03n0190_035:0818b25": "子父。其耶輸陀善男子父，於說法時，如是證",
    "T03n0190_035:0818b26": "見，如是觀行，得於道跡，見漏皆盡，一切法",
    "T03n0190_035:0818b27": "中，心得解脫。",
    "T03n0190_035:0818b28": "「爾時，世尊作如是念：『其耶輸陀善男子父，聞",
    "T03n0190_035:0818b29": "法見知，如實漏盡，心得解脫，不應在家受諸",
    "T03n0190_035:0818c01": "五欲，如昔在家。我今還可攝於神通。』爾時，",
    "T03n0190_035:0818c02": "世尊即攝神通，攝神通已，耶輸陀父即於",
    "T03n0190_035:0818c03": "彼坐，得見其子，見已而告耶輸陀言：『子耶",
    "T03n0190_035:0818c04": "輸陀！汝母憶汝受大苦惱，為汝故哭，為汝",
    "T03n0190_035:0818c05": "故悲，莫復為汝而取命終！汝可至彼與於",
    "T03n0190_035:0818c06": "彼命。』作是語已，其耶輸陀善男子即觀如來",
    "T03n0190_035:0818c07": "面。",
    "T03n0190_035:0818c08": "「爾時，世尊即便告彼耶輸陀父，作如是言：『汝",
    "T03n0190_035:0818c09": "大長者！於意云何？若有學人，已學諸智，已學",
    "T03n0190_035:0818c10": "見法，彼聞法時，證知漏盡，心得解脫，彼若迴",
    "T03n0190_035:0818c11": "心入於本家，能更復受五欲以不？』長者報言：",
    "T03n0190_035:0818c12": "『不也。世尊！』",
    "T03n0190_035:0818c13": "「爾時，世尊告長者言：『其耶輸陀善男子！今已",
    "T03n0190_035:0818c14": "學智見，證於諸法，如汝無異。今耶輸陀，聞說",
    "T03n0190_035:0818c15": "法時，證得道跡，諸漏已盡，心淨解脫。』佛告長",
    "T03n0190_035:0818c16": "者：『此耶輸陀善男子！今不應還歸住於家內",
    "T03n0190_035:0818c17": "受五欲事，如昔在家。』爾時長者即白佛言：『善",
    "T03n0190_035:0818c18": "哉！世尊！耶輸陀今生於人間，善得大利，善生",
    "T03n0190_035:0818c19": "世間，諸漏滅盡，心得解脫。』",
    "T03n0190_035:0818c20": "「爾時，世尊見耶輸陀善男子身，以諸瓔珞而",
    "T03n0190_035:0818c21": "莊嚴體，即說偈言：",
    "T03n0190_035:0818c22": "「『以諸瓔珞莊嚴身，　　寂定其心證於法，",
    "T03n0190_035:0818c23": "調伏諸根悉清淨，　　於諸眾生起大悲。",
    "T03n0190_035:0818c24": "若能如是諦實行，　　是則名為真梵行，",
    "T03n0190_035:0818c25": "亦名沙門釋種子，　　是亦名為比丘僧。』",
    "T03n0190_035:0818c26": "「時耶輸陀善男子父即白佛言：『善哉！世尊！願",
    "T03n0190_035:0818c27": "受我請，布施飲食，及耶輸陀善男子等。』爾時，",
    "T03n0190_035:0818c28": "世尊於長者邊，嘿然受請，為欲憐愍於長者",
    "T03n0190_035:0818c29": "故。",
    "T03n0190_035:0819a01": "「爾時，長者既見世尊嘿然受請，從座而起，頂",
    "T03n0190_035:0819a02": "禮佛足，圍遶三匝，辭佛而去。是時長者去未",
    "T03n0190_035:0819a03": "久間，其耶輸陀大善男子從坐而起，頂禮佛",
    "T03n0190_035:0819a04": "足，胡跪合掌，而白佛言：『善哉！世尊！唯願世",
    "T03n0190_035:0819a05": "尊！與我出家，受具足戒。』",
    "T03n0190_035:0819a06": "「爾時，佛告耶輸陀言：『善來比丘！汝今於我所",
    "T03n0190_035:0819a07": "說法中，行於梵行，正盡諸漏。』佛說是已，時",
    "T03n0190_035:0819a08": "其長老耶輸陀身，即成出家，得具足戒，為大",
    "T03n0190_035:0819a09": "沙門。當於是時，此世間中，七阿羅漢：一是世",
    "T03n0190_035:0819a10": "尊，及五比丘、耶輸陀等。",
    "T03n0190_035:0819a11": "「爾時，世尊於晨朝時，著衣持鉢，命耶輸陀用",
    "T03n0190_035:0819a12": "為侍者，向其父家。到彼家已，鋪座而坐。是時",
    "T03n0190_035:0819a13": "長老耶輸陀母，并及長老耶輸陀婦，來向佛",
    "T03n0190_035:0819a14": "邊，到佛所已，頂禮佛足，却坐一面，退一面",
    "T03n0190_035:0819a15": "已。世尊次第而為說法，所謂如是說布施行，",
    "T03n0190_035:0819a16": "乃至清淨，如來悉知彼等一切，心生歡喜清",
    "T03n0190_035:0819a17": "淨柔軟，心無障礙。",
    "T03n0190_035:0819a18": "「爾時世尊，所有諸佛令歡喜法，所謂苦諦，及",
    "T03n0190_035:0819a19": "苦集諦，苦滅得道，世尊為彼說是法時，彼等",
    "T03n0190_035:0819a20": "於坐，遠離諸塵，得清淨智，煩惱界盡，於諸法",
    "T03n0190_035:0819a21": "中，得淨法眼。所有垢法，諸可滅法，一切知",
    "T03n0190_035:0819a22": "已，皆悉滅盡，如實證知。譬如淨衣無有垢膩，",
    "T03n0190_035:0819a23": "隨所染入，而受其色。如是如是，彼等眷屬，坐",
    "T03n0190_035:0819a24": "於彼座，遠離塵垢，所有垢法，皆悉滅已，如實",
    "T03n0190_035:0819a25": "證知。彼等婦人，既見諸法，得證深入，到諸法",
    "T03n0190_035:0819a26": "邊，渡煩惱壙，得無疑畏，不從他人說法聽",
    "T03n0190_035:0819a27": "證。世尊教中，得知見已，歸依佛、法及歸依",
    "T03n0190_035:0819a28": "僧，即受五戒。",
    "T03n0190_035:0819a29": "「爾時，世間當於是日，最初人中三歸受戒，",
    "T03n0190_035:0819b01": "先得成為優婆夷者，所謂長老耶輸陀母，并",
    "T03n0190_035:0819b02": "及長老耶輸陀婦，所有一切諸眷屬等。",
    "T03n0190_035:0819b03": "「爾時，善覺大富長者，既聞世尊為其眷屬如",
    "T03n0190_035:0819b04": "應說法，聞已歡喜，即起辦食。長者及妻，并其",
    "T03n0190_035:0819b05": "新婦，自手將好種種美食，奉供養佛及耶輸",
    "T03n0190_035:0819b06": "陀。所謂舐𠲿咋噉㗘唼，其所施食，悉皆充",
    "T03n0190_035:0819b07": "足，恣意飽食。",
    "T03n0190_035:0819b08": "「爾時，長老耶輸陀父善覺、長者婦及新婦，見",
    "T03n0190_035:0819b09": "佛食訖收衣攝鉢，洗於手足，如是清淨安坐",
    "T03n0190_035:0819b10": "竟已，人別各自將一小鋪，次第相隨來向佛",
    "T03n0190_035:0819b11": "前依大小坐。爾時，世尊既見善覺長者眷屬",
    "T03n0190_035:0819b12": "如法而來坐於前已，如來慈愍，為欲度脫使",
    "T03n0190_035:0819b13": "離苦惱，是故為其如應說法。彼聞法已，心生",
    "T03n0190_035:0819b14": "歡喜，信心熾盛，威德增上。爾時，彼等既聽法",
    "T03n0190_035:0819b15": "已，乃至一切心生歡喜，如是知已。爾時，世尊",
    "T03n0190_035:0819b16": "即從坐起，其耶輸陀即隨佛行。",
    "T03n0190_035:0819b17": "佛本行集經卷第三十五"
}