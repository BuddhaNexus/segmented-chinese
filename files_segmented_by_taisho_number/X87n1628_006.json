{
    "X87n1628_006:0392b18": "佛法金湯編卷第六",
    "X87n1628_006:0392b20": "會稽沙門　心泰　編",
    "X87n1628_006:0392b21": "天台沙門　真清　閱",
    "X87n1628_006:0392b22": "東魏",
    "X87n1628_006:0392b23": "都洛陽。徙鄴。帝諱善見。諡孝靜。一主。十六年。",
    "X87n1628_006:0392b24": "西魏",
    "X87n1628_006:0392c01": "都長安。起文帝乙卯。盡恭帝丙子。凡三主。二十一",
    "X87n1628_006:0392c02": "年。",
    "X87n1628_006:0392c03": "文帝",
    "X87n1628_006:0392c04": "帝諱寶炬。孝文之孫。京兆王愉之子。大統元年勑沙",
    "X87n1628_006:0392c05": "門道臻為沙門大統。是年造般若寺。帝每運慈悲。常",
    "X87n1628_006:0392c06": "行信捨。口誦法華。身持淨戒。起七覺殿為四禪室(辨正",
    "X87n1628_006:0392c07": "論)。",
    "X87n1628_006:0392c08": "北齊",
    "X87n1628_006:0392c09": "都鄴。起文宣帝庚午。盡幼主丁酉。凡六主。二十八",
    "X87n1628_006:0392c10": "年。",
    "X87n1628_006:0392c11": "文宣",
    "X87n1628_006:0392c12": "帝諱洋。字子進。高姓。歡第二子。文襄母弟。天保元年",
    "X87n1628_006:0392c13": "詔高僧法常入內講涅槃經。拜為國師(國師始此)。二年詔",
    "X87n1628_006:0392c14": "僧稠入內敬受禪道。因從受菩薩戒法。稠留禁中四",
    "X87n1628_006:0392c15": "十餘日。勑於鄴城建雲門寺以居之。又詔置昭玄十",
    "X87n1628_006:0392c16": "統。以沙門法上為大統。置令史員五十餘人。所部僧",
    "X87n1628_006:0392c17": "尼四百餘萬。咸稟風教。帝築壇具禮。尊為國師。布髮",
    "X87n1628_006:0392c18": "於地。令上統踐之升座。后妃重臣皆受菩薩戒。六年",
    "X87n1628_006:0392c19": "初梁武下勑捨道。道士陸修靜不勝其憤遂奔魏。及",
    "X87n1628_006:0392c20": "文宣受東魏禪。尤崇佛教。靜忌之。請與釋子角法。靜",
    "X87n1628_006:0392c21": "呪諸沙門衣鉢皆飛。宮殿梁柱皆震。靜乃誇曰。沙門",
    "X87n1628_006:0392c22": "現一我當現二。今薄示微術。沙門退屈。帝顧謂大統",
    "X87n1628_006:0392c23": "法上曰佛門豈無人哉。法上令末座曇顯挫之。顯以",
    "X87n1628_006:0392c24": "稠禪師衣鉢置地。使呪不動。又以衣盋置梁上。亦不",
    "X87n1628_006:0393a01": "動。靜等相顧失色。顯又翹一足而立曰。吾已現一。卿",
    "X87n1628_006:0393a02": "可現二。靜亦無對。群臣皆抃躍。詔曰。法門不二。真宗",
    "X87n1628_006:0393a03": "在一。求之正路。寂泊為本。祭酒道者。麯糵是味。清虗",
    "X87n1628_006:0393a04": "焉在。胊脯斯甘。慈悲永隔。上異仁祠。下乖祭典。宜皆",
    "X87n1628_006:0393a05": "禁絕。不復尊事(高僧傳)。七年帝以內藏梵經未譯。命三",
    "X87n1628_006:0393a06": "藏那連耶舍於天平寺翻譯。帝躬禮梵文。謂群臣曰。",
    "X87n1628_006:0393a07": "此三寶鴻基。禮宜偏敬。十年帝幸遼陽甘露寺。禪居",
    "X87n1628_006:0393a08": "深觀。勑非軍國大事不得聞(統記)。",
    "X87n1628_006:0393a09": "武成",
    "X87n1628_006:0393a10": "帝諱湛。歡第九子。改元太寧。以三臺宮為大興聖寺。",
    "X87n1628_006:0393a11": "詔略曰。朕嗣膺寶祚。永為家祉。仰祗先志。尚竦玄門。",
    "X87n1628_006:0393a12": "可以三臺宮為大興聖寺。河清二年詔慧藏法師於",
    "X87n1628_006:0393a13": "太極殿講華嚴經。是年帝築壇於內。禮請上法師授",
    "X87n1628_006:0393a14": "戒。布髮於地令上師踐而升座。復剏報德寺。勑師主",
    "X87n1628_006:0393a15": "之。帝篤敬佛乘。創營寶塔。脫珍御服並入檀財。轉大",
    "X87n1628_006:0393a16": "品經月盈數會。層臺別觀皆建伽藍。璧玉珠璣咸充",
    "X87n1628_006:0393a17": "供具(釋監．弘明集)。",
    "X87n1628_006:0393a18": "後主",
    "X87n1628_006:0393a19": "帝諱緯。字仁綱。武成長子。改元天統。隆化元年詔修",
    "X87n1628_006:0393a20": "鄴都白馬寺佛圖澄所造塔。得舍利三顆。盛以寶瓶。",
    "X87n1628_006:0393a21": "廣武王邕置水晶鉢行道祈請。舍利忽浮水面(統記)。",
    "X87n1628_006:0393a22": "顏之推",
    "X87n1628_006:0393a23": "之推。武平中為黃門郎。仕至光祿大夫。舉家蔬食深",
    "X87n1628_006:0393a24": "信佛教。有顏氏家訓行于世。其歸心篇曰。神仙之事",
    "X87n1628_006:0393b01": "有金玉之費。頗為虗放。縱使得仙。終當有死。不能出",
    "X87n1628_006:0393b02": "世。不勸汝曹學之。佛家三世之事信而有徵。家素歸",
    "X87n1628_006:0393b03": "心。勿輕慢也。其間妙旨具於經論。不復於此贊述。但",
    "X87n1628_006:0393b04": "懼汝曹猶未牢固。略重勸誘耳。其戒殺訓曰。儒家君",
    "X87n1628_006:0393b05": "子。見其生不忍見其死。聞其聲不忍食其肉。高柴曾",
    "X87n1628_006:0393b06": "晳未知內教皆能不殺。此皆仁者自然用心也。含生",
    "X87n1628_006:0393b07": "之類莫不愛命。去殺之事必勉行之。原夫四塵五陰",
    "X87n1628_006:0393b08": "剖析形有。六舟三駕運載群生。萬行俱空千門入善。",
    "X87n1628_006:0393b09": "辨才智慧豈徒七經百氏之愽哉。明非堯舜周孔老",
    "X87n1628_006:0393b10": "莊之所及也。內外兩教本為一體。漸極為異深淺不",
    "X87n1628_006:0393b11": "同。內典初門設五種之禁。與外書五常符同。仁者不",
    "X87n1628_006:0393b12": "殺之禁。義者不盜之禁。禮者不邪之禁。智者不酒之",
    "X87n1628_006:0393b13": "禁。信者不妄之禁。歸周孔而背釋宗。何其迷也(顏氏家訓)。",
    "X87n1628_006:0393b14": "杜弼",
    "X87n1628_006:0393b15": "弼。字輔玄。中山曲陽人。幼聰敏。家貧無書。寄郡學受",
    "X87n1628_006:0393b16": "業。長於筆札。為時輩所推。魏孝明帝孝昌初除大學",
    "X87n1628_006:0393b17": "博士。遷光州曲城令。為政清靜。入北齊。為神武高歡",
    "X87n1628_006:0393b18": "奉使西魏。魏帝見之九龍殿曰。卿精學。聊有所問。經",
    "X87n1628_006:0393b19": "中佛性法性為同為異。弼曰止是一理。又問曰。說者",
    "X87n1628_006:0393b20": "妄皆言法性寬佛性狹如何。弼曰。在寬成寬。在狹成",
    "X87n1628_006:0393b21": "狹。若論性體非狹非寬。帝曰。既言成寬成狹。何得非",
    "X87n1628_006:0393b22": "狹非寬。弼曰。若言是寬則不能為狹。若定是狹亦不",
    "X87n1628_006:0393b23": "能為寬。以非寬非狹故能寬能狹。所成雖異能成恒",
    "X87n1628_006:0393b24": "一。帝稱善(北史．本傳)。",
    "X87n1628_006:0393c01": "陸法和",
    "X87n1628_006:0393c02": "法和。隱居江陵百里洲。衣食居處一與戒行沙門同。",
    "X87n1628_006:0393c03": "及侯景遣將任約擊湘東王於江陵。法和乃詣湘東",
    "X87n1628_006:0393c04": "乞征。約召諸蠻弟子八百人在江津。湘東王遣胡僧",
    "X87n1628_006:0393c05": "祐領千餘人同行。法和役神祠陰兵擊敗之。又甞至",
    "X87n1628_006:0393c06": "襄陽城北大樹下。畫地方二尺。令弟子掘之。得一龜",
    "X87n1628_006:0393c07": "長尺半。以杖扣之曰。汝欲出不能。已數百歲。不逢我",
    "X87n1628_006:0393c08": "者豈見天日乎。為授三歸戒。龜乃入草。梁元帝(即湘東王)",
    "X87n1628_006:0393c09": "以法和為都督郢州刺史。封江乘縣公。甞大聚兵艦",
    "X87n1628_006:0393c10": "欲襲襄陽入武關。元帝慮其為亂。使止之。法和曰。法",
    "X87n1628_006:0393c11": "和是求佛之人。尚不希釋梵天王坐處。豈規王位耶。",
    "X87n1628_006:0393c12": "但於空手佛所與主上有香火因緣。見王應有報至。",
    "X87n1628_006:0393c13": "故救援耳。法和初於百里洲造壽王寺。既架佛殿更",
    "X87n1628_006:0393c14": "截梁柱曰。後四十許年佛法當遭雷雹。此寺幽僻可",
    "X87n1628_006:0393c15": "以免難。及魏平荊州。宮室焚盡。總管欲拆壽王佛殿。",
    "X87n1628_006:0393c16": "嫌其材短乃停。後周武滅佛法。此寺隔在陳境。故不",
    "X87n1628_006:0393c17": "及難。天保六年春。清江王嶽進軍臨江。法和舉州入",
    "X87n1628_006:0393c18": "北齊。文宣帝以法和為大都督十州諸軍事太尉公。",
    "X87n1628_006:0393c19": "詣闕通名不稱官爵。但云荊山居士。文宣賜法和錢",
    "X87n1628_006:0393c20": "百萬。物萬段。甲第一區。田一百頃。奴婢二百人。法和",
    "X87n1628_006:0393c21": "所得奴婢盡免之曰。各隨緣。去錢帛散施。一時便盡。",
    "X87n1628_006:0393c22": "所賜宅營佛寺。自居一傍。與凡人無異。一旦無疾而",
    "X87n1628_006:0393c23": "告弟子死期至。時燒香禮拜坐繩床而終。文宣開棺",
    "X87n1628_006:0393c24": "視之。空棺而已(北史)。",
    "X87n1628_006:0394a01": "魏收",
    "X87n1628_006:0394a02": "收。字伯起。鉅鹿人。河清中拜右僕射。撰魏書佛老志。",
    "X87n1628_006:0394a03": "略曰。生生之類。三世神識常不滅也。凡為善惡必有",
    "X87n1628_006:0394a04": "報應。漸積勝業陶冶粗鄙。經無數形澡鍊神明。乃至",
    "X87n1628_006:0394a05": "無生而得佛道。其始脩心則依佛法僧。謂之三歸。若",
    "X87n1628_006:0394a06": "君子之三畏也。又有五戒。去殺盜婬妄言飲酒。大意",
    "X87n1628_006:0394a07": "與仁義禮智信同。又說六道受生。六度進行。及佛身",
    "X87n1628_006:0394a08": "真應不生不滅。舍利塔廟教法流廣之義。最為深密",
    "X87n1628_006:0394a09": "(佛老志)。",
    "X87n1628_006:0394a10": "後周",
    "X87n1628_006:0394a11": "都長安。起閔帝丁丑。盡靜帝庚子。凡五主。二十四",
    "X87n1628_006:0394a12": "年。　　宇文泰。字黑獺。代郡武川人。相西魏為大",
    "X87n1628_006:0394a13": "師。甞供百法師尋討經論講摩訶衍。命沙門曇顯",
    "X87n1628_006:0394a14": "依大乘經撰菩薩藏眾經要(內典錄)。泰造追遠．陟屺．",
    "X87n1628_006:0394a15": "大乘．魏國．安定．中興．天寶．壽山．梵雲．大福田等寺。",
    "X87n1628_006:0394a16": "度僧一千(辨正錄)。泰追諡文帝。",
    "X87n1628_006:0394a17": "閔帝",
    "X87n1628_006:0394a18": "帝諱覺。字陀羅尼。文帝第三子。受西魏禪。元年勑僧",
    "X87n1628_006:0394a19": "實禪師為周國三藏。詔以舍利藏蒲州常念寺。舍利",
    "X87n1628_006:0394a20": "光明自瓶而出。乃建浮圖以表祥異。帝獵於檀山。遙",
    "X87n1628_006:0394a21": "指山上問群臣有所見乎。掌書記盧光獨曰見一沙",
    "X87n1628_006:0394a22": "門。帝曰是矣。即解圍而還。乃令光於見處造浮圖。掘",
    "X87n1628_006:0394a23": "基一丈。得錫杖瓦鉢(統紀)。",
    "X87n1628_006:0394a24": "明帝",
    "X87n1628_006:0394b01": "帝。諱毓。小名統萬突。文帝長子。改元武成。帝建寺詔",
    "X87n1628_006:0394b02": "略曰。孝感通神。瞻天罔極。莫不布金而構祗桓。流銀",
    "X87n1628_006:0394b03": "而成寶殿。方知鹿苑可期。鶴林無遠。可令太師晉國",
    "X87n1628_006:0394b04": "公總監大陟岵．陟屺二寺(弘明集)。帝為先皇織盧舍那",
    "X87n1628_006:0394b05": "像并二菩薩。各高二丈六尺。檀像十二軀。及金剛獅",
    "X87n1628_006:0394b06": "子等(辨正錄)。",
    "X87n1628_006:0394b07": "武帝",
    "X87n1628_006:0394b08": "帝諱邕。字禰羅突。文帝弟四子。保定三年詔曰。歲在",
    "X87n1628_006:0394b09": "昭陽(三陽春孟)。龍集天井(龍集者。東方蒼龍為歲首也。天井。歲在申)。當令所司",
    "X87n1628_006:0394b10": "奉造一切經藏。始乎生滅之教。訖於泥洹之說(統記)。建",
    "X87n1628_006:0394b11": "德元年詔禪師僧瑋至京。親稟戒誨。勑后妃公卿咸",
    "X87n1628_006:0394b12": "受十善。勑住京城天保寺。帝奉佛。造寺建塔度僧。寫",
    "X87n1628_006:0394b13": "經千餘部。後為道士張賓之惑。遂有毀教之詔(方志)。",
    "X87n1628_006:0394b14": "宣帝",
    "X87n1628_006:0394b15": "帝諱斌。字乾伯。武帝長子。大成元年先是沙門道林",
    "X87n1628_006:0394b16": "以學業進見。與武帝議論二十日。酬酢七十番。武帝",
    "X87n1628_006:0394b17": "不能屈。遂許以復教。會武帝殂。至是道林中請尤力。",
    "X87n1628_006:0394b18": "帝許之。遂下詔曰。先帝惑於異論。以釋道為無益。故",
    "X87n1628_006:0394b19": "廢而不行。然大教所繫。詎宜罷黜。於是興復二教(統紀)。",
    "X87n1628_006:0394b20": "靖帝",
    "X87n1628_006:0394b21": "帝諱衍。後改名闡。宣帝長子。大象元年詔天下復釋",
    "X87n1628_006:0394b22": "道二教。復立佛像。丞相楊堅與陟[阿-可+古]寺僧智藏．靈幹",
    "X87n1628_006:0394b23": "等再落髮。度僧二百二十人(統紀)。",
    "X87n1628_006:0394b24": "隋",
    "X87n1628_006:0394c01": "都長安。起高祖辛丑。盡恭帝丁丑。凡三主。三十七",
    "X87n1628_006:0394c02": "年。",
    "X87n1628_006:0394c03": "高祖",
    "X87n1628_006:0394c04": "帝諱堅。姓楊。弘農華陰人。漢太尉震十四代孫。初有",
    "X87n1628_006:0394c05": "神尼曰智仙。來自河東。謂皇妣曰。此兒甚異。不可於",
    "X87n1628_006:0394c06": "俗間處之。尼躬自撫養。及長謂帝曰。像教將滅。一切",
    "X87n1628_006:0394c07": "鬼神皆西向。汝後當大貴。佛法暫廢。賴汝而興。及周",
    "X87n1628_006:0394c08": "武廢教。尼隱帝家。未幾而逝。至是為天子。大興佛法",
    "X87n1628_006:0394c09": "(隋紀)。開皇元年三月詔於五岳之下各置僧寺一所(三寶",
    "X87n1628_006:0394c10": "記)。二年沙門曇延謁見。勸帝興復佛法。乃下詔曰。周",
    "X87n1628_006:0394c11": "朝廢寺咸與修營。境內之人任聽出家。仍令計口出",
    "X87n1628_006:0394c12": "錢建立經像。由是民間佛經多於六藝之籍(通鑑)。三年",
    "X87n1628_006:0394c13": "詔以京城形勝之地安置伽藍。有僧行處皆許立寺",
    "X87n1628_006:0394c14": "(辨正錄)。四年帝勑律師靈藏曰。弟子是俗人天子。律師",
    "X87n1628_006:0394c15": "是道人天子。有欲離俗者任師度之。由是度僧至數",
    "X87n1628_006:0394c16": "萬。帝大悅曰。律師化人為善。弟子禁人為惡。意則一",
    "X87n1628_006:0394c17": "也(本傳)。五年勑曰。佛以正法付囑國王。朕是人尊。受佛",
    "X87n1628_006:0394c18": "付囑。自今以後每月常請二七僧於大興善寺讀一",
    "X87n1628_006:0394c19": "切經文(釋監)。十三年十二月八日大隋皇帝佛弟子楊",
    "X87n1628_006:0394c20": "堅敬白十方三寶。周代亂常。侮滅聖跡。塔寺毀廢。經",
    "X87n1628_006:0394c21": "像淪亡。致愚者無以導昏迷。智者無以尋聖靈。朕往",
    "X87n1628_006:0394c22": "籍三寶因緣。今膺昌運。作民父母思拯黎元。其廢像",
    "X87n1628_006:0394c23": "遺經悉令雕撰。周室毀像殘經慢僧破寺。如此重罪",
    "X87n1628_006:0394c24": "悉為懺悔(開皇紀)。仁壽元年六月初帝微時遇梵僧。以",
    "X87n1628_006:0395a01": "舍利一裹授之曰。檀越他日為普天慈父。此大覺遺",
    "X87n1628_006:0395a02": "靈與汝供養。及帝即位甞與法師曇遷置舍利掌中",
    "X87n1628_006:0395a03": "數之。或少或多不定。遷曰。諸佛法身過於數量。非世",
    "X87n1628_006:0395a04": "所測。帝始作七寶箱貯之。至是忽憶其事。於是以岐．",
    "X87n1628_006:0395a05": "雍．泰．華．嵩．衡等三十州各建舍利塔。詔曰。仰惟正覺。",
    "X87n1628_006:0395a06": "大慈大悲。救護眾生。津梁庶品。歸依三寶。重興聖教。",
    "X87n1628_006:0395a07": "思與四海共修福業。永作善因同登妙果。其以沙門",
    "X87n1628_006:0395a08": "三十人諳解法相堪宣道者。各將侍者二人散官一",
    "X87n1628_006:0395a09": "人。薰陸香百二十斤。分送舍利往三十州建塔。期以",
    "X87n1628_006:0395a10": "十月十五日午時同入塔。後三十州表奏皆有瑞應。",
    "X87n1628_006:0395a11": "二年正月復勑秦．陝．恒．杭等五十三州建塔。期以四",
    "X87n1628_006:0395a12": "月八日午時同入塔。並如前式。各有感驗(弘明集王邵記)。帝",
    "X87n1628_006:0395a13": "在位二十四年。造寺建塔寫藏經。造金銀檀佛像。度",
    "X87n1628_006:0395a14": "僧設會。不可稱計(釋教錄)。",
    "X87n1628_006:0395a15": "煬帝",
    "X87n1628_006:0395a16": "帝諱廣。高祖第二子。開皇元年為晉王總鎮揚州。時",
    "X87n1628_006:0395a17": "天台顗禪師憩錫廬山。十一年。王迎師至鎮。為設千",
    "X87n1628_006:0395a18": "僧會。師授王以菩薩戒品。因謂王曰。大王紆遵聖禁。",
    "X87n1628_006:0395a19": "宜名總持。王曰。大師傳佛法燈。宜稱智者。久之復還",
    "X87n1628_006:0395a20": "廬山。十五年。師於天台石城而寂焉。王於乙丑即位。",
    "X87n1628_006:0395a21": "改元大業。建寺造像設會度僧各若干(智者傳)。",
    "X87n1628_006:0395a22": "薛道衡",
    "X87n1628_006:0395a23": "道衡。字玄卿。河東汾陰人。高祖受禪。除內史舍人。煬",
    "X87n1628_006:0395a24": "帝嗣位。轉潘州刺史。開皇十一年曇延亡。文帝輟朝。",
    "X87n1628_006:0395b01": "勑王公已下往臨道衡。為祭文。略曰。聖皇啟運。像教",
    "X87n1628_006:0395b02": "再興。卓爾緇衣鬱為稱首。屈宸極之重。申師資之儀。",
    "X87n1628_006:0395b03": "三寶由之弘護。二諦藉以宣揚。以誘人為善之德。為",
    "X87n1628_006:0395b04": "助國行仁之方。足以追踪澄什超邁安遠。豈謂法柱",
    "X87n1628_006:0395b05": "忽傾。慈舟遽覆。匪直悲躔四眾。固亦酸感一人(辨正錄)。",
    "X87n1628_006:0395b06": "李士謙",
    "X87n1628_006:0395b07": "士謙。字士約。趙郡人。髫齓失父。事母以孝聞。伯父瑒",
    "X87n1628_006:0395b08": "每稱之曰。此兒吾家之顏子也。年十二。魏廣平王贊",
    "X87n1628_006:0395b09": "辟開府參軍。事隋有天下。畢志不仕。未甞飲酒食肉。",
    "X87n1628_006:0395b10": "口無殺害之言。善談玄理。甞有一客在座。不信佛家",
    "X87n1628_006:0395b11": "報應之說。士謙諭之曰。積善餘慶。積惡餘殃。高門待",
    "X87n1628_006:0395b12": "封。掃墓望喪。豈非休咎之應耶。佛經曰。轉輪五道。無",
    "X87n1628_006:0395b13": "復窮已。此則賈誼所言千變萬化未始有極。忽然為",
    "X87n1628_006:0395b14": "人之謂也。佛道未東而賢者已知其然矣。至若鯀為",
    "X87n1628_006:0395b15": "能(奴來切。三足鱉)。杜宇為鶗鴂。褒君為龍。牛哀為虎。君子為",
    "X87n1628_006:0395b16": "鵠。小人為猿。彭生為豕。如意為犬。黃母為[元/?]。宣武為",
    "X87n1628_006:0395b17": "鱉。鄧艾為牛。徐伯為魚。鈴下為烏。書生為蛇。羊祐前",
    "X87n1628_006:0395b18": "身李氏之子。此非佛家變受異形之謂耶。客曰。邢子",
    "X87n1628_006:0395b19": "才云。豈有松栢後身化為樗櫟。僕以為然。士謙曰。此",
    "X87n1628_006:0395b20": "不類之談也。變化皆由心造。木豈有心乎。客又問三",
    "X87n1628_006:0395b21": "教優劣。士謙曰。佛日也。道月也。儒五星也。客亦不能",
    "X87n1628_006:0395b22": "難而止(隋書)。",
    "X87n1628_006:0395b23": "費長房",
    "X87n1628_006:0395b24": "長房。成都人。先為沙門。周武沙汰反俗。隋興。入預譯",
    "X87n1628_006:0395c01": "經。開皇十七年為翻經學士。進開皇三寶錄十五卷",
    "X87n1628_006:0395c02": "(弘明集)。",
    "X87n1628_006:0395c03": "王通",
    "X87n1628_006:0395c04": "通。字仲淹。洛陽龍門人。大業十三年有疾。聞煬帝被",
    "X87n1628_006:0395c05": "害。泫然而興曰。生民厭亂久矣。其或者將啟堯舜之",
    "X87n1628_006:0395c06": "運。吾不與焉命也。通卒於家。門人諡曰文中子。弟子",
    "X87n1628_006:0395c07": "薛收等編集其言。名中說。其周公篇曰。詩書盛而秦",
    "X87n1628_006:0395c08": "世滅。非仲尼之罪也。虗玄長而晉室亂。非老莊之罪",
    "X87n1628_006:0395c09": "也。齋戒修而梁國亡。非釋迦之罪也。或問佛。文中子",
    "X87n1628_006:0395c10": "曰。聖人也。其教何如。曰西方之教也。中國則泥。文中",
    "X87n1628_006:0395c11": "子讀讜議曰。二教於是乎一矣。或問長生神仙之道。",
    "X87n1628_006:0395c12": "文中子曰。仁義不修。孝弟不立。奚為長生(文中子)。文中",
    "X87n1628_006:0395c13": "子之弟名績。著書。號東臯子。",
    "X87n1628_006:0395c14": "辛彥之",
    "X87n1628_006:0395c15": "彥之。狄道人。博涉經史。與牛弘同志好學。後入關。遂",
    "X87n1628_006:0395c16": "家京兆。周文帝見而器之。拜中書侍郎。隋高祖受禪。",
    "X87n1628_006:0395c17": "除太常少卿。為潞州刺史。建浮屠十五層。州人張元",
    "X87n1628_006:0395c18": "暴卒復甦云。神遊天上。見一堂極崇麗。天人曰。辛刺",
    "X87n1628_006:0395c19": "史有大功德。作此堂以待之(隋書)。",
    "X87n1628_006:0395c20": "揚素",
    "X87n1628_006:0395c21": "素。字處道。奇策高文。為一時之傑。累官上柱國。封越",
    "X87n1628_006:0395c22": "國公。尊重佛法。造光明寺。又於華嶽造思覺寺。素甞",
    "X87n1628_006:0395c23": "行道觀。見壁間畵像。問道士曰此何圖也。道士曰老",
    "X87n1628_006:0395c24": "子化胡成佛圖。素曰。承聞老子化胡。胡人不受。老子",
    "X87n1628_006:0396a01": "變身作佛。胡人方受。是則佛能化胡。道不能化。何言",
    "X87n1628_006:0396a02": "老子化胡乎。老子安用化胡為佛。何不化胡為道。道",
    "X87n1628_006:0396a03": "流不能對(統紀)。",
    "X87n1628_006:0396a05": "佛法金湯編卷第六天台釋如惺重校"
}