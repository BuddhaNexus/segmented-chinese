{
    "T51n2077_036:0711a02": "續傳燈錄卷第三十六",
    "T51n2077_036:0711a04": "大鑑下第二十世",
    "T51n2077_036:0711a05": "薦福道生禪師法嗣薦福道生禪師法嗣",
    "T51n2077_036:0711a06": "徑山道冲禪師徑山癡絕禪師諱道冲。武信長江荀氏子。母",
    "T51n2077_036:0711a07": "郭氏。生而豐上短下資性絕人。少長以進士",
    "T51n2077_036:0711a08": "業應詔不利。受釋氏學於梓州妙音院禮修",
    "T51n2077_036:0711a09": "證為落髮師。遊成都習經論。紹熙壬子出峽。",
    "T51n2077_036:0711a10": "回翔荊楚間。時松源岳唱密菴之道于饒之",
    "T51n2077_036:0711a11": "薦福。徑造其廬。以歲饑不受。會曹源生出世",
    "T51n2077_036:0711a12": "妙果。師聽入門語。有省。參堂俾侍香。朝從夕",
    "T51n2077_036:0711a13": "遊。老拳痛棒不少貸。平生知見至是多無影",
    "T51n2077_036:0711a14": "響。曹源徙龜峯侍行。又三年以偈辭游浙。其",
    "T51n2077_036:0711a15": "言有曰。尚餘窮相一雙手。要向諸方痒處爬。",
    "T51n2077_036:0711a16": "至京師松源主靈隱。師依焉。嘉定己卯由徑",
    "T51n2077_036:0711a17": "山第一座應嘉禾光孝請嗣曹源。是時菴元",
    "T51n2077_036:0711a18": "覺菴即逢菴原無相範石谿月。皆在會中道",
    "T51n2077_036:0711a19": "聞于朝。忠獻衛王以堂帖除蔣山。瀕江易澇",
    "T51n2077_036:0711a20": "下田多無秋。師忍饑鳴道行乞養士。居十三",
    "T51n2077_036:0711a21": "年無倦色。嘉熙己亥侍郎東畎曹公豳帥閩。",
    "T51n2077_036:0711a22": "聞師道望以鼓山來聘。未行雪峯牒至。領事",
    "T51n2077_036:0711a23": "半年而天童詔下。眾集如海法度修明。雖宏",
    "T51n2077_036:0711a24": "智盛時殆不之過。育王虛席攝住持事。往來",
    "T51n2077_036:0711a25": "說法兩山間上堂曰。天童用底來育王用不",
    "T51n2077_036:0711a26": "著。育王用底歸天童用不著。雖然如是用不",
    "T51n2077_036:0711a27": "著處用有餘。一箭雙鵰隨手落。又結夏上堂",
    "T51n2077_036:0711a28": "云。圓覺伽藍塵塵有路。坐斷去來頓空今古。",
    "T51n2077_036:0711a29": "那裏十三這邊十五。後先不差毫髮許。可笑",
    "T51n2077_036:0711b01": "黃面瞿曇。至今不知落處。二年淳祐甲辰有",
    "T51n2077_036:0711b02": "旨移靈隱。而世故有不滿其意者。伐鼓告眾",
    "T51n2077_036:0711b03": "歸隱金陵。京兆尹遣屬官追挽至蘇臺不可。",
    "T51n2077_036:0711b04": "朝命以虎丘俾養老不就。留守虛齋趙公以蔣",
    "T51n2077_036:0711b05": "山起之不應。戊申春育王笑翁堪散席。朝",
    "T51n2077_036:0711b06": "論以大覺故家不輕畀付。召師隱所。使者三。",
    "T51n2077_036:0711b07": "返卒不奉。詔明年升徑山。未幾膈間疾作涉",
    "T51n2077_036:0711b08": "春不瘳。然陞堂說法不廢。二月末始不出。然",
    "T51n2077_036:0711b09": "說偈書贊嬉笑言論如平時。侍僧以遺偈請。",
    "T51n2077_036:0711b10": "麾斥不顧。已而笑謂侍者曰。末後一句。無可",
    "T51n2077_036:0711b11": "商量。只要箇人。直下承當。自是屏却醫藥謝",
    "T51n2077_036:0711b12": "絕外事。至十四夜分起坐移頃而逝。歸葬于",
    "T51n2077_036:0711b13": "金陵山中。",
    "T51n2077_036:0711b14": "淨慈聞禪師法嗣淨慈聞禪師法嗣",
    "T51n2077_036:0711b15": "徑山妙高禪師杭州徑山雲峯禪師名妙高。福之長溪人也。",
    "T51n2077_036:0711b16": "家世業儒。母阮夢池上嬰兒合爪坐蓮華心",
    "T51n2077_036:0711b17": "手捧得之。覺而生師。因名夢池。神彩秀徹嗜",
    "T51n2077_036:0711b18": "書力學尤耽釋典。固請學出世法。依吳中雲",
    "T51n2077_036:0711b19": "夢澤公受具戒。師銳意求道首參癡絕。次見",
    "T51n2077_036:0711b20": "無準。準尤器愛。遂之育王見偃溪。入室掌藏",
    "T51n2077_036:0711b21": "鑰。一日溪舉譬如牛過窓櫺頭角四蹄都過",
    "T51n2077_036:0711b22": "了因甚尾巴過不得。師劃然有省答曰。鯨吞",
    "T51n2077_036:0711b23": "海水盡。露出珊瑚枝。溪可之。會溪遷南屏師",
    "T51n2077_036:0711b24": "與俱。後出世住宣興大蘆。遂為嫡嗣。遷江陰",
    "T51n2077_036:0711b25": "勸忠霅川何山雲衲四來。蔣山虛席師奉朝",
    "T51n2077_036:0711b26": "命居之。歷十有三載眾踰五千指。德祐乙亥",
    "T51n2077_036:0711b27": "寺被兵軍士有迫師求金者。俄以刃擬師。師",
    "T51n2077_036:0711b28": "延頸曰。欲殺即殺。吾頭非汝礪刃死。辭色了",
    "T51n2077_036:0711b29": "無怖畏。軍士感動擲刃而去。丞相伯顏公見",
    "T51n2077_036:0711c01": "師加敬。施牛百齋糧五百。寺賴以濟。至元庚",
    "T51n2077_036:0711c02": "辰遷徑山。寺罹回祿。草創纔什一。師究心興",
    "T51n2077_036:0711c03": "建。不十年悉還舊觀。戊子春魔事忽作。有譖",
    "T51n2077_036:0711c04": "毀禪宗者。師嘆曰。此宗門大事。吾當忍死爭",
    "T51n2077_036:0711c05": "之。遂趨京。有旨集諸宗徒廷辨。上問。禪以何",
    "T51n2077_036:0711c06": "為宗。師奏。淨智妙圓體本空寂。非見聞覺知",
    "T51n2077_036:0711c07": "思慮分別所能到。宣問再三。師歷舉西天東",
    "T51n2077_036:0711c08": "土諸祖以至德山臨濟棒喝因緣。大抵禪是",
    "T51n2077_036:0711c09": "正法眼藏涅槃妙心。趨最上乘。孰有過於禪。",
    "T51n2077_036:0711c10": "詞指明顯餘二千言。又宣進榻前。與譖者反",
    "T51n2077_036:0711c11": "復論難。譖者辭屈。上大悅。禪宗安堵如初。陛",
    "T51n2077_036:0711c12": "辭南歸。示眾云。我本深藏岩竇隱遯過時。不",
    "T51n2077_036:0711c13": "謂日照天臨難逃至化。又云。衲帔蒙頭萬事",
    "T51n2077_036:0711c14": "休。此時山僧都不會。徑山復災師謂眾曰。吾",
    "T51n2077_036:0711c15": "夙負此山債耳。遂竭力再營建。匯殿坡為池。",
    "T51n2077_036:0711c16": "他屋以次落成。癸巳六月十七日書偈而逝。",
    "T51n2077_036:0711c17": "師生於嘉定己卯二月十七日。壽七十五。臘",
    "T51n2077_036:0711c18": "五十九。葬于寺之西麓云。",
    "T51n2077_036:0711c19": "育王觀禪師法嗣育王觀禪師法嗣",
    "T51n2077_036:0711c20": "徑山元熙禪師徑山佛智晦機禪師諱元熙。族豫章唐氏世",
    "T51n2077_036:0711c21": "業儒。西山明覺院明公廼師之族叔。父聚其",
    "T51n2077_036:0711c22": "宗族子弟。教之世典。師與兄元齡俱從進士",
    "T51n2077_036:0711c23": "業。元齡既登第。師年十九遂從明公祝髮。將",
    "T51n2077_036:0711c24": "遊方。其母憐之。私具白金為裝。師謂財足喪",
    "T51n2077_036:0711c25": "忘。即善辭母不持一錢以行。至吳。一時名宿",
    "T51n2077_036:0711c26": "皆欲出已座下不顧也。聞物初觀禪師闡化玉",
    "T51n2077_036:0711c27": "几往依之。物初與語大驚異之。留侍左右朝",
    "T51n2077_036:0711c28": "夕咨扣盡發其祕。字之曰晦機。為偈以勉焉。",
    "T51n2077_036:0711c29": "後至錢塘謁東叟穎公于南屏。延師掌記。至",
    "T51n2077_036:0712a01": "元中總統楊璉真加奉旨取育王舍利塔進入",
    "T51n2077_036:0712a02": "供養。乃親詣師求記述舍利始末。因招與俱。",
    "T51n2077_036:0712a03": "師辭曰。我有老母兵後存亡不可知。遂歸江",
    "T51n2077_036:0712a04": "西。則元齡先以臨江通判從文丞相起兵死。",
    "T51n2077_036:0712a05": "獨母在堂。師奉之。以孝聞。隱居里之灊山。元",
    "T51n2077_036:0712a06": "貞二年出世應百丈之請。居十二載而法席",
    "T51n2077_036:0712a07": "振興。至大初應淨慈之請。入寺之日行中書",
    "T51n2077_036:0712a08": "省行宣政院官屬俯伏迎請發揚宗旨。四方",
    "T51n2077_036:0712a09": "英衲一時輻湊。上堂曰。雲門道。箇普字盡大",
    "T51n2077_036:0712a10": "地人不奈何。殊不知雲門四稜塌地。當時若",
    "T51n2077_036:0712a11": "與震威一喝待此老惡發徐徐打。箇問訊道。",
    "T51n2077_036:0712a12": "莫怪觸忤好。非徒扶起此老。管取話行天下。",
    "T51n2077_036:0712a13": "居七載還徑山。閱三月師杖策歸南山之下。",
    "T51n2077_036:0712a14": "復起之不往也。江西學者聞師退閑。咸傾誠",
    "T51n2077_036:0712a15": "法味以致。百丈大仰之徒爭來請師。師辭不",
    "T51n2077_036:0712a16": "獲已遂返仰山。居三年將示寂。手書所與往",
    "T51n2077_036:0712a17": "來作偈示眾。擲筆化去。延祐六年閏八月十",
    "T51n2077_036:0712a18": "有七日也。壽八十二。大仰之下有金雞石者。",
    "T51n2077_036:0712a19": "應馬大師懸讖故葬焉。而其徒之在杭者。又",
    "T51n2077_036:0712a20": "建塔于淨慈之西隱。以存詹敬之所。嗣法者",
    "T51n2077_036:0712a21": "有笑隱訢石室瑛仲芳倫云。",
    "T51n2077_036:0712a22": "徑山善珍禪師法嗣徑山善珍禪師法嗣",
    "T51n2077_036:0712a23": "徑山行端禪師杭州徑山元叟禪師諱行端。族臨海何氏世",
    "T51n2077_036:0712a24": "業儒。母陳氏。師生而秀拔。幼不茹葷。年十二",
    "T51n2077_036:0712a25": "從族叔父茂上人得度於餘杭之化城院。十八",
    "T51n2077_036:0712a26": "受具戒。一切文字不由師授自然能通。初參",
    "T51n2077_036:0712a27": "藏叟和尚於徑山。叟問。汝是甚處人。師云。台",
    "T51n2077_036:0712a28": "州叟便喝師展坐具。又喝師收坐具。叟云。放",
    "T51n2077_036:0712a29": "汝三十棒參堂去。師於言下豁然頓悟。即延",
    "T51n2077_036:0712b01": "入侍司。叟告寂。師至淨慈依石林鞏公。即處",
    "T51n2077_036:0712b02": "以記室。尋以靈隱山水清勝往挂錫焉。師嘗",
    "T51n2077_036:0712b03": "自稱寒拾。里人橫川珙公在育王。以偈招曰。",
    "T51n2077_036:0712b04": "寥寥天地間。獨有寒山子。師竟不渡江而謁",
    "T51n2077_036:0712b05": "覺菴真公於承天。復參雪岩欽公於仰山。岩",
    "T51n2077_036:0712b06": "問。何處來。師云。兩淛。岩云。因甚語音不同。",
    "T51n2077_036:0712b07": "師云。合取臭口。岩云。獺徑橋高集雲峯峻。未",
    "T51n2077_036:0712b08": "識書記在。師拍手云。鴨吞螺螄眼睛突出。岩",
    "T51n2077_036:0712b09": "笑顧謂侍者。點好茶來。師云。也不消得。居三",
    "T51n2077_036:0712b10": "歲而岩逝。乃還淛右。徑山請師居第一座。大",
    "T51n2077_036:0712b11": "德庚子出世湖之資福。學徒奔湊名聞京國。",
    "T51n2077_036:0712b12": "特旨賜慧文正辨禪師。中書平章事張閭公",
    "T51n2077_036:0712b13": "任行宣政使。首舉師主中天竺。開堂之日公",
    "T51n2077_036:0712b14": "率僚屬親臨座下。皇慶壬子遷靈隱。有旨設",
    "T51n2077_036:0712b15": "水陸大會于金山。命師升座說法。竣事入覲。",
    "T51n2077_036:0712b16": "加賜佛日普照之號。陛辭南歸養高于良陼",
    "T51n2077_036:0712b17": "之西菴。至治壬戌徑山虛席。宣政行院請師",
    "T51n2077_036:0712b18": "補其處。師至是凡三被金襴袈裟之賜。二十",
    "T51n2077_036:0712b19": "年間足不越閫。而慕其道者鱗萃至無所容。",
    "T51n2077_036:0712b20": "僧問。如何是正法眼藏。師云。十字街頭石敢",
    "T51n2077_036:0712b21": "當。僧云。莫只這便是麼。師云。月似彎弓少雨",
    "T51n2077_036:0712b22": "多風。上堂舉。僧問趙州狗子還有佛性也無。",
    "T51n2077_036:0712b23": "州云無。又僧問。狗子還有佛性也無。州云有。",
    "T51n2077_036:0712b24": "師云。若以無為究竟。後來因甚道有。若以有",
    "T51n2077_036:0712b25": "為諦當。前面因甚道無。者裏捉敗趙州。許爾",
    "T51n2077_036:0712b26": "天上天下。上堂。秋風涼秋夜長。未歸客思故",
    "T51n2077_036:0712b27": "鄉。拍禪床。自是不歸歸便得。五湖煙景有誰",
    "T51n2077_036:0712b28": "爭。師嘗勘一新到僧云。何方聖者甚處靈祇。",
    "T51n2077_036:0712b29": "僧云臨朕碪。師云。杜撰禪和如麻似粟參堂",
    "T51n2077_036:0712c01": "去。又勘一僧云。棊盤石斫破爾腦門。盋盂池",
    "T51n2077_036:0712c02": "浸爛爾脚板。僧擬答。師便喝。又勘一僧云。擘",
    "T51n2077_036:0712c03": "開華嶽連天秀。放出黃河徹底清。即且置。平",
    "T51n2077_036:0712c04": "實地上道將一句來。僧擬開口。師便打。師以",
    "T51n2077_036:0712c05": "呵叱怒罵為門弟子慈切之誨。以不近人情",
    "T51n2077_036:0712c06": "行天下大公之道。師之利他皆陰為之沒齒",
    "T51n2077_036:0712c07": "不言。師生於宋寶祐乙卯。以至正辛巳八月",
    "T51n2077_036:0712c08": "四日。書偈訣眾云。本無生滅。焉有去來。冰",
    "T51n2077_036:0712c09": "河發焰。鐵樹花開。投筆垂一足而化。世壽八",
    "T51n2077_036:0712c10": "十八僧臘七十六。以是月十一日奉全身窆",
    "T51n2077_036:0712c11": "于寂照塔院。弟子竹泉林古鼎。銘夢堂噩楚",
    "T51n2077_036:0712c12": "石琦以中及等。皆足亢其宗。",
    "T51n2077_036:0712c13": "淨慈仲穎禪師法嗣淨慈仲穎禪師法嗣",
    "T51n2077_036:0712c14": "江心了萬禪師溫州江心一山禪師諱了万。族臨川金氏。貌",
    "T51n2077_036:0712c15": "瘠而弱。年十五業程文有聲。然素志出家莫",
    "T51n2077_036:0712c16": "奪。去從金溪常樂院思仁者祝髮。俄有靈芝",
    "T51n2077_036:0712c17": "產戶樞。占者曰。吉徵也。及游方謁偃溪聞公",
    "T51n2077_036:0712c18": "荊叟珏公簡翁敬公皆相語合。東叟領南屏",
    "T51n2077_036:0712c19": "擇師掌記。師偶經神祠。見紙灰隨風旋起者。",
    "T51n2077_036:0712c20": "脫然忘所證。亟以白東叟。東叟詰之終無疑",
    "T51n2077_036:0712c21": "滯。遂蒙印可。後遊天台及境眾請開法寒岩。",
    "T51n2077_036:0712c22": "竟嗣東叟。踰三年遷仙居紫籜。歷十載遷疎",
    "T51n2077_036:0712c23": "山。當道議不合即撾退。未幾江淮總統會諸",
    "T51n2077_036:0712c24": "山于靈隱直指堂。議以開先迎居之。師蒞事",
    "T51n2077_036:0712c25": "叢林鼎新。又十年升住江心。少不適意輒棄",
    "T51n2077_036:0712c26": "去。寺眾數百懇留。隨至憑公嶺。不從。各泣別",
    "T51n2077_036:0712c27": "散去。師恬然如脫去桎梏焉。會廬山月㵎明",
    "T51n2077_036:0712c28": "公遣舟迎歸東溪。明公示寂。開先之眾復以",
    "T51n2077_036:0712c29": "請。師力却之。眾懇迫至再四。願不以寺事累",
    "T51n2077_036:0713a01": "師。惟乞訓徒耳。皇慶元年十一月二十六日",
    "T51n2077_036:0713a02": "遘疾危坐不近藥。閱七日命具浴更衣出據",
    "T51n2077_036:0713a03": "室几書訣眾語坐逝。闍維收五色舍利如菽",
    "T51n2077_036:0713a04": "不可計。雙目睛不燼。鎔以烈焰益晶熒。齒牙",
    "T51n2077_036:0713a05": "頂骨錚有聲。時改作豫章烏遮塔。江西行省",
    "T51n2077_036:0713a06": "丞相斡赤命以舊藏釋尊舍利奉於中。而遣",
    "T51n2077_036:0713a07": "使分一山之目睛舍利。貯之銀匣陪葬焉餘",
    "T51n2077_036:0713a08": "骼舍利又以葬東溪。",
    "T51n2077_036:0713a09": "岳林益禪師奉化岳林栯堂益禪師。溫州人開法婺之天",
    "T51n2077_036:0713a10": "寧。遷薦福。後主明之太平。升彰聖至岳林。上",
    "T51n2077_036:0713a11": "堂云。古者道。我者裏無法與人。只是據欵結",
    "T51n2077_036:0713a12": "案。彰聖者裏亦無法與人。亦不據欵結案。拈",
    "T51n2077_036:0713a13": "拄杖云。如何是佛赤脚踏蓮花。如何是佛向",
    "T51n2077_036:0713a14": "上事雕梁畫棟。擲下拄杖便歸方丈。二月十",
    "T51n2077_036:0713a15": "五日上堂擊拂一下。彰聖今日將三十年前",
    "T51n2077_036:0713a16": "冷灰中爆出烏豆。換老胡眼睛去也。喝一喝",
    "T51n2077_036:0713a17": "云。設有一法過於涅槃。我此一喝不作一喝",
    "T51n2077_036:0713a18": "用。",
    "T51n2077_036:0713a19": "雙林朋禪師法嗣雙林朋禪師法嗣",
    "T51n2077_036:0713a20": "靈隱祖誾禪師杭州靈隱悅堂誾禪師。南康周氏子。宋端平",
    "T51n2077_036:0713a21": "元年八月一日生。年十三稟父母。依同郡嘉",
    "T51n2077_036:0713a22": "瑞寺出家。禮偃一人為師薙落受具。一日閱",
    "T51n2077_036:0713a23": "華嚴經。至惟一堅密身一切塵中現。忽有省。",
    "T51n2077_036:0713a24": "即往見別山智公於蔣山。智問。近離何處。師",
    "T51n2077_036:0713a25": "云。江西。智云。馬大師安樂否。師叉手進云。",
    "T51n2077_036:0713a26": "起居和尚。智命侍香。未幾至杭見斷橋倫公",
    "T51n2077_036:0713a27": "於淨慈。倫問。臨濟三遭黃檗痛棒是否。師云",
    "T51n2077_036:0713a28": "是。又問。因甚大愚肋下築三拳。師云。得人一",
    "T51n2077_036:0713a29": "牛還人一馬。倫頷之。倫逝而柏山介石適來",
    "T51n2077_036:0713b01": "補其處。一日室中舉柏樹子話。師擬議。石抗",
    "T51n2077_036:0713b02": "聲云。何不道黃鶴樓前鸚鵡洲。師於言下頓",
    "T51n2077_036:0713b03": "悟。即令侍香。久之歸廬山東岩。日公住圓通",
    "T51n2077_036:0713b04": "延師分座。九江守錢真孫聘師出世西林為",
    "T51n2077_036:0713b05": "介石嗣。至元二十五年遷開先。又選東林。元",
    "T51n2077_036:0713b06": "貞初奉詔赴闕入對稱旨。賜璽書號通慧禪",
    "T51n2077_036:0713b07": "師并金襴法衣。大德九年陞住靈隱。嘗勘一",
    "T51n2077_036:0713b08": "僧云。微塵諸佛在爾舌上。三藏聖教在爾脚",
    "T51n2077_036:0713b09": "底。何不瞥地。僧罔措。師便喝。又勘一僧云。",
    "T51n2077_036:0713b10": "釋迦彌勒是他奴他是阿誰。僧擬對。師便打。",
    "T51n2077_036:0713b11": "一僧新到。師問。何處來。僧云。閩中。師云。彼",
    "T51n2077_036:0713b12": "處佛法如何住持。僧云。饑即喫飯困即打睡。",
    "T51n2077_036:0713b13": "師云錯。僧云。未審和尚此間如何住持。師拂",
    "T51n2077_036:0713b14": "袖歸方丈。僧休去。居四歲而逝。訣眾偈曰。緣",
    "T51n2077_036:0713b15": "會而來。緣散而去。撞倒須彌。虛空獨露。世壽",
    "T51n2077_036:0713b16": "七十五。僧臘五十二。",
    "T51n2077_036:0713b17": "天童雲外禪師法嗣天童雲外禪師法嗣",
    "T51n2077_036:0713b18": "雪竇大證禪師明州雪竇無印禪師諱大證。族番陽史氏子。",
    "T51n2077_036:0713b19": "生于大德丁酉歲正月二十四日。幼穎異父",
    "T51n2077_036:0713b20": "母知不可留。使從州之昌國寺智節學出世",
    "T51n2077_036:0713b21": "法。年十四薙落受具戒。出遊謁荊石琬公于",
    "T51n2077_036:0713b22": "廬山圓通。機語不契。時思菴睿公居間房。師",
    "T51n2077_036:0713b23": "日親煆煉。雲外岫公方唱曹洞之道于天童。",
    "T51n2077_036:0713b24": "師往依之。一日入室次公云。天童今日大死",
    "T51n2077_036:0713b25": "去也。汝作麼生救。師云。請和尚喫飯。公又",
    "T51n2077_036:0713b26": "云。天童今日大死去也。汝不要相救師云。救",
    "T51n2077_036:0713b27": "他作麼。公又云。天童今日大死去也。阿誰與",
    "T51n2077_036:0713b28": "我同行。師云。和尚先行某甲後隨。公呵呵大",
    "T51n2077_036:0713b29": "笑。自茲情同魚水。猶溈山之與寂子也遂命",
    "T51n2077_036:0713c01": "典藏教。已而謁中峯本公于天目山。公雅相",
    "T51n2077_036:0713c02": "器重。至治間詔天下善書者。以金書藏經與",
    "T51n2077_036:0713c03": "國師妙公偕北上入覲。竣事賜以織金屈眴",
    "T51n2077_036:0713c04": "之衣。泰定初南還江淛。丞相脫歡公領行宣",
    "T51n2077_036:0713c05": "政院事。起師主衢之南禪說法。為雲外之嗣。",
    "T51n2077_036:0713c06": "雲外嗣直翁舉。直翁嗣東谷光。東谷嗣明極",
    "T51n2077_036:0713c07": "祚明極嗣自得暉。蓋隰州古佛之六世也。繼",
    "T51n2077_036:0713c08": "領光孝遷信之祥符。既而洪之翠岩。饒之芝",
    "T51n2077_036:0713c09": "山。俱以行院檄請。師以疾固辭。至正七年主",
    "T51n2077_036:0713c10": "慶元之定水。閱九年遷雪竇。上堂曰。千說萬",
    "T51n2077_036:0713c11": "說不若覿面一見。昨日二十九。今朝七月一。",
    "T51n2077_036:0713c12": "報爾參玄人。光陰如箭疾。娘生兩隻眼。箇箇",
    "T51n2077_036:0713c13": "黑如漆。急急急回頭。看取天真佛。良久是何",
    "T51n2077_036:0713c14": "面目。下座巡堂喫茶。又上堂。妙不妙衲僧鼻",
    "T51n2077_036:0713c15": "孔多無竅。玄不玄剎竿頭上無青天。至士寧",
    "T51n2077_036:0713c16": "容袖手。良馬豈待揮鞭。全超棒喝不落蹄筌。",
    "T51n2077_036:0713c17": "百鳥不來春又去。岩房嬴得日高眠。居四年",
    "T51n2077_036:0713c18": "退居定水之圓明菴。明年辛丑九月二十一",
    "T51n2077_036:0713c19": "日示寂。得年六十有五。奉龕闍維燼餘牙齒",
    "T51n2077_036:0713c20": "數珠不壞。舍利明瑩。門人景雲等斂諸不壞",
    "T51n2077_036:0713c21": "者。建塔圓明庵後。",
    "T51n2077_036:0713c22": "靈隱崇岳禪師法嗣靈隱崇岳禪師法嗣",
    "T51n2077_036:0713c23": "金山善開禪師鎮江金山善開禪師字掩室。上堂舉密庵破",
    "T51n2077_036:0713c24": "沙盆話頌云。法眼拈來早自謾。無端錯對破",
    "T51n2077_036:0713c25": "沙盆。而今遍界難遮掩。殃害叢林累子孫。",
    "T51n2077_036:0713c26": "道場普岩禪師湖州道場運菴禪師諱普岩。題趙州像偈云。",
    "T51n2077_036:0713c27": "無端提起七斤衫。多少禪人著意參。盡向青",
    "T51n2077_036:0713c28": "州做窠窟。不知春色在江南。其下有虛空愚",
    "T51n2077_036:0713c29": "石帆衍紹之。",
    "T51n2077_036:0714a01": "華藏覺通禪師華藏覺通禪師字無得。青苗會上堂。破一微",
    "T51n2077_036:0714a02": "塵出大經。鳶飛魚躍更分明。不將眼看將心",
    "T51n2077_036:0714a03": "看。已是重敲火裏氷。淹黑豆昧平生。直須劫",
    "T51n2077_036:0714a04": "外話豐登。繰成白雪桑重綠。割盡黃雲稻正",
    "T51n2077_036:0714a05": "青。嗣法有虛舟度云。",
    "T51n2077_036:0714a06": "龍翔希璉禪師溫州龍翔石岩禪師諱希璉。潮陽馬氏子。室",
    "T51n2077_036:0714a07": "中僧問。昔日佛照光禪師因宋孝宗宣問。釋",
    "T51n2077_036:0714a08": "迦佛入山六年所成何事。光曰。將謂陛下忘",
    "T51n2077_036:0714a09": "却。師答以頌曰。大根大器大熏修。瞥轉機輪",
    "T51n2077_036:0714a10": "向上頭。萬億斯年惟一佛。雪山元不隔龍樓。",
    "T51n2077_036:0714a11": "瑞岩光睦禪師瑞岩少室光睦禪師。上堂舉。曹山霞因僧侍",
    "T51n2077_036:0714a12": "立。山曰。道者可殺熱。曰是。山曰。秖如熱向",
    "T51n2077_036:0714a13": "甚麼處回避。曰向鑊湯爐炭裏回避。山曰。秖",
    "T51n2077_036:0714a14": "如鑊湯爐炭。又作麼生回避。曰眾苦不能到。",
    "T51n2077_036:0714a15": "師頌曰。瞎却頂門三隻眼。鑊湯爐炭裏優游。",
    "T51n2077_036:0714a16": "若言眾苦不能到。端的何曾有地頭。",
    "T51n2077_036:0714a17": "天目文禮禪師明州天童山天目禪師。諱文禮號滅翁。杭之",
    "T51n2077_036:0714a18": "臨安人姓阮氏。家天目山之麓。因又號天目",
    "T51n2077_036:0714a19": "云。師生六歲携籃隨母採桑。俄而寤。念携之",
    "T51n2077_036:0714a20": "者誰邪。遂有出家志。年十六依鄉之真相寺",
    "T51n2077_036:0714a21": "僧智月剃落。往淨慈參混源。混源舉見成公",
    "T51n2077_036:0714a22": "案放汝三十棒話不契。謁育王佛照光禪師。",
    "T51n2077_036:0714a23": "光問。恁麼來者那箇是汝主人公。師豁然領",
    "T51n2077_036:0714a24": "旨。他日光再問。是風動是幡動這僧如何。師",
    "T51n2077_036:0714a25": "云。物見主眼卓竪。又問。不是風動不是幡動。",
    "T51n2077_036:0714a26": "甚處見祖師。師云。揭却腦蓋。光喜其俊邁挽",
    "T51n2077_036:0714a27": "為書記。久之返淛西。聽一心三觀之旨于上",
    "T51n2077_036:0714a28": "天竺。松源岳禪師唱道饒之薦福。室中問僧。",
    "T51n2077_036:0714a29": "不是風動不是幡動。擬議即棒出。師聞之頓",
    "T51n2077_036:0714b01": "忘知解。廼往參焉蒙印可得盡其旨。辭松源",
    "T51n2077_036:0714b02": "巡禮江淮間祖塔。時淛翁琰公主蔣山。挽師",
    "T51n2077_036:0714b03": "充立僧首座。晉陵尤公焴數至山。誦師提唱",
    "T51n2077_036:0714b04": "語悅服。嘉定五年約齋居士張公鎡。請師開",
    "T51n2077_036:0714b05": "法臨安慧雲。一香為松源嗣既而遷溫之能",
    "T51n2077_036:0714b06": "仁。未幾辭歸西丘。時節齋趙公慕師高行。微",
    "T51n2077_036:0714b07": "服過西丘。師亦不問其姓名與語終日而去。",
    "T51n2077_036:0714b08": "明日奏請師住持淨慈。室中每舉南山筀笋",
    "T51n2077_036:0714b09": "東海烏鰂話。學者擬議。師輒督牙三下。莫有",
    "T51n2077_036:0714b10": "湊泊之者。厥後遷居福泉升住天童。師因上",
    "T51n2077_036:0714b11": "堂舉。楞嚴經云。諸可還者自然非汝。不汝還",
    "T51n2077_036:0714b12": "者非汝而誰。師頌云。不汝還者復是誰。殘紅",
    "T51n2077_036:0714b13": "流在釣魚磯。日斜風定無人掃。燕子銜將水",
    "T51n2077_036:0714b14": "際飛。冬至上堂云。黃鐘纔起時。九數從頭",
    "T51n2077_036:0714b15": "數。相將幽谷鶯啼。次第雕梁燕語。田父祭句",
    "T51n2077_036:0714b16": "芒。叢祠敲社鼓。農父狎牛郎。村姑教蠶婦。光",
    "T51n2077_036:0714b17": "陰老盡世間人。冬至寒食一百五。宏智禪師",
    "T51n2077_036:0714b18": "忌上堂。夜明簾外寶鑑堂前。元無兼帶豈有",
    "T51n2077_036:0714b19": "偏圓。正恁麼時畢竟誰居正位。古渡無人霜",
    "T51n2077_036:0714b20": "月冷。蘆花風靜鷺鷥眠。有來上座直入方丈",
    "T51n2077_036:0714b21": "云。某甲有狀告投和尚。師云。對頭在那裏。來",
    "T51n2077_036:0714b22": "云。和尚便是。師云。老僧與汝有甚麼冤讎。來",
    "T51n2077_036:0714b23": "無語。師捉住云。冤家冤家。新到相看。師問。",
    "T51n2077_036:0714b24": "汝名什麼。僧云。智虎。師退身作怕勢。僧擬",
    "T51n2077_036:0714b25": "議。師便歸方丈。又佛光法照師首依師于梁",
    "T51n2077_036:0714b26": "渚。師令往下竺參北峯印公。作二偈送之曰。",
    "T51n2077_036:0714b27": "送子參尋有鷲山。諸方多是落前三。自從開",
    "T51n2077_036:0714b28": "異歸同後。圓旨于今亦倦譚。揀境分明妙藥",
    "T51n2077_036:0714b29": "方。餘之分別更須忘。晚風吹落殘紅片。休向",
    "T51n2077_036:0714c01": "枝頭覓舊香。叢林至今傳誦不絕。師尤邃于",
    "T51n2077_036:0714c02": "易。乾淳諸儒大闡道學。師與之遊直示以心",
    "T51n2077_036:0714c03": "法。不為世語徇悅也。朱晦菴問毋不敬。師叉",
    "T51n2077_036:0714c04": "手示之。楊慈湖問不欺之力。師答以偈曰。此",
    "T51n2077_036:0714c05": "力分明在不欺。不欺能有幾人知。要明象兔",
    "T51n2077_036:0714c06": "全提句。看取升階正笏時。其曉人類如此。師",
    "T51n2077_036:0714c07": "所閱五剎通不過八九年。而得閒之歲月多",
    "T51n2077_036:0714c08": "逍遙於梁渚之西丘。群衲參叩無異領眾時",
    "T51n2077_036:0714c09": "也。其為人高古簡儉不苟為笑語。將入寂病",
    "T51n2077_036:0714c10": "中問侍者曰。誰與我造無縫塔。侍者云。請師",
    "T51n2077_036:0714c11": "塔樣。師云。盡力畫不出。乃怡然脫去。闍維弟",
    "T51n2077_036:0714c12": "子收舍利并遺骨。袝葬于天童應菴塔左。壽",
    "T51n2077_036:0714c13": "八十四。臘六十八。紹其傳者有橫川珙石林",
    "T51n2077_036:0714c14": "鞏。稱二甘露門云。",
    "T51n2077_036:0714c15": "續傳燈錄卷第三十六終"
}