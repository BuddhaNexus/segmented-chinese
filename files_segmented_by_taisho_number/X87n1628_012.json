{
    "X87n1628_012:0421b03": "佛法金湯編卷第十二",
    "X87n1628_012:0421b05": "會稽沙門　心泰　編",
    "X87n1628_012:0421b06": "天台沙門　真清　閱",
    "X87n1628_012:0421b07": "歐陽修",
    "X87n1628_012:0421b08": "修。字永叔。吉州永豐人。嘉祐初參大政。以太子少師",
    "X87n1628_012:0421b09": "致仕。諡文忠。晚年卜居於頴。號六一居士。自諫院除",
    "X87n1628_012:0421b10": "河北都轉運使。左遷滁州。明年得歸廬陵。舟次九江。",
    "X87n1628_012:0421b11": "因游廬山。入東林圓通謁祖印禪師居訥。修初至。訥",
    "X87n1628_012:0421b12": "揖就坐。相與論辨。修慕韓子有攘斥佛老之言。訥因",
    "X87n1628_012:0421b13": "謂曰。退之以排佛為功。自比孟子之距楊墨。其好勝",
    "X87n1628_012:0421b14": "取名之甚。退之斥佛為夷鬼者。請略辨之。佛聖人也。",
    "X87n1628_012:0421b15": "降自兜率。託生中天聖王之家。何以夷稱。佛之不生",
    "X87n1628_012:0421b16": "不滅。曠劫常存。人天宗仰。何以鬼稱。此非大慢之語",
    "X87n1628_012:0421b17": "乎。退之七世祖諱耆當。後魏永興自赫連屈丐來降",
    "X87n1628_012:0421b18": "於拓㧞氏。由西戎而歸北狄。退之獨不為祖諱。而敢",
    "X87n1628_012:0421b19": "訕佛聖人乎。退之畏修史褒貶之禍。而不知訕佛之",
    "X87n1628_012:0421b20": "過為尤可畏。退之唱排佛老。足下今又和之。將使後",
    "X87n1628_012:0421b21": "世好名之士援韓氏歐陽氏以為法。豈不為盛德之",
    "X87n1628_012:0421b22": "累。諺曰。善罵人者人亦善罵之。足下著本論。孳孳以",
    "X87n1628_012:0421b23": "毀佛為務。安得眾口不毀公於天聽之前乎。足下之",
    "X87n1628_012:0421b24": "言以蒐狩喪祭鄉社之禮為勝佛之本。是猶退之作",
    "X87n1628_012:0421c01": "原道論而寔未知道也。修驚赧謝曰。修胸中已釋然。",
    "X87n1628_012:0421c02": "師將何以見教。訥曰。佛道以悟心為本。足下屢生體",
    "X87n1628_012:0421c03": "道。特以失念生東華為名儒。偏執世教故忘其本。誠",
    "X87n1628_012:0421c04": "運聖凡平等之心。默默體會。頓祛我慢。悉悔昨非。觀",
    "X87n1628_012:0421c05": "榮辱之本空。了生死於一致。則淨念常明天真獨露。",
    "X87n1628_012:0421c06": "始可問津於此道耳。修自此有省發。及參大政。每譽",
    "X87n1628_012:0421c07": "訥於公卿之前。歲時書問未甞絕(歐外傳)。韓琦以明教",
    "X87n1628_012:0421c08": "嵩禪師輔教編示公。公覧其文謂韓公曰。不意僧中",
    "X87n1628_012:0421c09": "有此耶。即黎明當一識之。韓公同師往見。公與語終",
    "X87n1628_012:0421c10": "日大喜(護教編序)。公昔官洛中。游嵩山。却僕吏。放意而往",
    "X87n1628_012:0421c11": "至一寺。修竹滿軒風物鮮明。公休於殿陛傍。有老僧",
    "X87n1628_012:0421c12": "閱經自若。與語不甚顧答。公異之曰住山久乎。僧曰",
    "X87n1628_012:0421c13": "甚久。又問誦何經。曰法華。公曰。古之高僧臨死生之",
    "X87n1628_012:0421c14": "際類皆談咲脫去。何道致之。曰定慧力耳。又問今乃",
    "X87n1628_012:0421c15": "寂寥無有何哉。老僧咲曰。古人念念在定慧。臨終安",
    "X87n1628_012:0421c16": "得散亂。今人念念在散亂。臨終安得定。公大嘆服(資監)。",
    "X87n1628_012:0421c17": "嘉祐六年閏八月。公為參政兼譯經潤文使。既登二",
    "X87n1628_012:0421c18": "府。多病。甞夢至一所。十人冠冕環坐。一人曰。參政安",
    "X87n1628_012:0421c19": "得至此。宜速返舍。公出門數步。復往問之。君等豈非",
    "X87n1628_012:0421c20": "釋氏所謂十王者乎。曰然。因問世人飯僧誦經為亡",
    "X87n1628_012:0421c21": "人追福果有益乎。曰安得無益。既寤病已。自是深信",
    "X87n1628_012:0421c22": "佛法。丹陽葛勝仲得此說於簡齋陳與義。與義得於",
    "X87n1628_012:0421c23": "公之孫恕昭然也(歐公狀及韻語陽秋)。公居頴州。捐酒肉。徹聲",
    "X87n1628_012:0421c24": "色。灰心默坐。令老兵往近寺借華嚴經。誦至八卷乃",
    "X87n1628_012:0422a01": "薨(出王性之言。性之名銍。汝陰人。其父從學于公。故得其實)。",
    "X87n1628_012:0422a02": "趙抃",
    "X87n1628_012:0422a03": "抃。字閱道。衢州西安人。自號知非子。為侍御史。彈劾",
    "X87n1628_012:0422a04": "不避貴勢。京師號為鐵面御史。官至參政。諡清獻。初",
    "X87n1628_012:0422a05": "從蔣山法泉禪師游。有省。又從大名天鉢寺重元禪",
    "X87n1628_012:0422a06": "師問心要。師曰。公立朝論政。崇化明倫。奚暇刻意於",
    "X87n1628_012:0422a07": "此。公曰。聞別傳之旨人人本有之事。豈他能而抃不",
    "X87n1628_012:0422a08": "能耶。願究明之。師乃令看狗子無佛性話。及知青州",
    "X87n1628_012:0422a09": "隱几公堂。聞雷聲豁然大省。有偈曰。默坐公堂虗隱",
    "X87n1628_012:0422a10": "几。心源不動湛如水。一聲霹靂頂門開。喚起從前自",
    "X87n1628_012:0422a11": "家底。公帥越。適亢旱大疫。久禱不應。時神智昇法師",
    "X87n1628_012:0422a12": "住興福。公請師迎觀音像入府治。懇禱一夕。雨如霔。",
    "X87n1628_012:0422a13": "疫亦息。公奏於朝。賜師所住興福曰圓通。錫號曰神",
    "X87n1628_012:0422a14": "智。元豐初告老退居衢州。常與山僧野老游。七年八",
    "X87n1628_012:0422a15": "月有大星隕於庭。公與子[山*几]語如平時。忽趺坐而化",
    "X87n1628_012:0422a16": "(神道碑并普灯)。",
    "X87n1628_012:0422a17": "夏竦",
    "X87n1628_012:0422a18": "竦。字子喬。皇祐中拜樞密副使。封鄭國公。諡英。公為",
    "X87n1628_012:0422a19": "翰林時。同三藏惟淨進新譯經音義七十卷。公於谷",
    "X87n1628_012:0422a20": "隱聰禪師因語契機。甞問上藍溥禪師曰。百骸潰散",
    "X87n1628_012:0422a21": "時。那個是長老自家底。溥曰前月二十離蘄陽。溥却",
    "X87n1628_012:0422a22": "問那個是相公自家底。公答偈曰。休認風前第一機。",
    "X87n1628_012:0422a23": "太虗何處著思惟。山僧若要通消息。萬里無雲月上",
    "X87n1628_012:0422a24": "時(普灯)。",
    "X87n1628_012:0422b01": "張方平",
    "X87n1628_012:0422b02": "方平。字安道。宋城人。熈寧初參大政。諡文定。甞為[跳-兆+余]",
    "X87n1628_012:0422b03": "州至一僧舍偶見楞伽經。入手恍然如獲舊物。開卷",
    "X87n1628_012:0422b04": "未終。宿障氷釋。細視筆畫。手蹟宛然。從是悟入。甞以",
    "X87n1628_012:0422b05": "經首四偈發明心要。蘇軾為題經後(楞伽經序)。",
    "X87n1628_012:0422b06": "曾公亮",
    "X87n1628_012:0422b07": "公亮。字明仲。泉州晉江人。嘉祐中拜相。以太傅致仕。",
    "X87n1628_012:0422b08": "諡憲靖。封魯公。甞丁母憂告歸。有鄉僧元達附舟至",
    "X87n1628_012:0422b09": "錢唐。入天竺禮大士。入門見素衣女謂曰。曾舍人五",
    "X87n1628_012:0422b10": "十七入中書。上座是年亦受師號。已而不見。公亮至",
    "X87n1628_012:0422b11": "五十七果拜相。元達以曾公恩補大師。初有僧曰。青",
    "X87n1628_012:0422b12": "草堂年九十餘。曾氏婦入寺設齋。以衣物施之。青感",
    "X87n1628_012:0422b13": "其意。及婦生子。青正坐化。是知公亮前身為青草堂",
    "X87n1628_012:0422b14": "也(統紀)。",
    "X87n1628_012:0422b15": "文彥博",
    "X87n1628_012:0422b16": "彥博。字寬夫。汾州介休人。歷事四朝。哲宗以為太師",
    "X87n1628_012:0422b17": "致仕。封潞國公。諡忠烈。守洛陽日甞致齋往龍安寺",
    "X87n1628_012:0422b18": "瞻禮聖像。忽見像壞墮地。略不加敬。但瞻視而出。傍",
    "X87n1628_012:0422b19": "有僧曰何不作禮。公曰像既壞矣。吾將何禮。僧曰譬",
    "X87n1628_012:0422b20": "如官路土人掘以為像。智者知是土。凡人謂像生。像",
    "X87n1628_012:0422b21": "本不生滅。路亦無新故。公聞之有省。由是慕道甚力。",
    "X87n1628_012:0422b22": "專念阿彌陀佛期生淨土。晨香夜坐未甞少懈。每願",
    "X87n1628_012:0422b23": "曰。願我常精進。勤修一切善。願我了心宗。廣度諸含",
    "X87n1628_012:0422b24": "識。每見一切人則勸以念佛。誓結十萬人緣同生淨",
    "X87n1628_012:0422c01": "土。陳如如居士讚曰。知公瞻氣大如天。願結西方十",
    "X87n1628_012:0422c02": "萬緣。不為一身求活計。大家齊上渡頭船。公以使相",
    "X87n1628_012:0422c03": "鎮魏府。時元禪師居天鉢寺。一日言別。公曰。師老矣。",
    "X87n1628_012:0422c04": "復何往。師曰入滅去。公語其子及甫曰。元公道韻深",
    "X87n1628_012:0422c05": "密。言笑有味。非常僧也。往候之。果已坐化(寶鑑)。",
    "X87n1628_012:0422c06": "蘇洵",
    "X87n1628_012:0422c07": "詢。字明允。號老泉。眉山人。初舉進士不中。至潯陽登",
    "X87n1628_012:0422c08": "廬山謁訥禪師問法。得其旨。嘉祐中。歐陽修上其所",
    "X87n1628_012:0422c09": "著權書論衡等二十二篇于朝。召試舍人院。除校書",
    "X87n1628_012:0422c10": "郎。甞撰彭州圓覺院記。略曰。人之居乎此也。必有樂",
    "X87n1628_012:0422c11": "乎此也。居而不樂。不樂而不去。是其心且不能馭其",
    "X87n1628_012:0422c12": "形。而況能以馭他人哉。自唐以來。士大夫爭以排釋",
    "X87n1628_012:0422c13": "老為言。故其徒之求知於吾士大夫之間者。往往自",
    "X87n1628_012:0422c14": "叛其師以求吾士大夫。而吾亦喜其來而接之以禮。",
    "X87n1628_012:0422c15": "靈徹文暢之徒。以自絕於其教也。嗚呼。歸爾父母。復",
    "X87n1628_012:0422c16": "爾室家。而後吾許爾以叛爾師。父子之不歸。室家之",
    "X87n1628_012:0422c17": "不復。而師之叛是皆不可以一日立於天下。予在京",
    "X87n1628_012:0422c18": "師。彭州僧保聰求識予甚勤。及至蜀。聞其自京師歸。",
    "X87n1628_012:0422c19": "布衣蔬食以為其徒先。凡若干年。而所居圓覺院大",
    "X87n1628_012:0422c20": "治。一日為予道其先師之事。與其院之所以得名者。",
    "X87n1628_012:0422c21": "請予為記。予嘉聰之不以叛其師。故為之記曰。彭州",
    "X87n1628_012:0422c22": "龍興寺僧平潤講圓覺經。因以名其院。院始弊不葺。",
    "X87n1628_012:0422c23": "潤之來。始得隙地以作堂宇。凡更二僧而至於聦。合",
    "X87n1628_012:0422c24": "其隣之僧屋若干於其院以成之。是為記(本集)。",
    "X87n1628_012:0423a01": "周惇頥",
    "X87n1628_012:0423a02": "惇頥。字茂叔。號濂溪。舂陵人。熈寧中除提刑。諡元公。",
    "X87n1628_012:0423a03": "舂陵有水曰濂溪。故號濂溪。後居廬山。樂其幽勝。築",
    "X87n1628_012:0423a04": "室亦以濂名溪。不忘本也。時佛印寓鸞溪。公謁見。相",
    "X87n1628_012:0423a05": "與講道。問曰。天命之謂性。率性之謂道。禪門何謂無",
    "X87n1628_012:0423a06": "心是道。師曰疑則別參。公曰。參則不無。畢竟以何為",
    "X87n1628_012:0423a07": "道。師曰。滿目青山一任看。公有省。一日忽見窓前草",
    "X87n1628_012:0423a08": "生。乃曰。與自家意思一般。以偈呈師曰。昔本不迷今",
    "X87n1628_012:0423a09": "不悟。以融境會豁幽潛。草深窓外松當道。盡日令人",
    "X87n1628_012:0423a10": "看不厭。師和云。大道體寬無不在。何拘動植與蜚潛。",
    "X87n1628_012:0423a11": "行觀坐看了無礙。色見聲求心自厭。由是命師作青",
    "X87n1628_012:0423a12": "松社主。追[媲-囟+(色-巴+囚)]白蓮故事(資鑑)。公傳太極圖於穆修。修傳",
    "X87n1628_012:0423a13": "於种放。放傳於陳摶。此其學之一師也。盖摶師麻衣。",
    "X87n1628_012:0423a14": "今正易心法是摶註。麻衣涯公之傳。東林總公廣之",
    "X87n1628_012:0423a15": "也。總公門人弘益有書曰紀聞。云性理之學寔起於",
    "X87n1628_012:0423a16": "東林．涯總二師。總以授周子。故劉後村詩云。濂溪學",
    "X87n1628_012:0423a17": "得自高僧。後虞伯生亦曰。宋儒惟濂溪．康節二公於",
    "X87n1628_012:0423a18": "佛書早有所得(公行狀并性學指要)。公題留衣亭曰。退之自謂",
    "X87n1628_012:0423a19": "如夫子。原道深排釋氏非。不識大顛何似者。數書珍",
    "X87n1628_012:0423a20": "重更留衣(性理群書)。",
    "X87n1628_012:0423a21": "程顥　頥",
    "X87n1628_012:0423a22": "顥。字伯湻。河南人。諡明道。神宗朝為監察御史。裏行",
    "X87n1628_012:0423a23": "甞曰。佛說光明變現。初莫測其旨。近看華嚴論。恰說",
    "X87n1628_012:0423a24": "得分曉。盡是約喻應機破惑名之為光。心垢解脫名",
    "X87n1628_012:0423b01": "之為明。只是喻自心光明。便能教化得人光照無盡。",
    "X87n1628_012:0423b02": "世界只在聖人一心之明。所以諸經之先皆說放光",
    "X87n1628_012:0423b03": "一事(雲蓋寺石刻)。公每見釋子讀佛書端莊整肅。乃語學",
    "X87n1628_012:0423b04": "者曰。凡看經書必當如此。今之讀書者形容先自怠",
    "X87n1628_012:0423b05": "惰了。如何存主得(性學旨要)。明道先生一日過定林寺。偶",
    "X87n1628_012:0423b06": "見眾入堂。周旋步武威儀濟濟。伐鼓考鐘外內肅靜。",
    "X87n1628_012:0423b07": "一坐一起並準清規。公嘆曰。三代禮樂盡在是矣(弘益",
    "X87n1628_012:0423b08": "紀聞)。弟頥。字正叔。號伊川。元豐末以通直郎授崇政殿",
    "X87n1628_012:0423b09": "說書。入侍經筵。甞致書於靈源清禪師叩問禪要。師",
    "X87n1628_012:0423b10": "答書略曰。妄承過聽以知道者見期。雖未一奉目擊",
    "X87n1628_012:0423b11": "之懽。聞公留心此道甚久。天下大宗匠歷叩殆遍。乃",
    "X87n1628_012:0423b12": "猶以鄙人未見為不足。頃年間有者師言公見處。今",
    "X87n1628_012:0423b13": "覧法要。後序深觀。信入真實不虗也(靈源語錄)。",
    "X87n1628_012:0423b14": "蘇軾",
    "X87n1628_012:0423b15": "軾。字子瞻。號東坡居士。元祐初除翰林遷內翰。諡文",
    "X87n1628_012:0423b16": "忠。初參東林總禪師。與論無情話有省。遂獻投機偈",
    "X87n1628_012:0423b17": "云。溪聲便是廣長舌。山色豈非清淨身。夜來八萬四",
    "X87n1628_012:0423b18": "千偈。他日如何舉似人。公謫黃州。佛印住廬山。歸宗",
    "X87n1628_012:0423b19": "為方外交。及佛印移住金山。公獲釋知杭州。過金山",
    "X87n1628_012:0423b20": "值印入室。公竟造之。師曰此無坐處。公曰暫借和尚",
    "X87n1628_012:0423b21": "四大作禪床。師曰。有一轉語。若答得。當如所請。若擬",
    "X87n1628_012:0423b22": "議。即留所繫玉帶。公即置帶几上。師曰。山僧四大本",
    "X87n1628_012:0423b23": "空五蘊非有。內翰欲於何處坐。公果擬議。師呼侍者",
    "X87n1628_012:0423b24": "曰。收取玉帶。永鎮山門。乃以衲裙為報。公有偈曰。病",
    "X87n1628_012:0423c01": "骨難堪玉帶圍。鈍根仍落箭鋒機。欲教乞食歌姬院。",
    "X87n1628_012:0423c02": "故與雲山舊衲衣。此帶閱人如傳舍。流傳到我亦悠",
    "X87n1628_012:0423c03": "哉。錦袍錯落真相稱。乞與佯狂老萬回。公之子迨四",
    "X87n1628_012:0423c04": "歲不能行。及來杭。請辨才法師為迨落髮摩頂。數日",
    "X87n1628_012:0423c05": "即能行。公賦詩為謝。有云。師來為摩頂。起步趂奔鹿。",
    "X87n1628_012:0423c06": "紹聖間謫惠州。韶陽南華寺重辨。師請公書柳宗元",
    "X87n1628_012:0423c07": "所撰六祖碑。復題其後云。釋迦以文設教。其譯於中",
    "X87n1628_012:0423c08": "國。必記於儒之能言者然後傳遠。故大乘諸經至楞",
    "X87n1628_012:0423c09": "嚴則委曲精盡。勝玅獨出。以房融筆授故也。柳子厚",
    "X87n1628_012:0423c10": "南遷始究佛法。作曹溪南岳諸碑。玅絕古今。南華今",
    "X87n1628_012:0423c11": "無石刻。重辨師謂。自唐以來頌述祖師者多矣。未有",
    "X87n1628_012:0423c12": "通亮如子厚者。盖推本其言與孟子合。其可不使學",
    "X87n1628_012:0423c13": "者日見而常誦之。公在惠州。被命遷儋耳。南行之日",
    "X87n1628_012:0423c14": "携阿彌陀佛一軸。人問其故。公曰此往生西方公據",
    "X87n1628_012:0423c15": "也。公於建中靖國元年七月卒於毗陵。時錢濟明侍",
    "X87n1628_012:0423c16": "旁曰。公平日學佛。此日如何。公曰此語亦不受。又徑",
    "X87n1628_012:0423c17": "山惟琳長老問疾云。固先生履踐至此。更須著力。公",
    "X87n1628_012:0423c18": "應聲曰。著力即差。語絕而逝(本集．統紀)。公母程氏卒。以簪",
    "X87n1628_012:0423c19": "珥遺物命工畵阿彌陀佛像追薦冥福。以偈贊曰。佛",
    "X87n1628_012:0423c20": "以大圓覺。充滿十方界。我以顛倒想。出沒生死中。云",
    "X87n1628_012:0423c21": "何以一念。得往生淨土。我造無始業。一念便有餘。既",
    "X87n1628_012:0423c22": "從一念生。還從一念滅。生滅滅盡處。則我與佛同。如",
    "X87n1628_012:0423c23": "投水海中。如風中鼓槖。雖有大聖智。亦不能分別。願",
    "X87n1628_012:0423c24": "我先父母。及一切眾生。在處為西方。所遇皆極樂。人",
    "X87n1628_012:0424a01": "人無量壽。無去亦無來。公書楞伽經後云。楞伽阿跋",
    "X87n1628_012:0424a02": "多羅寶經。先佛所說微玅第一真實了義。故謂之佛",
    "X87n1628_012:0424a03": "語心品。達磨以付二祖曰。吾觀震旦所有經教。惟楞",
    "X87n1628_012:0424a04": "伽四卷可以印心。祖祖相授以為心法。如醫之難經。",
    "X87n1628_012:0424a05": "句句皆理字字皆法。後世達者神而明之。如槃走珠",
    "X87n1628_012:0424a06": "如珠走槃。無不可者。若出新意而棄舊學以為無用。",
    "X87n1628_012:0424a07": "非愚無知則狂而已。樂全先生張公安道。以廣大心",
    "X87n1628_012:0424a08": "得清淨覺。慶曆中甞為滁州。至一僧舍偶見此經。恍",
    "X87n1628_012:0424a09": "如舊物。手蹟宛然。悲喜太息。從是悟入。軾游於公之",
    "X87n1628_012:0424a10": "門三十年矣。公以為可教者。乃授此經。且以錢三十",
    "X87n1628_012:0424a11": "萬使印施於江淮間。而金山長老佛印大師了元曰。",
    "X87n1628_012:0424a12": "印施有盡。若書而刻之則無盡。軾乃為書而刻之(經後)。",
    "X87n1628_012:0424a13": "蘇轍",
    "X87n1628_012:0424a14": "轍。字子由。號欒城先生。又號東軒長老。元祐初起為",
    "X87n1628_012:0424a15": "中書舍人翰林學士門下侍郎。甞謁上藍順禪師咨",
    "X87n1628_012:0424a16": "以心法。順示楞嚴經中畜鼻因緣有省。呈偈曰。中年",
    "X87n1628_012:0424a17": "聞道覺前非。邂逅相逢老順師。畜鼻竟參真面目。掉",
    "X87n1628_012:0424a18": "頭不受別鉗鎚。枯藤破衲師何事。白酒青鹽我是誰。",
    "X87n1628_012:0424a19": "慚愧東軒殘月上。一盃甘露滑如飴。佛印住金山。子",
    "X87n1628_012:0424a20": "由謁見。先以偈獻曰。粗沙施佛佛欣受。恠石供僧僧",
    "X87n1628_012:0424a21": "不嫌。空手遠來還要否。更無一物可增添。師答曰。空",
    "X87n1628_012:0424a22": "手持來放下難。三賢十聖聚頭看。此般供養能歆享。",
    "X87n1628_012:0424a23": "木馬泥牛亦喜歡。子由撰廬山栖賢僧堂記。略曰。栖",
    "X87n1628_012:0424a24": "賢據山之上游。右倚石壁。左俯流泉。石壁之趾僧堂",
    "X87n1628_012:0424b01": "在焉。長老智遷以六十年瓦敗木朽。其徒慧遷力而",
    "X87n1628_012:0424b02": "新之。求道者來得飲食宴處之樂而無外擾。皆二遷",
    "X87n1628_012:0424b03": "之力而不懈也。夫士居塵垢之中。紛紜之變。日遘於",
    "X87n1628_012:0424b04": "前而中心未始忘道。而況深山之崖。野水之垠。有堂",
    "X87n1628_012:0424b05": "以居。有食以飽。是非寵辱不接於心耳。而忽焉不省",
    "X87n1628_012:0424b06": "也。何哉。孔子曰。朝聞道夕死可矣。今夫驅騖乎世故",
    "X87n1628_012:0424b07": "而不聞大道。雖勞沒齒。吾知其無以死也。苟一日聞",
    "X87n1628_012:0424b08": "道。雖則死無餘事矣。又撰三教論曰。易曰。形而上者",
    "X87n1628_012:0424b09": "謂之道。形而下者謂之器。自五帝三王以形器治天",
    "X87n1628_012:0424b10": "下。道之以禮樂。齊之以刑政。道行於其間而民莫知",
    "X87n1628_012:0424b11": "也。老子體道而不嬰於物。孔子至以龍比之。東漢以",
    "X87n1628_012:0424b12": "來佛法始入中國。其道與老子相出入。皆易所謂形",
    "X87n1628_012:0424b13": "而上者。而漢之士大夫不能明也。魏晉以後略知之",
    "X87n1628_012:0424b14": "矣。好之篤者則欲施之於世。疾之深者則欲絕之於",
    "X87n1628_012:0424b15": "世。二者皆非也。佛老之道與吾道同而欲絕之。佛老",
    "X87n1628_012:0424b16": "之教與吾教異而欲行之。皆失之矣。姚秦興區區一",
    "X87n1628_012:0424b17": "隅。招延緇素譯經談玅。至者數千人。而姚氏之亡曾",
    "X87n1628_012:0424b18": "不旋踵。梁武江南佛事。前世所未甞見。至捨身為奴",
    "X87n1628_012:0424b19": "隷。父子皆陷於侯景。議者觀秦梁之敗。則以佛法不",
    "X87n1628_012:0424b20": "足賴矣。後魏太武深信崔浩。浩不信佛。勸帝斥去僧",
    "X87n1628_012:0424b21": "徒毀經壞寺。既滅佛法。而浩亦以非罪赤族。唐武宗",
    "X87n1628_012:0424b22": "求長生。狥道士之私。夷佛滅僧。不期年而以丹毒遽",
    "X87n1628_012:0424b23": "崩。議者觀魏唐之禍。則以佛法為不可忤矣。二者皆",
    "X87n1628_012:0424b24": "見其一偏耳。佛老之道非一人私說也。自有天地而",
    "X87n1628_012:0424c01": "有此道矣。古之君子以之治氣養心。其高不可嬰。其",
    "X87n1628_012:0424c02": "潔不可溷。天地神人皆將望而敬之。聖人所以不疾",
    "X87n1628_012:0424c03": "而速。不行而至。用此道也。道之於物。無所不在。而尚",
    "X87n1628_012:0424c04": "可非乎。誠以形器治天下。道之以禮樂。齊之以刑政。",
    "X87n1628_012:0424c05": "道行於其間而民不知。萬物並育而不相害。道並行",
    "X87n1628_012:0424c06": "而不相悖。泯然不見其際而天下化。不亦周孔之遺",
    "X87n1628_012:0424c07": "意也哉(本集傳灯)。",
    "X87n1628_012:0424c08": "楊傑",
    "X87n1628_012:0424c09": "傑。字次公。無為人也。號無為子。官至尚書主客郎中",
    "X87n1628_012:0424c10": "提點兩淛刑獄事。甞歷參諸名宿。晚從天衣懷禪師",
    "X87n1628_012:0424c11": "游。懷每引龐居士機語令妍究深造。後奉祠泰山。一",
    "X87n1628_012:0424c12": "日聞鷄鳴。覩日如盤涌。忽大悟。傑以淨土之道為自",
    "X87n1628_012:0424c13": "信。繪丈六阿彌陀佛隨身觀念。壽終之時感佛來迎。",
    "X87n1628_012:0424c14": "端坐而化。甞為褒禪師慧空禪院輪藏記。略曰。法界",
    "X87n1628_012:0424c15": "本無眾生。眾生緣乎妄見。如來本無言教。言教為乎",
    "X87n1628_012:0424c16": "有情。妄見者眾生之病。言教者如來之藥。以藥治病",
    "X87n1628_012:0424c17": "則病無不治。以言覺妄則妄無不覺。此如來不得已",
    "X87n1628_012:0424c18": "而言。賢知不得已而述也。故阿難陀集而為經。優波",
    "X87n1628_012:0424c19": "羅結而為律。諸菩薩衍而為論。經律論雖分乎三藏。",
    "X87n1628_012:0424c20": "戒定慧盖本乎一心。藏以示其函容。心不可以凝滯。",
    "X87n1628_012:0424c21": "是以雙林大士接物隨機因權表實。聚言教而為藏。",
    "X87n1628_012:0424c22": "載寶藏而為輪。以教依輪則教流而無礙。以輪顯教",
    "X87n1628_012:0424c23": "則輪運而無窮。使披其教者理悟變通。見其輪者必",
    "X87n1628_012:0424c24": "不退轉。然後優游性海。解脫忘筌。無一物不轉法輪。",
    "X87n1628_012:0425a01": "無一塵不歸華藏。非有深智者其孰能與此哉。天台",
    "X87n1628_012:0425a02": "十疑論略曰。愛不重不生娑婆。念不一不生極樂。娑",
    "X87n1628_012:0425a03": "婆穢土也。極樂淨土也。娑婆之壽有量。彼土之壽則",
    "X87n1628_012:0425a04": "無量。娑婆備諸苦。彼土則安樂無苦。娑婆隨業輪轉",
    "X87n1628_012:0425a05": "生死。彼土一往則永證無生法忍。其淨穢壽量苦樂",
    "X87n1628_012:0425a06": "生死如是差別。而眾生乃冥然不知。可不哀哉。又曰。",
    "X87n1628_012:0425a07": "夫彌陀光明徧照法界。念佛眾生攝取不捨。聖凡一",
    "X87n1628_012:0425a08": "體機感相應。諸佛心內眾生塵塵極樂。眾生心中淨",
    "X87n1628_012:0425a09": "土念念彌陀(本集)。",
    "X87n1628_012:0425a10": "文同",
    "X87n1628_012:0425a11": "同。字與可。東川梓潼人。少以文學知名。墨竹精玅。甞",
    "X87n1628_012:0425a12": "守洋湖二州。元豐三年八月沐浴冠帶正坐而化。同",
    "X87n1628_012:0425a13": "舘崔公度聞之驚。謂人曰。昨別與可於州南。與可曰",
    "X87n1628_012:0425a14": "明日復來乎。予再往。與可徐曰。經言人不妄語者。舌",
    "X87n1628_012:0425a15": "覆面上。與可即吐舌引至眉上三疊之。公度大駭。今",
    "X87n1628_012:0425a16": "聞其亡。又異信得道人也(東都事略)。",
    "X87n1628_012:0425a17": "朱壽昌",
    "X87n1628_012:0425a18": "壽昌。字康叔。七歲不知母所在。及長棄官。刺血書金",
    "X87n1628_012:0425a19": "剛經。行四方求之。五十年入秦。得母於同州。年已七",
    "X87n1628_012:0425a20": "十。士大夫多歌詩美之。蘇軾為序。",
    "X87n1628_012:0425a21": "張伯端",
    "X87n1628_012:0425a22": "伯端。一名用成。字平叔。天台人。少傳混元之道。龍圖",
    "X87n1628_012:0425a23": "陸詵守成都。伯端往依之。遇異人授金丹火候之訣。",
    "X87n1628_012:0425a24": "道成。著悟真篇傳於世。甞徧參禪門大有省發。後讀",
    "X87n1628_012:0425b01": "雪窬祖英集。頓明心地。作歌偈以申其旨。且曰。獨修",
    "X87n1628_012:0425b02": "金丹而不悟佛理者。即同楞嚴十仙人諸趣之報。未",
    "X87n1628_012:0425b03": "幾趺坐而化。煉其蛻。得舍利千百。紺碧色。既而歿後",
    "X87n1628_012:0425b04": "復有見之者(統紀)。",
    "X87n1628_012:0425b05": "胡宿",
    "X87n1628_012:0425b06": "宿。字武平。當州晉陵人。仁宗朝在翰林十年。位至樞",
    "X87n1628_012:0425b07": "副。諡文恭。治平三年由樞使出鎮杭州。頻謁淨覺岳",
    "X87n1628_012:0425b08": "法師咨詢妙道。執弟子禮。甞撰武林山天竺寺記。略",
    "X87n1628_012:0425b09": "曰。粵若能仁出現圓教。流通觀音機緣。密契於中土。",
    "X87n1628_012:0425b10": "善財參禮遍歷於南方。曹溪傳於一心。天台宗於三",
    "X87n1628_012:0425b11": "觀。度門迭啟。叢林相望。異香栴檀居多於此岸。大乘",
    "X87n1628_012:0425b12": "氣象兼茂於他邦。豈非離之明。巽之聰。性為般若。尤",
    "X87n1628_012:0425b13": "鍾於東南者乎。天竺寺者。餘杭之勝剎也。飛來峰者。",
    "X87n1628_012:0425b14": "武林之奇巘也。晉有梵僧慧理。指此山乃靈鷲之小",
    "X87n1628_012:0425b15": "嶺耳。不知何年飛來至此。掛錫置院。初曰翻經。隋開",
    "X87n1628_012:0425b16": "皇中法師真觀增廣之。改為天竺寺。唐末盜起寺焚。",
    "X87n1628_012:0425b17": "吳越王鏐建五百羅漢院。宋賜名曰靈山祥符。中州",
    "X87n1628_012:0425b18": "人請大士遵式領其眾。演天台教觀。天禧初文穆王",
    "X87n1628_012:0425b19": "冀公臨州。為奏復舊額(云云)。佛以無生之心體。無邊",
    "X87n1628_012:0425b20": "之行願。應現三界拔濟眾生。殫土木之莊嚴未有以",
    "X87n1628_012:0425b21": "稱其德。盛金石之篆刻不足以究其功。居之者當念",
    "X87n1628_012:0425b22": "承法蔭紹續慧命。以三摩奢為淨體。以六波羅蜜為",
    "X87n1628_012:0425b23": "玅用。渡河沙之眾。圖報佛恩。宣海潮之音。答揚帝力。",
    "X87n1628_012:0425b24": "緒餘玅利。延彼有情(寺碑)。",
    "X87n1628_012:0425c01": "邵雍",
    "X87n1628_012:0425c02": "雍。字堯夫。居洛四十年。安貧樂道。冬不爐。夏不扇。夜",
    "X87n1628_012:0425c03": "不就席者數年名。所寢息處為安樂窩。自號安樂先",
    "X87n1628_012:0425c04": "生。有皇極經世書十二卷．擊壤歌集行於世。程明道",
    "X87n1628_012:0425c05": "曰。聖道之傳。邵先生繼傳於李挺之。挺之傳於穆脩。",
    "X87n1628_012:0425c06": "修傳於种放。放傳於陳摶。摶傳於麻衣道者。推其源",
    "X87n1628_012:0425c07": "流遠有端緒矣。公有學佛吟曰。飽食豐衣不易過。日",
    "X87n1628_012:0425c08": "長時節奈愁何。求名少日投宣聖。怕死老年親釋迦。",
    "X87n1628_012:0425c09": "妄欲斷緣緣愈重。徼求去病病還多。長江一片常如",
    "X87n1628_012:0425c10": "練。幸自無風又起波。熈寧初以著作佐郎召。不至。既",
    "X87n1628_012:0425c11": "沒。諡康節先生。朱晦庵贊曰。天挺人豪。英邁盖世。駕",
    "X87n1628_012:0425c12": "風鞭。霆歷覧無際。手探月窟。足躡天根。閒中今古。靜",
    "X87n1628_012:0425c13": "裡乾坤(廣記)。",
    "X87n1628_012:0425c14": "富弼",
    "X87n1628_012:0425c15": "弼。字彥國。河南人。慶曆中除資政殿學士。相神宗。封",
    "X87n1628_012:0425c16": "鄭國公。又封韓公。洛陽耆英會中人。年八十卒。諡文",
    "X87n1628_012:0425c17": "忠公。初於宗門未有所趣。趙清獻公勉以書曰。伏惟",
    "X87n1628_012:0425c18": "執事。富貴如是之極。道德如是之盛。福壽康寧如是",
    "X87n1628_012:0425c19": "之俻。退休閒逸如是之高。其所未甚留意者。如來一",
    "X87n1628_012:0425c20": "大事因緣而已。能專誠求所證悟。則他日為門下賀",
    "X87n1628_012:0425c21": "也。公以清獻警勉之。後不舍晝夜力進此道(統紀)。弼聞",
    "X87n1628_012:0425c22": "顒禪師主投子。法席冠淮甸。往質所疑。會顒為眾升",
    "X87n1628_012:0425c23": "座。見其顧視如象王回旋。公微有得。因執弟子禮。趍",
    "X87n1628_012:0425c24": "函丈。命侍僧請為入室。顒見即曰。相公已入來。富弼",
    "X87n1628_012:0426a01": "猶在外。弼聞汗流浹背。即大悟。尋以偈寄圓照本禪",
    "X87n1628_012:0426a02": "師曰。一見顒公悟入深。夤緣傳得老師心。東南謾說",
    "X87n1628_012:0426a03": "江山遠。日對靈光與玅音(普灯)。甞與圓照書曰。弼留心",
    "X87n1628_012:0426a04": "祖道為日已久。常恨不遇明眼人開發蒙陋。雖久聞",
    "X87n1628_012:0426a05": "盛德。無因瞻謁。昨幸出守亳州。與頴川境連。因里人",
    "X87n1628_012:0426a06": "張比部請顒師下訪。相聚幾一月。以慈悲方便之力",
    "X87n1628_012:0426a07": "令有悟處。不期臨老得聞極則事。天幸天幸。弼雖得",
    "X87n1628_012:0426a08": "法於顒師。然本源由老和尚而來。更望垂慈攝受。遠",
    "X87n1628_012:0426a09": "賜接引。令至所未至。即與南嶽下龐蘊。百丈下裴休。",
    "X87n1628_012:0426a10": "何以異哉(言行錄)。",
    "X87n1628_012:0426a12": "佛法金湯編卷第十二天台釋如惺重校"
}