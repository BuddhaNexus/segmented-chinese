{
    "T17n0721_002:0006c02": "2正法念處經卷第二",
    "T17n0721_002:0006c04": "元魏婆羅門瞿曇般若流支譯",
    "T17n0721_002:0006c05": "十善業道品之二",
    "T17n0721_002:0006c06": "「又修行者內心思惟——隨順正法觀察法行——云",
    "T17n0721_002:0006c07": "何如是十善業道對治修行漏、無漏業？彼見",
    "T17n0721_002:0006c08": "聞知或天眼見：以此因緣，世間中縛，善法",
    "T17n0721_002:0006c09": "盡滅，所謂縛因：不善業道。善是佛因、是解",
    "T17n0721_002:0006c10": "脫因，所言善者，謂離殺生，攝取世間一切",
    "T17n0721_002:0006c11": "眾生，施與不畏，於現在世，人所讚歎，面色",
    "T17n0721_002:0006c12": "諸根端正美妙，得長命業。若不殺者，則為",
    "T17n0721_002:0006c13": "羅剎、鳩槃茶等，一切惡鬼能殺人者及餘惡",
    "T17n0721_002:0006c14": "人能殺人者，於夜闇中擁護彼人，諸天常",
    "T17n0721_002:0006c15": "隨，觀察擁護。身壞命終，則生善道天世界",
    "T17n0721_002:0006c16": "中，受妙果報。若勤精進願下、中、上三種菩",
    "T17n0721_002:0006c17": "提，隨願皆得：彼人若願聲聞菩提，得阿羅",
    "T17n0721_002:0006c18": "漢，入於涅槃；彼人若願緣覺菩提，得辟支佛；",
    "T17n0721_002:0006c19": "如是若願無上菩提，得正遍知、明行足、善逝、",
    "T17n0721_002:0006c20": "世間解、無上士、調御丈夫、天人師、佛、世尊。「一",
    "T17n0721_002:0006c21": "切諸法，命為根本，人皆護命，不殺生者，則施",
    "T17n0721_002:0006c22": "其命。若施命者，施一切樂；第一施者，所謂",
    "T17n0721_002:0006c23": "施命。如是思惟：生天之因，最勝戒者，所謂",
    "T17n0721_002:0006c24": "施命。若願染愛境界勝樂，不殺為因，彼人則",
    "T17n0721_002:0006c25": "生若梵、若魔、若帝釋王。彼人若願生人中勝，",
    "T17n0721_002:0006c26": "得轉輪王，七寶具足王四天下。若願大身阿",
    "T17n0721_002:0006c27": "修羅者，捨身得為阿修羅王。彼人若願大身",
    "T17n0721_002:0006c28": "夜叉，得夜叉王。「此不殺生最為大業正法種",
    "T17n0721_002:0006c29": "子。行於生死，唯不殺生為歸、為救。入生死",
    "T17n0721_002:0007a01": "闇，不殺為燈。不殺生者，名曰慈悲。正念思",
    "T17n0721_002:0007a02": "惟不殺生善，心常生喜。若遮他殺，他不可",
    "T17n0721_002:0007a03": "遮，則是行捨。彼人如是，行四梵行，以熏身",
    "T17n0721_002:0007a04": "心。「不殺善根不可思議，最為真實，何等何",
    "T17n0721_002:0007a05": "等種種諸願，如是如是隨願皆得。譬如世",
    "T17n0721_002:0007a06": "間善巧金師，得好真金，如是如是隨所欲",
    "T17n0721_002:0007a07": "作。彼金如是隨意造作種種莊嚴，若作瓶等、",
    "T17n0721_002:0007a08": "若作人像、若作佛像。如是如是，不殺生者，",
    "T17n0721_002:0007a09": "不缺、不穿、不孔、不虛，如是如是隨願皆得。隨",
    "T17n0721_002:0007a10": "何等人如是不殺，則近涅槃。彼人常共善",
    "T17n0721_002:0007a11": "知識行，彼人則是善器眾生，善能攝取自他",
    "T17n0721_002:0007a12": "福德。彼人則是世間福田，不行地獄、餓鬼、畜",
    "T17n0721_002:0007a13": "生。此善行人，成就善法，一切所得皆悉堅",
    "T17n0721_002:0007a14": "固，無有王、賊、水、火等畏，皆自食用；人中尊",
    "T17n0721_002:0007a15": "貴，他不能勝，法具足故。是故智者不應殺",
    "T17n0721_002:0007a16": "生。",
    "T17n0721_002:0007a17": "「又修行者內心思惟——隨順正法觀察法行——云",
    "T17n0721_002:0007a18": "何不盜則得善法？彼見聞知或天眼見：不",
    "T17n0721_002:0007a19": "偷盜者，出大貪網；彼人現在，善人所信，若",
    "T17n0721_002:0007a20": "王、王等，一切皆信，若於王眾、若長者眾、若",
    "T17n0721_002:0007a21": "剎利眾、若沙門眾、婆羅門眾，一切皆信，憐",
    "T17n0721_002:0007a22": "愛愍念，信受其語；所有財物，一切堅固，不",
    "T17n0721_002:0007a23": "失、不壞，無能劫奪，王、賊、水、火諸畏皆離；不",
    "T17n0721_002:0007a24": "須方便，財物易得；得財物已，如法食用；於",
    "T17n0721_002:0007a25": "持戒人、行道之人諸福田中皆能捨施，若世",
    "T17n0721_002:0007a26": "間中所應用處皆悉能與。身壞命終，則生善",
    "T17n0721_002:0007a27": "道天世界中。若願出世，若梵、若魔、若帝釋王、",
    "T17n0721_002:0007a28": "若轉輪王王四天下七寶具足，隨願皆得；若",
    "T17n0721_002:0007a29": "樂持戒則得菩提，如前所說。",
    "T17n0721_002:0007b01": "「又修行者內心思惟——隨順正法觀察法行——云",
    "T17n0721_002:0007b02": "何邪婬捨離，得果？彼見聞知或天眼見：離",
    "T17n0721_002:0007b03": "邪婬人，善業道行，見如是法；善人所讚，一",
    "T17n0721_002:0007b04": "切所信；非婦女中，心不生慮；若王、王等，一",
    "T17n0721_002:0007b05": "切皆信；所有妻妾無能侵奪，隨順供養不違",
    "T17n0721_002:0007b06": "其意；設有衰損，妻妾不嫌，心無妬忌，不生",
    "T17n0721_002:0007b07": "外心；一切世間人所見之，如母姊妹，不為",
    "T17n0721_002:0007b08": "世人之所罵辱。不邪婬者，得如是婦。身壞",
    "T17n0721_002:0007b09": "命終，則生善道天世界中，如前所說。彼天",
    "T17n0721_002:0007b10": "退已，餘天子生。若邪婬者欲退未退，彼天",
    "T17n0721_002:0007b11": "女中，餘天子生時，彼天女即於現前與餘",
    "T17n0721_002:0007b12": "天子共相隨逐，娛樂戲笑；彼欲退天，既見天",
    "T17n0721_002:0007b13": "女與餘天子共相隨逐，娛樂戲笑，妬心羂縛，",
    "T17n0721_002:0007b14": "墮於地獄。如是邪婬樂行多作，則為大失。隨",
    "T17n0721_002:0007b15": "何等人能離邪婬，攝大善道，是涅槃器。",
    "T17n0721_002:0007b16": "「又修行者內心思惟——隨順正法觀察法行——云",
    "T17n0721_002:0007b17": "何一切不善對治，捨離妄語，大善分攝，現得",
    "T17n0721_002:0007b18": "果報？彼見聞知或天眼見：離妄語者，諸世",
    "T17n0721_002:0007b19": "間人，或有眼見，或有耳聞，一切皆信；設復",
    "T17n0721_002:0007b20": "貧窮無財物者，一切世人供養如王。如眾",
    "T17n0721_002:0007b21": "星中光明之月，一切人中實語之人，光明亦",
    "T17n0721_002:0007b22": "爾。一切寶中，實語寶勝。欲度生死一切船",
    "T17n0721_002:0007b23": "中，實語船勝。若欲出離一切惡行，實語離",
    "T17n0721_002:0007b24": "勝。一切燈中，實語燈勝。一切惡道善將導",
    "T17n0721_002:0007b25": "中，實語導勝。一切世間受用物中，實語物",
    "T17n0721_002:0007b26": "勝。一切治病諸藥草中，實語藥勝。一切奮迅",
    "T17n0721_002:0007b27": "諸勢力中，實語力勝。一切歸中，實語歸勝。一",
    "T17n0721_002:0007b28": "切知識，實語為勝。若人攝取實語財物，則於",
    "T17n0721_002:0007b29": "世間不曾惡行，不墮貧窮；與天比近，數數",
    "T17n0721_002:0007c01": "往來；何處何處隨彼所生，常為男子，生勝",
    "T17n0721_002:0007c02": "種姓，一切憐愛，信受其語；彼人不為無色",
    "T17n0721_002:0007c03": "夜叉、毘舍遮等之所能殺；行他國土，多有床",
    "T17n0721_002:0007c04": "敷；設有病痛，藥食具足；無心思念，一切皆",
    "T17n0721_002:0007c05": "得；一切世間第一勝樂，皆悉得之。身壞命",
    "T17n0721_002:0007c06": "終，則生善道天世界中最長命處、大神通",
    "T17n0721_002:0007c07": "處、最高勝處。若願白淨無漏勝道，則得涅",
    "T17n0721_002:0007c08": "槃，如前所說。",
    "T17n0721_002:0007c09": "「又修行者內心思惟——隨順正法觀察法行——云",
    "T17n0721_002:0007c10": "何遠離兩舌惡業善業道行，現在、未來得業",
    "T17n0721_002:0007c11": "果報？彼見聞知或天眼見：離兩舌人，於現",
    "T17n0721_002:0007c12": "在世受業果報，知識、親友、兄弟、妻子、奴婢、",
    "T17n0721_002:0007c13": "作使，如是等人皆悉堅固無人能壞，王及",
    "T17n0721_002:0007c14": "怨家、惡兄弟等不能破壞；若無財物亦不",
    "T17n0721_002:0007c15": "捨離；設值時儉，若行曠野山中嶮處，皆悉不",
    "T17n0721_002:0007c16": "捨，常樂不離；若有他人種種方便說破壞",
    "T17n0721_002:0007c17": "語，雖聞不受；王於彼人，好心堅固；水、賊、刀、",
    "T17n0721_002:0007c18": "怨不能令畏，以離兩舌不善業故。如是捨離",
    "T17n0721_002:0007c19": "兩舌功德，身壞命終則生善道天世界中。於",
    "T17n0721_002:0007c20": "天眾中，多有天女之所圍遶，常共相隨、愛念",
    "T17n0721_002:0007c21": "娛樂。彼天女身妙鬘散香塗治莊嚴第一",
    "T17n0721_002:0007c22": "天女，常生歡喜。若捨兩舌願淨無漏，彼人",
    "T17n0721_002:0007c23": "則得無漏禪道，到於涅槃，如前所說。",
    "T17n0721_002:0007c24": "「又修行者內心思惟——隨順正法觀察法行——云",
    "T17n0721_002:0007c25": "何世間不善業道惡口捨離，於現在世得業",
    "T17n0721_002:0007c26": "果報？後何處生？彼見聞知或天眼見：捨離",
    "T17n0721_002:0007c27": "惡口，見勝妙色，真實人信，一切世人皆樂",
    "T17n0721_002:0007c28": "往返；滑語、軟語於一切人，皆悉安慰、不令",
    "T17n0721_002:0007c29": "有怖；一切世人遙遠見之，皆往近赴；多善知",
    "T17n0721_002:0008a01": "識；設無財物，於一念頃令一切人恭敬如",
    "T17n0721_002:0008a02": "奴；若於前世惡業所致得衰惱者，人不捨",
    "T17n0721_002:0008a03": "離；一切財物皆悉易得；此人無有怨家、王、水、",
    "T17n0721_002:0008a04": "刀、火等畏。身壞命終，則生善道天世界中。既",
    "T17n0721_002:0008a05": "生彼已，滑語利益、要略省語、因相應語，得",
    "T17n0721_002:0008a06": "如是語，得大神通，得勝妙體。若願出道坐",
    "T17n0721_002:0008a07": "禪樂行無漏之法，彼人則得三種菩提，如前",
    "T17n0721_002:0008a08": "所說。",
    "T17n0721_002:0008a09": "「又修行者內心思惟——隨順正法觀察法行——云",
    "T17n0721_002:0008a10": "何世間不善業道綺語捨離，於現在世得善",
    "T17n0721_002:0008a11": "業報？後何處生？彼見聞知或天眼見：捨離",
    "T17n0721_002:0008a12": "綺語，即於現身世間敬重，善人所念，前後語",
    "T17n0721_002:0008a13": "言不相違反，一切世人愛其語說，無人恐",
    "T17n0721_002:0008a14": "嚇求其過者；善語、正語世所尊重；少語、軟",
    "T17n0721_002:0008a15": "語令人易解；法相應語、不麁獷語、有深因",
    "T17n0721_002:0008a16": "語皆有理趣，於法不違；一切世間見者尊",
    "T17n0721_002:0008a17": "重；資財寶物皆悉牢固，受用稱意；於無德",
    "T17n0721_002:0008a18": "者，說有功德，彼無德者，說其功德。身壞命",
    "T17n0721_002:0008a19": "終，則生善道天世界中。既生彼已，諸天敬",
    "T17n0721_002:0008a20": "愛，有大神通，受天富樂，不可具說。若願淨",
    "T17n0721_002:0008a21": "白無漏禪樂，三種菩提隨所求得，如前所",
    "T17n0721_002:0008a22": "說。",
    "T17n0721_002:0008a23": "「如是三種身不善業，如是四種口不善業，次",
    "T17n0721_002:0008a24": "第捨離，乃至涅槃。彼善業因，世所稱讚，次",
    "T17n0721_002:0008a25": "得生天，後得涅槃。彼身、口業，實業果報，修",
    "T17n0721_002:0008a26": "行法者內心思惟——隨順正法如是觀察——如",
    "T17n0721_002:0008a27": "實知見。「又修行者內心思惟——隨順正法觀",
    "T17n0721_002:0008a28": "察法行——云何意地善業道行？彼見聞知或天",
    "T17n0721_002:0008a29": "眼見：意業三種：貪、瞋、邪見不善對治，現在",
    "T17n0721_002:0008b01": "受樂，身壞命終則生善道天世界中。若厭生",
    "T17n0721_002:0008b02": "死，彼人無餘涅槃界入。「又修行者內心思",
    "T17n0721_002:0008b03": "惟——隨順正法觀察法行——云何離貪不善業道",
    "T17n0721_002:0008b04": "得善業果？彼見聞知或天眼見：彼離貪者，於",
    "T17n0721_002:0008b05": "現在世，一切財物及珍寶等皆悉豐饒，無",
    "T17n0721_002:0008b06": "人侵奪，若王、王等尚不起心，何況復有偷",
    "T17n0721_002:0008b07": "盜、劫奪？若有因緣漏失財物，他人得者，彼則",
    "T17n0721_002:0008b08": "如親，還送歸之；彼人常富，財物不離，常不",
    "T17n0721_002:0008b09": "為他之所破壞。身壞命終，則生善道天世界",
    "T17n0721_002:0008b10": "中。既生彼已，天、阿修羅共相鬪諍，彼阿修羅",
    "T17n0721_002:0008b11": "無能勝者，不可殺害，無能令怖，不畏他人；",
    "T17n0721_002:0008b12": "一切天子皆悉愛樂，心生憐愍；有不可說可",
    "T17n0721_002:0008b13": "愛聲、觸、色、味、香食。若願出世淨白無漏禪定",
    "T17n0721_002:0008b14": "道果，三種菩提隨願而得，如前所說。「又修",
    "T17n0721_002:0008b15": "行者內心思惟——隨順正法觀察法行——云何",
    "T17n0721_002:0008b16": "離瞋不善業道得善業果？彼見聞知或天眼",
    "T17n0721_002:0008b17": "見，彼離瞋者於現在世業行果報：豐財大",
    "T17n0721_002:0008b18": "富；一切愛念，心意憐愍；第一嶮隘，怖畏惡",
    "T17n0721_002:0008b19": "處，無能得便；王畏、賊畏、墮嶮岸畏、水畏、火",
    "T17n0721_002:0008b20": "畏、諂曲等畏，無量諸畏，隘處等畏，皆悉遠",
    "T17n0721_002:0008b21": "離；一切世人第一愛念，一切惡人亦生愛",
    "T17n0721_002:0008b22": "念，一切善人如子、兄弟極生愛念。身壞命",
    "T17n0721_002:0008b23": "終，則生善道天世界中，得大神通，得勝妙",
    "T17n0721_002:0008b24": "體，常得一切可愛妙聲、觸、味、香、色，隨心受用；",
    "T17n0721_002:0008b25": "有歡喜園、勝妙樹林，寶間錯輦，於大林中天",
    "T17n0721_002:0008b26": "婇女眾之所圍遶，一切餘天不能起發若",
    "T17n0721_002:0008b27": "身、口、意令其怖者；百千天子心意憐愍，親近",
    "T17n0721_002:0008b28": "愛念，帝釋天王愛念憐愍；天、阿修羅共鬪",
    "T17n0721_002:0008b29": "諍時，不生怯弱，離怖畏心。「若願出離煩惱",
    "T17n0721_002:0008c01": "諸垢，出世間道，彼如是處天世間退，生於人",
    "T17n0721_002:0008c02": "中為轉輪王，如是往返經無量世，王四",
    "T17n0721_002:0008c03": "天下七寶具足。所謂女寶：彼女寶身，作栴",
    "T17n0721_002:0008c04": "檀香，口中常出優鉢羅香，身觸細軟，如迦",
    "T17n0721_002:0008c05": "陵伽觸。迦陵伽者，海渚中鳥。彼觸勢力，若",
    "T17n0721_002:0008c06": "觸人身，則無疲乏，遠離飢渴、憂悲苦惱；彼渚",
    "T17n0721_002:0008c07": "上人得彼觸力。女寶亦爾，若轉輪王，若見、",
    "T17n0721_002:0008c08": "若觸，皆受快樂；寒時身溫，熱時涼冷，如是",
    "T17n0721_002:0008c09": "觸力，非餘人得；離瞋善業，順行勢力；一切",
    "T17n0721_002:0008c10": "男人見此女寶，心善分別，如母姊妹，一心",
    "T17n0721_002:0008c11": "於王；於王敬重，專心於王，常與樂行；遠離",
    "T17n0721_002:0008c12": "五種婦女過失，謂不貞良、異男子行、妬心惡",
    "T17n0721_002:0008c13": "貪、樂惡處欲、夫亡命住。如是女寶復有五",
    "T17n0721_002:0008c14": "種功德相應，五者所謂隨夫意轉、多生男子、",
    "T17n0721_002:0008c15": "種姓不劣、喜樂好人、不生妬心。夫共餘女",
    "T17n0721_002:0008c16": "娛樂行時，不生妬心。復有三種大勝婦女功",
    "T17n0721_002:0008c17": "德相應，謂不多語；心不邪見；夫若不在不",
    "T17n0721_002:0008c18": "樂聲、觸、諸味香等，心意不動。以是因緣，身壞",
    "T17n0721_002:0008c19": "命終，則生善道天世界中。如是勝妙女寶之",
    "T17n0721_002:0008c20": "食，唯轉輪王乃得之耳。",
    "T17n0721_002:0008c21": "「又修行者內心思惟——隨順正法觀察法行——云",
    "T17n0721_002:0008c22": "何捨離多垢瞋心，得轉輪王善業果報？彼見",
    "T17n0721_002:0008c23": "聞知或天眼見：捨離瞋他惡不善業，餘殘善",
    "T17n0721_002:0008c24": "業，得轉輪王第二寶食，所謂珠寶。此有八種",
    "T17n0721_002:0008c25": "功德具足，謂夜闇中作善光明，如秋滿月",
    "T17n0721_002:0008c26": "遠離雲翳，如是珠寶能於闇中光明遍照，滿",
    "T17n0721_002:0008c27": "百由旬，復於晝時日熱可患，放冷光明除熱",
    "T17n0721_002:0008c28": "清涼；如是珠寶第一功德。又復珠寶第二功",
    "T17n0721_002:0008c29": "德，若行曠野無水之處，兵眾渴乏，能令多有",
    "T17n0721_002:0009a01": "八分相應清淨水流，除一切渴；如是珠寶",
    "T17n0721_002:0009a02": "第二功德。又復珠寶第三功德，若轉輪王憶",
    "T17n0721_002:0009a03": "念水時，如是珠寶隨王意流；如是珠寶第三",
    "T17n0721_002:0009a04": "功德。又復珠寶第四功德，如是珠寶具有八",
    "T17n0721_002:0009a05": "楞，彼一一楞放種種色：青、黃、赤、白、紫、頗梨",
    "T17n0721_002:0009a06": "色；如是珠寶第四功德。又復珠寶第五功",
    "T17n0721_002:0009a07": "德，彼珠寶力百由旬內，人皆離病、心行正",
    "T17n0721_002:0009a08": "直，一切所欲，如業相似，非不得果；如是珠",
    "T17n0721_002:0009a09": "寶第五功德。又復珠寶第六功德，以彼珠寶",
    "T17n0721_002:0009a10": "之勢力故，令彼惡龍不降惡雨；如是珠寶第",
    "T17n0721_002:0009a11": "六功德。又復珠寶第七功德，於無水處、嶮岸",
    "T17n0721_002:0009a12": "曠野、無樹草處，是珠能令多有樹木、池水蓮",
    "T17n0721_002:0009a13": "花、叢林青草皆悉具足；如是珠寶第七功",
    "T17n0721_002:0009a14": "德。又復珠寶第八功德，珠寶力故，無人橫死",
    "T17n0721_002:0009a15": "不盡壽者，能令畜生不相殺害、不相憎嫉。相",
    "T17n0721_002:0009a16": "憎嫉者，謂蛇、鼠、狼。如是八種勝大功德具足",
    "T17n0721_002:0009a17": "相應。彼轉輪王離瞋善業所得果報，滿足",
    "T17n0721_002:0009a18": "千子，皆悉勇健人中第一，勝妙身色能壞",
    "T17n0721_002:0009a19": "他軍，隨轉輪王心意轉行；端正可憙如法善",
    "T17n0721_002:0009a20": "人，隨順法行，與轉輪王種姓相似；一切聚落",
    "T17n0721_002:0009a21": "大眾會處，皆悉敬愛，讚其心行。",
    "T17n0721_002:0009a22": "「又修行者，內心思惟——隨順正法觀察法行——云",
    "T17n0721_002:0009a23": "何離瞋善業修行，得轉輪王第三輪寶出於",
    "T17n0721_002:0009a24": "世間？彼見聞知或天眼見：彼之輪寶有五",
    "T17n0721_002:0009a25": "功德相應具足。所謂千輻：其體皆是閻浮檀",
    "T17n0721_002:0009a26": "金，廣五由旬，如第二日，照明世間；如是輪",
    "T17n0721_002:0009a27": "寶最初功德。又復輪寶第二功德，行無障礙，",
    "T17n0721_002:0009a28": "飛空而去，一日能行百千由旬。又復輪寶",
    "T17n0721_002:0009a29": "第三功德，謂隨王意於何方處憶念欲行，若",
    "T17n0721_002:0009b01": "瞿陀尼、若弗婆提、若欝單越、四天王處，於",
    "T17n0721_002:0009b02": "彼彼處，彼千輻輪飛空而往；輪寶力故，能",
    "T17n0721_002:0009b03": "令四兵象、馬、車、步，皆悉相隨飛空而去。又復",
    "T17n0721_002:0009b04": "輪寶第四功德，若有不臣轉輪王者，彼金輪",
    "T17n0721_002:0009b05": "寶王與相隨，能令降伏。又復輪寶第五功",
    "T17n0721_002:0009b06": "德，彼金輪寶無能為敵，若王、王等見即降",
    "T17n0721_002:0009b07": "伏，皆以法力，輪王隨逐，故能使爾。如是",
    "T17n0721_002:0009b08": "輪寶五種功德具足相應。如是已說第三大",
    "T17n0721_002:0009b09": "寶。",
    "T17n0721_002:0009b10": "「又修行者內心思惟——隨順正法觀察法行——云",
    "T17n0721_002:0009b11": "何離瞋善業修行，得轉輪王第四象寶出",
    "T17n0721_002:0009b12": "於世間？彼見聞知或天眼見：此轉輪王修行",
    "T17n0721_002:0009b13": "法人，隨順法行，得調順象第一調順，能勝",
    "T17n0721_002:0009b14": "他城，七支柱地，所謂四足、尾根、牙等，如是",
    "T17n0721_002:0009b15": "七分皆悉柱地。若有如是七種相者，彼象",
    "T17n0721_002:0009b16": "大力勝餘弱象一千倍力，斷則柔軟，色白",
    "T17n0721_002:0009b17": "如雪，如帝釋王、伊羅槃那；自餘諸象，聞氣",
    "T17n0721_002:0009b18": "即伏，不敢正看；三處能鬪，所謂水處、陸地、",
    "T17n0721_002:0009b19": "空中；能速疾行，於一日中遶閻浮提能行",
    "T17n0721_002:0009b20": "三匝。彼象調順，以一縷綖繫咽牽行，若轉",
    "T17n0721_002:0009b21": "輪王乘行之時，彼象調順與王心同；若轉輪",
    "T17n0721_002:0009b22": "王欲何處行，則不須教速至彼處，平正均",
    "T17n0721_002:0009b23": "行，不震、不掉，行步詳審，身不動搖，次第舉",
    "T17n0721_002:0009b24": "足，不躑、不驟亦不怒力，種種善行；小兒見",
    "T17n0721_002:0009b25": "之，不生怖畏；四出道巷，若重屋上，到彼處",
    "T17n0721_002:0009b26": "行，婦女能捉，手得摩之；若鬪戰時，甚能勇",
    "T17n0721_002:0009b27": "惡，行則調順，綖繫不越。如是輪王大龍象",
    "T17n0721_002:0009b28": "寶，是轉輪王十善道中行一業道種子所",
    "T17n0721_002:0009b29": "得，何況具足和合修行十善業道得。如是",
    "T17n0721_002:0009c01": "順法修行法者，以天眼見彼轉輪王第四象",
    "T17n0721_002:0009c02": "寶。",
    "T17n0721_002:0009c03": "「又修行者內心思惟——隨順正法觀察法行——云",
    "T17n0721_002:0009c04": "何輪王得彼馬寶？彼馬寶者，有何功德和合",
    "T17n0721_002:0009c05": "相應？彼見聞知或天眼見：馬寶如鵝、拘物",
    "T17n0721_002:0009c06": "頭花如是淨色，普身皆有天旋等相以為莊",
    "T17n0721_002:0009c07": "嚴，是第一相、量、色、形等，眾相相應，第一調",
    "T17n0721_002:0009c08": "順；於一日中遶閻浮提能行三匝，而身不",
    "T17n0721_002:0009c09": "乏。如是輪王得此第五功德馬寶。「又修行者",
    "T17n0721_002:0009c10": "內心思惟——隨順正法觀察法行——云何轉輪王",
    "T17n0721_002:0009c11": "得主兵寶？彼見聞知或天眼見：彼主兵寶",
    "T17n0721_002:0009c12": "有何功德？所謂輪王憶念思惟，不待教勅",
    "T17n0721_002:0009c13": "而知王意，隨王所須皆悉能辦；遠離非法，",
    "T17n0721_002:0009c14": "依正法行；時方所須，稱王意辦，不苦、不惱，",
    "T17n0721_002:0009c15": "依正法取；如王意念隨心所須，一切所作不",
    "T17n0721_002:0009c16": "違法義，隨王境界所須所作皆能成辦。如是",
    "T17n0721_002:0009c17": "輪王離瞋善業，得主兵寶，恒常修行十善業",
    "T17n0721_002:0009c18": "道，利益一切世間眾生，猶如父母。",
    "T17n0721_002:0009c19": "「又修行者內心思惟——隨順正法觀察法行——云",
    "T17n0721_002:0009c20": "何輪王得彼第七主藏大臣富長者寶？彼長",
    "T17n0721_002:0009c21": "者寶有何功德？彼見聞知或天眼見：主藏臣",
    "T17n0721_002:0009c22": "寶屬轉輪王，何者功德？能以金剛及因陀羅",
    "T17n0721_002:0009c23": "青色寶珠摩迦羅多及牟瑳羅迦羅婆等種",
    "T17n0721_002:0009c24": "種妙寶，一切坑㵎、深山幽谷、險岸惡處、不",
    "T17n0721_002:0009c25": "平之處悉能令滿，不待王勅而寶不盡，何況",
    "T17n0721_002:0009c26": "金銀。此長者寶第一比泥，不誑、不諂、不熱",
    "T17n0721_002:0009c27": "惱他，一切見者清涼愛念。如是輪王富長者",
    "T17n0721_002:0009c28": "寶。「如是輪王，七寶具足、王四天下，能與龍眾、",
    "T17n0721_002:0009c29": "天眾同坐。天處有二：四天王天、三十三天。帝",
    "T17n0721_002:0010a01": "釋天王分座而坐。如是七種妙寶具足，得轉",
    "T17n0721_002:0010a02": "輪王。「又復更有相似七寶、劣前七寶，所謂劍",
    "T17n0721_002:0010a03": "寶、皮寶、床寶、林寶、殿寶、衣寶、履寶。彼轉輪王",
    "T17n0721_002:0010a04": "劍相似寶，有何功德？若有國土起拒逆心，如",
    "T17n0721_002:0010a05": "是劍寶疾走而去，一切國土見劍即伏，不殺",
    "T17n0721_002:0010a06": "一人。如是劍寶有此功德：不罰、不殺，一切國",
    "T17n0721_002:0010a07": "土自然降伏。如是第一劍寶功德。",
    "T17n0721_002:0010a08": "「云何輪王得彼第二皮相似寶？彼第二寶有",
    "T17n0721_002:0010a09": "何功德？彼皮寶者，海中而生；彼既生已，商",
    "T17n0721_002:0010a10": "人得之將來上王。彼寶功德：廣五由旬、長",
    "T17n0721_002:0010a11": "十由旬，海龍之皮，水雨不爛、風不能動、火",
    "T17n0721_002:0010a12": "不能燒，能却寒熱，寒時能溫、熱時能涼；何處",
    "T17n0721_002:0010a13": "何處輪王行時——隨王軍眾，彼主兵寶之所將",
    "T17n0721_002:0010a14": "行——能以為屋，悉能容受王及軍眾，一一隔",
    "T17n0721_002:0010a15": "別，妻婦不雜，各不相見；其色鮮白，如日",
    "T17n0721_002:0010a16": "光明。如是第二皮寶功德。「云何輪王得彼",
    "T17n0721_002:0010a17": "第三床相似寶？彼第三寶有何功德？彼床",
    "T17n0721_002:0010a18": "寶者，柔軟細滑，坐上則凹，起則還平。若坐",
    "T17n0721_002:0010a19": "其上禪念思惟，於解脫中得寂靜心。若坐彼",
    "T17n0721_002:0010a20": "床心念欲事，即得離欲。如是次第，瞋、癡亦",
    "T17n0721_002:0010a21": "爾。即彼床上出小禪屋，諸有婦女雖復於",
    "T17n0721_002:0010a22": "王極生染心，見此床寶心則無染。如是第",
    "T17n0721_002:0010a23": "三床寶功德。",
    "T17n0721_002:0010a24": "「云何輪王得彼第四林相似寶？彼第四寶有",
    "T17n0721_002:0010a25": "何功德？若王憶念林中遊戲，往彼林中。彼林",
    "T17n0721_002:0010a26": "功德、王善業力，如天世間歡喜林中，出生花",
    "T17n0721_002:0010a27": "菓、賒居尼鳥，蓮花池流於彼濟口，天歌婇",
    "T17n0721_002:0010a28": "女戲笑歌舞，一切天女悉來集會；彼王如",
    "T17n0721_002:0010a29": "天，一切五欲功德相應；於彼林中婦女相隨，",
    "T17n0721_002:0010b01": "娛樂遊行，善業力故。彼修行者，一切觀察。",
    "T17n0721_002:0010b02": "如是第四林寶功德。",
    "T17n0721_002:0010b03": "「云何輪王得彼第五殿相似寶？彼第五寶有",
    "T17n0721_002:0010b04": "何功德？謂轉輪王在彼殿中夜偃臥時，欲見",
    "T17n0721_002:0010b05": "月者，則有星月於殿中現，見已眼樂，謂之是",
    "T17n0721_002:0010b06": "珠；天女詠歌，聞則無憂，樂眠安睡，睡已",
    "T17n0721_002:0010b07": "善夢，見妙樂事；寒時則有溫風所吹，熱時",
    "T17n0721_002:0010b08": "則有涼冷觸樂；夜有三分，二分則睡，第",
    "T17n0721_002:0010b09": "三分時離睡而起，受行法樂。如是第五功",
    "T17n0721_002:0010b10": "德殿寶，彼轉輪王報得受用。",
    "T17n0721_002:0010b11": "「何者衣寶？有何功德？縷成緻密，第一柔軟，垢",
    "T17n0721_002:0010b12": "所不污，王既著已，則無寒熱、飢渴、痟瘦、疲",
    "T17n0721_002:0010b13": "倦之極，火不能燒、刀不能割。如是第六衣",
    "T17n0721_002:0010b14": "寶功德。",
    "T17n0721_002:0010b15": "「又修行者內心思惟——隨順正法觀察法行——轉",
    "T17n0721_002:0010b16": "輪聖王云何得彼第七功德履相似寶？彼第",
    "T17n0721_002:0010b17": "七寶有何功德？彼見聞知或天眼見：履相似",
    "T17n0721_002:0010b18": "寶，王若著之，水行若陸；若遊行時則詳徐",
    "T17n0721_002:0010b19": "涉，若百由旬亦能行去，不損威儀而身不",
    "T17n0721_002:0010b20": "乏。「如是輪王具足七寶，復有如是相似七寶，",
    "T17n0721_002:0010b21": "隨心食用，四天下處及二天處是王所食；滿",
    "T17n0721_002:0010b22": "足千子，皆悉勇健能破他軍。彼轉輪王是",
    "T17n0721_002:0010b23": "一切人所應敬重。離瞋善業，得如是樂，十善",
    "T17n0721_002:0010b24": "業道之餘勢也。",
    "T17n0721_002:0010b25": "「又修行者內心思惟——隨順正法觀察法行——",
    "T17n0721_002:0010b26": "云何如是一切世間無始以來，幽冥黑闇邪見",
    "T17n0721_002:0010b27": "為種，一切結使皆亦如是？又復云何捨離邪",
    "T17n0721_002:0010b28": "見，修行正見而得解脫世間生死？彼見聞",
    "T17n0721_002:0010b29": "知或天眼見：彼修行者隨順正法觀察法",
    "T17n0721_002:0010c01": "行，若捨邪見、修習正見，一切結使不饒益",
    "T17n0721_002:0010c02": "法皆悉斷滅，則得涅槃、遠離生死。離邪見人，",
    "T17n0721_002:0010c03": "五根不障。如是善人，憙樂正法。如是最初",
    "T17n0721_002:0010c04": "聞佛功德，觀於生死五道之中種種苦惱，觀",
    "T17n0721_002:0010c05": "彼五處極大怖畏：天中則有放逸之苦、後退",
    "T17n0721_002:0010c06": "時苦；人中則有農作等苦；地獄之中，他惱害",
    "T17n0721_002:0010c07": "苦；於餓鬼中，飢渴惱苦；於畜生中，相噉食",
    "T17n0721_002:0010c08": "苦。如是五處一一散說則無量種。如是觀",
    "T17n0721_002:0010c09": "已，則於生死起厭離心猶如光明，通達正",
    "T17n0721_002:0010c10": "法生出家心；生此心故，善法流出。若人和",
    "T17n0721_002:0010c11": "合，既生是心，彼地夜叉歡喜讚歎，身毛皆",
    "T17n0721_002:0010c12": "竪，生如是心：『此善男子，如是名字，如是種",
    "T17n0721_002:0010c13": "姓，發心欲斷無始世來貪、瞋、癡等，為欲破壞",
    "T17n0721_002:0010c14": "魔之境界，不樂煩惱染欲境界，心不喜樂欲",
    "T17n0721_002:0010c15": "染心愛。』",
    "T17n0721_002:0010c16": "「又離邪見，彼善男子有出家心，恒常如是樂",
    "T17n0721_002:0010c17": "修多作，近善知識，樂聞正法，常清淨心，禮",
    "T17n0721_002:0010c18": "拜佛法，善淨寂靜身業，口、意業。彼人如是",
    "T17n0721_002:0010c19": "寂靜口、意。是善行人，彼地夜叉知已歡喜，生",
    "T17n0721_002:0010c20": "如是心：『此善男子善心、淨心，不樂在家，所有",
    "T17n0721_002:0010c21": "舍宅如罩如籠，心不喜樂無始貪欲、瞋恚、",
    "T17n0721_002:0010c22": "愚癡，於魔境界不生喜樂，不樂欲愛，欲共",
    "T17n0721_002:0010c23": "魔戰，欲斷煩惱。』",
    "T17n0721_002:0010c24": "「又復如是，彼善男子如是觀察生死苦已，",
    "T17n0721_002:0010c25": "出家之心轉轉增上，遠離殺生、偷盜、邪婬、飲",
    "T17n0721_002:0010c26": "酒、妄語，具足受持優婆塞戒。彼地夜叉見如",
    "T17n0721_002:0010c27": "是已，轉復歡喜，次第上聞虛空夜叉，作如",
    "T17n0721_002:0010c28": "是言：『某國某村某聚落中某善男子，如是",
    "T17n0721_002:0010c29": "種姓，如是名字，正信如是，堪能出家，欲剃",
    "T17n0721_002:0011a01": "鬚髮，欲被法衣，正信出家，減損魔分，長正",
    "T17n0721_002:0011a02": "法朋，斷魔繫縛，斷貪、瞋、癡。』「一切使結，邪見為",
    "T17n0721_002:0011a03": "本；出世涅槃，正見為本。隨順正法觀一切",
    "T17n0721_002:0011a04": "法而修行者，最初如是讚歎正見，不嫌、不",
    "T17n0721_002:0011a05": "毀、不賤、不惡，亦教他人令住正見，不讚邪",
    "T17n0721_002:0011a06": "見，嫌賤毀惡，常說邪見、正見相對二業果",
    "T17n0721_002:0011a07": "報，不令眾生住於邪見。一切世間愚癡凡夫",
    "T17n0721_002:0011a08": "根本繫縛，所謂邪見；一切眾生以邪見故，墮",
    "T17n0721_002:0011a09": "於地獄、餓鬼、畜生。彼善男子捨離邪見，具",
    "T17n0721_002:0011a10": "足當得無量善法。「又復如是，彼善男子觀察",
    "T17n0721_002:0011a11": "居家無量苦惱逼迫繫縛，既觀察已，生厭離",
    "T17n0721_002:0011a12": "心，樂欲出家，欲共魔戰。如是正士，彼地夜",
    "T17n0721_002:0011a13": "叉知已歡喜，轉復上聞虛空夜叉，虛空夜叉",
    "T17n0721_002:0011a14": "向四大王歡喜心說：『某國某村某聚落中",
    "T17n0721_002:0011a15": "某善男子，如是種姓，如是名字，如是正信，堪",
    "T17n0721_002:0011a16": "能出家，欲剃鬚髮，欲被法衣，正信出家，減",
    "T17n0721_002:0011a17": "損魔分，長正法朋。』四大天王如是聞已，心",
    "T17n0721_002:0011a18": "生歡喜。",
    "T17n0721_002:0011a19": "「如是正士聞正法已，厭離欲垢。彼善男子",
    "T17n0721_002:0011a20": "恭敬和上、聖聲聞已，剃除鬚髮被服袈裟，",
    "T17n0721_002:0011a21": "受波羅提木叉戒已。彼地夜叉、虛空夜叉知",
    "T17n0721_002:0011a22": "已歡喜，向四大王說如是言：『閻浮提中，某國",
    "T17n0721_002:0011a23": "某村某聚落中某善男子，如是種姓，如是名",
    "T17n0721_002:0011a24": "字，捨離邪見修正見業，如法正行，剃除鬚髮",
    "T17n0721_002:0011a25": "被服法衣，受波羅提木叉戒已。一切世間不",
    "T17n0721_002:0011a26": "饒益處、居家隘迮、妻子愛毒皆已捨離，正",
    "T17n0721_002:0011a27": "信出家，在家心業一切捨離，欲共魔戰，欲斷",
    "T17n0721_002:0011a28": "無明。』「時，四大王聞已歡喜。既歡喜已，向四",
    "T17n0721_002:0011a29": "天王如是說言：『閻浮提中，某國某村某聚落",
    "T17n0721_002:0011b01": "中某善男子，如是種姓，如是名字，捨離邪見",
    "T17n0721_002:0011b02": "修行正見，剃除鬚髮被服法衣，正信出家，某",
    "T17n0721_002:0011b03": "甲比丘，受為弟子。』彼天聞已，心歡喜曰：『魔",
    "T17n0721_002:0011b04": "分損減，正法朋長。』彼四大王既如是說，四天",
    "T17n0721_002:0011b05": "王聞，如是歡喜。",
    "T17n0721_002:0011b06": "「又復如是彼善男子，乃至塵許惡不善法，見",
    "T17n0721_002:0011b07": "則深畏，能忍不作，心行正直；不樂多語、不修",
    "T17n0721_002:0011b08": "禮家、不共往返、不近惡友；多人聚集憒閙",
    "T17n0721_002:0011b09": "之處無心欲見，不往惡眾、不往多人集戲之",
    "T17n0721_002:0011b10": "處，不貪美味大器多食；親友、善知識不數",
    "T17n0721_002:0011b11": "往見；於境界中常正念行、常勤精進，如法",
    "T17n0721_002:0011b12": "飲食、如法處行，勤斷魔縛、勤修正見。如是",
    "T17n0721_002:0011b13": "善人，利益一切世間眾生。」爾時，世尊而說偈",
    "T17n0721_002:0011b14": "言：",
    "T17n0721_002:0011b15": "「若不殺眾生，　　慈心常行忍，",
    "T17n0721_002:0011b16": "於眾生如父，　　彼能觀世間。",
    "T17n0721_002:0011b17": "捨離於偷盜，　　黠慧常攝根，",
    "T17n0721_002:0011b18": "身業常行善，　　能度諸有惡。",
    "T17n0721_002:0011b19": "乃至畫婦女，　　眼尚不欲觀，",
    "T17n0721_002:0011b20": "破欲堅明慧，　　故名得解脫。",
    "T17n0721_002:0011b21": "觀金土平等，　　離愁憂正行，",
    "T17n0721_002:0011b22": "煩惱蛇不嚙，　　彼得無量樂。",
    "T17n0721_002:0011b23": "利衰心平等，　　得失意亦然，",
    "T17n0721_002:0011b24": "苦樂心不異，　　故名為比丘。",
    "T17n0721_002:0011b25": "不見怨親異，　　攝根不放逸，",
    "T17n0721_002:0011b26": "不為境界傷，　　故名婆羅門。",
    "T17n0721_002:0011b27": "見境界如毒，　　勇離如避怨，",
    "T17n0721_002:0011b28": "彼涅槃不遠，　　正遍知所說。",
    "T17n0721_002:0011b29": "如實見生滅，　　正見心不貪，",
    "T17n0721_002:0011c01": "心不動如山，　　彼解脫生死。",
    "T17n0721_002:0011c02": "栴檀餘草等，　　美惡食心平；",
    "T17n0721_002:0011c03": "袈裟絹布等，　　彼愛不能縛。",
    "T17n0721_002:0011c04": "不貪著利養，　　知足草為敷，",
    "T17n0721_002:0011c05": "見利養如火，　　如是乃名見。",
    "T17n0721_002:0011c06": "外境界愛河，　　之所不能漂，",
    "T17n0721_002:0011c07": "諦知自業果，　　佛說是比丘。",
    "T17n0721_002:0011c08": "已過事不憂，　　不希望未來，",
    "T17n0721_002:0011c09": "現得依法行，　　彼不污心意。",
    "T17n0721_002:0011c10": "若不壞法意，　　常於法中住，",
    "T17n0721_002:0011c11": "則不行生死，　　彼白法具足。",
    "T17n0721_002:0011c12": "若人以智火，　　燒心中煩惱，",
    "T17n0721_002:0011c13": "境界如僮僕，　　彼人則無苦。",
    "T17n0721_002:0011c14": "若人根寂靜，　　根不得自在，",
    "T17n0721_002:0011c15": "心不著色等，　　離煩惱如佛。",
    "T17n0721_002:0011c16": "若人能制根，　　五根不自在，",
    "T17n0721_002:0011c17": "色等不能劫，　　離煩惱寂滅。",
    "T17n0721_002:0011c18": "若人心愛念，　　有忍者亦然，",
    "T17n0721_002:0011c19": "見者心惺悟，　　彼如月牟尼。",
    "T17n0721_002:0011c20": "若樂住空閑，　　不樂重樓觀，",
    "T17n0721_002:0011c21": "樂樹下露地，　　得名乞比丘。",
    "T17n0721_002:0011c22": "勇寂調善智，　　如實知苦樂，",
    "T17n0721_002:0011c23": "必到無上處，　　永離諸憂愁。",
    "T17n0721_002:0011c24": "憐愍淳直心，　　一切時修禪，",
    "T17n0721_002:0011c25": "勝負心平等，　　如是修得諦。",
    "T17n0721_002:0011c26": "「離邪見故，得如是法。又修行者內心思惟——隨",
    "T17n0721_002:0011c27": "順正法觀察法行——云何彼人捨離邪見，修行",
    "T17n0721_002:0011c28": "正見，離疑惑心，如是次第修無漏禪，彼地",
    "T17n0721_002:0011c29": "夜叉、虛空夜叉至四大王見聞歡喜？彼見",
    "T17n0721_002:0012a01": "聞知或天眼見：彼四大王、彼四天王到帝",
    "T17n0721_002:0012a02": "釋所，如是說言：『閻浮提中，某國某村某聚",
    "T17n0721_002:0012a03": "落中某善男子，如是種姓，如是名字，剃除鬚",
    "T17n0721_002:0012a04": "髮被服法衣，正信出家，善戒正行，無礙樂",
    "T17n0721_002:0012a05": "說辯才相應，常正憶念，乃至少罪深生怖畏，",
    "T17n0721_002:0012a06": "減損魔分，長正法朋。』彼四王等向帝釋王如",
    "T17n0721_002:0012a07": "是說已，帝釋天王如是聞已心大歡喜，三十",
    "T17n0721_002:0012a08": "三天帝釋王眾皆共歡喜。",
    "T17n0721_002:0012a09": "正法念處經卷第二"
}