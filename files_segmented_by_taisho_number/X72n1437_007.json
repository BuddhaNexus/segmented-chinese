{
    "X72n1437_007:0420c01": "永覺和尚廣錄卷第七",
    "X72n1437_007:0420c02": "嗣法弟子　道霈　重編",
    "X72n1437_007:0420c03": "拈古二十九則",
    "X72n1437_007:0420c04": "舉。達摩既遷化。葬于熊耳山。後魏使宋雲。自西域回。",
    "X72n1437_007:0420c05": "遇於葱嶺。見其持隻履翩翩獨逝。雲問。師何往。祖曰。",
    "X72n1437_007:0420c06": "西天去。雲歸奏魏主。啟壙視之。惟空棺。止存隻履。舉",
    "X72n1437_007:0420c07": "朝驚歎。奉詔取遺履。於少林寺供養。",
    "X72n1437_007:0420c08": "師曰。此是達摩最後一著。諸人作麼生會。宋雲遇",
    "X72n1437_007:0420c09": "于葱嶺。便當一棒打殺。也見東土有人。既已蹉過。",
    "X72n1437_007:0420c10": "却來奏魏主。啟視空棺。珍重一隻破履。留殃後代。",
    "X72n1437_007:0420c11": "亦太憒憒也。",
    "X72n1437_007:0420c12": "舉。僧於馬祖前作四畫。上一畫長。下三畫短。曰不得",
    "X72n1437_007:0420c13": "道一長三短。離此四字。請和尚答。祖乃畫地一畫曰。",
    "X72n1437_007:0420c14": "不得道長短。答汝了也。",
    "X72n1437_007:0420c15": "師曰。此僧立箇問頭。也甚奇恠。若是今時杜撰宗",
    "X72n1437_007:0420c16": "師。祇用瞎棒打將去。祖却不然。就地畫一畫。可謂。",
    "X72n1437_007:0420c17": "投之木瓜。報以瓊瑤。這僧小出大遇也。但祖云不",
    "X72n1437_007:0420c18": "得道長短。答汝了也。却似嚼飯餧小兒。祇為慈悲",
    "X72n1437_007:0420c19": "之故。有此落草之談。",
    "X72n1437_007:0420c20": "舉。亮座主參馬祖。祖問。見說座主大講得經論。是否。",
    "X72n1437_007:0420c21": "亮曰。不敢。祖曰。將甚麼講。亮曰。將心講。祖曰。心如工",
    "X72n1437_007:0420c22": "伎兒。意如和伎者。爭講得。亮抗聲曰。心既講不得。虗",
    "X72n1437_007:0420c23": "空莫講得麼。祖曰。却是虗空講得。亮不肯便出。將下",
    "X72n1437_007:0420c24": "堦。祖召曰。座主。亮回首。祖曰。是甚麼。亮豁然大悟。便",
    "X72n1437_007:0421a01": "禮拜。祖曰。這鈍根阿師。禮拜作麼。亮曰。某甲所講經",
    "X72n1437_007:0421a02": "論。將謂無人及得。今日被大師一問。平生功業。一時",
    "X72n1437_007:0421a03": "氷釋。禮謝而退。隱入洪州之西山。更無消息。",
    "X72n1437_007:0421a04": "師曰。此是馬祖一粒救死靈丹。但近日禪和。不能",
    "X72n1437_007:0421a05": "服食。見渠道虗空講得。便向虗空中下橛。見渠道",
    "X72n1437_007:0421a06": "是甚麼。便向是甚麼處見鬼。雖有百馬祖。其奈之",
    "X72n1437_007:0421a07": "何。你看渠吐露云。被大師一問。平生功業。一時氷",
    "X72n1437_007:0421a08": "釋。可謂。皮膚脫盡。惟一真實。後隱入西山。更無消",
    "X72n1437_007:0421a09": "息。可謂。頭正尾正。亘古亘今。如雷如霆去也。謂之",
    "X72n1437_007:0421a10": "不為人得麼。",
    "X72n1437_007:0421a11": "舉。洞山與泰首座。喫菓子次。山問。有一物。上拄天。下",
    "X72n1437_007:0421a12": "拄地。黑如漆。常在動用中。動用中收不得。且道。過在",
    "X72n1437_007:0421a13": "甚麼處。座曰。過在動用中。山便喝。令侍者掇退菓卓。",
    "X72n1437_007:0421a14": "劒門庵主拈云。我當時若在。亦對云。過在動用中。待",
    "X72n1437_007:0421a15": "渠令侍者掇退菓卓。便拈起菓子。將洞山劈面痛擲。",
    "X72n1437_007:0421a16": "師曰。洞山此問。心倖不少。首座已遭活陷黜罰。何",
    "X72n1437_007:0421a17": "疑劒門猶欲強作主宰。正好三十痛棒趂出院去。",
    "X72n1437_007:0421a18": "所謂。打麵還他州土麥。唱歌須是帝鄉人。",
    "X72n1437_007:0421a19": "舉。法空禪師到鹽官齊安國師處。請問經中諸義。安",
    "X72n1437_007:0421a20": "一一答了。却曰。自禪師到來。貧道總未曾作主人。法",
    "X72n1437_007:0421a21": "空曰。請和尚便作主人。安曰。今日夜也。且歸本位安",
    "X72n1437_007:0421a22": "置。明日却來。空下去。至明日。安令沙彌屈法空。法空",
    "X72n1437_007:0421a23": "至。安顧沙彌曰。咄。這沙彌不曉事。教屈法空禪師。祇",
    "X72n1437_007:0421a24": "屈得守堂家人來。空無語。",
    "X72n1437_007:0421b01": "師曰。齊安放去收來。權衡在手。主禮有餘。法空隨",
    "X72n1437_007:0421b02": "聲喚轉。茫然無據。不會為客。老僧若做法空。待渠",
    "X72n1437_007:0421b03": "云貧道總未作得主人。便合云。和尚可謂習氣難",
    "X72n1437_007:0421b04": "忘。渠云。只屈得守堂家人來。便合云。莫怪沙彌。和",
    "X72n1437_007:0421b05": "尚亦未識法空在。拂袖便出。管取齊安作主不成。",
    "X72n1437_007:0421b06": "舉。僧參平田。田便打。僧進前把住拄杖。田曰。老僧適",
    "X72n1437_007:0421b07": "來造次。僧打田一拄杖。田曰。作家作家。僧禮拜。田曰。",
    "X72n1437_007:0421b08": "是闍黎造次。僧大笑。田曰。這箇師僧。今日大敗也。",
    "X72n1437_007:0421b09": "師曰。平田伸縮安閑。自是慣戰老賊。這僧生遭活",
    "X72n1437_007:0421b10": "陷。前倨後恭。弄巧成拙去也。雖然。今日討這僧。亦",
    "X72n1437_007:0421b11": "不可得。",
    "X72n1437_007:0421b12": "舉。百丈再參馬祖。祖見來。拈拂子竪起。百丈云。即此",
    "X72n1437_007:0421b13": "用離此用。祖掛拂子於舊處。侍立片時。祖云。爾已後",
    "X72n1437_007:0421b14": "鼓兩片皮。如何為人。丈取拂子竪起。祖云。即此用離",
    "X72n1437_007:0421b15": "此用。丈掛拂子於舊處。祖震威一喝。丈後來謂黃蘗",
    "X72n1437_007:0421b16": "云。我當時被馬祖一喝。直得三日耳聾。",
    "X72n1437_007:0421b17": "師曰。此公案。今古拈提者多謂。百丈脚跟尚未全",
    "X72n1437_007:0421b18": "穩。得馬祖一喝。方能了當。若如此。何異萬里望鄉",
    "X72n1437_007:0421b19": "關。百丈捲席時。祖云。汝深明昨日事。便是徹骨徹",
    "X72n1437_007:0421b20": "髓了也。所以雪竇拈云。大冶精金。應無變色。但百",
    "X72n1437_007:0421b21": "丈既是精金。馬祖一喝。入他耳弦也不得。當馬祖",
    "X72n1437_007:0421b22": "喝時。便合掩耳出去。云何又三日耳聾。既是三日",
    "X72n1437_007:0421b23": "耳聾。何故云應無變色。此一則公案。乃是臨濟肇",
    "X72n1437_007:0421b24": "始處。此處未明。又安問其他哉。須知。轉身一路。千",
    "X72n1437_007:0421c01": "聖不傳。末後一句。古今難搆。諸人也須審細好。",
    "X72n1437_007:0421c02": "舉。僧為疎山造壽塔畢。白山。山曰。將多少錢與匠人。",
    "X72n1437_007:0421c03": "曰。一切在和尚。山曰。為將三錢與匠人。為將兩錢與",
    "X72n1437_007:0421c04": "匠人。為將一錢與匠人。若道得。與吾親造塔來。僧無",
    "X72n1437_007:0421c05": "語。後僧舉似大嶺庵閑和尚。嶺曰。還有人道得麼。僧",
    "X72n1437_007:0421c06": "曰。未有人道得。嶺曰。汝歸與疎山道。若將三錢與匠",
    "X72n1437_007:0421c07": "人。和尚此生決定不得塔。若將兩錢與匠人。和尚與",
    "X72n1437_007:0421c08": "匠人。共出一隻手。若將一錢與匠人。累他匠人。眉鬚",
    "X72n1437_007:0421c09": "墮落。僧回如教而說。山具威儀。望大嶺作禮。歎曰。將",
    "X72n1437_007:0421c10": "謂無人。大嶺有古佛。放光射到此間。雖然如是。也是",
    "X72n1437_007:0421c11": "臘月蓮花。大嶺後聞此語曰。我恁麼道。早是龜毛長",
    "X72n1437_007:0421c12": "三尺。",
    "X72n1437_007:0421c13": "師曰。疎山恁麼垂語。陷阱不少。幸得大嶺放光。一",
    "X72n1437_007:0421c14": "一炤破。雖然。要與疎山造塔。亦大遠在。諸人且道。",
    "X72n1437_007:0421c15": "作麼生與匠人。",
    "X72n1437_007:0421c16": "舉。洞山解制云。秋初夏末。諸兄弟未免或東或西。直",
    "X72n1437_007:0421c17": "須向萬里無寸草處去。祇如萬里無寸草處。作麼生",
    "X72n1437_007:0421c18": "去。良久云。此事須如枯木上糝花。始與他合。",
    "X72n1437_007:0421c19": "師曰。洞山恁麼說話。正是瑞鳳不棲於凡木。金龍",
    "X72n1437_007:0421c20": "豈守於寒潭。轉功就位轉位就功即不無。看來也",
    "X72n1437_007:0421c21": "祇似猢猻上樹。捨一取一。未為好手。且道。作麼生",
    "X72n1437_007:0421c22": "是本分底去處。良久云。釣船載到瀟湘岸。氣噎無",
    "X72n1437_007:0421c23": "聊問白鷗。",
    "X72n1437_007:0421c24": "舉。炤布衲一夕指半月。問溥上座曰。那一半在甚麼",
    "X72n1437_007:0422a01": "處去也。溥曰。莫妄想。炤曰。失却一半也。眾共嘆美。",
    "X72n1437_007:0422a02": "師曰。諸人且道。溥上座過在甚麼處。炤布衲雖得",
    "X72n1437_007:0422a03": "便宜。也是壓良為賤。眾雖嘆美。也是噇酒糟漢。但",
    "X72n1437_007:0422a04": "溥欠箇後語耳。待他云失却一半也。便合云。果妄",
    "X72n1437_007:0422a05": "想不少。管取炤布衲一場懡[怡台+羅]去也。",
    "X72n1437_007:0422a06": "舉。石霜遷化。眾請堂中首座繼住持。九峯云。待某甲",
    "X72n1437_007:0422a07": "問過。若會先師意。如先師奉侍。問云。先師道。休去。歇",
    "X72n1437_007:0422a08": "去。一念萬年去。寒灰枯木去。古廟香爐去。一條白練",
    "X72n1437_007:0422a09": "去。且道。明甚麼邊事。座云。明一色邊事。峯云。元來未",
    "X72n1437_007:0422a10": "會先師意在。座云。你不肯我那。但裝香來。香烟斷處",
    "X72n1437_007:0422a11": "脫去不得。即不會先師意。遂焚香。香烟未斷。便坐脫。",
    "X72n1437_007:0422a12": "峯乃撫座背云。坐脫立亡即不無。先師意未夢見在。",
    "X72n1437_007:0422a13": "師曰。首座不免逐句。故遭九峯點罰。然渠喚作一",
    "X72n1437_007:0422a14": "色。便是不肯安此以為極則。如何後人便以迷于",
    "X72n1437_007:0422a15": "一色誣之。天奇瑞註頌古。直謂是明法身斷德。則",
    "X72n1437_007:0422a16": "認為極則。正迷在一色中了也。逐句之失。何止在",
    "X72n1437_007:0422a17": "三千里外耶。既不許認作一色。又不許認作法身。",
    "X72n1437_007:0422a18": "先師意。畢竟作麼生。",
    "X72n1437_007:0422a19": "舉。僧問青林。學人徑往時如何。林云。死蛇當大路。勸",
    "X72n1437_007:0422a20": "子莫當頭。僧云。當頭時如何。林云。喪子命根。僧云。不",
    "X72n1437_007:0422a21": "當頭時如何。林云。亦無廻避處。僧云。正當恁麼時如",
    "X72n1437_007:0422a22": "何。林云。失却了也。僧云。未審向甚麼處去。林云。草深",
    "X72n1437_007:0422a23": "無覔處。僧云。和尚也須隄防始得。林撫掌云。一等是",
    "X72n1437_007:0422a24": "箇毒氣。",
    "X72n1437_007:0422b01": "師曰。既不許當頭。亦不許迴避。暫生擬議。便隔千",
    "X72n1437_007:0422b02": "山。教學人畢竟如何行履。虗舟無意浮秋水。櫓柁",
    "X72n1437_007:0422b03": "渾亡渡月明。",
    "X72n1437_007:0422b04": "舉。南泉一日。因兩堂爭猫。泉提起猫云。道得即不斬。",
    "X72n1437_007:0422b05": "眾無對。泉斬猫為兩段。趙州自外歸。泉舉問之。州脫",
    "X72n1437_007:0422b06": "履安頭上而出。泉云。子在救得猫兒。",
    "X72n1437_007:0422b07": "師曰。南泉舉令廓爾無前。兩堂祇得拱手而聽。趙",
    "X72n1437_007:0422b08": "州雖能超出。怎奈也祇在刀下全身。老僧當時若",
    "X72n1437_007:0422b09": "在。却不恁麼。但云。兩堂未爭時。和尚又作麼生。管",
    "X72n1437_007:0422b10": "取渠束手入方丈去也。",
    "X72n1437_007:0422b11": "舉。龐居士辭藥山。山命十禪客送出門。士指空中雪",
    "X72n1437_007:0422b12": "云。好雪片片不落別處。全禪客曰。落在甚麼處。士打",
    "X72n1437_007:0422b13": "一掌。全曰。居士也不得草草。士曰。恁麼稱禪客。閻老",
    "X72n1437_007:0422b14": "子未放你在。全曰。居士又作麼生。士復打曰。眼見如",
    "X72n1437_007:0422b15": "盲。口說如啞。",
    "X72n1437_007:0422b16": "師曰。龐公如俊鷹捉兔。不容轉眼。亦如獅子捉兔。",
    "X72n1437_007:0422b17": "用其全力。可謂。慈悲太煞。但龐公初語亦自具負",
    "X72n1437_007:0422b18": "門。還有簡點得出者麼。若簡點得出。許渠具參學",
    "X72n1437_007:0422b19": "眼。",
    "X72n1437_007:0422b20": "舉。馬祖見僧來。便畫一圓相云。入也打。不入也打。僧",
    "X72n1437_007:0422b21": "便入。祖便打。僧曰。和尚打某甲不得。祖靠拄杖便休。",
    "X72n1437_007:0422b22": "雪竇云。二俱不了。靠却拄杖。擬議不來。劈脊便棒。",
    "X72n1437_007:0422b23": "師曰。賓主到恰好處。正好便休。何云未了靠却拄",
    "X72n1437_007:0422b24": "杖。其僧若有語。却好打出。",
    "X72n1437_007:0422c01": "舉。漸源因寶葢來看。源乃捲簾入方丈坐。葢下却簾",
    "X72n1437_007:0422c02": "歸客位。源令侍者傳語云。遠涉不易。猶隔津在。纔語",
    "X72n1437_007:0422c03": "了。葢便打一掌。者云。有堂頭和尚在。莫打某甲。葢云。",
    "X72n1437_007:0422c04": "只為有和尚在。所以打你。者回舉似源。源云。猶隔津",
    "X72n1437_007:0422c05": "在。",
    "X72n1437_007:0422c06": "師曰。漸源藏身穩密。寶葢通身吐露。漸源見寶葢。",
    "X72n1437_007:0422c07": "寶葢未見漸源。但待渠道猶隔津在時。合答云。謝",
    "X72n1437_007:0422c08": "和尚法誨。管取漸源道箇相見了也。葢却打侍者。",
    "X72n1437_007:0422c09": "奚啻隔津乎。",
    "X72n1437_007:0422c10": "舉。乾峯示眾云。法身有三種病。二種光。須是一一透",
    "X72n1437_007:0422c11": "得。更有向上一竅在。雲門出云。菴內人為甚麼不知",
    "X72n1437_007:0422c12": "菴外事。峯呵呵大笑。門云。猶是學人疑處。峯曰。子是",
    "X72n1437_007:0422c13": "甚麼心倖。門云。也要和尚相委悉。峯云。直須恁麼始",
    "X72n1437_007:0422c14": "得穩坐地。門云。喏喏。",
    "X72n1437_007:0422c15": "師曰。乾峯大開陣勢。不同小可。雲門却向渠頭上。",
    "X72n1437_007:0422c16": "踏下來。然菴外事且置。菴內事又如何。道得者。鼓",
    "X72n1437_007:0422c17": "山與渠結箇同參。",
    "X72n1437_007:0422c18": "舉。石鞏見僧。執弓架箭以示。三平至。鞏曰看箭。平撥",
    "X72n1437_007:0422c19": "開胸當之曰。此是殺人箭。活人箭又如何。鞏扣弦三",
    "X72n1437_007:0422c20": "下。平便展拜。鞏曰。三十年舉一張弓。架兩隻箭。只射",
    "X72n1437_007:0422c21": "得半箇聖人。遂拗折弓箭。",
    "X72n1437_007:0422c22": "師曰。披胸當箭。宛有大人之略。然只認作殺人箭。",
    "X72n1437_007:0422c23": "再來問活人箭。蹉過多少。鞏為作死馬醫。雖然救",
    "X72n1437_007:0422c24": "得。也只是半箇了也。",
    "X72n1437_007:0423a01": "舉。佛前有一女子入定。文殊乃白佛。云何此人得近",
    "X72n1437_007:0423a02": "佛坐。而我不得。佛告文殊。汝但覺此女。令從三昧起。",
    "X72n1437_007:0423a03": "汝自問之。文殊乃運神力。托上梵天。出定不得。佛乃",
    "X72n1437_007:0423a04": "云。下方罔明大士。能出此定。須臾罔明至。勑令出定。",
    "X72n1437_007:0423a05": "罔明彈指一下。女子便從定出。",
    "X72n1437_007:0423a06": "師曰。天童謂。若定若動。當人變弄。是即是。也只道",
    "X72n1437_007:0423a07": "得一半。孰知三人皆是不守本分漢。女子至今。猶",
    "X72n1437_007:0423a08": "未出定在。",
    "X72n1437_007:0423a09": "舉。雪峯與三聖遊山次。見一隊猢猻。峯云。只這猢猻。",
    "X72n1437_007:0423a10": "各各佩一面古鏡。聖曰。歷劫無名。何以彰為古鏡。峯",
    "X72n1437_007:0423a11": "曰。瑕生也。聖曰。一千五百人善知識。話頭也不識。峯",
    "X72n1437_007:0423a12": "曰。老僧住持事繁。",
    "X72n1437_007:0423a13": "師曰。三聖神鋒頴利。下視諸方。獨此處遭人鈍置。",
    "X72n1437_007:0423a14": "譬如雪峯屙一堆臭屎。已過橋去。三聖却向屎邊",
    "X72n1437_007:0423a15": "挑剔。所以被雪峯道箇瑕生也。後來又無轉身之",
    "X72n1437_007:0423a16": "術。只管進前。正好劈頭便棒。幸雪峯是大人氣象。",
    "X72n1437_007:0423a17": "天覆地載。千古良規。",
    "X72n1437_007:0423a18": "舉。僧問臨濟。如何是吹毛劒。濟曰。禍事禍事。僧禮拜。",
    "X72n1437_007:0423a19": "濟便打。",
    "X72n1437_007:0423a20": "師曰。僧恁麼問。正好劈頭便棒。如何却云禍事禍",
    "X72n1437_007:0423a21": "事。葢大善知識。縱奪自如。且看他轉變處也。然作",
    "X72n1437_007:0423a22": "麼生免得這一棒。雖是佛來。也無免處。",
    "X72n1437_007:0423a23": "舉。文殊三處過夏。迦葉欲擯文殊。纔近椎。乃見百千",
    "X72n1437_007:0423a24": "文殊。世尊遂問。汝擯那箇文殊。迦葉無對。",
    "X72n1437_007:0423b01": "師曰。文殊雖得便宜。怎奈醜態盡露。當時何不默",
    "X72n1437_007:0423b02": "受擯去。管取迦葉三十年。摸索不著。",
    "X72n1437_007:0423b03": "舉。臥輪偈曰。臥輪有伎倆。能斷百思想。對境心不起。",
    "X72n1437_007:0423b04": "菩提日日長。六祖聞之。別曰。慧能無伎倆。不斷百思",
    "X72n1437_007:0423b05": "相。對境心數起。菩提作麼長。",
    "X72n1437_007:0423b06": "師曰。六祖為救臥輪。施此法藥。若執以為實。作臥",
    "X72n1437_007:0423b07": "輪奴也不得。",
    "X72n1437_007:0423b08": "舉。香嚴垂語云。若論此事。如人上樹。口銜樹枝。脚不",
    "X72n1437_007:0423b09": "踏枝。手不攀枝。樹下有人問。如何是祖師西來意。若",
    "X72n1437_007:0423b10": "不對。違他所問。若對。又喪身失命。正當恁麼時。作麼",
    "X72n1437_007:0423b11": "生即得。時有虎頭招上座云。樹上即不問。未上樹時",
    "X72n1437_007:0423b12": "請和尚道。嚴乃呵呵大笑。",
    "X72n1437_007:0423b13": "師曰。香嚴設箇譬喻。已刳心瀝膽。說向人去。豈可",
    "X72n1437_007:0423b14": "更問樹上樹下對與不對也。招上座自是老賊。別",
    "X72n1437_007:0423b15": "設機宜。暗中合顯。父子唱和。千古繩規。",
    "X72n1437_007:0423b16": "舉。玄沙問鏡清。古人道。不見一法。為大過患。你且道。",
    "X72n1437_007:0423b17": "不見甚麼法。清指露柱曰。莫是這箇法麼。沙曰。浙中",
    "X72n1437_007:0423b18": "清水白米從你喫。佛法未夢見在。",
    "X72n1437_007:0423b19": "師曰。鏡清恁麼道。未甞不是。因甚玄沙點罰。但出",
    "X72n1437_007:0423b20": "語未越常流。且有逐塊之病。若是鼓山。便道。問這",
    "X72n1437_007:0423b21": "破草鞋作麼。他若道佛法未夢見在。便道。且喜且",
    "X72n1437_007:0423b22": "喜。",
    "X72n1437_007:0423b23": "舉。三聖云。我逢人即出。出即不為人。興化云。我逢人",
    "X72n1437_007:0423b24": "即不出。出即便為人。",
    "X72n1437_007:0423c01": "師曰。二師也甚奇怪。但未免因人出入。却成固必。",
    "X72n1437_007:0423c02": "鼓山即不然。幽洞豈拘關鎖意。縱橫不涉兩頭機。",
    "X72n1437_007:0423c03": "舉。興化云。若立一塵。家國興盛。野老顰蹙。不立一塵。",
    "X72n1437_007:0423c04": "家國喪亡。野老安怗。",
    "X72n1437_007:0423c05": "師曰。諸人且道。立即是。不立即是。若道有時立。有",
    "X72n1437_007:0423c06": "時不立。却似發瘧病相似。若道雙炤雙遮。遮炤同",
    "X72n1437_007:0423c07": "時。猶未離教家極則。畢竟作麼生。須知有向上一",
    "X72n1437_007:0423c08": "竅在。拈拄杖。卓一卓。",
    "X72n1437_007:0423c09": "舉。雲巖掃地次。道吾曰。太區區生。巖曰。須知有不區",
    "X72n1437_007:0423c10": "區者。吾曰。恁麼則有第二月。巖提起掃帚曰。這箇是",
    "X72n1437_007:0423c11": "第幾月。吾便休去。玄沙云。正是第二月。長慶云。被他",
    "X72n1437_007:0423c12": "倒帚攔面撼。又作麼生。沙休去。雲門云。奴見婢殷勤。",
    "X72n1437_007:0423c13": "保福云。雲巖太似泥裏推車。步步區區。",
    "X72n1437_007:0423c14": "師曰。雲巖舉掃帚。便是一槌兩當。玄沙等眾口鑠",
    "X72n1437_007:0423c15": "金。非是不知雲巖意。總只要渠據令而行也。雪峯",
    "X72n1437_007:0423c16": "門下。不道不是。藥山門下。兼帶妙叶。當不其然。故",
    "X72n1437_007:0423c17": "天童云。象骨巖前弄蛇手。兒時做處老知羞。",
    "X72n1437_007:0423c18": "舉。僧問鏡清。新年頭。還有佛法也無。清云。有。僧曰。如",
    "X72n1437_007:0423c19": "何是新年頭佛法。清曰。孟春猶寒。劍門菴主拈云。若",
    "X72n1437_007:0423c20": "有人問劍門。不恁麼道。但道孟春猶寒。",
    "X72n1437_007:0423c21": "師曰。二語既是一般。因甚有異。總之善知時節。同",
    "X72n1437_007:0423c22": "露春光。但是新年頭佛法。俱未夢見在。",
    "X72n1437_007:0423c23": "頌古(五十首)",
    "X72n1437_007:0423c24": "舉。世尊在靈山會上。拈華示眾。是時眾皆默然。唯迦",
    "X72n1437_007:0424a01": "葉尊者。破顏微笑。世尊曰。吾有正法眼藏。涅槃妙心。",
    "X72n1437_007:0424a02": "實相無相。微妙法門。不立文字。教外別傳。付囑于汝。",
    "X72n1437_007:0424a03": "毋令斷絕。",
    "X72n1437_007:0424a04": "　黃面老子婆心切　　頭陀一笑難藏拙",
    "X72n1437_007:0424a05": "　瑞瓣靈枝劫外春　　看來是甚乾屎橛",
    "X72n1437_007:0424a06": "舉。百丈再參。",
    "X72n1437_007:0424a07": "　毒龍頭角已完全　　忽遇轟雷便躍天",
    "X72n1437_007:0424a08": "　傾湫倒嶽喧千古　　一句分明尚未圓",
    "X72n1437_007:0424a09": "舉。雪峯在德山作飯頭。一日飯遲。德山擎鉢下法堂。",
    "X72n1437_007:0424a10": "峯見乃曰。鐘未鳴鼓未響。拓鉢向甚麼處去。德山便",
    "X72n1437_007:0424a11": "歸方丈。峯舉似巖頭。頭曰。大小德山。未會末後句在。",
    "X72n1437_007:0424a12": "山聞。令侍者喚頭去。問。汝不肯老僧那。頭密啟其意。",
    "X72n1437_007:0424a13": "山乃休。明日陞堂。果與尋常不同。頭至僧堂前。拊掌",
    "X72n1437_007:0424a14": "大笑曰。且喜老漢會末後句。他後天下人不奈伊何。",
    "X72n1437_007:0424a15": "雖然。也祇得三年活。",
    "X72n1437_007:0424a16": "　德山父子賽英雄　　末後一句活如龍",
    "X72n1437_007:0424a17": "　直是電光追不及　　人從水裏覔魚蹤",
    "X72n1437_007:0424a18": "舉。僧問同安。如何是天人師。安云。頭上角不全。身上",
    "X72n1437_007:0424a19": "毛不出。",
    "X72n1437_007:0424a20": "　毛角未生是甚麼　　五眼何曾識得他",
    "X72n1437_007:0424a21": "　喚馬喚牛俱不是　　藏身長在白雲阿",
    "X72n1437_007:0424a22": "舉。九峯問首座。",
    "X72n1437_007:0424a23": "鵓鳩樹上啼。意在麻畬裏。樵人祗認聲。錯向枝頭擬。",
    "X72n1437_007:0424a24": "雖然。九峯還會先師意麼。依稀越國。彷彿楊州。",
    "X72n1437_007:0424b01": "舉。芭蕉清禪師上堂。拈拄杖示眾曰。你有拄杖子。我",
    "X72n1437_007:0424b02": "與你拄杖子。你無拄杖子。我奪却你拄杖子。靠拄杖",
    "X72n1437_007:0424b03": "下座。",
    "X72n1437_007:0424b04": "　師姑兩面赤鬚鬍　　剃去栽來作丈夫",
    "X72n1437_007:0424b05": "　何如門外幡竿子　　獨立參天見也無",
    "X72n1437_007:0424b06": "舉。晏國師上堂云。鼓山門下。不許咳[口*敕]。時有僧。咳[口*敕]",
    "X72n1437_007:0424b07": "一聲。師云作麼。僧云傷風。師云。傷風即得。瑯琊拈云。",
    "X72n1437_007:0424b08": "雷聲浩浩。雨點全無。",
    "X72n1437_007:0424b09": "　雷聲浩浩雨全無　　浪說將軍智用疎",
    "X72n1437_007:0424b10": "　誰識孫吳機莫測　　時舒時卷總由渠",
    "X72n1437_007:0424b11": "舉。踈山造塔。",
    "X72n1437_007:0424b12": "　浮漚滿載當珍珠　　豐儉用來總不如",
    "X72n1437_007:0424b13": "　嶺頭古佛雖饒舌　　丈二龜毛縛太虗",
    "X72n1437_007:0424b14": "舉。大隨庵側有一龜。僧問。一切眾生皮褁骨。這箇眾",
    "X72n1437_007:0424b15": "生。為甚骨褁皮。隨拈草履。覆龜背上。",
    "X72n1437_007:0424b16": "　尋聲逐影兩頭猜　　面目多從箇裏埋",
    "X72n1437_007:0424b17": "　西川古佛能除楔　　拈起菴前破草鞋",
    "X72n1437_007:0424b18": "舉。洞山解夏上堂云。秋初夏末。兄弟或東或西。直須",
    "X72n1437_007:0424b19": "向萬里無寸草處去。良久云。祇如萬里無寸草處。作",
    "X72n1437_007:0424b20": "麼生去。石霜云。出門便是草。明安云。直饒不出門。亦",
    "X72n1437_007:0424b21": "是草漫漫地。",
    "X72n1437_007:0424b22": "　情存取捨一何艱　　怎似從來絕往還",
    "X72n1437_007:0424b23": "　不是渠儂多氣槩　　他家曾踏上頭關",
    "X72n1437_007:0424b24": "舉。雪巖欽禪師問高峯云。日間浩浩時。還作得主麼。",
    "X72n1437_007:0424c01": "峯云。作得主。又問。睡夢中作得主麼。峯云。作得主。又",
    "X72n1437_007:0424c02": "問。正睡著時。無夢無想。無見無聞。主在甚麼處。峯無",
    "X72n1437_007:0424c03": "語。欽囑曰。從今日去。也不要汝學佛學法。也不要汝",
    "X72n1437_007:0424c04": "窮古窮今。但只饑來吃飯。困來打眠。纔眠覺來。却抖",
    "X72n1437_007:0424c05": "擻精神。我遮一覺主人公。畢竟在甚麼處安身立命。",
    "X72n1437_007:0424c06": "峯遂奮志入臨安龍鬚山。自誓曰。[拚ㄙ+ㄊ]一生。做箇癡獃",
    "X72n1437_007:0424c07": "漢。決要遮一著子明白。越五載。因同宿友。推枕墮地",
    "X72n1437_007:0424c08": "作聲。廓然大悟。自謂。如泗州見大聖。遠客還故鄉。元",
    "X72n1437_007:0424c09": "來只是舊時人。不改舊時行履處。",
    "X72n1437_007:0424c10": "　幾年止認影為真　　有時不見却難尋",
    "X72n1437_007:0424c11": "　一朝撲落從前底　　始識師姑是女人",
    "X72n1437_007:0424c12": "舉。疎山參大溈安和尚問。承聞和尚道。有句無句。如",
    "X72n1437_007:0424c13": "藤倚樹。是否。溈曰。是。山曰。忽遇樹倒藤枯。句歸何處。",
    "X72n1437_007:0424c14": "溈方泥壁。乃放下泥槃。呵呵大笑歸方丈。山曰。某甲",
    "X72n1437_007:0424c15": "三千里。賣却布單。特為此事而來。和尚何得相弄。溈",
    "X72n1437_007:0424c16": "喚侍者。取二百錢。與這上座去。遂囑云。向後有獨眼",
    "X72n1437_007:0424c17": "龍。為子點破在。後聞明招謙和尚出世。(謙眇一目)徑往禮",
    "X72n1437_007:0424c18": "拜。招問。甚處來。山曰。閩中來。招曰。曾到大溈否。山曰。",
    "X72n1437_007:0424c19": "到。招曰。有何言句。山舉前話。招曰。溈山可謂頭正尾",
    "X72n1437_007:0424c20": "正。祇是不遇知音。山亦不省。復問。忽遇樹倒藤枯。句",
    "X72n1437_007:0424c21": "歸何處。招曰。却使溈山笑轉新。山于言下大悟。乃曰。",
    "X72n1437_007:0424c22": "溈山原來笑裏有刀。遙望禮拜悔過。",
    "X72n1437_007:0424c23": "　白雲一片迷幽谷　　要把虗空尋面目",
    "X72n1437_007:0424c24": "　逢人點破便知非　　翻身跳出野狐窟",
    "X72n1437_007:0425a01": "舉。昔有婆子。供養一菴主。經二十年。常令一二八女",
    "X72n1437_007:0425a02": "子。送飯給侍。一日令女子抱定曰。正恁麼時如何。主",
    "X72n1437_007:0425a03": "曰。枯木倚寒巖。三冬無煖氣。女子舉似婆。婆曰。我二",
    "X72n1437_007:0425a04": "十年。祇供養得箇俗漢。遂遣出燒却庵。",
    "X72n1437_007:0425a05": "　敵手相逢各有奇　　神謀豈許外人知",
    "X72n1437_007:0425a06": "　轉相陷害冤難了　　最毒心腸機上機",
    "X72n1437_007:0425a07": "舉。女子出定。",
    "X72n1437_007:0425a08": "　三箇猢猻夜簸錢　　倒四顛三太可憐",
    "X72n1437_007:0425a09": "　攪亂叢林無了日　　笑破燈籠嘴半邊",
    "X72n1437_007:0425a10": "舉。僧問趙州。萬法歸一。一歸何處。州云。我在青州。做",
    "X72n1437_007:0425a11": "一領布衫。重七斤。",
    "X72n1437_007:0425a12": "　分明徹底窮光棍　　那得青州一布衫",
    "X72n1437_007:0425a13": "　識破渠儂無避處　　海潯何處不生鹹",
    "X72n1437_007:0425a14": "舉。百丈上堂。每有一老人隨眾聽法。一日眾退。唯老",
    "X72n1437_007:0425a15": "人不去。丈問。汝是何人。老人曰。某非人。於過去迦葉",
    "X72n1437_007:0425a16": "佛時。曾住此山。因學人問。大修行人。還落因果也無。",
    "X72n1437_007:0425a17": "對曰。不落因果。遂五百生墮野狐身。今請和尚代一",
    "X72n1437_007:0425a18": "轉語。貴脫野狐身。丈曰。汝問。老人曰。大修行人。還落",
    "X72n1437_007:0425a19": "因果也無。丈曰。不昧因果。老人于言下大悟。作禮云。",
    "X72n1437_007:0425a20": "某已脫野狐身。住在山後。乞依亡僧津送。丈領眾至",
    "X72n1437_007:0425a21": "山後巖下。以杖挑出一死野狐。乃依法火塟。",
    "X72n1437_007:0425a22": "　一點邪涎起禍胎　　葛藤窠裏浪疑猜",
    "X72n1437_007:0425a23": "　忽然一撥通身轉　　倒跨金毛出窟來",
    "X72n1437_007:0425a24": "舉。僧問趙州。狗子有佛性也無。州云無。",
    "X72n1437_007:0425b01": "　趙老心腸真儱侗　　隨處黃金當面捧",
    "X72n1437_007:0425b02": "　直路如何反做彎　　甘把虗空鑽窟竉",
    "X72n1437_007:0425b03": "舉。僧問齊雲炤曰。靈山會上。法法相傳。未審。齊雲將",
    "X72n1437_007:0425b04": "何付囑。炤曰。不可為汝一人。荒却齊雲山也。曰莫便",
    "X72n1437_007:0425b05": "是親付囑也無。炤曰。莫令大眾笑。",
    "X72n1437_007:0425b06": "　逐臭尋聲眾似麻　　何曾望見法王家",
    "X72n1437_007:0425b07": "　路途絕處青天遠　　纔擬承當轉見差",
    "X72n1437_007:0425b08": "舉。僧問雲幽惲禪師。如何是和尚一隻箭。惲曰。盡大",
    "X72n1437_007:0425b09": "地人無髑髏。",
    "X72n1437_007:0425b10": "　聖箭從來無向背　　十方凡聖總難存",
    "X72n1437_007:0425b11": "　靈機未審從誰發　　猛虎閒將白額吞",
    "X72n1437_007:0425b12": "舉。紙衣道者問曹山。一靈真性。不假胞胎時如何。山",
    "X72n1437_007:0425b13": "云。未是妙。者云。如何是妙。山云。不借借。",
    "X72n1437_007:0425b14": "　透網金鱗猶滯水　　出籠銀鶴尚迷封",
    "X72n1437_007:0425b15": "　一遇紅爐重煅煉　　石牛吸盡太虗空",
    "X72n1437_007:0425b16": "舉。僧問雲巖。二十年侍百丈巾瓶。為甚心燈不續。巖",
    "X72n1437_007:0425b17": "云。頭戴寶花冠。僧云。意旨如何。巖云。大唐天子及冥",
    "X72n1437_007:0425b18": "王。後有僧問九峯虔。大唐天子及冥王。意旨如何。峯",
    "X72n1437_007:0425b19": "云。却憶洞上之言。",
    "X72n1437_007:0425b20": "　高坐龍樓勢獨尊　　野老何曾問闕門",
    "X72n1437_007:0425b21": "　鼓腹不知堯舜力　　荷鋤引犢過前村",
    "X72n1437_007:0425b22": "舉。雲巖問藥山。如何是異類中行。山云。吾今日困倦。",
    "X72n1437_007:0425b23": "且待別時來。巖云。某甲特為此事來。山云。且去。巖便",
    "X72n1437_007:0425b24": "出。",
    "X72n1437_007:0425c01": "　撥轉當頭別有機　　旁行一路少人知",
    "X72n1437_007:0425c02": "　古殿雲深無屐跡　　春風草長過前溪",
    "X72n1437_007:0425c03": "舉。龍牙問翠微。如何是祖師西來意。微曰。與我過禪",
    "X72n1437_007:0425c04": "板來。牙取禪板與微。微接得便打。牙云。打即任打。要",
    "X72n1437_007:0425c05": "且無祖師意。又問臨濟。如何是祖師西來意。濟曰。與",
    "X72n1437_007:0425c06": "我過蒲團來。牙取蒲團與濟。濟接得便打。牙曰。打即",
    "X72n1437_007:0425c07": "任打。要且無祖師意。牙住後僧問。和尚當年。問翠微",
    "X72n1437_007:0425c08": "臨濟祖師意。二尊宿明也未。牙曰。明則明矣。要且無",
    "X72n1437_007:0425c09": "祖師意。",
    "X72n1437_007:0425c10": "　蒲團禪板能行令　　却似輸他陷虎機",
    "X72n1437_007:0425c11": "　直是逆風能把拖　　西來無意許誰知",
    "X72n1437_007:0425c12": "舉。雲際師祖禪師問南泉。摩尼珠人不識。如來藏裏",
    "X72n1437_007:0425c13": "親收得。如何是藏。泉曰。王老師與汝往來者是。祖曰。",
    "X72n1437_007:0425c14": "不往來者聻。泉曰。亦是藏。祖曰。如何是珠。泉召師祖。",
    "X72n1437_007:0425c15": "祖應喏。泉曰。去。汝不會我語。",
    "X72n1437_007:0425c16": "　水乳從來不易分　　能分還是讓鵞王",
    "X72n1437_007:0425c17": "　呼應往來祇這是　　兩番提起自然彰",
    "X72n1437_007:0425c18": "舉。僧問投子。凡聖相去幾何。投子下禪床立。",
    "X72n1437_007:0425c19": "　德山臨濟慣行令　　何如投子下床時",
    "X72n1437_007:0425c20": "　箇中本自無蹤跡　　安用干戈斷眾疑",
    "X72n1437_007:0425c21": "舉。僧問九峯虔禪師。如何是西來意。峯曰。一寸龜毛",
    "X72n1437_007:0425c22": "重九斤。",
    "X72n1437_007:0425c23": "　祖意西來未許傳　　言偏理喪幾能圓",
    "X72n1437_007:0425c24": "　却聞石虎當門吼　　驚起烏龜飛上天",
    "X72n1437_007:0426a01": "舉。雲門云。光不透脫。有兩般病。一切處不明。面前有",
    "X72n1437_007:0426a02": "物。是一。透得一切法空。隱隱地似有箇物相似。亦是",
    "X72n1437_007:0426a03": "光不透脫。又法身亦有兩般病。得到法身。為法執不",
    "X72n1437_007:0426a04": "忘。己見猶存。坐在法身邊。是一。直饒透得。放過即不",
    "X72n1437_007:0426a05": "可。子細簡點將來。有甚麼氣息。亦是病。",
    "X72n1437_007:0426a06": "　幾重關隘路行難　　說與行人莫自瞞",
    "X72n1437_007:0426a07": "　但得揭開腦上葢　　縱橫出入海天寬",
    "X72n1437_007:0426a08": "舉。溈山問仰山。甚處來。仰云。田中來。溈曰。田中多少",
    "X72n1437_007:0426a09": "人。仰插下鍬。叉手而立。溈云。南山大有人刈茆。仰拈",
    "X72n1437_007:0426a10": "鍬便行。",
    "X72n1437_007:0426a11": "　溪東拍板西溪鼓　　隔岸相逢兩目覩",
    "X72n1437_007:0426a12": "　的是再來難躲避　　等閑逼出跳墻虎",
    "X72n1437_007:0426a13": "舉。僧問潼泉。如何是相傳底事。潼曰。龍吐長生水。魚",
    "X72n1437_007:0426a14": "吞無盡漚。僧云。請師挑剔。潼曰。擂鼓轉船頭。棹穿波",
    "X72n1437_007:0426a15": "底月。",
    "X72n1437_007:0426a16": "　祖祖相傳事有無　　休將吞吐強分疎",
    "X72n1437_007:0426a17": "　竿頭絲線從君弄　　不犯清波意自殊",
    "X72n1437_007:0426a18": "舉。洞山五位。",
    "X72n1437_007:0426a19": "　正中偏　　黑漆崑崙空裏眠",
    "X72n1437_007:0426a20": "　雖是不曾親切得　　眼前影象却昭然",
    "X72n1437_007:0426a21": "　偏中正　　將軍手持無字印",
    "X72n1437_007:0426a22": "　鐵馬金戈事正勤　　未得歇時難自信",
    "X72n1437_007:0426a23": "　正中來　　夜半梅花鬬雪開",
    "X72n1437_007:0426a24": "　一陣香風飄出谷　　始知未許雪深埋",
    "X72n1437_007:0426b01": "　兼中至　　出匣青蛇難擬議",
    "X72n1437_007:0426b02": "　陰陽反覆事何常　　莫道相逢憑意氣",
    "X72n1437_007:0426b03": "　兼中到　　事理全銷無可道",
    "X72n1437_007:0426b04": "　不是寒巖獨守空　　本無變易閑名埽",
    "X72n1437_007:0426b05": "舉。龐居士云。但願空諸所有。慎勿實諸所無。",
    "X72n1437_007:0426b06": "　一條白練本天然　　點染從來不值錢",
    "X72n1437_007:0426b07": "　初祖九年惟面壁　　被人誤喚作單傳",
    "X72n1437_007:0426b08": "舉。古德云。如牛過窓櫺。兩角四蹄都過了。尾巴因甚",
    "X72n1437_007:0426b09": "過不得。",
    "X72n1437_007:0426b10": "　出籠金鳳尚棲枝　　一滴醍醐是禍機",
    "X72n1437_007:0426b11": "　必待渾身流白汗　　翻天覆地得便宜",
    "X72n1437_007:0426b12": "舉。僧問雲居。僧家畢竟如何。雲曰。居山好。",
    "X72n1437_007:0426b13": "　為僧畢竟居山好　　世上浮塵不用掃",
    "X72n1437_007:0426b14": "　頭頭盡是說無生　　那問春花及秋草",
    "X72n1437_007:0426b15": "舉。僧問洞山。如何是沙門行。山曰。頭長三尺。頸長二",
    "X72n1437_007:0426b16": "寸。山令侍者。持此語問三聖。聖于侍者手上。捻一捻。",
    "X72n1437_007:0426b17": "侍者回舉似山。山肯之。",
    "X72n1437_007:0426b18": "　十分古恠類難收　　不是人兮不是牛",
    "X72n1437_007:0426b19": "　好似葫蘆挂東壁　　識者難言是趙州",
    "X72n1437_007:0426b20": "舉。僧掃地次。曹山問。佛前掃佛後掃。僧曰。前後一齊",
    "X72n1437_007:0426b21": "掃。山曰。與山僧。過靸鞋來。",
    "X72n1437_007:0426b22": "　步步貪登最上峯　　眼中今古欲全空",
    "X72n1437_007:0426b23": "　自言身在青霄上　　不知已被白雲封",
    "X72n1437_007:0426b24": "舉。西園和尚自燒浴。僧問。何不使沙彌童行。園撫掌",
    "X72n1437_007:0426c01": "三下。",
    "X72n1437_007:0426c02": "　室中穩密許誰知　　燒燈煑茗見沙彌",
    "X72n1437_007:0426c03": "　門外客來休鹵莾　　主僕攸分祇此機",
    "X72n1437_007:0426c04": "舉。僧問韶山普曰。是非不到處。還有句也無。普曰。有。",
    "X72n1437_007:0426c05": "曰是什麼句。普曰。一片白雲不露醜。",
    "X72n1437_007:0426c06": "　萬仞孤峯不露頂　　目力既窮徒引領",
    "X72n1437_007:0426c07": "　看來無舌却能言　　夜半令人發深省",
    "X72n1437_007:0426c08": "舉。僧問梁山。如何是祖師西來意。山曰。莫亂道。",
    "X72n1437_007:0426c09": "　祖意如空莫浪傳　　纔形文彩喪真詮",
    "X72n1437_007:0426c10": "　金剛寶劍當頭截　　雲廓中霄桂魄圓",
    "X72n1437_007:0426c11": "舉。蛤溪道者相看洛浦。浦問云。自梨溪相別。今得幾",
    "X72n1437_007:0426c12": "年。溪云。和尚猶記得昔時事。浦云。見說道者總忘却",
    "X72n1437_007:0426c13": "年月。溪云。和尚住持事繁。且容子細。浦云。打即打會",
    "X72n1437_007:0426c14": "禪漢。溪云。也不消得。浦云。道者住山事繁。",
    "X72n1437_007:0426c15": "　同氣同聲本一途　　共來水上捺葫蘆",
    "X72n1437_007:0426c16": "　兩輪互照非干舌　　千古令人作範模",
    "X72n1437_007:0426c17": "舉。曹山辭洞山。洞曰。子向甚處去。曰不變易處去。洞",
    "X72n1437_007:0426c18": "曰。不變易處。豈有去也。曰去亦不變易。",
    "X72n1437_007:0426c19": "　今古坦然無歲月　　東西一色亘虗空",
    "X72n1437_007:0426c20": "　衲僧本分自如是　　豈由鬼力及人功",
    "X72n1437_007:0426c21": "舉。僧問雪峯。古人有言。峯便臥。良久起云。你適來問",
    "X72n1437_007:0426c22": "什麼。僧重問。峯曰。虗生浪死漢。",
    "X72n1437_007:0426c23": "　葛藤截斷露全機　　今古全空更孰依",
    "X72n1437_007:0426c24": "　拂袖便行猶鈍置　　那堪重舉仍前非",
    "X72n1437_007:0427a01": "舉。僧問玄沙備禪師。如何是和尚親傳底事。沙曰。我",
    "X72n1437_007:0427a02": "是謝三郎。",
    "X72n1437_007:0427a03": "　門頭戶底莫須商　　此事親供不覆藏",
    "X72n1437_007:0427a04": "　白龍江上月如晝　　幾人識得謝三郎",
    "X72n1437_007:0427a05": "舉。藥山與雲巖遊。山腰間刀響。巖問。什麼作聲。山抽",
    "X72n1437_007:0427a06": "刀驀口一斫。",
    "X72n1437_007:0427a07": "　大人養子異尋常　　慈悲切處絕商量",
    "X72n1437_007:0427a08": "　輕輕動著全身喪　　啟口原來是禍殃",
    "X72n1437_007:0427a09": "舉。僧問風穴。古曲無音韻。如何和得齊。穴云。木鷄啼",
    "X72n1437_007:0427a10": "子夜。蒭犬吠天明。",
    "X72n1437_007:0427a11": "　石女手橫無孔笛　　古音吹動滿乾坤",
    "X72n1437_007:0427a12": "　此曲祇應天上有　　人間能得幾回聞",
    "X72n1437_007:0427a13": "舉。僧問洛浦。如何是一大藏教。收不得者。浦云。雨滋",
    "X72n1437_007:0427a14": "三秀草。片玉本來輝。",
    "X72n1437_007:0427a15": "　滿園桃李待緣生　　葉葉枝枝總是春",
    "X72n1437_007:0427a16": "　一物不從天地得　　春秋歷盡祇如新",
    "X72n1437_007:0427a17": "舉。僧問芭蕉清。如何是透法身句。蕉云。一不得問。二",
    "X72n1437_007:0427a18": "不得休。僧云。學人不會。蕉云。第三度來。與你相見。",
    "X72n1437_007:0427a19": "　要關把斷路難通　　誰知直下便相逢",
    "X72n1437_007:0427a20": "　等閑不坐空王殿　　倒騎木馬驟西風",
    "X72n1437_007:0427a21": "舉。僧問長慶。如何得不疑去。慶展兩手。",
    "X72n1437_007:0427a22": "　學處雖多疑轉多　　眼前何事不誵訛",
    "X72n1437_007:0427a23": "　等閒傾盡心腸去　　雲散秋空月印波",
    "X72n1437_007:0427a24": "舉。僧問趙州。如何是道。州曰。墻外底。曰不問這箇道。",
    "X72n1437_007:0427b01": "州曰。問什麼道。曰大道。州曰。大道透長安。",
    "X72n1437_007:0427b02": "　日用門頭有也無　　忽然指著莫分疎",
    "X72n1437_007:0427b03": "　明明大道如天濶　　怎奈行人別一途",
    "X72n1437_007:0427b04": "舉。僧問禾山。即心即佛即不問。如何是非心非佛。山",
    "X72n1437_007:0427b05": "曰。解打鼓。",
    "X72n1437_007:0427b06": "　一聲鼓震絕來機　　多智禪和喪所依",
    "X72n1437_007:0427b07": "　深谷夜寒雲寂寂　　金烏突出照巖扉",
    "X72n1437_007:0427b08": "舉。未生前本來面目。",
    "X72n1437_007:0427b09": "　底事分明不覆藏　　未生之日更郎當",
    "X72n1437_007:0427b10": "　百千問答俱成隔　　何如擊竹絕商量",
    "X72n1437_007:0427b12": "永覺和尚廣錄卷第七"
}