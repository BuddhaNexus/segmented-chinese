{
    "X74n1497_001:0784b06": "法界聖凡水陸勝會修齋儀軌卷第一",
    "X74n1497_001:0784b08": "宋四明東湖沙門　志磐　謹撰",
    "X74n1497_001:0784b09": "明古杭雲棲後學　袾宏　重訂",
    "X74n1497_001:0784b10": "(先一日。大眾沐浴更衣。預戒眾人。次日早起。候明相現。小食罷。便行開啟法事。不可延緩。以致失時。若在",
    "X74n1497_001:0784b11": "伽藍中。施主宜先期預至)。",
    "X74n1497_001:0784b12": "行晨朝開啟法事",
    "X74n1497_001:0784b13": "(法師領施主入道場。次第上香法事。眾動鐃鈸)。(表白唱言)。",
    "X74n1497_001:0784b14": "至心歸命禮。十方法界諸佛法僧(大眾和云)。",
    "X74n1497_001:0784b15": "常住三寶。",
    "X74n1497_001:0784b16": "(表白執爐振鈴。述淨三業偈呪　每偈四句。一鳴鼓鈸。宜簡雅。不宜繁俗)。",
    "X74n1497_001:0784b17": "　法性湛然周法界　　甚深無量絕言詮",
    "X74n1497_001:0784b18": "　自從一念失元明　　八萬塵勞俱作蔽",
    "X74n1497_001:0784b19": "　此日修齋興普度　　肅清意地謹威儀",
    "X74n1497_001:0784b20": "　仰憑密語為加持　　將俾自他還本淨",
    "X74n1497_001:0784b21": "我佛如來有淨三業真言。謹當宣誦。",
    "X74n1497_001:0784b22": "唵薩網婆縛　薩婆達磨　薩網婆縛　述磨含",
    "X74n1497_001:0784b23": "(網。縛。並亡可切。述。輸律切)。",
    "X74n1497_001:0784b24": "(誦呪三徧。候聲畢。方動鐃鈸。下去誦呪皆例此。法師想自身及大眾施主外身內心皆悉清淨",
    "X74n1497_001:0784c01": "表白振鈴。述安慰伽藍神偈呪)。",
    "X74n1497_001:0784c02": "　十八神王承佛勅　　常於徧界護伽藍",
    "X74n1497_001:0784c03": "　維茲清淨法王宮　　必有明神來宿衛",
    "X74n1497_001:0784c04": "　此日虔興平等供　　法音交唱眾無譁",
    "X74n1497_001:0784c05": "　仰憑密語為加持　　慰悅神心增勝力",
    "X74n1497_001:0784c06": "我佛如來有安慰諸神真言。謹當宣誦。",
    "X74n1497_001:0784c07": "南無　三曼嚲(丁可切)沒馱(上)南　唵度嚕度嚕",
    "X74n1497_001:0784c08": "地尾　娑訶",
    "X74n1497_001:0784c09": "(誦呪三徧畢。法眾動鈸)。(法師想伽藍諸神咸皆慰喜。永願守護。或在族姓家",
    "X74n1497_001:0784c10": "表白振鈴誦安慰宅神偈呪。若在伽藍中不用)。",
    "X74n1497_001:0784c11": "　維此住居勤守土　　護安人物顯諸神",
    "X74n1497_001:0784c12": "　威靈自用既無私　　訶禁不祥應有法",
    "X74n1497_001:0784c13": "　此日虔興平等供　　聖凡俱會異常居",
    "X74n1497_001:0784c14": "　仰憑密語為加持　　將使神心無畏恐",
    "X74n1497_001:0784c15": "我佛如來有安慰諸神真言。謹當宣誦(呪語如前)。",
    "X74n1497_001:0784c16": "(誦呪三徧畢。動鈸)。(法師想住居六神咸皆慰喜。常加守護　族姓家用止此",
    "X74n1497_001:0784c17": "表白振鈴述然香偈呪)。",
    "X74n1497_001:0784c18": "　此岸栴檀非別物　　元從清淨自心生",
    "X74n1497_001:0784c19": "　若人能以一塵燒　　眾氣自然皆具足",
    "X74n1497_001:0784c20": "　此日虔興平等供　　欲令法界普熏聞",
    "X74n1497_001:0784c21": "　仰憑密語為加持　　將使施心咸徧達",
    "X74n1497_001:0784c22": "我佛如來有然香達信真言。謹當宣誦。",
    "X74n1497_001:0784c23": "唵什筏栗多(上)末儞(平)阿鉢羅句吒(竹駕切)蘇(上)破",
    "X74n1497_001:0784c24": "(上)(二合)囉(上)尼(上)毗迦知(上)虎[合*牛](呼今切)(二合)",
    "X74n1497_001:0785a01": "(誦呪三徧畢。動鈸)。(法師想此香雲普熏法界三寶前。通達信心。無不周徧)。(表白上香。白言)。",
    "X74n1497_001:0785a02": "經典所在。即如來舍利之身。法道能弘。必大德僧伽",
    "X74n1497_001:0785a03": "之士。惟茲一處。具有三尊。天人常起護持。堂宇固應",
    "X74n1497_001:0785a04": "光潔。今則將開勝會。永異他時。自非結界以加威。何",
    "X74n1497_001:0785a05": "使修齋之如式。恪遵至誥。全策奇勳。妙香熏馥於空",
    "X74n1497_001:0785a06": "中。淨水洒清於地上。凡曰方隅之所。悉同城壘之堅。",
    "X74n1497_001:0785a07": "雖密藉於真言。實冥資於圓觀。將見瓊林風動。玉殿",
    "X74n1497_001:0785a08": "雲披。懸寶葢於層霄。聳華臺於廣座。千幢旛而交擁。",
    "X74n1497_001:0785a09": "眾伎樂以旁羅。惟茲淨想之所成。是即靈山之未散。",
    "X74n1497_001:0785a10": "既彰此用。更召諸神。冀肅靜於壇場。俾驅除於魔障。",
    "X74n1497_001:0785a11": "△下文旋姓家用",
    "X74n1497_001:0785a12": "寂光為土。固不外於凡居。聖賢之人。或有殊於族姓。",
    "X74n1497_001:0785a13": "謂觀其身。則根塵起穢。及言其處。則土石生埃。由心",
    "X74n1497_001:0785a14": "中之因行無良。故世間之果報若是。今則將開勝會。",
    "X74n1497_001:0785a15": "永異他時。自非結界以加威。何使修齋之如式。恪遵",
    "X74n1497_001:0785a16": "至誥。全策奇勳。妙香熏馥於空中。淨水洒清於地上。",
    "X74n1497_001:0785a17": "凡曰方隅之所。悉同城疊之堅。雖密藉於真言。實冥",
    "X74n1497_001:0785a18": "資於妙觀。將見瓊林風動。玉殿雲披。懸寶葢於層霄。",
    "X74n1497_001:0785a19": "聳華臺於廣座。千幢旛而交擁。眾伎樂以旁羅。惟茲",
    "X74n1497_001:0785a20": "淨想之所成。是即靈山之未散。既彰此用。更召諸神。",
    "X74n1497_001:0785a21": "冀肅靜於壇場。俾驅除於魔障。",
    "X74n1497_001:0785a22": "(表白執爐振鈴。召請諸聖結界)。",
    "X74n1497_001:0785a23": "一心奉請。如來化現。圓滿神通。大穢迹金剛聖者。并",
    "X74n1497_001:0785a24": "諸眷屬。",
    "X74n1497_001:0785b01": "惟願不違本誓。哀憫有情。臨降道場。護持結界。",
    "X74n1497_001:0785b02": "(大眾和香花請)。",
    "X74n1497_001:0785b03": "我今奉宣本尊真言。願垂加護。",
    "X74n1497_001:0785b04": "唵佛舌　屈聿摩訶　鉢囉恨那礙(許)勿汁勿",
    "X74n1497_001:0785b05": "　醯摩尼　微吉微　摩那棲　唵斫急那　烏深",
    "X74n1497_001:0785b06": "暮　屈聿　[合*牛][合*牛](呼今)吽(于今)泮泮泮泮泮(潑)娑訶",
    "X74n1497_001:0785b07": "(誦呪三徧畢。動鼓鈸)。(法師想聖者威儀。無量眷屬。降入道場。正中面外而立。唐太宗朝。有人持此呪多",
    "X74n1497_001:0785b08": "驗。朝廷以為惑眾。禁抑不令誦。遂勅藏本削除十字。後有錢塘西湖菩提寺慧持沙門。遇蜀中高德教授",
    "X74n1497_001:0785b09": "穢迹持法。復得全呪。誦及二年。大有感驗。能令杵升虗空。隨意而徃。呪水治病。無不愈者。今世間傳多此",
    "X74n1497_001:0785b10": "加句全本。與藏不同)。",
    "X74n1497_001:0785b11": "一心奉請。大威德大忿怒甘露軍茶利等十大明王。",
    "X74n1497_001:0785b12": "并諸眷屬。",
    "X74n1497_001:0785b13": "惟願不違本誓。哀憫有情。臨降道場。護持結界。",
    "X74n1497_001:0785b14": "(大眾和香華請)。",
    "X74n1497_001:0785b15": "我今奉宣本尊真言。願垂加護。",
    "X74n1497_001:0785b16": "唵戶盧戶盧　底瑟吒　底瑟吒　盤陀盤陀",
    "X74n1497_001:0785b17": "　阿那阿那　阿密哩帝　烏[合*牛](二合)[打丁+(姊女)](潑)",
    "X74n1497_001:0785b18": "(誦呪三徧畢。動鈸)。(法師想聖者威儀。無量眷屬。降入道場。住立左邊)。",
    "X74n1497_001:0785b19": "一心奉請。大梵天王。帝釋天主。護世四王。天龍八部。",
    "X74n1497_001:0785b20": "并諸眷屬。",
    "X74n1497_001:0785b21": "惟願不違本誓。哀憫有情。臨降道場。護持結界。",
    "X74n1497_001:0785b22": "(大眾和香花請)。",
    "X74n1497_001:0785b23": "我今奉宣普召請八部真言。願垂加護。",
    "X74n1497_001:0785b24": "唵薩婆提婆那伽　阿(去)那唎　莎訶",
    "X74n1497_001:0785c01": "(誦呪三徧畢。動鈸)。(法師想天龍八部無量眷屬。降入道場。住立右邊)。",
    "X74n1497_001:0785c02": "一心奉請。此一住處。僧伽藍內。護正法者。福德大神。",
    "X74n1497_001:0785c03": "并諸眷屬。",
    "X74n1497_001:0785c04": "惟願不違本誓。哀憫有情。守衛道場。護持結界。",
    "X74n1497_001:0785c05": "(大眾和香花請)。",
    "X74n1497_001:0785c06": "我今奉宣召請真言。願垂加護。",
    "X74n1497_001:0785c07": "唵步布哩　迦哩哆哩　怛他訝多耶",
    "X74n1497_001:0785c08": "(誦呪三徧畢。動鈸)。(法師想伽藍諸神至道場門首。住立兩邊　族姓家當請此位)。",
    "X74n1497_001:0785c09": "一心奉請。城隍當境。諸廟侯王。住居六神。家庭香火。",
    "X74n1497_001:0785c10": "并諸眷屬。",
    "X74n1497_001:0785c11": "惟願不違本誓。哀憫有情。守衛道場。護持結界。",
    "X74n1497_001:0785c12": "(大眾和香花請)。",
    "X74n1497_001:0785c13": "我今奉宣召請真言。願垂加護。",
    "X74n1497_001:0785c14": "唵步布哩　迦哩哆哩　怛他訝多耶",
    "X74n1497_001:0785c15": "(誦呪三徧畢。動鈸)。(法師想城隍各廟住居六神至道場門首。住立兩邊)。(表白白言)。",
    "X74n1497_001:0785c16": "上來召請。已荷光臨。環衛道場。如雲密布。心進勇銳。",
    "X74n1497_001:0785c17": "咸起護持。少俟須臾。奉行結界。",
    "X74n1497_001:0785c18": "(法師想無量金剛。天神八部。及諸眷屬。各嚴兵仗。環列四方。守護道場內外)。(表白振鈴述偈。白諸聖賢",
    "X74n1497_001:0785c19": "行結界法。初結地方界)。",
    "X74n1497_001:0785c20": "　恭白十方三寶眾　　明王穢迹眾威神",
    "X74n1497_001:0785c21": "　梵王帝釋四天王　　八部天龍咸護念",
    "X74n1497_001:0785c22": "　此日將修平等供　　要令此地異常居",
    "X74n1497_001:0785c23": "　須憑神力為加持　　清淨光明同佛剎",
    "X74n1497_001:0785c24": "我今持誦吉利忿怒真言。加持淨水。散洒此地。結地",
    "X74n1497_001:0786a01": "方界。當願此地之下。深百由旬。如淨瑠璃。永無垢穢。",
    "X74n1497_001:0786a02": "唵枳里枳里　跋折羅跋折里　部訥　畔陀畔",
    "X74n1497_001:0786a03": "陀　虎[合*牛](二合)泮(枳。音吉。[合*牛]。呼今切。泮。音潑。折。音日)。",
    "X74n1497_001:0786a04": "(表白兩手執盂。滿盛井花水。誦呪七徧訖。以水周回洒地)。(法師隨前言願想)。(表白白言次結方",
    "X74n1497_001:0786a05": "隅界)。",
    "X74n1497_001:0786a06": "我今持誦金剛部心真言。加持淨水。散洒四方。結方",
    "X74n1497_001:0786a07": "隅界。當願此道場內。周帀四方。如金剛城牆。堅固莫",
    "X74n1497_001:0786a08": "犯。",
    "X74n1497_001:0786a09": "唵　縛日囉(二合)地勒迦(輕呼)(縛。亡可切)。",
    "X74n1497_001:0786a10": "(表白執水盂誦呪七徧訖。以水洒道場四方。法師隨前言願想)。(表白白言三結虗空界)。",
    "X74n1497_001:0786a11": "我今持誦蘇悉地真言。加持妙香。熏馥空中。結虗空",
    "X74n1497_001:0786a12": "界。當願此空之上。過百由旬。香雲普覆。如大寶葢。",
    "X74n1497_001:0786a13": "(已上結界三呪。並出蘇悉地經)。",
    "X74n1497_001:0786a14": "唵素悉地　迦履　入縛里嚲難　那牟謨羅[可*欠]",
    "X74n1497_001:0786a15": "曳　入縛囉入縛囉　畔駄畔駄(上)[可*欠](火)羅[可*欠]那",
    "X74n1497_001:0786a16": "虎吽[打丁+(姊女)](潑)",
    "X74n1497_001:0786a17": "(表白濃然香執爐誦呪七徧。執爐周回道場。熏於空中)。(法師隨前言願想)。(表白白言)。",
    "X74n1497_001:0786a18": "上來結界。作法已成。上下四方。廣博嚴淨。如諸佛剎。",
    "X74n1497_001:0786a19": "有大光明。堪奉聖人。宜開法會。願諸賢聖。嚴護道場。",
    "X74n1497_001:0786a20": "毋使邪魔有所干犯。",
    "X74n1497_001:0786a21": "(法師施主上香表白啟請大士。白言)。",
    "X74n1497_001:0786a22": "恭聞聖觀自在。於過去時。始住初地。值千光王如來。",
    "X74n1497_001:0786a23": "為說廣大圓滿無礙大悲心大陀羅尼。令與眾生作",
    "X74n1497_001:0786a24": "大利益。是時大士一聞此呪。頓超八地。至今釋迦如",
    "X74n1497_001:0786b01": "來。與諸菩薩。普會補怛落迦山之時。惟我大士。躬對",
    "X74n1497_001:0786b02": "如來。以大悲心。說此章句。流通世間。無不蒙益。當知",
    "X74n1497_001:0786b03": "此呪。猶如妙藥。名阿伽陀。一切諸病無所不治。是故",
    "X74n1497_001:0786b04": "誦此呪者。三惡道業無所不壞。諸佛國土無不得生。",
    "X74n1497_001:0786b05": "功德巍巍。莫可稱歎。我等茲日受施主請。開建道場。",
    "X74n1497_001:0786b06": "修平等供。先於此地普召諸神。行結界法。用為嚴淨。",
    "X74n1497_001:0786b07": "是以復於此時。恭請菩薩大士。以真言力重加法水。",
    "X74n1497_001:0786b08": "增益勝用。廣大難思。將使羣生舉蒙解脫。",
    "X74n1497_001:0786b09": "一心奉請。千手千眼。大慈大悲。觀世音自在菩薩摩",
    "X74n1497_001:0786b10": "訶薩(三請)。",
    "X74n1497_001:0786b11": "惟願不違本誓。哀憫有情。降臨道場。加持呪水。",
    "X74n1497_001:0786b12": "(大眾和香花請)。",
    "X74n1497_001:0786b13": "我今持誦聖觀自在菩薩所宣廣大圓滿無礙大悲",
    "X74n1497_001:0786b14": "心大陀羅尼。願垂加護。",
    "X74n1497_001:0786b15": "南無喝囉怛那哆囉夜[口*耶]　南無阿[口*(鯬魚+木)][口*耶]　婆盧",
    "X74n1497_001:0786b16": "羯帝爍鉢囉[口*耶]　菩提薩哆婆[口*耶]　摩訶薩哆婆",
    "X74n1497_001:0786b17": "[口*耶]　摩訶迦盧尼迦[口*耶]　唵薩皤囉罰曳　數怛",
    "X74n1497_001:0786b18": "那怛寫　南無悉吉利埵伊蒙阿利[口*耶]　婆盧吉",
    "X74n1497_001:0786b19": "帝室佛囉楞駄婆　南無那囉謹墀　醘唎摩訶",
    "X74n1497_001:0786b20": "皤哆沙咩(羊鳴音)薩婆阿他豆輸朋　阿逝孕　薩",
    "X74n1497_001:0786b21": "婆薩哆　那摩婆薩哆(藏本無此五字)那摩婆伽　摩罰",
    "X74n1497_001:0786b22": "特豆　怛姪他　唵阿婆盧醯　盧迦帝　迦羅",
    "X74n1497_001:0786b23": "帝夷醯唎　摩訶菩提薩埵　薩婆薩婆摩羅摩",
    "X74n1497_001:0786b24": "羅　摩醯摩醯唎駄孕　俱盧俱盧羯懞　度盧",
    "X74n1497_001:0786c01": "度盧罰闍[口*耶]帝　摩訶罰闍[口*耶]帝　陀羅陀羅",
    "X74n1497_001:0786c02": "　地唎尼　室佛囉耶　遮羅遮羅摩摩罰摩囉",
    "X74n1497_001:0786c03": "　穆帝囇　伊醯伊醯　室那室那　阿羅[日*參]佛羅",
    "X74n1497_001:0786c04": "舍利　罰沙罰嘇　佛羅舍耶　呼盧呼盧摩囉",
    "X74n1497_001:0786c05": "呼盧呼盧醯利　娑囉娑囉　悉利悉利　蘇盧",
    "X74n1497_001:0786c06": "蘇盧　菩提夜菩提夜　菩馱夜菩駄夜　彌帝",
    "X74n1497_001:0786c07": "利夜　那囉謹墀　地唎瑟尼那　波夜摩那",
    "X74n1497_001:0786c08": "　娑婆訶　悉陀夜　娑婆訶　摩訶悉陀夜　娑",
    "X74n1497_001:0786c09": "婆訶　悉陀喻藝　室皤囉耶　娑婆訶　那囉",
    "X74n1497_001:0786c10": "謹墀　娑婆訶　摩囉那囉　娑婆訶　悉囉僧",
    "X74n1497_001:0786c11": "阿穆佉耶　娑婆訶　娑婆摩訶阿悉陀夜　娑",
    "X74n1497_001:0786c12": "婆訶　者吉囉阿悉陀夜　娑婆訶　波陀摩羯",
    "X74n1497_001:0786c13": "悉哆夜　娑婆訶　那囉謹墀皤伽囉耶　娑婆",
    "X74n1497_001:0786c14": "訶　摩婆利勝羯囉夜　娑婆訶　南無喝囉怛",
    "X74n1497_001:0786c15": "那哆囉夜[口*耶]　南無阿唎[口*耶]婆盧吉帝　爍皤囉",
    "X74n1497_001:0786c16": "夜　娑婆訶　唵(藏本有此一字)悉殿都　漫哆囉　鉢",
    "X74n1497_001:0786c17": "駄耶　娑婆訶",
    "X74n1497_001:0786c18": "(表白執水盂誦呪三徧)。(法師想大士端處道場。放眉間光入此水中。以彰聖用　此呪世間傳誦者失",
    "X74n1497_001:0786c19": "去六字。今依大藏千手千眼大悲經錄出。庶使誦者呪語周足。可期聖驗)。(法師施主上香)。(表白啟請",
    "X74n1497_001:0786c20": "毗盧遮那佛。白言)。",
    "X74n1497_001:0786c21": "恭聞聖觀自在。為諸大眾。乞請釋迦世尊。為說十方",
    "X74n1497_001:0786c22": "剎土一切毗盧遮那如來。皆同一時。各伸右手。以摩",
    "X74n1497_001:0786c23": "清淨蓮華明王之頂。同說不空大灌頂光真言。若有",
    "X74n1497_001:0786c24": "過去十惡五逆四重諸罪。聞此二三七徧。經耳根者。",
    "X74n1497_001:0787a01": "即得滅除。若諸眾生具造惡業。身壞命終。墮諸惡趣。",
    "X74n1497_001:0787a02": "以是真言加持土沙。散其身上。及以塔墓。彼所亡者",
    "X74n1497_001:0787a03": "若在惡趣。應時即得光明及身。除諸罪報。令所苦身",
    "X74n1497_001:0787a04": "生極樂國。乃至菩提。永不退墮。我等茲日受施主請。",
    "X74n1497_001:0787a05": "開建道場。修平等供。先於此地普召諸神。行結界法。",
    "X74n1497_001:0787a06": "用為嚴淨。及為恭請聖觀自在。以大悲心所說章句。",
    "X74n1497_001:0787a07": "重加法水。增益勝用。是以復於此時。專誠恭請十方",
    "X74n1497_001:0787a08": "毗盧遮那如來。以灌頂光加持此水。令使功能倍復",
    "X74n1497_001:0787a09": "增勝。然後以此最勝法水徧洒道場。及以內外。是處",
    "X74n1497_001:0787a10": "非處。若根若塵。一洒一沾。光明煥發。當知此地即為",
    "X74n1497_001:0787a11": "淨土。當知此日可轉法輪。十方賢聖。無不雲臨。六道",
    "X74n1497_001:0787a12": "羣生。無不奔赴。大開法施。普度迷流。罄法界中。咸蒙",
    "X74n1497_001:0787a13": "解脫。",
    "X74n1497_001:0787a14": "一心奉請。十方剎土一切毗盧遮那不空如來(三請)。",
    "X74n1497_001:0787a15": "惟願不違本誓。哀憫有情。臨降道場。加持呪水。",
    "X74n1497_001:0787a16": "(大眾和香花請)。",
    "X74n1497_001:0787a17": "我今持誦毗盧遮那如來所說不空大灌頂光真言。",
    "X74n1497_001:0787a18": "願垂加護。",
    "X74n1497_001:0787a19": "唵(一)　旖(烏可切)暮伽(上)廢(無計切)嚕者娜(二)　摩訶畝陀",
    "X74n1497_001:0787a20": "(能乙切)囉麼抳(儗)(三)　鉢頭麼(二合)入縛(二合)攞(四)　跛囉(二合)",
    "X74n1497_001:0787a21": "韈嚲野[合*牛](五)",
    "X74n1497_001:0787a22": "(表白捧水盂。誦呪七徧)。(法師想十方如來環坐道場。共放眉間玉毫光入此水中。以彰聖用。世人傳誦",
    "X74n1497_001:0787a23": "字句多不正。今依藏中不空罥索經錄出善本)。(表白白言)。",
    "X74n1497_001:0787a24": "上來奉請諸佛菩薩。明王諸天各以威神。加被我輩。",
    "X74n1497_001:0787b01": "誦持真言。不違法則。加持淨水。有大力用。即此法門",
    "X74n1497_001:0787b02": "圓顯三德。是以如瑠璃寶。清淨光明。無有染礙。即法",
    "X74n1497_001:0787b03": "身德。如如意珠。雨一切寶。無不具足。即般若德。如轉",
    "X74n1497_001:0787b04": "輪王。所向自在。無有罣礙。即解脫德。呪既三德。水亦",
    "X74n1497_001:0787b05": "三德。全呪是水。全水是呪。體用不二。同一祕藏。我今",
    "X74n1497_001:0787b06": "以此三德祕藏真言淨水散洒此地。道場內外。上天",
    "X74n1497_001:0787b07": "下地。中土四方。隨水所至。皆成結界。當願此處道場。",
    "X74n1497_001:0787b08": "香華飲食。一切供事。承此力故。一一出生。無有限量。",
    "X74n1497_001:0787b09": "舉行法事沙門大眾承此力故。一一根塵。無不清淨。",
    "X74n1497_001:0787b10": "修齋施主承事之人承此力故。一一身心。無不光潔。",
    "X74n1497_001:0787b11": "乃至遠及界外往來之人。身衣不潔。飲啖葷辛。或故",
    "X74n1497_001:0787b12": "或誤。輒入道場。以呪力故。化為清淨。一切邪魔。及闡",
    "X74n1497_001:0787b13": "提者。非毀三寶。好作留難。以呪力故。咸發道心。若讚",
    "X74n1497_001:0787b14": "若謗。皆得為緣。如此觀心。方名普度。更憑眾等。同誦",
    "X74n1497_001:0787b15": "真言。散洒法水。周行諸處。",
    "X74n1497_001:0787b16": "(表白舉大悲呪。執水盂。領眾前行。處處散洒。若道場外造食。召請。浴室。及迎引經過諸處)。(法師執手爐。",
    "X74n1497_001:0787b17": "領施主後行。復回道場)。(表白白諸聖賢宣意旨)。(表白大眾於道場左邊。施主右邊。宜各攝心拱聽設",
    "X74n1497_001:0787b18": "問)。(法師正中立。設問)。",
    "X74n1497_001:0787b19": "日吉時良。開建法會。肅恭齋法。意在於何。敢請施主。",
    "X74n1497_001:0787b20": "及以大眾。宜各諦聽。今當為說法界聖凡水陸普度",
    "X74n1497_001:0787b21": "大齋勝會。以此定名。此名既立。必有其義。名義若正。",
    "X74n1497_001:0787b22": "方是今宗。何謂法界。理常一故。諸佛眾生性平等故。",
    "X74n1497_001:0787b23": "何謂聖凡。十事異故。佛及三乘是名為聖。六道羣生",
    "X74n1497_001:0787b24": "是名為凡。事雖有十。理常是一。何謂水陸。舉依報故。",
    "X74n1497_001:0787c01": "六凡所依。其處有三。謂水陸空。皆受報處。今言水陸。",
    "X74n1497_001:0787c02": "必攝於空。又此二處。其苦重故。何謂普度。無不度故。",
    "X74n1497_001:0787c03": "六道雖殊。俱解脫故。何謂大齋。以食施故。若聖若凡。",
    "X74n1497_001:0787c04": "無不供故。何謂勝會。以法施故。六凡界中。蒙勝益故。",
    "X74n1497_001:0787c05": "名義既正。其位何以。謂上下堂。各分十位。位復開十。",
    "X74n1497_001:0787c06": "總為二百。包括殆盡。是詳非略。食有多寡。隨施者意。",
    "X74n1497_001:0787c07": "位無增損。茲為定制。今此立法。勿令有疑。如法非法。",
    "X74n1497_001:0787c08": "兩者須知。戒德高遠。觀道幽微。有一不如。不名法師。",
    "X74n1497_001:0787c09": "信三寶尊。念六道苦。如此發心。是名施主。進止有法。",
    "X74n1497_001:0787c10": "梵音遠聞。有一不如。不名秉文。善知節度。有正有從。",
    "X74n1497_001:0787c11": "如此合宜。是名法眾。結界護淨。禁止無良。有一不如。",
    "X74n1497_001:0787c12": "不名道場。香燈畢陳。肴饍具備。如此潔精。是為供事。",
    "X74n1497_001:0787c13": "敢告施主。若彼若我。宜當如法。遠離諸過。今者所作。",
    "X74n1497_001:0787c14": "非是小緣。上奉四聖。下及六凡。一時等供。無不周徧。",
    "X74n1497_001:0787c15": "檀風普熏。於斯可見。有能修此真法供養。不緣於心。",
    "X74n1497_001:0787c16": "不住於相。不住相者。忘情照理。如斯行施。功用莫比。",
    "X74n1497_001:0787c17": "無能施者。無受施人。無中間物。皆畢竟空。施者受者。",
    "X74n1497_001:0787c18": "及所施物。莫不宛然。即難思假。非有非無。非非有無。",
    "X74n1497_001:0787c19": "雙亡雙照。為絕待中。如此法施。盡未來際。法界常融。",
    "X74n1497_001:0787c20": "唯一三諦。",
    "X74n1497_001:0787c21": "(設問畢。大眾出道場。此結界處天神森布。宜加敬畏。須預囑一謹信淨人嚴為守護。勿令雜人出入。汙犯",
    "X74n1497_001:0787c22": "淨界　大眾茶湯罷。至門首發符)。",
    "X74n1497_001:0787c23": "行發符法事",
    "X74n1497_001:0787c24": "(門首先設四符使位。具茶湯。鮮果。財馬。及別案列請書。奏狀。符牒。關牒等訖。眾動鐃鈸)。(法師施主次第",
    "X74n1497_001:0788a01": "上香。表白白言)。",
    "X74n1497_001:0788a02": "至心歸命請。十方法界諸佛法僧(眾和)。",
    "X74n1497_001:0788a03": "常住三寶。",
    "X74n1497_001:0788a04": "(表白執爐振鈴。然香達信。白言)。",
    "X74n1497_001:0788a05": "香從心生。心由香達。不居三際。可徧十方。雖法爾之",
    "X74n1497_001:0788a06": "如然。亦施者之能致。是故諸佛聞之而加護。羣生於",
    "X74n1497_001:0788a07": "此以蒙熏。欲期勝益之全彰。更誦密言而助顯。",
    "X74n1497_001:0788a08": "我佛如來有然香達信真言。謹當宣誦。",
    "X74n1497_001:0788a09": "唵什伐栗多摩你　阿鉢羅句吒　蘇破囉尼",
    "X74n1497_001:0788a10": "毗迦知　虎[合*牛]",
    "X74n1497_001:0788a11": "(誦呪三徧。動鈸)。(法師想此香雲徧滿法界。一切聖賢悉皆覺知。生歡喜心)。(表白以先所呪水別分一",
    "X74n1497_001:0788a12": "器。預置几上。至此白言)。",
    "X74n1497_001:0788a13": "寶器晶熒。靈泉演漾。三加祕密。一洒清涼。即四座以",
    "X74n1497_001:0788a14": "光嚴。徧十方而涓潔。遠塵離垢。感聖招賢。允在茲時。",
    "X74n1497_001:0788a15": "躬行斯道。",
    "X74n1497_001:0788a16": "我佛如來有洒淨真言。謹當宣誦。",
    "X74n1497_001:0788a17": "唵伐什囉　賒咩(羊鳴音)耶　吽癹(潑)悉哩摩呬(戲)",
    "X74n1497_001:0788a18": "薩訶",
    "X74n1497_001:0788a19": "(誦呪三徧。動鈸)。(表白持水散洒四座。周回一處)。(法師想水到處嚴淨光明。即成結界",
    "X74n1497_001:0788a20": "表白振鈴白言)。",
    "X74n1497_001:0788a21": "伏聞覺皇憫燄口之徒。初令奉斛。梁帝感神僧之夢。",
    "X74n1497_001:0788a22": "遂啟修齋。雖偏標水陸之名。實等供聖凡之眾。所謂",
    "X74n1497_001:0788a23": "於三尊則加敬。言羣品則興悲。極上天下地以無遺。",
    "X74n1497_001:0788a24": "何彼界此疆之有間。凡居異趣。咸示真修。故茲託事",
    "X74n1497_001:0788b01": "於多儀。必使成功於普度。今則仰遵內教。恭按靈科。",
    "X74n1497_001:0788b02": "開法會以濟迷流。固自專於主者。扣帝閽而發大號。",
    "X74n1497_001:0788b03": "正有賴於使乎。爰恪意以奉迎。冀聞呼而即至。",
    "X74n1497_001:0788b04": "至心奉請。神通自在。威德難量。四天捷疾持符使者。",
    "X74n1497_001:0788b05": "并諸眷屬。",
    "X74n1497_001:0788b06": "惟願不違本誓。哀憫有情。是日今時。降臨法會。",
    "X74n1497_001:0788b07": "(大眾和香花請。動鈸。下皆例此)。",
    "X74n1497_001:0788b08": "至心奉請。神通自在。威德難量。空行捷疾持符使者。",
    "X74n1497_001:0788b09": "并諸眷屬。",
    "X74n1497_001:0788b10": "惟願不違本誓。哀憫有情。是日今時。降臨法會。",
    "X74n1497_001:0788b11": "至心奉請。神通自在。威德難量。地行捷疾持符使者。",
    "X74n1497_001:0788b12": "并諸眷屬。",
    "X74n1497_001:0788b13": "惟願不違本誓。哀憫有情。是日今時。降臨法會。",
    "X74n1497_001:0788b14": "至心奉請。神通自在。威德難量。地府捷疾持符使者。",
    "X74n1497_001:0788b15": "并諸眷屬。",
    "X74n1497_001:0788b16": "惟願不違本誓。哀憫有情。是日今時。降臨法會。",
    "X74n1497_001:0788b17": "我佛如來有召請真言。謹當宣誦。",
    "X74n1497_001:0788b18": "唵步布哩　迦哩哆哩　怛他誐多耶",
    "X74n1497_001:0788b19": "(誦呪三徧。動鈸)。(法師想使者各有百千眷屬從空而來。依位而立)。(表白振鈴少時。讚德。述意)。",
    "X74n1497_001:0788b20": "雲擁旌幢。風行部曲。彷彿九霄而下。徘徊四座之間。",
    "X74n1497_001:0788b21": "冀暫駐於光儀。將委宣於悃[款士+止]。恭惟四大使者。自強",
    "X74n1497_001:0788b22": "不息。得一以靈。用之則行。威而不猛。霜襟默識。既經",
    "X74n1497_001:0788b23": "緯於萬方。玉趾遠騰。載馳驅於億剎。庸謹奉辭之職。",
    "X74n1497_001:0788b24": "矧多專對之才。惟妙闡於神通。實善權於方便。茲日",
    "X74n1497_001:0788c01": "粵有大　國(云云)。",
    "X74n1497_001:0788c02": "三寶(具位姓名)今月十五日。恭就(某處)開建法界聖",
    "X74n1497_001:0788c03": "凡水陸普度大齋勝會。專為(答還心願)上報四恩。普",
    "X74n1497_001:0788c04": "度羣生。俱蒙解脫(敘意隨時改用)。然則聖凡異念。幽",
    "X74n1497_001:0788c05": "顯殊途。非藉使人。何由徧達。故於此際。奉召諸神。諒",
    "X74n1497_001:0788c06": "在聰明。必能知委。",
    "X74n1497_001:0788c07": "(表白振鈴徧食。白言)。",
    "X74n1497_001:0788c08": "是心作食。全食為心。以由體用不殊。故得卷舒自在。",
    "X74n1497_001:0788c09": "如是。則六塵互徧。三德常融。微妙難思。出生無盡。用",
    "X74n1497_001:0788c10": "憑觀道。密扶呪熏。將善導於事儀。俾圓成於法施",
    "X74n1497_001:0788c11": "我今持誦無量威德自在光明勝妙力陀羅尼。加持",
    "X74n1497_001:0788c12": "法食。悉令周徧。",
    "X74n1497_001:0788c13": "曩謨薩嚩怛他(引)(一)　孽跢嚩路(引)枳(吉)帝(二)　唵(三)　三",
    "X74n1497_001:0788c14": "跋羅三跋羅吽(引)(四)",
    "X74n1497_001:0788c15": "(大眾同誦呪七徧畢)。(表白洒淨水於食上)。(法師想此供食出生六塵種種妙供。一時奉上。無所乏少",
    "X74n1497_001:0788c16": ")。(表白振鈴獻食。白言)。",
    "X74n1497_001:0788c17": "戒香芬郁。定水澄清。明智慧燈。具禪悅食。因行之華",
    "X74n1497_001:0788c18": "初發。實相之果已圓。有能如是諦觀。則為以法供養。",
    "X74n1497_001:0788c19": "載宣密語。用速至神。少賜從容。特垂歆享。",
    "X74n1497_001:0788c20": "我佛如來有獻供養真言。謹當宣誦。",
    "X74n1497_001:0788c21": "唵誐誐(牙)曩　三(去)婆(去)嚩　嚩日羅(二合)斛",
    "X74n1497_001:0788c22": "(誦呪三徧畢。動鈸)。(法師想此獻供事充足現前。諸神降享。莫不歡悅)。(法師振鈴少時。付囑使者)。",
    "X74n1497_001:0788c23": "聖凡體同。迷悟心異。今此修齋而致請。或云赴感之",
    "X74n1497_001:0788c24": "不齊。謂三寶諸天之居。固一念而可格。如六道羣生",
    "X74n1497_001:0789a01": "之類。有屢呼而弗聞。蓋惡業重者正苦留連。及邪見",
    "X74n1497_001:0789a02": "多者自為障閡。非賴使人之捷疾。曷通施者之勤渠。",
    "X74n1497_001:0789a03": "至若具奏牘以進梵王。錄情文而于帝釋。符地府泰",
    "X74n1497_001:0789a04": "山之所主。關城隍土境之諸神。咸仰體於至慈。即奉",
    "X74n1497_001:0789a05": "行於大赦。推聖恩之曠蕩。拔惡趣之拘囚。悉使奔趨。",
    "X74n1497_001:0789a06": "毋令退縮。如是。則天人脩羅之黨。鬼畜泥犁之儔。藉",
    "X74n1497_001:0789a07": "此時津濟之功。解億劫輪回之業。大崇至化。幸遇長",
    "X74n1497_001:0789a08": "緣。冀益闡於聰明。肯恪遵於付託。不踰頃刻。徧達緘",
    "X74n1497_001:0789a09": "封。毋使有違。自貽其咎。佛國天宮之異處。各謹攸司。",
    "X74n1497_001:0789a10": "人寰地府之殊途。分當其任。昏昧弗知者。勸之以道。",
    "X74n1497_001:0789a11": "凶頑自用者。攝之以威。有請必來。無一不至。所有意",
    "X74n1497_001:0789a12": "旨。具在符文。別命披宣。試垂采聽。",
    "X74n1497_001:0789a13": "(兩僧出前。就使者座側分立。依次讀牒文。并獻狀。先四天。次空行。次地行。次地府。二人相間。作四番讀。不",
    "X74n1497_001:0789a14": "可多人亂讀)。(表白振鈴。發遣符使。白言)。",
    "X74n1497_001:0789a15": "不速而疾。有感則通。威容儼日出之光。神足儗天行",
    "X74n1497_001:0789a16": "之健。駕雲較而揚羽葆。載馳載驅。窮寶燄而徹風輪。",
    "X74n1497_001:0789a17": "宜上宜下。幸毋廢命。須善為辭。事有勞煩。禮當攀送。",
    "X74n1497_001:0789a18": "我佛如來有發遣真言。謹當宣誦。",
    "X74n1497_001:0789a19": "唵麼訝羅　穆羯叉　目(誦呪三徧畢。動鐃鈸)。",
    "X74n1497_001:0789a20": "(取奏狀請書牒文等一處排列焚之。表白振鈴奉送。法師想四符使分領所委文字。受命即行。十方世界。",
    "X74n1497_001:0789a21": "無不通達。然後撤符使位。大眾進點心。至門首召請。焚財馬文書。須用淨紙與柴炭度火焚之。切記不可",
    "X74n1497_001:0789a22": "用燈燭度火。比聞冥府有蠟錢堆積。守者云。人間焚紙錢時。多於燭上度火。故油汙不可用。堆積於此。又",
    "X74n1497_001:0789a23": "不可用杖攪碎。此等皆關涉有過。宜囑未知者同用行之)。",
    "X74n1497_001:0789a24": "法界聖凡水陸勝會修齋儀軌卷第一"
}