{
    "T21n1340_019:0744c10": "大法炬陀羅尼經卷第十九",
    "T21n1340_019:0744c12": "隋天竺三藏闍那崛多譯",
    "T21n1340_019:0744c13": "信解品第四十七",
    "T21n1340_019:0744c14": "離惡友品第四十八",
    "T21n1340_019:0744c15": "辯田讚施品第四十九",
    "T21n1340_019:0744c16": "47 信解品信解品第四十七",
    "T21n1340_019:0744c17": "爾時彼諸菩薩白佛言。世尊。若諸菩薩摩訶",
    "T21n1340_019:0744c18": "薩將欲為他解說法時。應先請佛。若他來問",
    "T21n1340_019:0744c19": "無邊法門。我當云何為眾生說。又眾生等若",
    "T21n1340_019:0744c20": "問不問。復云何說復當為他多少說也。我今",
    "T21n1340_019:0744c21": "請問。惟願如來為我解釋。世尊。若復有人昇",
    "T21n1340_019:0744c22": "師子座欲說法時。是中應當以何方便決定",
    "T21n1340_019:0744c23": "得是如來業藏無量辯才。既未曾入此三言",
    "T21n1340_019:0744c24": "教。亦無有人為其解說。亦不讀誦修習受持。",
    "T21n1340_019:0744c25": "云何而得自然現前具足辯說。",
    "T21n1340_019:0744c26": "爾時放光佛告諸菩薩言。摩那婆。世間無有",
    "T21n1340_019:0744c27": "如是方便。惟還於此三教業藏陀羅尼門修",
    "T21n1340_019:0744c28": "多羅中讀誦受持乃可得耳。或時有人為佛",
    "T21n1340_019:0744c29": "世尊。加其威力及法力得者。摩那婆。若有如",
    "T21n1340_019:0745a01": "是陀羅尼法門者。還由說此修多羅故。而得",
    "T21n1340_019:0745a02": "成就非遠離也。若從他聞如聞速解而不忘",
    "T21n1340_019:0745a03": "失。所有語言及有餘所說一經於耳。乃至盡",
    "T21n1340_019:0745a04": "壽終不忘失。若人由來未曾聞者。彼初聞說",
    "T21n1340_019:0745a05": "亦不能知。應為具釋。摩那婆。若人不持此",
    "T21n1340_019:0745a06": "三言教如來業藏如說受持而能具足一切辯",
    "T21n1340_019:0745a07": "者。無有是處。摩那婆。若諸眾生具足受持是",
    "T21n1340_019:0745a08": "法門者。自然當得無量辯才。汝今應當知是",
    "T21n1340_019:0745a09": "德藏。摩那婆。若復有人親聞佛說若加持力。",
    "T21n1340_019:0745a10": "若彼自有信根慧力。躬造法師求問法者。摩",
    "T21n1340_019:0745a11": "那婆。當知此等皆是厚集三乘善根。若有隨",
    "T21n1340_019:0745a12": "趣一一乘者。彼時法師應為是等施設佛法。",
    "T21n1340_019:0745a13": "何況於彼具三乘者。摩那婆。或時復有百千",
    "T21n1340_019:0745a14": "萬億異類眾生。一時雲集是法師所。彼彼各",
    "T21n1340_019:0745a15": "問種種法門種種義句種種文字。法師爾時",
    "T21n1340_019:0745a16": "於彼無量異眾生所。無疑惑心亦無怖畏。以",
    "T21n1340_019:0745a17": "無礙辯隨問酬答。解釋法門無有障礙。復次",
    "T21n1340_019:0745a18": "摩那婆。譬如有人從生作賊。有大膽勇及賊",
    "T21n1340_019:0745a19": "智方便。雖復處在百千人中都無危懼。何以",
    "T21n1340_019:0745a20": "故。以久成就賊智慧故。摩那婆。彼說法師亦",
    "T21n1340_019:0745a21": "復如是。當說法時雖復處於無量百千億那",
    "T21n1340_019:0745a22": "由他大眾之中。解釋深義隨問能答。無有滯",
    "T21n1340_019:0745a23": "礙皆令歡喜。乃至不起一念怖心。何以故。以",
    "T21n1340_019:0745a24": "先成就無礙辯故。復次摩那婆。譬如阿那婆",
    "T21n1340_019:0745a25": "達多龍王能雨眾流滿四大海。如是摩那婆。",
    "T21n1340_019:0745a26": "彼說法師成就三藏充足一切亦復如是。摩",
    "T21n1340_019:0745a27": "那婆。又如阿耨達多龍王有大方便能出河",
    "T21n1340_019:0745a28": "水。隨順一切眾生意願。如是摩那婆。彼說法",
    "T21n1340_019:0745a29": "師以先成就三言教藏。能為一切方便教示。",
    "T21n1340_019:0745b01": "令諸眾生斷除疑心。皆悉通達滿彼願海亦",
    "T21n1340_019:0745b02": "復如是。",
    "T21n1340_019:0745b03": "爾時諸菩薩復白佛言。世尊。此三言教方便",
    "T21n1340_019:0745b04": "業藏。為當惟此陀羅尼門修多羅中具足有",
    "T21n1340_019:0745b05": "耶。為更於餘修多羅諸法門中亦得有乎。我",
    "T21n1340_019:0745b06": "等今者諮請世尊。為欲了知此決定義。世尊。",
    "T21n1340_019:0745b07": "我等咸共作是思惟。如來世尊有大方便。今",
    "T21n1340_019:0745b08": "日將無更說他義而令我等疑惑不解。何以",
    "T21n1340_019:0745b09": "故。如來大智境界深遠。是故我等預生驚怖。",
    "T21n1340_019:0745b10": "世尊。譬如有人欲以兩臂浮渡大海登於彼",
    "T21n1340_019:0745b11": "岸。當知是人必喪軀命。何以故。世無有人但",
    "T21n1340_019:0745b12": "以手力能過大海故。世尊。我等亦爾。如彼愚",
    "T21n1340_019:0745b13": "人不能隨順仰信如來。欲以自心測量佛智。",
    "T21n1340_019:0745b14": "爾時放光如來告諸菩薩言。如是如是。摩那",
    "T21n1340_019:0745b15": "婆。但能勤求豈有不獲。汝向所問誠合時宜。",
    "T21n1340_019:0745b16": "汝於是中勿念疲怠莫生恐怖。當以無礙智",
    "T21n1340_019:0745b17": "慧辯才。分明義理辯正文字。善修三業出離",
    "T21n1340_019:0745b18": "世間。淨持禁戒一心思惟。積集真智勇猛精",
    "T21n1340_019:0745b19": "進。不捨重擔莫退本心求一切智。於諸法門",
    "T21n1340_019:0745b20": "斷除疑網。具足如是善巧方便。數諮如來亦",
    "T21n1340_019:0745b21": "自觀察。當以四種攝受正法。於諸佛所聽受",
    "T21n1340_019:0745b22": "未聞。若佛滅後護持正法。於末世中多惡眾",
    "T21n1340_019:0745b23": "生誹謗毀辱是經典者。汝等應當如法苦治。",
    "T21n1340_019:0745b24": "乃至命終常須求請。不得放捨懈怠懶惰。摩",
    "T21n1340_019:0745b25": "那婆。汝等於中學是大事。若如來所或弟子",
    "T21n1340_019:0745b26": "所。常當諮請如是正法。既自學已復成就他。",
    "T21n1340_019:0745b27": "因是展轉教化無量無邊眾生入此法門。",
    "T21n1340_019:0745b28": "復次摩那婆。若諸菩薩摩訶薩於求法時。世",
    "T21n1340_019:0745b29": "間無有一眾生所而不至者。何以故。欲令法",
    "T21n1340_019:0745c01": "界一切眾生一切皆入究竟涅槃。是故菩薩",
    "T21n1340_019:0745c02": "於求法時。常作是願。我從今日凡所生處。但",
    "T21n1340_019:0745c03": "令我得聞所未聞乃至一偈一句一言。我於",
    "T21n1340_019:0745c04": "是中不惜身命頭目支節一切身分皆用奉",
    "T21n1340_019:0745c05": "上。何況身外所有財物。輒欲寶愛而不捨者。",
    "T21n1340_019:0745c06": "復次摩那婆。若諸菩薩摩訶薩為求法故。但",
    "T21n1340_019:0745c07": "有法處即皆造求。或時往詣旃陀羅家。或時",
    "T21n1340_019:0745c08": "至彼羅剎住處。乃至鳥獸所居之處。聞已皆",
    "T21n1340_019:0745c09": "往請問求法。或時彼等要菩薩言。能住我家",
    "T21n1340_019:0745c10": "足滿千歲。然後我當為汝說法。菩薩聞已。即",
    "T21n1340_019:0745c11": "住其所滿足千年。隨彼所須供承給使。要聞",
    "T21n1340_019:0745c12": "法已重報而還。復次摩那婆。若諸菩薩摩訶",
    "T21n1340_019:0745c13": "薩為求法故。如是精進尚能奉給諸旃陀羅",
    "T21n1340_019:0745c14": "乃至羅剎惡鬼畜生滿足千歲。而況不能於",
    "T21n1340_019:0745c15": "住正法善根眾生及以智慧大法師所。聽聞",
    "T21n1340_019:0745c16": "正法斷惑決疑。",
    "T21n1340_019:0745c17": "復次摩那婆。如是菩薩摩訶薩。既聞法已心",
    "T21n1340_019:0745c18": "大歡喜。念欲往報說法者恩。當知爾時非以",
    "T21n1340_019:0745c19": "貨財可用報答說法者恩。何以故。摩那婆。以",
    "T21n1340_019:0745c20": "恩重故。設於諸佛如來正遍覺所。亦無方便",
    "T21n1340_019:0745c21": "能報之者。所以者何。為其重故。云何為重。",
    "T21n1340_019:0745c22": "所謂法施。夫法施者。於諸施中最為第一最",
    "T21n1340_019:0745c23": "勝最妙。最為無上為無上上。無數無量無",
    "T21n1340_019:0745c24": "有邊際。不可以彼財施為比。何以故。無取",
    "T21n1340_019:0745c25": "著故。摩那婆。夫財施者。即是生死有漏有為",
    "T21n1340_019:0745c26": "執著取相煩惱施也。其法施者。一向出離無",
    "T21n1340_019:0745c27": "漏無為無礙無相智慧施也。又法施者。無人",
    "T21n1340_019:0745c28": "能毀亦無能讚。若有訶毀此法施者。當知是",
    "T21n1340_019:0745c29": "人即謗三寶。摩那婆。汝於是中應深思念。慇",
    "T21n1340_019:0746a01": "懃諮請聞已修學。既自學已為人普說。以具",
    "T21n1340_019:0746a02": "宣故法得久住。亦令世間善法增長。",
    "T21n1340_019:0746a03": "復次摩那婆。譬如商家以少貨財販賣求利。",
    "T21n1340_019:0746a04": "是人資產歲月漸增。庫藏充實拯濟多人。若",
    "T21n1340_019:0746a05": "不商販財則不增。後值飢荒喪失家累。摩那",
    "T21n1340_019:0746a06": "婆。彼說法師亦復如是。應常宣說不得休懈。",
    "T21n1340_019:0746a07": "何以故。若常宣說法住增長利益人天。成熟",
    "T21n1340_019:0746a08": "善根滅除眾惡。若不宣弘法則衰殄。熾盛惡",
    "T21n1340_019:0746a09": "道損減人天故。復次摩那婆。譬如商導多將",
    "T21n1340_019:0746a10": "徒侶莊嚴器仗。持諸貨財經涉險難。適於中",
    "T21n1340_019:0746a11": "路更遇餘商。時彼導師分明約束強弱相保",
    "T21n1340_019:0746a12": "首尾相衛部分如法。於險難中雖逢寇賊。不",
    "T21n1340_019:0746a13": "損貲財安隱得過。摩那婆。彼說法師亦復如",
    "T21n1340_019:0746a14": "是。雖處無量百千大眾具宣如是正法門時。",
    "T21n1340_019:0746a15": "彼大眾中多有如來世尊弟子。聰明利智善",
    "T21n1340_019:0746a16": "解其義讀誦受持。誦持力故無有障礙。假設",
    "T21n1340_019:0746a17": "外道世智辯聰。百千邪論種種呪術。種種辭",
    "T21n1340_019:0746a18": "辯種種問難。無所申展自然喪滅。云何而能",
    "T21n1340_019:0746a19": "作諸妨礙。摩那婆。汝應當知。彼百千數大眾",
    "T21n1340_019:0746a20": "之中。雖有邪見世智辯人。然彼一切諸比丘",
    "T21n1340_019:0746a21": "等。勿受其言莫行其事。不得供養不應親近。",
    "T21n1340_019:0746a22": "何以故。以彼無有增長成就利益諸事惟有",
    "T21n1340_019:0746a23": "損減破壞善故。",
    "T21n1340_019:0746a24": "48 離惡友品大法炬陀羅尼經離惡友品第四十八",
    "T21n1340_019:0746a25": "復次摩那婆。如有人家施設種種上妙美膳",
    "T21n1340_019:0746a26": "人間所無等輪王食。如是妙食味中最上。然",
    "T21n1340_019:0746a27": "雜微毒如芥子許。摩那婆。於意云何。有人飢",
    "T21n1340_019:0746a28": "虛思求麁食。忽逢毒膳為取食不。諸菩薩言。",
    "T21n1340_019:0746a29": "不也世尊。佛言。摩那婆。如是如是。如汝所",
    "T21n1340_019:0746b01": "說。若人讚說世智辯聰所為事業。乃至讀誦",
    "T21n1340_019:0746b02": "一偈一句。斯人不可在僧眾中。何以故。以彼",
    "T21n1340_019:0746b03": "即非諸佛弟子故。",
    "T21n1340_019:0746b04": "復次摩那婆。譬如有人得惡癩病。是人不得",
    "T21n1340_019:0746b05": "入淨眾中。謂剎利眾婆羅門眾長者居士一",
    "T21n1340_019:0746b06": "切眾中。乃至不應暫時立住。況聽久坐清淨",
    "T21n1340_019:0746b07": "眾處。摩那婆。世辯邪人亦復如是。尚不應令",
    "T21n1340_019:0746b08": "清淨眾前須臾立住。況得久坐同其事業。",
    "T21n1340_019:0746b09": "復次摩那婆。譬如野干鄙賤腥臊身形疥瘦",
    "T21n1340_019:0746b10": "時食糞穢。豈容得在師子眾中。摩那婆。世辯",
    "T21n1340_019:0746b11": "邪人亦復如是。是人惡極無有善根。終無得",
    "T21n1340_019:0746b12": "在諸佛剎中。假令先有亦應驅擯。何以故。不",
    "T21n1340_019:0746b13": "令眾生學習惡見長夜增長無量惡業墮諸惡",
    "T21n1340_019:0746b14": "趣受大苦故。",
    "T21n1340_019:0746b15": "復次摩那婆。寧與怨家旃陀羅等屠膾之人",
    "T21n1340_019:0746b16": "共為親友。終不與是邪辯惡見暫時同住。摩",
    "T21n1340_019:0746b17": "那婆。寧以利刀劈破舌根。不與惡見論說佛",
    "T21n1340_019:0746b18": "法。摩那婆。寧忍飢苦千歲不食。莫因惡見受",
    "T21n1340_019:0746b19": "他信施。摩那婆。寧竪鐵鏘以為鋪榻臥經千",
    "T21n1340_019:0746b20": "歲。不與邪辯惡見謗毀之人暫同坐臥。摩那",
    "T21n1340_019:0746b21": "婆。寧以灰火覆地足蹈千年。不與邪辯惡見",
    "T21n1340_019:0746b22": "之人受經行處。何以故。摩那婆。千歲蹈火苦",
    "T21n1340_019:0746b23": "止少時。若學惡見永墜惡道。何以故。摩那婆。",
    "T21n1340_019:0746b24": "凡夫愚癡心力尠少親近邪黨積習其惡。同",
    "T21n1340_019:0746b25": "惡相扶破毀佛法。既自作已。復令無量無邊",
    "T21n1340_019:0746b26": "眾生學習邪見。",
    "T21n1340_019:0746b27": "復次摩那婆。於意云何。若人毀佛及謗法僧。",
    "T21n1340_019:0746b28": "彼人長夜得安樂不。諸菩薩言。不也世尊。佛",
    "T21n1340_019:0746b29": "言。摩那婆。以是因緣。如來應供正遍覺慇懃",
    "T21n1340_019:0746c01": "顯揚如是法義。摩那婆。如來世尊有大慈悲。",
    "T21n1340_019:0746c02": "於一眾生未曾捨離。永斷惡心無有嫉妬。遠",
    "T21n1340_019:0746c03": "離妄語亦無錯言。摩那婆。如來應供正遍覺。",
    "T21n1340_019:0746c04": "是真語者。是實語者。凡是眾生欲受何法。皆",
    "T21n1340_019:0746c05": "即為其方便演說。令彼無量無邊眾生隨類",
    "T21n1340_019:0746c06": "得解。得智解故速入涅槃。摩那婆。汝等若見",
    "T21n1340_019:0746c07": "邪辯宣說。慎莫聽聞亦勿禮拜。不須隨喜。應",
    "T21n1340_019:0746c08": "如是知。摩那婆。汝等當知設對百千諸佛經",
    "T21n1340_019:0746c09": "典。不讀不誦不受不持。數百千歲默然而住。",
    "T21n1340_019:0746c10": "不與邪辯共住談論。讀誦所作或暫聽聞。摩",
    "T21n1340_019:0746c11": "那婆。汝等從今於一切處。慎莫與彼非法眾",
    "T21n1340_019:0746c12": "生共為朋友。勿與同居亦莫親近。何以故。若",
    "T21n1340_019:0746c13": "有親近非法惡人從其事業。是人長夜不得",
    "T21n1340_019:0746c14": "安隱。所以者何。是人知已還以惡法轉教他",
    "T21n1340_019:0746c15": "人。去來現在常行邪法。以行邪故輪迴眾苦。",
    "T21n1340_019:0746c16": "摩那婆。汝等當知未曾見聞行世間法能知",
    "T21n1340_019:0746c17": "出世勝上人法。豈況行邪而得證者。",
    "T21n1340_019:0746c18": "復次摩那婆。彼惡眾生無能為物作淨福田",
    "T21n1340_019:0746c19": "獲果報者。如來世尊亦不開許。彼惡邪人受",
    "T21n1340_019:0746c20": "他供養。復不聽彼諸餘眾生奉給惡人衣食",
    "T21n1340_019:0746c21": "眾具。何以故。以彼癡人不如法行終不住是",
    "T21n1340_019:0746c22": "如法中故。不求解脫終不住是解脫中故。彼",
    "T21n1340_019:0746c23": "等愚盲不行我法住邪法中。應如是知。摩那",
    "T21n1340_019:0746c24": "婆。諸佛世尊常作是說。若諸眾生未入正法。",
    "T21n1340_019:0746c25": "亦未入於聲聞法中。若供養者果報減少。",
    "T21n1340_019:0746c26": "49 辯田讚施品大法炬陀羅尼經辯田讚施品第四十九",
    "T21n1340_019:0746c27": "爾時彼佛告諸菩薩言。摩那婆。若人供養或",
    "T21n1340_019:0746c28": "須陀洹。乃至養飼畜生餓狗。隨其品類悉有",
    "T21n1340_019:0746c29": "功德。是故應當一切處施。隨施主心得報差",
    "T21n1340_019:0747a01": "別。摩那婆。施持戒人得果報異。施破戒人得",
    "T21n1340_019:0747a02": "報亦異。施者受者其事皆異。乃至餓狗得報",
    "T21n1340_019:0747a03": "亦異。摩那婆。是故一切皆應勤求住清淨戒",
    "T21n1340_019:0747a04": "忍辱精進禪定智慧。乃至所有力無畏等。一",
    "T21n1340_019:0747a05": "切功德咸應求之。",
    "T21n1340_019:0747a06": "復次摩那婆。以是因緣。如來世尊為諸菩薩",
    "T21n1340_019:0747a07": "摩訶薩等受衣食故。開許四事。何等為四。所",
    "T21n1340_019:0747a08": "謂若諸菩薩摩訶薩不自為己受畜財物乃至",
    "T21n1340_019:0747a09": "飲食及諸湯藥。凡是所須如法乞索。若得供",
    "T21n1340_019:0747a10": "養如來聽受。是為菩薩摩訶薩開許初事。若",
    "T21n1340_019:0747a11": "諸菩薩摩訶薩常行教化一切眾生。遠離惡",
    "T21n1340_019:0747a12": "法成熟善根。若有所須如法求乞。得供養時",
    "T21n1340_019:0747a13": "如來聽受。是為菩薩摩訶薩開第二事。若諸",
    "T21n1340_019:0747a14": "菩薩摩訶薩於一切時。常為供養諸佛如來",
    "T21n1340_019:0747a15": "及如來塔若有所須如法求乞。得供養時如",
    "T21n1340_019:0747a16": "來聽受。是為菩薩摩訶薩開第三事。若諸菩",
    "T21n1340_019:0747a17": "薩摩訶薩常樂讀誦讚說經典開示眾生。若",
    "T21n1340_019:0747a18": "有所須如法求乞。得他供養如來聽受。是為",
    "T21n1340_019:0747a19": "菩薩摩訶薩開第四事。摩那婆。若有菩薩摩",
    "T21n1340_019:0747a20": "訶薩能住如是四種法中。當知彼行長夜增",
    "T21n1340_019:0747a21": "長無有損減。亦為無量無邊眾生說菩提法",
    "T21n1340_019:0747a22": "生長善根。而彼菩薩如是行已。堪受誰供。所",
    "T21n1340_019:0747a23": "謂堪受長者居士若婆羅門若諸國王乃至轉",
    "T21n1340_019:0747a24": "輪聖王勝供養故。受何等供。所謂房舍臥具",
    "T21n1340_019:0747a25": "衣服飲食療病湯藥。乃至種種財寶眾具充",
    "T21n1340_019:0747a26": "給所須。如是菩薩住是威儀受供養時功德",
    "T21n1340_019:0747a27": "無減。",
    "T21n1340_019:0747a28": "復次摩那婆。若諸菩薩摩訶薩等隨順成就",
    "T21n1340_019:0747a29": "四種行已。以此善根獲四果報。何等為四。一",
    "T21n1340_019:0747b01": "者若彼菩薩念欲居於轉輪王位行十善法教",
    "T21n1340_019:0747b02": "化眾生。隨意即作轉輪聖王無量千世。二者",
    "T21n1340_019:0747b03": "若彼菩薩意欲念作忉利天王說法教化三十",
    "T21n1340_019:0747b04": "三天。隨意即得無量千世。三者若彼菩薩意",
    "T21n1340_019:0747b05": "欲捨家出家修道證沙門果。隨意即得沙門",
    "T21n1340_019:0747b06": "果證。四者若彼菩薩欲得當證阿耨多羅三",
    "T21n1340_019:0747b07": "藐三菩提。藉此善根斷除顛倒。次第住於諸",
    "T21n1340_019:0747b08": "善根中。必當得成阿耨多羅三藐三菩提。摩",
    "T21n1340_019:0747b09": "那婆。此四種法。為諸菩薩摩訶薩最上修行。",
    "T21n1340_019:0747b10": "能住此法堪受供養及能施者是二皆名著大",
    "T21n1340_019:0747b11": "鎧甲。應如是知。何以故。摩那婆。是中不可以",
    "T21n1340_019:0747b12": "懈怠之人。少精進者失正念者。無威儀者樂",
    "T21n1340_019:0747b13": "睡眠者。長夜不捨懈怠嬾惰。遠離勇猛恥不",
    "T21n1340_019:0747b14": "問他者。受此供養。如是之人。乃至不堪受他",
    "T21n1340_019:0747b15": "六年棄置糞中一腐木片。何以故。摩那婆。若",
    "T21n1340_019:0747b16": "諸眾生不住正法。於三界中不消一物。以是",
    "T21n1340_019:0747b17": "因緣。如來世尊不為如是愚癡邪見諸眾生",
    "T21n1340_019:0747b18": "等不住威儀不依佛戒宣揚弘說如是法事。",
    "T21n1340_019:0747b19": "復次摩那婆。一切菩薩初求法行。有四種事",
    "T21n1340_019:0747b20": "退欲法心。何等為四。摩那婆。若有菩薩為眾",
    "T21n1340_019:0747b21": "經紀。或時往詣聚落城邑。若至王都入王宮",
    "T21n1340_019:0747b22": "殿。為物去來營理眾務。然彼眾中無一比丘",
    "T21n1340_019:0747b23": "淨持禁戒。亦無一人勇猛精勤。多是愚癡不",
    "T21n1340_019:0747b24": "知經典。時彼菩薩見諸徒眾多行非法。便即",
    "T21n1340_019:0747b25": "退捨求法意行。我今云何與是等人同止共",
    "T21n1340_019:0747b26": "居學習是法。摩那婆。汝等當觀惡世比丘假",
    "T21n1340_019:0747b27": "得僧名令他營護。知事人等無有尊敬欽仰",
    "T21n1340_019:0747b28": "之心。以是因緣。令彼菩薩見如是等無行眾",
    "T21n1340_019:0747b29": "生速捨善欲。摩那婆。是為初行菩薩摩訶薩",
    "T21n1340_019:0747c01": "退求法心第一事也。",
    "T21n1340_019:0747c02": "復次摩那婆。若有菩薩欲學菩薩諸功德行",
    "T21n1340_019:0747c03": "故往他所聽受正法。至他所已先即請問諸",
    "T21n1340_019:0747c04": "菩薩行。精進勇猛依所聞行。觀彼眾中無一",
    "T21n1340_019:0747c05": "比丘能說如是所諮問法。而彼菩薩於法有",
    "T21n1340_019:0747c06": "疑無人能決。即起誹謗退捨本心。摩那婆。是",
    "T21n1340_019:0747c07": "為初行菩薩摩訶薩退求法心第二事也。",
    "T21n1340_019:0747c08": "復次摩那婆。若諸菩薩念捨世間有為之事。",
    "T21n1340_019:0747c09": "所謂若衣若食乃至湯藥種種眾具。欲學如",
    "T21n1340_019:0747c10": "是菩薩所行。如是菩薩至僧眾中。見諸比丘",
    "T21n1340_019:0747c11": "坐高大床貪嗜飲食悉多受畜不淨財物常樂",
    "T21n1340_019:0747c12": "睡眠憙論世事無厭離想不善思惟順生死流",
    "T21n1340_019:0747c13": "增長魔業。時彼菩薩見是事已退捨本心。摩",
    "T21n1340_019:0747c14": "那婆。是為初行菩薩摩訶薩退求法心第三",
    "T21n1340_019:0747c15": "事也。",
    "T21n1340_019:0747c16": "復次摩那婆。若諸菩薩欲行最上樂。欲阿蘭",
    "T21n1340_019:0747c17": "若法。欲行空三昧行。彼自未有如是解慧。云",
    "T21n1340_019:0747c18": "何當行阿蘭若法。復云何念空三昧門。而彼",
    "T21n1340_019:0747c19": "菩薩作是思惟。我於今日應速往詣若出家",
    "T21n1340_019:0747c20": "人若在家人所。諮求請問如是行法。或時有",
    "T21n1340_019:0747c21": "人能解此事為我說者則得依行。如是思已",
    "T21n1340_019:0747c22": "即便往詣出家在家一切人所。諮問所疑無",
    "T21n1340_019:0747c23": "能決者。更復思念。我於今者應當往詣比丘",
    "T21n1340_019:0747c24": "眾中請問此義。如是思已。至大眾中見諸比",
    "T21n1340_019:0747c25": "丘請問此義。然彼大眾無有一人能教示者。",
    "T21n1340_019:0747c26": "亦無一人生隨喜者。菩薩見已壞其本心。然",
    "T21n1340_019:0747c27": "彼無行諸比丘等。方為菩薩說如是事。汝",
    "T21n1340_019:0747c28": "等從今常應受是高好床敷種種衣服種種美",
    "T21n1340_019:0747c29": "食。言佛不許者為待他請故。摩那婆。而彼諸",
    "T21n1340_019:0748a01": "人雖教菩薩如是等事。然復不知受法云何。",
    "T21n1340_019:0748a02": "受他衣食得不損己。受此物已得清淨不。彼",
    "T21n1340_019:0748a03": "皆不知如斯之事。摩那婆。彼諸癡人具足非",
    "T21n1340_019:0748a04": "法。破沙門行。懈怠嬾惰不淨臭處。沙門枯",
    "T21n1340_019:0748a05": "草遠離戒肥。常懷貪欲瞋恚愚癡寧知如是",
    "T21n1340_019:0748a06": "空無相願。既無慧解云何能行。既無解行云",
    "T21n1340_019:0748a07": "何能說。假雖有說云何斷疑。時彼菩薩見是",
    "T21n1340_019:0748a08": "事已起毀謗心。即便退轉善欲法心。摩那婆。",
    "T21n1340_019:0748a09": "是為菩薩摩訶薩退求法心第四事也。",
    "T21n1340_019:0748a10": "復次摩那婆。今此眾中得無如是諸惡人不。",
    "T21n1340_019:0748a11": "諸菩薩言。不也世尊。佛告諸菩薩言。摩那婆。",
    "T21n1340_019:0748a12": "如是眾生計不合受七日臭穢投棄惡食。何",
    "T21n1340_019:0748a13": "況更受淨妙食也。是人本無出家受具比丘",
    "T21n1340_019:0748a14": "體相。何緣得彼比丘僧名。",
    "T21n1340_019:0748a15": "復次摩那婆。此天妙食本不為彼行非法人",
    "T21n1340_019:0748a16": "破淨戒人墮諸見人不如法等而施設也。摩",
    "T21n1340_019:0748a17": "那婆。汝當正念。汝今住此須彌山頂。食是忉",
    "T21n1340_019:0748a18": "利天王妙食。此食最勝上妙第一。假使人中",
    "T21n1340_019:0748a19": "轉輪聖王尚不應得。況復如是假披袈裟臭",
    "T21n1340_019:0748a20": "穢不淨行非法者。而堪受此天須陀食。摩那",
    "T21n1340_019:0748a21": "婆。以是因緣。如來應供正遍覺先語汝等。如",
    "T21n1340_019:0748a22": "是妙食食斯食已當令施主獲大果報。摩那",
    "T21n1340_019:0748a23": "婆。我已處處開顯宣說破戒之人。尚不得受",
    "T21n1340_019:0748a24": "正信檀越如手許物。況能消此天妙食也。所",
    "T21n1340_019:0748a25": "以者何。食此食者無有眾惡。所謂無有大小",
    "T21n1340_019:0748a26": "便利宿食不消噦噎上氣。乃至無有悶亂眾",
    "T21n1340_019:0748a27": "病。摩那婆。假令受彼七日棄捨臭爛諸食猶",
    "T21n1340_019:0748a28": "須清淨善行之人能令施主得大果報。況受",
    "T21n1340_019:0748a29": "如是天須陀食。如此食者世間所無。是故不",
    "T21n1340_019:0748b01": "可以彼人中麁澁觸等相比類也。摩那婆。若",
    "T21n1340_019:0748b02": "彼破戒不正念人食此食者。斯人必獲大不",
    "T21n1340_019:0748b03": "善果。",
    "T21n1340_019:0748b04": "阿難。時諸菩薩摩訶薩眾聞是事已。即白放",
    "T21n1340_019:0748b05": "光如來應供正遍覺言　善哉世尊。今此眾中",
    "T21n1340_019:0748b06": "諸比丘僧。無有塵垢沙礫瓦石秕稗乾枯枝",
    "T21n1340_019:0748b07": "葉摧折。乃至缺減煩惱眾病不假諸藥。此比",
    "T21n1340_019:0748b08": "丘眾惟有牢固清淨持戒。善入禪定離諸怖",
    "T21n1340_019:0748b09": "畏。世尊。今此眾中有須陀洹。有斯陀含。有阿",
    "T21n1340_019:0748b10": "那含。有阿羅漢。有辟支佛。有發摩訶衍心。有",
    "T21n1340_019:0748b11": "諸菩薩摩訶薩。亦有人中師子具足神通得",
    "T21n1340_019:0748b12": "度彼岸。此處復有常行空三昧者。無相三昧",
    "T21n1340_019:0748b13": "者。無願三昧者。復有常行最勝上上檀波羅",
    "T21n1340_019:0748b14": "蜜。最勝尸波羅蜜。最勝羼提波羅蜜。最勝毘",
    "T21n1340_019:0748b15": "梨耶波羅蜜。最勝禪波羅蜜。最勝般若波羅",
    "T21n1340_019:0748b16": "蜜。乃至常行力無畏等。世尊。如是清淨諸比",
    "T21n1340_019:0748b17": "丘眾。受天帝釋如是妙食。我知此眾於一切",
    "T21n1340_019:0748b18": "處受諸供養無所不消。何以故。一切世間若",
    "T21n1340_019:0748b19": "食異食即生病苦。此等食之尚能無病。況是",
    "T21n1340_019:0748b20": "微妙清淨食中。乃至無有大小便利。食此食",
    "T21n1340_019:0748b21": "者云何當有更生病苦。若生病者無有是處。",
    "T21n1340_019:0748b22": "阿難。爾時放光如來應供正遍覺告諸菩薩",
    "T21n1340_019:0748b23": "言。善哉善哉。摩那婆。汝等今日乃能令是帝",
    "T21n1340_019:0748b24": "釋天王心生歡喜。摩那婆。今此眾中應有眾",
    "T21n1340_019:0748b25": "生生是疑心。以佛威力令此大眾昇須彌頂。",
    "T21n1340_019:0748b26": "以是因緣今者如來應供正遍覺。為此忉利",
    "T21n1340_019:0748b27": "諸天大眾。決除疑網故。作如是演說正法。以",
    "T21n1340_019:0748b28": "諸譬喻皆令覺知。",
    "T21n1340_019:0748b29": "阿難。放光如來如是說時。彼天帝釋即白佛",
    "T21n1340_019:0748c01": "言。世尊。若人布施諸佛弟子。若復漏盡諸阿",
    "T21n1340_019:0748c02": "羅漢。若諸辟支佛。若諸菩薩摩訶薩眾。若諸",
    "T21n1340_019:0748c03": "佛如來應供正遍覺。如是布施能無差別耶。",
    "T21n1340_019:0748c04": "世尊。今者說一法相。顯示一切一解脫義。是",
    "T21n1340_019:0748c05": "中布施云何有異。如是之義惟願具解。令此",
    "T21n1340_019:0748c06": "眾生得無疑念。佛言。憍尸迦。汝今於此諸佛",
    "T21n1340_019:0748c07": "世尊說法之處莫生疑惑。憍尸迦。然我為汝",
    "T21n1340_019:0748c08": "種種譬喻顯示此義。令諸智人決定得解。憍",
    "T21n1340_019:0748c09": "尸迦。若人欲行布施之時。應作是念。今我修",
    "T21n1340_019:0748c10": "行如是施故。當得無量功德智聚。亦令受者",
    "T21n1340_019:0748c11": "當得無量功德智聚。憍尸迦。汝今當知。如來",
    "T21n1340_019:0748c12": "曾說一布施已迴向無量。如是願者乃至布",
    "T21n1340_019:0748c13": "施畜生餓狗。尚皆獲得無量果報。何況布施",
    "T21n1340_019:0748c14": "是須陀洹。是斯陀含是阿那含。是阿羅漢。是",
    "T21n1340_019:0748c15": "辟支佛。是諸菩薩摩訶薩等。況復如來應供",
    "T21n1340_019:0748c16": "正遍覺。憍尸迦。以是因緣莫生疑惑。雖以少",
    "T21n1340_019:0748c17": "物布施如來獲無量福。以迴向無量故。如是",
    "T21n1340_019:0748c18": "布施諸佛弟子。亦應還得無量福聚。汝莫為",
    "T21n1340_019:0748c19": "疑。憍尸迦。諸佛世尊弟子眾等。譬如大海難",
    "T21n1340_019:0748c20": "可測量。汝等今者。勿復如是問於如來。諸布",
    "T21n1340_019:0748c21": "施者得無量報。若諸聲聞。若諸辟支佛。若諸",
    "T21n1340_019:0748c22": "菩薩摩訶薩。若諸佛世尊也。憍尸迦。我於是",
    "T21n1340_019:0748c23": "中令汝斷疑。諦聽諦受善思念之。吾為汝說。",
    "T21n1340_019:0748c24": "時天帝釋即白佛言。善哉世尊。願為解釋。時",
    "T21n1340_019:0748c25": "天帝釋一心聽受。彼時所有忉利諸天在斯",
    "T21n1340_019:0748c26": "會者。聞佛說已皆從座起合十指掌。在彼佛",
    "T21n1340_019:0748c27": "前恭敬而住。",
    "T21n1340_019:0748c28": "爾時放光如來應供正遍覺告天帝釋言。憍",
    "T21n1340_019:0748c29": "尸迦。汝今觀此三十三天。往昔造業受報處",
    "T21n1340_019:0749a01": "所。及彼所作善根因緣。皆悉知不。憍尸迦。今",
    "T21n1340_019:0749a02": "此三十三天子中。頗有自知所作善不。天帝",
    "T21n1340_019:0749a03": "釋白佛言。世尊。我今悉知此諸天等過去所",
    "T21n1340_019:0749a04": "造善業因緣。諸天子不能自知往昔所作。佛",
    "T21n1340_019:0749a05": "言。憍尸迦。汝今應觀此天眾中何者天子善",
    "T21n1340_019:0749a06": "根最少。時天帝釋蒙佛教已一心觀察。諸天",
    "T21n1340_019:0749a07": "眾中見一天子善根最少。而彼天子過去之",
    "T21n1340_019:0749a08": "世。生在人中。時佛如來有一弟子。是行須陀",
    "T21n1340_019:0749a09": "洹者。次第乞食遂入其家。適遇彼人端坐而",
    "T21n1340_019:0749a10": "食。彼人見已即從座起。指座授與行須陀洹",
    "T21n1340_019:0749a11": "人。洗手取食施以一揣。時乞比丘即從彼人",
    "T21n1340_019:0749a12": "受食。食已住經一日。然是天子往昔惟有如",
    "T21n1340_019:0749a13": "是善根。從坐恭起奉施一揣。以此善根壽終",
    "T21n1340_019:0749a14": "之後生此天中受今果報爾時天帝釋見彼天",
    "T21n1340_019:0749a15": "子如是善根已。即告彼天子言。善男子。汝今",
    "T21n1340_019:0749a16": "可來在世尊前。自陳往昔所修善業。時彼天",
    "T21n1340_019:0749a17": "子聞帝釋命。即從眾起。便往帝釋天王足下。",
    "T21n1340_019:0749a18": "阿難。時天帝釋復告彼天子言。善男子。汝於",
    "T21n1340_019:0749a19": "今者在如來前。自說往昔所作業緣。令餘天",
    "T21n1340_019:0749a20": "子心生歡喜。於如來所起尊重意生愛敬心。",
    "T21n1340_019:0749a21": "阿難。時彼天子承帝釋教。即於佛前為諸天",
    "T21n1340_019:0749a22": "子。自論往昔所造善根。而諸天等聞彼天子",
    "T21n1340_019:0749a23": "自說往昔所作善根。各各相語生大歡喜。",
    "T21n1340_019:0749a24": "阿難。爾時放光如來應供正遍覺告天帝釋",
    "T21n1340_019:0749a25": "言。憍尸迦。於意云何。今此天子所有宮殿諸",
    "T21n1340_019:0749a26": "莊嚴具。及以食飲諸餘衣服。凡所受用於諸",
    "T21n1340_019:0749a27": "分中。乃至取一革屣微末之物。假設大集此",
    "T21n1340_019:0749a28": "閻浮提一切眾生共聚一處。能得稱量最下",
    "T21n1340_019:0749a29": "革屣價數多少知貴賤不。不也世尊。佛言。憍",
    "T21n1340_019:0749b01": "尸迦。且置閻浮提所有眾生。假使復以四天",
    "T21n1340_019:0749b02": "下眾生。皆有智慧具大巧便。亦不能知最下",
    "T21n1340_019:0749b03": "革屣價直多少。何況能知自餘諸物。何以故。",
    "T21n1340_019:0749b04": "若使閻浮檀金如芥子許有價量者。彼閻浮",
    "T21n1340_019:0749b05": "提一切人眾及諸財寶。二足四足乃至多足。",
    "T21n1340_019:0749b06": "所有價直不及少分。我且方便說斯價直實",
    "T21n1340_019:0749b07": "無價也。憍尸迦。汝今但觀一食布施。如是眾",
    "T21n1340_019:0749b08": "生尚得如是無量果報。況多施也。憍尸迦。汝",
    "T21n1340_019:0749b09": "當知彼如是布施。還得如是無量果報。帝釋",
    "T21n1340_019:0749b10": "復言。我知世尊。此諸天子所有一切果報莊",
    "T21n1340_019:0749b11": "嚴。假使於此三千世界滿中諸人亦不能知。",
    "T21n1340_019:0749b12": "況四天下。",
    "T21n1340_019:0749b13": "爾時放光如來應供正遍覺告天帝釋言。憍",
    "T21n1340_019:0749b14": "尸迦。於意云何。如此三十三天所有眾具。取",
    "T21n1340_019:0749b15": "夜摩天中最小天子。所有一切果報眾具。此",
    "T21n1340_019:0749b16": "彼昇降事復云何。帝釋復言。世尊。若此三千",
    "T21n1340_019:0749b17": "大千世界一切人中身莊嚴具。及四天王身",
    "T21n1340_019:0749b18": "諸莊嚴具。乃至今此三十三天身莊嚴具。悉",
    "T21n1340_019:0749b19": "聚如是身莊嚴具。與須夜摩最下天子。而彼",
    "T21n1340_019:0749b20": "天子於前眾具本無欲心。豈云取受。又復世",
    "T21n1340_019:0749b21": "尊。譬如轉輪聖王周行四海。忽然有人奉上",
    "T21n1340_019:0749b22": "麁飯。王本不受何論噉食。世尊。彼須夜摩最",
    "T21n1340_019:0749b23": "下天子亦復如是望此忉利乃至人中一切果",
    "T21n1340_019:0749b24": "報諸莊嚴具本無欲心。何況貪取而復受用。",
    "T21n1340_019:0749b25": "何以故。由彼自有勝妙五欲果報精微。此非",
    "T21n1340_019:0749b26": "情願故。佛復告天帝釋言。憍尸迦。於意云何。",
    "T21n1340_019:0749b27": "如兜率天所居宮殿莊嚴眾具。以夜摩天三",
    "T21n1340_019:0749b28": "十三天四天王天。自餘一切諸天及人。所居",
    "T21n1340_019:0749b29": "宮殿受用眾具。復得同彼兜率天不。天帝釋",
    "T21n1340_019:0749c01": "言。不也世尊。佛言。憍尸迦。如是次第上上轉",
    "T21n1340_019:0749c02": "勝。梵居諸天過六欲天。乃至摩醯首羅勝餘",
    "T21n1340_019:0749c03": "眾天。憍尸迦。以是因緣布施果報差別無量。",
    "T21n1340_019:0749c04": "我今為汝異解說已。",
    "T21n1340_019:0749c05": "大法炬陀羅尼經卷第十九"
}