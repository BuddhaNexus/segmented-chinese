{
    "X74n1496_002:0752a01": "水懺科註卷中",
    "X74n1496_002:0752a02": "龍住寺　成簡西宗　集註",
    "X74n1496_002:0752a03": "讚文",
    "X74n1496_002:0752a04": "　四八端嚴微妙相　　僧祇三大劫修來",
    "X74n1496_002:0752a05": "　面如滿月目如蓮　　天上人間咸恭敬",
    "X74n1496_002:0752a06": "慈悲水懺法卷中",
    "X74n1496_002:0752a07": "一切諸佛愍念眾生。為說水懺道場總法。今當歸命",
    "X74n1496_002:0752a08": "一切諸佛。",
    "X74n1496_002:0752a09": "南無毗盧遮那佛。南無本師釋迦牟尼佛。南無阿彌",
    "X74n1496_002:0752a10": "陀佛。南無彌勒佛。南無龍種上尊王佛。南無龍自在",
    "X74n1496_002:0752a11": "王佛。南無寶勝佛。南無覺華定自在王佛。南無袈裟",
    "X74n1496_002:0752a12": "幢佛。南無師子吼佛。南無文殊師利菩薩。南無普賢",
    "X74n1496_002:0752a13": "菩薩。南無大勢至菩薩。南無地藏菩薩。",
    "X74n1496_002:0752a14": "地藏菩薩白佛言。我从久遠劫來。蒙佛接引。使獲",
    "X74n1496_002:0752a15": "不可思議神力。具大智慧。我所分身。徧滿百千萬",
    "X74n1496_002:0752a16": "億恒河沙世界。每一世界。化百千萬億身。每一身。",
    "X74n1496_002:0752a17": "度百千萬億人。令歸敬三寶。永離生死。至涅槃樂。",
    "X74n1496_002:0752a18": "南無大莊嚴菩薩。南無觀自在菩薩。",
    "X74n1496_002:0752a19": "禮諸佛已。次復懺悔。",
    "X74n1496_002:0752a20": "此下承上文而起觀行。以作滅罪之方。然而禮懺。",
    "X74n1496_002:0752a21": "雖在一日一時。入道功程。必當隨力漸次而能成",
    "X74n1496_002:0752a22": "就。",
    "X74n1496_002:0752a23": "某等即今身心寂靜。無諂無障。正是生善滅惡之時。",
    "X74n1496_002:0752a24": "復應各起四種觀行。以為滅罪方便。",
    "X74n1496_002:0752b01": "即今等者。指初卷後折憍竭愛等。以至禮佛已畢",
    "X74n1496_002:0752b02": "之時。斯時至誠虔懇。即今道場之內。身口意三業。",
    "X74n1496_002:0752b03": "了無過失。故得身心寂靜。無諂誑。無私曲。趂此心",
    "X74n1496_002:0752b04": "靜之時。復加觀行而進之。觀行如下觀察思惟等。",
    "X74n1496_002:0752b05": "文中自明。",
    "X74n1496_002:0752b06": "何等為四。一者觀於因緣。二者觀於果報。三者觀我",
    "X74n1496_002:0752b07": "自身。四者觀如來身。",
    "X74n1496_002:0752b08": "上總標。下別釋。",
    "X74n1496_002:0752b09": "第一觀因緣者。知我此罪。藉以無明不善思惟。無正",
    "X74n1496_002:0752b10": "觀力。不識其過。遠離善友諸佛菩薩。隨逐魔道。行邪",
    "X74n1496_002:0752b11": "險逕。如魚吞鈎不知其患。如蠶作繭自纏自縛。如蛾",
    "X74n1496_002:0752b12": "赴火自燒自爛。以是因緣不能自出。",
    "X74n1496_002:0752b13": "觀因緣。者之一字。疊上標下而釋之也。藉。托也。因",
    "X74n1496_002:0752b14": "緣者。要自知起罪之因。習罪之緣。皆由無明。遂至",
    "X74n1496_002:0752b15": "不能自出○無正觀力。即所謂無正知見力也。天",
    "X74n1496_002:0752b16": "台止觀云。正觀者。觀諸法無相。並是因緣所生。因",
    "X74n1496_002:0752b17": "緣無性。即是實相。先了所觀之境。一切皆空。能正",
    "X74n1496_002:0752b18": "之心。自然不起。無正觀之力。所以不識其過。自然",
    "X74n1496_002:0752b19": "有許多纏縛貪著。要知十惡五逆。乃至無窮之罪",
    "X74n1496_002:0752b20": "業。皆由不識其過而生。不識即不知。不知即不明。",
    "X74n1496_002:0752b21": "不明即無明。無明即不善也。以是因緣。失於正智。",
    "X74n1496_002:0752b22": "故云無正觀力○梵語魔羅。此云奪命。乃至奪智",
    "X74n1496_002:0752b23": "慧命。故又名殺者。又梵語波卑夜。亦名波旬。此云",
    "X74n1496_002:0752b24": "惡。釋迦出世。魔王之名。亦翻殺者。又惡中之惡。常",
    "X74n1496_002:0752c01": "欲斷人慧命故。即今毀宗誘法邪見等流。亦同此",
    "X74n1496_002:0752c02": "類也。依隨此等。即當墮三惡道。故云險徑云云○",
    "X74n1496_002:0752c03": "魚但知有香餌。不知有喪身之患。重看不知二字。",
    "X74n1496_002:0752c04": "蠶求堅固。蛾貪色見而自害。無非自取。重看自字。",
    "X74n1496_002:0752c05": "三者皆貪著因縛。作是觀者。當永斷無明以求正",
    "X74n1496_002:0752c06": "知見○若以法合魚。合我人及一切眾生。鈎合無",
    "X74n1496_002:0752c07": "明不善。并五欲等之鈎餌也。蠶及飛蛾皆合我等",
    "X74n1496_002:0752c08": "之言。繭合愛纏之患。火合貪欲之殃。若能如是觀",
    "X74n1496_002:0752c09": "察。即名正智。即名善思惟。修懺行人。喫緊於斯。慎",
    "X74n1496_002:0752c10": "毋忽之。而不自知也。",
    "X74n1496_002:0752c11": "第二觀於果報者。所有諸惡不善之業。三世輪轉。苦",
    "X74n1496_002:0752c12": "果無窮。沉溺無邊巨夜大海。為諸煩惱羅剎所食。未",
    "X74n1496_002:0752c13": "來生死。冥然無涯。設使報得轉輪聖王。王四天下。飛",
    "X74n1496_002:0752c14": "行自在。七寶具足。命終之後。不免惡趣。四空果報。三",
    "X74n1496_002:0752c15": "界極尊。福盡還作牛領中蟲。況復其餘無福德者。而",
    "X74n1496_002:0752c16": "復懈怠。不勤懺悔。此亦譬如抱石沉淵。求出應難。",
    "X74n1496_002:0752c17": "二果報觀行○果報者。既有惡業。必招惡果。不修",
    "X74n1496_002:0752c18": "出世。縱有福如聖王。如四空天。福盡還應墮落。所",
    "X74n1496_002:0752c19": "以必勤懺悔。作是觀者。定修出世。不求福報○三",
    "X74n1496_002:0752c20": "世無窮者。經云。假使百千劫。所作業不忘。因緣會",
    "X74n1496_002:0752c21": "遇時。果報還自受。故云耳○沉溺大海。謂受苦無",
    "X74n1496_002:0752c22": "量。如在黑暗大海。亦喻言也○以羅剎為喻。非真",
    "X74n1496_002:0752c23": "羅剎也。諸煩惱似之。為煩惱之羅剎耳。非真為羅",
    "X74n1496_002:0752c24": "剎所食也。為煩惱汩沒之盡耳○王四天下。王者",
    "X74n1496_002:0753a01": "治也。晉本華嚴云。金輪寶名。勝自在。象寶名青山",
    "X74n1496_002:0753a02": "紺。馬寶名勇疾風神。珠寶名光藏雲。主藏臣寶名",
    "X74n1496_002:0753a03": "大財玉。女寶名淨妙德。主兵臣寶名離垢眼。謂之",
    "X74n1496_002:0753a04": "七種王寶。得此七寶作轉輪王。飛行自在。王四天",
    "X74n1496_002:0753a05": "下者也。如此福德尚墮苦報。未知何日出離。況無",
    "X74n1496_002:0753a06": "福而不求懺悔乎○四空者。即無色界四空天也。",
    "X74n1496_002:0753a07": "一空無邊天。二識無邊處天。三無所有處天。四非",
    "X74n1496_002:0753a08": "非想處天。證四空果報。為三界之極尊。三界即欲",
    "X74n1496_002:0753a09": "界色界無色界。諸天共二十八天也。",
    "X74n1496_002:0753a10": "第三觀我自身。雖有正因靈覺之性。而為煩惱黑闇",
    "X74n1496_002:0753a11": "叢林之所覆蔽。無了因力。不能得顯。我今應當發起",
    "X74n1496_002:0753a12": "勝心。破裂無明顛倒重障。斷滅生死虗偽苦因。顯發",
    "X74n1496_002:0753a13": "如來大明覺慧。建立無上涅槃妙果。",
    "X74n1496_002:0753a14": "三自身觀行○自身雖凡夫。實可以超凡而入聖。",
    "X74n1496_002:0753a15": "惟在發起勝心耳。作是觀者。當知我身即如來身",
    "X74n1496_002:0753a16": "○自身亦有三身。慧身。妙法身。應一切身也○黑",
    "X74n1496_002:0753a17": "闇叢林。就是煩惱發揮。充滿處覆蔽本性。猶如黑",
    "X74n1496_002:0753a18": "暗叢林。非煩惱之外。更有黑暗叢林也○大乘法",
    "X74n1496_002:0753a19": "界論云。眾生法身。既與功德相應。何故無有如來",
    "X74n1496_002:0753a20": "德用。應知此如蓮華未開。諸惡見葉共包裹故。亦",
    "X74n1496_002:0753a21": "如金山被瞋恚泥所封著故。亦如虗空被愚癡雲",
    "X74n1496_002:0753a22": "之所蔽故○有三種因。玄妙云。有心者皆得作佛。",
    "X74n1496_002:0753a23": "即法身種。謂之正因。一切世智。三乘解心。即般若",
    "X74n1496_002:0753a24": "種。謂之了因。一切低頭舉手。即解脫種。謂之緣因",
    "X74n1496_002:0753b01": "○亦可以說師教外熏等緣。謂之緣因。有緣因故。始",
    "X74n1496_002:0753b02": "得了因可知○勝心即今虔懇至誠。乃至止觀之",
    "X74n1496_002:0753b03": "心。可為勝心也○因無明。遂有許多顛倒重障。故",
    "X74n1496_002:0753b04": "須破裂○覺慧。是無上之因也。因即果。果即因。因",
    "X74n1496_002:0753b05": "果雙忘。不可思議。故云無上妙果○涅槃有三。一",
    "X74n1496_002:0753b06": "性淨。為外道妄計涅槃。一方便淨。為二乘取證涅",
    "X74n1496_002:0753b07": "槃。皆非無上。一圓淨。如來究竟涅槃。是謂無上涅",
    "X74n1496_002:0753b08": "槃。是出世第一義故為妙果○又涅槃有四。一本",
    "X74n1496_002:0753b09": "來自性清淨涅槃。一切眾生平等共有。即真如理",
    "X74n1496_002:0753b10": "也。二有餘涅槃。二乘煩惱雖斷。餘習未除。故云有",
    "X74n1496_002:0753b11": "餘。三無餘涅槃。謂煩惱既盡。餘習亦減。故云無餘。",
    "X74n1496_002:0753b12": "四無住涅槃。謂不住生死。不住涅槃。窮未來際。利",
    "X74n1496_002:0753b13": "樂有情。故云無住。此指無依無住。即是出世第一",
    "X74n1496_002:0753b14": "義諦。故云無上。",
    "X74n1496_002:0753b15": "第四觀如來身。",
    "X74n1496_002:0753b16": "四如來觀行○以此觀如來身。直須常如佛學。常",
    "X74n1496_002:0753b17": "如佛心。能作是觀者。當知吾身亦同如來。豈獨如",
    "X74n1496_002:0753b18": "來為如來身哉。",
    "X74n1496_002:0753b19": "無為寂照。",
    "X74n1496_002:0753b20": "無有少法。故曰無為。永嘉所謂不見一法即如來",
    "X74n1496_002:0753b21": "是也。寂照者。譬如明鏡照物。恒自無心。心體本來",
    "X74n1496_002:0753b22": "常寂。寂而常用。用而常寂。隨境鑒辨。皆是實性自",
    "X74n1496_002:0753b23": "爾。非是有心。方始用也。只為眾生不了自心常寂。",
    "X74n1496_002:0753b24": "妄計有心。心便成境。所以有四句百非。妄生許多",
    "X74n1496_002:0753c01": "見解。無為寂照。自然離絕百非。不動心相故也。所",
    "X74n1496_002:0753c02": "以者何。以即心無心故。心恒是理。即理無理故。理",
    "X74n1496_002:0753c03": "恒是心。理恒是心故。不動心相。心恒是理故。不得",
    "X74n1496_002:0753c04": "心相。不得心相故。即是眾生不生。不動心相故。即",
    "X74n1496_002:0753c05": "是佛亦不生。以生佛俱不生故。即凡聖。常自平等",
    "X74n1496_002:0753c06": "法界性也。純一道清淨。更無異法。",
    "X74n1496_002:0753c07": "離四句絕百非。",
    "X74n1496_002:0753c08": "離四句絕百非者。大明覺慧之中。念念清淨。一切",
    "X74n1496_002:0753c09": "邪妄知見不生。此即如來清淨法身也。本無四句",
    "X74n1496_002:0753c10": "百非之想。又安有所謂離之絕之耶。特世人視之。",
    "X74n1496_002:0753c11": "見為如來離之絕之耳○四句者。但舉一對。或舉",
    "X74n1496_002:0753c12": "一字。便成四句。即如有無對作四句者。如云有。無。",
    "X74n1496_002:0753c13": "亦有亦無。非有非無。便成四句也。一異二字。或斷",
    "X74n1496_002:0753c14": "常二字。俱可成四句○楞嚴經云。淨極光通達。寂",
    "X74n1496_002:0753c15": "照含虗空。却來觀世間。猶如夢中事○百非者。法",
    "X74n1496_002:0753c16": "教數云。凡作四句。有本末三世。已起未起。積成四",
    "X74n1496_002:0753c17": "句。皆非得真。故云百非也。即就上有無對作四句",
    "X74n1496_002:0753c18": "者言之。若云有。是增益謗。若云無。是損減謗。若云",
    "X74n1496_002:0753c19": "亦有亦無。是相違謗。若云非有非無。是戲論謗。此",
    "X74n1496_002:0753c20": "是本四句也。復此四句。每句有四句。有中四句者。",
    "X74n1496_002:0753c21": "有有。有無。有亦有亦無。有非有非無。又無中四句",
    "X74n1496_002:0753c22": "者。無有。無無。無亦有亦無。無非有非無。又亦有亦",
    "X74n1496_002:0753c23": "無中四句者。亦有亦無有。亦有亦無無。亦有亦無",
    "X74n1496_002:0753c24": "亦有亦無。亦有亦無非有非無。又非有非無中四",
    "X74n1496_002:0754a01": "句者。非有非無有。非有非無無。非有非無亦有亦",
    "X74n1496_002:0754a02": "無。非有非無非有非無。如上四句。每一句成四句。",
    "X74n1496_002:0754a03": "則成四四十六句。此是末四句也。三世皆有此十",
    "X74n1496_002:0754a04": "六句。則成四十八句。此四十八句。皆有已起未起。",
    "X74n1496_002:0754a05": "成九十六句。搭上本四句。則成百句也。餘法四句",
    "X74n1496_002:0754a06": "皆倣此。",
    "X74n1496_002:0754a07": "眾德具足湛然常住。",
    "X74n1496_002:0754a08": "眾德。即萬行感報。百福莊嚴。具足圓滿。故曰具足。",
    "X74n1496_002:0754a09": "湛然常住者。即如來萬億圓滿之報身也。湛然即",
    "X74n1496_002:0754a10": "湛寂。常住者。即常住不動之謂也○又湛然常住",
    "X74n1496_002:0754a11": "者。如宗門統要云。佛光如滿禪師。因唐順宗問。佛",
    "X74n1496_002:0754a12": "从何方來。滅向何方去。既言常在世。佛今在何處。",
    "X74n1496_002:0754a13": "師云。佛从無為來。滅向無為去。法身等虗空。常在",
    "X74n1496_002:0754a14": "無心處。有念歸無念。有住歸無住。來為眾生來。去",
    "X74n1496_002:0754a15": "為眾生去。清淨真如海。湛然體常住。帝又問曰。佛",
    "X74n1496_002:0754a16": "向王宮生。滅向雙林滅。住世四十九。又言無法說。",
    "X74n1496_002:0754a17": "山河及大海。天地及日月。時至皆歸盡。誰知不生",
    "X74n1496_002:0754a18": "滅。疑情猶若斯。智者善分別。師曰。佛體本無為。迷",
    "X74n1496_002:0754a19": "情妄分別。法身等虗空。未曾有生滅。有緣佛出世。",
    "X74n1496_002:0754a20": "無緣佛入滅。處處化眾生。猶如水中月。非常亦非",
    "X74n1496_002:0754a21": "斷。非生亦非滅。生亦未曾生。滅亦未曾滅。了見無",
    "X74n1496_002:0754a22": "心處。自然無法說。",
    "X74n1496_002:0754a23": "雖復方便入於滅度。慈悲救接。未曾暫捨。",
    "X74n1496_002:0754a24": "方便入滅而不捨救接。所謂他方此土。分身無數。",
    "X74n1496_002:0754b01": "皆如來化身也。別有示現而人不識耳。非真入滅。",
    "X74n1496_002:0754b02": "故曰未曾暫捨。",
    "X74n1496_002:0754b03": "生如是心。可謂滅罪之良津。除障之要行。是故至誠。",
    "X74n1496_002:0754b04": "求哀懺悔。",
    "X74n1496_002:0754b05": "生如心三句。總收繳上與四種觀行。以為滅罪作",
    "X74n1496_002:0754b06": "前方便等語相應。以此四心。總申懺悔。則無罪不",
    "X74n1496_002:0754b07": "滅。無福不生也○上明四種觀行懺悔已竟。下復",
    "X74n1496_002:0754b08": "重舉煩惱障道因緣。重求懺悔。蓋因煩惱深厚。慧",
    "X74n1496_002:0754b09": "眼即盲。障道因緣。从茲而起。煩惱一起。種種善法。",
    "X74n1496_002:0754b10": "悉為障蔽不生。故云起障等云云。文在後面。",
    "X74n1496_002:0754b11": "某等無始以來。至於今日。長養煩惱。日深日厚。日滋",
    "X74n1496_002:0754b12": "日茂。覆葢慧眼。令無所見。斷除眾善。不得相續。",
    "X74n1496_002:0754b13": "業力覆蔽。縱善法在前。而心境俱違。自然斷除眾",
    "X74n1496_002:0754b14": "善。一切善法俱障。如下文所云皆是耳。",
    "X74n1496_002:0754b15": "起障不得見佛不聞正法不值聖僧煩惱。起障不見",
    "X74n1496_002:0754b16": "過去未來一切善惡業行出離煩惱。障受人天尊貴",
    "X74n1496_002:0754b17": "之煩惱。",
    "X74n1496_002:0754b18": "人天尊貴。以異三塗微賤之比。人天之天。欲界諸",
    "X74n1496_002:0754b19": "天也。",
    "X74n1496_002:0754b20": "障生色無色界禪定福樂之煩惱。",
    "X74n1496_002:0754b21": "色為色界天。無色為無色界天。色界禪見下四禪",
    "X74n1496_002:0754b22": "定內。無色界禪。具見後八解脫九空定中○禪定",
    "X74n1496_002:0754b23": "福樂。禪法要解云。得初禪相云何。答曰。離生喜樂。",
    "X74n1496_002:0754b24": "先以正念呵止五欲。深入一心。有覺有觀。離不善",
    "X74n1496_002:0754c01": "法。得未到地。身心快樂。證初禪相。轉復增勝。身心",
    "X74n1496_002:0754c02": "輕安。嗔處不嗔。喜處不喜。世間八法。所不能動。至",
    "X74n1496_002:0754c03": "于衣服飲食等。心不貪著。但以諸善功德為貴。得",
    "X74n1496_002:0754c04": "初禪已。進求二禪○二禪厭患覺觀。何以故。如欲",
    "X74n1496_002:0754c05": "界五欲五葢。令心散亂。初禪覺觀。[女*(巢-果+(离-禸))]亂定心。亦復",
    "X74n1496_002:0754c06": "如是。即用無漏初禪呵責覺觀。內得清淨定生喜",
    "X74n1496_002:0754c07": "樂。入于二禪。問云何是二禪相。答曰。以無覺觀動",
    "X74n1496_002:0754c08": "故。內心清淨。如水澄清。無有風波。星月諸像。悉皆",
    "X74n1496_002:0754c09": "照見。定生喜樂妙勝。初禪喜樂。从離欲生。此中喜",
    "X74n1496_002:0754c10": "樂从初禪定生○得二禪大喜。然心變著喜生諸",
    "X74n1496_002:0754c11": "結使。以是喜故為煩惱本。況喜為麤樂。今欲捨麤",
    "X74n1496_002:0754c12": "而求細樂。故言離喜。更入深定以求妙樂。問云何",
    "X74n1496_002:0754c13": "是第三禪樂。答世間最樂。無有過者。麤者為喜根。",
    "X74n1496_002:0754c14": "細者為樂根。譬如極熱得清冷水。持洗手面。是名",
    "X74n1496_002:0754c15": "為喜。入清凉地。舉身沐浴。是名受樂。既得三禪之",
    "X74n1496_002:0754c16": "樂。一心守護。常恐退失。則為是惱。是故樂復為患。當",
    "X74n1496_002:0754c17": "求離樂。譬如人求富貴之樂。求時既苦。得之無厭。",
    "X74n1496_002:0754c18": "則復為苦。得已守護。亦復為苦。行者患樂亦復如",
    "X74n1496_002:0754c19": "是。葢初禪樂。以覺觀[女*(巢-果+(离-禸))]亂故捨。二禪大喜動故捨。",
    "X74n1496_002:0754c20": "三禪知樂無常難守故捨。以是故當捨此樂。進求",
    "X74n1496_002:0754c21": "四禪安隱地○前依禪定樂捨于欲樂。今依何等",
    "X74n1496_002:0754c22": "而捨禪樂。且捨禪樂。得何利益。答曰。依涅槃樂。能",
    "X74n1496_002:0754c23": "捨禪樂而得三利。所謂羅漢辟支佛佛道。以三乘",
    "X74n1496_002:0754c24": "道。隨意而入清淨涅槃。問云何是第四禪相。答曰。",
    "X74n1496_002:0755a01": "斷樂斷苦。無喜無憂。故念清淨。初禪覺觀未定。二",
    "X74n1496_002:0755a02": "禪喜大發動。三禪樂心多亂。並皆念不真清淨。雖",
    "X74n1496_002:0755a03": "有定心。出入息故。令心難攝。四禪純清淨故。無出",
    "X74n1496_002:0755a04": "入息故。心則易攝。是為真禪。譬如善御良馬。隨意",
    "X74n1496_002:0755a05": "所至。欲行四無量心。四無色定等。隨意皆得。欲得",
    "X74n1496_002:0755a06": "六通。求之亦易。前三禪麤相清淨心。第四禪細相",
    "X74n1496_002:0755a07": "清淨心。",
    "X74n1496_002:0755a08": "障不得自在神通飛騰隱顯徧至十方諸佛淨土聽",
    "X74n1496_002:0755a09": "法之煩惱。",
    "X74n1496_002:0755a10": "或隱或顯。迅速無礙。山崖墻壁。直過如空。凌虗往",
    "X74n1496_002:0755a11": "來。猶如飛鳥。地中出沒。如出沒水。可以徧至十方。",
    "X74n1496_002:0755a12": "即此神境通也。",
    "X74n1496_002:0755a13": "障學安那般那數息不淨因緣觀等諸煩惱。",
    "X74n1496_002:0755a14": "安那云出息。般那云入息。習坐禪者。有止觀法門。",
    "X74n1496_002:0755a15": "天台小止觀云數息觀。對治游思之病。先數入息。",
    "X74n1496_002:0755a16": "後數出息。从一至十。終而復始。不令散亂。亦有數",
    "X74n1496_002:0755a17": "入不宜數出。數出不必數入。雙數反恐有病故耳",
    "X74n1496_002:0755a18": "○不淨觀者。對治貪欲。謂觀身不淨也。如上卷三",
    "X74n1496_002:0755a19": "十六等所明○盡此乾慧一信住行向各十。共四",
    "X74n1496_002:0755a20": "十一清淨心。次成四種妙圓加行。四種妙行。此即",
    "X74n1496_002:0755a21": "煖地頂地忍地世第一地也。",
    "X74n1496_002:0755a22": "障學煖頂忍第一法七方便等諸煩惱。",
    "X74n1496_002:0755a23": "所諸煖頂忍第一法者。謂以佛覺用為己因地心。",
    "X74n1496_002:0755a24": "若出未出。猶如鑽火欲燃其水。名為煖地。又以己",
    "X74n1496_002:0755b01": "心成佛所履。若依非依。如登高山身入虗空。下有",
    "X74n1496_002:0755b02": "微礙。名為頂地。心佛二同。善得中道。如忍事人。非",
    "X74n1496_002:0755b03": "懷非出。名為忍地。數量消滅。迷覺中道二無所目。",
    "X74n1496_002:0755b04": "名世第一義○七方便者。小乘七賢。一五停心位。",
    "X74n1496_002:0755b05": "二別相念位。三總相念位。四煖位。五頂位。六忍位。",
    "X74n1496_002:0755b06": "七世第一義位也○五停心者。數息停散心。不淨",
    "X74n1496_002:0755b07": "停貪心。慈悲停瞋心。因緣停癡心。念佛停障心。謂",
    "X74n1496_002:0755b08": "之圓五品。停五心○別教云。忍位有五。一伏忍證",
    "X74n1496_002:0755b09": "十信。二柔順忍證十行十向。三信忍證十住。四無",
    "X74n1496_002:0755b10": "生忍證十地。五寂滅法忍證妙覺。",
    "X74n1496_002:0755b11": "障學慈悲喜捨聞思修等諸煩惱。",
    "X74n1496_002:0755b12": "慈悲喜捨。即四無量心○發菩提心論云。聞思修",
    "X74n1496_002:0755b13": "為三慧。一聞慧。如所聞法。心常愛樂。無有厭足。二",
    "X74n1496_002:0755b14": "思慧。思念觀察。一切有為法如實相。謂無常苦空。",
    "X74n1496_002:0755b15": "無我不淨。念念生滅。不久敗壞。即生厭離。趨佛智",
    "X74n1496_002:0755b16": "慧。三修慧。謂離欲不善法。漸次修入。",
    "X74n1496_002:0755b17": "障學空平等中道解三觀義諸煩惱。",
    "X74n1496_002:0755b18": "空者一念無相。因緣所生法。我說即是空。平等者。",
    "X74n1496_002:0755b19": "無法不備。亦名為假。中道者。不一不異。亦名為中。",
    "X74n1496_002:0755b20": "空與平等中道。是為三觀。習觀者。要解此三觀義。",
    "X74n1496_002:0755b21": "此出中輪。",
    "X74n1496_002:0755b22": "障學助道品念處正勤根力如意足諸煩惱。",
    "X74n1496_002:0755b23": "助道品者。即上卷三十七助菩提法中○四正念",
    "X74n1496_002:0755b24": "處。四正勤。五根。五力。四如意足是也○四念處者。",
    "X74n1496_002:0755c01": "一觀身不淨。謂染緣有故。二觀受是苦。謂執取增",
    "X74n1496_002:0755c02": "縛。三觀心無常。謂念念遷滅。四觀法無我。謂無有",
    "X74n1496_002:0755c03": "定相○四正勤者。已生惡時勤令斷。未生惡時勤",
    "X74n1496_002:0755c04": "令不生。未生善時勤令生。已生善時勤令增長○",
    "X74n1496_002:0755c05": "五根者。一信根。能入法海信于業報。消除疑網。二",
    "X74n1496_002:0755c06": "念根。住持不忘。三精進根。念茲在茲。四定根。湛寂",
    "X74n1496_002:0755c07": "虗通。修心不亂。五慧根。明辯實諦。以慧照了○五",
    "X74n1496_002:0755c08": "力者。一信力。一念萬年。魔不能壞。二念力。純清絕",
    "X74n1496_002:0755c09": "點。煩惱不能壞。三進力。塵劫無怠。天人不能壞。四",
    "X74n1496_002:0755c10": "定力。須彌堅固。無有能動。五慧力。摧邪顯正。知世",
    "X74n1496_002:0755c11": "間出世間法。無一法能壞○四如意足者。即四神",
    "X74n1496_002:0755c12": "足也。一定根如意足。謂深固幽遠。此得也。二定覺",
    "X74n1496_002:0755c13": "如意足。謂寂而常照。此念也。三定力如意足。謂魔",
    "X74n1496_002:0755c14": "不能動。此進也。四正定如意足。謂入佛三昧。此慧",
    "X74n1496_002:0755c15": "也。",
    "X74n1496_002:0755c16": "障學八正道示相之煩惱。",
    "X74n1496_002:0755c17": "八正道者。無盡意經云。一正見道。謂不起斷常見。",
    "X74n1496_002:0755c18": "二正思惟道。謂思不起于貪等。而思戒定慧解脫",
    "X74n1496_002:0755c19": "解脫知見也。三正語道。凡所演說。除口邪命故。四",
    "X74n1496_002:0755c20": "正業道。順理而修清淨業故。五正命道。以無漏智。",
    "X74n1496_002:0755c21": "除三業五種邪命。無諸奸諂故。六正精進道。勤修",
    "X74n1496_002:0755c22": "涅槃。善入正諦。七正念道。進向涅槃。繫心不忘故。",
    "X74n1496_002:0755c23": "八正定道。決定不亂故○八正道。即八聖道。總是",
    "X74n1496_002:0755c24": "依法而修為有法可得義。故曰示相。",
    "X74n1496_002:0756a01": "障學七覺支不示相煩惱。",
    "X74n1496_002:0756a02": "七覺支者。無盡意經云。支者分也。一念覺分。謂觀",
    "X74n1496_002:0756a03": "一切法。自性皆空故。二擇法覺分。謂能分別了義",
    "X74n1496_002:0756a04": "不了義故。三進覺分。謂勤修不退故。四喜覺分。謂",
    "X74n1496_002:0756a05": "所修法喜故。五除覺分。謂除諸煩惱故。六定覺分。",
    "X74n1496_002:0756a06": "謂如所入定。覺了諸法故。七捨覺分。謂不為世法",
    "X74n1496_002:0756a07": "所牽。無著無礙故。七覺支。即七菩提分。總是觀一",
    "X74n1496_002:0756a08": "切法空為無法可得義。故曰不示相。",
    "X74n1496_002:0756a09": "障學八解脫九空定煩惱。",
    "X74n1496_002:0756a10": "八解脫者。大集云。一內有色觀外色解脫。背棄色",
    "X74n1496_002:0756a11": "愛心。此謂初禪。二內無色觀外色解脫。背棄色愛",
    "X74n1496_002:0756a12": "心。此謂二禪。三淨勝解心作證具足住。背棄不淨",
    "X74n1496_002:0756a13": "心。此為三禪。四超一切色想。滅有對想。不思惟種",
    "X74n1496_002:0756a14": "種想。入無邊空處定具足住。棄下地法。此為四禪。",
    "X74n1496_002:0756a15": "五超一切空無邊處。入無邊識處定具足住。非棄",
    "X74n1496_002:0756a16": "下地法。亦為四禪。六超一切處識無邊處。入無所",
    "X74n1496_002:0756a17": "有處定具足住。非棄下地法。此為四空。七超一切",
    "X74n1496_002:0756a18": "無所有處。入非想非非想定具足住。非棄下地法。",
    "X74n1496_002:0756a19": "亦為四空。八超一切非想非非想處。入滅想受定",
    "X74n1496_002:0756a20": "具足住。背棄一切有緣心。此為過三界解脫者。離",
    "X74n1496_002:0756a21": "縛之義也○九空定者。初門云。一次第定初禪喜",
    "X74n1496_002:0756a22": "樂。二次第定二禪妙喜生。三次第定三禪妙樂。四",
    "X74n1496_002:0756a23": "次第定四禪浮盡。五次第空處定。空能普入。六次",
    "X74n1496_002:0756a24": "第識處定。識能明了。七次第無所有處定。無有即",
    "X74n1496_002:0756b01": "有。八次第非非想定。無想即想。九次第滅受想定。",
    "X74n1496_002:0756b02": "心滅無滅。",
    "X74n1496_002:0756b03": "障學於十智三三昧煩惱。",
    "X74n1496_002:0756b04": "十智者。華嚴云。一三世智。二佛法智。三法界無智",
    "X74n1496_002:0756b05": "智。四法界無邊智。五充滿一切世界智。六普一切",
    "X74n1496_002:0756b06": "世界智。七住持一切世界智。八知一切眾生智。九",
    "X74n1496_002:0756b07": "知一切法智。十知無邊諸佛智○三三昧者。有覺",
    "X74n1496_002:0756b08": "有觀為空三昧。無覺無觀為無相三昧。無覺有觀",
    "X74n1496_002:0756b09": "為無作三昧。三昧者。此云正受。不受諸受。乃為正",
    "X74n1496_002:0756b10": "受。又云正覺即具自在神通之意也。又圓覺註云。",
    "X74n1496_002:0756b11": "言佛入于神通三昧之謂也。",
    "X74n1496_002:0756b12": "障學三明六通四無礙煩惱。",
    "X74n1496_002:0756b13": "三明者。一天眼智明。謂聲聞。辟支。菩薩。三乘諸佛。",
    "X74n1496_002:0756b14": "于天勝妙。得彼天眼。二宿命智明。佛于三世境界。",
    "X74n1496_002:0756b15": "無有不知。不同二乘。三漏盡智明。證見道時。遠離",
    "X74n1496_002:0756b16": "四漏。謂欲漏有漏見漏無明漏。不同二乘所證。又",
    "X74n1496_002:0756b17": "大經云。一菩薩般若明。二諸佛天眼明。三無明畢",
    "X74n1496_002:0756b18": "竟空○六通者。般若云。一神境通。能起種種神變。",
    "X74n1496_002:0756b19": "震動十方。變一為多。變多為一。或隱或顯。迅速無",
    "X74n1496_002:0756b20": "礙。山崖墻壁。直過如空。凌虗往來。猶如飛鳥。地中",
    "X74n1496_002:0756b21": "出沒。如出沒水。身出煙焰。如燎高原。體注眾流。如",
    "X74n1496_002:0756b22": "消雪嶺。日月神德。威勢難當。以手[打-丁+(改-己)]摩。光明隱蔽。",
    "X74n1496_002:0756b23": "轉身自在。此即身如意通。二天耳通。過人天耳。能",
    "X74n1496_002:0756b24": "如實聞。十方各殑伽沙界。情非情類。種種音聲。三",
    "X74n1496_002:0756c01": "他心通。能知十沙界諸有情類。一切心心所法。謂",
    "X74n1496_002:0756c02": "貪嗔癡等心。或著或離。乃至聚散。小心大心。寂靜",
    "X74n1496_002:0756c03": "否心。解脫否心。皆如實知。四宿命通。能知十方有",
    "X74n1496_002:0756c04": "情。一心十心百千心。若一日二日至百千年劫。如",
    "X74n1496_002:0756c05": "是時處。如是姓名。死此生彼。若自若他。若廣若略",
    "X74n1496_002:0756c06": "等事。五天眼通。能見十方情非情種種色像。或粗",
    "X74n1496_002:0756c07": "或妙。死時生時。善趣惡趣。復知彼隨善業惡業。受",
    "X74n1496_002:0756c08": "生勝劣等報。六漏盡通。能知十方有情。若自若他。",
    "X74n1496_002:0756c09": "漏盡不盡。此通斷諸障習。方得圓滿。菩薩得漏盡",
    "X74n1496_002:0756c10": "通。得不退轉。不墮聲聞獨覺之地○四無礙者。四",
    "X74n1496_002:0756c11": "無礙智。一義無礙智。知諸法義了了通達。二法無",
    "X74n1496_002:0756c12": "礙智。諸法名字。分別無滯。三詞無礙智。辯說無礙。",
    "X74n1496_002:0756c13": "令各得解。四者樂說無礙智。十二部經。隨其根性",
    "X74n1496_002:0756c14": "為說也。",
    "X74n1496_002:0756c15": "障學六度四等煩惱。",
    "X74n1496_002:0756c16": "六度者。一布施。二持戒。三忍辱。四精進。五禪定。六",
    "X74n1496_002:0756c17": "智慧也○四等者。楞伽經。字語身法。四者與我同",
    "X74n1496_002:0756c18": "等。字等者。一切如來佛名字無別。語等者。六十四",
    "X74n1496_002:0756c19": "種梵音無差。身等者。諸佛法身相好是同。法等者。",
    "X74n1496_002:0756c20": "我彼同得菩提分法。四者等無差別。故云四等。",
    "X74n1496_002:0756c21": "障學四攝法廣化之煩惱。",
    "X74n1496_002:0756c22": "四攝法者。妙玄云。一布施攝法。謂樂財者以財施。",
    "X74n1496_002:0756c23": "樂法者以法施。二愛語攝法。謂以軟語隨順安慰",
    "X74n1496_002:0756c24": "一切眾生。三利行攝法。謂隨起身口意行令各沾",
    "X74n1496_002:0757a01": "利益。四同事攝法。謂和光同事。令其各得沾益。故",
    "X74n1496_002:0757a02": "得廣化。",
    "X74n1496_002:0757a03": "障學大乘心四弘誓願之煩惱。",
    "X74n1496_002:0757a04": "大乘四弘誓者。行願品云。眾生無邊誓願度。煩惱",
    "X74n1496_002:0757a05": "無盡誓願斷。法門無量誓願學。佛道無上誓願成。",
    "X74n1496_002:0757a06": "誓願弘深。故為大乘。",
    "X74n1496_002:0757a07": "障學十明十行之煩惱。",
    "X74n1496_002:0757a08": "十明者。華嚴云。一知一切眾至業報。二知一切眾",
    "X74n1496_002:0757a09": "生寂滅。三知一切惟是實相。四能以無量聲壞染",
    "X74n1496_002:0757a10": "著。五能以方便受生。六捨離一切想受。七知一切",
    "X74n1496_002:0757a11": "法非想。八知一切法非無想。九知一切有法本無",
    "X74n1496_002:0757a12": "有生。十濟度一切眾生○十行者。一歡喜行。謂始",
    "X74n1496_002:0757a13": "入法界不為邪動。二饒益行。謂常化眾生使得法",
    "X74n1496_002:0757a14": "利。三無嗔恨。謂常修善法。謙下恭敬。四無屈撓。謂",
    "X74n1496_002:0757a15": "行大精進。令一切至究竟涅槃。五無礙亂。謂不為",
    "X74n1496_002:0757a16": "無明之所失亂。六善現。謂生生常在佛國中生。七",
    "X74n1496_002:0757a17": "無著。謂于我我所一切皆空。八尊重行。謂成就難",
    "X74n1496_002:0757a18": "得善根。九善法行。謂說法授人成佛軌則。十真實",
    "X74n1496_002:0757a19": "行。謂二諦非如亦非非相。",
    "X74n1496_002:0757a20": "障學十迴向十願之煩惱。",
    "X74n1496_002:0757a21": "十迴向者。別教云。一救護眾生離眾生相迴向。謂",
    "X74n1496_002:0757a22": "以無想心。常行六道而入果報。不受而受。二不壞",
    "X74n1496_002:0757a23": "迴向。謂觀一切法有受有用。念念不住。三等一切",
    "X74n1496_002:0757a24": "諸佛迴向。謂三世佛法一切時行。四至一切處迴",
    "X74n1496_002:0757b01": "向。謂以大願力。入一切佛土。供一切佛。五無盡功",
    "X74n1496_002:0757b02": "德藏迴向。謂以常住法。授與前人。六入一切平等",
    "X74n1496_002:0757b03": "善根迴向。謂行無漏善。善而不二。七等觀隨順一",
    "X74n1496_002:0757b04": "切眾生迴向。謂觀善惡無二一相。八真如相迴向。",
    "X74n1496_002:0757b05": "謂心得自在。等三世佛。常照有無。九無縛無著解",
    "X74n1496_002:0757b06": "脫迴向。謂以般若照三世諸佛。是一合相。十入法",
    "X74n1496_002:0757b07": "界無盡迴向。謂覺一切法中道無相○十願者。行",
    "X74n1496_002:0757b08": "願品云。一者禮敬諸佛。無限善根願。二者稱讚如",
    "X74n1496_002:0757b09": "來。愛法增上願。三者廣修供養。親近增上願。四者",
    "X74n1496_002:0757b10": "懺悔業障。護法神通願。五者隨喜功德。自證正智",
    "X74n1496_002:0757b11": "願。六者請轉法輪。令他解了願。七者請佛住世。攝",
    "X74n1496_002:0757b12": "受正法願。八者常隨佛學。廣利羣生願。九者恒順",
    "X74n1496_002:0757b13": "眾生。荷負眾生正法願。十者普皆迴向。如說修行",
    "X74n1496_002:0757b14": "願。",
    "X74n1496_002:0757b15": "障學初地二地三地四地明解之煩惱。障學五地六",
    "X74n1496_002:0757b16": "地七地諸知見煩惱。障學八地九地十地雙照之煩",
    "X74n1496_002:0757b17": "惱。",
    "X74n1496_002:0757b18": "初地菩薩。見自身真如佛性。名見道位。從二地至",
    "X74n1496_002:0757b19": "七地。是修道位。猶有功用而修其行。从八地至十",
    "X74n1496_002:0757b20": "地名究竟位。十一地。等覺位中普賢行方終。十二",
    "X74n1496_002:0757b21": "地。是妙覺佛果。別教云。一歡喜地。達佛境界。二",
    "X74n1496_002:0757b22": "離垢地。身心清淨。三發光地。淨極明生。四焰慧地。",
    "X74n1496_002:0757b23": "明極覺滿。五難勝地。功行超越。六現前地。性淨明",
    "X74n1496_002:0757b24": "露。七遠行地。隨方應化。八不動地。一真如心。忍智",
    "X74n1496_002:0757c01": "自如。九善慧地。發真如用。道力自在。十法雲地。慈",
    "X74n1496_002:0757c02": "陰妙雲。大智圓明也○又由證聖位故歡喜。身心",
    "X74n1496_002:0757c03": "清淨名離垢。智已生明名發光。妙解廓然名焰慧。",
    "X74n1496_002:0757c04": "功行超越名難勝。通達真俗名現前。隨方應化名",
    "X74n1496_002:0757c05": "遠行。忍智同如名不動。道力自在名善慧。大智圓",
    "X74n1496_002:0757c06": "明名法雲。已履佛境。種種功德。从此發生。故名地",
    "X74n1496_002:0757c07": "○雙照者。永嘉集云。無即不無。有即非有。有無雙",
    "X74n1496_002:0757c08": "照妙悟蕭然。又有真俗二諦註云。空智照真為實。",
    "X74n1496_002:0757c09": "假智照俗為權。此真俗二諦。空假二智雙照。權實",
    "X74n1496_002:0757c10": "雙顯。故名雙照。地者。蘊積前法。至于成實。一切佛",
    "X74n1496_002:0757c11": "法。依此發生。故謂之地。",
    "X74n1496_002:0757c12": "障學佛果百萬阿僧祇諸行之煩惱。",
    "X74n1496_002:0757c13": "阿此云無。僧祇此云數。合言無數。如釋迦歷三祇。",
    "X74n1496_002:0757c14": "又九十一劫。方成佛果。若障學諸行。未免煩惱。一",
    "X74n1496_002:0757c15": "切業障。懺悔俱完。又伸發願。",
    "X74n1496_002:0757c16": "如是行障無量無邊。今日致禱稽懇向十方佛。尊法",
    "X74n1496_002:0757c17": "聖眾。慚愧懺悔。願皆消滅。",
    "X74n1496_002:0757c18": "發願總懺已竟。下承前申願。",
    "X74n1496_002:0757c19": "願藉此懺悔。障於諸行一切煩惱。所生功德。願在在",
    "X74n1496_002:0757c20": "處處。自在受生。不為結集業行之所迴轉。以如意通。",
    "X74n1496_002:0757c21": "於一念頃。徧至十方。淨諸佛土。攝化眾生。於諸禪定",
    "X74n1496_002:0757c22": "甚深境界。及諸知見。通達無礙。心能普周一切諸法。",
    "X74n1496_002:0757c23": "樂說無窮。而不染著。得心自在。得法自在。方便自在。",
    "X74n1496_002:0757c24": "令此煩惱及無知結習。畢竟永斷。不復相續。無漏聖",
    "X74n1496_002:0758a01": "道朗然如日。",
    "X74n1496_002:0758a02": "身如意通。見前六通內。攝化眾生。即說法廣化也。",
    "X74n1496_002:0758a03": "以下直至方便自在等。俱是具足神通力○修諸",
    "X74n1496_002:0758a04": "小乘善法。人天小果。是為有漏之因。于聖道尚有",
    "X74n1496_002:0758a05": "滲漏故也。若為了生死而行菩薩道。修無餘涅槃",
    "X74n1496_002:0758a06": "妙果。是為無漏聖道。無漏者。于大乘法。更無遺漏",
    "X74n1496_002:0758a07": "之謂○朗然者。開悟無漏之義也○又無漏聖道。",
    "X74n1496_002:0758a08": "正指上文見佛聞法。值賢聖僧。乃至于十地等妙",
    "X74n1496_002:0758a09": "阿僧祇等。悉皆名為無漏聖道。以懺悔故。煩惱既",
    "X74n1496_002:0758a10": "盡。聖道朗然。如杲日麗于中天。無幽不燭者也。",
    "X74n1496_002:0758a11": "發願已。歸命禮諸佛(禮佛結願)。",
    "X74n1496_002:0758a12": "南無毗盧遮那佛。南無本師釋迦牟尼佛。南無阿彌",
    "X74n1496_002:0758a13": "陀佛。南無彌勒佛。南無龍種上尊王佛。南無龍自在",
    "X74n1496_002:0758a14": "王佛。南無寶勝佛。南無覺華定自在王佛。南無袈裟",
    "X74n1496_002:0758a15": "幢佛。南無師子吼佛。南無文殊師利菩薩。南無普賢",
    "X74n1496_002:0758a16": "菩薩。南無大勢至菩薩。南無地藏菩薩。南無大莊嚴",
    "X74n1496_002:0758a17": "菩薩。南無觀自在菩薩。",
    "X74n1496_002:0758a18": "禮諸佛已。次復懺悔。某等略懺煩惱障竟。今當次第",
    "X74n1496_002:0758a19": "懺悔業障。",
    "X74n1496_002:0758a20": "上文三障。總分三大段。一曰煩惱。二名為業。三是",
    "X74n1496_002:0758a21": "果報。今懺煩惱已畢。故云云○此處懺悔業障。",
    "X74n1496_002:0758a22": "夫業者。能莊飾世趣。在在處處不復思惟。求離世解",
    "X74n1496_002:0758a23": "脫。所以六道果報種種不同。形類各異。當知皆是業",
    "X74n1496_002:0758a24": "力所作。",
    "X74n1496_002:0758b01": "能莊飾者。但能莊嚴光飾于六道。所以在在處處",
    "X74n1496_002:0758b02": "○莊者莊嚴。飾者修飾。此句言凡夫作業繁多。勤",
    "X74n1496_002:0758b03": "勤無怠。似有莊嚴修飾之象也。世者。如造三毒十",
    "X74n1496_002:0758b04": "惡等之罪業。莊嚴地獄三塗之世趣也。縱行五戒",
    "X74n1496_002:0758b05": "十善等之善業。生于天上人間。猶為世趣。未能出",
    "X74n1496_002:0758b06": "世而超三界故也○不復思惟者。不修戒定慧。乃",
    "X74n1496_002:0758b07": "至不求無上菩提故云○業力所作。即莊飾世趣",
    "X74n1496_002:0758b08": "之所感也。力造惡業故云○業力者。眾生之業力",
    "X74n1496_002:0758b09": "也。與下文業力甚深不同。業力甚深。乃佛之業智",
    "X74n1496_002:0758b10": "力也。",
    "X74n1496_002:0758b11": "佛十力中。業力甚深。凡夫之人。多於此中好起疑",
    "X74n1496_002:0758b12": "惑。",
    "X74n1496_002:0758b13": "佛十力者。謂佛應正等覺。有十種實智見力也。詳",
    "X74n1496_002:0758b14": "見後十力無畏處○業力甚深一句。引例凡夫業",
    "X74n1496_002:0758b15": "力之甚深也。六道眾生。自家業力不同。諸佛無上",
    "X74n1496_002:0758b16": "菩提。莫非善業。功德智力之所成就。故云甚深。當",
    "X74n1496_002:0758b17": "知凡夫不得聖道。皆是惡業惑力之所障蔽故。亦",
    "X74n1496_002:0758b18": "是甚深可知之也。所以若好若歹。無不于此善惡",
    "X74n1496_002:0758b19": "業力之所惑。眾生不知。故起疑惑也。下先舉疑惑",
    "X74n1496_002:0758b20": "之由。",
    "X74n1496_002:0758b21": "何以故爾。現見世間行善之人。觸向轗軻。",
    "X74n1496_002:0758b22": "何以者。征起何以起惑。下釋成○坎。險也。坎險。多",
    "X74n1496_002:0758b23": "迍之貌。觸向轗軻所為之事。多不如意也。",
    "X74n1496_002:0758b24": "為惡之者。是事諧偶。謂言天下善惡無分。",
    "X74n1496_002:0758c01": "肉眼凡夫。不能了知三世事故。所以便言善惡無",
    "X74n1496_002:0758c02": "分云云。",
    "X74n1496_002:0758c03": "如此計者。皆是不能深達業理。",
    "X74n1496_002:0758c04": "即下三世善惡因緣果報等。謂之業理。",
    "X74n1496_002:0758c05": "何以故爾。經中說言。有三種業。何等為三。一者現報。",
    "X74n1496_002:0758c06": "(現生之報)二者生報(來生之報)。三者後報(多生後不定之報。下出意)。現報業",
    "X74n1496_002:0758c07": "者。現在作善作惡。現身受報(現受苦樂等報)。生報業者。此生",
    "X74n1496_002:0758c08": "作善作惡。來生受報(來生受苦樂等)。後報業者。或是過去無",
    "X74n1496_002:0758c09": "量生中作善作惡。於此生中受。或在未來無量生中",
    "X74n1496_002:0758c10": "受。",
    "X74n1496_002:0758c11": "引經言三種業。有現報有生報有後報。正見過去",
    "X74n1496_002:0758c12": "有業。所以有後報。總歸重下文云過去既有如此",
    "X74n1496_002:0758c13": "惡業一句。觀上文。當知皆是業力所作一句可見",
    "X74n1496_002:0758c14": "○經言至或在未來無量生中受止。",
    "X74n1496_002:0758c15": "若今行惡之人。現在見好者。此是過去生報後報善",
    "X74n1496_002:0758c16": "業熟故。所以現在有此樂果。豈關現在作諸惡業而",
    "X74n1496_002:0758c17": "得好報。若今行善之人。現在縈苦者。此是過去生報",
    "X74n1496_002:0758c18": "後報惡業熟故。現在善根力弱。不能排遣。是故得此",
    "X74n1496_002:0758c19": "苦報。豈關現在作善而招惡報。",
    "X74n1496_002:0758c20": "若今者。詳明上文。若如也。若今云云。行惡之人。行",
    "X74n1496_002:0758c21": "善之人。二段正發明經中現報生報後報義意而",
    "X74n1496_002:0758c22": "釋之○此段文理甚妙。世人正當此處著眼。此全",
    "X74n1496_002:0758c23": "重在業字看。不必重在報上看。當知有二義。若就",
    "X74n1496_002:0758c24": "前生善業已熟。今受樂果。是過去生報。若或多生",
    "X74n1496_002:0759a01": "已前善業已熟。現得受樂。必非現作惡因而反得",
    "X74n1496_002:0759a02": "善果也。下行善一節例上可知。此釋上行善行惡",
    "X74n1496_002:0759a03": "等二種之疑也○現在善根力弱。不能勝過去極",
    "X74n1496_002:0759a04": "重惡業。苦報豈能除滅。故曰不能排遣。",
    "X74n1496_002:0759a05": "所以然者。現見世間為善之者。人所讚歎。人所尊重。",
    "X74n1496_002:0759a06": "故知未來必招樂果。過去既有如此惡業。所以諸佛",
    "X74n1496_002:0759a07": "菩薩教令親近善友。共行懺悔。見善知識。於得道中",
    "X74n1496_002:0759a08": "則為全利。是故今日至誠。歸依於佛。",
    "X74n1496_002:0759a09": "此正釋前意○過去既有如此惡業一句。正與上",
    "X74n1496_002:0759a10": "文六道果報。種種不同。形類各異。當知皆是業力",
    "X74n1496_002:0759a11": "所作等語照應。所以此處。只重在業。不重在報。報",
    "X74n1496_002:0759a12": "特帶言之耳。且此處。原是懺悔業障。後面另有懺",
    "X74n1496_002:0759a13": "悔報障。文理顯然可見矣。",
    "X74n1496_002:0759a14": "某等無始以來至於今日。積惡如恒沙。造罪滿大地。",
    "X74n1496_002:0759a15": "捨身與受身。不覺亦不知。",
    "X74n1496_002:0759a16": "此下廣舉業相而求懺悔。與上七種方便之心。反",
    "X74n1496_002:0759a17": "觀照應。細翫可知○梵語殑伽。此云天堂來。又云",
    "X74n1496_002:0759a18": "恒河。从高處流下故。廣一由旬。長不知其數。沙細",
    "X74n1496_002:0759a19": "如麫。如佛說法有多數者。即以恒河為喻云耳○",
    "X74n1496_002:0759a20": "捨身受身者。謂生生死死。捨此一身。又受一身也。",
    "X74n1496_002:0759a21": "身世間隔。不啻醉夢。即此所捨所受之身。且不自",
    "X74n1496_002:0759a22": "覺其來因。又安知過去所作惡業。故曰不覺亦不",
    "X74n1496_002:0759a23": "知。前文云過去既有如此惡業。是一句總話。下文",
    "X74n1496_002:0759a24": "正一一說出人身中過去諸惡業。如作五逆造闡",
    "X74n1496_002:0759b01": "提等皆是也。",
    "X74n1496_002:0759b02": "或作五逆深厚濁纏無間罪業。或造一闡提斷善根",
    "X74n1496_002:0759b03": "業。輕誣佛語謗方等業。破滅三寶毀正法業。",
    "X74n1496_002:0759b04": "深厚濁纏。極重莫解之意。闡提者。一向修證。因疑",
    "X74n1496_002:0759b05": "惑而生惡相惡法。除去善心。故名闡提○梵語一",
    "X74n1496_002:0759b06": "闡提。此云信不具。撥無因果之人。所以謗佛謗法",
    "X74n1496_002:0759b07": "也。",
    "X74n1496_002:0759b08": "不信罪福起十惡業。迷真反正癡惑之業。不孝二親",
    "X74n1496_002:0759b09": "反戾之業。輕慢師長無禮敬業。朋友不信無義之業。",
    "X74n1496_002:0759b10": "或作四重八重障聖道業。",
    "X74n1496_002:0759b11": "不信直至下文。俱是斷善根之罪業也○十惡者。",
    "X74n1496_002:0759b12": "身三口四意三惡業是也。迷真反正。謂之迷真心。",
    "X74n1496_002:0759b13": "反正道也○四重者。殺盜婬妄。波羅夷根本罪有",
    "X74n1496_002:0759b14": "四也。波羅夷。此云極重罪。比丘有四波羅夷。比丘",
    "X74n1496_002:0759b15": "尼有八羅夷。前四重與比丘同。第五男身觸。六于",
    "X74n1496_002:0759b16": "染心男捉手捉衣。入屏處共立共話共行。身相依",
    "X74n1496_002:0759b17": "相期。七覆他重罪。八隨所舉大僧供給衣食○波",
    "X74n1496_002:0759b18": "羅夷。又云棄。若犯此四重八重者。永棄佛邊地外。",
    "X74n1496_002:0759b19": "猶如大海。不受死屍。故云棄。是之謂波羅夷。",
    "X74n1496_002:0759b20": "毀犯五戒破八齋業。五篇七聚多缺犯業。",
    "X74n1496_002:0759b21": "五戒有在家出家二種○五戒者。一不殺生。二不",
    "X74n1496_002:0759b22": "偷盜。三不犯婬。四不妄語。五不飲酒。破此五禁。謂",
    "X74n1496_002:0759b23": "之毀犯○八齋者。每月有八齋日○五篇七聚者。",
    "X74n1496_002:0759b24": "戒律之篇目也。僧祇云。五篇者。一夷二殘三提四",
    "X74n1496_002:0759c01": "尼五言。為五篇。夷者。四波羅夷重罪。比丘四條。比",
    "X74n1496_002:0759c02": "丘尼八條。殘者。十三僧殘。比丘十三條。比丘尼十",
    "X74n1496_002:0759c03": "七條。提者。三十尼薩耆。九十波逸提。比丘百二十",
    "X74n1496_002:0759c04": "條。比丘尼一百八條。尼者。四提舍尼。比丘四條。比",
    "X74n1496_002:0759c05": "丘尼八條。吉者。突吉羅。即一百眾學。比丘一百條。",
    "X74n1496_002:0759c06": "比丘尼一百條。突者。惡也。吉羅者。作也○七聚者。",
    "X74n1496_002:0759c07": "一棄。二眾殘。三醜惡。四墮。五可呵。六惡作。七惡說。",
    "X74n1496_002:0759c08": "破此等戒。則為多缺犯業。",
    "X74n1496_002:0759c09": "優婆塞戒輕重垢業。或菩薩戒不能清淨如說行業。",
    "X74n1496_002:0759c10": "前後方便汙梵行業。",
    "X74n1496_002:0759c11": "優婆塞。此云近事男。謂在俗親近三寶。盡壽持五",
    "X74n1496_002:0759c12": "戒者也。五戒者。一不殺生。二不偷盜。三不邪婬。四",
    "X74n1496_002:0759c13": "不妄語。五不飲酒食肉。又報恩經云。優婆塞有五",
    "X74n1496_002:0759c14": "戒。一不得販賣畜生。二不得販賣弓箭刀杖。三不",
    "X74n1496_002:0759c15": "得沽酒。四不得壓油。天竺麻有蠱故。五不得大色",
    "X74n1496_002:0759c16": "染業。外國染皮傷蟲○四分云。前四波羅夷法。十",
    "X74n1496_002:0759c17": "三僧伽婆尸妙法。二不定法。三十尼薩耆波逸提",
    "X74n1496_002:0759c18": "法。九十波逸提法。四波羅提提舍尼法。一百眾學",
    "X74n1496_002:0759c19": "法。七滅諍法。比丘所受。此皆屬比丘戒。若菩薩十",
    "X74n1496_002:0759c20": "重。四十八輕戒。出梵網經○前後方便。即大小便",
    "X74n1496_002:0759c21": "利。或不依律規所行故也○梵行淨行也。汙穢清",
    "X74n1496_002:0759c22": "淨之行。安得無業。",
    "X74n1496_002:0759c23": "月無六齋懈怠之業。年三長齋不常修業。",
    "X74n1496_002:0759c24": "每月六齋日。初八二十三日。天王使者巡案善惡。",
    "X74n1496_002:0760a01": "十四二十九日。天王太子巡。十五三十日。天王親",
    "X74n1496_002:0760a02": "巡○年三齋月。正五九月是也。天以大寶鏡。照四",
    "X74n1496_002:0760a03": "大部洲。正五九此三月。正照南贍部洲故。宜持齋",
    "X74n1496_002:0760a04": "修福。",
    "X74n1496_002:0760a05": "三千威儀不如法業。八萬律儀微細罪業。不修身戒",
    "X74n1496_002:0760a06": "心慧之業。",
    "X74n1496_002:0760a07": "纂要云。三千者。四重十三僧殘。二不定。三十尼薩",
    "X74n1496_002:0760a08": "耆。九十波逸提。四提舍尼。一百眾學。七滅諍。共成",
    "X74n1496_002:0760a09": "二百五十戒。各有行住坐臥四威儀。合為一千。循",
    "X74n1496_002:0760a10": "三世為三千○八萬律儀。首楞云。四威儀中。各有",
    "X74n1496_002:0760a11": "二百五十戒。成一千。對三聚戒各一千。成三千。配",
    "X74n1496_002:0760a12": "身口七支。成二萬一千。復配貪嗔癡等分。為八萬",
    "X74n1496_002:0760a13": "四千。細行亦即此。但言其八萬者。舉大數耳。",
    "X74n1496_002:0760a14": "春秋八王造眾罪業。行十六種惡律儀業。於諸眾生",
    "X74n1496_002:0760a15": "無愍傷業。不矜不念無憐愍業。不㧞不濟無救護業。",
    "X74n1496_002:0760a16": "心懷嫉妒無度彼業。於怨親境不平等業。",
    "X74n1496_002:0760a17": "八王日。提謂云。立春春分。立夏夏至。立秋秋分。立",
    "X74n1496_002:0760a18": "冬冬至。此八日。天地鬼神陰陽交代。故言八王。四",
    "X74n1496_002:0760a19": "天王案行。以比諸天民隸。有福增壽。有罪減算。若",
    "X74n1496_002:0760a20": "冐冥無知。不預作善。収付地獄。如來㧞苦。勸修齋",
    "X74n1496_002:0760a21": "戒。令其得樂○十六種惡律儀業者。一屠兒。二魁",
    "X74n1496_002:0760a22": "儈。三養猪羊。四捕魚。五獵師。六網鳥。七捕蛇。八養",
    "X74n1496_002:0760a23": "鷄狗。九呪龍。十作賊。十一捕賊。十二獄吏。十三婬",
    "X74n1496_002:0760a24": "女家。十四沽酒家。十五洗染家。十六壓油家○嘉",
    "X74n1496_002:0760b01": "善而矜不能。即愛老憐貧之事也。乃至㧞濟救護",
    "X74n1496_002:0760b02": "等事。一總不為者。此皆不善業力之深故也。",
    "X74n1496_002:0760b03": "耽荒五欲不厭離業。或因衣食園林池沼生蕩逸業。",
    "X74n1496_002:0760b04": "或以盛年放恣情欲造眾罪業。或作有漏善迴向三",
    "X74n1496_002:0760b05": "有障出世業。",
    "X74n1496_002:0760b06": "五欲者。財色名食睡也。不厭離。正是耽荒。所以為",
    "X74n1496_002:0760b07": "業○作善而迴向三有。是修人天福報。福盡還應",
    "X74n1496_002:0760b08": "墮落。便非大乘因果。故曰障出世業。故曰有漏善。",
    "X74n1496_002:0760b09": "三有者。欲有。色有。無色有。即三界之因果不忘。故",
    "X74n1496_002:0760b10": "名有。既謂之有。安得無漏。有者。謂因屬有漏果。係",
    "X74n1496_002:0760b11": "有為有生有死故。",
    "X74n1496_002:0760b12": "如是等罪無量無邊。今日發露。向十方佛尊法聖眾。",
    "X74n1496_002:0760b13": "皆悉懺悔。",
    "X74n1496_002:0760b14": "如上廣舉業相懺悔已竟。下文發願。誓不更犯。而",
    "X74n1496_002:0760b15": "求成福慧等如文。",
    "X74n1496_002:0760b16": "願某等承是懺悔無明等罪諸不善業。盡皆消滅。所",
    "X74n1496_002:0760b17": "生福善。願生生世世滅五逆罪。除闡提惑。如是輕重",
    "X74n1496_002:0760b18": "諸罪惡業。從今已去乃至道場。誓不更犯。",
    "X74n1496_002:0760b19": "闡提業。从惑而起。故曰闡提惑。",
    "X74n1496_002:0760b20": "常習出世清淨善法。精持律行守護威儀。如渡海者",
    "X74n1496_002:0760b21": "愛惜浮囊。",
    "X74n1496_002:0760b22": "浮囊。即今涉海者繫葫蘆。帶于腰。以渡海者相類",
    "X74n1496_002:0760b23": "也。浮囊本非我身。然為愛我身故。不得不愛惜浮",
    "X74n1496_002:0760b24": "囊。如修涅槃者。我身亦非我有。然必借身以修性。",
    "X74n1496_002:0760c01": "則不得不為性以檢束身心。故須精持律行。守護",
    "X74n1496_002:0760c02": "威儀。愛惜浮囊者似之。育王譬喻經云。昔行人見",
    "X74n1496_002:0760c03": "彼路傍有一死人。天神下來散華屍上。以手摩之。",
    "X74n1496_002:0760c04": "行人問其故。天神答曰。是我故身。前生之日。孝順",
    "X74n1496_002:0760c05": "父母。忠信事君。奉敬三寶。受師父教。令我生天。良",
    "X74n1496_002:0760c06": "由其恩。故來報耳。前行又見一死人。惡鬼鞭之。亦",
    "X74n1496_002:0760c07": "問其故。鬼言是我故身。在生之日。不忠不孝。種種",
    "X74n1496_002:0760c08": "非為。令我惡報。故來鞭耳。觀此故身為浮囊。詎可",
    "X74n1496_002:0760c09": "不慎。",
    "X74n1496_002:0760c10": "六度四等常標行首。戒定慧品轉得增明。",
    "X74n1496_002:0760c11": "六度四等。為萬行之首。故云常標行首。戒生定。定",
    "X74n1496_002:0760c12": "生慧。故曰轉得增明。又戒定慧。謂之三學。修惑戒。",
    "X74n1496_002:0760c13": "如去捉賊。定如去縛賊。慧如殺賊也。",
    "X74n1496_002:0760c14": "速成如來。",
    "X74n1496_002:0760c15": "四字直管至八自在我句。",
    "X74n1496_002:0760c16": "三十二相。",
    "X74n1496_002:0760c17": "三十二相者。一足下平安。二足下千輻輪相。三手",
    "X74n1496_002:0760c18": "足指長勝餘人。四手足柔軟。五手足指合縵網。六",
    "X74n1496_002:0760c19": "足踉滿足。七足趺高好。八伊尼延鹿王腨。九立手",
    "X74n1496_002:0760c20": "摩膝。十陰藏如馬王。十一身縱廣等。十二身毛上",
    "X74n1496_002:0760c21": "生青色柔軟。十三毛向上右旋。十四金色光。十五",
    "X74n1496_002:0760c22": "身光面各一丈。十六皮膚細滑。不停塵水。十七兩",
    "X74n1496_002:0760c23": "足下兩手肩七滿處。十八腋下滿。十九身如師子",
    "X74n1496_002:0760c24": "王。二十身端直。二十一肩圓好。二十二四十齒具",
    "X74n1496_002:0761a01": "足。二十三齒白淨齊密根深。二十四牙大而白。二",
    "X74n1496_002:0761a02": "十五頰車如師子。二十六得味中上味。二十七舌",
    "X74n1496_002:0761a03": "薄覆面至髮際。二十八梵音深遠。如頻伽鳥。二十",
    "X74n1496_002:0761a04": "九眼色如金精。三十眼睫如牛王。三十一眉間白",
    "X74n1496_002:0761a05": "毫如兜羅綿。三十二頂上肉髻成。",
    "X74n1496_002:0761a06": "八十種好。",
    "X74n1496_002:0761a07": "如來身有八十種好。一無見頂相。二鼻高孔不現。",
    "X74n1496_002:0761a08": "三眉如初月。四耳輪輻相理成。五身堅固如那羅",
    "X74n1496_002:0761a09": "延。六骨際如鈎鎖。七身一時回如象王。八行時足",
    "X74n1496_002:0761a10": "去地四寸印文現。九爪如赤銅色。十膝骨堅著圓",
    "X74n1496_002:0761a11": "好。十一身清淨。十二身柔軟。十三身不曲。十四指",
    "X74n1496_002:0761a12": "長懺圓。十五指文藏覆。十六脉深不現。十七踝不",
    "X74n1496_002:0761a13": "現。十八身潤澤。十九身自持不逶迤。二十身滿足。",
    "X74n1496_002:0761a14": "二十一容儀備足。二十二容儀滿足。二十三住處",
    "X74n1496_002:0761a15": "安無能動者。二十四威振一切。二十五一切樂觀。",
    "X74n1496_002:0761a16": "二十六面不長大。二十七正容白不撓色。二十八",
    "X74n1496_002:0761a17": "面具滿足。二十九唇如頻婆果色。三十言音深遠。",
    "X74n1496_002:0761a18": "三十一臍深圓好。三十二毛右旋。三十三手足滿。",
    "X74n1496_002:0761a19": "三十四手足如意。三十五手文明直。三十六手文",
    "X74n1496_002:0761a20": "長。三十七手文不斷。三十八一切惡心眾生見者",
    "X74n1496_002:0761a21": "和悅。三十九面廣殊好。四十面淨如滿月。四十一",
    "X74n1496_002:0761a22": "隨眾生意和悅與語。四十二毛孔出香氣。四十三",
    "X74n1496_002:0761a23": "口出無上香。四十四威儀如師子。四十五進止如",
    "X74n1496_002:0761a24": "象王。四十六行法如鵞王。四十七頭如摩陀那果。",
    "X74n1496_002:0761b01": "四十八一切聲分具足。四十九四牙白利。五十舌",
    "X74n1496_002:0761b02": "香赤色。五十一舌薄廣。五十二毛紅色。五十三毛",
    "X74n1496_002:0761b03": "軟淨。五十四廣長眼。五十五孔門相具。五十六手",
    "X74n1496_002:0761b04": "足赤白如蓮華色。五十七臍不出。五十八腹不現。",
    "X74n1496_002:0761b05": "五十九細腹。六十身不傾動。六十一身持重。六十",
    "X74n1496_002:0761b06": "二其身大。六十三身長。六十四手足軟滑。六十五",
    "X74n1496_002:0761b07": "四邊光各一丈。六十六光照身而行。六十七等視",
    "X74n1496_002:0761b08": "眾生。六十八不輕眾生。六十九隨眾生音聲不增",
    "X74n1496_002:0761b09": "不減。七十說法不著。七十一隨眾生語言說法。七",
    "X74n1496_002:0761b10": "十二發音報眾聲。七十三次第有因緣說法。七十",
    "X74n1496_002:0761b11": "四一切眾生不能盡觀相。七十五觀無厭足。七十",
    "X74n1496_002:0761b12": "六髮長好。七十七髮不亂。七十八髮旋好。七十九",
    "X74n1496_002:0761b13": "髮色青珠。八十手足有德相。",
    "X74n1496_002:0761b14": "十力無畏。大悲三念。",
    "X74n1496_002:0761b15": "佛十力者。寶雲謂。一是處非處如實力。知善惡因",
    "X74n1496_002:0761b16": "緣果報定相。二業智力。知一切眾生過現未來諸",
    "X74n1496_002:0761b17": "業諸受果報。三定力。知一切諸禪解脫三昧。四根",
    "X74n1496_002:0761b18": "力。知他眾生諸根上下。五欲力。知他眾生種種欲",
    "X74n1496_002:0761b19": "樂。六性力。知世間種種性。七至處力。知一切道至",
    "X74n1496_002:0761b20": "處相。八宿命力。知一世乃至百千世中。姓名苦樂。",
    "X74n1496_002:0761b21": "壽命長短等。九天眼力。知眾生生時死時善惡道",
    "X74n1496_002:0761b22": "等。十漏盡力。自知我生已盡。不受後有○四無畏",
    "X74n1496_002:0761b23": "者。智論云。一總持一切智無畏。二知根漏盡無畏。",
    "X74n1496_002:0761b24": "三決疑說障道無畏。四答報說苦盡道無畏。于大",
    "X74n1496_002:0761c01": "眾中。廣說自他智。斷既決定。無所失。則無恐懼之",
    "X74n1496_002:0761c02": "相○三念者。寶藏云。一得供不高。無忘失法。二逢",
    "X74n1496_002:0761c03": "毀不下。永㧞習氣。三不供不毀。不生慚感。一切種",
    "X74n1496_002:0761c04": "妙智。",
    "X74n1496_002:0761c05": "常樂妙智。八自在我。歸依諸佛。願垂護念。",
    "X74n1496_002:0761c06": "即此十力無畏大悲三念。便是常樂妙智。八自在",
    "X74n1496_002:0761c07": "我。涅槃經云。一能示一身多身。數如微塵。二以塵",
    "X74n1496_002:0761c08": "身滿大千界。三以大身輕舉遠到。四觀無量常居",
    "X74n1496_002:0761c09": "一國。五諸根互用。六得一切法如無想。七說一偈",
    "X74n1496_002:0761c10": "經無量劫。八身如虗空存沒隨宜不窮。",
    "X74n1496_002:0761c11": "某等前已總相懺悔一切諸業。今當次第更復一一",
    "X74n1496_002:0761c12": "別相懺悔。",
    "X74n1496_002:0761c13": "此承前啟後。前文總懺諸業。後復別相懺悔。身三",
    "X74n1496_002:0761c14": "口四六根業。以至佛法僧間餘障。",
    "X74n1496_002:0761c15": "若總若別。若麤若細。若輕若重。若說不說。品類相從。",
    "X74n1496_002:0761c16": "願皆消滅。",
    "X74n1496_002:0761c17": "此又別中總舉。",
    "X74n1496_002:0761c18": "別相懺者。先懺身三。次懺口四。其餘諸障。次第稽顙。",
    "X74n1496_002:0761c19": "此懺身三業。殺盜婬。是為身三業也。",
    "X74n1496_002:0761c20": "身三業者。第一殺害。如經所明。恕己可為喻。勿殺勿",
    "X74n1496_002:0761c21": "行杖。雖復禽獸之殊。保命畏死。其事是一。若尋此眾",
    "X74n1496_002:0761c22": "生。無始以來。或是我父母兄弟六親眷屬。以業因緣",
    "X74n1496_002:0761c23": "輪迴六道。出生入死。改形易報。不復相識。而今興害。",
    "X74n1496_002:0761c24": "食噉其肉。傷慈之甚。",
    "X74n1496_002:0762a01": "第一殺害者。即就身中。第一殺業為重。故先言之",
    "X74n1496_002:0762a02": "○梵網經云。佛言。佛子若自殺教人殺。方便讚歎",
    "X74n1496_002:0762a03": "殺。見作隨喜。乃至呪殺。殺因殺緣。殺法殺業。乃至",
    "X74n1496_002:0762a04": "一切有命者不得故殺。菩薩應起慈悲心救護。而",
    "X74n1496_002:0762a05": "恣意殺者。是波羅夷罪○恕己可喻者。人多自恕。",
    "X74n1496_002:0762a06": "既知恕己。便知恕他。故曰可為喻。即將心比心之",
    "X74n1496_002:0762a07": "謂也。",
    "X74n1496_002:0762a08": "是故佛言。設得餘食。當如饑世食子肉想。何況食噉",
    "X74n1496_002:0762a09": "此魚肉耶。",
    "X74n1496_002:0762a10": "饑世易子而食。極為不得已。正見饑世之苦。今得",
    "X74n1496_002:0762a11": "食有餘時。便當念饑饉之苦。勿使過度可也。餘食",
    "X74n1496_002:0762a12": "尚不敢過分多用。況食眾生肉而不痛念哉。且眾",
    "X74n1496_002:0762a13": "生往世。安知非我父母兄弟六親眷屬。而乃食之",
    "X74n1496_002:0762a14": "耶。究極于此。大可流涕。",
    "X74n1496_002:0762a15": "又言。為利殺眾生。以財網諸肉二俱是惡業。死墮號",
    "X74n1496_002:0762a16": "呌獄。",
    "X74n1496_002:0762a17": "此文出楞伽經。為利殺者。屠兒販賣。或宰夫之流。",
    "X74n1496_002:0762a18": "殺以求利。財網肉者。不敢自殺。而恃財廣買。逞口",
    "X74n1496_002:0762a19": "腹貪饕無厭者也。二意互參。",
    "X74n1496_002:0762a20": "故知殺害及以食噉。罪深河海。過重丘嶽。",
    "X74n1496_002:0762a21": "故知下。先明殺業之果報。而後懺悔殺業之罪。",
    "X74n1496_002:0762a22": "然我等無始以來。不遇善友。皆為此業。是故經言。殺",
    "X74n1496_002:0762a23": "害之罪。能令眾生墮於地獄餓鬼受苦。若在畜生。則",
    "X74n1496_002:0762a24": "受虎豹豺狼鷹鷂等身。或受毒蛇蝮蠍等身。常懷惡",
    "X74n1496_002:0762b01": "心。或受麞鹿熊羆等身。常懷恐怖。",
    "X74n1496_002:0762b02": "經言至多病短命。出華嚴經○殺害食噉。本因惡",
    "X74n1496_002:0762b03": "心而然。故感狠毒身報。而常懷惡心○熊獸其形",
    "X74n1496_002:0762b04": "似豕。古云大秦之國。出玄熊赤熊類黃白者是也",
    "X74n1496_002:0762b05": "○好殺者令眾生恐怖。故受恐怖報。上畜生報。下",
    "X74n1496_002:0762b06": "人中苦報。",
    "X74n1496_002:0762b07": "若生人中。得二種果報。一者多病。二者短命。殺害食",
    "X74n1496_002:0762b08": "噉。既有如是無量種種諸惡果報。",
    "X74n1496_002:0762b09": "多病者。殺害眾生痛苦之報。短命者。殺害眾生未",
    "X74n1496_002:0762b10": "盡天年之報。",
    "X74n1496_002:0762b11": "是故至誠。求哀懺悔。",
    "X74n1496_002:0762b12": "上略明殺業果報懺悔已竟。下廣舉殺業之罪。而",
    "X74n1496_002:0762b13": "重求懺悔。有四章云云。",
    "X74n1496_002:0762b14": "某等自從無始以來。至於今日。有此心識。常懷慘毒。",
    "X74n1496_002:0762b15": "無慈愍心。或因貪起殺。因瞋因癡及以慢殺。或興惡",
    "X74n1496_002:0762b16": "方便。誓殺願殺。及以呪殺。",
    "X74n1496_002:0762b17": "此種種殺之殺因也。",
    "X74n1496_002:0762b18": "或破決湖池。焚燒山野。畋獵漁捕。或因風放火。飛鷹",
    "X74n1496_002:0762b19": "放犬。[女*(巢-果+(离-禸))]害一切。如是等罪。今悉懺悔。",
    "X74n1496_002:0762b20": "決者。行流也。破也。破決湖池。令其乾竭。焚燒山野。",
    "X74n1496_002:0762b21": "令其光淨。可以畋獵漁捕。無藏躲處。因風放火。即",
    "X74n1496_002:0762b22": "焚燒之意。飛鷹放犬。即畋獵之意。或以禽獸略知",
    "X74n1496_002:0762b23": "逃死。故又言之也。",
    "X74n1496_002:0762b24": "或以檻弶坑撥扠戟弓弩彈射飛鳥走獸之類。或以",
    "X74n1496_002:0762c01": "罟網罾釣撩漉水性。魚鱉黿鼉鰕蜆蠃蚌溼居之屬。",
    "X74n1496_002:0762c02": "使水陸空行。藏竄無地。",
    "X74n1496_002:0762c03": "籠閉為檻。露置為弶○坑者上陷。撥者機械。扠戟",
    "X74n1496_002:0762c04": "者。鐵黏戈矛之屬○罟者網之總名。撩者撩理。漉",
    "X74n1496_002:0762c05": "者竭也。水性撩理使竭。黿。鱉之大者。鼉長一丈。其",
    "X74n1496_002:0762c06": "聲如鼓。蜆小蛤。蚌長蛤。水陸空行者。魚族水行。走",
    "X74n1496_002:0762c07": "獸陸行。飛鳥空行。一切各有斂藏。使之逃竄無地",
    "X74n1496_002:0762c08": "者。由乎掩取百計殺害多方。使之恐怖而然也。所",
    "X74n1496_002:0762c09": "以云網于山。罟于淵。多方掩取。曲而鈎。直而矢。百",
    "X74n1496_002:0762c10": "計搜羅。誠為苦切也。",
    "X74n1496_002:0762c11": "或畜養鷄猪牛羊犬豕鵞鴨之屬。自供庖厨。或賃他",
    "X74n1496_002:0762c12": "宰殺。使其哀聲未盡。毛羽脫落。鱗甲傷毀。身首分離。",
    "X74n1496_002:0762c13": "骨肉銷碎。剝裂屠割。炮燒煑炙。楚毒酸切。橫加無辜。",
    "X74n1496_002:0762c14": "上舉傷殘水陸空行罪業已竟。下舉故畜家豢。自",
    "X74n1496_002:0762c15": "供等業而懺悔之○自供庖廚。即烹庖之所也。賃",
    "X74n1496_002:0762c16": "借也。剖割之謂宰。",
    "X74n1496_002:0762c17": "但使一時之快口。得味甚寡。不過三寸舌根而已。然",
    "X74n1496_002:0762c18": "其罪報殃累永劫。如是等罪。今日至誠。皆悉懺悔。",
    "X74n1496_002:0762c19": "得味寡而受報多。可為猛省○古云。吾食眾生肉。",
    "X74n1496_002:0762c20": "形殊體不殊。一般同性命。只是別形軀。苦楚令他",
    "X74n1496_002:0762c21": "受。肥甘為我需。不須閻老判。自揣道如何。義亦在",
    "X74n1496_002:0762c22": "斯矣○古云。飲食于人日月長。精麤隨分塞饑瘡。",
    "X74n1496_002:0762c23": "纔過三寸成何物。勿用將心細較量。修道之人。宜",
    "X74n1496_002:0762c24": "以此為警戒。",
    "X74n1496_002:0763a01": "又復無始以來。至於今日。或復興師相伐。疆場交爭。",
    "X74n1496_002:0763a02": "兩陣相向。更相殺害。或自殺教殺。聞殺歡喜。或習屠",
    "X74n1496_002:0763a03": "儈賃為刑戮。烹宰他命。行於不忍。或恣暴怒。揮戈舞",
    "X74n1496_002:0763a04": "刃。或斬或刺。或推著坑塹。或川水沉溺。或塞穴壞巢。",
    "X74n1496_002:0763a05": "或土石磓磹。或以車馬轠轢。踐踏一切眾生。如是等",
    "X74n1496_002:0763a06": "罪無量無邊。今日發露。皆悉懺悔。",
    "X74n1496_002:0763a07": "疆場。疆界之謂也。屠儈。殺人儈手之謂○上言傷",
    "X74n1496_002:0763a08": "殺物命。固為不忍。此則傷殺人類。猶為慘惡。故曰",
    "X74n1496_002:0763a09": "行于不忍○坑塹。陷阱也。巢。鳥獸所居。有意壞之。",
    "X74n1496_002:0763a10": "磓磹。聚石塞之。又云。以石投之之謂。轠轢。即輘轢。",
    "X74n1496_002:0763a11": "車陵踐也。此下俱是傷殺微細諸蟲罪業。",
    "X74n1496_002:0763a12": "又復無始以來。至於今日。或墮胎破卵。毒藥蠱道。傷",
    "X74n1496_002:0763a13": "殺眾生。墾土掘地。種植田園。養蠶煑繭。傷殺滋甚。",
    "X74n1496_002:0763a14": "墮胎者。用藥墮人胞胎。及殺母羊而取羔之類○",
    "X74n1496_002:0763a15": "破卵者。今人食鷄鴨之卵。及毀巢墮卵皆是○毒",
    "X74n1496_002:0763a16": "藥。用藥毒人。及藥蟲魚狗鼠鳥獸皆是○蠱道者。",
    "X74n1496_002:0763a17": "如川廣中下蠱傷人。此皆名蠱道。又蠱者惑也。又",
    "X74n1496_002:0763a18": "穀久積。變為飛蠱○墾掘種植。螻蟈蚯蚓之類。繭。",
    "X74n1496_002:0763a19": "煑熟抽絲。",
    "X74n1496_002:0763a20": "或打撲蚊蚋。掐嚙蚤蝨。或燒除糞掃。開決溝渠。枉害",
    "X74n1496_002:0763a21": "一切。",
    "X74n1496_002:0763a22": "蚋。小飛蟲。即蠛蠓。糞掃。乃腐爛之物。皆有蟲螘。決。",
    "X74n1496_002:0763a23": "通也。開決必有戕害故。枉。屈也。冤。抑也。",
    "X74n1496_002:0763a24": "或噉菓實。或用穀米。或用菜茹。橫殺眾生。或然樵薪。",
    "X74n1496_002:0763b01": "或露燈燭。燒諸蟲類。或取醬醋。不先搖動。或瀉湯水。",
    "X74n1496_002:0763b02": "澆殺蟲蟻。",
    "X74n1496_002:0763b03": "菓實穀米菜茹。皆生蟲故。然樵薪。即是燒然一切",
    "X74n1496_002:0763b04": "柴艸。露燈燭。暑天時。夜見燈飛集。又云。憐蛾不點",
    "X74n1496_002:0763b05": "燈。",
    "X74n1496_002:0763b06": "如是乃至行住坐臥。四威儀中。恒常傷殺飛空著地",
    "X74n1496_002:0763b07": "微細眾生。凡夫識闇不覺不知。今日發露。皆悉懺悔。",
    "X74n1496_002:0763b08": "四威儀。即指行住坐臥而言○佛觀一鉢水。八萬",
    "X74n1496_002:0763b09": "四千蟲。又空中充滿微細諸蟲。惟天眼能見。凡夫",
    "X74n1496_002:0763b10": "肉眼。茫無所見。故不覺不知。",
    "X74n1496_002:0763b11": "又復無始以來。至於今日。或以鞭杖枷鎖桁械壓拉",
    "X74n1496_002:0763b12": "拷掠打擲。手脚蹴踏。拘縛籠繫。斷絕水穀。如是種種",
    "X74n1496_002:0763b13": "諸惡方便苦惱眾生。今日至誠。向十方佛尊法聖眾。",
    "X74n1496_002:0763b14": "皆悉懺悔。",
    "X74n1496_002:0763b15": "即今囹圄中柙。牀等刑之類是也。掠者笞也。打擊",
    "X74n1496_002:0763b16": "也。擲拋也。蹴。蹴踘。踏。踐踏。此俱傷殘害物之象也",
    "X74n1496_002:0763b17": "○用方法機智。巧便而行惡。謂之惡方便。即鞭杖",
    "X74n1496_002:0763b18": "枷鎖。以至斷絕水穀。皆是苦毒陷害之方法故○",
    "X74n1496_002:0763b19": "如上披陳發露懺悔已竟。下發願成德云云。",
    "X74n1496_002:0763b20": "願承是懺悔殺害等罪。所生功德。生生世。世得金剛",
    "X74n1496_002:0763b21": "身。壽命無窮。永離怨憎。無殺害想。於諸眾生得一子",
    "X74n1496_002:0763b22": "地。若見危難急厄之者。不惜身命方便救脫。然後為",
    "X74n1496_002:0763b23": "說微妙正法。使諸眾生覩形見影。皆蒙安樂。聞名聽",
    "X74n1496_002:0763b24": "聲。恐怖悉除。",
    "X74n1496_002:0763c01": "此發願總懺。㧞苦與樂○殺害之罪。當得多病短",
    "X74n1496_002:0763c02": "命等報。所以懺悔之後。願得金剛身。願無怨憎殺",
    "X74n1496_002:0763c03": "害之想。金剛身。堅固之謂。故云壽命無窮。非真得",
    "X74n1496_002:0763c04": "金剛神之身也。當知得而無得。是真得也○得一",
    "X74n1496_002:0763c05": "子地者。如佛視眾生等。同一子故。地字即作位字",
    "X74n1496_002:0763c06": "解說○方便者。智術權巧以救之。謂之方便救脫",
    "X74n1496_002:0763c07": "○為說微妙正法。即今放生時。對生說三歸五戒。",
    "X74n1496_002:0763c08": "稱佛為師。不墮三惡道。不墮邪見之類是也○眾",
    "X74n1496_002:0763c09": "生常懼殺害。以故覩形見影。不得安樂。聞名聽聲。",
    "X74n1496_002:0763c10": "悉皆恐怖。今願救護一切。且為說微妙正法。令知",
    "X74n1496_002:0763c11": "佛道。皆蒙安樂。恐怖悉除。此真慈悲發願之致也。",
    "X74n1496_002:0763c12": "我今稽顙歸依於佛。",
    "X74n1496_002:0763c13": "南無毗盧遮那佛。南無本師釋迦牟尼佛。南無阿彌",
    "X74n1496_002:0763c14": "陀佛。南無彌勒佛。南無龍種上尊王佛。南無龍自在",
    "X74n1496_002:0763c15": "王佛。南無寶勝佛。南無覺華定自在王佛。南無袈裟",
    "X74n1496_002:0763c16": "幢佛。南無師子吼佛。南無文殊師利菩薩。南無普賢",
    "X74n1496_002:0763c17": "菩薩。南無大勢至菩薩。南無地藏菩薩。南無大莊嚴",
    "X74n1496_002:0763c18": "菩薩。南無觀自在菩薩。",
    "X74n1496_002:0763c19": "禮諸佛已。次復懺悔。",
    "X74n1496_002:0763c20": "上懺殺業已竟。下文次懺盜業。",
    "X74n1496_002:0763c21": "劫盜之業。經中說言。若物屬他。他所守護。於他物中。",
    "X74n1496_002:0763c22": "一艸一葉。不與不取。何況竊盜。但自眾生。惟見現利。",
    "X74n1496_002:0763c23": "故以種種不道而取。致使未來受此殃累。",
    "X74n1496_002:0763c24": "梵網經云。若佛子自盜。教人盜。方便盜。呪盜。盜因",
    "X74n1496_002:0764a01": "盜緣。盜法盜業。乃至鬼神有主物劫賊劫。一針一",
    "X74n1496_002:0764a02": "艸。不得故盜。而菩薩以慈悲心。常助一切人生福",
    "X74n1496_002:0764a03": "生樂。而反盜人物。波羅夷罪○屬字。當訓實字頗",
    "X74n1496_002:0764a04": "通。此物實是他人之所有。故云屬他。詳之可見○",
    "X74n1496_002:0764a05": "不與不取者。言雖一艸一葉之微。人不與。我不得",
    "X74n1496_002:0764a06": "取。況竊盜乎。竊取之物。決不止一艸一葉之間。其",
    "X74n1496_002:0764a07": "過極重于前。故況而比之也○眾生泛舉一切。兼",
    "X74n1496_002:0764a08": "之于己。意云我及眾生。有如是業○不道者。非理",
    "X74n1496_002:0764a09": "強取。",
    "X74n1496_002:0764a10": "是故經言。劫盜之罪。能令眾生墮於地獄。餓鬼受苦。",
    "X74n1496_002:0764a11": "若在畜生。則受牛馬驢騾駱駝等形。以其所有身力",
    "X74n1496_002:0764a12": "血肉。償他宿債。",
    "X74n1496_002:0764a13": "先明劫盜之果報。而後懺悔劫盜之業○畜生償",
    "X74n1496_002:0764a14": "宿債。不止于牛馬等。看等形二字。可見凡人間豢",
    "X74n1496_002:0764a15": "養之畜。如猪羊犬豕之類。取而販賣殺食。皆是身",
    "X74n1496_002:0764a16": "力血肉償他宿債之故也。如細分更有二意。如文",
    "X74n1496_002:0764a17": "可見。",
    "X74n1496_002:0764a18": "若生人中。為他奴婢。衣不蔽形。食不充口。貧窮困苦。",
    "X74n1496_002:0764a19": "人理殆盡。劫盜既有如是苦報。",
    "X74n1496_002:0764a20": "縱不墮于三塗。以貪盜故。生在人中。其苦如此。可",
    "X74n1496_002:0764a21": "不慎哉。",
    "X74n1496_002:0764a22": "是故今日至誠。求哀懺悔。",
    "X74n1496_002:0764a23": "某等自從無始以來。至於今日。或盜他財寶。興刃強",
    "X74n1496_002:0764a24": "奪。或自奮身。逼迫而取。或恃公威。或假勢力。高桁大",
    "X74n1496_002:0764b01": "械。枉壓良善。吞納姦貨。拷直為曲。為此因緣。身罹憲",
    "X74n1496_002:0764b02": "網。",
    "X74n1496_002:0764b03": "上文總懺盜業罪報已竟。下六節別懺盜業。廣明",
    "X74n1496_002:0764b04": "罪相之文○興刃一句。似明火劫盜等事。自恃等",
    "X74n1496_002:0764b05": "者。倚頑奪取人物。公威。有司貪酷之徒。勢力。豪宦",
    "X74n1496_002:0764b06": "圖謀之類云云○倚官托勢。豪貴自強之類。或自",
    "X74n1496_002:0764b07": "製刑具枉害于人也○或吞估而納之。或奸欺而",
    "X74n1496_002:0764b08": "售之。乃至屈打成招。無所不至者也○罹。遭也。憲。",
    "X74n1496_002:0764b09": "即險也。",
    "X74n1496_002:0764b10": "或任邪治。領他財物。侵公益私。侵私益公。損彼利此。",
    "X74n1496_002:0764b11": "損此利彼。割他自饒。口與心悋。竊沒租估。偷渡關津。",
    "X74n1496_002:0764b12": "私匿公課藏隱使役。如是等罪。皆悉懺悔。",
    "X74n1496_002:0764b13": "任邪治者。不行正事。妄取之徒。侵益者。或因己在",
    "X74n1496_002:0764b14": "私故侵公。或己在公故便侵私。割即損也。饒即益",
    "X74n1496_002:0764b15": "也。如云何知割他肉。不念他貧。只念己富者是也。",
    "X74n1496_002:0764b16": "悋。鄙也。慳也。租。田賦。估。市稅。偷渡者。于關津渡口。",
    "X74n1496_002:0764b17": "公漏輸稅。私匿渡錢也○亦可以偷渡即是私匿。",
    "X74n1496_002:0764b18": "關津便是公課○公課者。朝廷之官稅國課。侵匿",
    "X74n1496_002:0764b19": "而私用也○藏隱使役者。民間而躲避差徭軍中",
    "X74n1496_002:0764b20": "而走背調戍是也。",
    "X74n1496_002:0764b21": "又復無始以來。至於今日。或是佛法僧物。不與而取。",
    "X74n1496_002:0764b22": "或經像物。或治塔寺物。或供養常住僧物。或擬招提",
    "X74n1496_002:0764b23": "僧物。或盜取誤用。恃勢不還。或自借。或貸人。或復換",
    "X74n1496_002:0764b24": "貸漏忘。或三寶物。混亂雜用。",
    "X74n1496_002:0764c01": "要集問云。何故盜僧物罪偏重耶。答曰。施主本捨",
    "X74n1496_002:0764c02": "一毫一粒。擬十方鼓鐘一響。遐邇同聞。聖凡受用。",
    "X74n1496_002:0764c03": "俱成道業。冥資施主。得福無邊。今見愚癡眾生。或",
    "X74n1496_002:0764c04": "食噉僧食。或受用華果。或將僧奴隨逐。或以僧畜",
    "X74n1496_002:0764c05": "乘騎。或私借貸僧物不還。或以官勢伺求僧過等。",
    "X74n1496_002:0764c06": "具列難盡。有道高僧。守護不與者。豈惟愍白衣後",
    "X74n1496_002:0764c07": "受苦報。亦及知事未來生處同受其殃○莊樁錄",
    "X74n1496_002:0764c08": "云。盜常住一文錢。一日一夜長三分七釐利。第二",
    "X74n1496_002:0764c09": "日夜。利上又長利。來世作牛馬償之。所以云作一",
    "X74n1496_002:0764c10": "生之容易。為萬劫之艱難。若捨一文錢入常住。一",
    "X74n1496_002:0764c11": "日一夜長福亦爾○梵語招鬪提奢。唐言四方僧",
    "X74n1496_002:0764c12": "物。譌云招提。即十方常住之所也。古云住常一根",
    "X74n1496_002:0764c13": "艸。勸君休要討。佛地有伽藍。陰司有閻老。慎諸○",
    "X74n1496_002:0764c14": "混亂雜用者。如施栴檀塑像。混而焚燒。或放生錢",
    "X74n1496_002:0764c15": "混而齋僧。齋僧錢混而造寺。皆犯罪業。而況私自",
    "X74n1496_002:0764c16": "利己乎○罪福決疑經。或施主本作釋迦。改作彌",
    "X74n1496_002:0764c17": "陀。本作大品。改充涅槃。本造僧房。改供僧食。本施",
    "X74n1496_002:0764c18": "二眾。改入一眾。本擬十方。迴入現前。皆違反施主。",
    "X74n1496_002:0764c19": "又許此處。乃與彼處。皆犯罪也。準此文檢校。佛像",
    "X74n1496_002:0764c20": "有餘彩色。不得作菩薩聖賢等形。以師徒位別故。",
    "X74n1496_002:0764c21": "不得互用○五百問事律云。用佛彩色作鳥獸形。",
    "X74n1496_002:0764c22": "得罪。除在佛前供養不犯矣。",
    "X74n1496_002:0764c23": "或以眾物。穀米樵薪。鹽豉醬醋。菜茹果實。錢帛竹木。",
    "X74n1496_002:0764c24": "繒綵幡蓋。香華油燭。隨情逐意。或自用。或與人。或摘",
    "X74n1496_002:0765a01": "佛華果。用僧鬘物。因三寶財物私自利己。如是等罪。",
    "X74n1496_002:0765a02": "無量無邊。今日慚愧。皆悉懺悔。",
    "X74n1496_002:0765a03": "或以眾物句。直貫下香華等六句。皆指眾物而言。",
    "X74n1496_002:0765a04": "隨情。隨人之聲。逐意。逐己之意。鬘。華鬘纓絡也。看",
    "X74n1496_002:0765a05": "因字。自他俱不可亂用○如造像造經。造塔造寺。",
    "X74n1496_002:0765a06": "及僧家諷經。拜懺錢糧。以至檀越齋僧布施放生",
    "X74n1496_002:0765a07": "錢。皆三寶財物也。倘不能酬三寶。因而藏匿取用。",
    "X74n1496_002:0765a08": "謂之私自利己也。",
    "X74n1496_002:0765a09": "又復無始以來。至於今日。或作周旋朋友。師僧同學。",
    "X74n1496_002:0765a10": "父母兄弟。六親眷屬。共住同止。百一所須。更相欺誷。",
    "X74n1496_002:0765a11": "同志曰朋。遞相恭敬曰友。和尚曰師。清眾曰僧。姑",
    "X74n1496_002:0765a12": "姨伯叔等曰六親。如斯等類。或共一處。得有周給。",
    "X74n1496_002:0765a13": "即百分之一。所須之物。而或彼此互相欺詐誣誷",
    "X74n1496_002:0765a14": "而私用之。",
    "X74n1496_002:0765a15": "或於鄉鄰比近。移籬拓墻。侵他地宅。改標易相。虜掠",
    "X74n1496_002:0765a16": "資財。包占田園。因公託私。奪人邸店。及以屯野。如是",
    "X74n1496_002:0765a17": "等罪。無量無邊。今悉懺悔。",
    "X74n1496_002:0765a18": "拓。推也。移拓即侵之意。標。記也。改易。即移拓之意。",
    "X74n1496_002:0765a19": "虜掠者明火持杖。劫奪之謂。因公者。藉公事而狥",
    "X74n1496_002:0765a20": "己私。邸。舍也。至也。言所歸至也。店。肆也。所以置貨",
    "X74n1496_002:0765a21": "鬻物也。屯者。聚也。或山野屯聚之所也。",
    "X74n1496_002:0765a22": "又復無始以來。或攻城破邑。燒村壞柵。偷賣良民。誘",
    "X74n1496_002:0765a23": "他奴婢。或復枉壓無罪之人。使其形殂血刃。身被徒",
    "X74n1496_002:0765a24": "鎖。家緣破散。骨肉生離。分張異域。生死隔絕。如是等",
    "X74n1496_002:0765b01": "罪無量無邊。今悉懺悔。",
    "X74n1496_002:0765b02": "枉即屈也。殂。殞也。死也。緣。因也。亦可作園。異域。他",
    "X74n1496_002:0765b03": "鄉也。",
    "X74n1496_002:0765b04": "又復無始以來。至於今日。或商估博貨。邸店市易。輕",
    "X74n1496_002:0765b05": "秤小斗。減割尺寸。盜竊分銖。欺誷圭合。以麤易好。以",
    "X74n1496_002:0765b06": "短換長。欺巧百端。希望毫利。如是等罪。今悉懺悔。",
    "X74n1496_002:0765b07": "商行商。估論價。博貨。兌換貿易也。市易。以其所有。",
    "X74n1496_002:0765b08": "易其所無。尺寸。丈尺之數。分銖者。秤與釐等之星。",
    "X74n1496_002:0765b09": "斤兩之數。二十四銖為一兩四分一兩七毫為一",
    "X74n1496_002:0765b10": "銖。六粟為圭。十圭為撮。十撮為抄。十抄為勺。十勺",
    "X74n1496_002:0765b11": "為合。十合為升。言其少極之微物。亦不可欺誷而",
    "X74n1496_002:0765b12": "取之○此處皆言市井貿易。一涉欺誷。便類偷盜。",
    "X74n1496_002:0765b13": "又復無始以來。至於今日。穿窬墻壁。斷道抄掠。抵捍",
    "X74n1496_002:0765b14": "債息。負情違要。面欺心取。或非道陵奪。鬼神禽畜四",
    "X74n1496_002:0765b15": "生之物。或假托卜相。取人財寶。如是乃至以利求利。",
    "X74n1496_002:0765b16": "惡求多求。無厭無足。如是等罪無量無邊。不可說盡。",
    "X74n1496_002:0765b17": "今日至禱。向十方佛尊法聖眾。皆悉懺悔。",
    "X74n1496_002:0765b18": "穿窬墻壁。窺竊也。斷道抄掠。即今攔路要截。劫掠",
    "X74n1496_002:0765b19": "之類也。抵捍債息。負情違要者。抵借不還。而乃欺",
    "X74n1496_002:0765b20": "負實情。違背舊約也。要。約也。面欺者。覿面相欺。心",
    "X74n1496_002:0765b21": "取者。私心謀取。皆偷盜之類○鬼神享際血肉。故",
    "X74n1496_002:0765b22": "有禽畜四生之物。當知鬼神等。亦俱各有所得之",
    "X74n1496_002:0765b23": "物。人見之。即欺凌而奪之也○以利求利。即利上",
    "X74n1496_002:0765b24": "加利也。惡求多求。恃勢逼迫也。",
    "X74n1496_002:0765c01": "願承是懺懺。",
    "X74n1496_002:0765c02": "上廣懺悔盜業已竟。下發願求成功德。",
    "X74n1496_002:0765c03": "劫盜等罪。所生功德。生生世世。得如意寶。常雨七珍",
    "X74n1496_002:0765c04": "上妙衣服。百味甘饌。種種湯藥。隨意所須。應念即至。",
    "X74n1496_002:0765c05": "一切眾生無偷奪想。皆能少欲知足。不耽不染。常樂",
    "X74n1496_002:0765c06": "惠施。行給濟道。捨頭目髓腦。如棄涕唾。迴向滿足檀",
    "X74n1496_002:0765c07": "波羅蜜。",
    "X74n1496_002:0765c08": "七珍八寶。金銀琉璃等。妙寶珍服美味湯藥。應念",
    "X74n1496_002:0765c09": "即至者。即如佛國自然化現在前○偷奪之業。多",
    "X74n1496_002:0765c10": "起于貧窮。或不知足而然。今願種種所須如意。自",
    "X74n1496_002:0765c11": "然無偷奪想。且能少欲知足。布施滿足。發願宜然。",
    "X74n1496_002:0765c12": "檀波羅蜜。正布施到彼岸也○上懺盜業已竟。",
    "X74n1496_002:0765c13": "某等次復懺悔貪愛之罪。",
    "X74n1496_002:0765c14": "此下懺悔身婬欲業。",
    "X74n1496_002:0765c15": "經中說言。但為欲故。關在癡獄。沒生死河。莫知能出。",
    "X74n1496_002:0765c16": "眾生為是五欲因緣。從昔以來。流轉生死。一切眾生。",
    "X74n1496_002:0765c17": "歷劫生中。所積身骨。如王舍城毗富羅山。所飲母乳。",
    "X74n1496_002:0765c18": "如四海水。身所出血。復過於此。父母兄弟。六親眷屬。",
    "X74n1496_002:0765c19": "命終哭泣。所出目淚。如四海水。是故說言。有愛則生。",
    "X74n1496_002:0765c20": "愛盡則滅。故知生死貪愛為本。",
    "X74n1496_002:0765c21": "梵網經云。若佛子自婬。教人婬。婬因。婬緣。婬法。婬",
    "X74n1496_002:0765c22": "業。乃至畜生女。諸天鬼神女。及非道行婬。菩薩應",
    "X74n1496_002:0765c23": "淨法與人。而反起一切人婬。波羅夷罪○欲即色",
    "X74n1496_002:0765c24": "欲。癡獄者。耽滯愚癡而不省。如繫牢獄而無所逃。",
    "X74n1496_002:0766a01": "恩愛生死深如河海云○五欲者。財色名食睡。此",
    "X74n1496_002:0766a02": "處正言婬欲。五欲特帶言之耳○歷劫生中。身骨",
    "X74n1496_002:0766a03": "乳血目淚。如此之多。正見歷劫生死之多。其苦亦",
    "X74n1496_002:0766a04": "多。流轉生死。無窮無盡。無非以貪愛為本。故婬心",
    "X74n1496_002:0766a05": "一滅。則生死亦滅耳。",
    "X74n1496_002:0766a06": "所以經言。婬欲之罪。能令眾生墮於地獄餓鬼受苦。",
    "X74n1496_002:0766a07": "若在畜生。則受鴿雀鴛鴦等身。若在人中。妻不貞良。",
    "X74n1496_002:0766a08": "得不隨意眷屬。婬欲既有如此惡果。是故今日至誠。",
    "X74n1496_002:0766a09": "求哀懺悔。",
    "X74n1496_002:0766a10": "此處先明婬欲之果報。以下方懺悔婬欲之罪○",
    "X74n1496_002:0766a11": "貞。真潔也。不隨意眷屬。一切不廉不潔。愚蒙難化。",
    "X74n1496_002:0766a12": "暴悍難馴之類皆是。",
    "X74n1496_002:0766a13": "又復無始以來。至於今日。或偷人妻妾。奪他婦女。侵",
    "X74n1496_002:0766a14": "凌貞潔。汙比丘尼。破他梵行。逼迫不道。濁心邪視。言",
    "X74n1496_002:0766a15": "語嘲調。或復恥他門戶。汙賢善名。",
    "X74n1496_002:0766a16": "上先懺婬欲罪報竟。下廣舉婬欲罪相而復懺悔",
    "X74n1496_002:0766a17": "之○梵行此云淨行。即淨戒也○心多婬穢。故曰",
    "X74n1496_002:0766a18": "濁心。色目行淫。名同慾火。故曰邪視○因懷淫穢",
    "X74n1496_002:0766a19": "之心。故云濁心。常觀不正之色。故云邪視。正修行",
    "X74n1496_002:0766a20": "之人目不觀邪色。可知之也。嘲。戲謔之謂也。",
    "X74n1496_002:0766a21": "或於男子五種人所。起不淨行。如是等罪無量無邊。",
    "X74n1496_002:0766a22": "今日至誠。皆悉懺悔。",
    "X74n1496_002:0766a23": "男子者。疑是梨園子弟。及歌僮之類。法華云。不樂",
    "X74n1496_002:0766a24": "畜年少弟子沙彌小兒是也。又彈考唱令家。作音",
    "X74n1496_002:0766b01": "樂人也。西方謂之尋香人○五種人者。生劇妒變",
    "X74n1496_002:0766b02": "半。五種不男之人○上懺悔已竟。下發願成德云",
    "X74n1496_002:0766b03": "云。",
    "X74n1496_002:0766b04": "願承是懺悔婬欲等罪。所生功德。生生世世。自然化",
    "X74n1496_002:0766b05": "生。不由胞胎。清淨皎潔。相好光明。六情開朗。聰利明",
    "X74n1496_002:0766b06": "達。了悟恩愛。猶如桎梏。觀彼六塵。如幻如化。於五欲",
    "X74n1496_002:0766b07": "境決定厭離。乃至夢中不起邪想。內外因緣永不能",
    "X74n1496_002:0766b08": "動。懺悔發願已。歸命禮三寶。",
    "X74n1496_002:0766b09": "或生西方。或生十方淨土。常得蓮華化生。不同五",
    "X74n1496_002:0766b10": "濁惡世胞胎受生也○六情開朗。六根通利也。在",
    "X74n1496_002:0766b11": "足曰桎。在手曰梏。如脚鐐手肘之類故云耳。",
    "X74n1496_002:0766b12": "前已懺悔身三業竟。今當次第懺悔口四惡業。",
    "X74n1496_002:0766b13": "上懺身三。下懺口四。科文自明○此懺口四業。惡",
    "X74n1496_002:0766b14": "口妄言綺語兩舌是也。",
    "X74n1496_002:0766b15": "經中說言。口業之罪。能令眾生墮於地獄餓鬼受苦。",
    "X74n1496_002:0766b16": "若在畜生。則受鵂鶹鴝[名*鳥]鳥形。聞其聲者。無不憎惡。",
    "X74n1496_002:0766b17": "若生人中。口氣常臭。有所言說。人不信受。眷屬不和。",
    "X74n1496_002:0766b18": "常好鬪諍。",
    "X74n1496_002:0766b19": "先明口業之惡果。以下次第懺悔口四惡業。梵網",
    "X74n1496_002:0766b20": "經云。若佛子自妄語。教人妄語。方便妄語。妄語因。",
    "X74n1496_002:0766b21": "妄語緣。妄語法妄語業。菩薩常生一切眾生正語",
    "X74n1496_002:0766b22": "正見。而反起一切人邪語邪見等者。波羅夷罪○",
    "X74n1496_002:0766b23": "鵂鶹怪鳥。所云怪鴟是也。鴟之名多。一名鵂鶹。一",
    "X74n1496_002:0766b24": "名鵋鶀。一名鵅鵅。晝無所見。夜出飛噉蚊蝱。鴝鵅",
    "X74n1496_002:0766c01": "或即是鵅鵅。亦未可知。若云鴝鵒。今之八哥。非怪",
    "X74n1496_002:0766c02": "非惡。何為憎惡。又云惡聲多婬之鳥也○若生人",
    "X74n1496_002:0766c03": "中。若字。縱不至墮畜生云云。",
    "X74n1496_002:0766c04": "口業既有如此惡果。是故今日至誠歸依三寶。皆悉",
    "X74n1496_002:0766c05": "懺悔。",
    "X74n1496_002:0766c06": "此結上罪報懺悔。",
    "X74n1496_002:0766c07": "其等自從無始以來。至於今日。以惡口業。於四生六",
    "X74n1496_002:0766c08": "道造種種罪。出言麤獷。發語暴橫。不問尊卑親疎貴",
    "X74n1496_002:0766c09": "賤。稍不如意。便懷瞋怒。罵詈毀辱。猥褻穢惡。無所不",
    "X74n1496_002:0766c10": "至。使彼銜恨。終身不忘。連禍結讎。無有窮已。",
    "X74n1496_002:0766c11": "上總懺口業惡報竟。此廣舉口四惡業而次第懺",
    "X74n1496_002:0766c12": "之。其文有四可見○惡口者。怨恨罵詈。呪咀惡毒",
    "X74n1496_002:0766c13": "皆是○犬不可附曰獷。即醜惡粗強之語。不堪聽",
    "X74n1496_002:0766c14": "聞者是也。猥褻者。亦即醜惡不堪之謂。故云無所",
    "X74n1496_002:0766c15": "不至。連禍結讎者。即殃累永劫之謂。故云無有窮",
    "X74n1496_002:0766c16": "已。",
    "X74n1496_002:0766c17": "又或怨黷天地。訶責鬼神。貶斥聖賢。誣污良善。如是",
    "X74n1496_002:0766c18": "惡口所起罪業無量無邊。今日至誠。皆悉懺悔。",
    "X74n1496_002:0766c19": "怨黷訶責。今有瞋天罵地。呪雨呵風等類是也。貶",
    "X74n1496_002:0766c20": "斥者。抑也。擯也。誣污者。以惡言醜語。虗誣污其清",
    "X74n1496_002:0766c21": "名。故云誣污良善云。",
    "X74n1496_002:0766c22": "又復無始以來。至於今日。以妄語業作種種罪。意中",
    "X74n1496_002:0766c23": "希求名譽利養。匿情變詐。昧心厚顏。指有言空。指空",
    "X74n1496_002:0766c24": "言有。見言不見。不見言見。聞言不聞。不聞言聞。知言",
    "X74n1496_002:0767a01": "不知。不知言知。作言不作。不作言作。欺誷賢聖。誑惑",
    "X74n1496_002:0767a02": "世人。至於父子君臣親戚朋舊。有所談說。未嘗誠實。",
    "X74n1496_002:0767a03": "致使他人誤加聽信。亡家敗國。咸此之由。",
    "X74n1496_002:0767a04": "妄語者。全無影嚮。設為欺誑。故曰匿情。指有言空",
    "X74n1496_002:0767a05": "直至如是妄語。俱是匿情變詐。昧心厚顏處。瞞昧",
    "X74n1496_002:0767a06": "己心。面目可羞。故曰昧心厚顏。",
    "X74n1496_002:0767a07": "成假妖幻。每自稱讚。謂得四禪。四無色定。安那般那。",
    "X74n1496_002:0767a08": "妖幻者。假借外道邪術以惑人也○每自稱讚。直",
    "X74n1496_002:0767a09": "管下旋風土鬼皆至我所句。皆是自稱讚處。得四",
    "X74n1496_002:0767a10": "禪。謂得二字。直管下十六觀故得須陀洹等○得",
    "X74n1496_002:0767a11": "四禪者。謂得四禪天定也。初禪三天。二禪三天。三",
    "X74n1496_002:0767a12": "禪三天。四禪九天。色界共十八天也。宗敬錄云。一",
    "X74n1496_002:0767a13": "作異計。忻上厭下而修。是外道禪。二正信因果。亦",
    "X74n1496_002:0767a14": "以忻厭而修。是凡夫禪。三了生空理。證偏真道而",
    "X74n1496_002:0767a15": "修。是小乘禪。四達人法二空而修。是大乘禪○四",
    "X74n1496_002:0767a16": "無色定者。謂得四空天之禪定也。一空無邊處定。",
    "X74n1496_002:0767a17": "二識無邊處定。三無所有處定。四非想非非想處",
    "X74n1496_002:0767a18": "定。此四無色界空天。故云四無色定。安那般那見",
    "X74n1496_002:0767a19": "前。",
    "X74n1496_002:0767a20": "十六行觀得須陀洹。至阿羅漢。得辟支佛。不退菩薩。",
    "X74n1496_002:0767a21": "十六行觀者。論曰。初根處名為煖法。是總緣共相",
    "X74n1496_002:0767a22": "法。念住差別。如是所修能燒煩惱薪。聖道火前相。",
    "X74n1496_002:0767a23": "如鑽火位。初煖相生。能具觀察四聖諦境。由此具",
    "X74n1496_002:0767a24": "修十六行相。觀苦聖諦修四行相。一非常。若有還",
    "X74n1496_002:0767b01": "無。故謂非常。二苦。隨逐相惱故謂之苦。三空。觀空",
    "X74n1496_002:0767b02": "本無故謂之空。四非我。不自在故。謂之非我。次觀",
    "X74n1496_002:0767b03": "集聖諦修四行相。一因。生相似果故謂之因。二集。",
    "X74n1496_002:0767b04": "能生流轉故謂之集。三生。能牽生死故謂之生。四",
    "X74n1496_002:0767b05": "緣。能相和合故謂之緣。次觀滅聖諦修四行相。一",
    "X74n1496_002:0767b06": "滅。生死相違故謂之滅。二靜。除煩惱火故謂之靜。",
    "X74n1496_002:0767b07": "三妙。勝一切法故謂之妙。四離。能捨生死故謂之",
    "X74n1496_002:0767b08": "離。又次觀道聖諦修四行相。一道。能至非品故謂",
    "X74n1496_002:0767b09": "之道。二如。不顛不倒故謂之如。三行。聖足所履故",
    "X74n1496_002:0767b10": "謂之行。四出。永超生死故謂之出。總上觀四聖諦。",
    "X74n1496_002:0767b11": "修四行相。名為十六行觀○行者。修此煖已。次起",
    "X74n1496_002:0767b12": "頂法。猶如山頂。人不久住。若無諸難。必過此山至",
    "X74n1496_002:0767b13": "于彼山。若遇諸難。即便退還。若無諸難。必到于忍。",
    "X74n1496_002:0767b14": "既入忍位。于四諦境極堪忍故。次起世第一法。世",
    "X74n1496_002:0767b15": "中絕勝故。如是觀四諦境。總修十六行相。漸近見",
    "X74n1496_002:0767b16": "諦善根。無即緣欲界。若聖諦境而生無漏法忍。此",
    "X74n1496_002:0767b17": "之忍故名為法智○得四禪。四無色。安般那。十六",
    "X74n1496_002:0767b18": "行觀。是謂得行向。得須陀洹。中間該括斯陀含阿",
    "X74n1496_002:0767b19": "那含。以至阿羅漢。得辟支佛不退菩薩。是謂得果",
    "X74n1496_002:0767b20": "○以學入者。須陀洹斯陀含阿那含。無學入者。阿",
    "X74n1496_002:0767b21": "羅漢辟支佛。有學者。謂學意未滿故學。無學者。謂",
    "X74n1496_002:0767b22": "阿羅漢辟支佛。諸自利行修學以成。惟應作他利",
    "X74n1496_002:0767b23": "益事故○金剛經云。須陀洹名為入流。斯陀含名",
    "X74n1496_002:0767b24": "一往來。阿那含名為不來○阿羅漢有三義。謂應",
    "X74n1496_002:0767c01": "供殺賊無生。辟支佛謂獨覺。出無佛世。菩薩具云",
    "X74n1496_002:0767c02": "菩提薩埵。華言覺有情。",
    "X74n1496_002:0767c03": "天來。龍來。神來。鬼來。旋風土鬼。皆至我所。顯異惑眾。",
    "X74n1496_002:0767c04": "求其恭敬。四事供養。如是妄語所起罪業無量無邊。",
    "X74n1496_002:0767c05": "今日至誠。皆悉懺悔。",
    "X74n1496_002:0767c06": "天龍神鬼。不能常見。旋風。即今所謂鬼陣風。土鬼",
    "X74n1496_002:0767c07": "者。鄉土中鬼也○求其恭敬二句。正照應上希求",
    "X74n1496_002:0767c08": "名譽利養之意○四事供養。即飲食衣服臥具醫",
    "X74n1496_002:0767c09": "藥。涅槃名為四愛。",
    "X74n1496_002:0767c10": "又復無始以來。至於今日。以綺語業作種種罪。言辭",
    "X74n1496_002:0767c11": "華靡。翰墨艶麗。文過飾非。巧作歌曲。形容妖冶。摸寫",
    "X74n1496_002:0767c12": "婬態。使中下之流。動心失性。耽荒酒色。不能自返。或",
    "X74n1496_002:0767c13": "恣任私讐。忘其公議。彼雖忠臣孝子志士仁人。強作",
    "X74n1496_002:0767c14": "篇章。文致其惡。後世披覽。遂以為然。令其抱恨重泉。",
    "X74n1496_002:0767c15": "無所明白。如是綺語所起罪業無量無邊。今日至誠。",
    "X74n1496_002:0767c16": "皆悉懺悔。",
    "X74n1496_002:0767c17": "綺語者。文飾裝點。即巧言善謔翰華文藻婬詞艶",
    "X74n1496_002:0767c18": "曲皆是○華靡。美而文秀。艶麗。新而光明。所以能",
    "X74n1496_002:0767c19": "飾其非。令人信伏。看巧作形容摸寫。無非好作聰",
    "X74n1496_002:0767c20": "明。小奸小詐。矯現聲色。至于歌曲小說。令人好樂。",
    "X74n1496_002:0767c21": "致使耽荒迷戀而不能自返也。恣任私讐者。恣意",
    "X74n1496_002:0767c22": "任性。不念正人君子。移是掇非。設陷防而必染污",
    "X74n1496_002:0767c23": "之。無處伸解。致使重泉抱恨無所明白也。",
    "X74n1496_002:0767c24": "又復無始以來。至於今日。以兩舌業作種種罪。面譽",
    "X74n1496_002:0768a01": "背毀。巧語百端。向彼說此。向此說彼。惟知利己。不顧",
    "X74n1496_002:0768a02": "害他。讒閒君臣。誣毀良善。使君臣猜忌。父子不和。夫",
    "X74n1496_002:0768a03": "妻生離。親戚疎曠。師資恩喪。朋友道絕。至於交扇二",
    "X74n1496_002:0768a04": "國。渝盟失歡。結怨連兵。傷殺百姓。如是兩舌所起罪",
    "X74n1496_002:0768a05": "業無量無邊。今日至誠。向十方佛尊法聖眾。發露求",
    "X74n1496_002:0768a06": "哀。皆悉懺悔。",
    "X74n1496_002:0768a07": "兩舌者。面是背非。彼此搆釁者也○猜忌疑惑。懼",
    "X74n1496_002:0768a08": "恨之辭也。此只因其讒毀。故五倫之道。二國之好。",
    "X74n1496_002:0768a09": "使之各各疑惑不明。乃至于懷冤結恨。無由解釋",
    "X74n1496_002:0768a10": "者。皆在于斯。如惟知利己。不顧害他云云。",
    "X74n1496_002:0768a11": "願承是懺悔口四惡業。",
    "X74n1496_002:0768a12": "上來披誠懺悔已竟。下發願而求口四善業之功",
    "X74n1496_002:0768a13": "德。",
    "X74n1496_002:0768a14": "所生功德。生生世世。具八音聲。得四辯才。常說和合",
    "X74n1496_002:0768a15": "利益之語。其聲清雅。一切樂聞。善解眾生方俗言語。",
    "X74n1496_002:0768a16": "若有所說。應時應根。令彼聽者即得解悟。超凡入聖。",
    "X74n1496_002:0768a17": "開發慧眼。懺悔發願已。歸命禮三寶。",
    "X74n1496_002:0768a18": "佛有八音。顯揚論云。一極好音。二柔軟音。三和適",
    "X74n1496_002:0768a19": "音四尊慧音。五不女音。六不誤音。七深遠音。八不",
    "X74n1496_002:0768a20": "竭音○四辯才者。一義辯。顯了諸法之義。二法辯。",
    "X74n1496_002:0768a21": "稱說法之名字。三詞辯。能說名之語言。四樂說。必",
    "X74n1496_002:0768a22": "須樂說。前三出光明大辯○往昔所有口業。由于",
    "X74n1496_002:0768a23": "無智慧。無辯才故。今求常說和合利益等語。發願",
    "X74n1496_002:0768a24": "宜爾○方俗言語。四方風俗。華夷土音鄉語。各各",
    "X74n1496_002:0768b01": "不同。善解眾生者。如九天禽語。九地獸言亦在其",
    "X74n1496_002:0768b02": "內○前云先懺身三。次懺口四。其餘諸障。次第披",
    "X74n1496_002:0768b03": "陳。故下六根。次第披陳之文也。",
    "X74n1496_002:0768b04": "前已懺悔身三口四業竟。今當次第懺悔六根所作",
    "X74n1496_002:0768b05": "罪障。某等無始以來。至於今日。",
    "X74n1496_002:0768b06": "此下先舉六根罪相而懺悔也。",
    "X74n1496_002:0768b07": "或眼為色惑。愛染玄黃。紅綠朱紫。珍玩寶飾。或取男",
    "X74n1496_002:0768b08": "女長短黑白之相。姿態妖艶。起非法想。",
    "X74n1496_002:0768b09": "此列眼根相。",
    "X74n1496_002:0768b10": "或耳貪好聲。宮商絃管。伎樂歌唱。或取男女音聲語",
    "X74n1496_002:0768b11": "言啼笑之相。起非法想。",
    "X74n1496_002:0768b12": "列耳根相。宮商絃管之聲。不出五音宮商角徵羽",
    "X74n1496_002:0768b13": "也。",
    "X74n1496_002:0768b14": "或鼻藉名香沉檀龍麝鬱金蘇合。起非法想。",
    "X74n1496_002:0768b15": "列鼻根相。麝香狸也。",
    "X74n1496_002:0768b16": "或舌貪好味。鮮美甘肥。眾生血肉資養四大。更增苦",
    "X74n1496_002:0768b17": "本。起非法想。",
    "X74n1496_002:0768b18": "列舌根相。四大者。一地大。謂堅凝質礙。二水大。謂",
    "X74n1496_002:0768b19": "潤下滋愛。三火大。謂炎上生瞋。四風大。謂鼓籥操",
    "X74n1496_002:0768b20": "動。又六大。云五空大。謂不見邊表。六識大。謂萬法",
    "X74n1496_002:0768b21": "本源。殺食眾生血肉而資養四大。來生益多苦報。",
    "X74n1496_002:0768b22": "故曰更增苦本。",
    "X74n1496_002:0768b23": "或身樂華綺錦繡繒縠一切細滑七珍麗服。起非法",
    "X74n1496_002:0768b24": "想。",
    "X74n1496_002:0768c01": "列身根相。",
    "X74n1496_002:0768c02": "或意多亂想。觸向乖法。",
    "X74n1496_002:0768c03": "列意根相。",
    "X74n1496_002:0768c04": "由此六根所造罪業無量無邊。今日至誠。向十方佛",
    "X74n1496_002:0768c05": "尊法聖眾。皆悉懺悔。",
    "X74n1496_002:0768c06": "已懺六種罪相竟。下發願求成六種功德。",
    "X74n1496_002:0768c07": "願以懺悔眼根功德。願令此眼。徹見十方諸佛菩薩",
    "X74n1496_002:0768c08": "清淨法身。不以二相。",
    "X74n1496_002:0768c09": "不二相者。無眼色二相也。淨名云。有佛世尊。得真",
    "X74n1496_002:0768c10": "天眼。常在三昧。見諸不以二相。什曰。不為色作精",
    "X74n1496_002:0768c11": "麤二相。肇曰。真天眼。謂法身無相之目。萬色彌目。",
    "X74n1496_002:0768c12": "有若目前。未嘗不定。未嘗不見。故無眼色之二相",
    "X74n1496_002:0768c13": "也。",
    "X74n1496_002:0768c14": "願以懺悔耳根功德。願令此耳常聞十方諸佛賢聖",
    "X74n1496_002:0768c15": "所說正法。如教奉行。願以懺悔鼻根功德。願令此鼻",
    "X74n1496_002:0768c16": "常聞香積入法位香。捨離生死不淨臭穢。",
    "X74n1496_002:0768c17": "維摩經云。上方界分過四十二恒河沙佛土。有國",
    "X74n1496_002:0768c18": "名眾香。佛號香積。其國香氣。比于十方人天之香。",
    "X74n1496_002:0768c19": "最為第一。香積如來。無文字說法。但令菩薩。各各",
    "X74n1496_002:0768c20": "坐香樹下。聞斯妙香。即獲一切德藏三昧。故願聞",
    "X74n1496_002:0768c21": "香積入法位香。又香積如來。一切菩薩身諸毛孔",
    "X74n1496_002:0768c22": "皆香。",
    "X74n1496_002:0768c23": "願以懺悔舌根功德。願令此舌常飡法喜禪悅之食。",
    "X74n1496_002:0768c24": "不貪眾生血肉之味。",
    "X74n1496_002:0769a01": "泥洹經云。佛問福罽。得何法喜。對曰。比丘力藍。坐",
    "X74n1496_002:0769a02": "于樹下。時五百乘車過。人問曰。見羣車否。答曰不",
    "X74n1496_002:0769a03": "見。又問。聞車聲否。答曰不聞。曰時臥耶。言我不臥。",
    "X74n1496_002:0769a04": "時在道耶。其人歎曰。車聲[漓-禸][漓-禸]。覺而不聞。用心何",
    "X74n1496_002:0769a05": "專。難有乃爾。深嘉其志。遂得法喜○參禪入悟。則",
    "X74n1496_002:0769a06": "妙法自怡。禪理悅心。是為法味飽滿。故齋儀云。當",
    "X74n1496_002:0769a07": "願眾生。禪悅為食。法喜充滿者以此。葢曰以法喜",
    "X74n1496_002:0769a08": "禪悅為食也。維摩云。雖復飲食。而以禪悅為味。增",
    "X74n1496_002:0769a09": "一云。出世五食。一禪悅食。二願食。三念食。四解脫",
    "X74n1496_002:0769a10": "食。五法喜食也○孟子云。既飽以德。言飽乎仁義",
    "X74n1496_002:0769a11": "也。所以不願人之膏粱之味也。空門以法喜禪悅",
    "X74n1496_002:0769a12": "為食。不以飲食為味。當與此參看。",
    "X74n1496_002:0769a13": "願以懺悔身根功德。願令此身披如來衣。著忍辱鎧。",
    "X74n1496_002:0769a14": "臥無畏牀。坐法空座。",
    "X74n1496_002:0769a15": "法華經法師品云。入如來室。著如來衣。坐如來座。",
    "X74n1496_002:0769a16": "爾乃應為四眾廣說斯經。如來室者。一切眾生中",
    "X74n1496_002:0769a17": "大慈悲心是。如來衣者。柔和忍辱心是。如來座者",
    "X74n1496_002:0769a18": "一切法空是○修如來寂滅法。有佩服義。故云衣。",
    "X74n1496_002:0769a19": "忍辱為堅固義。故云鎧。鎧者。金甲也。處眾無畏。為",
    "X74n1496_002:0769a20": "安樂義。故云牀。四空禪。為靜定義。故云座。",
    "X74n1496_002:0769a21": "願以懺悔意根功德。願令此意成就十力。洞達五明。",
    "X74n1496_002:0769a22": "深觀二諦空平等理。從方便慧。入法流水。念念增明。",
    "X74n1496_002:0769a23": "顯發如來大無生忍。",
    "X74n1496_002:0769a24": "五明者。大論云。一聲明謂釋詁訓字。銓目流別。二",
    "X74n1496_002:0769b01": "工巧明。技藝機關。陰陽歷數。三醫方明。禁呪。閑邪。",
    "X74n1496_002:0769b02": "藥石針灸。四因明。考定邪正。研覈真偽。五內明。究",
    "X74n1496_002:0769b03": "暢五乘。因果妙理。此五明必願洞達○二諦者。一",
    "X74n1496_002:0769b04": "世俗諦。二第一義諦也。世俗諦者。佛事門中不捨",
    "X74n1496_002:0769b05": "一法。如勸臣以忠。勸子以孝。勸國以治。勸家以和。",
    "X74n1496_002:0769b06": "弘善示天堂之樂。治惡顯地獄之苦。皆依俗諦。第",
    "X74n1496_002:0769b07": "一義者。彰本寂之理。一性渾然。實際理地不受一",
    "X74n1496_002:0769b08": "塵。指萬有為真如。會三乘歸實際。此依第一義諦",
    "X74n1496_002:0769b09": "也。此二諦。及空平等理。俱願深觀○具足十力。五",
    "X74n1496_002:0769b10": "明二諦。空平等理。則為方便慧。而非乾慧矣。由此",
    "X74n1496_002:0769b11": "方便慧而起十妙行云云○十妙行者。一色心不",
    "X74n1496_002:0769b12": "二境妙行。二內外不二智妙行。三修性不二行妙",
    "X74n1496_002:0769b13": "行。四因果不二位妙行。五染淨不二法妙行。六依",
    "X74n1496_002:0769b14": "正不二感應妙行。七自他不二神通妙行。八三業",
    "X74n1496_002:0769b15": "不二說法妙行。九權實不二說法妙行。十受潤不",
    "X74n1496_002:0769b16": "二利益眷屬妙行。此十妙行也。因不二。故為妙行",
    "X74n1496_002:0769b17": "○十妙行總是方便慧處而生起○入法流水者。",
    "X74n1496_002:0769b18": "楞嚴云。欲愛乾枯。根境不偶。純是智慧。乾有其慧。",
    "X74n1496_002:0769b19": "名乾慧地。欲習初乾。未與如來法流水接。即以此",
    "X74n1496_002:0769b20": "心流入圓妙。妄想滅盡。中道純真。名信心住。便能",
    "X74n1496_002:0769b21": "起十妙行。便是與如來法流水接境界。即所謂流",
    "X74n1496_002:0769b22": "入圓妙是也○大無生忍。無生者。即不生不滅之",
    "X74n1496_002:0769b23": "法。而曰忍者。此法將證未證。如忍事人。非懷非出",
    "X74n1496_002:0769b24": "故名為忍。大無生忍者。此如來一乘無上之法也。",
    "X74n1496_002:0769c01": "故曰大。",
    "X74n1496_002:0769c02": "發願已。歸命禮常住三寶。",
    "X74n1496_002:0769c03": "發願總懺之結懺也。",
    "X74n1496_002:0769c05": "慈悲水懺法卷中",
    "X74n1496_002:0769c07": "西蜀九隴有泌。其泉厥名三昧。滌冤愆。迦諾啟真源。",
    "X74n1496_002:0769c08": "清淨通玄。其法廣流傳。",
    "X74n1496_002:0769c10": "音釋",
    "X74n1496_002:0769c11": "復應後文應(於京切。音英。後凡應當之應。俱平聲)。觀行(上古玩切。音貫。下胡孟切。",
    "X74n1496_002:0769c12": "去聲)。遠離(上於怨切。音淵遠之也。去聲。下力地切。音利。漸相遠也。凡遠之離之。皆去聲)。王",
    "X74n1496_002:0769c13": "四王(于放切。音旺據其身臨天下而言曰王。則去聲)。長養(上止兩切。音掌。下以兩切。陽上",
    "X74n1496_002:0769c14": "聲)。",
    "X74n1496_002:0769c15": "障學文般(北末切音鉢)。數息數(所主切上聲)。樂說樂(魚教切去聲)。",
    "X74n1496_002:0769c16": "觸向文轗軻(上苦感切。音坎下口我切。音可)。縈(于平切音營)。排(步皆切音牌)。",
    "X74n1496_002:0769c17": "一闡提文闡(齒善切音憚)。毀(呼對切。去聲。忌其人而毀之。則去聲)。戾(力濟切。音",
    "X74n1496_002:0769c18": "利)。八王(去聲)。麤(倉胡切音粗)。",
    "X74n1496_002:0769c19": "殺害文已字巳(書正體不釋)。尋(徐心切)。為(于貴切音位)。蝮蠍(上方",
    "X74n1496_002:0769c20": "六切。音福。下許竭切。音歇。[?*(一/巾)]虎螫人)。麞(止兩切。音張。麋大于鹿有角。麞小于鹿無角)。熊羆",
    "X74n1496_002:0769c21": "(上胡容切。音雄下布眉切。音[(白-日+田)/廾])。弶(其亮切強去聲)。撥(北末切般入聲)。彈射射(常亦切。音",
    "X74n1496_002:0769c22": "石。若射物而言。則入聲)。罟(公土切。音古。網之總名)。蜆(呼典切音顯)。蚌(步頃切音棒。又",
    "X74n1496_002:0769c23": "去聲亦同)。竄(七亂切)。場(夷益切音亦)。儈(古外切音膾)。推(通回切退平聲)。著(直略",
    "X74n1496_002:0769c24": "切)。坑塹(上丘更切。同阬。下七艷切。籤去聲)。壞(古外切。音怪。凡物不自敗而毀之。則音怪)。",
    "X74n1496_002:0770a01": "磓磹(上都回切。音堆。下徒念切。甜去聲)。轠轢(上查無此字。或是輘。下郎狄切。音歷。轣車",
    "X74n1496_002:0770a02": "陵踐也。亦未可知)。蠱(公土切音古)。蚋(儒稅切音芮)。掐嚙(上苦洽切。嵌入聲。下五考",
    "X74n1496_002:0770a03": "切。音咬)。桁械(上胡剛切。音杭。下胡戒切。音懈。桎梏也)。拉(落合切音蠟)。掠(力灼切。音",
    "X74n1496_002:0770a04": "略)。打(字義當音。都領切。音頂。从手从丁。不知因何轉為丁雅切。然俱解擊也。二音俱可从)。蹴",
    "X74n1496_002:0770a05": "(子六切音足)。踏(達合切談入聲)。",
    "X74n1496_002:0770a06": "劫盜文不道之道(杜到切。去聲。治也。言也。與道德之道。音杜稿切者。不同)。罹",
    "X74n1496_002:0770a07": "(力之切音離)。估(公土切音古)。豉(時吏切。音示。六書从叔)。繒(慈陵切音情)。摘(側格",
    "X74n1496_002:0770a08": "切。音窄。取也)。誷(文紡切。音網。誣也)。拓(他各切。音托。推開也)。殂(叢租切音徂)。銖(尚朱",
    "X74n1496_002:0770a09": "切。音殊)。合(古沓切音閤)。斷(徒管切團上聲)。常雨之雨(羊遇切。去聲自上下曰雨)。",
    "X74n1496_002:0770a10": "婬欲文嘲(陟交切爪平聲)。桎梏(上職日切。音質。足械也。下百祿切。音谷。手械也)。",
    "X74n1496_002:0770a11": "口四文鴝鵅(上居侯切。音鈎。下各[客*鳥]切。音格)。僧惡之惡(烏故切去聲)。獷",
    "X74n1496_002:0770a12": "(古勇切公上聲)。詈(力地切。音利。正斥曰罵。旁及曰詈)。銜(胡嵓切音鹹)。黷(杜谷切音讀)。",
    "X74n1496_002:0770a13": "斥(昌石切。音尺。擯也)。文過文致二文(無悶切。去聲。飾也)。摸(莫胡切音模)。",
    "X74n1496_002:0770a14": "強(丘兩切。羌上聲。抑人使从我也)。披(篇夷切音批)。渝(容朱切。音俞。變也)。",
    "X74n1496_002:0770a15": "六根文鼻(皮意切。音避。今讀入聲者非)。麝(神夜切音射)。縠(胡谷切音斛)。",
    "X74n1496_002:0770a16": "註音釋",
    "X74n1496_002:0770a17": "觀因緣文註餌(如至切。去聲釣啗魚者)。繭(吉典切堅上聲)。",
    "X74n1496_002:0770a18": "觀果報註汩(古忽切。音骨。沒也)。紺(古暗切甘去聲)。",
    "X74n1496_002:0770a19": "除障註盲(眉庚切音萌)。易(以智切音異)。迅(思晉切。音信。疾也)。殑(渠京切。音",
    "X74n1496_002:0770a20": "擎)。楞(盧登切。音冷。平聲)。差(初加切音嗏)。撓(乃交切音鐃)。",
    "X74n1496_002:0770a21": "聖道註滲(所禁切。森去聲。漏也)。杲(古老切。高上聲。日出也)。",
    "X74n1496_002:0770a22": "業力甚深註歹(多改切。戴上聲。好之反也)。迍(與屯同迍邅)。另(力正切音令)。",
    "X74n1496_002:0770a23": "麫(莫見切音面)。販(方諫切。翻去聲賤買貴賣耳)。",
    "X74n1496_002:0770a24": "三十二相註輻(方六切音福)。縵(謨官切滿平聲)。跟(古痕切音根)。腨(上演",
    "X74n1496_002:0770b01": "切。善上聲。足肚也)。腋(夷益切音亦)。頰(古協切。音劫。面旁)。睫(即涉切音接)。",
    "X74n1496_002:0770b02": "八十好註纖(思亷切。音暹。細微也)。踝(戶瓦切。華上聲足兩旁內外曰踝)。逶迤",
    "X74n1496_002:0770b03": "(上烏魁切。音威下延知切。音夷)。臍(前西切音齊)。",
    "X74n1496_002:0770b04": "殺業註逞(丑郢切。稱上聲。矜而自呈也)。饕(也刀切音滔)。躲(丁可切多上聲)。黏",
    "X74n1496_002:0770b05": "(魚占切音嚴)。竄(七亂切)。豢(胡慣切音宦)。揣(楚委切吹上聲)。阱(疾正切音淨)。螘",
    "X74n1496_002:0770b06": "(語綺切音疑)。囹圄(上離呈切。音陵。下偶許切。音語)。笞(抽知切。音鴟。鞭笞也)。踘(居六切。音",
    "X74n1496_002:0770b07": "匊)。",
    "X74n1496_002:0770b08": "盜業註酷(枯谷切音哭)。售(除留切音酬)。戍(色豫切音恕)。譌(五禾切音囮。傳",
    "X74n1496_002:0770b09": "謬也)。鬻(余六切。音欲。賣也)。殞(羽敏切。音允。歿也)。",
    "X74n1496_002:0770b10": "婬業註悍(侯幹切。音翰。強狠也)。馴(詳均切音巡)。鐐(連條切音聊)。肘(止酉切。周",
    "X74n1496_002:0770b11": "上聲)。",
    "X74n1496_002:0770b12": "口四註鵋鶀(上忌寄切。音忌。下去其切。音欺)。咀(再呂切睢上聲)。釁(許慎切欣去聲)。",
    "X74n1496_002:0770b13": "六根註籥(弋灼切音藥)。罽(吉器切音記)。[漓-禸](許容切音胷)。詁(公土切音古。通",
    "X74n1496_002:0770b14": "古今之言。而明其故也)。銓(丑緣切。音詮。衡也。量也。度也)。"
}