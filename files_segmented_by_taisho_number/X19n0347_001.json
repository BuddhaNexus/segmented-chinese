{
    "X19n0347_001:0549a03": "維摩經評註",
    "X19n0347_001:0549a04": "　維摩經評注目次",
    "X19n0347_001:0549a06": "卷一　十譬贊　佛國品",
    "X19n0347_001:0549a07": "卷二　方便品卷三　弟子品",
    "X19n0347_001:0549a08": "卷四　菩薩品卷五　問疾品",
    "X19n0347_001:0549a09": "卷六　不思議品卷七　觀眾生品",
    "X19n0347_001:0549a10": "卷八　佛道品卷九　入不二法門品",
    "X19n0347_001:0549a11": "卷十　香積佛品卷十一　菩薩行品",
    "X19n0347_001:0549a12": "卷十二　見阿閦佛品卷十三　法供養品",
    "X19n0347_001:0549a13": "卷十四　囑累品",
    "X19n0347_001:0549a15": "謝康樂維摩詰十譬贊",
    "X19n0347_001:0549a16": "飛沫泡合",
    "X19n0347_001:0549a17": "水性本無泡。激流遂聚沫。即異成狀貌。消散歸虗[壑土+丘]。",
    "X19n0347_001:0549a18": "君子識根本。安事勞與奪。愚俗駭變化。橫復生欣怛。",
    "X19n0347_001:0549a19": "燄",
    "X19n0347_001:0549a20": "性內相表狀。非炎安知火。新新相推移。熒熒非向我。",
    "X19n0347_001:0549a21": "如何滯著人。終歲迷因果。",
    "X19n0347_001:0549a22": "芭蕉",
    "X19n0347_001:0549a23": "生分本多端。芭蕉知不一。含蕚不結核。敷華何由實。",
    "X19n0347_001:0549a24": "至人善取譬。無宰誰能律。莫昵緣合時。當視分散日。",
    "X19n0347_001:0549b01": "聚幻",
    "X19n0347_001:0549b02": "幻工非同異。誰復謂非真。一從逝物過。既往亦何陳。",
    "X19n0347_001:0549b03": "謬者疑久近。達者皆自賓。勿起離合情。會無百代人。",
    "X19n0347_001:0549b04": "夢",
    "X19n0347_001:0549b05": "覺謂寢無知。寐中非無見。意狀照眼前。好惡迭萬變。",
    "X19n0347_001:0549b06": "既悟眇已往。惜為浮物戀。孰視婆娑畵。寧當非赤縣。",
    "X19n0347_001:0549b07": "影響合",
    "X19n0347_001:0549b08": "影響順形聲。資物故生理。一旦揮霍去。何因相像似。",
    "X19n0347_001:0549b09": "群有靡不然。眛漠呼自己。四色尚無本。八微欲安恃。",
    "X19n0347_001:0549b10": "浮雲",
    "X19n0347_001:0549b11": "泛濫明月陰。薈蔚南山雨。能為變動用。在我竟無取。",
    "X19n0347_001:0549b12": "俄已就飛散。豈復得攢聚。諸法既無我。何由有我所。",
    "X19n0347_001:0549b13": "電",
    "X19n0347_001:0549b14": "倐爍驚電過。可見不可逐。恒物生滅後。誰復覈遲速。",
    "X19n0347_001:0549b15": "慎勿空留念。橫使神理恧。發已道易孚。忘情長之福。",
    "X19n0347_001:0549c07": "維摩詰所說經卷一",
    "X19n0347_001:0549c08": "姚秦三藏法師鳩摩羅什譯",
    "X19n0347_001:0549c09": "佛國品",
    "X19n0347_001:0549c10": "如是我聞。一時佛在毗耶離。菴羅樹園。與大比",
    "X19n0347_001:0549c11": "丘眾八千人俱。菩薩三萬二千。眾所知識。大智",
    "X19n0347_001:0549c12": "本行。皆悉成就。諸佛威神之所建立。為護法城。",
    "X19n0347_001:0549c13": "受持正法。能師子吼。名聞十方。眾人不請。友而",
    "X19n0347_001:0549c14": "安之。紹隆三寶。能使不絕。降伏魔怨。制諸外道。",
    "X19n0347_001:0549c15": "悉已清淨。永離蓋纏。心常安住無礙解脫。念定",
    "X19n0347_001:0549c16": "總持。辯才不斷。布施持戒忍辱精進禪定智慧",
    "X19n0347_001:0549c17": "及方便力。無不具足。逮無所得不起法忍。已能",
    "X19n0347_001:0549c18": "隨順轉不退輪。善解法相。知眾生根。蓋諸大眾。",
    "X19n0347_001:0550a01": "得無所畏。功德智慧。以修其心。相好嚴身。色像",
    "X19n0347_001:0550a02": "第一。捨諸世間所有飾好。名稱高遠。踰於須彌。",
    "X19n0347_001:0550a03": "深信堅固。猶若金剛。法寶普照而雨甘露。於眾",
    "X19n0347_001:0550a04": "言音。微妙第一。深入緣起。斷諸邪見有無二邊。",
    "X19n0347_001:0550a05": "無復餘習。演法無畏。猶師子吼。其所講說。乃如",
    "X19n0347_001:0550a06": "雷震。無有量已過量。集眾法寶。如海導師。了達",
    "X19n0347_001:0550a07": "諸法深妙之義。善知眾生往來所趣及心所行。",
    "X19n0347_001:0550a08": "近無等等佛自在慧。十力無畏。十八不共。關閉",
    "X19n0347_001:0550a09": "一切諸惡趣門而生五道以現其身。為大醫王。",
    "X19n0347_001:0550a10": "善療眾病。應病與藥。令得服行。無量功德皆成",
    "X19n0347_001:0550a11": "就。無量佛土皆嚴淨。其見聞者。無不蒙益。諸有",
    "X19n0347_001:0550a12": "所作。亦不唐捐。如是一切功德。皆悉具足。其名",
    "X19n0347_001:0550a13": "曰等觀菩薩。不等觀菩薩。等不等觀菩薩。定自",
    "X19n0347_001:0550a14": "在王菩薩。法自在王菩薩。法相菩薩。光相菩薩。",
    "X19n0347_001:0550a15": "光嚴菩薩。大嚴菩薩。寶積菩薩。辯積菩薩。寶手",
    "X19n0347_001:0550a16": "菩薩。寶印手菩薩。常舉手菩薩。常下手菩薩。常",
    "X19n0347_001:0550a17": "慘菩薩。喜根菩薩。喜王菩薩。辯音菩薩。虗空藏",
    "X19n0347_001:0550a18": "菩薩。執寶炬菩薩。寶勇菩薩。寶見菩薩。帝網菩",
    "X19n0347_001:0550a19": "薩。明網菩薩。無緣觀菩薩。慧積菩薩。寶勝菩薩。",
    "X19n0347_001:0550a20": "天王菩薩。壞魔菩薩。電德菩薩。自在王菩薩。功",
    "X19n0347_001:0550a21": "德相嚴菩薩。師子吼菩薩。雷音菩薩。山相擊音",
    "X19n0347_001:0550a22": "菩薩。香象菩薩。白香象菩薩。常精進菩薩。不休",
    "X19n0347_001:0550a23": "息菩薩。妙生菩薩。華嚴菩薩。觀世音菩薩。得大",
    "X19n0347_001:0550a24": "勢菩薩。梵網菩薩。寶杖菩薩。無勝菩薩。嚴土菩",
    "X19n0347_001:0550b01": "薩。金髻菩薩。珠髻菩薩。彌勒菩薩。文殊師利法",
    "X19n0347_001:0550b02": "王子菩薩。如是等三萬二千人。復有萬梵天王",
    "X19n0347_001:0550b03": "尸棄等。從餘四天下。來詣佛所而為聽法。復有",
    "X19n0347_001:0550b04": "萬二千天帝。亦從餘四天下。來在會坐。并餘大",
    "X19n0347_001:0550b05": "威力諸天。龍神夜叉。乾闥婆。阿修羅。迦樓羅。緊",
    "X19n0347_001:0550b06": "那羅。摩睺羅伽等。悉來會坐。諸比丘。比丘尼。優",
    "X19n0347_001:0550b07": "婆塞。優婆夷。俱來會坐。彼時佛與無量百千之",
    "X19n0347_001:0550b08": "眾。恭敬圍繞。而為說法。譬如須彌山王。顯于大",
    "X19n0347_001:0550b09": "海。安處眾寶師子之座。蔽於一切諸來大眾。",
    "X19n0347_001:0550b10": "爾時毗耶離城。有長者子。名曰寶積。與五百長",
    "X19n0347_001:0550b11": "者子。俱持七寶蓋。來詣佛所。頭面禮足。各以其",
    "X19n0347_001:0550b12": "蓋。共供養佛。佛之威神。令諸寶蓋合成一蓋。遍",
    "X19n0347_001:0550b13": "覆三千大千世界。而此世界廣長之相。悉於中",
    "X19n0347_001:0550b14": "現。又此三千大千世界。諸須彌山。雪山。目真隣",
    "X19n0347_001:0550b15": "陀山。摩訶目真隣陀山。香山。寶山。金山。黑山。鐵",
    "X19n0347_001:0550b16": "圍山。大鐵圍山。大海江河。川流泉源。及日月星",
    "X19n0347_001:0550b17": "辰。天宮龍宮。諸尊神宮。悉現於寶蓋中。又十方",
    "X19n0347_001:0550b18": "諸佛。諸佛說法。亦現於寶蓋中。爾時一切大眾。",
    "X19n0347_001:0550b19": "覩佛神力。歎未曾有。合掌禮佛。瞻仰尊顏。目不",
    "X19n0347_001:0550b20": "暫捨。長者子寶積。即於佛前。以偈頌曰。",
    "X19n0347_001:0550b21": "　目淨修廣如青蓮　　心淨已度諸禪定",
    "X19n0347_001:0550b22": "　久積淨業稱無量　　導眾以寂故稽首",
    "X19n0347_001:0550b23": "　既見大聖以神變　　普現十方無量土",
    "X19n0347_001:0550b24": "　其中諸佛演說法　　於是一切悉見聞",
    "X19n0347_001:0550c01": "　法王法力超羣生　　常以法財施一切",
    "X19n0347_001:0550c02": "　能善分別諸法相　　於第一義而不動",
    "X19n0347_001:0550c03": "　已於諸法得自在　　是故稽首此法王",
    "X19n0347_001:0550c04": "　說法不有亦不無　　以因緣故諸法生",
    "X19n0347_001:0550c05": "　無我無造無受者　　善惡之業亦不亡",
    "X19n0347_001:0550c06": "　始在佛樹力降魔　　得甘露滅覺道成",
    "X19n0347_001:0550c07": "　已無心意無受行　　而悉摧伏諸外道",
    "X19n0347_001:0550c08": "　三轉法輪於大千　　其輪本來常清淨",
    "X19n0347_001:0550c09": "　天人得道此為證　　三寶於是現世間",
    "X19n0347_001:0550c10": "　以斯妙法濟羣生　　一受不退常寂然",
    "X19n0347_001:0550c11": "　度老病死大醫王　　當禮法海德無邊",
    "X19n0347_001:0550c12": "　毀譽不動如須彌　　於善不善等以慈",
    "X19n0347_001:0551a01": "　心行平等如虗空　　孰聞人寶不敬承",
    "X19n0347_001:0551a02": "　今奉世尊此微蓋　　於中現我三千界",
    "X19n0347_001:0551a03": "　諸天龍神所居宮　　乾闥婆等及夜叉",
    "X19n0347_001:0551a04": "　悉見世間諸所有　　十力哀現是化變",
    "X19n0347_001:0551a05": "　眾覩希有皆歎佛　　今我稽首三界尊",
    "X19n0347_001:0551a06": "　大聖法王眾所歸　　淨心觀佛靡不欣",
    "X19n0347_001:0551a07": "　各見世尊在其前　　斯則神力不共法",
    "X19n0347_001:0551a08": "　佛以一音演說法　　眾生隨類各得解",
    "X19n0347_001:0551a09": "　皆謂世尊同其語　　斯則神力不共法",
    "X19n0347_001:0551a10": "　佛以一音演說法　　眾生各各隨所解",
    "X19n0347_001:0551a11": "　普得受行獲其利　　斯則神力不共法",
    "X19n0347_001:0551a12": "　佛以一音演說法　　或有恐畏或歡喜",
    "X19n0347_001:0551a13": "　或生厭離或斷疑　　斯則神力不共法",
    "X19n0347_001:0551a14": "　稽首十力大精進　　稽首已得無所畏",
    "X19n0347_001:0551a15": "　稽首住於不共法　　稽首一切大導師",
    "X19n0347_001:0551a16": "　稽首能斷眾結縛　　稽首已到於彼岸",
    "X19n0347_001:0551a17": "　稽首能度諸世間　　稽首永離生死道",
    "X19n0347_001:0551a18": "　悉知眾生來去相　　善於諸法得解脫",
    "X19n0347_001:0551a19": "　不著世間如蓮華　　常善入於空寂行",
    "X19n0347_001:0551a20": "　達諸法相無罣礙　　稽首如空無所依",
    "X19n0347_001:0551a21": "爾時長者子寶積。說此偈已。白佛言。世尊。是五",
    "X19n0347_001:0551a22": "百長者子。皆已發阿耨多羅三藐三菩提心。願",
    "X19n0347_001:0551a23": "聞得佛國土清淨。唯願世尊。說諸菩薩淨土之",
    "X19n0347_001:0551a24": "行。佛言善哉寶積乃能為諸菩薩。問於如來淨",
    "X19n0347_001:0551b01": "土之行。諦聽諦聽。善思念之。當為汝說。於是寶",
    "X19n0347_001:0551b02": "積與五百長者子。受教而聽。佛言寶積。眾生之",
    "X19n0347_001:0551b03": "類。是菩薩佛土。所以者何。菩薩隨所化眾生而",
    "X19n0347_001:0551b04": "取佛土。隨所調伏眾生而取佛土。隨諸眾生。應",
    "X19n0347_001:0551b05": "以何國。入佛智慧。而取佛土。隨諸眾生。應以何",
    "X19n0347_001:0551b06": "國。起菩薩根。而取佛土。所以者何。菩薩取於淨",
    "X19n0347_001:0551b07": "國。皆為饒益諸眾生故。譬如有人。欲於空地。造",
    "X19n0347_001:0551b08": "立宮室。隨意無礙。若於虗空。終不能成。菩薩如",
    "X19n0347_001:0551b09": "是。為成就眾生故。願取佛國。願取佛國者。非於",
    "X19n0347_001:0551b10": "空也。寶積。當知直心是菩薩淨土。菩薩成佛時。",
    "X19n0347_001:0551b11": "不諂眾生。來生其國。深心是菩薩淨土。菩薩成",
    "X19n0347_001:0551b12": "佛時。具足功德眾生。來生其國。菩提心。是菩薩",
    "X19n0347_001:0551b13": "淨土。菩薩成佛時。大乘眾生。來生其國。布施是",
    "X19n0347_001:0551b14": "菩薩淨土。菩薩成佛時。一切能捨眾生。來生其",
    "X19n0347_001:0551b15": "國。持戒是菩薩淨土。菩薩成佛時。行十善道滿",
    "X19n0347_001:0551b16": "願眾生。來生其國。忍辱是菩薩淨土。菩薩成佛",
    "X19n0347_001:0551b17": "時。三十二相莊嚴眾生。來生其國。精進是菩薩",
    "X19n0347_001:0551b18": "淨土。菩薩成佛時。勤修一切功德眾生。來生其",
    "X19n0347_001:0551b19": "國。禪定是菩薩淨土。菩薩成佛時。攝心不亂眾",
    "X19n0347_001:0551b20": "生。來生其國。智慧是菩薩淨土。菩薩成佛時。正",
    "X19n0347_001:0551b21": "定眾生。來生其國。四無量心。是菩薩淨土。菩薩",
    "X19n0347_001:0551b22": "成佛時。成就慈悲喜捨眾生。來生其國。四攝法",
    "X19n0347_001:0551b23": "是菩薩淨土。菩薩成佛時。解脫所攝眾生。來生",
    "X19n0347_001:0551b24": "其國。方便是菩薩淨土。菩薩成佛時。於一切法",
    "X19n0347_001:0551c01": "方便無閡眾生。來生其國。三十七道品。是菩薩",
    "X19n0347_001:0551c02": "淨土。菩薩成佛時。念處正勤神足根力覺道眾",
    "X19n0347_001:0551c03": "生。來生其國。迴向心。是菩薩淨土。菩薩成佛時。",
    "X19n0347_001:0551c04": "得一切具足功德國土。說除八難。是菩薩淨土。",
    "X19n0347_001:0551c05": "菩薩成佛時。國土無有三惡八難。自守戒行。不",
    "X19n0347_001:0551c06": "譏彼闕是菩薩淨土。菩薩成佛時。國土無有犯",
    "X19n0347_001:0551c07": "禁之名。十善。是菩薩淨土。菩薩成佛時。命不中",
    "X19n0347_001:0551c08": "夭。大富梵行。所言誠諦。常以輭語。眷屬不離。善",
    "X19n0347_001:0551c09": "和諍訟。言必饒益。不嫉不恚。正見眾生。來生其",
    "X19n0347_001:0551c10": "國。如是寶積。菩薩隨其直心。則能發行。隨其發",
    "X19n0347_001:0551c11": "行。則得深心。隨其深心。則意調伏。隨其調伏。則",
    "X19n0347_001:0551c12": "如說行。隨如說行。則能迴向。隨其迴向。則有方",
    "X19n0347_001:0552a01": "便。隨其方便。則成就眾生。隨成就眾生。則佛土",
    "X19n0347_001:0552a02": "淨。隨佛土淨。則說法淨。隨說法淨。則智慧淨。隨",
    "X19n0347_001:0552a03": "智慧淨。則其心淨。隨其心淨。則一切功德淨。是",
    "X19n0347_001:0552a04": "故寶積若菩薩欲得淨土。當淨其心。隨其心淨。",
    "X19n0347_001:0552a05": "則佛土淨。",
    "X19n0347_001:0552a06": "爾時舍利弗。承佛威神。作是念。若菩薩心淨。則",
    "X19n0347_001:0552a07": "佛土淨者。我世尊。本為菩薩時。意豈不淨。而是",
    "X19n0347_001:0552a08": "佛土不淨若此。佛知其念。即告之言。於意云何。",
    "X19n0347_001:0552a09": "日月豈不淨耶。而盲者不見。對曰不也。世尊是",
    "X19n0347_001:0552a10": "盲者過。非日月咎。舍利弗。眾生罪故。不見如來",
    "X19n0347_001:0552a11": "國土嚴淨。非如來咎。舍利弗。我此土淨。而汝不",
    "X19n0347_001:0552a12": "見。爾時螺髻梵王。語舍利弗。勿作是念。謂此佛",
    "X19n0347_001:0552a13": "土。以為不淨。所以者何。我見釋迦牟尼佛土清",
    "X19n0347_001:0552a14": "淨。譬如自在天宮。舍利弗言。我見此土。丘陵坑",
    "X19n0347_001:0552a15": "坎。荊棘沙礫。土石諸山。穢惡充滿。螺髻梵王言。",
    "X19n0347_001:0552a16": "仁者心有高下。不依佛慧。故見此土。為不淨耳。",
    "X19n0347_001:0552a17": "舍利弗。菩薩於一切眾生。悉皆平等。深心清淨。",
    "X19n0347_001:0552a18": "依佛智慧。則能見此佛土清淨。於是佛以足指",
    "X19n0347_001:0552a19": "按地。即時三千大千世界。若干百千珍寶嚴飾。",
    "X19n0347_001:0552a20": "譬如寶莊嚴佛無量功德寶莊嚴土。一切大眾。",
    "X19n0347_001:0552a21": "歎未曾有。而皆自見。坐寶蓮華。佛告舍利弗。汝",
    "X19n0347_001:0552a22": "且觀是佛土嚴淨。舍利弗言。唯然世尊。本所不",
    "X19n0347_001:0552a23": "見。本所不聞。今佛國土。嚴淨悉現。佛告舍利弗。",
    "X19n0347_001:0552a24": "我佛國土常淨若此。為欲度斯下劣人故。示是",
    "X19n0347_001:0552b01": "眾惡不淨土耳。譬如諸天。共寶器食。隨其福德。",
    "X19n0347_001:0552b02": "飯色有異。如是。舍利弗。若人心淨。便見此土功",
    "X19n0347_001:0552b03": "德莊嚴。當佛現此國土嚴淨之時。寶積所將五",
    "X19n0347_001:0552b04": "百長者子。皆得無生法忍。八萬四千人。皆發阿",
    "X19n0347_001:0552b05": "耨多羅三藐三菩提心。佛攝神足。於是世界。還",
    "X19n0347_001:0552b06": "復如故。求聲聞乘。三萬二千。諸天及人。知有為",
    "X19n0347_001:0552b07": "法皆悉無常。遠塵離垢得法眼淨。八千比丘。不"
}