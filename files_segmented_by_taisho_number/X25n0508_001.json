{
    "X25n0508_001:0868c04": " 金剛經闡說序",
    "X25n0508_001:0868c06": "余觀註此經者。類皆高談元妙。騁其辭鋒。不顧經文",
    "X25n0508_001:0868c07": "之上下前後。往往自相矛盾。甚至求深愈晦。欲望其",
    "X25n0508_001:0868c08": "受持讀誦為人解說尠矣。余當此困心橫慮時。竊假",
    "X25n0508_001:0868c09": "得數部紬繹之。擇其說之顯而明者錄之。於經之段",
    "X25n0508_001:0868c10": "落意旨所在。竊不揣其固陋。而參以鄙見。總以經中",
    "X25n0508_001:0868c11": "橫說竪說。丁甯反覆。無非以明心見性為不二門要",
    "X25n0508_001:0868c12": "著。不事藻詞。人人可以解說。庶有少益乎。或云佛欲",
    "X25n0508_001:0868c13": "以明心見性示人。則直說法就是了。何以經中隨說",
    "X25n0508_001:0868c14": "隨掃。似又欲人向元微尋去矣。余曰不不。此乃見佛",
    "X25n0508_001:0868c15": "之慈悲處。何以故。人之心性本明。因溺於四相六塵。",
    "X25n0508_001:0868c16": "以失其本來之明。佛不得已假之言說。若人能復其",
    "X25n0508_001:0868c17": "本來之明。則一切言說譬喻。已屬添設。若不掃去。是",
    "X25n0508_001:0868c18": "顯然以佛法自居。佛所不願也。蓋欲人即說處思。復",
    "X25n0508_001:0868c19": "即掃處思。恍然悟本來之自性。佛乃不得已而說也。",
    "X25n0508_001:0868c20": "此正如來護念付囑之深意耳。",
    "X25n0508_001:0868c21": "嘉慶二十一年秋七月上浣古閩白雲山人存吾",
    "X25n0508_001:0868c22": "氏手題於姑蘇會垣之淨信堂",
    "X25n0508_001:0869a06": " 捐刊金剛經闡說序",
    "X25n0508_001:0869a08": "葢聞",
    "X25n0508_001:0869a09": "佛道宏深。以慈悲而利物。神功廣大。以智慧而覺人。",
    "X25n0508_001:0869a10": "故先天地而不見其始。後天地而不見其終。觀於金",
    "X25n0508_001:0869a11": "剛般若波羅蜜經。葢可見矣。是經也。論不空之空。證",
    "X25n0508_001:0869a12": "無相之相。闡明虗妄。即六如而可知。推測根源。於四",
    "X25n0508_001:0869a13": "相而可悟。誠諸佛傳燈之奧旨。大乘闡道之統宗。而",
    "X25n0508_001:0869a14": "羣生明心見性之心法也。雖然法由心得。非經無以",
    "X25n0508_001:0869a15": "寓夫法。經因人明。非言無以著夫經。世以經傳。非梓",
    "X25n0508_001:0869a16": "無以公夫世考。自唐宋以至元明。釋是經。鋟是經者。",
    "X25n0508_001:0869a17": "分門別戶。汗牛充棟。而求其剖真言之至當。衷秘旨",
    "X25n0508_001:0869a18": "之弗違。唯白雲山人之金剛經闡說。為甚詳矣。夫白",
    "X25n0508_001:0869a19": "雲山人者。古閩鄉進士　存吾陳先生也。先生諱玉",
    "X25n0508_001:0869a20": "篇。公身膺花縣治試絃歌。職歷黃堂。春分桃李。公餘",
    "X25n0508_001:0869a21": "之暇。仰慕真如。闡說此經。通明法相。使讀之者。如仰",
    "X25n0508_001:0869a22": "寶鏡於中天。誦之者。若得明珠於滄海。惜乎。因心種",
    "X25n0508_001:0869a23": "果。棃棗未登。幸也。以福為田。子孫永守。無奈一字一",
    "X25n0508_001:0869a24": "編。必藉檀那之力。寸楮寸版。無非長者之金。於是冀",
    "X25n0508_001:0869b01": "樂善之有同心。望樂施而無吝色。或慨捐白鏹。固屬",
    "X25n0508_001:0869b02": "落落大方。或勉助青蚨。亦願多多益善。伏祈共鑒葵",
    "X25n0508_001:0869b03": "心。少伸蓮舌。俾夫鏤成卷軸。用廣",
    "X25n0508_001:0869b04": "如來之慈悲。刷送流傳。大啟眾生之智慧。是為序。",
    "X25n0508_001:0869b05": "同治六年歲次丁卯梅夏臺陽洪壽椿敬撰於海",
    "X25n0508_001:0869b06": "東尋樂山房之西軒",
    "X25n0508_001:0869b10": "凡例",
    "X25n0508_001:0869b11": "是經所註故實。悉照鄧葵園太守輯註抄錄。依原",
    "X25n0508_001:0869b12": "本不繫註者姓名。其餘採某氏說者。則繫之。非敢",
    "X25n0508_001:0869b13": "掠美也。",
    "X25n0508_001:0869b14": "是經自來分為三十二分。各有標題。偽托傳為梁",
    "X25n0508_001:0869b15": "昭明太子所定。似屬淺陋。當是後人亦有分作數",
    "X25n0508_001:0869b16": "章者。究亦不見得了當。今只逐段直解說去。讀者",
    "X25n0508_001:0869b17": "自可領悟歸宿也。",
    "X25n0508_001:0869b18": "是經諸本。多有不同處。如何以故及是名云云等。",
    "X25n0508_001:0869b19": "或有或無。皆於文義無礙。今仍依舊本。",
    "X25n0508_001:0869b20": "是經於緊要處。用一圈。尤關要處。加雙圈。大段屆",
    "X25n0508_001:0869b21": "限處。用一截。庶讀者醒眼耳。",
    "X25n0508_001:0869c03": "金剛般若波羅蜜經",
    "X25n0508_001:0869c05": "古閩　白雲山人存吾氏　闡說",
    "X25n0508_001:0869c06": "冢孫　滋甫厚基陳氏　校刊",
    "X25n0508_001:0869c07": "金者。鐵也。剛生金中。百鍊不消。最堅利。能斷壞萬",
    "X25n0508_001:0869c08": "物。譬如智慧。能斷絕貪嗔癡一切顛倒之見。般若。",
    "X25n0508_001:0869c09": "華言智慧。波羅蜜。華言到彼岸。華嚴說六波羅蜜。",
    "X25n0508_001:0869c10": "一檀波羅蜜。即布施。二尸波羅蜜。即持戒。三羼提",
    "X25n0508_001:0869c11": "波羅蜜。即忍辱。四毗梨耶波蜜。即精進。五禪波羅",
    "X25n0508_001:0869c12": "蜜。即禪定。六般若波羅蜜。即智慧。六者又名六度。",
    "X25n0508_001:0869c13": "經者梵語脩多羅。",
    "X25n0508_001:0869c14": "姚秦三藏法師鳩摩羅什譯",
    "X25n0508_001:0869c15": "姚秦。東晉孝武時小國也。先是符堅秦王。其子丕",
    "X25n0508_001:0869c16": "稱帝。為符秦。太元十一年後。秦王姚萇稱帝。十九",
    "X25n0508_001:0869c17": "年萇卒。太子興即位。是為姚秦。三藏法師。謂通大",
    "X25n0508_001:0869c18": "小乘經律論三藏法。為大眾師也。梵語鳩摩羅什",
    "X25n0508_001:0869c19": "婆。華言童壽。謂童子而有耆德。本天竺人。西域龜",
    "X25n0508_001:0869c20": "茲王之甥也。七歲出家。日誦千偈。即明其旨。秦主",
    "X25n0508_001:0869c21": "姚興。延入逍遙園。翻譯諸經。其教入中國。經皆梵",
    "X25n0508_001:0869c22": "書。得歷代西僧通華言者。譯梵書為漢字。便中國",
    "X25n0508_001:0869c23": "人諷誦。此經乃鳩摩羅什。所翻譯也。",
    "X25n0508_001:0869c24": "如是我聞一時佛在舍衛國(至)洗足已敷座而坐。",
    "X25n0508_001:0870a01": "梵語佛陀。華言覺者。說此經者。為釋迦牟尼佛。梵",
    "X25n0508_001:0870a02": "語釋迦牟尼。華言能仁寂默。姓剎利氏。父淨飯王。",
    "X25n0508_001:0870a03": "母摩耶。於周昭王二十四年甲寅。四月初八日。自",
    "X25n0508_001:0870a04": "摩耶右脅誕生。年十九出家。年三十成道。涅槃於",
    "X25n0508_001:0870a05": "周穆王五十二年壬申。二月十五日。滅後一千一",
    "X25n0508_001:0870a06": "十七年。教至中夏。即後漢永平十年戊辰歲也。如",
    "X25n0508_001:0870a07": "是。統全經而言。我者。佛幼弟阿難自稱也。梵語阿",
    "X25n0508_001:0870a08": "難。華言慶喜。淨飯王幼子。或云其姪。於佛成道日",
    "X25n0508_001:0870a09": "生。舉國慶喜。故名。年二十出家。又十年。佛命為侍",
    "X25n0508_001:0870a10": "者。佛涅槃時。阿難請問一切經旨。當置何語。佛言",
    "X25n0508_001:0870a11": "當置如是我聞。一時佛在某處。同某人。使天下後",
    "X25n0508_001:0870a12": "世。知法有本源。非世人所可妄說也。舍衛國。是中",
    "X25n0508_001:0870a13": "天竺波斯匿王之國。王太子名祇陀。樹是祇陀所",
    "X25n0508_001:0870a14": "施。故名祇樹。給孤獨園者。王之宰臣名須達拏。常",
    "X25n0508_001:0870a15": "在此國賑濟孤獨貧人。人稱為給孤獨長者。涅槃",
    "X25n0508_001:0870a16": "經云。須達長者。本舍衛人。初未知佛。為聘婦故。入",
    "X25n0508_001:0870a17": "王舍衛城。因珊壇那。見佛生信。請歸舍衛。佛令身",
    "X25n0508_001:0870a18": "子選眾居處。得祇陀園。長者問價。太子戲答。金布",
    "X25n0508_001:0870a19": "地滿。即當賣與。長者布金。太子感嘆。遂與易地。地",
    "X25n0508_001:0870a20": "所有樹。并以施佛。因立精舍。長者太子。交相發心。",
    "X25n0508_001:0870a21": "故稱祇樹給孤獨園。比丘。華言乞士。乞食資身。乞",
    "X25n0508_001:0870a22": "法資心。大比丘者。以通大乘言也。佛為三界之尊。",
    "X25n0508_001:0870a23": "故稱世尊。乞食者。佛是金輪王子。而自持鉢乞食。",
    "X25n0508_001:0870a24": "為欲教化眾生。捨離憍慢也。",
    "X25n0508_001:0870b01": "時長老須菩提(至)云何應住云何降伏其心。",
    "X25n0508_001:0870b02": "長者。有齒德之稱也。須菩提。華言善現。一言善言。",
    "X25n0508_001:0870b03": "一云空生。其生之日。室家皆空。父母驚異。相師占",
    "X25n0508_001:0870b04": "云。既善且吉。因名焉。為佛大弟子之一。長水經疏。",
    "X25n0508_001:0870b05": "袒。肉袒也。西方俗儀。見王者必肉袒。示非敢有犯。",
    "X25n0508_001:0870b06": "佛教亦隨用者。然此以表將荷大德之重擔耳。肩",
    "X25n0508_001:0870b07": "偏袒。膝著地。手合掌。皆彼國禮也。敬為入道之門。",
    "X25n0508_001:0870b08": "凡事皆當敬。況欲領聞聖教乎。如來者。佛號也。謂",
    "X25n0508_001:0870b09": "之如者。以其明則照無量世界。而無所蔽。慧則通",
    "X25n0508_001:0870b10": "無量劫事。而無所礙。能變現為一切眾生。而無所",
    "X25n0508_001:0870b11": "不可。是誠自如者也。謂之來者。以真性隨所而來",
    "X25n0508_001:0870b12": "現。若人至誠禱告。則有感應。若欲為一切眾生設",
    "X25n0508_001:0870b13": "化。則現色身。皆其來者也。如者真性之本體。來者。",
    "X25n0508_001:0870b14": "真性之應用也。護念付囑。謂如來起慈悲心。衛護",
    "X25n0508_001:0870b15": "眷念。俾信受是法。付委囑託俾奉行是法。須菩提",
    "X25n0508_001:0870b16": "於大眾聽法之初。未遑他恤。惟願如來起慈悲心。",
    "X25n0508_001:0870b17": "為之護念付囑也。菩薩。脩道者之通稱。梵語。菩提",
    "X25n0508_001:0870b18": "薩埵。省文也。菩提。華言覺道。薩埵。華言大心眾生。",
    "X25n0508_001:0870b19": "以大心入佛道。故名菩薩。諸菩薩。乃指大眾言之",
    "X25n0508_001:0870b20": "也。阿。訓無。耨多羅。訓上。三。訓正。藐。訓等。菩提。訓覺。",
    "X25n0508_001:0870b21": "言無上正等正覺。廣大包含。無以復加。故曰無上。",
    "X25n0508_001:0870b22": "靈蠢同具。高下平等。故曰正等。萬理全備。圓明普",
    "X25n0508_001:0870b23": "照。故曰正覺。云何應住。謂當住於何慮也。云何降",
    "X25n0508_001:0870b24": "伏其心。謂當如何降伏此妄思心也。僧若訥曰。須",
    "X25n0508_001:0870c01": "菩提正發此二問。一問眾生發無上心。欲求般若。",
    "X25n0508_001:0870c02": "云何以安住諦理。二問降伏惑心。云何以折攝散",
    "X25n0508_001:0870c03": "亂。一經所說。不出此住降而已。",
    "X25n0508_001:0870c04": "佛言善哉善哉須菩提(至)唯然世尊願樂欲聞。",
    "X25n0508_001:0870c05": "善哉者。嘆其問之切也。諦審也。如是者。指下文所",
    "X25n0508_001:0870c06": "言也。唯。應之速也。然。是其言也。願樂欲聞者。須菩",
    "X25n0508_001:0870c07": "提喜之甚。而不覺其詞之複也。",
    "X25n0508_001:0870c08": "佛告須菩提菩薩摩訶薩(至)壽者相即非菩薩。",
    "X25n0508_001:0870c09": "此段說降心。先言降而後言住者。猶言。先去私而",
    "X25n0508_001:0870c10": "後存理也。然說降而住即在其中。摩訶。華言大也。",
    "X25n0508_001:0870c11": "卵生。為魚鳥龜蛇一類。胎生。為人畜龍仙一類。濕",
    "X25n0508_001:0870c12": "生。為含蠢蠕動一類。化生。為轉蛻飛行一類。有色。",
    "X25n0508_001:0870c13": "為休咎精明一類。無色。為空散銷沉一類。有想。為",
    "X25n0508_001:0870c14": "鬼神精靈一類。無想。為精神化為土木金石一類。",
    "X25n0508_001:0870c15": "非有想非無想。是概指楞嚴經所云。諸天人不了",
    "X25n0508_001:0870c16": "妙覺明心。妄隨七趣沉溺。補特伽羅者而言。涅槃。",
    "X25n0508_001:0870c17": "華言圓寂。無餘涅槃。即楞嚴所謂大涅槃。一切修",
    "X25n0508_001:0870c18": "行者之所依歸。僧宗密疏鈔云。不生為涅。不滅為",
    "X25n0508_001:0870c19": "槃。是圓滿清淨。能所全消。超脫輪迴。出離生死。即",
    "X25n0508_001:0870c20": "究竟到彼岸地位。誤認為死。則大謬矣。涅槃有四。",
    "X25n0508_001:0870c21": "一自性涅槃。凡聖共有。二無住涅槃。諸佛應化。三",
    "X25n0508_001:0870c22": "有餘涅槃。小果只斷三界見思。未脫無明。四無餘",
    "X25n0508_001:0870c23": "涅槃。已脫盡。故曰無餘也。滅者。滅盡愚癡煩惱。度",
    "X25n0508_001:0870c24": "者。度脫生死苦海。淨名經云。一切眾生。本性常滅。",
    "X25n0508_001:0871a01": "不復更滅。六祖慧能壇經云。自性自度。名為真度。",
    "X25n0508_001:0871a02": "文殊菩薩問世尊。實無眾生得滅度者如何。世尊",
    "X25n0508_001:0871a03": "曰。性本清淨。無生無滅。故無眾生得滅度。無涅槃",
    "X25n0508_001:0871a04": "可到。此皆歸之眾生。而佛不以為功也。相。形迹也。",
    "X25n0508_001:0871a05": "六祖曰。脩行人亦有四相。心有所能。輕慢眾生。名",
    "X25n0508_001:0871a06": "我相。自恃持戒。輕破戒者。名人相。厭三途苦。願生",
    "X25n0508_001:0871a07": "諸天。是眾生相。心愛長年。而勤修福業。法執不忘。",
    "X25n0508_001:0871a08": "是壽者相。有四相即是眾生。無四相即是佛。",
    "X25n0508_001:0871a09": "復次須菩提菩薩於法(至)菩薩但應如所教住。",
    "X25n0508_001:0871a10": "復次。謂再偏次佛與須菩提答問之言也。此段說",
    "X25n0508_001:0871a11": "住心也。然說住而降即在其中。無所住者。心不執",
    "X25n0508_001:0871a12": "著。須菩提。問住心。佛教以不住為住也。布施。謂以",
    "X25n0508_001:0871a13": "滅度眾生之法布施也。眼耳鼻舌身意。為六根。色",
    "X25n0508_001:0871a14": "聲香味觸法。為六塵。觸字包得廣。凡身所應接皆",
    "X25n0508_001:0871a15": "是。法猶諺云方法。凡意所計畫皆是。福者德之施。",
    "X25n0508_001:0871a16": "德者福之本。凡夫六根不淨。貪是六塵。以快其欲。",
    "X25n0508_001:0871a17": "一不如其欲。則必布施以求滿其欲。有所住而布",
    "X25n0508_001:0871a18": "施者然也。菩薩受知如來無相教法。無諸欲之求。",
    "X25n0508_001:0871a19": "無能施之心。但以法施利益眾生。如水行地中。無",
    "X25n0508_001:0871a20": "有罣礙。無所住行布施者然也。不也世尊。須菩提",
    "X25n0508_001:0871a21": "既答而復呼之尊而親之之意。後倣此。謝靈運曰。",
    "X25n0508_001:0871a22": "聖言無謬。理不可越。但當如佛所教而安心耳。按",
    "X25n0508_001:0871a23": "如所教住。即楞伽經所云。以不住法名住也。以上",
    "X25n0508_001:0871a24": "三段。全經大旨已括。後乃細論條目。層層推究其",
    "X25n0508_001:0871b01": "蘊也。",
    "X25n0508_001:0871b02": "須菩提於意云何(至)所說身相即非身相。",
    "X25n0508_001:0871b03": "身相即色身。得見如來。謂得見法身。",
    "X25n0508_001:0871b04": "佛告須菩提凡有所相(至)若見諸相非相即見如來。",
    "X25n0508_001:0871b05": "凡有所相。皆是虗妄四句。經中最要語。即名四句",
    "X25n0508_001:0871b06": "偈。即下文所稱章句。以上二段。須菩提領悟身相",
    "X25n0508_001:0871b07": "非相。而佛即推擴告之也。即見如來。謂即見自心",
    "X25n0508_001:0871b08": "之如來。所謂雲霧揆。而青天見。欲念淨而天理存",
    "X25n0508_001:0871b09": "也。",
    "X25n0508_001:0871b10": "須菩提白佛言世尊(至)法尚應捨何況非法。",
    "X25n0508_001:0871b11": "此段。乃佛獎勸學者婆心處。即護念也。通經皆護",
    "X25n0508_001:0871b12": "念。此其顯云。智度論云。佛法大海。信為能入。葢實",
    "X25n0508_001:0871b13": "信者。實諦之階也。淨不雜也。僧若訥曰。法相者有",
    "X25n0508_001:0871b14": "見也。非法相者。無見也。捨二邊之著。故云無也。心",
    "X25n0508_001:0871b15": "之所之即謂取。取則成著。以是義故者。即不住相",
    "X25n0508_001:0871b16": "之義也。如筏喻者。筏編竹以渡水者。喻人藉佛法。",
    "X25n0508_001:0871b17": "可以到彼岸也。傅大士曰。渡河須用筏。到岸不須",
    "X25n0508_001:0871b18": "船。此言盡之矣。",
    "X25n0508_001:0871b19": "須菩提於意何(至)皆以無為法而有差別。",
    "X25n0508_001:0871b20": "謝曰。非法。則不有。非非法。則不無。有無並無。理之",
    "X25n0508_001:0871b21": "極也。按此即印無法相亦無非法相之言也。賢者。",
    "X25n0508_001:0871b22": "菩薩。阿羅漢。聲聞緣覺眾。皆是。聖。即佛也。無為法",
    "X25n0508_001:0871b23": "者。順真性之自然。無所作為也。須菩提知得無為",
    "X25n0508_001:0871b24": "法。真是悟道深處。譬如為善欲以得福。不為惡恐",
    "X25n0508_001:0871c01": "其獲禍。皆有為也。惟以理當為善。不應為惡。縱善",
    "X25n0508_001:0871c02": "而獲禍。在所必為。惡而倖福。在所不為。直堅心以",
    "X25n0508_001:0871c03": "行之而已。有差別者賢。則無諍三昧。聖。則如如不",
    "X25n0508_001:0871c04": "動也。",
    "X25n0508_001:0871c05": "須菩提於意云何(至)是故如來說福德多。",
    "X25n0508_001:0871c06": "以上二段。是須菩提便悟處。釋典。以此世界之外。",
    "X25n0508_001:0871c07": "更有無數世界。統曰大千世界。心地觀經註曰。如",
    "X25n0508_001:0871c08": "一須彌。一日月星辰。一四大洲。一六欲。上有初禪",
    "X25n0508_001:0871c09": "天覆之。但言小世界。不得言千。如是一千小世界。",
    "X25n0508_001:0871c10": "上覆二禪。為小千世界。如是一千小世界。上覆三",
    "X25n0508_001:0871c11": "禪。為一中千世界。如是一千中千世界。上覆四禪。",
    "X25n0508_001:0871c12": "為一大千世界。楞嚴經曰。世為遷流。界為方位。十",
    "X25n0508_001:0871c13": "方為界。過去未來現在為世。此布施為財施。七寶",
    "X25n0508_001:0871c14": "者。金銀琉璃珊瑚瑪硓珍珠玻璃也。福德者。事福",
    "X25n0508_001:0871c15": "也。福德性者。理福也。謝曰。福德非性。所以因緣增",
    "X25n0508_001:0871c16": "多。多則易著。故即遣之。",
    "X25n0508_001:0871c17": "若復有人於此經中受持(至)所謂佛法者即非佛法。",
    "X25n0508_001:0871c18": "此一段。佛言也。偈。釋氏詩詞也。所謂佛法非法。隨",
    "X25n0508_001:0871c19": "說隨掃。一部經如是。",
    "X25n0508_001:0871c20": "須菩提於意云何(至)須菩提是樂阿蘭那行。",
    "X25n0508_001:0871c21": "此段乃入道次第。而須菩提即以自證也。須陀洹。",
    "X25n0508_001:0871c22": "華言入流。謂已入聖賢之流果者。譬猶木之有實。",
    "X25n0508_001:0871c23": "孫氏彚纂云此聲聞初果自聲教而悟者曰聲聞。",
    "X25n0508_001:0871c24": "能逆凡流故入聖流。但未盡六根虗習。故僅為初",
    "X25n0508_001:0872a01": "果。斯陀含。華言一往來。謂一往天上。一來人間。便",
    "X25n0508_001:0872a02": "得涅槃。實無往來者。無往來之念也。孫氏云。此聲",
    "X25n0508_001:0872a03": "聞第二果。比入流又高一層阿那含。華言不來。已",
    "X25n0508_001:0872a04": "斷欲界思惑盡直生四禪天上。不來欲界受生。故",
    "X25n0508_001:0872a05": "曰不來。實無不來者。亦是無不來之念。孫氏云。本",
    "X25n0508_001:0872a06": "性清淨光明。真空無我。不見可欲。本無欲界。故實。",
    "X25n0508_001:0872a07": "無不來也。此聲聞第三果比尚有往來又高一級。",
    "X25n0508_001:0872a08": "阿羅漢。華言無生。人法俱空。已證涅槃。聲聞之道。",
    "X25n0508_001:0872a09": "至此圓滿已極。故不名果而名道謝云阿羅漢者",
    "X25n0508_001:0872a10": "無生也。相滅生盡。謂之無生。若有計念。則見我人",
    "X25n0508_001:0872a11": "起相也。黃成釆云。實無有法。塵心淨盡。無法可學",
    "X25n0508_001:0872a12": "也。孫氏云。此果斷三界見思。煩惱俱盡。又曰四果",
    "X25n0508_001:0872a13": "人。俱無得果之心。可見聖賢。皆以無為法。全不住",
    "X25n0508_001:0872a14": "相矣。但四果只是了一身。不度眾生。佛門謂之小",
    "X25n0508_001:0872a15": "乘。諍者。爭也。塵念欲行。道念欲遣。如水火不相合。",
    "X25n0508_001:0872a16": "兩念相爭也。無諍。則理欲俱忘。一念不起。心無生",
    "X25n0508_001:0872a17": "滅去來。惟有本覺常明。故名無諍三昧。三昧。華言",
    "X25n0508_001:0872a18": "正定。六祖曰。三昧梵音正受。亦云正見。遠離九十",
    "X25n0508_001:0872a19": "五種邪見。是名正見。阿蘭那。華言寂靜。阿蘭那行",
    "X25n0508_001:0872a20": "者。即是清淨行。徐士英曰。佛所說四果。自有等級。",
    "X25n0508_001:0872a21": "第一云。不入色聲香味觸法。則是知欲當避。此果",
    "X25n0508_001:0872a22": "之初生。第二云。一往來。則是蹈欲境不再。此果之",
    "X25n0508_001:0872a23": "方碩。第三云。不來。則是去欲境如遺。此果之已熟。",
    "X25n0508_001:0872a24": "第四云。离欲。則是脫然無纖欲可除。此果之既收",
    "X25n0508_001:0872b01": "以此觀之。亦是下學上達處。",
    "X25n0508_001:0872b02": "佛告須菩提於意云何(至)即非莊嚴是名莊嚴。",
    "X25n0508_001:0872b03": "然燈佛。是世尊授記之師。生時有光於眼耳口鼻",
    "X25n0508_001:0872b04": "有孔中放出。如燈之明。故號然燈。明心見性。乃是",
    "X25n0508_001:0872b05": "有法而非法。得無所得。故曰於法實無所得也。莊",
    "X25n0508_001:0872b06": "嚴佛土。是從境說。答亦從境說。談境正所以徵心。",
    "X25n0508_001:0872b07": "六祖云。本來無一物。何處惹塵埃。",
    "X25n0508_001:0872b08": "是故須菩提諸菩薩摩訶薩(至)應無所住而生其心。",
    "X25n0508_001:0872b09": "以上二段。云云。千經萬典。大指會歸於此。葢有所",
    "X25n0508_001:0872b10": "住而生心。便是墮外道。無所住而不生心。便是斷",
    "X25n0508_001:0872b11": "滅。稍有錯誤。毫釐千里。迷則佛眾生。悟則眾生佛",
    "X25n0508_001:0872b12": "也。五祖宏忍為六祖說金剛經。至應無所住而生",
    "X25n0508_001:0872b13": "其心。六祖言下大悟。乃言何期自性。本自清淨。何",
    "X25n0508_001:0872b14": "期自性。本不生滅。何期自性。本自具足。何期自性。",
    "X25n0508_001:0872b15": "本無搖動。五祖曰不識本心。學法無益。若言下識",
    "X25n0508_001:0872b16": "自本心。見自本性。即名夫丈天人。以上二段。言法",
    "X25n0508_001:0872b17": "本於心。非有所得。莊嚴在心。不於佛土。然則諸菩",
    "X25n0508_001:0872b18": "薩。惟當明此心而已。應無所住而生其心一句。是",
    "X25n0508_001:0872b19": "世尊傳授心法點睛處。",
    "X25n0508_001:0872b20": "須菩提譬如有人(至)佛說非身是名大身。",
    "X25n0508_001:0872b21": "須彌華言高妙。此山在四天下之中。高廣三百三",
    "X25n0508_001:0872b22": "十六萬里。日月遶山而行。以為晝夜。由此分四面",
    "X25n0508_001:0872b23": "為四天下。其上有三十三天。為山之至大者。故稱",
    "X25n0508_001:0872b24": "山王。非身者。法身也。真心也。一切有形相。當無不",
    "X25n0508_001:0872c01": "壞。惟真性無形相。故無得而壞。",
    "X25n0508_001:0872c02": "須菩提如恒河中所有沙數(至)而此福德勝前福德。",
    "X25n0508_001:0872c03": "恒河西天竺之河。從阿耨地東流出。周迴四十里。",
    "X25n0508_001:0872c04": "沙細如麵。佛多在此處說法。故取以為喻。僧肇曰",
    "X25n0508_001:0872c05": "良由施福。是染沉溺三有。持經福淨。超昇彼岸。是",
    "X25n0508_001:0872c06": "故勝也。以上二段言非身喻大身。無為福勝有為",
    "X25n0508_001:0872c07": "福也。",
    "X25n0508_001:0872c08": "復次須菩提隨說是經(至)即為有佛若尊重弟子。",
    "X25n0508_001:0872c09": "天者。十八天人之類。人者。概僧俗而言。阿脩羅。即",
    "X25n0508_001:0872c10": "卵胎化濕諸生。謝云封殯法身謂之塔。樹像虗空",
    "X25n0508_001:0872c11": "謝之廟。聖體神儀。全在四句。献供致敬。宜盡厥心",
    "X25n0508_001:0872c12": "也。六祖曰。所在之處。見人即說是經。常行無所得",
    "X25n0508_001:0872c13": "心。即此身中。有如來全身舍利。故言如佛塔廟。心",
    "X25n0508_001:0872c14": "清淨而說是經。令諸聽者。除迷妄心。悟得本來佛",
    "X25n0508_001:0872c15": "性。常行真實感得天人阿脩羅人非人等。皆來供",
    "X25n0508_001:0872c16": "養持經之人也。又曰自心誦得此經。自心解得經",
    "X25n0508_001:0872c17": "義。自心體得無著無相之理。所在之處常修佛行。",
    "X25n0508_001:0872c18": "即自心是佛。故言所在之處。即為有佛。僧若訥曰。",
    "X25n0508_001:0872c19": "經者。即法寶也。即為有佛。即佛寶也。若尊重弟子。",
    "X25n0508_001:0872c20": "即僧寶也。經典所在之處。即三寶共居也。此段歸",
    "X25n0508_001:0872c21": "重經典。領起下文。",
    "X25n0508_001:0872c22": "爾時須菩提白佛言世尊(至)是名般若波羅蜜。",
    "X25n0508_001:0872c23": "至此說明經名。顏柄曰。妙明本性。湛若大虗。體既",
    "X25n0508_001:0872c24": "尚無。何名之有。如來恐人生斷滅見。不得已而強",
    "X25n0508_001:0873a01": "安是名也。所以傅大士頌云。恐人生斷滅。權且立",
    "X25n0508_001:0873a02": "虗名。",
    "X25n0508_001:0873a03": "須菩提於意云何(至)非世界是名世界。",
    "X25n0508_001:0873a04": "謂佛有說法則可。謂佛有所說則不可。玩所字。便",
    "X25n0508_001:0873a05": "有造作的意思。陳雄曰。世尊答文文殊曰。在世離",
    "X25n0508_001:0873a06": "世。在塵離塵。是為究竟法。此言非微塵。非世界。即",
    "X25n0508_001:0873a07": "離塵離世也。",
    "X25n0508_001:0873a08": "須菩提於意云何(至)即是非相是名三十二相。",
    "X25n0508_001:0873a09": "王日休曰。以上二段云云。三十二相者。般若經曰。",
    "X25n0508_001:0873a10": "如來足下有平滿相。一。足下千福輪文。無不圓滿。",
    "X25n0508_001:0873a11": "二。手足並皆柔軟。如兜羅綿。三。兩足一二指間。猶",
    "X25n0508_001:0873a12": "如雁王。文同綺畫。四。手足諸指。圓滿纖長可愛。五。",
    "X25n0508_001:0873a13": "足跟廣長圓滿。與趺相稱。六。足趺修高光滿。與足",
    "X25n0508_001:0873a14": "跟相稱。七。雙腨漸須纖如鹿王腨。八。雙臂平立摩",
    "X25n0508_001:0873a15": "膝。如象王鼻。九。陰相藏密。十。毛孔各一毛生。紺青",
    "X25n0508_001:0873a16": "宛轉。十一。髮毛右旋宛轉。十二。身皮細薄潤滑。垢",
    "X25n0508_001:0873a17": "水不住。十三。身皮金色晃耀。諸寶莊嚴。十四。兩足",
    "X25n0508_001:0873a18": "兩掌中頸雙肩。七處充滿。十五。肩項圓滿殊妙。十",
    "X25n0508_001:0873a19": "六。膊腋悉皆充實。十七。容儀洪滿端直。十八。身相",
    "X25n0508_001:0873a20": "修廣端嚴。十九。依相量等园滿。二十。額臆并身上",
    "X25n0508_001:0873a21": "半。威容廣大。如獅子王。二十一。常見面各一尋。二",
    "X25n0508_001:0873a22": "十二。齒相四十齊平。淨密根深。白逾珂雪。二十三。",
    "X25n0508_001:0873a23": "四牙鮮白鋒利。二十四。常得味中上味。二十五。舌",
    "X25n0508_001:0873a24": "相薄淨廣長能覆面輪至耳髮際。二十六。梵奇詞",
    "X25n0508_001:0873b01": "韻和雅。隨眾多少。無不等聞。二十七。眼睫猶若牛",
    "X25n0508_001:0873b02": "王。紺青齊整。二十八。眼睛紺青鮮白紅環。二十九。",
    "X25n0508_001:0873b03": "面輪其猶滿月。眉相皎淨。如天帝弓。三十。眉間有",
    "X25n0508_001:0873b04": "白毫相。柔軟如綿。白逾珂雪。三十一。頂上有烏瑟",
    "X25n0508_001:0873b05": "膩沙。高顯周囲。猶如天蓋。三十二。王日休曰以上",
    "X25n0508_001:0873b06": "二段。大意謂細而微塵。大而世界。妙而佛之色身。",
    "X25n0508_001:0873b07": "皆為虗妄。但有名而已。惟真性為真實。是以自古",
    "X25n0508_001:0873b08": "及今。無變無壞。彼三者。則有壞故也。按所云三十",
    "X25n0508_001:0873b09": "二相。似屬複踏。但無可考。今姑存之。",
    "X25n0508_001:0873b10": "須菩提若有善男子(至)離一切相即名諸佛。",
    "X25n0508_001:0873b11": "此段乃須菩提深讚佛法以勉人處。涕淚非泣者",
    "X25n0508_001:0873b12": "以如是甚深經典。痛聞之不早也。陳曰。性中具如",
    "X25n0508_001:0873b13": "來法身。夫是之謂生實相。經以福兼德言者屢矣。",
    "X25n0508_001:0873b14": "而此獨言功德。是功成果滿之時。則其福為不足",
    "X25n0508_001:0873b15": "道。所以壇經有功德在法身中。非在相福之句。前",
    "X25n0508_001:0873b16": "佛云若見諸相非相。即見如來。此云。離一切相。即",
    "X25n0508_001:0873b17": "名諸佛。是須菩提與佛印證處。",
    "X25n0508_001:0873b18": "佛告須菩提如是如是(至)是名忍辱波羅蜜。",
    "X25n0508_001:0873b19": "此段佛隨舉布施。及忍辱波羅。蜜以示人。僧肇曰。",
    "X25n0508_001:0873b20": "得大乘聞慧解。一往聞經。身無懼相。故名不驚。得",
    "X25n0508_001:0873b21": "大乘思慧解。深信不疑。故名不怖。得大乘脩慧解。",
    "X25n0508_001:0873b22": "順教脩行。終不有謗。故名不畏。疏鈔云。何以故者。",
    "X25n0508_001:0873b23": "顯因中最勝。明標第一波羅蜜者。有十種。一布施",
    "X25n0508_001:0873b24": "二持戒。三忍辱。四精進。五禪定。六智慧。七慈。八悲。",
    "X25n0508_001:0873c01": "九方便。十不退。今言第一波羅蜜者即布施波羅",
    "X25n0508_001:0873c02": "蜜。何故獨言布施第一。曰布施者。通攝萬行。直至",
    "X25n0508_001:0873c03": "菩提。尚行布施。因布施資生眾善。言非者。恐有能",
    "X25n0508_001:0873c04": "所之名。先拂去能名。行無住相施者。故曰是名第",
    "X25n0508_001:0873c05": "一波羅蜜者也。",
    "X25n0508_001:0873c06": "何以故須菩提如我昔為(至)無眾生相無壽者相。",
    "X25n0508_001:0873c07": "此段佛以現身說法。證忍辱波羅蜜也。歌利。華言",
    "X25n0508_001:0873c08": "極惡。如來昔因中。證初地已。山居脩道。王帶宮女",
    "X25n0508_001:0873c09": "出獵。倦而寢。諸女人入山禮仙。王覺而怒。入山。尋",
    "X25n0508_001:0873c10": "之。問仙得果否。答曰。未得。又問以何為戒。答曰。以",
    "X25n0508_001:0873c11": "忍為戒。王割其耳。容顏不變。又劓其鼻。截其手。其",
    "X25n0508_001:0873c12": "臣爭諫不聽。四天王雨沙石。王佈畏懺悔。仙復身",
    "X25n0508_001:0873c13": "如故。王乃歸信受記。或曰。爾時王者。即憍陳如也。",
    "X25n0508_001:0873c14": "是故須菩提菩薩應離(至)一切眾生即非眾生。",
    "X25n0508_001:0873c15": "謝曰。不住色。無財物也。按之六祖曰。菩薩不為來",
    "X25n0508_001:0873c16": "望自身五欲快樂。而行布施。但為內破慳心。外利",
    "X25n0508_001:0873c17": "益眾生。而行布施。又曰。如來說我人等相。畢竟可",
    "X25n0508_001:0873c18": "破壞。非真實體也。一切眾生。盡是假名。若離妄心。",
    "X25n0508_001:0873c19": "即無眾生可得。故言即非眾生。按若心有住。即為",
    "X25n0508_001:0873c20": "非住者。謂心有所住。即非如來之以不住為住也。",
    "X25n0508_001:0873c21": "須菩提如來是真語者(至)此法無實無虗。",
    "X25n0508_001:0873c22": "謝曰。真不偽。實無虗。如必當理。不誑則非妄語。不",
    "X25n0508_001:0873c23": "異則始終恒一。聖言不謬。故直脩行也。六祖曰。無",
    "X25n0508_001:0873c24": "實者。以法體空寂。無相可得。然中有恒河性德。用",
    "X25n0508_001:0874a01": "之不匱。故言無虗。按前既說於法實無所得。此何",
    "X25n0508_001:0874a02": "以又言如來所得法。以無實無虗。故即為之所得",
    "X25n0508_001:0874a03": "法。",
    "X25n0508_001:0874a04": "須菩提若菩薩心住於法(至)日光明照見種種色。",
    "X25n0508_001:0874a05": "利令智昏。公能生明。以上三段。皆反覆譬喻。以明",
    "X25n0508_001:0874a06": "不住心法也。住法布施者。如我立規條。以強人從",
    "X25n0508_001:0874a07": "我。則彼此相蒙。人之心昧。而我之心亦蔽而無所",
    "X25n0508_001:0874a08": "見。不住法布施者如只示人以自明其心。自見其",
    "X25n0508_001:0874a09": "性。則人己兩忘。同登彼岸。何等光明普照也。",
    "X25n0508_001:0874a10": "須菩提當來之世(至)受持讀誦為人解說。",
    "X25n0508_001:0874a11": "初日中日後日。猶言一日早中晚也。劫華言世也。",
    "X25n0508_001:0874a12": "經中每於段尾屢云較量福德者。皆佛獲念付囑",
    "X25n0508_001:0874a13": "菩薩之深心處。",
    "X25n0508_001:0874a14": "須菩提以要言之(至)以諸華香而散其處。",
    "X25n0508_001:0874a15": "云。為發最上乘者說。即中人以上可以語上也。云",
    "X25n0508_001:0874a16": "若樂小法者云云。即中人以下不可語上也。此段",
    "X25n0508_001:0874a17": "是明善。聲乘。緣覺乘。菩薩乘。為三乘。大乘。謂菩薩",
    "X25n0508_001:0874a18": "乘也。最上來。謂佛乘也。聲。獨了生死。不度眾生。名",
    "X25n0508_001:0874a19": "小乘。如車乘之小者。止能自載也。緣覺。半為人半",
    "X25n0508_001:0874a20": "為己。所度無多。名中乘。菩薩。能度一切眾生。名大",
    "X25n0508_001:0874a21": "乘。佛能兼眾生菩薩而皆度之。為最上乘。謝曰。千",
    "X25n0508_001:0874a22": "載不墜。由於人宏任持運。行荷擔義也。按此之謂",
    "X25n0508_001:0874a23": "付囑。通經旨付囑。此其重云。",
    "X25n0508_001:0874a24": "復次須菩提若善男子善女人(至)果報亦不可思議。",
    "X25n0508_001:0874b01": "此段是滅惡。訥曰。造作定業。不可逃。以行般若。故",
    "X25n0508_001:0874b02": "易重為輕。地獄云云。陳曰。世人喜於為惡。嫉于為",
    "X25n0508_001:0874b03": "善者多矣。一見是人。為人輕賤。便謂讀經無益。福",
    "X25n0508_001:0874b04": "報為虗語。甚至謗佛罵佛者使人人起退轉心。佛",
    "X25n0508_001:0874b05": "之言此。所以長善而救失云。地獄餓鬼。畜生。三惡",
    "X25n0508_001:0874b06": "道也。即三途苦。阿僧祇。華言無央數。那由他。華言",
    "X25n0508_001:0874b07": "一萬萬。按凡佛所言滅度。輪迴果報等。皆以濟末",
    "X25n0508_001:0874b08": "世德禮政刑之窮。使人心有所攝。以人之畏人。不",
    "X25n0508_001:0874b09": "如其畏神。故藉此以設教。豈可思議乎哉。",
    "X25n0508_001:0874b11": "金剛經闡說卷上"
}