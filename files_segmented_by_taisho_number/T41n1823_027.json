{
    "T41n1823_027:0964c02": "25俱舍論頌疏論本第二十七",
    "T41n1823_027:0964c04": "從此大文第二。明智所成功德。就中二。一",
    "T41n1823_027:0964c05": "明不共法。二明共功德。就明不共法中",
    "T41n1823_027:0964c06": "二。一舉數標名。二依名別釋。且初舉數標",
    "T41n1823_027:0964c07": "名者。論云。如是已辨諸智差別。智所成德。",
    "T41n1823_027:0964c08": "今當顯示。於中先辨佛不共德。且初成佛",
    "T41n1823_027:0964c09": "盡智位。修不共佛法。有十八種。何為十八。",
    "T41n1823_027:0964c10": "頌曰。",
    "T41n1823_027:0964c11": "十八不共法　　謂佛十力等",
    "T41n1823_027:0964c12": "釋曰。佛十力。四無畏。三念住。及大悲。如",
    "T41n1823_027:0964c13": "是合名十八不共法。餘聖所無故。名不共",
    "T41n1823_027:0964c14": "法。",
    "T41n1823_027:0964c15": "從此第二。依名別釋。就中有五。一明十",
    "T41n1823_027:0964c16": "力。二明四無畏。三明三念住。四明大悲。五",
    "T41n1823_027:0964c17": "明佛同異。就明十力中二。一明佛心力。",
    "T41n1823_027:0964c18": "二明佛身力。且第一明心力者。論云。且佛",
    "T41n1823_027:0964c19": "十力相別云何。頌曰。",
    "T41n1823_027:0964c20": "力處非處十　　業八除滅道",
    "T41n1823_027:0964c21": "定根解界九　　遍趣九或十",
    "T41n1823_027:0964c22": "宿住死生俗　　盡六或十智",
    "T41n1823_027:0964c23": "宿住死生智　　依靜慮餘通",
    "T41n1823_027:0964c24": "贍部男佛身　　於境無礙故",
    "T41n1823_027:0964c25": "釋曰。初六句出體。次兩句依地。次一句依",
    "T41n1823_027:0964c26": "身。後一句釋力義也。力處非處十者。總標",
    "T41n1823_027:0964c27": "也。一處非處智力。以十智為體。處謂合道",
    "T41n1823_027:0964c28": "理義也。如說善因能感愛果。造不善業。",
    "T41n1823_027:0964c29": "能招惡果。斯有是處。非處謂不合道理義",
    "T41n1823_027:0965a01": "也。如說善因感惡果。造不善因。感愛果。",
    "T41n1823_027:0965a02": "必無是處。佛智能知處非處故。名處非處",
    "T41n1823_027:0965a03": "智力業八除滅道者。第二業異熟智力。以八",
    "T41n1823_027:0965a04": "智為體。除滅道二智也。知如是類業。感",
    "T41n1823_027:0965a05": "如是異熟。名業異熟智力。除滅道智者。以",
    "T41n1823_027:0965a06": "業異熟非滅道攝故。業異熟智力。除滅道",
    "T41n1823_027:0965a07": "智也。定根解界九者。此有四力。定謂第三",
    "T41n1823_027:0965a08": "靜慮解脫八解脫也等持三三摩地等至智力八等至也　根謂",
    "T41n1823_027:0965a09": "第四根上下智力。能知眾生信等五根有上",
    "T41n1823_027:0965a10": "下故　解謂第五。種種勝解智力。能知眾生",
    "T41n1823_027:0965a11": "種種喜樂。殊勝解故　界謂第六種種界智",
    "T41n1823_027:0965a12": "力。能知眾生種種性故。此之四力。九智為",
    "T41n1823_027:0965a13": "體。唯除滅智。以靜慮等。非滅諦故　遍趣",
    "T41n1823_027:0965a14": "九或十者。遍趣謂第七遍趣行智力。一切諸",
    "T41n1823_027:0965a15": "行。皆能趣果。名遍趣行。佛智能知。名遍趣",
    "T41n1823_027:0965a16": "行智力。若謂但緣能趣為境。九智為體。",
    "T41n1823_027:0965a17": "除滅智也。滅是所趣果。非能趣行故。故除",
    "T41n1823_027:0965a18": "滅智。若謂亦緣所趣為境。十智為體。宿住",
    "T41n1823_027:0965a19": "死生俗者。一第八宿住隨念智力。能知過去",
    "T41n1823_027:0965a20": "宿住事故。二第九死生智力。能知眾生",
    "T41n1823_027:0965a21": "死此生彼故。此二智力。緣事法故。俗智為",
    "T41n1823_027:0965a22": "體　盡六或十智者。第十漏盡智力。言漏",
    "T41n1823_027:0965a23": "盡者。謂涅槃擇滅也。若謂但緣漏盡為境。",
    "T41n1823_027:0965a24": "名漏盡智力。以六智為體。除苦集道他心",
    "T41n1823_027:0965a25": "四智。以此四智不緣滅故。若漏盡身中所",
    "T41n1823_027:0965a26": "得智故。名漏盡智力。以十智為體　宿住",
    "T41n1823_027:0965a27": "死生智依靜慮餘通者。宿住死生二力。依四",
    "T41n1823_027:0965a28": "靜慮。起所餘八智。通依十一地起謂欲界四",
    "T41n1823_027:0965a29": "禪。未至。中間。並四無色也　贍部男佛身者。",
    "T41n1823_027:0965b01": "此之十力。依贍部洲男子佛身。於境無礙故",
    "T41n1823_027:0965b02": "者。釋力義也。智於境中。知無礙故。名之為",
    "T41n1823_027:0965b03": "力。由此十力。唯依佛身。唯佛永斷諸惑習",
    "T41n1823_027:0965b04": "氣。於一切境。隨欲能知。餘聖不然。故不名",
    "T41n1823_027:0965b05": "力。",
    "T41n1823_027:0965b06": "從此第二。明身力。論云。如是諸佛遍於所",
    "T41n1823_027:0965b07": "知。心力無邊云何身力。頌曰。",
    "T41n1823_027:0965b08": "身那羅延力　　或節節皆然",
    "T41n1823_027:0965b09": "象等七十增　　此觸處為性",
    "T41n1823_027:0965b10": "釋曰。身那羅延力者。佛生身力。等那羅延。",
    "T41n1823_027:0965b11": "此云人種神。或節節皆然者。或言表有餘師",
    "T41n1823_027:0965b12": "說。佛身支節。一一皆具那羅延力。大德法救",
    "T41n1823_027:0965b13": "說佛如來身力無邊。猶如心力。大覺獨覺。",
    "T41n1823_027:0965b14": "及轉輪王。支節相連。有差別者。諸佛世尊。",
    "T41n1823_027:0965b15": "似龍盤結。獨覺似鉤鎖。輪王似相鉤故。三",
    "T41n1823_027:0965b16": "相望。力有勝劣。象等七十增者。明那羅延",
    "T41n1823_027:0965b17": "力量也。象等七力。十十倍增。一十凡象力。",
    "T41n1823_027:0965b18": "當一香象力。二十香象力。當一摩訶諾健",
    "T41n1823_027:0965b19": "那力此云大露形神。三十摩訶諾健那力。當一鉢羅",
    "T41n1823_027:0965b20": "塞建提力此云勝蘊神。四十鉢羅塞建提力。當一",
    "T41n1823_027:0965b21": "伐浪伽力此云妙支神。五十伐浪伽力。當一遮弩",
    "T41n1823_027:0965b22": "羅力此云執持神。六十遮弩羅力。當一那羅延力。",
    "T41n1823_027:0965b23": "故象等七。十十倍增。名那羅延力也。此觸",
    "T41n1823_027:0965b24": "處為性者。如是身力。觸處為體。謂所觸中。",
    "T41n1823_027:0965b25": "大種差別。",
    "T41n1823_027:0965b26": "從此第二。明四無畏。論云。四無畏相。差別",
    "T41n1823_027:0965b27": "云何。頌曰。",
    "T41n1823_027:0965b28": "四無畏如次　　初十二七力",
    "T41n1823_027:0965b29": "釋曰。四無畏者。一正等覺無畏。十智為體。",
    "T41n1823_027:0965c01": "猶如初力釋初字也。二漏永盡無畏。或六智或",
    "T41n1823_027:0965c02": "十智。為體。如第十力釋十字也。三說障法無畏。",
    "T41n1823_027:0965c03": "八智為體。如第二力釋二字也四說出苦道無畏。",
    "T41n1823_027:0965c04": "或九智或十智為體。如第七力釋七字也。正等覺",
    "T41n1823_027:0965c05": "無畏者。謂佛自言。我於諸法。正等覺者。若",
    "T41n1823_027:0965c06": "有世間沙門。梵志。天魔。梵等。依法立難。",
    "T41n1823_027:0965c07": "言佛如來於如是法。非正等覺。無有是",
    "T41n1823_027:0965c08": "處。設當有者。我於是事。正見無畏。故得安",
    "T41n1823_027:0965c09": "穩無怖無畏。漏永盡者。謂佛自言。我於諸",
    "T41n1823_027:0965c10": "漏已。得永盡。若沙門等。依法立難。言佛",
    "T41n1823_027:0965c11": "於漏未得永盡。佛為通釋。無怖畏故。說",
    "T41n1823_027:0965c12": "障法無畏者。佛說染法必能為障。若外道",
    "T41n1823_027:0965c13": "難。言染非能障。佛為通釋。無怖畏故。說出",
    "T41n1823_027:0965c14": "苦道無畏者。佛說修道必能出苦。若外難",
    "T41n1823_027:0965c15": "言道非出苦。佛為通釋。無怖畏故。答難",
    "T41n1823_027:0965c16": "無懼。故名無畏。",
    "T41n1823_027:0965c17": "從此第三。明三念住。論云。佛三念住。相別",
    "T41n1823_027:0965c18": "云何。頌曰。",
    "T41n1823_027:0965c19": "三念住念慧　　緣順違俱境",
    "T41n1823_027:0965c20": "釋曰。三念住者。以念慧為體　一緣順境。",
    "T41n1823_027:0965c21": "不生歡喜。念住。謂有弟子。一向敬佛。如來",
    "T41n1823_027:0965c22": "緣之不生歡喜。捨而安住正念正智。名第",
    "T41n1823_027:0965c23": "一念住　第二緣違境。不生憂戚念住。謂",
    "T41n1823_027:0965c24": "有弟子。不恭敬佛。如來緣之。不生憂戚。",
    "T41n1823_027:0965c25": "捨而安住正念正智。名第二念住　第三",
    "T41n1823_027:0965c26": "緣順違境。不生歡戚念住。謂有弟子。一類",
    "T41n1823_027:0965c27": "敬佛。一類不敬。如來緣之。不生歡戚。捨",
    "T41n1823_027:0965c28": "而安住正念正智。名第三念住。頌言俱者。",
    "T41n1823_027:0965c29": "即順違俱也。",
    "T41n1823_027:0966a01": "從此第四。明大悲。論云。諸佛大悲。云何相",
    "T41n1823_027:0966a02": "別。頌曰。",
    "T41n1823_027:0966a03": "大悲唯俗智　　資糧行相境",
    "T41n1823_027:0966a04": "平等上品故　　異悲由八因",
    "T41n1823_027:0966a05": "釋曰。如來大悲。俗智為體。以緣一切有情",
    "T41n1823_027:0966a06": "事境界故。問此大悲名。依何義立。答由五",
    "T41n1823_027:0966a07": "義故。一資糧大。謂大福德智慧資糧。所成",
    "T41n1823_027:0966a08": "辨故。二行相大。謂此力能於三苦境。作行",
    "T41n1823_027:0966a09": "相故。三所緣大釋頌境字謂是總以三界有情。",
    "T41n1823_027:0966a10": "為所緣故。四平等大。謂普利樂諸有情故。",
    "T41n1823_027:0966a11": "五上品大。更無餘悲能齊此故　此與悲異",
    "T41n1823_027:0966a12": "由八種因。一由自性異。大悲以無癡為體。",
    "T41n1823_027:0966a13": "悲以無瞋為體。二由行相異。大悲作三苦",
    "T41n1823_027:0966a14": "行相。悲唯作苦苦行相。三由所緣異。大悲",
    "T41n1823_027:0966a15": "緣三界悲唯緣欲界也。四由依地異。大悲",
    "T41n1823_027:0966a16": "依第四禪。悲依四靜慮。五由依身異。大悲",
    "T41n1823_027:0966a17": "依佛身。悲依二乘身。六由證得異。大悲離",
    "T41n1823_027:0966a18": "有頂。證。悲離欲界證。七由救濟異。大悲救",
    "T41n1823_027:0966a19": "濟事成。悲唯希望救濟故。八由哀愍異。大",
    "T41n1823_027:0966a20": "悲哀愍平等。悲哀愍不平等故。",
    "T41n1823_027:0966a21": "從此第五。明佛同異。論云。已辨佛德異餘",
    "T41n1823_027:0966a22": "有情。諸佛相望法等不。頌曰。",
    "T41n1823_027:0966a23": "由資糧法身　　利他佛相似",
    "T41n1823_027:0966a24": "壽種性量等　　諸佛有差別",
    "T41n1823_027:0966a25": "釋曰。謂佛三等。一由資糧等圓滿故。二由",
    "T41n1823_027:0966a26": "法身等成辨故。三由利他等究竟故　約",
    "T41n1823_027:0966a27": "壽種性身量等殊。佛有差別。言壽別者。謂",
    "T41n1823_027:0966a28": "佛壽有長短。言種別者。謂佛有生剎帝利",
    "T41n1823_027:0966a29": "種。有生婆羅門種。言姓別者。謂佛有姓",
    "T41n1823_027:0966b01": "喬答摩。有姓迦葉婆等。言量別者。謂佛身",
    "T41n1823_027:0966b02": "有長丈六。有長千尺等。頌言等者。謂顯佛",
    "T41n1823_027:0966b03": "法住久近等故。如是別者。所化有情。機宜",
    "T41n1823_027:0966b04": "別故。佛有三德不可思議。一因圓德。二果圓",
    "T41n1823_027:0966b05": "德。三恩圓德　因圓德者。復有四種。一無餘",
    "T41n1823_027:0966b06": "修。福德。智慧。修無遺故。二長時修。三阿僧",
    "T41n1823_027:0966b07": "祇耶修。無倦故。三無間修。剎那剎那。時無",
    "T41n1823_027:0966b08": "廢故。四尊重修。恭敬所學。修無慢故　次",
    "T41n1823_027:0966b09": "果圓德。復有四種。一智圓德。二斷圓德。三",
    "T41n1823_027:0966b10": "威勢圓德。四色身圓德。智圓德中。復有四",
    "T41n1823_027:0966b11": "種。一無師智自覺悟故。二一切智照真理",
    "T41n1823_027:0966b12": "故。三一切種智照俗事故。四無功用智任運",
    "T41n1823_027:0966b13": "起故。斷圓德中亦有四種一一切煩惱斷。二",
    "T41n1823_027:0966b14": "一切定障斷。三畢竟斷。四並習斷　威勢圓",
    "T41n1823_027:0966b15": "德。亦有四種。一難化必能化。二答難必決",
    "T41n1823_027:0966b16": "疑。三立教必出離。四惡黨必能伏　色身圓",
    "T41n1823_027:0966b17": "德。亦有四種。一具眾相。二具隨好。三具大",
    "T41n1823_027:0966b18": "力。四內身骨堅。越金剛。外發神光。踰百千",
    "T41n1823_027:0966b19": "日　後恩圓德。亦有四種。一能令永解脫。",
    "T41n1823_027:0966b20": "三惡趣為三也。二令出善趣生死復為一",
    "T41n1823_027:0966b21": "也。故名為四。又解安置善趣為一。安置三",
    "T41n1823_027:0966b22": "乘為三故。名為四。總說如來圓德如是",
    "T41n1823_027:0966b23": "　若別分析。則有無邊。唯佛世尊。能知能說。",
    "T41n1823_027:0966b24": "諸有智者。聞說如斯。生信重心。徹於骨髓。",
    "T41n1823_027:0966b25": "彼由一念極重信心。轉滅無邊。不定惡業。",
    "T41n1823_027:0966b26": "攝受人天。殊勝涅槃。故說如來出興於世。",
    "T41n1823_027:0966b27": "為諸智者無上福田。如薄伽梵。自說頌曰。",
    "T41n1823_027:0966b28": "　若於佛福田　能殖少分善　初獲勝",
    "T41n1823_027:0966b29": "善趣　後必得涅槃。",
    "T41n1823_027:0966c01": "從此第二。明共功德。就中有二。一總標",
    "T41n1823_027:0966c02": "名。二別解釋。且總標者。論云。已說如來不",
    "T41n1823_027:0966c03": "共功德。共功德今當辨。頌曰。",
    "T41n1823_027:0966c04": "復有餘佛法　　共餘聖異生",
    "T41n1823_027:0966c05": "謂無諍願智　　無礙解等德",
    "T41n1823_027:0966c06": "釋曰。復有佛法。與餘聖者。及異生共。謂無",
    "T41n1823_027:0966c07": "諍。願智。四無礙解。此三二乘。亦有。五通。靜",
    "T41n1823_027:0966c08": "慮。四無色。八等至。三等持。四無量。八解脫。",
    "T41n1823_027:0966c09": "十遍處等。異生亦有。雖佛功德。超過一切。",
    "T41n1823_027:0966c10": "然依類同。故說為共。",
    "T41n1823_027:0966c11": "從此第二。別解釋。就中二。一明共聖德。二",
    "T41n1823_027:0966c12": "明共凡德。就共聖德中四。一明無諍行。",
    "T41n1823_027:0966c13": "二明願智。三明無礙解。四明依邊際定力",
    "T41n1823_027:0966c14": "得。且初無諍者。論云。且辨無諍者。頌曰。",
    "T41n1823_027:0966c15": "無諍世俗智　　後靜慮不動",
    "T41n1823_027:0966c16": "三洲緣未生　　欲界有事惑",
    "T41n1823_027:0966c17": "釋曰。無諍世俗智者。煩惱名諍。謂阿羅漢",
    "T41n1823_027:0966c18": "觀有情苦。由煩惱生。恐他煩惱復緣己生。",
    "T41n1823_027:0966c19": "故思引發如是相續。此智生時。令他有情",
    "T41n1823_027:0966c20": "不緣己身。生貪瞋等。息煩惱諍。得無諍",
    "T41n1823_027:0966c21": "名。此行但以俗智為體。後靜慮不動者。此",
    "T41n1823_027:0966c22": "無諍行。依第四禪。發。樂通行中。此最勝故。",
    "T41n1823_027:0966c23": "言不動者。六無學中。唯不動性有無諍智。",
    "T41n1823_027:0966c24": "退法等五。不能自防。況能息他諸煩惱諍。",
    "T41n1823_027:0966c25": "故唯不動。三洲緣未生者。唯人三洲。有無",
    "T41n1823_027:0966c26": "諍智。緣未生者。緣未來惑。令不起故　欲",
    "T41n1823_027:0966c27": "界有事惑者。謂緣未生迷事煩惱。諸無事惑。",
    "T41n1823_027:0966c28": "不可遮防。內起隨應。總緣境故。",
    "T41n1823_027:0966c29": "從此第二明願智論云辨無諍已次辨願",
    "T41n1823_027:0967a01": "智頌曰。",
    "T41n1823_027:0967a02": "願智能遍緣　　餘如無諍說",
    "T41n1823_027:0967a03": "釋曰。以願為先。引妙智起。如願而了。故",
    "T41n1823_027:0967a04": "名願智。此智出體。依地種性。及所依身。與",
    "T41n1823_027:0967a05": "無諍同。唯所緣別。願智遍緣一切法故。",
    "T41n1823_027:0967a06": "從此第三。明無礙解。論云。已辨願智。無礙",
    "T41n1823_027:0967a07": "解者。頌曰。",
    "T41n1823_027:0967a08": "無礙解有四　　謂法義詞辯",
    "T41n1823_027:0967a09": "名義言說道　　無退智為性",
    "T41n1823_027:0967a10": "法詞唯俗智　　五二地為依",
    "T41n1823_027:0967a11": "義十六辯九　　皆依一切地",
    "T41n1823_027:0967a12": "但得必具四　　餘如無諍說",
    "T41n1823_027:0967a13": "釋曰。無礙解有四謂法義詞辯者。一法無礙",
    "T41n1823_027:0967a14": "解。二義無礙解。三詞無礙解。四辯無礙解。名",
    "T41n1823_027:0967a15": "義言說道無退智為性者。出體也。謂無退智。",
    "T41n1823_027:0967a16": "緣能詮名。名法無礙解。名句文三。總說為",
    "T41n1823_027:0967a17": "名。此名句文。持所說義。及生物解故。說名",
    "T41n1823_027:0967a18": "為法　又無退智。緣所詮義。名義無礙解",
    "T41n1823_027:0967a19": "　又無退智。緣方言詞。立為詞無礙解　又",
    "T41n1823_027:0967a20": "無退智。緣契正理。無滯言說。及緣自在。定",
    "T41n1823_027:0967a21": "慧二道。名辯無礙解。無滯言說。名之為辯。",
    "T41n1823_027:0967a22": "定慧二道。能起辯說。道是辯因。故亦名辯。",
    "T41n1823_027:0967a23": "是利根故。名無退智。智。緣名等。決斷無礙。",
    "T41n1823_027:0967a24": "名無礙解。故四無礙。以無退智為體也。法",
    "T41n1823_027:0967a25": "詞唯俗智者。此二無礙。緣名身等及世言詞",
    "T41n1823_027:0967a26": "事境界故。唯俗智攝。五二地為依者。法無礙",
    "T41n1823_027:0967a27": "解。通依五地。謂欲界四靜慮也。無色界中。",
    "T41n1823_027:0967a28": "無名等故。詞無礙解。唯依二地。謂欲界初",
    "T41n1823_027:0967a29": "靜慮也。二禪已上。以無尋伺故。義十六辯",
    "T41n1823_027:0967b01": "九者。義無礙解。或十智或六智為體。謂若",
    "T41n1823_027:0967b02": "諸法皆名為義。十智為體。若唯涅槃。名為",
    "T41n1823_027:0967b03": "義者。六智為體。如漏盡通說　辯無礙解。",
    "T41n1823_027:0967b04": "九智為體。唯除滅智。謂辯無礙。緣說道故",
    "T41n1823_027:0967b05": "　皆依一切地者。此義及辯。二無礙解。通依",
    "T41n1823_027:0967b06": "一切地起。謂九地也。但得必具四者。隨得一",
    "T41n1823_027:0967b07": "時。必皆具四。餘如無諍說者。此四無礙。依",
    "T41n1823_027:0967b08": "不動性。依三洲身。如無諍說。",
    "T41n1823_027:0967b09": "從此第四。明依邊際定得。論云。如是所說",
    "T41n1823_027:0967b10": "無諍行等。頌曰。",
    "T41n1823_027:0967b11": "六依邊際得　　邊際六後定",
    "T41n1823_027:0967b12": "遍順至究竟　　佛餘加行得",
    "T41n1823_027:0967b13": "釋曰。六依邊際得者。無諍願智。四無礙解。此",
    "T41n1823_027:0967b14": "六皆依邊際定得。邊際六者。此邊際定。體",
    "T41n1823_027:0967b15": "有六種。謂四無礙。無諍願智。此六除詞。更",
    "T41n1823_027:0967b16": "加延促壽等邊際。故體成六。謂無諍邊際。乃",
    "T41n1823_027:0967b17": "至延促等邊際也。詞無礙解。雖依第四邊際",
    "T41n1823_027:0967b18": "定發。體是欲界。初靜慮攝故。詞無礙解。非",
    "T41n1823_027:0967b19": "邊際體　後定者第四定也。此明邊際唯依",
    "T41n1823_027:0967b20": "第四禪故　遍順至究竟者。釋邊際名也。",
    "T41n1823_027:0967b21": "從一切地。遍所隨順。增至究竟。故名邊際。",
    "T41n1823_027:0967b22": "謂從欲界加行善心。入初靜慮。次第順入",
    "T41n1823_027:0967b23": "乃至有頂。復從有頂。入無所有處。次第逆",
    "T41n1823_027:0967b24": "入乃至欲界。復從欲界。次第順入。展轉乃",
    "T41n1823_027:0967b25": "至第四靜慮。名一切地遍所隨順。謂專修",
    "T41n1823_027:0967b26": "習第四靜慮。從下至中。從中至上。如是三",
    "T41n1823_027:0967b27": "品。復各分三。上上品生。名至究竟。如是靜",
    "T41n1823_027:0967b28": "慮。得邊際名。此中邊言。顯無越義。勝無越",
    "T41n1823_027:0967b29": "此。故名為邊。際言為顯類義極義。如說",
    "T41n1823_027:0967c01": "一頌。有四句故。名為四際。顯類義也。如",
    "T41n1823_027:0967c02": "說涅槃名為實際。顯極義也。佛餘加行得",
    "T41n1823_027:0967c03": "者。此邊際定。佛離染得。所餘聖者。唯加行",
    "T41n1823_027:0967c04": "得。",
    "T41n1823_027:0967c05": "從此第二。明共凡德。就中分六。一明六",
    "T41n1823_027:0967c06": "通。二辨三明三明三示導。四別明神境。五",
    "T41n1823_027:0967c07": "別釋眼耳。六明通種類。且第一明六通者。",
    "T41n1823_027:0967c08": "論云。已辨前三唯共餘聖功德。於中亦共",
    "T41n1823_027:0967c09": "凡德。且應辨通。頌曰。",
    "T41n1823_027:0967c10": "通六謂神境　　天眼耳他心",
    "T41n1823_027:0967c11": "宿住漏盡通　　解脫道慧攝",
    "T41n1823_027:0967c12": "四俗他心五　　漏盡通如力",
    "T41n1823_027:0967c13": "五依四靜慮　　自下地為境",
    "T41n1823_027:0967c14": "聲聞麟喻佛　　二三千無數",
    "T41n1823_027:0967c15": "未曾由加行　　曾修離染得",
    "T41n1823_027:0967c16": "念住初三身　　他心三餘四",
    "T41n1823_027:0967c17": "天眼耳無記　　餘四通唯善",
    "T41n1823_027:0967c18": "釋曰。初三句者摽列六通。一神境智證通。神",
    "T41n1823_027:0967c19": "謂等持。境謂行化。智證神境。無擁名通。二",
    "T41n1823_027:0967c20": "天眼智證通。三天耳智證通。天眼天耳。所依",
    "T41n1823_027:0967c21": "根也。智是二識相應慧體。智證於境。無擁名",
    "T41n1823_027:0967c22": "通。四他心智證通。智證他心。無擁名通。五",
    "T41n1823_027:0967c23": "宿住隨念智證通。於宿住事。隨所憶念。智",
    "T41n1823_027:0967c24": "證宿住。無擁名通。六漏盡智證通。漏盡者",
    "T41n1823_027:0967c25": "擇滅也。智證漏盡。無擁名通。或漏盡身中。",
    "T41n1823_027:0967c26": "所有智證。名漏盡智證通　解脫道慧攝者。",
    "T41n1823_027:0967c27": "出體也。此六神通。解脫道攝。慧為其體。四",
    "T41n1823_027:0967c28": "俗他心五者。神境。天眼。天耳。宿住。此之四",
    "T41n1823_027:0967c29": "通。俗智為體。他心智通。五智為體。謂法。類。",
    "T41n1823_027:0968a01": "道。世俗。他心。漏盡通如力者。漏盡智通。如",
    "T41n1823_027:0968a02": "漏盡力。或六智。或十智為體。五依四靜慮",
    "T41n1823_027:0968a03": "者。前之五通。依四靜慮。問何緣此五。不依",
    "T41n1823_027:0968a04": "無色。答初三種。通緣色為境　他心智通。",
    "T41n1823_027:0968a05": "初修之時。以色為門。謂欲修時。先審觀己",
    "T41n1823_027:0968a06": "身心二相變異相隨。謂心喜怒。形之於色。後",
    "T41n1823_027:0968a07": "復觀他身心二相。由此加行。後得他心。於",
    "T41n1823_027:0968a08": "他心等能如實知　若宿住通。漸次憶念分",
    "T41n1823_027:0968a09": "位差別。謂憶前念。漸復逆觀於此生身十位",
    "T41n1823_027:0968a10": "差別。次第而憶。乃至能憶中有已前一念之",
    "T41n1823_027:0968a11": "心。名宿住通。加行成就。根本成時。能憶過",
    "T41n1823_027:0968a12": "去生中。某處某姓。種種事故。依無色地。無",
    "T41n1823_027:0968a13": "如是能。又於無色觀減止增。五通必依止",
    "T41n1823_027:0968a14": "觀均地。未至等地。觀增止減。以增地故。亦",
    "T41n1823_027:0968a15": "無通　自下地為境者。五通唯緣自下地境。",
    "T41n1823_027:0968a16": "如神境通。於初禪發。能於初禪及下欲界。",
    "T41n1823_027:0968a17": "行化自在。於上不然。勢力劣故。餘四通亦",
    "T41n1823_027:0968a18": "爾。聲聞麟喻佛二三千無數者。諸大聲聞。能",
    "T41n1823_027:0968a19": "於二千世界。起神通用。麟覺能於三千世",
    "T41n1823_027:0968a20": "界。佛能於無數世界。神通自在　未曾由加",
    "T41n1823_027:0968a21": "行曾修離染得者。此明五通於無始來。若未",
    "T41n1823_027:0968a22": "曾得。由加行得。曾已串習。由離染得。念住",
    "T41n1823_027:0968a23": "初三身他心三餘四者。念住分別。初之三通。",
    "T41n1823_027:0968a24": "唯身念住。緣色起故。他心智通。唯三念住。",
    "T41n1823_027:0968a25": "不知色故。無身念住。所餘宿住。及漏盡通。",
    "T41n1823_027:0968a26": "四念住攝。謂緣五蘊一切法故。天眼耳無記",
    "T41n1823_027:0968a27": "者。天眼耳二通。無記性攝。以二通體是眼耳",
    "T41n1823_027:0968a28": "識相應慧故。謂眼耳識。生得善者。非異地",
    "T41n1823_027:0968a29": "起。若色界生得。不能生定。今此二通。與定",
    "T41n1823_027:0968b01": "相生。故二通體。唯無記性。四無記中。通果無",
    "T41n1823_027:0968b02": "記。餘四通唯善者。除天眼耳。所餘四通性皆",
    "T41n1823_027:0968b03": "是善。",
    "T41n1823_027:0968b04": "從此第二。辨三明。論云。如契經說。無學三",
    "T41n1823_027:0968b05": "明。彼於六通。以何為性。頌曰。",
    "T41n1823_027:0968b06": "第五二六明　　治三際愚故",
    "T41n1823_027:0968b07": "後真二假說　　學有闇非明",
    "T41n1823_027:0968b08": "釋曰。第五二六明者。第五宿住通。是第一宿",
    "T41n1823_027:0968b09": "住智證明。第二天眼通。是第二死生智證明。",
    "T41n1823_027:0968b10": "第六漏盡通。是第三漏盡智證明　治三際",
    "T41n1823_027:0968b11": "愚故者。於六通中。唯三名明。謂能對治三",
    "T41n1823_027:0968b12": "際愚故。宿住智明。治前際愚。死生智明。治",
    "T41n1823_027:0968b13": "後際愚。漏盡智明。治中際愚。後真二假說",
    "T41n1823_027:0968b14": "者。此三明中。後漏盡明。容有是真。通無漏",
    "T41n1823_027:0968b15": "故。前二名明。但是假說。以有漏故。學有闇",
    "T41n1823_027:0968b16": "非明者。有學身中。雖有宿住及死生智。不",
    "T41n1823_027:0968b17": "名明者。以彼身中有闇惑故。",
    "T41n1823_027:0968b18": "從此第三。明三示導。論云。契經說有三種",
    "T41n1823_027:0968b19": "示導。彼於六通以何為體。頌曰。",
    "T41n1823_027:0968b20": "第一四六導　　教誡導為尊",
    "T41n1823_027:0968b21": "定由通所成　　引利樂果故",
    "T41n1823_027:0968b22": "釋曰。第一四六導者。第一神境通。名第一神",
    "T41n1823_027:0968b23": "變示導。第四他心通。名第二記心示導。第六",
    "T41n1823_027:0968b24": "漏盡通。名第三教誡示導。能示能導。得示",
    "T41n1823_027:0968b25": "導名故　教誡導為尊者。三示導中。教誡示",
    "T41n1823_027:0968b26": "導。最為尊勝。定由通所成者。教誡示導。定",
    "T41n1823_027:0968b27": "由第六漏盡通。成故最為尊　前二示導。呪",
    "T41n1823_027:0968b28": "藥亦成。非定由通故。非勝也。如有呪術。",
    "T41n1823_027:0968b29": "名健駄利此云持地也持此便能。騰空自在　復",
    "T41n1823_027:0968c01": "有呪術。名伊剎尼此云觀察持此便能。知他心",
    "T41n1823_027:0968c02": "念。引利樂果故者。教誡示導。以能如實方便",
    "T41n1823_027:0968c03": "說法。故能令他引當利益果人天果也。及安樂",
    "T41n1823_027:0968c04": "果涅槃果也。前二示導。無此勝能。由是故教誡最",
    "T41n1823_027:0968c05": "為尊勝也。",
    "T41n1823_027:0968c06": "從此第四。別明神境。就中二。一正明神境。",
    "T41n1823_027:0968c07": "二明能所化。且正明神境者。論云。神境二",
    "T41n1823_027:0968c08": "言。為目何義。頌曰。",
    "T41n1823_027:0968c09": "神體謂等持　　境二謂行化",
    "T41n1823_027:0968c10": "行三意勢佛　　運身勝解通",
    "T41n1823_027:0968c11": "化二謂欲色　　四二外處性",
    "T41n1823_027:0968c12": "此各有二種　　謂似自他身",
    "T41n1823_027:0968c13": "釋曰。神體謂等持者。神名所目。唯勝等持。",
    "T41n1823_027:0968c14": "由此能為神變事故。境二謂行化者。神變",
    "T41n1823_027:0968c15": "名境。境有二種。一行二化　行三意勢佛運",
    "T41n1823_027:0968c16": "身勝解通者。釋行境也。行有三種。一者運",
    "T41n1823_027:0968c17": "身。謂乘空行猶如飛鳥。二者勝解。謂極遠",
    "T41n1823_027:0968c18": "方作近思惟便能速至。三者意勢。謂極遠方",
    "T41n1823_027:0968c19": "舉心即至。此勢如意。得意勢名。意勢唯佛。",
    "T41n1823_027:0968c20": "運身勝解。亦通二乘　化二謂欲色四二外",
    "T41n1823_027:0968c21": "處性者。釋化境也。化有二種。一欲界化。",
    "T41n1823_027:0968c22": "二色界化。欲界化四。謂四外處。色。香。味。",
    "T41n1823_027:0968c23": "觸。名欲界化。色界化。二所謂色觸。名色界",
    "T41n1823_027:0968c24": "化。以色界中無香味故。此各有二種謂似",
    "T41n1823_027:0968c25": "自他身者。此二界化。各有二種。一似自",
    "T41n1823_027:0968c26": "身化。二似他身化　身在欲界。化有四種。",
    "T41n1823_027:0968c27": "謂作欲界自他二化。及作色界自他二化。",
    "T41n1823_027:0968c28": "身在色界。化亦有四種。如欲界說。故總成",
    "T41n1823_027:0968c29": "八。",
    "T41n1823_027:0969a01": "從此第二。明能所化。論云。化作化事。為即",
    "T41n1823_027:0969a02": "是通問也不爾答也云何徵也是通之果答此能化心從神境通。",
    "T41n1823_027:0969a03": "能化生是通果也此有幾種。差別云何。頌曰。",
    "T41n1823_027:0969a04": "能化心十四　　定果二至五",
    "T41n1823_027:0969a05": "如所依定得　　從淨自生二",
    "T41n1823_027:0969a06": "化事由自地　　語通由自下",
    "T41n1823_027:0969a07": "化身與化主　　語必俱非佛",
    "T41n1823_027:0969a08": "先立願留身　　後起餘心語",
    "T41n1823_027:0969a09": "有死留堅體　　餘說無留義",
    "T41n1823_027:0969a10": "初多心一化　　成滿此相違",
    "T41n1823_027:0969a11": "修得無記攝　　餘得通三性",
    "T41n1823_027:0969a12": "釋曰。能化心十四定果二至五者。從神境通。",
    "T41n1823_027:0969a13": "生變化心。總有十四。謂初定果有二。二定",
    "T41n1823_027:0969a14": "果有三。三定果有四。第四定果有五。且依",
    "T41n1823_027:0969a15": "初禪。有二化心。一欲界攝。謂初禪。作欲界",
    "T41n1823_027:0969a16": "化也。二初禪攝。謂初禪作初禪化也　第",
    "T41n1823_027:0969a17": "二靜慮有三化心。二種如前。加第二禪化",
    "T41n1823_027:0969a18": "也　第三靜慮。有四化心。三種如前。加第",
    "T41n1823_027:0969a19": "三禪化　第四靜慮。有五化心。四種如前",
    "T41n1823_027:0969a20": "加第四禪化　諸果化心。依自上地。必無",
    "T41n1823_027:0969a21": "依下。如初禪化。依初禪名自。依二禪等。",
    "T41n1823_027:0969a22": "名之為上。二禪等化。不依初禪。故無依",
    "T41n1823_027:0969a23": "下。下地定心。不生上果者。謂勢力劣故。如",
    "T41n1823_027:0969a24": "所依定得者。如得初禪定。必得初禪化。乃",
    "T41n1823_027:0969a25": "至得第四禪定。必得第四定化。以果化心",
    "T41n1823_027:0969a26": "與所依定。俱時得故。從淨自生二者。淨者",
    "T41n1823_027:0969a27": "善靜慮也。自者化心也。此能化心。一從淨",
    "T41n1823_027:0969a28": "生。二從自生。又此化心。能生二心。謂生淨",
    "T41n1823_027:0969a29": "心。及生化心。謂從靜慮。起能化心。此心必",
    "T41n1823_027:0969b01": "無直出觀義。且從淨定。地起初化心。此後",
    "T41n1823_027:0969b02": "後化心。從自類化心。生最後化心。還生淨",
    "T41n1823_027:0969b03": "定。故此化心。從二心生。能生二心。化事由",
    "T41n1823_027:0969b04": "自地者。化前境事。由自地心。如化四境是",
    "T41n1823_027:0969b05": "欲化心。化初禪境。是初禪化心。必無異地化",
    "T41n1823_027:0969b06": "心生起異地化事故。語通由自下者。化所發",
    "T41n1823_027:0969b07": "語。通自下心。謂欲初禪。化所發言。此言必",
    "T41n1823_027:0969b08": "是自地心起。依二禪等化。所發言。此必依",
    "T41n1823_027:0969b09": "下地心發。謂二禪等。無尋伺故。無發語心。",
    "T41n1823_027:0969b10": "起下初禪心。而發語也。化身與化主語必俱",
    "T41n1823_027:0969b11": "非佛者。若一化主。起多化身。要化主語時。",
    "T41n1823_027:0969b12": "諸所化方語。言音詮表。一切皆同故。有伽陀",
    "T41n1823_027:0969b13": "頌曰　一化主語時　諸所化皆語　一化主",
    "T41n1823_027:0969b14": "若默　諸所化亦然。佛則不爾。與所化語。",
    "T41n1823_027:0969b15": "容不俱時。言音所詮。亦容有別。以佛定力",
    "T41n1823_027:0969b16": "不思議故　問發語心起。化心已無。應無",
    "T41n1823_027:0969b17": "化身。化如何語。答頌言先立願留身。後起餘",
    "T41n1823_027:0969b18": "心語。謂先願力。留所化身。後起餘心。發語",
    "T41n1823_027:0969b19": "表業。故雖化語二心不同。而依化身。亦得",
    "T41n1823_027:0969b20": "發語。有死留堅體者。有說願力。留所化身。",
    "T41n1823_027:0969b21": "亦得死後。如大迦葉留骨鎖身至慈尊世。",
    "T41n1823_027:0969b22": "唯堅實體。可得久留。即骨鎖身。名堅實也。",
    "T41n1823_027:0969b23": "謂簡肉等。餘說無留義者。有餘師說。無有",
    "T41n1823_027:0969b24": "留身得至死後。迦葉留者。天神扶持。非願",
    "T41n1823_027:0969b25": "力也。初多心一化成滿此相違者。初起化",
    "T41n1823_027:0969b26": "事。由多化心。方能化作一所化事。後若成",
    "T41n1823_027:0969b27": "滿。與此相違。但一化心。即能化作眾多化",
    "T41n1823_027:0969b28": "事。修得無記攝者。此前十四。能變化心。從",
    "T41n1823_027:0969b29": "定修生。無記性攝。四無記中。通果無記也。",
    "T41n1823_027:0969c01": "餘得通三性者。餘生得等。能變化心。即通三",
    "T41n1823_027:0969c02": "性如鬼神等所有化心。或善或惡。或是無",
    "T41n1823_027:0969c03": "記。",
    "T41n1823_027:0969c04": "從此第五。別釋眼耳。論云。天眼耳言。為目",
    "T41n1823_027:0969c05": "何義。頌曰。",
    "T41n1823_027:0969c06": "天眼耳謂根　　即定地淨色",
    "T41n1823_027:0969c07": "恒同分無缺　　取障細遠等",
    "T41n1823_027:0969c08": "釋曰。天眼耳者。謂眼耳通。依四靜慮。所生",
    "T41n1823_027:0969c09": "淨色。眼耳二根。見色聞聲。名天眼耳。此名",
    "T41n1823_027:0969c10": "天者。定地攝故。天眼有三。一者生得謂生",
    "T41n1823_027:0969c11": "天中。二者修得即前所說。三者似天謂由業",
    "T41n1823_027:0969c12": "得。如輪王鬼神。及中有等。唯有修得天眼",
    "T41n1823_027:0969c13": "耳根。恒是同分。又無缺壞。能取被障細遠",
    "T41n1823_027:0969c14": "等。諸方色聲。故有頌曰　肉眼於諸方　被",
    "T41n1823_027:0969c15": "障細遠色　無能見功用　天眼見無遺。",
    "T41n1823_027:0969c16": "從此第六。明五通種類。論云。前說化心修",
    "T41n1823_027:0969c17": "得等異。神境等五亦有異耶問也。亦有答也。云何",
    "T41n1823_027:0969c18": "徵也。頌曰。",
    "T41n1823_027:0969c19": "神境五修生　　呪藥業成故",
    "T41n1823_027:0969c20": "他心修生呪　　又加占相成",
    "T41n1823_027:0969c21": "三修生業成　　除修皆三性",
    "T41n1823_027:0969c22": "人唯無生得　　地獄初能知",
    "T41n1823_027:0969c23": "釋曰。初五句明通種類。次一句三性分別。後",
    "T41n1823_027:0969c24": "兩句約趣通局。神境通類總有五種。一者修",
    "T41n1823_027:0969c25": "得。二者生得。三者呪得。四者藥得。五者業",
    "T41n1823_027:0969c26": "得。他心智通類有四種。一者修得。二者生",
    "T41n1823_027:0969c27": "得。三者呪得。四者占相。所餘天眼。天耳。宿",
    "T41n1823_027:0969c28": "住。三通唯有三種。謂修。生。業　此五通中。",
    "T41n1823_027:0969c29": "神境等三。若修得者。唯是善性。天眼天耳。",
    "T41n1823_027:0970a01": "是無記性。除修得外。餘生得等。皆通三性。",
    "T41n1823_027:0970a02": "人中都無生得通者。餘皆容有。於地獄趣。",
    "T41n1823_027:0970a03": "初受生時。有生得他心智及宿住智。知過去",
    "T41n1823_027:0970a04": "等。苦受逼已。更無所知。若修得通。唯人天",
    "T41n1823_027:0970a05": "趣。能入定故。生得除人。通餘四趣。皆",
    "T41n1823_027:0970a06": "有生得　呪藥二種。通人天鬼趣。占相唯",
    "T41n1823_027:0970a07": "人也。",
    "T41n1823_027:0970a08": "俱舍論頌疏論本第二十七"
}