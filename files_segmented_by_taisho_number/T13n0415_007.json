{
    "T13n0415_007:0855b05": "大方等大集經菩薩念佛三昧",
    "T13n0415_007:0855b06": "分卷第七",
    "T13n0415_007:0855b08": "隋天竺三藏達磨笈多譯",
    "T13n0415_007:0855b09": "9 讚三昧相品讚三昧相品第九",
    "T13n0415_007:0855b10": "爾時，世尊讚不空見菩薩摩訶薩言：「善哉善",
    "T13n0415_007:0855b11": "哉，不空見！汝於往昔乃能供養無量無數諸",
    "T13n0415_007:0855b12": "佛、世尊，於諸佛所種諸善根、具足修行諸波",
    "T13n0415_007:0855b13": "羅蜜，一切法中所作已辦，而常為彼諸眾生",
    "T13n0415_007:0855b14": "輩作不請友。為行大慈，成就正信諸眾生故，",
    "T13n0415_007:0855b15": "請問世尊如斯大義；為被大鎧諸眾生故，請",
    "T13n0415_007:0855b16": "問世尊如是大義；為不動不退大菩提心諸",
    "T13n0415_007:0855b17": "眾生故，請問世尊如斯大義；為不壞信意諸",
    "T13n0415_007:0855b18": "眾生故，請問世尊如斯大義；為發弘廣大願",
    "T13n0415_007:0855b19": "莊嚴諸眾生故，請問世尊如斯大義；為不思",
    "T13n0415_007:0855b20": "議善根諸眾生故，請問世尊如斯大義；為著",
    "T13n0415_007:0855b21": "不思議鎧甲諸眾生故，請問世尊如斯大義；",
    "T13n0415_007:0855b22": "為超越三界諸眾生故，請問世尊如斯大義；",
    "T13n0415_007:0855b23": "為專精實義諸眾生故，請問世尊如斯大義；",
    "T13n0415_007:0855b24": "為隨順大智諸眾生故，請問世尊如斯大義；",
    "T13n0415_007:0855b25": "為樂甚深法行諸眾生故，請問世尊如斯大",
    "T13n0415_007:0855b26": "義；為重布施諸眾生故，請問世尊如斯大義；",
    "T13n0415_007:0855b27": "為重開示諸眾生故，請問世尊如斯大義；為",
    "T13n0415_007:0855b28": "一切能捨內外身財諸眾生故，請問世尊如",
    "T13n0415_007:0855b29": "斯大義；為成就最上無上戒聚諸眾生故，請",
    "T13n0415_007:0855c01": "問世尊如斯大義；為深忍相應諸眾生故，請",
    "T13n0415_007:0855c02": "問世尊如斯大義；為勇猛精進諸眾生故，請",
    "T13n0415_007:0855c03": "問世尊如斯大義；為得深禪定諸眾生故，請",
    "T13n0415_007:0855c04": "問世尊如斯大義；為深重智慧諸眾生故，請",
    "T13n0415_007:0855c05": "問世尊如斯大義；為以資財方便巧攝一切",
    "T13n0415_007:0855c06": "諸眾生故，請問世尊如斯大義。「又，為心若金",
    "T13n0415_007:0855c07": "剛諸眾生故、為心如門闑不動不轉諸眾生",
    "T13n0415_007:0855c08": "故、為心如淨水無有塵垢諸眾生故、為心如",
    "T13n0415_007:0855c09": "迦耶隣提衣諸眾生故、為樂入深義諸眾生",
    "T13n0415_007:0855c10": "故、為尊重正法諸眾生故、為捨擔能擔諸眾",
    "T13n0415_007:0855c11": "生故、為不惜身命諸眾生故、為不樂一切世",
    "T13n0415_007:0855c12": "間有為諸眾生故，請問如來如是大義。「不空",
    "T13n0415_007:0855c13": "見！汝於今者能為如斯諸大菩薩摩訶薩輩請",
    "T13n0415_007:0855c14": "問如來如是義耳。」爾時，世尊復告不空見菩",
    "T13n0415_007:0855c15": "薩摩訶薩言：「不空見！汝應諦聽，善思念之，吾",
    "T13n0415_007:0855c16": "當為汝廣分別解說。」時彼不空見菩薩摩訶薩",
    "T13n0415_007:0855c17": "即白佛言：「善哉，世尊！如蒙聖說，一心諦受。」佛",
    "T13n0415_007:0855c18": "言：「不空見！有菩薩三昧名念一切佛菩薩，當",
    "T13n0415_007:0855c19": "應親近、修習、觀察、思惟如是三昧。既能修習、",
    "T13n0415_007:0855c20": "觀察、思惟此三昧已，則得增廣成就現前安",
    "T13n0415_007:0855c21": "樂法行故、則得增廣無貪善根故、則得增廣",
    "T13n0415_007:0855c22": "無瞋善根故、則得增廣無癡善根故、則得具",
    "T13n0415_007:0855c23": "足慚愧故、則得成就神通故、則得圓滿一切",
    "T13n0415_007:0855c24": "佛法故、則得清淨一切佛土故、則得天降下",
    "T13n0415_007:0855c25": "生具足故、則得入胎具足故、則得住胎清淨",
    "T13n0415_007:0855c26": "具足故、則得母生微妙清淨具足故、則得家",
    "T13n0415_007:0855c27": "生清淨具足故、則得諸根微妙清淨具足故、",
    "T13n0415_007:0855c28": "則得大人相清淨具足故、則得諸妙好清淨",
    "T13n0415_007:0855c29": "具足故、則得出家具足故、則得最上寂靜具",
    "T13n0415_007:0856a01": "足故、則得大寂靜具足故、則得諸通具足故、",
    "T13n0415_007:0856a02": "則得為一切眾生作歸依具足故、則得多聞",
    "T13n0415_007:0856a03": "具足故、則得世間出世間法具足故、則得一",
    "T13n0415_007:0856a04": "切諸法住處具足故、則得巧妙方便知出世",
    "T13n0415_007:0856a05": "法具足故、則得善通達一切諸法具足故、則",
    "T13n0415_007:0856a06": "得巧知前際後際法相具足故、則得善巧莊",
    "T13n0415_007:0856a07": "嚴文字句義具足故、則得智慧具足故、則得",
    "T13n0415_007:0856a08": "微妙神通具足故、則得巧轉變心具足故、則",
    "T13n0415_007:0856a09": "得善教示他具足故、則得為他眾生及富伽",
    "T13n0415_007:0856a10": "羅勝負白黑上下滿缺增損勝力具足故、則",
    "T13n0415_007:0856a11": "得是處非處具足故、則得未成阿耨多羅三",
    "T13n0415_007:0856a12": "藐三菩提趣向具足故、則得正行具足故、則",
    "T13n0415_007:0856a13": "得意具足故、則得自在具足故、則得神通具",
    "T13n0415_007:0856a14": "足故、則得尊勝大家具足故、則得大姓具足",
    "T13n0415_007:0856a15": "故、則得端正具足故、則得大威具足故、則得",
    "T13n0415_007:0856a16": "大光明具足故、則得作諸功德具足故、則得",
    "T13n0415_007:0856a17": "大功德具足故、則得大人牛王具足故、則得",
    "T13n0415_007:0856a18": "令他歡喜音具足故、則得令他深歡喜音具",
    "T13n0415_007:0856a19": "足故、則得微妙音具足故、則得梵音具足故、",
    "T13n0415_007:0856a20": "則得相應辯才具足故、則得無諍辯才具足",
    "T13n0415_007:0856a21": "故、則得無著辯才具足故、則得稱實辯才具",
    "T13n0415_007:0856a22": "足故、則得種種辯才具足故、則得一切言音",
    "T13n0415_007:0856a23": "辯才具足故、則得所生不離諸佛世尊而常",
    "T13n0415_007:0856a24": "恭敬供養具足故、則得離邊地生具足故、則",
    "T13n0415_007:0856a25": "得常生中國具足故、則得遍遊諸世界禮拜",
    "T13n0415_007:0856a26": "承事諸佛、世尊諮請論義具足故、則得成就",
    "T13n0415_007:0856a27": "無量無邊功德具足故、則得一切菩薩功德",
    "T13n0415_007:0856a28": "莊嚴具足故，乃至則得菩提樹下道場莊",
    "T13n0415_007:0856a29": "嚴具足故。」爾時，世尊為重宣此義，以偈頌",
    "T13n0415_007:0856b01": "曰：",
    "T13n0415_007:0856b02": "「不空見！斯勝三昧，　　如我今住智德中，",
    "T13n0415_007:0856b03": "其有菩薩能修行，　　彼見十方一切佛，",
    "T13n0415_007:0856b04": "當即速獲諸神通，　　因是復覩清淨剎，",
    "T13n0415_007:0856b05": "遂能下生妙具足，　　入胎具足亦復然。",
    "T13n0415_007:0856b06": "住胎之時無有比，　　母最清淨勝家生，",
    "T13n0415_007:0856b07": "一切相好咸具足，　　亦當修彼諸行法。",
    "T13n0415_007:0856b08": "捨家出家離眾欲，　　捐棄人欲及與天，",
    "T13n0415_007:0856b09": "彼為世間求菩提，　　所生常有諸甘露。",
    "T13n0415_007:0856b10": "亦得諸通及神足，　　轉智圓滿彼世間，",
    "T13n0415_007:0856b11": "多聞總持大德人，　　行行斯由多聞海。",
    "T13n0415_007:0856b12": "統諸大眾義明了，　　巧知眾生方便學，",
    "T13n0415_007:0856b13": "諸法行處皆悉知，　　世間之法及出世。",
    "T13n0415_007:0856b14": "智人所知智具足，　　遠離諸業及癡惱，",
    "T13n0415_007:0856b15": "有為之法盡皆捨，　　而常親近於無為。",
    "T13n0415_007:0856b16": "常以天眼觀眾生，　　復用天耳聽聞法，",
    "T13n0415_007:0856b17": "宿命明白知過往，　　他心善達前人意。",
    "T13n0415_007:0856b18": "神通變化自在遊，　　心能巧轉隨所因，",
    "T13n0415_007:0856b19": "得大名聞行佛國，　　能廣利益諸世間。",
    "T13n0415_007:0856b20": "明達是處及非處，　　一切諸法靡不知，",
    "T13n0415_007:0856b21": "深照淨法及垢染，　　以常修習勝三昧。",
    "T13n0415_007:0856b22": "能得正行具足人，　　彼之智慧實無比，",
    "T13n0415_007:0856b23": "具正思惟大威德，　　亦得安住正修行。",
    "T13n0415_007:0856b24": "復生大家及尊姓，　　眾事端嚴見者喜，",
    "T13n0415_007:0856b25": "彼雖處於有為中，　　所作功德無能壞。",
    "T13n0415_007:0856b26": "所生常受大功德，　　往來多作人中王，",
    "T13n0415_007:0856b27": "或為忉利釋天尊，　　時作光天及梵主。",
    "T13n0415_007:0856b28": "凡所出聲悉無比，　　梵天妙響師子音，",
    "T13n0415_007:0856b29": "諸龍美音遍行中，　　大功德聲牛王吼，",
    "T13n0415_007:0856c01": "備於絃樂及歌聲，　　迦陵頻伽音精妙，",
    "T13n0415_007:0856c02": "能會義理令眾歡，　　以獲三昧故得然。",
    "T13n0415_007:0856c03": "善出清雅及好聲，　　多用愛言悅一切，",
    "T13n0415_007:0856c04": "深婉妙音并善語，　　彼聲常有未曾絕。",
    "T13n0415_007:0856c05": "行步舉動若龍王，　　普放電光照一切，",
    "T13n0415_007:0856c06": "降雨滂洽於大地，　　是謂龍德難稱量。",
    "T13n0415_007:0856c07": "如是人龍所遊處，　　住斯妙定勝神通，",
    "T13n0415_007:0856c08": "無量無數諸化身，　　遍諸佛前等供養。",
    "T13n0415_007:0856c09": "偈頌譬喻諸種作，　　言詞雅正理趣安，",
    "T13n0415_007:0856c10": "彼常法樂與眾生，　　得是勝定故無礙。",
    "T13n0415_007:0856c11": "所生不離於諸佛，　　亦見菩薩及聖僧，",
    "T13n0415_007:0856c12": "恒居利益無難處，　　成就三昧照十方。",
    "T13n0415_007:0856c13": "欲遍諸佛有諮論，　　或生無量難思剎，",
    "T13n0415_007:0856c14": "現前供養一切佛，　　成就三昧故若斯。",
    "T13n0415_007:0856c15": "如是功德不可說，　　超過數表絕稱量，",
    "T13n0415_007:0856c16": "道樹等覺恒俱生，　　諸佛咨嗟唯此定。」",
    "T13n0415_007:0856c17": "10 正觀品菩薩念佛三昧分正觀品第十",
    "T13n0415_007:0856c18": "爾時，不空見菩薩摩訶薩白佛言：「世尊！若諸",
    "T13n0415_007:0856c19": "菩薩摩訶薩欲得成就諸佛所說菩薩念佛三",
    "T13n0415_007:0856c20": "昧者，彼菩薩摩訶薩應當親近、修習何法，能",
    "T13n0415_007:0856c21": "得成就思惟三昧耶？」爾時，世尊告不空見菩",
    "T13n0415_007:0856c22": "薩摩訶薩言：「不空見！若諸菩薩摩訶薩欲得",
    "T13n0415_007:0856c23": "成就諸佛所說念佛三昧、欲得常覩一切諸",
    "T13n0415_007:0856c24": "佛、承事供養彼諸世尊、欲得疾成阿耨多羅",
    "T13n0415_007:0856c25": "三藐三菩提者，當住正念、遠離邪心，斷除我見、",
    "T13n0415_007:0856c26": "思惟無我，當觀是身如水聚沫、當觀是色如",
    "T13n0415_007:0856c27": "芭蕉虛、當觀是受如水上泡、當觀是想如熱",
    "T13n0415_007:0856c28": "時焰、當觀是行如空中雲、當觀是識如鏡中",
    "T13n0415_007:0856c29": "像。「菩薩若欲入是三昧，當應深生怖畏之想、",
    "T13n0415_007:0857a01": "當念遠離譏嫌，免他訶責，當念除去無慚無",
    "T13n0415_007:0857a02": "愧、成就慚愧，當應成就奢摩他毘婆舍那，當",
    "T13n0415_007:0857a03": "應遠離斷常二邊；常念一心精勤勇猛，除去",
    "T13n0415_007:0857a04": "懈怠，發廣大心。常念觀察三解脫門，常念先",
    "T13n0415_007:0857a05": "生三種正智，常念斷滅三不善根，常念成就",
    "T13n0415_007:0857a06": "諸三昧聚，常念成就一切眾生，常念等為眾",
    "T13n0415_007:0857a07": "生說法。當觀四念處——所謂身念處、受念處、心",
    "T13n0415_007:0857a08": "念處、法念處——當念四食過患，所謂摶、觸、思、識",
    "T13n0415_007:0857a09": "等，於是食中生不淨想。當念四無量——所謂修",
    "T13n0415_007:0857a10": "於大慈、行於大悲、安住大喜、具足大捨——當念",
    "T13n0415_007:0857a11": "成就諸禪而不味著。「然復思惟一切諸法，常",
    "T13n0415_007:0857a12": "念：『不惜其身、不保其命，捨身及心攝受多聞。』",
    "T13n0415_007:0857a13": "念如是法應如是護，不得誹謗多聞法財，如",
    "T13n0415_007:0857a14": "所聞法如義受持，於諸佛所起尊重心。「又於",
    "T13n0415_007:0857a15": "法、僧生肅恭意，親善知識、遠離惡友，除滅世",
    "T13n0415_007:0857a16": "間無義語言，不著世樂、不捨空閑。「住於一切，",
    "T13n0415_007:0857a17": "生平等心，於諸眾生無有退沒、無損害心、亦",
    "T13n0415_007:0857a18": "無妬嫉；於一切法起稱量心，不作罪惡、心無",
    "T13n0415_007:0857a19": "垢染，一切諸法無處可得。常求甚深廣大經",
    "T13n0415_007:0857a20": "典，於中恒起增上信心，莫生嫌疑、無為異意。",
    "T13n0415_007:0857a21": "如是經典最勝廣大，常念誦持、常思演說。何",
    "T13n0415_007:0857a22": "以故？是為諸佛、世尊道法，獨能生成佛菩提",
    "T13n0415_007:0857a23": "故。「於當來世得彼無量諸佛功德，應當為他",
    "T13n0415_007:0857a24": "如法宣說，降伏憍慢、莫亂正聞，恭敬、尊重、供",
    "T13n0415_007:0857a25": "養是法，捨諸欲求、息諸諍競，除諸睡眠、滅諸",
    "T13n0415_007:0857a26": "疑網，殄絕迷惑、明識我見，不事戲論，遠離尼",
    "T13n0415_007:0857a27": "乾、邪命、自活、遮羅迦波梨婆闍語言論等。「常",
    "T13n0415_007:0857a28": "應善住檀波羅蜜中、圓滿尸波羅蜜、常念羼",
    "T13n0415_007:0857a29": "提波羅蜜、不捨毘梨耶波羅蜜、遊戲禪波羅",
    "T13n0415_007:0857b01": "蜜、具足般若波羅蜜，棄捨身命無愛惜心。「如",
    "T13n0415_007:0857b02": "四大性不可改變，如於地界起平等心，水、火、",
    "T13n0415_007:0857b03": "風界亦復如是。「成就身業，心意精勤，無不活",
    "T13n0415_007:0857b04": "畏，不貪衣、食、湯藥、床鋪、房舍、殿堂、一切眾具，樂",
    "T13n0415_007:0857b05": "行頭陀、常住知足，不求利養、不事名聞，凡是",
    "T13n0415_007:0857b06": "愛著悉滅無餘。「觀四念處、斷四顛倒，不念惡",
    "T13n0415_007:0857b07": "刺，永度四流，修四如意，住四威儀。當具五根，",
    "T13n0415_007:0857b08": "亦增五力，應滅五蓋，不用五情，遠離五濁，成",
    "T13n0415_007:0857b09": "五解脫，得入內自思惟廣大聖智，正觀五",
    "T13n0415_007:0857b10": "陰。不行六塵，降伏六根，亡滅六識，斷絕六受，",
    "T13n0415_007:0857b11": "除六渴愛，行六念處及六智分法，於六通中",
    "T13n0415_007:0857b12": "常求利益。修七覺分通達七界七界謂害界、恚界、出界、欲界、色",
    "T13n0415_007:0857b13": "界、無色界、及滅界故，滅除七使及七識住。離八怠惰，除八",
    "T13n0415_007:0857b14": "妄語，明了世間八法所因，應得八種大人覺",
    "T13n0415_007:0857b15": "法，證八解脫，修八正道。親近、思惟、廣大分別、",
    "T13n0415_007:0857b16": "專精遠離九眾生居，滅九種慢，捐棄九惱，常",
    "T13n0415_007:0857b17": "思九種歡喜等法，親近修習九次第定。終不",
    "T13n0415_007:0857b18": "念行十種惡業，而勤造作十善業道，常求如",
    "T13n0415_007:0857b19": "來十種力智。「不空見！我今為汝略說如是菩",
    "T13n0415_007:0857b20": "薩摩訶薩念佛三昧法門諸所當得大利益",
    "T13n0415_007:0857b21": "事：若有菩薩摩訶薩應當修學念佛三昧，如",
    "T13n0415_007:0857b22": "是修者名報佛恩；思惟是者即不退轉於阿",
    "T13n0415_007:0857b23": "耨多羅三藐三菩提，亦當滿足彼諸佛法，乃",
    "T13n0415_007:0857b24": "至能為一切眾生作大依止，亦令成就無上",
    "T13n0415_007:0857b25": "種智故。「不空見！斯諸菩薩摩訶薩有大智故，",
    "T13n0415_007:0857b26": "乃能思惟；非彼聲聞、辟支佛人得觀察也。「不",
    "T13n0415_007:0857b27": "空見！若人於此念佛三昧，或時親近、思惟、修",
    "T13n0415_007:0857b28": "習、若受持、若讀誦、若書寫、若教書寫、若教",
    "T13n0415_007:0857b29": "讀誦受持、若少開發。若為解說、若能廣宣，彼",
    "T13n0415_007:0857c01": "雖少時勤苦疲勞，然其所作終不虛棄，必獲",
    "T13n0415_007:0857c02": "果報，得大義利。「不空見！彼菩薩摩訶薩以為",
    "T13n0415_007:0857c03": "他受持法故，速得不退阿耨多羅三藐三菩",
    "T13n0415_007:0857c04": "提，於當來世決定作佛。「不空見！當知如是念",
    "T13n0415_007:0857c05": "佛三昧則為總攝一切諸法，是故非彼聲聞、",
    "T13n0415_007:0857c06": "緣覺二乘境界。若人暫聞說此法者，是人當",
    "T13n0415_007:0857c07": "來決定成佛，無有疑也。」爾時，世尊為重宣此",
    "T13n0415_007:0857c08": "義，以偈頌曰：",
    "T13n0415_007:0857c09": "「若人欲修此三昧，　　能念一切諸如來，",
    "T13n0415_007:0857c10": "彼既思惟是法門，　　諸非法處當遠離，",
    "T13n0415_007:0857c11": "亦當遠離無慚愧，　　破除斷見及與常，",
    "T13n0415_007:0857c12": "復應安住三空門，　　當念勤修解脫智。",
    "T13n0415_007:0857c13": "既拔三種不善根，　　即亦思惟三善本，",
    "T13n0415_007:0857c14": "若知觀察三受處，　　得斯妙定良非難。",
    "T13n0415_007:0857c15": "若人欲求勝三昧，　　先應持戒後修智，",
    "T13n0415_007:0857c16": "自然遠離諸邪見，　　亦無戲論及語言；",
    "T13n0415_007:0857c17": "次第觀受斯皆苦，　　然後觀察生滅心。",
    "T13n0415_007:0857c18": "若人思惟三昧時，　　當應深念出世事，",
    "T13n0415_007:0857c19": "諸法有疑咸悉除，　　得此三昧甚為易。",
    "T13n0415_007:0857c20": "亦應善通四念處，　　先當觀身不暫住，",
    "T13n0415_007:0857c21": "恒求解脫及禪定，　　不愛壽命豈惜身？",
    "T13n0415_007:0857c22": "弗以多聞陵侮人，　　寧當誹謗於正法？",
    "T13n0415_007:0857c23": "聞正法已能思惟，　　晝夜受持身所誦，",
    "T13n0415_007:0857c24": "尊重諸佛深敬法，　　承事僧眾不敢輕。",
    "T13n0415_007:0857c25": "善知識所常念恩，　　遠離一切諸惡友，",
    "T13n0415_007:0857c26": "不與惡人同坐起，　　除彼為眾說法處。",
    "T13n0415_007:0857c27": "為求最上菩提故，　　終勿捨離阿蘭若，",
    "T13n0415_007:0857c28": "一切眾生皆平等，　　於諸法中莫分別。",
    "T13n0415_007:0857c29": "欲求彼法真實際，　　諸法相中無著心，",
    "T13n0415_007:0858a01": "彼輕慢意悉能除，　　不久必得此三昧。",
    "T13n0415_007:0858a02": "明識我見及疑心，　　亦當覺察諸調戲，",
    "T13n0415_007:0858a03": "不得起於惡欲意，　　應滅諍競與睡眠。",
    "T13n0415_007:0858a04": "若不學彼外道法，　　諸是戲論自然除，",
    "T13n0415_007:0858a05": "但能隨順佛法言，　　求此三昧須臾獲。",
    "T13n0415_007:0858a06": "常行布施、及戒、忍，　　勇猛精進無倦時，",
    "T13n0415_007:0858a07": "恒處禪思及智慧，　　自然得斯三昧行。",
    "T13n0415_007:0858a08": "能施頭、目無愛畏，　　捨餘諸物終不疑，",
    "T13n0415_007:0858a09": "彼趣菩提無艱難，　　亦速獲斯凝靜定。",
    "T13n0415_007:0858a10": "若能持心如大地，　　又同水、火、及與風，",
    "T13n0415_007:0858a11": "更等虛空無邊崖，　　彼人速得此禪定。",
    "T13n0415_007:0858a12": "若有精誠身、口、意，　　彼不貪食、及衣、財，",
    "T13n0415_007:0858a13": "其於眾具既無求，　　能如是修證三昧。",
    "T13n0415_007:0858a14": "應常專念四正勤，　　亦當成彼諸神足，",
    "T13n0415_007:0858a15": "速須遠離顛倒想，　　煩惱棘刺先斷除，",
    "T13n0415_007:0858a16": "當念杜絕四流河，　　亦思乾消諸渴愛。",
    "T13n0415_007:0858a17": "具足五根及五力，　　分裂破壞五蓋衣，",
    "T13n0415_007:0858a18": "五種欲事不俱懷，　　內心幻偽亦宜捨。",
    "T13n0415_007:0858a19": "復當願求五解脫，　　思惟五身三摩提，",
    "T13n0415_007:0858a20": "應速觀知五陰處。　　正心和敬於六緣，",
    "T13n0415_007:0858a21": "彼不恭慎應遠離，　　亦當減損六觸身，",
    "T13n0415_007:0858a22": "於六受處心正觀，　　常念斷除六種愛，",
    "T13n0415_007:0858a23": "復以六通成就世，　　亦修六念及智明。",
    "T13n0415_007:0858a24": "勤求七覺、七聖財，　　必須捨彼疑惑處，",
    "T13n0415_007:0858a25": "欲得三昧恒若斯，　　漸當散滅諸煩惱，",
    "T13n0415_007:0858a26": "彼常遠離七識住。　　斯八顛倒亦拔除，",
    "T13n0415_007:0858a27": "若能住於八正道，　　自當速證此深定。",
    "T13n0415_007:0858a28": "恒住八大丈夫行，　　復以八解自娛心，",
    "T13n0415_007:0858a29": "不染八法離世間，　　獲最勝智當不遠。",
    "T13n0415_007:0858b01": "於他人所無瞋心，　　先應除此九種慢，",
    "T13n0415_007:0858b02": "思九歡喜根本法，　　得彼次第九種禪。",
    "T13n0415_007:0858b03": "絕此十惡不善因，　　應修智人十種善，",
    "T13n0415_007:0858b04": "若能修行十種力，　　得是三昧終無難。",
    "T13n0415_007:0858b05": "當念攝持諸善法，　　放捨不善眾惡緣，",
    "T13n0415_007:0858b06": "前後勤求彼正念，　　證此三昧豈能久？",
    "T13n0415_007:0858b07": "若住如是三昧已，　　當轉智力不思議，",
    "T13n0415_007:0858b08": "遍見諸佛金色身，　　所生常得聞正法。",
    "T13n0415_007:0858b09": "若欲見彼諸世尊，　　或已滅度及現在、",
    "T13n0415_007:0858b10": "當來一切愍世者，　　應思惟此勝三昧。」",
    "T13n0415_007:0858b11": "11 思惟三昧品菩薩念佛三昧分思惟三昧品第十一之一",
    "T13n0415_007:0858b12": "爾時，不空見菩薩摩訶薩白佛言：「世尊！若諸",
    "T13n0415_007:0858b13": "菩薩摩訶薩念欲成就諸佛所說念佛三昧",
    "T13n0415_007:0858b14": "者，云何思惟而得安住？」佛告不空見菩薩言：",
    "T13n0415_007:0858b15": "「不空見！若諸菩薩摩訶薩必欲成就是三昧",
    "T13n0415_007:0858b16": "者，先當正念過去所有諸如來、應供、等正覺，",
    "T13n0415_007:0858b17": "次念現在所有諸如來、應供、等正覺，次念未",
    "T13n0415_007:0858b18": "來所有諸如來、應供、等正覺。彼如是念一切",
    "T13n0415_007:0858b19": "三世十方世界中是等一切諸如來、應供、等",
    "T13n0415_007:0858b20": "正覺、明行足、善逝、世間解、無上士、調御丈夫、天",
    "T13n0415_007:0858b21": "人師、佛、世尊，天降成就、入胎成就、住胎成就、",
    "T13n0415_007:0858b22": "出胎成就、出家成就、諸功德成就、諸根成就、",
    "T13n0415_007:0858b23": "諸相成就、諸好成就、莊嚴成就、戒品成就、三",
    "T13n0415_007:0858b24": "昧成就、智慧成就、解脫成就、解脫知見成就、",
    "T13n0415_007:0858b25": "四無畏慈悲成就、喜捨成就、慚愧成就、威儀",
    "T13n0415_007:0858b26": "成就、諸行成就、奢摩他成就、毘婆舍那成就、",
    "T13n0415_007:0858b27": "明解脫成就、解脫門成就、四念處成就、四正",
    "T13n0415_007:0858b28": "勤成就、四如意足成就、五根成就、五力成就、",
    "T13n0415_007:0858b29": "覺分成就、正道成就、往昔因緣成就、雙教示",
    "T13n0415_007:0858c01": "成就、諸通教示成就、大通教示成就、戒品成",
    "T13n0415_007:0858c02": "就、一切三昧成就、無礙利益成就、為他利益",
    "T13n0415_007:0858c03": "無礙成就、一切善法成就、清淨色成就、清淨",
    "T13n0415_007:0858c04": "心成就、清淨智成就、諸入成就、金色百福成",
    "T13n0415_007:0858c05": "就。「時彼菩薩念諸如來如是相已，復應常念：",
    "T13n0415_007:0858c06": "『彼諸如來、應供、等正覺心無動亂，亦當安住",
    "T13n0415_007:0858c07": "無所著心。』心無著已，彼復應作如是思惟：『是",
    "T13n0415_007:0858c08": "中何等名曰如來？為當即色是如來耶？為當",
    "T13n0415_007:0858c09": "離色是如來乎？若以色法為如來者，彼諸眾",
    "T13n0415_007:0858c10": "生皆有色陰，一切眾生應是如來；若以離色",
    "T13n0415_007:0858c11": "為如來者，離色則是無因緣法，無因緣法云",
    "T13n0415_007:0858c12": "何如來？』「菩薩如是觀知色已，次復觀受。彼時",
    "T13n0415_007:0858c13": "更作如是思惟：『為當即受是如來耶？為當離",
    "T13n0415_007:0858c14": "受是如來耶？若即受法為如來者，彼諸眾生",
    "T13n0415_007:0858c15": "皆有受陰，一切眾生應是如來；若離受法為",
    "T13n0415_007:0858c16": "如來者，離受則為無因緣法，彼無緣法云何",
    "T13n0415_007:0858c17": "如來？』「彼既如是觀色受已，乃至觀識亦如是。",
    "T13n0415_007:0858c18": "時彼菩薩復如斯念：『若此諸陰非如來者，豈",
    "T13n0415_007:0858c19": "彼諸根是如來乎？』如是念已，則先觀眼：『為當",
    "T13n0415_007:0858c20": "即眼是如來耶？為當離眼是如來乎？若即彼",
    "T13n0415_007:0858c21": "眼是如來者，一切眾生皆有是眼，一切眾生",
    "T13n0415_007:0858c22": "應是如來；若離彼眼是如來者，離眼則為非",
    "T13n0415_007:0858c23": "因緣法，彼非緣法云何如來？』「菩薩如是觀察",
    "T13n0415_007:0858c24": "眼已，觀耳、觀鼻，乃至觀意亦如是。時彼菩薩",
    "T13n0415_007:0858c25": "復如斯念：『若此諸根無如來者，豈彼諸大有",
    "T13n0415_007:0858c26": "如來乎？』「如是念已，則先觀地：『為即地界是如",
    "T13n0415_007:0858c27": "來耶？為離地界是如來乎？若即地界為如來",
    "T13n0415_007:0858c28": "者，彼內、外法皆屬於地，如是，地界應是如來；",
    "T13n0415_007:0858c29": "若離地界為如來者，離地即為無因緣法，彼",
    "T13n0415_007:0859a01": "無緣法云何如來？』「彼既如是觀察地界，乃至",
    "T13n0415_007:0859a02": "觀彼水、火、風界亦如是。而彼菩薩能作如是",
    "T13n0415_007:0859a03": "正思惟時，不以色觀察如來、不離色觀察如",
    "T13n0415_007:0859a04": "來；如是，不以受、不離受，不以想、不離想，乃至",
    "T13n0415_007:0859a05": "不以識、不離識觀察如來亦如是。「又，彼觀時，",
    "T13n0415_007:0859a06": "亦不以眼觀察如來、不離眼觀察如來；如是，",
    "T13n0415_007:0859a07": "不以耳、不離耳，不以鼻、不離鼻，乃至不以身、",
    "T13n0415_007:0859a08": "意、不離身、意觀察如來亦如是。「又，彼觀時，不",
    "T13n0415_007:0859a09": "以色觀察如來、不離色觀察如來；如是，不以",
    "T13n0415_007:0859a10": "色、不離色，不以聲、不離聲，乃至不以觸、法、不",
    "T13n0415_007:0859a11": "離觸、法觀察如來亦如是。「又，彼觀時，不以地",
    "T13n0415_007:0859a12": "觀察如來、亦不離地觀察如來；如是，不以水、",
    "T13n0415_007:0859a13": "不離水，乃至不以風、不離風觀察如來亦如",
    "T13n0415_007:0859a14": "是。「彼菩薩如是觀時，即能於彼一切法中善",
    "T13n0415_007:0859a15": "通達知，明了無礙。「爾時，彼菩薩復應當作如",
    "T13n0415_007:0859a16": "是思惟：『是中更以何等真法而能得彼阿耨",
    "T13n0415_007:0859a17": "多羅三藐三菩提？為以身得菩提耶？為用心",
    "T13n0415_007:0859a18": "得菩提乎？若身得者，而今此身無覺、無識、頑",
    "T13n0415_007:0859a19": "癡無知——譬如草木、若石、若壁——然彼菩提非色、",
    "T13n0415_007:0859a20": "非身，非行、非得，不可見聞、不可觸證。此身如",
    "T13n0415_007:0859a21": "是，云何能得成就菩提？若心得者，而即此心",
    "T13n0415_007:0859a22": "本自無形、無有相貌，不可見聞、不可觸證、不",
    "T13n0415_007:0859a23": "可執持，猶如幻化；菩提如是，亦無有心、無有",
    "T13n0415_007:0859a24": "觸對，不可見聞、不可知證。此心如是，云何能",
    "T13n0415_007:0859a25": "得成就菩提？』「不空見！是為菩薩正念思惟不",
    "T13n0415_007:0859a26": "以身心亦不離身心而能證得阿耨多羅三",
    "T13n0415_007:0859a27": "藐三菩提耶。」佛言：「不空見！然彼菩薩常應如",
    "T13n0415_007:0859a28": "是觀察思惟。若能如是觀諸法時，即得安住",
    "T13n0415_007:0859a29": "於正法中，心無遷變、不可移動。當知爾時具",
    "T13n0415_007:0859b01": "足菩薩摩訶薩法，自然遠離不善思惟，速疾",
    "T13n0415_007:0859b02": "成就阿耨多羅三藐三菩提正覺平等真實",
    "T13n0415_007:0859b03": "法界。」爾時，世尊為重明此義，以偈頌曰：",
    "T13n0415_007:0859b04": "「過去、未來諸世尊、　　現在一切遍見者，",
    "T13n0415_007:0859b05": "冥心空寂行慈愛，　　欲覩諸佛無艱難。",
    "T13n0415_007:0859b06": "往昔諸佛大威光，　　憐愍世間等與樂，",
    "T13n0415_007:0859b07": "彼念人中分陀利，　　調御丈夫功德滿。",
    "T13n0415_007:0859b08": "更念下生及入胎、　　住胎、尊母皆具足，",
    "T13n0415_007:0859b09": "思彼生家眾妙相，　　當見等覺弗為難。",
    "T13n0415_007:0859b10": "亦念諸好勝莊嚴，　　及彼本願先所行，",
    "T13n0415_007:0859b11": "微言妙義初中後，　　彼皆善逝解脫身。",
    "T13n0415_007:0859b12": "住解脫門及供養、　　正勤與彼四神足、",
    "T13n0415_007:0859b13": "應念諸根具滿者，　　力菩提分亦復然。",
    "T13n0415_007:0859b14": "若念諸佛解脫尊，　　不久當到勝寂地，",
    "T13n0415_007:0859b15": "一切世間利益念，　　善法功德難思量。",
    "T13n0415_007:0859b16": "妙色及與清淨心，　　復思世尊眾好分，",
    "T13n0415_007:0859b17": "金剛身體百福相，　　當知如來諸念滿。",
    "T13n0415_007:0859b18": "何得法中名如來？　　正當觀察無邊處。",
    "T13n0415_007:0859b19": "諸佛非色、復非受，　　非彼想行、非識心，",
    "T13n0415_007:0859b20": "如是等法非如來，　　正見智人亦應體。",
    "T13n0415_007:0859b21": "亦非離彼是諸佛，　　應供、善逝但有名；",
    "T13n0415_007:0859b22": "諸佛非眼、非耳、鼻、　　非舌、身、意、及法等，",
    "T13n0415_007:0859b23": "亦非離彼，為如來，　　正覺莊嚴惟名耳。",
    "T13n0415_007:0859b24": "唯有大名無真佛，　　離名何處有實者？",
    "T13n0415_007:0859b25": "智人若知盡和合，　　當取等覺實非難。",
    "T13n0415_007:0859b26": "若以諸陰為如來，　　彼諸眾生皆有陰，",
    "T13n0415_007:0859b27": "眾生即應是諸佛，　　以陰平等斯共有。",
    "T13n0415_007:0859b28": "不以色等為諸佛，　　亦不離陰名如來，",
    "T13n0415_007:0859b29": "無量數劫正思惟，　　不思議智乃成就。",
    "T13n0415_007:0859c01": "身如草木及石壁，　　菩提無色寂無生，",
    "T13n0415_007:0859c02": "亦無頑身及草木，　　云何說身證菩提？",
    "T13n0415_007:0859c03": "是心無相復無形，　　菩提非心亦無狀。",
    "T13n0415_007:0859c04": "非身、非心能得證，　　亦非無證難思議，",
    "T13n0415_007:0859c05": "是為最勝寂靜地，　　外道於中皆荒迷。",
    "T13n0415_007:0859c06": "若於此法求正勤，　　必當速得是三昧。」",
    "T13n0415_007:0859c07": "大方等大集經菩薩念佛三昧分卷第七"
}