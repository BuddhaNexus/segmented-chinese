{
    "T01n0055_001:0849b23": "佛說苦陰因事經",
    "T01n0055_001:0849b25": "西晉沙門法炬譯",
    "T01n0055_001:0849b26": "聞如是：一時婆迦婆在釋羈底(剎帝隸種也)迦",
    "T01n0055_001:0849b27": "惟羅婆(城名)尼拘蔞園中。於是釋摩訶能渠中",
    "T01n0055_001:0849b28": "後彷徉行至世尊所。到已禮世尊足，却坐一",
    "T01n0055_001:0849b29": "面。釋大力士却坐一面已白世尊曰：「如世",
    "T01n0055_001:0849c01": "尊所說法我悉知謂三意念著結：婬意著",
    "T01n0055_001:0849c02": "結瞋恚、愚癡意著結。如是，唯世尊所說法我",
    "T01n0055_001:0849c03": "悉知今此以生婬欲法著其意已生瞋恚、",
    "T01n0055_001:0849c04": "愚癡法著其意。是故，唯然世尊！我作是念：",
    "T01n0055_001:0849c05": "『我有何法未盡而令生婬欲而著其意？生瞋",
    "T01n0055_001:0849c06": "恚、愚癡法而著其意？』」「汝大力士！法未盡令",
    "T01n0055_001:0849c07": "汝在家住亦不學道不信樂出家棄家。汝大",
    "T01n0055_001:0849c08": "力士！若此法盡者汝亦不在家汝必能信",
    "T01n0055_001:0849c09": "樂出家棄家學道。汝大力士！彼法未盡故",
    "T01n0055_001:0849c10": "而令汝在家不信樂出家棄家學道。」於是",
    "T01n0055_001:0849c11": "釋大力士從座起，一面著衣，叉手向世尊，白世",
    "T01n0055_001:0849c12": "尊曰：「如是我今於世尊有信樂唯願世尊！",
    "T01n0055_001:0849c13": "善為說法謂見法令疑盡。」「此大力士！有五",
    "T01n0055_001:0849c14": "婬欲愛念愛色近婬染著。眼知色、耳知聲、鼻",
    "T01n0055_001:0849c15": "知香、舌知味、身知細滑染著眾中而自娛樂",
    "T01n0055_001:0849c16": "愛樂氣味於中樂。如是，大力士！氣味婬，於中",
    "T01n0055_001:0849c17": "多有敗壞。云何，大力士！於婬多有敗壞？此",
    "T01n0055_001:0849c18": "大力士！若族姓子若學工巧以自存命若耕",
    "T01n0055_001:0849c19": "田、若販賣、若客書、若學數、若學算、若學印、",
    "T01n0055_001:0849c20": "若學詩、若學守盧、若教書、若應王募彼寒寒",
    "T01n0055_001:0849c21": "所逼、熱熱所逼服忍飢渴為蚊虻蠅蚤所蛆",
    "T01n0055_001:0849c22": "彼求錢財。彼族姓子如是起、如是作、如是勤",
    "T01n0055_001:0849c23": "行彼而不能得錢彼便憂慼不樂啼哭自",
    "T01n0055_001:0849c24": "椎自打，增益愚癡勤修不得果。彼族姓子",
    "T01n0055_001:0849c25": "如是起、如是作、如是勤行彼便得錢財得錢",
    "T01n0055_001:0849c26": "財已便守護之。莫令此錢財令王奪我，莫令",
    "T01n0055_001:0849c27": "賊盜、莫令火燒、莫令腐壞、莫令出利失利。",
    "T01n0055_001:0849c28": "彼守護錢財，而為王所奪、賊所盜、火所燒、而",
    "T01n0055_001:0849c29": "腐壞、出利不得利彼便憂慼不樂啼哭自",
    "T01n0055_001:0850a01": "椎自打，增益愚癡。復次，長夜所可愛喜悉敗",
    "T01n0055_001:0850a02": "壞失是為，大力士！此今現身是苦陰因婬",
    "T01n0055_001:0850a03": "故至增上婬故是婬因緣。此大力士！眾生",
    "T01n0055_001:0850a04": "因婬至增上婬因婬故，母共子諍、子共母諍",
    "T01n0055_001:0850a05": "父共子諍、子共父諍兄共妹諍、妹共兄諍彼",
    "T01n0055_001:0850a06": "共鬪諍母說子非、子說母非父說子非、子說",
    "T01n0055_001:0850a07": "父非兄說妹非、妹說兄非況人人耶？此大力",
    "T01n0055_001:0850a08": "士！是今現苦陰因婬故至增上婬故。此大力",
    "T01n0055_001:0850a09": "士！眾因婬故至增上婬故王王共諍、婆羅門",
    "T01n0055_001:0850a10": "婆羅門共諍、居士居士共諍、賊人賊人共",
    "T01n0055_001:0850a11": "諍、工師工師共諍彼各各共鬪諍作種種",
    "T01n0055_001:0850a12": "鬪具或以拳、或以石、或以刀杖於中或有",
    "T01n0055_001:0850a13": "死死苦是為，大力士！此現苦陰因婬故至增",
    "T01n0055_001:0850a14": "上婬故。此大力士！眾生因婬故至增上婬",
    "T01n0055_001:0850a15": "故便著鎧、便執弓箭或著皮鎧持極利刀",
    "T01n0055_001:0850a16": "相圍聚鬪。彼於中，或以象鬪或以馬、或以車、",
    "T01n0055_001:0850a17": "或以步兵或以女人、或以士夫於中或有死",
    "T01n0055_001:0850a18": "死苦是為，大力士！現苦陰因婬故至增上",
    "T01n0055_001:0850a19": "婬故。此大力士！眾生因婬故至增上婬故",
    "T01n0055_001:0850a20": "著鎧至執弓箭著皮鎧持極利刀詣極高城",
    "T01n0055_001:0850a21": "而欲伐之。彼於中，或吹貝、或擊鼓或舉聲喚",
    "T01n0055_001:0850a22": "呼或以鐵椎，或以鉞、或以戟、或以利輪、",
    "T01n0055_001:0850a23": "或以箭相射或下亂石、或以弩或以消銅",
    "T01n0055_001:0850a24": "注之於中死死苦是為，大力士！今現苦陰",
    "T01n0055_001:0850a25": "因婬故至增上婬故。此大力士！眾生因婬",
    "T01n0055_001:0850a26": "故至增上婬故至王城邑或穿牆破藏或",
    "T01n0055_001:0850a27": "盜他物或截他道，壞他城、破他村、殺他人。彼",
    "T01n0055_001:0850a28": "有司執之，驅使作種種苦行或截其手、或截",
    "T01n0055_001:0850a29": "其足、或截手足或截其耳、或截其鼻、或截其",
    "T01n0055_001:0850b01": "舌或截其髻、或截其髮、或截其髻髮或著凾",
    "T01n0055_001:0850b02": "中、或衣戮殺或著沙石上、或著草上或著鐵",
    "T01n0055_001:0850b03": "驢口中、或著鐵師子口中或著銅釜中、或",
    "T01n0055_001:0850b04": "著鐵釜中或段段割之、或利叉手刺之或",
    "T01n0055_001:0850b05": "臥熱鐵床、或以熱油灑之、著臼中以鐵杵擣",
    "T01n0055_001:0850b06": "之若以龍蛆、若以杖撾、若以棒棒將至標",
    "T01n0055_001:0850b07": "下以刀梟首是為，大力士！現身苦陰因婬",
    "T01n0055_001:0850b08": "故至增上婬故。此大力士！眾生因婬故至",
    "T01n0055_001:0850b09": "增上婬故作身苦行口意苦行彼時若得患",
    "T01n0055_001:0850b10": "病苦臥在座上、臥在蔭中、身有痛極苦",
    "T01n0055_001:0850b11": "痛，不樂命欲斷。謂彼身苦行口意苦行，彼終",
    "T01n0055_001:0850b12": "時倒懸向下猶若冥時日欲沒大山大山間",
    "T01n0055_001:0850b13": "彼山影倒懸向下。如是謂彼身苦行口苦行",
    "T01n0055_001:0850b14": "意苦行彼時命終倒懸向下。彼作是念：『此",
    "T01n0055_001:0850b15": "身苦行口苦行意苦行，倒懸向下本不作行、",
    "T01n0055_001:0850b16": "本不作福我多作眾惡謂趣作惡、作貪、作兇",
    "T01n0055_001:0850b17": "暴不作福行、不作善行、不作有所歸必墮其",
    "T01n0055_001:0850b18": "趣。』此便有變悔。變悔已，終亦不善、生亦不善",
    "T01n0055_001:0850b19": "是為，大力士！現身苦陰因婬故至增上婬故。",
    "T01n0055_001:0850b20": "此大力士！眾生因婬故至增上婬故作身",
    "T01n0055_001:0850b21": "苦行口意苦行彼作身苦行已口意苦行已",
    "T01n0055_001:0850b22": "彼因彼緣身壞死時生惡趣泥犁中。是為，大",
    "T01n0055_001:0850b23": "力士！此是後身苦陰因婬故至增上婬故。",
    "T01n0055_001:0850b24": "是為，大力士！五氣味婬多有苦敗壞。此聖",
    "T01n0055_001:0850b25": "弟子！不以等智見如真而於婬作惡不善",
    "T01n0055_001:0850b26": "法亦不喜樂謂無上息。如是，大力士！聖弟",
    "T01n0055_001:0850b27": "子與婬法相應。「復次，大力士！我少氣味婬，",
    "T01n0055_001:0850b28": "知有苦、知是敗壞謂我知見如真亦不於婬",
    "T01n0055_001:0850b29": "作惡不善法住於護安樂謂無上息。如是",
    "T01n0055_001:0850c01": "我，大力士！不與婬法相應。「此大力士！我一時",
    "T01n0055_001:0850c02": "在羅閱祇鞞陀隷止右脇七葉窟中此大力",
    "T01n0055_001:0850c03": "士！從下晡起我至止右脇邊我於中遙見諸",
    "T01n0055_001:0850c04": "尼乾，常不坐、常跪，極苦痛行。我到彼所，到已",
    "T01n0055_001:0850c05": "作如是言：『何以故？汝尼乾！作如此常跪常",
    "T01n0055_001:0850c06": "不坐作如此極苦行？』彼答我言：『瞿曇！有師尼",
    "T01n0055_001:0850c07": "乾親族子彼作是言：「汝諸尼乾！本作惡行",
    "T01n0055_001:0850c08": "今作此苦行當消彼惡行謂今身業行口意",
    "T01n0055_001:0850c09": "等行有惡當不為。」』我語彼曰：『云何，汝諸尼",
    "T01n0055_001:0850c10": "乾！汝師尼乾親族子能信能住彼不？不",
    "T01n0055_001:0850c11": "疑彼師耶？』彼作是言：『此瞿曇！我彼師尼乾",
    "T01n0055_001:0850c12": "親族子我不疑彼師能信能住。』我答彼",
    "T01n0055_001:0850c13": "曰：『如是。如汝等尼乾！有尼乾有彼尼乾",
    "T01n0055_001:0850c14": "本作惡行作極苦行彼尼乾終已當來生人",
    "T01n0055_001:0850c15": "間亦當復在此尼乾中學當如此常跪不坐",
    "T01n0055_001:0850c16": "作苦行。如今汝眾皆當爾。』彼作是言：『此瞿",
    "T01n0055_001:0850c17": "曇！不從善行得善報彼王頻浮婆安樂住",
    "T01n0055_001:0850c18": "汝沙門瞿曇不能爾。』『汝諸尼乾！為爾不是",
    "T01n0055_001:0850c19": "而作斯言。何以故？為是凡愚，不定不善無厭",
    "T01n0055_001:0850c20": "無足而作斯言：「王頻浮婆！常住於善常得安",
    "T01n0055_001:0850c21": "樂沙門瞿曇不能爾。」汝諸尼乾！應當先明",
    "T01n0055_001:0850c22": "我云何為常安樂住？而言王頻浮婆、沙門瞿",
    "T01n0055_001:0850c23": "曇耶？汝諸尼乾！我當為汝說。我為善安樂",
    "T01n0055_001:0850c24": "住非摩竭王頻浮婆者及耶！汝應當作是",
    "T01n0055_001:0850c25": "言：「摩竭王頻浮婆常安樂住非汝沙門瞿曇",
    "T01n0055_001:0850c26": "所能及。」』『此沙門瞿曇！我今問汝：誰為善安",
    "T01n0055_001:0850c27": "樂住？為摩竭王頻浮婆耶？為沙門瞿曇耶？』",
    "T01n0055_001:0850c28": "『於尼乾意云何？彼摩竭王頻浮婆為得意",
    "T01n0055_001:0850c29": "口自在不？七日七夜得身一向安樂不？』『不",
    "T01n0055_001:0851a01": "也。唯瞿曇！』『若六五四三二一日一夜得意口",
    "T01n0055_001:0851a02": "自在不？為身一向得安樂住不？』『唯瞿曇！不",
    "T01n0055_001:0851a03": "也。』『於尼乾意云何？我為得意口自在不？一",
    "T01n0055_001:0851a04": "日一夜身為善安樂住不？』『唯然瞿曇。』『二三至",
    "T01n0055_001:0851a05": "七日七夜為得意口自在不？身為一向善安",
    "T01n0055_001:0851a06": "樂住不？』『唯然瞿曇。』『於尼乾意云何？我等誰",
    "T01n0055_001:0851a07": "為常善安樂住？摩竭王頻浮婆耶？為我耶？』",
    "T01n0055_001:0851a08": "『如汝從沙門瞿曇所說知其義沙門瞿曇為",
    "T01n0055_001:0851a09": "善安樂住非摩竭王頻浮婆。』此大力士！少",
    "T01n0055_001:0851a10": "氣味婬知多有苦是敗壞中多有敗壞謂此",
    "T01n0055_001:0851a11": "聖弟子！不能以智慧見如真而於婬作惡不",
    "T01n0055_001:0851a12": "善法，不入喜樂謂無上息。如是，大力士！聖弟",
    "T01n0055_001:0851a13": "子與婬法相應。「復次，大力士！我少氣味婬",
    "T01n0055_001:0851a14": "多有苦知是敗壞謂我以智慧等見如真",
    "T01n0055_001:0851a15": "亦不於婬有不善法但住於護以自樂謂無",
    "T01n0055_001:0851a16": "上息。如是我，大力士！不與婬法相應。」佛如",
    "T01n0055_001:0851a17": "是說。彼大力士、諸比丘，聞世尊所說歡喜而",
    "T01n0055_001:0851a18": "樂。",
    "T01n0055_001:0851a19": "佛說苦陰因事經"
}