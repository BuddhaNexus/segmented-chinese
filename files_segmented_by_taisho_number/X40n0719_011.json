{
    "X40n0719_011:0432a10": "重治毗尼事義集要卷第十一",
    "X40n0719_011:0432a12": "古吳蕅益沙門　智旭　彚輯",
    "X40n0719_011:0432a13": "○總辨羯磨法",
    "X40n0719_011:0432a14": "夫羯磨乃作法辦事之名。一切僧事。皆依羯磨得",
    "X40n0719_011:0432a15": "成。故曰。有秉羯磨。有如說行者。斯則名為正法住",
    "X40n0719_011:0432a16": "世。又曰。不誦白羯磨者。終身不得離依止。是知比",
    "X40n0719_011:0432a17": "丘要務。莫先於此。而流俗相傳。僅以對首說罪一",
    "X40n0719_011:0432a18": "事當之。訛謬甚矣。故特首明斯義。總示大綱。至於",
    "X40n0719_011:0432a19": "百一僧事。散在諸科。不煩重述也。",
    "X40n0719_011:0432a20": "第四分云。有三羯磨。攝一切羯磨。何等三。白羯磨。白",
    "X40n0719_011:0432a21": "二羯磨。白四羯磨。是三攝一切羯磨。",
    "X40n0719_011:0432a22": "白羯磨。亦名單白。白二羯磨。僧祇名為白一羯磨。",
    "X40n0719_011:0432a23": "謂一白一羯磨也。白四羯磨。僧祇名為白三羯磨。",
    "X40n0719_011:0432a24": "謂一白三羯磨也。薩婆多摩得勒伽云。有百一羯",
    "X40n0719_011:0432b01": "磨。二十四白羯磨。四十七白二羯磨。三十白四羯",
    "X40n0719_011:0432b02": "磨。根本百一羯磨云。言百一者。蓋是舉其大數。於",
    "X40n0719_011:0432b03": "大律中。檢有多少不同。乃是以類相收。無違妨也。",
    "X40n0719_011:0432b04": "單白二十二。白二四十七。白四三十二。隨機羯磨",
    "X40n0719_011:0432b05": "則明一百三十四法。單白三十九。白二五十七。白",
    "X40n0719_011:0432b06": "四三十八。又對首三十三。心念十四。共有一百八",
    "X40n0719_011:0432b07": "十一法。雖詳盡作法科條。未免犯非制而制。所以",
    "X40n0719_011:0432b08": "懷素律師每多致議。不如但遵原律之善也。",
    "X40n0719_011:0432b09": "第三分云。有四種僧。四人僧。五人僧。十人僧。二十人",
    "X40n0719_011:0432b10": "僧。是中四人僧者。除自恣。受具。出罪。餘一切如法羯",
    "X40n0719_011:0432b11": "磨應作。五人僧者。在中國除受具。出罪。餘一切如法",
    "X40n0719_011:0432b12": "羯磨應作。十人僧者。除出罪。餘一切如法羯磨應作。",
    "X40n0719_011:0432b13": "二十人僧者。一切羯磨應作。況復過二十。不得以",
    "X40n0719_011:0432b14": "比丘尼等足數。不得以被舉被擯及所為作羯磨人",
    "X40n0719_011:0432b15": "足數。不應作非法非毗尼羯磨。非法別眾羯磨。非",
    "X40n0719_011:0432b16": "法和合羯磨。法別眾羯磨。法相似別眾羯磨。法相似",
    "X40n0719_011:0432b17": "和合羯磨。訶不止羯磨(得訶者訶而不止。便同別眾也)。云何非法非",
    "X40n0719_011:0432b18": "毗尼羯磨。應一白一羯磨。一白三羯磨者。或作白不",
    "X40n0719_011:0432b19": "作羯磨。或作羯磨不作白。或作多白。或作多羯磨(非法",
    "X40n0719_011:0432b20": "也)。不應與作舉者。亂與作舉(非毗尼也)。云何如法如毗尼",
    "X40n0719_011:0432b21": "羯磨。如白法作白。如羯磨法作羯磨(如法也)。如舉罪法",
    "X40n0719_011:0432b22": "舉罪(如毗尼也)。云何非法別眾羯磨。不來者不與欲。現前",
    "X40n0719_011:0432b23": "應訶者訶(別眾也)。彼作種種羯磨。白此事。乃為彼事作",
    "X40n0719_011:0432b24": "羯磨(非法也)。云何非法和合羯磨。不來者與欲。得訶者",
    "X40n0719_011:0432c01": "不訶(和合也)。作種種羯磨。白此事。乃為彼事作羯磨(非法",
    "X40n0719_011:0432c02": "也)。云何法別眾羯磨。不來者不與欲。得訶者訶(別眾也)。",
    "X40n0719_011:0432c03": "彼羯磨如法作(法也)。云何法相似別眾羯磨。不來者不",
    "X40n0719_011:0432c04": "與欲。訶者得訶(別眾也)。作種種羯磨。前作羯磨後作白",
    "X40n0719_011:0432c05": "(法相似也)。云何法相似和合羯磨。不來者與欲。得訶者不",
    "X40n0719_011:0432c06": "訶(和合也)。前作羯磨後作白(法相似也)。何等人訶。不成訶。",
    "X40n0719_011:0432c07": "為比丘作羯磨。比丘尼乃至若應滅擯。若在戒場上",
    "X40n0719_011:0432c08": "(結界之法。先結戒場。方結大界。結大界時。要除戒場內地。蓋以比丘法事。或有止須四人五人十人二十人作",
    "X40n0719_011:0432c09": "者。即於此戒場中作之。不必輒煩大眾也。今若身在戒場。即為出大界外。故不成訶)。若作別住",
    "X40n0719_011:0432c10": "(自有粗罪。行覆藏法。不應訶僧羯磨)。若以神足在空(離地四指便名離界)。若隱沒",
    "X40n0719_011:0432c11": "(即同人不現前)。若離見聞處(小界固須舒手相及。大界亦須眼見耳聞)。若所為作",
    "X40n0719_011:0432c12": "羯磨人(但除受具及受僧差)。如是人訶。不成訶。云何訶。成訶。若",
    "X40n0719_011:0432c13": "善比丘(不同比丘尼乃至應滅擯)。同在一界內住(不同在戒場及作別住)。不",
    "X40n0719_011:0432c14": "在空。不隱沒。不離見聞處。如是訶。成訶。根本目得",
    "X40n0719_011:0432c15": "迦云。有十二種人不應訶。言不採錄。一者愚。謂思其",
    "X40n0719_011:0432c16": "惡思。說其惡說。作其惡作。二者癡。謂不持蘇呾羅。不",
    "X40n0719_011:0432c17": "持毗柰耶。不持摩室里迦。三者不分明。謂不明三藏",
    "X40n0719_011:0432c18": "教文。四者不善巧。謂不善三藏教理。五者無慚。謂於",
    "X40n0719_011:0432c19": "四他勝中隨犯一戒。六者有瑕隙。謂新作鬬諍。或舊",
    "X40n0719_011:0432c20": "有怨嫌。七者界外住人。八者被捨棄人。九者言無次",
    "X40n0719_011:0432c21": "緒。謂作妄語離間粗獷雜亂語言。十者捨威儀。謂捨",
    "X40n0719_011:0432c22": "本座。十一者失本性。謂作不應作事。於諸學處不知",
    "X40n0719_011:0432c23": "修習。十二者授學人。有三種應訶。一者住本性。二言",
    "X40n0719_011:0432c24": "有次緒。三不捨威儀。若失本性人還住本性。亦得成",
    "X40n0719_011:0433a01": "訶。應須採錄。若大眾差遣十二種人。彼如是語。大德",
    "X40n0719_011:0433a02": "不應差我。此所出言。應須採錄。僧祇律云。應二十",
    "X40n0719_011:0433a03": "眾作羯磨。十眾作。不成就。應十眾作而五眾。應五眾",
    "X40n0719_011:0433a04": "作而四眾。應作白三羯磨而白一。應作白一羯磨而",
    "X40n0719_011:0433a05": "單白。皆不成就。應作白而作白一羯磨。應作白一羯",
    "X40n0719_011:0433a06": "磨而作白三羯磨。應作四眾羯磨而五眾作。應五眾",
    "X40n0719_011:0433a07": "而十眾。應十眾而二十眾。皆名成就。",
    "X40n0719_011:0433a08": "曇無德律羯磨云。凡諸羯磨作法。應先白未受具戒",
    "X40n0719_011:0433a09": "者出。不來比丘說欲及清淨。僧今和合。何所作為。一",
    "X40n0719_011:0433a10": "人隨事答云。某甲羯磨。除結界無受欲法。十誦律",
    "X40n0719_011:0433a11": "云。比丘不應與尼作羯磨。除受具。摩那埵。出罪。諸尼",
    "X40n0719_011:0433a12": "不應與比丘作羯磨。除不禮拜。不共語。不供養羯磨。",
    "X40n0719_011:0433a13": "○結界法",
    "X40n0719_011:0433a14": "一切如法僧事。咸資界法而成。故先明之。問。今時",
    "X40n0719_011:0433a15": "律堂。或不結界。或但用大悲懺中結界法。未審一",
    "X40n0719_011:0433a16": "切僧事得成就不。答。若不結界。則贍部中但是如",
    "X40n0719_011:0433a17": "來聲聞弟子有一不到。便名別眾。種種作法。皆不",
    "X40n0719_011:0433a18": "成就。此是僧伽要務。豈容缺略。至於禮懺持呪結",
    "X40n0719_011:0433a19": "壇。自屬密宗法用。斷斷不可混借也。就結界法。略",
    "X40n0719_011:0433a20": "明五意。一結戒場。二結大界。三結不離衣界。四結",
    "X40n0719_011:0433a21": "淨厨界。五權結小界。",
    "X40n0719_011:0433a22": "△一結戒場。",
    "X40n0719_011:0433a23": "第二分云。時諸比丘。有須四眾羯磨事起。五眾十眾",
    "X40n0719_011:0433a24": "二十眾羯磨事起。大眾會疲集極。佛言。聽結戒場。稱",
    "X40n0719_011:0433b01": "四方界相。若安杙。若石。若疆畔作齊限。白二羯磨(先須",
    "X40n0719_011:0433b02": "問僧集不。和合不。未受具戒者。出僧今和合。何所作為。一人答云。結界羯磨。方乃秉白)。",
    "X40n0719_011:0433b03": "大德僧聽。此住處比丘。稱四方小界相。若僧時到。僧",
    "X40n0719_011:0433b04": "忍聽。於此四方小界相內結作戒場。白如是。大德",
    "X40n0719_011:0433b05": "僧聽。此住處比丘。稱四方小界相。僧今於此四方小",
    "X40n0719_011:0433b06": "界相內結作戒場。誰諸長老。忍僧於此四方小界相",
    "X40n0719_011:0433b07": "內結作戒場者默然。誰不忍者說。僧已忍於此四",
    "X40n0719_011:0433b08": "方小界相內結作戒場竟。僧忍默然故。是事如是持。",
    "X40n0719_011:0433b09": "時諸比丘有欲廣作界者。有欲狹作界者。佛言。先",
    "X40n0719_011:0433b10": "解前界。然後欲廣狹作從意。當白二羯磨解。",
    "X40n0719_011:0433b11": "△二結大界。按五分律云。先結戒場。更結僧坊界。",
    "X40n0719_011:0433b12": "結僧坊時。唱四方界相及除內地。律攝云。結時",
    "X40n0719_011:0433b13": "小界在前。解時小界在後。宣公亦用其說。懷素",
    "X40n0719_011:0433b14": "雖列大界在前。而玩彼註文。亦用此意。今准之。",
    "X40n0719_011:0433b15": "第二分云當敷座。打犍椎。盡集一處。不聽受欲。是中",
    "X40n0719_011:0433b16": "或舊住比丘。或識界相者。應唱大界四方相。若東方",
    "X40n0719_011:0433b17": "有山。稱山。有壍。稱壍。若村。若城。若疆畔。若園。若林。若",
    "X40n0719_011:0433b18": "池。若樹。若石。若垣牆。若神祀舍。如東方相。餘方亦爾。",
    "X40n0719_011:0433b19": "唱已。應令能羯磨者作如是白。大德僧聽。此住處",
    "X40n0719_011:0433b20": "比丘。唱四方大界相。若僧時到。僧忍聽。僧今於此四",
    "X40n0719_011:0433b21": "方相內。除戒場地。結大界。同一住處。同一說戒。白如",
    "X40n0719_011:0433b22": "是。大德僧聽。此住處比丘。唱四方大界相。僧今於",
    "X40n0719_011:0433b23": "此四方相內。除戒場地。結大界。同一住處。同一說戒。",
    "X40n0719_011:0433b24": "誰諸長老。忍僧於此四方相內除戒場地結大界。同",
    "X40n0719_011:0433c01": "一住處。同一說戒者默然。誰不忍者說。僧已忍於",
    "X40n0719_011:0433c02": "此四方相內除戒場地結大界。同一住處同一說戒",
    "X40n0719_011:0433c03": "竟。僧忍默然故。是事如是持。不應二界相接。當作",
    "X40n0719_011:0433c04": "標識。不應二界相錯涉。應留中間。有二住處。別利",
    "X40n0719_011:0433c05": "養。別說戒。欲共一說戒。共一利養。聽解界已然後結",
    "X40n0719_011:0433c06": "欲同說戒別利養。亦如是。欲別說戒同利養。為",
    "X40n0719_011:0433c07": "守護住處故。亦如是。有二住處。同說戒。同利養。欲",
    "X40n0719_011:0433c08": "別說戒別利養。亦如是。不得相去遠處同一說戒",
    "X40n0719_011:0433c09": "同一利養。五分律云。不應共住共得施異布薩結",
    "X40n0719_011:0433c10": "界。犯者偷蘭遮(按四分律。為守護住處故聽。蓋本是別說戒別利養者。特以有無應互濟。",
    "X40n0719_011:0433c11": "則利養合別。為同。而往還或有難。則說戒自仍其舊。今云不應者。蓋指本是同住。而布薩獨分。有類破僧故也)",
    "X40n0719_011:0433c12": "律攝云。河澗有橋梁者。得通結界。橋梁壞者。若欲",
    "X40n0719_011:0433c13": "修治。得經七夜。至第八夜。界法便失。若本無心重修",
    "X40n0719_011:0433c14": "理者。隨壞即失。根本尼陀那云。大界者。齊兩踰膳",
    "X40n0719_011:0433c15": "那半。應可結之。若過非界(踰膳那。當三十里。兩踰膳那半。共七十五里也)。凡",
    "X40n0719_011:0433c16": "客苾芻至他住處。住經七八日已。無人來者。應共結",
    "X40n0719_011:0433c17": "界。十誦律云。若不捨先界。不得更結。",
    "X40n0719_011:0433c18": "△三結不離衣界。",
    "X40n0719_011:0433c19": "第二分云。時有厭離比丘。見阿蘭若有一好窟。自念",
    "X40n0719_011:0433c20": "若得離衣宿者。可即於此窟住。佛言。當結不失衣界。",
    "X40n0719_011:0433c21": "白二羯磨。時諸比丘脫衣置白衣舍。著脫衣時形露。",
    "X40n0719_011:0433c22": "佛言。除村。村外界(謂僧伽蓋大界。既得至七十里。則其中必有俗人村舍。村舍不定。或",
    "X40n0719_011:0433c23": "先無後有。或今有後無。故但云除彼村舍。以村外為不離衣界也)。當如是白。大德",
    "X40n0719_011:0433c24": "僧聽。此住處。同一住處。同一說戒。若僧時到。僧忍聽。",
    "X40n0719_011:0434a01": "除村。村外界。結不失衣界。白如是。大德僧聽。此住",
    "X40n0719_011:0434a02": "處。同一住處。同一說戒。除村。村外界結不失衣界。誰",
    "X40n0719_011:0434a03": "諸長老。忍僧於此住處。除村。村外界結不失衣界者",
    "X40n0719_011:0434a04": "默然。誰不忍者說。僧已忍於此住處除村。村外界",
    "X40n0719_011:0434a05": "結不失衣界竟。僧忍默然故。是事如是持。先解不",
    "X40n0719_011:0434a06": "失衣界。却解大界。不得隔駛流水外結不失衣界。除",
    "X40n0719_011:0434a07": "常有橋者。十誦律云。若捨大界。不離衣界亦捨。若",
    "X40n0719_011:0434a08": "捨不離衣界。大界不捨。",
    "X40n0719_011:0434a09": "△四結淨廚界。亦名淨地。蓋比丘之法。不留宿食。",
    "X40n0719_011:0434a10": "若於僧坊界內與食共宿。便名為不淨食。今既",
    "X40n0719_011:0434a11": "結為淨地。則免共宿之過也。",
    "X40n0719_011:0434a12": "第三分云。聽在僧伽藍內結淨地。白二羯磨。應唱若",
    "X40n0719_011:0434a13": "房處。若溫室等。如是白。大德僧聽。若僧時到。僧忍",
    "X40n0719_011:0434a14": "聽。僧今某處結作淨地。白如是。大德僧聽。僧今某",
    "X40n0719_011:0434a15": "處結作淨地。誰諸長老。忍僧於某處結作淨地者默",
    "X40n0719_011:0434a16": "然。誰不忍者說。僧已忍於某處結作淨地竟。僧忍",
    "X40n0719_011:0434a17": "默然故。是事如是持。有四種淨地。一者檀賊若經",
    "X40n0719_011:0434a18": "營人作僧坊時分處。如是言。某處為僧作淨地。二者",
    "X40n0719_011:0434a19": "若為僧作寺。未施僧。三者若半有籬障。若多無籬障。",
    "X40n0719_011:0434a20": "若都無籬障。若垣牆。若壍。亦爾。四者僧作白二羯磨",
    "X40n0719_011:0434a21": "結。比丘房乃至鬼神廟屋。皆得結作淨地。不應結",
    "X40n0719_011:0434a22": "上好房作淨處。應結下者。",
    "X40n0719_011:0434a23": "△五權結小界。",
    "X40n0719_011:0434a24": "第二分云。若布薩日。於曠野中行。僧應和合集一處",
    "X40n0719_011:0434b01": "說戒。若不得和合。隨同二師善友知識。當下道集一",
    "X40n0719_011:0434b02": "處結小界說戒。白二羯磨。大德僧聽。今有爾許比",
    "X40n0719_011:0434b03": "丘集。若僧時到。僧忍聽。結小界。白如是。大德僧聽。",
    "X40n0719_011:0434b04": "今有爾許比丘集。結小界。誰諸長老。忍僧結小界者",
    "X40n0719_011:0434b05": "默然。誰不忍者說。僧已忍齊爾許比丘集處結小",
    "X40n0719_011:0434b06": "界竟。僧忍默然故。是事如是持(爾許須出其數。一切須在舒手相及處立)",
    "X40n0719_011:0434b07": "說戒竟。應解而去。自恣亦爾。若有欲受戒人。不",
    "X40n0719_011:0434b08": "同意者未出界。應至界外。疾集一處。結小界與授戒。",
    "X40n0719_011:0434b09": "授已。應解(解法與結並同。但改結字為解字耳)。",
    "X40n0719_011:0434b10": "○授戒法",
    "X40n0719_011:0434b11": "夫比丘戒者。乃是出世宏規。僧寶由斯建立。貴在",
    "X40n0719_011:0434b12": "受後修學行持。非可僅以登壇塞責而已。是故誘",
    "X40n0719_011:0434b13": "誨獎勸。宜在事先。研究討明。功須五夏。壇中要務。",
    "X40n0719_011:0434b14": "惟秉羯磨。餘所未知。二師是問。而後代師匠。多事",
    "X40n0719_011:0434b15": "美觀。遂以平時開導之法。混入登壇秉授之次。依",
    "X40n0719_011:0434b16": "文宣讀。則解義為難。時久遲延。則厭倦必起。且因",
    "X40n0719_011:0434b17": "科節繁勞。致使眾多同受。文繁則違佛本規。眾受",
    "X40n0719_011:0434b18": "則並不得戒。又受時雖似殷重。受後便謂畢功。顛",
    "X40n0719_011:0434b19": "倒差訛。莫此為甚。故今詳勘藏文。恪依四分。既崇",
    "X40n0719_011:0434b20": "佛制。復便遵行。和尚必須預求。戒師但與秉白。隨",
    "X40n0719_011:0434b21": "時皆可入道。何須臘八及四月八。難緣方許三人。",
    "X40n0719_011:0434b22": "豈容多眾至百千眾。非曰生今反古。實不敢背法",
    "X40n0719_011:0434b23": "耳。略明四意。初明出家受十戒法。二明請和尚及",
    "X40n0719_011:0434b24": "問重難法。三明登壇受具法。四明受具得不得法。",
    "X40n0719_011:0434c01": "△初明出家受十戒法。依受戒犍度等酌錄。",
    "X40n0719_011:0434c02": "不得度壞法外道。根本百一羯磨云。外道求出家者。",
    "X40n0719_011:0434c03": "授與三歸及五學處。僧中三乞。大德僧聽。我某甲外",
    "X40n0719_011:0434c04": "道。從僧乞四月共住。願僧慈愍故。與我四月共住。僧",
    "X40n0719_011:0434c05": "應安彼著眼見耳不聞處。為作白四羯磨。於四月內。",
    "X40n0719_011:0434c06": "著鄔波馱耶衣。食僧常食。准求寂例而作驅使。善見",
    "X40n0719_011:0434c07": "律云。此外道修得四禪。乃至能飛騰虗空。亦不得與",
    "X40n0719_011:0434c08": "具戒。要滿四月。若佛法中修得須陀洹道。即日為受",
    "X40n0719_011:0434c09": "具。不須四月。若在外道。或聞說法。得須陀洹。來求出",
    "X40n0719_011:0434c10": "家。即與受具。若彼垂滿四月。聞毀佛法。生歡喜心。聞",
    "X40n0719_011:0434c11": "毀外道。瞋恚。好往五不應行處。處更與四月。若結髮",
    "X40n0719_011:0434c12": "外道。事火外道。不須四月共住。何以故。此二外道。有",
    "X40n0719_011:0434c13": "業。信因果。過去諸佛為菩薩時。出家波羅密。皆於此",
    "X40n0719_011:0434c14": "道學。若比丘。欲往外道處。步步突吉羅。中路悔還。懺",
    "X40n0719_011:0434c15": "悔突吉羅罪。得住。若往外道處。聞外道說法。不入其",
    "X40n0719_011:0434c16": "意。悔還。懺悔突吉羅罪。得住。若聞外道說法。心便好",
    "X40n0719_011:0434c17": "樂。受外道法。下至拔一髮患痛。悔還。應滅擯。不得更",
    "X40n0719_011:0434c18": "出家。不得度奴。不得度賊。五分律云。有賊厭作",
    "X40n0719_011:0434c19": "惡業。求出家。聽將至不識處。與出家受具。又云。授戒",
    "X40n0719_011:0434c20": "不相識者。應七日試看。不得度負債人。善見律云。",
    "X40n0719_011:0434c21": "有人為償債。得出家。不得度五種病人。癩。癰疽。白",
    "X40n0719_011:0434c22": "癩。乾痟。顛狂。父母不聽。不得度令出家。善見律云。",
    "X40n0719_011:0434c23": "若有餘方餘國度出家。不須問父母。不得度官人。",
    "X40n0719_011:0434c24": "善見律云。貪祿盡。得出家。若白王。王聽。亦得出家",
    "X40n0719_011:0435a01": "犯比丘尼。賊心入道。黃門。畜生。五逆罪人等。未出家",
    "X40n0719_011:0435a02": "者不應度。已出家者應滅擯。犯比丘尼者。善見律",
    "X40n0719_011:0435a03": "云。初壞者不得出家。第二壞者不障(謂犯清淨持戒尼。則成重難。若",
    "X40n0719_011:0435a04": "尼先已破者。後乃相通。不名重難也)。賊心入道者。僧祇律云。若自出",
    "X40n0719_011:0435a05": "家人。未曾入布薩自恣中。後有好心。得與出家受具。",
    "X40n0719_011:0435a06": "若曾入布薩自恣中。是名盜住。不聽出家。若王子。大",
    "X40n0719_011:0435a07": "臣子。避難自著袈裟者亦爾。若欲僧伽藍中剃髮。",
    "X40n0719_011:0435a08": "當白一切僧。若不得和合。房房語令知已與剃髮。若",
    "X40n0719_011:0435a09": "和合。當作白然後剃髮。作如是白。",
    "X40n0719_011:0435a10": "大德僧聽。此某甲。欲求某甲剃髮。若僧時到。僧忍聽。",
    "X40n0719_011:0435a11": "與某甲剃髮。白如是。",
    "X40n0719_011:0435a12": "先某甲。說沙彌名字。次某甲。說和尚名字。後某甲。",
    "X40n0719_011:0435a13": "亦沙彌名字。既剃髮已。名為形同沙彌也。",
    "X40n0719_011:0435a14": "若欲寺中度令出家。當白一切僧。僧祇律云。不聽不",
    "X40n0719_011:0435a15": "白僧度人出家。下至白上座八人。白剃髮不白出家。",
    "X40n0719_011:0435a16": "越毗尼罪。二俱不白。二越毗尼罪。若出界度者。無罪",
    "X40n0719_011:0435a17": "(到戒場上亦名出界)。阿闍梨作如是白。",
    "X40n0719_011:0435a18": "大德僧聽。此某甲。求某甲出家。若僧時到。僧忍聽。與",
    "X40n0719_011:0435a19": "某甲出家。白如是(若在戒場上。有四比丘。或過四人。應作白。若唯三人二人。不須作白)。",
    "X40n0719_011:0435a20": "三某甲如前釋。出家者。正指受十戒法。若不受戒。",
    "X40n0719_011:0435a21": "雖復剃髮。不名出家。受十戒已。乃名法同沙彌也。",
    "X40n0719_011:0435a22": "白已。教使著縵條壞色衣。偏袒胡跪。合掌作是語。",
    "X40n0719_011:0435a23": "我某甲。歸依佛。歸依法。歸依僧。隨如來出家。某甲為",
    "X40n0719_011:0435a24": "和尚。如來至真等正覺是我世尊(三說)。",
    "X40n0719_011:0435b01": "我某甲。歸依佛法僧。隨如來出家竟。某甲為和尚。如",
    "X40n0719_011:0435b02": "來至真等正覺是我世尊(三說)。",
    "X40n0719_011:0435b03": "如諸佛盡壽不殺生。我某甲亦盡壽不殺生。如諸",
    "X40n0719_011:0435b04": "佛盡壽不偷盜。我某甲亦盡壽不偷盜。如諸佛盡",
    "X40n0719_011:0435b05": "壽不婬欲。我某甲亦盡壽不婬欲。如諸佛盡壽不",
    "X40n0719_011:0435b06": "妄語。我某甲亦盡壽不妄語。如諸佛盡壽不飲酒。",
    "X40n0719_011:0435b07": "我某甲亦盡壽不飲酒。如諸佛盡壽不著香華鬘",
    "X40n0719_011:0435b08": "不香塗身。我某甲亦盡壽不著香華鬘不香塗身",
    "X40n0719_011:0435b09": "如諸佛盡壽不歌舞倡伎不往觀聽。我某甲亦盡壽",
    "X40n0719_011:0435b10": "不歌舞倡伎不往觀聽。如諸佛盡壽不坐高廣大",
    "X40n0719_011:0435b11": "牀。我某甲亦盡壽不坐高廣大牀。如諸佛盡壽不",
    "X40n0719_011:0435b12": "非時食。我某甲亦盡壽不非時食。如諸佛盡壽不",
    "X40n0719_011:0435b13": "捉持生像金銀寶物。我某甲亦盡壽不捉持生像金",
    "X40n0719_011:0435b14": "銀寶物(已上三歸十戒。並是授戒阿闍梨教令說。次應語言)。",
    "X40n0719_011:0435b15": "汝今已受沙彌十戒竟。當盡形壽頂戴奉持。終身不",
    "X40n0719_011:0435b16": "得犯。應供養三寶。和尚阿闍梨一切如法教。不得違",
    "X40n0719_011:0435b17": "逆。上中下座。心常恭敬。勤求方便。坐禪。誦經。學問。勸",
    "X40n0719_011:0435b18": "助作福。開三惡道開涅槃門。於比丘法中。增長正業。",
    "X40n0719_011:0435b19": "得四道果(凡受沙彌戒。必須二師。如羅睺羅。尚以舍利弗為和尚。目連為授戒闍梨。餘可知也)。",
    "X40n0719_011:0435b20": "問。按沙彌十戒法中。先受三歸五戒。次說出家十",
    "X40n0719_011:0435b21": "戒。是佛正規。設有白衣欲求出家。不受五戒。徑受",
    "X40n0719_011:0435b22": "十戒。可如法否。答。若已受五戒者。即應剃髮受十",
    "X40n0719_011:0435b23": "戒。若未受五戒者。必先授五戒已。乃剃髮說十戒。",
    "X40n0719_011:0435b24": "倘不受五戒。徑說十戒。例同不受十戒而受具戒。",
    "X40n0719_011:0435c01": "此人雖得戒。二師則有過矣。",
    "X40n0719_011:0435c02": "第二分云。房舍臥具。從大比丘下次第與。不得令沙",
    "X40n0719_011:0435c03": "彌坐臥織繩牀上。若能愛護不汙。聽坐臥。第四分",
    "X40n0719_011:0435c04": "云。沙彌應以生年為次第。若生年等者。應以出家年",
    "X40n0719_011:0435c05": "為次第。僧祇律云。太小者。若減七歲。若滿七歲不",
    "X40n0719_011:0435c06": "知好惡。皆不應與出家。太老者。若過七十能有所作。",
    "X40n0719_011:0435c07": "若減七十不堪造事。臥起須人。皆不聽出家。若年滿",
    "X40n0719_011:0435c08": "七十。康健。能修習諸業。聽與出家。應先剃鬚。後剃髮。",
    "X40n0719_011:0435c09": "若欲新出家者。不得便說出家樂。應說出家苦。一食。",
    "X40n0719_011:0435c10": "一眠。少食。少飲。多覺。少眠。長壽能不。若言能。應與剃。",
    "X40n0719_011:0435c11": "從七歲至十三。名驅烏沙彌。從十四至十九。名應法",
    "X40n0719_011:0435c12": "沙彌。從二十至七十。名名字沙彌。食及非時衣。等與。",
    "X40n0719_011:0435c13": "安居衣與半。若三分之一。根本尼陀那云。年始六",
    "X40n0719_011:0435c14": "歲。雖能驅烏。不與出家。年滿七歲。不能驅烏。亦不與",
    "X40n0719_011:0435c15": "出家。",
    "X40n0719_011:0435c16": "問。出家功德經云。若復有人。於閻浮提出家持戒",
    "X40n0719_011:0435c17": "一日一夜。乃至須臾清淨出家。利益無量。若復有",
    "X40n0719_011:0435c18": "人。破他出家。為作留難。即為劫奪無量善財。當受",
    "X40n0719_011:0435c19": "惡果。今僧祇云。若欲新出家者。不得便為說出家",
    "X40n0719_011:0435c20": "樂。應說出家苦等。豈非為作留難耶。答。信心出家。",
    "X40n0719_011:0435c21": "不應阻難。邪因入道。必須料揀。若阻難。則退人善",
    "X40n0719_011:0435c22": "根。不料揀。則敗壞佛法。又經中誡親友眷屬。令其",
    "X40n0719_011:0435c23": "不作障緣。律中誡和尚闍梨。令其不濫攝受也。",
    "X40n0719_011:0435c24": "善見律云。沙彌有十惡。應滅擯。殺。盜。婬。欺。飲酒。毀佛。",
    "X40n0719_011:0436a01": "毀法。毀僧。邪見。汙尼。前九改過不更作。猶可受具。後",
    "X40n0719_011:0436a02": "一決不可。",
    "X40n0719_011:0436a03": "按薩婆多論。若破五戒八戒中重戒者。更無勝進。",
    "X40n0719_011:0436a04": "何況沙彌。此云爾者。重在悔過不更作。亦猶比丘",
    "X40n0719_011:0436a05": "絕不覆藏。得與學戒之意。為和尚者。特宜秘此。勿",
    "X40n0719_011:0436a06": "令沙彌竊知也。問。正受戒時。何故和尚反不說",
    "X40n0719_011:0436a07": "戒。又後文云。和尚不現前。亦名得戒。設阿闍梨不",
    "X40n0719_011:0436a08": "現前。和尚可代授否。答。受戒雖依和尚。秉白必賴",
    "X40n0719_011:0436a09": "闍梨者。正以出家戒法。關係僧輪。不容私相授受",
    "X40n0719_011:0436a10": "故也。若許和尚自說。則羯磨者無權。必有泛濫度",
    "X40n0719_011:0436a11": "人之失。故斷不可。",
    "X40n0719_011:0436a12": "△二明請和尚及問重難法。",
    "X40n0719_011:0436a13": "受戒犍度云。時諸出家學道。未被教誡者。不案威儀。",
    "X40n0719_011:0436a14": "著衣不齊整。乞食不如法。處處受不淨食。或受不淨",
    "X40n0719_011:0436a15": "鉢食。在小食大食上。高聲大喚。如婆羅門聚會法。有",
    "X40n0719_011:0436a16": "一病比丘。無瞻視者。命終。諸比丘白佛。佛言。自今聽",
    "X40n0719_011:0436a17": "有和尚。和尚看弟子。當如兒意。弟子看和尚。當如父",
    "X40n0719_011:0436a18": "意。展轉相敬重。相瞻視。如是正法便得久住。增益廣",
    "X40n0719_011:0436a19": "大。當如是請和尚。偏袒右肩。胡跪合掌。作如是語。",
    "X40n0719_011:0436a20": "我某甲。今請大德為和尚。願大德為我作和尚。我依",
    "X40n0719_011:0436a21": "大德故。得受具足戒。如是三說。和尚當報言可爾。或",
    "X40n0719_011:0436a22": "言如是。或言當教授汝。或言清淨莫放逸。",
    "X40n0719_011:0436a23": "議曰。初剃髮出家時。即應如是請師。但改云我依",
    "X40n0719_011:0436a24": "大德故得出家受戒耳。若十戒和尚仍在。不須更",
    "X40n0719_011:0436b01": "請。若受具時。十戒和尚或遠行。或命終。或捨戒。或",
    "X40n0719_011:0436b02": "滅擯。不復可依。則須更擇大比丘而請之也。",
    "X40n0719_011:0436b03": "聽先問十三難事。然後為彼授具。白四羯磨。",
    "X40n0719_011:0436b04": "謂沙彌既新請和尚。則和尚未必曾與久住。故須",
    "X40n0719_011:0436b05": "細問。非謂平日久相諳者。亦須問也。凡問難事。須",
    "X40n0719_011:0436b06": "令彼解。若不解者。為之剖釋。不得依文宣讀而已。",
    "X40n0719_011:0436b07": "汝不犯邊罪不(若破十戒八戒五戒中重戒者。誠心悔過。猶行進具。若破具戒。永不許受)。",
    "X40n0719_011:0436b08": "謂曾受佛戒。犯四重禁。即是佛法海外人也。",
    "X40n0719_011:0436b09": "汝不壞他梵行不(若壞比丘比丘尼梵行。不可懺悔若壞餘五眾梵行。亦許至誠懺悔)。",
    "X40n0719_011:0436b10": "謂自身雖未受戒。若犯佛弟子淨戒人。名破梵行。",
    "X40n0719_011:0436b11": "汝非賊心入道不。",
    "X40n0719_011:0436b12": "謂白衣或沙彌時。盜聽說戒羯磨。同僧法事。僧祇",
    "X40n0719_011:0436b13": "律云。若沙彌作是念。說戒時論說何等。即先入上",
    "X40n0719_011:0436b14": "座牀下盜聽。若聰明。覺知初中後語者。後不得受",
    "X40n0719_011:0436b15": "具。若暗鈍。若眠。若意緣餘念。不記知者。後得受具。",
    "X40n0719_011:0436b16": "汝非破內外道不。",
    "X40n0719_011:0436b17": "謂曾作外道。來受具戒。復入外道。今又來求受。",
    "X40n0719_011:0436b18": "汝非黃門不。",
    "X40n0719_011:0436b19": "謂生不男。犍不男。妬不男。變不男。半月不男。",
    "X40n0719_011:0436b20": "汝非殺父不(若弑義父繼父等。仍可懺悔受具。若弑生身之父。不可受具)。",
    "X40n0719_011:0436b21": "汝非殺母不(若弑義母嫡母繼母庶母等。仍可懺悔受具。若弑生身之母。不可受具)。",
    "X40n0719_011:0436b22": "汝非殺阿羅漢不(若弑三果以下。猶可懺悔受具。若弑無學。死不變容者。不可受具)。",
    "X40n0719_011:0436b23": "汝非破僧不(若破法輪若主若伴。及破羯磨主。還俗復來。不可受具。若破羯磨伴還來。得受)。",
    "X40n0719_011:0436b24": "汝非惡心出佛身不(此難佛滅後無。依舊文問。或云惡心毀佛形像。亦成重難。酌之)。",
    "X40n0719_011:0436c01": "汝非是非人不。",
    "X40n0719_011:0436c02": "謂諸天修羅鬼神。變為人形求受具戒。不得戒也。",
    "X40n0719_011:0436c03": "汝非畜生不。",
    "X40n0719_011:0436c04": "謂龍等變為人形。求受具戒。亦必不得戒也。",
    "X40n0719_011:0436c05": "汝非有二形不。",
    "X40n0719_011:0436c06": "謂一身具有男女二根。已上正乖道器。故須先問。",
    "X40n0719_011:0436c07": "△三明登壇受具法。第二分云。不自稱字。不肯稱",
    "X40n0719_011:0436c08": "和尚名。教乞戒而不乞。是三種人不得受具。不",
    "X40n0719_011:0436c09": "得著白衣衣外道衣莊嚴具受具。不得與眠醉",
    "X40n0719_011:0436c10": "狂裸形瞋恚人受具。不得強授人具足戒。一切",
    "X40n0719_011:0436c11": "四體六根不具。形相醜惡。多病。多過。汙辱眾僧",
    "X40n0719_011:0436c12": "者。皆不得受具。師及弟子并足數人若在空中。",
    "X40n0719_011:0436c13": "若隱不現。若離見聞處。若在界外。皆不名受具",
    "X40n0719_011:0436c14": "足。不先受沙彌戒。此人得戒。眾僧有犯。",
    "X40n0719_011:0436c15": "和尚審知沙彌無十三難事已。為料理衣鉢。選請",
    "X40n0719_011:0436c16": "羯磨教授二師及尊證等。然後登壇。令欲受戒者。",
    "X40n0719_011:0436c17": "立眼見耳不聞處。羯磨師當作白差教授師。",
    "X40n0719_011:0436c18": "大德僧聽。彼某甲。從某甲求受具足戒。若僧時到。僧",
    "X40n0719_011:0436c19": "忍聽。某甲為教授師。白如是。",
    "X40n0719_011:0436c20": "教授師當往至欲受戒人所。語言。",
    "X40n0719_011:0436c21": "此安陀會。鬱多羅僧。僧伽梨。鉢多羅。是汝有不。",
    "X40n0719_011:0436c22": "彼答言是。教授師復應語言。",
    "X40n0719_011:0436c23": "善男子諦聽。今是至誠時。實語時。我今當問汝。汝隨",
    "X40n0719_011:0436c24": "我問應答。若不實者。當言不實。若實。當言實。汝字何",
    "X40n0719_011:0437a01": "等(答言字某甲)。和尚字誰(答言字某甲)。年滿二十不(滿者答言滿)。衣",
    "X40n0719_011:0437a02": "鉢具足不(答言具足)。父母聽汝不(答言聽。若父母已亡者。應答言父母已亡)。汝",
    "X40n0719_011:0437a03": "非負債人不(答言非)。汝非奴不(答言非。若言是者應問主人聽不。答言聽)。汝",
    "X40n0719_011:0437a04": "非官人不(答言非。若言是者。應問猶食祿不。答言不食祿。若言猶食祿者。應問國王聽汝不。答",
    "X40n0719_011:0437a05": "言聽)。汝是丈夫不(答言是)。丈夫有如是病。癩。癰疽。白癩。乾",
    "X40n0719_011:0437a06": "痟。顛狂。汝今有此諸病不(答言無)。如我今問汝。僧中亦",
    "X40n0719_011:0437a07": "當如是問。如汝向者答我。僧中亦當如是答。",
    "X40n0719_011:0437a08": "教授師如是問已。還來僧中。如常威儀。舒手相及",
    "X40n0719_011:0437a09": "處立。作如是白。",
    "X40n0719_011:0437a10": "大德僧聽。彼某甲。從某甲求受具足戒。若僧時到。僧",
    "X40n0719_011:0437a11": "忍聽。我已問竟聽將來。白如是。",
    "X40n0719_011:0437a12": "白已。迴身將彼欲受戒人來至僧中。為捉衣鉢。教",
    "X40n0719_011:0437a13": "禮僧足已。教在羯磨師前胡跪合掌。教作如是語。",
    "X40n0719_011:0437a14": "大德僧聽。我某甲。從某甲求受具足戒。我某甲。今從",
    "X40n0719_011:0437a15": "眾僧乞受具足戒。某甲為和尚。願僧慈愍拔濟我。",
    "X40n0719_011:0437a16": "如是三乞戒已。羯磨師當作白。",
    "X40n0719_011:0437a17": "大德僧聽。此某甲。從某甲求受具足戒。此某甲。今從",
    "X40n0719_011:0437a18": "眾僧乞受具足戒。某甲為和尚。若僧時到。僧忍聽。我",
    "X40n0719_011:0437a19": "問諸難事。白如是。善男子聽。今是至誠時。實語時。",
    "X40n0719_011:0437a20": "我今當問汝。汝隨我問應答。若不實者。當言不實。若",
    "X40n0719_011:0437a21": "實。當言實。汝字何等。和尚字誰。年滿二十不。衣鉢具",
    "X40n0719_011:0437a22": "足不。父母聽汝不。汝非負債人不。汝非奴不。汝非官",
    "X40n0719_011:0437a23": "人不。汝是丈失不。丈夫有如是病。癩。癰疽。白癩。乾痟。",
    "X40n0719_011:0437a24": "顛狂。汝今有此諸病不(應一一問答如前竟。然後為作白四羯磨)。",
    "X40n0719_011:0437b01": "大德僧聽。此某甲。從某甲求受具足戒。此某甲。今從",
    "X40n0719_011:0437b02": "眾僧乞受具足戒。某甲為和尚。某甲自說清淨。無諸",
    "X40n0719_011:0437b03": "難事。年滿二十。三衣鉢具。若僧時到。僧忍聽。僧今授",
    "X40n0719_011:0437b04": "某甲具足戒。某甲為和尚。白如是。大德僧聽。此某",
    "X40n0719_011:0437b05": "甲。從某甲求受具足戒。此某甲。今從眾僧乞受具足",
    "X40n0719_011:0437b06": "戒。某甲為和尚。某甲自說清淨。無諸難事。年滿二十。",
    "X40n0719_011:0437b07": "三衣鉢具。僧今授某甲具足戒。某甲為和尚。誰諸長",
    "X40n0719_011:0437b08": "老。忍僧與某甲受具足戒某甲為和尚者默然。誰不",
    "X40n0719_011:0437b09": "忍者說。此是初羯磨(第二第三亦如是說)。僧已忍與某甲受具",
    "X40n0719_011:0437b10": "足戒。某甲為和尚竟。僧忍默然故。是事如是持。",
    "X40n0719_011:0437b11": "五分律云。受戒已。應語言。汝今受戒。某年某月某",
    "X40n0719_011:0437b12": "日某時。汝應盡壽憶是事。第二分云。時有比丘",
    "X40n0719_011:0437b13": "受戒已。眾盡捨去。即共本二行不淨。還詣眾中。眾",
    "X40n0719_011:0437b14": "問。汝何故在後。彼說此事。眾語言。汝速滅去。其人",
    "X40n0719_011:0437b15": "言。何不先語我。我當避之不作。比丘白佛。佛言。自",
    "X40n0719_011:0437b16": "今作羯磨已。當先說四棄法。薩婆多論云。四羯",
    "X40n0719_011:0437b17": "磨竟。已得具戒。所以說四依等者。但為知故說也。",
    "X40n0719_011:0437b18": "善男子聽。如來至真等正覺。說四波羅夷法。若比丘",
    "X40n0719_011:0437b19": "犯一一法。非沙門。非釋種子。汝一切不得犯婬作",
    "X40n0719_011:0437b20": "不淨行。若比丘。犯不淨行。受婬欲法。乃至共畜生。非",
    "X40n0719_011:0437b21": "沙門。非釋子。爾時世尊與說譬喻。猶如有人截其頭。",
    "X40n0719_011:0437b22": "終不能還活。比丘亦如是。犯波羅夷法已。不能還成",
    "X40n0719_011:0437b23": "比丘行。汝是中盡形壽不得作。能持不(答言能)。一切",
    "X40n0719_011:0437b24": "不得盜。下至草葉。若比丘。盜人五錢。若過五錢。若自",
    "X40n0719_011:0437c01": "取。教人取。若自破。教人破。若自斫。教人斫。若燒。若埋。",
    "X40n0719_011:0437c02": "若壞色者。彼非沙門。非釋子。譬如斷多羅樹心。終不",
    "X40n0719_011:0437c03": "復更生長。比丘犯波羅夷亦如是。終不還成比丘行。",
    "X40n0719_011:0437c04": "汝是中盡形壽不得作。能持不(答言能)。一切不得故",
    "X40n0719_011:0437c05": "斷眾生命。下至蟻子。若比丘。故自手斷人命。求刀授",
    "X40n0719_011:0437c06": "若人教死。歎死。勸死。與人非藥。若墮胎。若厭穢殺。自",
    "X40n0719_011:0437c07": "作方便。若教人作。非沙門。非釋子。譬喻者說言。猶如",
    "X40n0719_011:0437c08": "針鼻缺。不堪復用。比丘亦如是。犯波羅夷法。不復成",
    "X40n0719_011:0437c09": "比丘行。汝是中盡形壽不得作。能持不(答言能)。一切",
    "X40n0719_011:0437c10": "不得妄語。乃至戲笑。若比丘。非真實。非己有。自說言。",
    "X40n0719_011:0437c11": "我得上人法。得禪。得解脫。得定。得四空定。得須陀洹",
    "X40n0719_011:0437c12": "果。斯陀含果。阿那含果。阿羅漢果。天來。龍來。鬼神來。",
    "X40n0719_011:0437c13": "彼非沙門。非釋子。譬喻者說。譬如大石破為二分。終",
    "X40n0719_011:0437c14": "不可還合。比丘亦如是。犯波羅夷法。不可還成比丘",
    "X40n0719_011:0437c15": "行。汝是中盡形壽不得作。能持不(答言能)。善男子聽。",
    "X40n0719_011:0437c16": "如來至真等正覺說四依法。比丘依此得出家受具",
    "X40n0719_011:0437c17": "足戒。成比丘法。比丘依糞掃衣。依此得出家受具",
    "X40n0719_011:0437c18": "足戒。成比丘法。是中盡形壽能持不(答言能)。若得長利。",
    "X40n0719_011:0437c19": "檀越施衣。割壞衣。得受。比丘依乞食比丘依是得",
    "X40n0719_011:0437c20": "出家受具足戒。成比丘法。是中盡形壽能持不(答言能)。",
    "X40n0719_011:0437c21": "若得長利。若僧差食檀越送食。月八日食。十五日食。",
    "X40n0719_011:0437c22": "月初日食。若僧常食。檀越請食。得受。依樹下坐。比",
    "X40n0719_011:0437c23": "丘依此得出家受具足戒。成比丘法。是中盡形壽能",
    "X40n0719_011:0437c24": "持不(答言能)。若得長利。若別房。尖頭屋。小房。石室。兩房",
    "X40n0719_011:0438a01": "一戶。得受。依腐爛藥。比丘依此得出家受具足戒。",
    "X40n0719_011:0438a02": "成比丘法。是中盡形壽能持不(答言能)。若得長利。酥。油。",
    "X40n0719_011:0438a03": "生酥。蜜。石蜜。得受。汝受戒已。白四羯磨如法成就。",
    "X40n0719_011:0438a04": "得處所。和尚如法。阿闍梨如法。眾僧具足滿。汝當善",
    "X40n0719_011:0438a05": "受教法。應當勸化作福治塔。供養佛法眾僧。和尚阿",
    "X40n0719_011:0438a06": "闍梨若一切如法教。不得違逆。應學問誦經。勤求方",
    "X40n0719_011:0438a07": "便。於佛法中。得須陀洹果。斯陀含果。阿那含果。阿羅",
    "X40n0719_011:0438a08": "漢果。汝始發心出家。功不唐捐。果報不絕。餘所未知。",
    "X40n0719_011:0438a09": "當問和尚阿闍梨(爾時應結撮迴向已。令受戒者在前而去)。",
    "X40n0719_011:0438a10": "△四明受具得不得法。",
    "X40n0719_011:0438a11": "第二分云。有八難事起及餘因緣。二人三人聽一時",
    "X40n0719_011:0438a12": "作羯磨。不得過(八難者。王。賊。水。火。病。人。非人。惡蟲。餘因緣者。有大眾集。或坐具少。或房舍",
    "X40n0719_011:0438a13": "少。天雨漏)。十誦律云。不得一時唱說。令四人得受大戒",
    "X40n0719_011:0438a14": "根本雜事云。不得四人同受近圓。何以故。以眾為",
    "X40n0719_011:0438a15": "眾而作羯磨。理相違故。五分律云。聽於布薩時。自",
    "X40n0719_011:0438a16": "恣時。僧自集時。受具足戒。不應以小似片事。與受戒",
    "X40n0719_011:0438a17": "人作難。先到受戒處者。應先與受戒。若二人俱到。年",
    "X40n0719_011:0438a18": "大者先受。若同年。和尚大者先受(壇中秉羯磨師。正中而坐。止惟一人。",
    "X40n0719_011:0438a19": "或有二比丘。各將一沙彌來求戒。則約和尚戒臘大者先受也。當知為此沙彌受具。則彼和尚便為尊證。為彼",
    "X40n0719_011:0438a20": "沙彌受具。則此和尚亦便為彼尊證)。若和尚復同(此有二意。一者二位和尚戒臘相同。二者",
    "X40n0719_011:0438a21": "或有大德多知。猶如優波離舍利弗等。許一年中受二三弟子)。應一時羯磨。先稱名",
    "X40n0719_011:0438a22": "者先受(例如雙生子。先出胎者為兄也)。三人亦如是。餘事亦得羯磨",
    "X40n0719_011:0438a23": "三人。一切不得羯磨四人。",
    "X40n0719_011:0438a24": "第二分云。無和尚不得受戒。善見律云。若與受戒。",
    "X40n0719_011:0438b01": "得突吉羅罪。是人得戒。薩婆多論云。若先請和尚",
    "X40n0719_011:0438b02": "受十戒法。和尚不現前。亦得十戒。和尚若死。聞不得",
    "X40n0719_011:0438b03": "戒。不聞得戒。若白四羯磨受具足戒。和尚不現前。不",
    "X40n0719_011:0438b04": "得受戒。以僧數不滿故。若僧數滿。設無和尚。亦得受",
    "X40n0719_011:0438b05": "戒。第二分云。二和尚乃至多和尚。亦不得受戒(一人",
    "X40n0719_011:0438b06": "止有一親教師。譬如生身之父。不可多故。若於彼為和尚。於此為尊證者。俱所不論)。和尚九歲",
    "X40n0719_011:0438b07": "得名受戒。而眾僧有罪。南海寄歸云。凡為親教師",
    "X40n0719_011:0438b08": "者。要須住位。滿足十夏秉羯磨師。屏教師。屏餘證人。",
    "X40n0719_011:0438b09": "並無定耳。",
    "X40n0719_011:0438b10": "律攝云。邊地若有十人可得。取五人者。名善近圓。眾",
    "X40n0719_011:0438b11": "得越法罪。若但有五人。斯名善受。若眾數不滿。不得",
    "X40n0719_011:0438b12": "以佛作數。佛陀僧伽。寶體別故。若狂聾人。及天授部",
    "X40n0719_011:0438b13": "等。將足眾數。不成近圓(天授部。謂調達破僧伴也)。薩婆多論云。",
    "X40n0719_011:0438b14": "佛不與人作和尚阿耆利。大愛道八法受戒。亦得稱",
    "X40n0719_011:0438b15": "阿難作阿耆利(即阿闍梨)。根本尼陀那云。若人身無難",
    "X40n0719_011:0438b16": "事。自言我有。是受近圓。諸苾芻得越法罪。若人實有",
    "X40n0719_011:0438b17": "難事。自言我無。不名受近圓。諸苾芻無犯。若作如是",
    "X40n0719_011:0438b18": "語。莫授我近圓。而為受者。非受近圓。諸苾芻得越法",
    "X40n0719_011:0438b19": "罪。未受十戒而受近圓。此人得戒。諸苾芻得越法罪",
    "X40n0719_011:0438b20": "(與四分同)。第二分云。從不持戒和尚受具。不知者得戒。",
    "X40n0719_011:0438b21": "知者不得。五分律云。有和尚阿闍梨罷道。後來就",
    "X40n0719_011:0438b22": "弟子求出家受具。先弟子應與衣鉢。助使得成。亦聽",
    "X40n0719_011:0438b23": "即與作師。彼更受戒者。應如法敬師。",
    "X40n0719_011:0438b24": "第二分云。若於眾中被舉而休道者。欲還出家。若自",
    "X40n0719_011:0438c01": "見罪。應與出家。自見罪。應與受具。能懺悔。應與解羯",
    "X40n0719_011:0438c02": "磨。薩婆多論云。年六十。不得受大戒。惟聽為沙彌",
    "X40n0719_011:0438c03": "凡七種受戒。一見諦受戒(如憍陳那初解聖諦。即名得戒)。二善來",
    "X40n0719_011:0438c04": "得戒(如前釋)。三三語得戒(佛成道未久。有人遇佛。自唱我今歸依佛歸依法歸依僧。",
    "X40n0719_011:0438c05": "即名得戒)。四三歸受戒(佛初勅千二百五十人。各各別行化度諸方。若有發心出家者。三說",
    "X40n0719_011:0438c06": "三歸。即名得戒)。五自誓受戒(如摩訶迦葉初出家時。未曾遇佛。但自誓云。誰有世間最正覺",
    "X40n0719_011:0438c07": "者。是我之師。我是弟子。即名得戒。得戒已後。方值世尊)。六八法受戒(大愛道等五百女人。",
    "X40n0719_011:0438c08": "受八不可過法。即名得戒)。七白四羯磨得戒(或更開尼為白八羯磨受戒。法與比丘尼",
    "X40n0719_011:0438c09": "為遣信受戒。邊方為五人中受戒。即共有十種得戒不同)。佛法始終以白四羯磨",
    "X40n0719_011:0438c10": "戒為宗本。能繼續三寶。作無邊利益。是故於七種戒",
    "X40n0719_011:0438c11": "中。最勝最妙。最為尊重(善來。惟局金口。三語三歸。惟局未制四羯磨前。八法。惟局",
    "X40n0719_011:0438c12": "五百比丘尼。自誓。惟大迦葉一人。見諦。惟五比丘。獨此白四羯磨得戒。綱維佛化。使正法久住。三乘道果不絕",
    "X40n0719_011:0438c13": "也)。十誦律云。先受大戒乃至大須臾時。是人應先坐。",
    "X40n0719_011:0438c14": "先受水。先受飲食。善見律云。若比丘。實一臘。妄言",
    "X40n0719_011:0438c15": "二臘。依二臘次受利養。計錢犯重。南海寄歸云。從",
    "X40n0719_011:0438c16": "九月十六。至正月十五。為冬時(舊云。八月十六。至十二月十五)。從正",
    "X40n0719_011:0438c17": "月十六。至五月十五。為春時(舊云。十二月十六。至四月十五)。從五月",
    "X40n0719_011:0438c18": "十六。至六月十五。為雨時(舊云。四月十六。至五月十五)。六月十六",
    "X40n0719_011:0438c19": "一日一夜。為終時(舊云。五月十六。此一日一夜中受具。猶得受後安居。到三月滿便算",
    "X40n0719_011:0438c20": "一夏。譬如世人。臘月三十所生。亦算一歲。故以此為終時也。若五月十七受戒。則不得受後安居。但名無夏比",
    "X40n0719_011:0438c21": "丘。直待明年。方受或前安居或後安居。至三月滿。方名一夏比丘。譬如世人。歲朝所生。直至年終。止名一歲也)。",
    "X40n0719_011:0438c22": "從六月十七。至九月十五。為長時(舊云。五月十七。至八月十五)。此",
    "X40n0719_011:0438c23": "謂佛家密教。與俗有殊。凡西方南海出家之人創相",
    "X40n0719_011:0438c24": "見者。問云。大德幾夏。答云。爾許。若同夏者。問在何時。",
    "X40n0719_011:0439a01": "若時同者。問得幾日。若日同者。問食前後。同在食前。",
    "X40n0719_011:0439a02": "方問其影。影若有殊。大小成異。影若同者。便無大小。",
    "X40n0719_011:0439a03": "坐次則據其先至。知事乃任彼前差。若六月。十七明",
    "X40n0719_011:0439a04": "相纔出受其近圓。同夏之中則為最大。由不得後夏",
    "X40n0719_011:0439a05": "故(舊云五月十七)。若六月十六夜將盡而得受戒。則同夏之",
    "X40n0719_011:0439a06": "中為最小。由其得後夏故(舊云五月十六)。",
    "X40n0719_011:0439a07": "問。十誦云。先受大戒乃至須臾時。應先坐等。梵網",
    "X40n0719_011:0439a08": "經亦有如法坐戒。今比丘與菩薩戒。或復受有先",
    "X40n0719_011:0439a09": "後。當依何戒次耶。答。釋籤云。大小兩乘。通用律儀",
    "X40n0719_011:0439a10": "攝其分位。各依律儀以定位次。是故菩薩在大則",
    "X40n0719_011:0439a11": "大。在小則小。故知在小乘眾。還依小乘位次而坐。",
    "X40n0719_011:0439a12": "在大乘眾。則依大乘位次而坐。又輔行云。若先小",
    "X40n0719_011:0439a13": "後大。一切轉為無盡戒體。若先受大。後方出家。欲",
    "X40n0719_011:0439a14": "在大比丘數。而不失菩薩法者。則更受律儀。但於",
    "X40n0719_011:0439a15": "一切發得身口清淨防非律儀。無作戒體不復發",
    "X40n0719_011:0439a16": "也。故涅槃中五篇七聚。並是出家菩薩律儀。又若",
    "X40n0719_011:0439a17": "先小後大。則開小夏以成大夏。若先受大。後受律",
    "X40n0719_011:0439a18": "儀。在小則依小。在大則依大。(文)此不易之論也。",
    "X40n0719_011:0439a19": "第二分云。比丘變女形。即以先受戒年歲。令入尼眾。",
    "X40n0719_011:0439a20": "尼變男形。令入比丘眾。變二根者滅擯。五分律云。",
    "X40n0719_011:0439a21": "比丘變女形。若先犯共比丘尼戒者。應於尼眾中悔。",
    "X40n0719_011:0439a22": "先犯不共戒。不須復悔。比丘尼根變亦如是。若式叉",
    "X40n0719_011:0439a23": "摩那根變。年滿二十。應與受比丘戒。未滿二十。即是",
    "X40n0719_011:0439a24": "沙彌。沙彌尼根變亦如是。若沙彌根變。或應與二歲",
    "X40n0719_011:0439b01": "學戒。即於尼眾受二歲戒。或年未應與二歲戒。即是",
    "X40n0719_011:0439b02": "沙彌尼。根本雜事云。若至三轉。即非僧尼。當須滅",
    "X40n0719_011:0439b03": "擯。第二分云。被賊等截男根及自落者。不應滅擯。",
    "X40n0719_011:0439b04": "自截。應滅擯。五分律云。截陰及半。突吉羅。都截。偷",
    "X40n0719_011:0439b05": "蘭遮。去一卵。偷蘭遮。去兩卵。應滅擯。",
    "X40n0719_011:0439b06": "律攝云。苾芻修行之時。有二種煩惱或容生起。由忘",
    "X40n0719_011:0439b07": "正念。便憶曾經遠境。起染愛心。造眾過失。復由現前",
    "X40n0719_011:0439b08": "近境。起染愛心而犯眾罪。了知起犯緣已。即於此事",
    "X40n0719_011:0439b09": "生對治心。令其除滅。若染緣強盛。不能除遣。應就尊",
    "X40n0719_011:0439b10": "宿及閑三藏有德行者。請受教誡。作意蠲除。若仍不",
    "X40n0719_011:0439b11": "息。當勤晝夜讀誦聞思。簡擇深義。於三寶所。至誠供",
    "X40n0719_011:0439b12": "養。即長等處忘自劬勞。盡心供給。或遊他方。或復減",
    "X40n0719_011:0439b13": "食。或往屍林。獨居阿蘭若。修不淨觀等。或為四念住。",
    "X40n0719_011:0439b14": "或作無常。死想。冀令煩惱除滅。若仍不除。應生慚愧",
    "X40n0719_011:0439b15": "作如是念。我所為非。戒不清淨。而復受他信心施主",
    "X40n0719_011:0439b16": "四事供養。又復諸佛。及有天眼同梵行者。并諸天神",
    "X40n0719_011:0439b17": "悉觀見我。為此不應造眾罪業。當自尅責。如救頭然。",
    "X40n0719_011:0439b18": "於清淨境。說除其罪。勿致後悔。若作如前對治行時。",
    "X40n0719_011:0439b19": "性多煩惱。未能殄息。應審自觀察。或應捨戒而為白",
    "X40n0719_011:0439b20": "衣。勿令有罪受他信施。由受用時。更造眾多罪惡之",
    "X40n0719_011:0439b21": "業。定感當來苦異熟果。如經廣說。應善修持。",
    "X40n0719_011:0439b23": "重治毗尼事義集要卷第十一",
    "X40n0719_011:0439c01": "音義",
    "X40n0719_011:0439c02": "閑三藏閑。習熟也。",
    "X40n0719_011:0439c03": "蠲音涓。亦除也。又洗也。",
    "X40n0719_011:0439c04": "異熟果三界果報。並名異熟。共三義。一異時而",
    "X40n0719_011:0439c05": "熟。此生造業。後生受果。二異性而熟。因通善惡。果",
    "X40n0719_011:0439c06": "惟無記。三異處而熟。人中造因。六趣受果。"
}