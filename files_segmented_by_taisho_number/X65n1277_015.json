{
    "X65n1277_015:0053a04": "高峯龍泉院因師集賢語錄卷之十五",
    "X65n1277_015:0053a06": "自陳情詞門",
    "X65n1277_015:0053a07": "因師自敘",
    "X65n1277_015:0053a08": "野釋比丘德因。命屬丙申月居乙未。癸酉臨日癸亥",
    "X65n1277_015:0053a09": "直時。丙戌生胎年庚多蹇。夙植德本幸處中華。荷父",
    "X65n1277_015:0053a10": "母之生成。感乾坤之覆蓋。幼年十歲嚴君違背以早",
    "X65n1277_015:0053a11": "亡。持服五冬慈母拋離而改嫁。孤苦備甞艱險。忖思",
    "X65n1277_015:0053a12": "豈不傷嗟。誓捨俗以辭親。願出家而歸佛。空門喜入",
    "X65n1277_015:0053a13": "未登星紀之兩暮。丈室亹鐘不幸先師之一別。圓寂",
    "X65n1277_015:0053a14": "師資纔周祥縛。聖善母氏遽返泉關。災連禍併於一",
    "X65n1277_015:0053a15": "時。苦極悲摧之萬狀。自嘆閻浮六十甲子已經。塵世",
    "X65n1277_015:0053a16": "二九春秋虗負。歲時空擔日月。己身未求東度。父母",
    "X65n1277_015:0053a17": "須願西歸。不免捨身浪遊。蹇跡本貫。橫浦流寓凌江",
    "X65n1277_015:0053a18": "曲江。暫駐翁源。復迴始邑保邑。叢林走遍。未逢明眼",
    "X65n1277_015:0053a19": "宗師。拄杖拈歸。且卜安身住舍。信步尋遊彼地。因行",
    "X65n1277_015:0053a20": "登覽高山。有荒頹古剎道場認漫滅龍泉匾額。四圍",
    "X65n1277_015:0053a21": "荊棘垣墻倒塌草生堦。兩畔蓬茅堂殿傾斜藤盖瓦。",
    "X65n1277_015:0053a22": "線路行須斂脚。衡門入要鞠躬。借問居鄰。歷知事實。",
    "X65n1277_015:0053a23": "久無僧行。盡拘常住入官司。僅有法堂。誰管兩霖沾",
    "X65n1277_015:0053a24": "佛像。細觀境界頗遠俗[序-予+(壟-月+日)]。山水來朝院門豈應久廢。",
    "X65n1277_015:0053b01": "龍神有感伽藍自合重興。始創規模年方念五。逮成",
    "X65n1277_015:0053b02": "基址齒已三旬。蒙朝廷而頒降勑綾。辦心力而進納",
    "X65n1277_015:0053b03": "財物。隨緣舉貸糜費不下千緡。竭意營求幸滿從初",
    "X65n1277_015:0053b04": "一願。十磨九難。萬苦千辛。仰憑佛力就中扶。且喜僧",
    "X65n1277_015:0053b05": "緣於彼獲。當年僥倖祖師傳無相三衣。次歲亨通使",
    "X65n1277_015:0053b06": "府帖差兼兩所。管佃蓮花眾福。住持本院龍泉。往來",
    "X65n1277_015:0053b07": "數載循環。批判三場公案。宿債解除五百索。袈裟緣",
    "X65n1277_015:0053b08": "結二三員。皆因逐歲勤勞。盡是隨緣節儉。穿井開池",
    "X65n1277_015:0053b09": "通水利。架橋貼道便人行。田庄增置而接待十方。花",
    "X65n1277_015:0053b10": "果剩[栽-木+土]而供陳三界。開基剏造闔寺周圓。一新殿宇",
    "X65n1277_015:0053b11": "而金碧巍煌。重塑聖容而丹青顯飾。敷設幡花供養。",
    "X65n1277_015:0053b12": "燒燃香燭瞻依。上報四恩。下資三有。莫道教門無驗。",
    "X65n1277_015:0053b13": "只恐人心不堅。年已四旬自喜平生滿願。心澄萬慮",
    "X65n1277_015:0053b14": "且隨緣分安居。細綿布衲逐時縫。羮飯野蔬隨日度。",
    "X65n1277_015:0053b15": "要覔無生話。須延有永年。但教心地坦平。管取龍天",
    "X65n1277_015:0053b16": "擁護。",
    "X65n1277_015:0053b17": "開山營創牓",
    "X65n1277_015:0053b18": "高峯山龍泉院。",
    "X65n1277_015:0053b19": "伏覩本院久闕住持。殿宇崩頹門廊倒塌。一望棟",
    "X65n1277_015:0053b20": "梁俱壞。四圍荊棘遍生。架造年深頹弊日甚。所幸",
    "X65n1277_015:0053b21": "法堂三間尚在。可憐院門一物全無。見者酸心。聞",
    "X65n1277_015:0053b22": "之興嘆。(德因)蒙使府帖差掃洒。承檀越疏命住持。",
    "X65n1277_015:0053b23": "雖云時有廢興。豈可坐觀成敗。是用辨心竭力。要",
    "X65n1277_015:0053b24": "圖革故鼎新。爰抽衣鉢之資。廣辦木材之用。鳩集",
    "X65n1277_015:0053c01": "工匠重立道場。修法堂而九架五間。剏寢室而七",
    "X65n1277_015:0053c02": "間五架。亦至三門之鼎建。又令兩廊之復新。裝塑",
    "X65n1277_015:0053c03": "殿中佛像七十三尊。彩繪壁間聖容八十四位。置",
    "X65n1277_015:0053c04": "應緣四十九軸之功德。標大藏一十二部之真詮。",
    "X65n1277_015:0053c05": "造器皿以待往來。栽花果以呈供養。架橋結路鑿",
    "X65n1277_015:0053c06": "井開池。增置稅根六伯有餘。永充常住萬年無毀。",
    "X65n1277_015:0053c07": "所費三千餘貫。初非眾力贊成。幸獲畢工庸伸慶",
    "X65n1277_015:0053c08": "懺。命同袍建水陸冥陽二會。設大齋献天地水府",
    "X65n1277_015:0053c09": "萬靈。集此良因。少伸素願。仰祝",
    "X65n1277_015:0053c10": "一人有慶萬壽無疆。官僚之祿位高增。檀越之壽",
    "X65n1277_015:0053c11": "祺延永。次冀山門益因。僧行常安。恩有同資。人天",
    "X65n1277_015:0053c12": "炳鑒。",
    "X65n1277_015:0053c13": "年　月　　　日　　　　　　謹識",
    "X65n1277_015:0053c15": "高峯龍泉院因師集賢語錄卷之十五(終)"
}