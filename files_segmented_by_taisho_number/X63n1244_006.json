{
    "X63n1244_006:0443a11": "百丈叢林清規證義記卷第六",
    "X63n1244_006:0443a13": "唐洪州百丈山沙門　懷海　集編",
    "X63n1244_006:0443a14": "清杭州真寂寺苾蒭　儀潤　證義",
    "X63n1244_006:0443a15": "越城戒珠寺住持　妙永　挍閱",
    "X63n1244_006:0443a16": "兩序章第六",
    "X63n1244_006:0443a17": "述曰。兩序之設。為眾辦事。而因以提綱唱道。黼",
    "X63n1244_006:0443a18": "黻宗猷。乃至司帑庾。歷庶務。皆所以輔弼門庭。",
    "X63n1244_006:0443a19": "關係甚重。故夫世出世法。無不閑習。成己成物。",
    "X63n1244_006:0443a20": "全體備用。尚矣。次之或守一材。效一能。盡執無",
    "X63n1244_006:0443a21": "忝。叢林亦嘉賴焉。序列雖分。古每易位而交執。",
    "X63n1244_006:0443a22": "無彼此之別。無崇卑之嫌。今則判然不相代謀。",
    "X63n1244_006:0443a23": "又單異內外。班列崇卑。亦時會所趣。事雖不古。",
    "X63n1244_006:0443a24": "理尚無舛。至於擅事權。結朋黨。獨斷而羣譁。岌",
    "X63n1244_006:0443b01": "岌乎不相容。豈不謬歟。此在主者。慎擇所任。復",
    "X63n1244_006:0443b02": "時申祖訓以戒之。納諸條約而善調之。庶幾眾",
    "X63n1244_006:0443b03": "無棄材。人無廢事。或馳驅於僧務。或坐禪而勤",
    "X63n1244_006:0443b04": "修。老祖風規當不遠於今日耳。",
    "X63n1244_006:0443b05": "執事單",
    "X63n1244_006:0443b06": "東序",
    "X63n1244_006:0443b07": "都監監院維那副寺知眾知客",
    "X63n1244_006:0443b08": "知事悅眾值歲知浴典座監收",
    "X63n1244_006:0443b09": "衣鉢湯藥請客侍者知屋(帶知器)監修",
    "X63n1244_006:0443b10": "知山莊主庫司",
    "X63n1244_006:0443b11": "列執",
    "X63n1244_006:0443b12": "化主收供化飯庫頭米頭炭頭(兼爐頭)",
    "X63n1244_006:0443b13": "担運茶頭行堂(碗頭)門頭貼案飯頭",
    "X63n1244_006:0443b14": "二飯菜頭火頭水頭磨頭雜務",
    "X63n1244_006:0443b15": "(厨房香燈)巡山柴頭(山寮香燈)淨頭園頭",
    "X63n1244_006:0443b16": "照客知隨",
    "X63n1244_006:0443b17": "西序",
    "X63n1244_006:0443b18": "首座西堂後堂堂主書記知藏",
    "X63n1244_006:0443b19": "藏主參頭祖侍燒香記錄聖僧侍者",
    "X63n1244_006:0443b20": "列執",
    "X63n1244_006:0443b21": "殿主寮元鐘頭鼓頭印房夜巡",
    "X63n1244_006:0443b22": "清眾香燈司水(法堂香燈)(藏樓香燈)(佛塔塔主)",
    "X63n1244_006:0443b23": "(塔院塔主)(祖堂香燈)耆舊閒住看病打掃",
    "X63n1244_006:0443b24": "行者佛子淨人",
    "X63n1244_006:0443c01": "僧值(此執不在兩序之內。當錄在單之正中央)年月日住持某甲重錄。",
    "X63n1244_006:0443c02": "證義曰。古之清規。佛法為重。故先西而後東。今之",
    "X63n1244_006:0443c03": "叢林。辦事為能。故先東而後西。其兩序執名。此據",
    "X63n1244_006:0443c04": "大槩而已。各家增減。先後隨宜。不以此為拘也。亦",
    "X63n1244_006:0443c05": "名執事榜。實貼齋堂。每執若干。另用小條書人名",
    "X63n1244_006:0443c06": "而加貼之。又客堂用大牌一塊。照齋堂單而具書",
    "X63n1244_006:0443c07": "之。書法從中至邊橫列。上書序執。下書列執。字須",
    "X63n1244_006:0443c08": "正楷。右之邊行書題。左之邊行。年月日。及住持某",
    "X63n1244_006:0443c09": "甲重錄。葢叢林人眾。難盡知識。或有事舉。難以稽",
    "X63n1244_006:0443c10": "查。一視斯單。人執了然。是故執事進退。先於此單",
    "X63n1244_006:0443c11": "出沒名條。使一眾了了。不致錯誤也。他如律堂講",
    "X63n1244_006:0443c12": "堂。另有執名。此不錄入者。原本無故。非敢遺漏也。",
    "X63n1244_006:0443c13": "又凡充執事。無論崇卑。咸宜竭盡心力。輔翊常住。",
    "X63n1244_006:0443c14": "不當以人我榮辱。自生分別。苟能取捨情忘。聖凡",
    "X63n1244_006:0443c15": "念寂。搬柴運水。總是禪機。執爨負舂。無非妙用。頭",
    "X63n1244_006:0443c16": "頭顯唯心之三昧。法法了唯識之圓融。所謂智慧",
    "X63n1244_006:0443c17": "了辦。行願無虧也。○兩序分十寮。見首卷目錄。",
    "X63n1244_006:0443c18": "西序",
    "X63n1244_006:0443c19": "首座乃西序首領。表牽叢林。輔翊住持。分座說法。開",
    "X63n1244_006:0443c20": "示後昆。坐禪領眾。謹守條章。齋粥精粗。勉諭執事。僧",
    "X63n1244_006:0443c21": "行失儀。依規示罰。老病亡歿。垂恤送終。凡一眾事。皆",
    "X63n1244_006:0443c22": "得舉行。如衣有領。如網有綱也。雖諸方尊宿。住持能",
    "X63n1244_006:0443c23": "以禮致之。亦樂充此執。謂之退位為人。如文殊為七",
    "X63n1244_006:0443c24": "佛之師。猶助釋迦揚化。為眾上首。故此執必擇其己",
    "X63n1244_006:0444a01": "事已辦。眾所服從。德業兼修者。充之(在講堂。即都講之執)。",
    "X63n1244_006:0444a02": "西堂亞於首座。其才其德。可為班首者也。然雖居班",
    "X63n1244_006:0444a03": "首之位。猶同參學之人。須循謹謙雅。不可我慢貢高。",
    "X63n1244_006:0444a04": "貽譏大眾。在講堂。即科主之執。○後堂位首後班。以",
    "X63n1244_006:0444a05": "首座居前班。為前堂。故此為後堂。扶贊宗風。為眾模",
    "X63n1244_006:0444a06": "範。不理常住雜務。方丈命則為之。○堂主此執各堂",
    "X63n1244_006:0444a07": "有之。以掌理其本堂之事。兼理病人。然為一堂之主。",
    "X63n1244_006:0444a08": "亦須才德兼長。慈悲為眾者。充之。至於禪堂堂主。兼",
    "X63n1244_006:0444a09": "有開示之責。同稱班首。所關尤重也。",
    "X63n1244_006:0444a10": "證義曰。叢林以前四執。目之為四班首。然四中之",
    "X63n1244_006:0444a11": "最重者。首座也。葢長老住持事繁。不無分心之處。",
    "X63n1244_006:0444a12": "若其專事為人開示警策。勘辨勦絕。以不辜來學",
    "X63n1244_006:0444a13": "者。全在首座之得人矣。昔靈樹之於雲門。待至多",
    "X63n1244_006:0444a14": "年。方補此位。何其慎歟。若西堂諸位。既同其在。允",
    "X63n1244_006:0444a15": "宜虗己從公。共勷厥事。庶幾祖燈。傳於無盡耳。",
    "X63n1244_006:0444a16": "書記執掌文翰。一切書寫。當盡其心。不可麤率潦草。",
    "X63n1244_006:0444a17": "并教初學經典。儒釋兼通者。可充此執(禪堂貼單)。",
    "X63n1244_006:0444a18": "證義曰。古人惟以了脫生死為大事。間有拈弄文",
    "X63n1244_006:0444a19": "字。皆了事後遊戲。以咨發後人眼目。非專以詞藻",
    "X63n1244_006:0444a20": "為工也。乃近日僧中。竟欲以此見長。甚或留神書",
    "X63n1244_006:0444a21": "畵。寄興琴棋。名為風雅。全忘清修。生死到來。毫無",
    "X63n1244_006:0444a22": "用處。摭古云。峨嵋白長老。作頌古千首。以壓雪竇。",
    "X63n1244_006:0444a23": "太和山主。面唾曰。此鴉臭當風。氣已觸人。矧欲勝",
    "X63n1244_006:0444a24": "人乎。愚菴頌曰。為僧僧醉文字酒。參禪禪在頌千",
    "X63n1244_006:0444b01": "首。曾知文不在紙上。又道談元不開口。君不見。大",
    "X63n1244_006:0444b02": "藏數千卷。書藏充二酉。文章末技耳。明道為樞紐。",
    "X63n1244_006:0444b03": "孔子之見溫伯雪。飲光一笑無何有。秀上座。獦獠",
    "X63n1244_006:0444b04": "叟。一是不識丁。一為文字藪。衣法是誰傳不朽。雪",
    "X63n1244_006:0444b05": "竇百之我千之。野干鳴。獅子吼。噫。為書記者宜知",
    "X63n1244_006:0444b06": "之。自長老以下。皆宜知之。",
    "X63n1244_006:0444b07": "知藏兼通義學。藏主。乃其所屬。須協衷保護經藏。凡",
    "X63n1244_006:0444b08": "函帙安置。修補殘缺。以及經本出入等事。俱知藏總",
    "X63n1244_006:0444b09": "其綱。而藏主分其執也。○藏主執經橱鑰匙。凡經書",
    "X63n1244_006:0444b10": "不借出。以山門為限。夏季。風日暄明晾晒諸經。收橱",
    "X63n1244_006:0444b11": "時。查理字號。不可紊亂。凡請看者。須登牌。某月某日",
    "X63n1244_006:0444b12": "某人請某字函經。還則消賬。若其人告假。并餘事欲",
    "X63n1244_006:0444b13": "去者。先查取。遺失者。罰抄賠已。出院。凡交替執事。必",
    "X63n1244_006:0444b14": "須客堂。庫房。及知藏到。一一檢點清楚。對眾清交新",
    "X63n1244_006:0444b15": "執。缺少者賠(二執禪堂貼單)。",
    "X63n1244_006:0444b16": "證義曰。法者。三寶之一。而佛以法為師。則法尤首",
    "X63n1244_006:0444b17": "重也。二執掌理法寶。最當敬慎。",
    "X63n1244_006:0444b18": "維那綱維眾僧。曲盡調攝。堂以內事。一人掌之。堂以",
    "X63n1244_006:0444b19": "外事。二時功課。率眾領班。上堂說法。白椎示眾。又如",
    "X63n1244_006:0444b20": "一切舉唱回向。以音聲為佛事。其任頗重。凡堂中失",
    "X63n1244_006:0444b21": "儀。遵規舉罰。不得狥情。故須諳練正直之人為之。即",
    "X63n1244_006:0444b22": "住持有犯。亦毫無私諱。若表和尚堂者。手拿堂規香",
    "X63n1244_006:0444b23": "板。跪本位下表。○悅眾乃維那之副。此執凡有數人。",
    "X63n1244_006:0444b24": "(以大二三四別之)若維那不在堂。皆須帶管。堂中七期。輪流",
    "X63n1244_006:0444c01": "料理。并二時課誦。外有事。二板赴客堂。報堂中人名。",
    "X63n1244_006:0444c02": "朔望。查收堂中什物。教初參禮法。一切佛事。唱念分",
    "X63n1244_006:0444c03": "明。禮儀熟諳之人。可安此執。○參頭乃一堂參學之",
    "X63n1244_006:0444c04": "首。看驗功夫。開示後學。護助參禪。不理餘事(禪堂貼單。凡堂",
    "X63n1244_006:0444c05": "中。自首座起。至參頭止。應說之話。俱可說。但不得越次。首座在。西堂已下俱不得說。西堂在。後堂以下皆不許",
    "X63n1244_006:0444c06": "說。乃至悅眾在。參頭則不說)。",
    "X63n1244_006:0444c07": "證義曰。按翻譯名義集。梵語維那。此翻次第。謂知",
    "X63n1244_006:0444c08": "僧事之次第也。三寶感通錄云。劉宋時。太始中。揚",
    "X63n1244_006:0444c09": "州瓦官寺。釋慧果者。少誦法華經。及華嚴十地品。",
    "X63n1244_006:0444c10": "忽於圊廁。見一鬼出現。致敬云。某甲昔為眾僧作",
    "X63n1244_006:0444c11": "維那。小不如法。墮地獄。今生噉糞鬼中。法師慈悲。",
    "X63n1244_006:0444c12": "願助拔濟。昔有錢三千。埋在柿樹下。願取為福。慧",
    "X63n1244_006:0444c13": "果告眾掘錢。為誦法華。設會後。夢見前鬼云。已得",
    "X63n1244_006:0444c14": "改生。大勝昔日之苦報也。其餘如僧護經。梁皇懺",
    "X63n1244_006:0444c15": "等。並明感報。充斯執者。鑑之。慎之。其餘各執。例此",
    "X63n1244_006:0444c16": "可知矣。",
    "X63n1244_006:0444c17": "清眾有內外。在堂內名清眾。一切照堂規隨眾。不理",
    "X63n1244_006:0444c18": "事務。唯坐靜香。(禪堂貼單)在堂外名聽用。即公務也(不貼單)。",
    "X63n1244_006:0444c19": "證義曰。大約成佛作祖者。均從堂內清眾而出。古",
    "X63n1244_006:0444c20": "則內外諸執。無不以參究為事。今雖不乏其人。而",
    "X63n1244_006:0444c21": "收其發心辦道者。置之堂中。坐香結制。常住諸務。",
    "X63n1244_006:0444c22": "不累絲毫。惟欲其人人成辦己事而已。噫。此是選",
    "X63n1244_006:0444c23": "佛場。為清眾者。當如何激昂奪發也耶。若藉此以",
    "X63n1244_006:0444c24": "為偷安地。殊為可惜。甚或蕩檢踰閑。不受約束。尤",
    "X63n1244_006:0445a01": "為可憐愍矣。然長老班首。祇宜常示其迷津。不得",
    "X63n1244_006:0445a02": "故苛其香板。且勿強受執事以違其初心。多派經",
    "X63n1244_006:0445a03": "懺以撓其正念。使之功勳間阻。日久而無成也。至",
    "X63n1244_006:0445a04": "堂外聽用。凡常住差撥。無得推故躲避。差不公者。",
    "X63n1244_006:0445a05": "對眾白。",
    "X63n1244_006:0445a06": "禪堂香燈焚香。供水。點燈。息燈。晚課眾上殿時。掃地。",
    "X63n1244_006:0445a07": "拭桌。照管堂師行李。吃二堂粥飯。半月到庫房取香",
    "X63n1244_006:0445a08": "濁油紙。五日取草鞋鍋粑。七期散糕果。燒放參。遇上",
    "X63n1244_006:0445a09": "堂。則掛牌。餘照堂規隨眾。(禪堂貼單)。○司水每日清晨打",
    "X63n1244_006:0445a10": "面湯。三時潄口水。出坡淨脚水。應時打掃前後丹墀。",
    "X63n1244_006:0445a11": "及小淨溝。以洗面等水沖之。勿令作氣。堂中有事。相",
    "X63n1244_006:0445a12": "帮。燒放參小食。收拾器皿等事。閒時採楊枝。倘侍寮",
    "X63n1244_006:0445a13": "不在。早午齋堂出生。晚課殿上出生。餘照堂規隨眾",
    "X63n1244_006:0445a14": "(禪堂貼單)。○(以上第一寮見下大眾章)。",
    "X63n1244_006:0445a15": "證義曰。香燈。司水乃專為禪堂執事之人。夫了畢",
    "X63n1244_006:0445a16": "大事。清眾最便。為眾充執。實勢所不得已也。然充",
    "X63n1244_006:0445a17": "此執者。當知汲水焚香。儘可參究。掃塵洗脚。時露",
    "X63n1244_006:0445a18": "消息。但須除心。何必執定除境動處薦得。反勝靜",
    "X63n1244_006:0445a19": "中工夫耳。",
    "X63n1244_006:0445a20": "祖侍兼影堂香燈。侍奉先祖。故為序位。影堂不時洒",
    "X63n1244_006:0445a21": "掃。凡上供。入厨庫取供。朔望取香燭油。早晚點路燈。",
    "X63n1244_006:0445a22": "開山祖塔上供。祖侍跪獻。(一)茶果。(二)箸。(三)菜。(四)點心。",
    "X63n1244_006:0445a23": "(五)湯。(六)飯。(七)清茶。其餘塔前上供。祖侍提茶。凡諸祖",
    "X63n1244_006:0445a24": "忌辰。預白方丈上供。列祖忌辰單。實貼本寮。失誤祖",
    "X63n1244_006:0445b01": "忌不白者罰。",
    "X63n1244_006:0445b02": "燒香乃侍寮之首領。凡住持說法。如上堂小參等。鳴",
    "X63n1244_006:0445b03": "三陣引磬時。出位拈香三瓣。展大具三拜。起具問訊",
    "X63n1244_006:0445b04": "歸位。又上堂。上供。祈禱。掃塔。小參等事。當預燒爐候",
    "X63n1244_006:0445b05": "用。雙手高捧齊眉。在住持前行。",
    "X63n1244_006:0445b06": "證義曰。古人親近知識。多在侍寮。以長老尋常接",
    "X63n1244_006:0445b07": "人機語。不離左右。可以隨處薦取故也。昔南泉垂",
    "X63n1244_006:0445b08": "問。來日設馬祖齋。馬師來否。洞山對曰。待有伴即",
    "X63n1244_006:0445b09": "來。雲居侍者持燈至。見影在壁上。僧問兩個相似",
    "X63n1244_006:0445b10": "時如何。雲居曰。一個是影。今祖侍中。有此伶俐漢",
    "X63n1244_006:0445b11": "否耶。溈山侍百丈次。丈云。汝撥爐中有火否。溈撥",
    "X63n1244_006:0445b12": "云。無火。丈撥得少火。示云。此不是火。溈發悟。今燒",
    "X63n1244_006:0445b13": "香中。有此伶俐漢否耶。",
    "X63n1244_006:0445b14": "記錄外則書記。內則記錄。凡遇小參上堂等事。則傳",
    "X63n1244_006:0445b15": "牌。出門。則執杖請拂。方丈說法。則寫法語實貼。班首",
    "X63n1244_006:0445b16": "秉拂。則寫牌懸掛。一一皆其所執。故長老語錄。多出",
    "X63n1244_006:0445b17": "其手也。此執以謹慎精細為要。",
    "X63n1244_006:0445b18": "證義曰。叢林中得文字法味者。首推記錄。資須敏",
    "X63n1244_006:0445b19": "達。品重恪恭。雲棲崇行錄云。唐。終南山。至相寺。智",
    "X63n1244_006:0445b20": "正禪師。住山二十八年。不涉世諦。弟子智現。伏承",
    "X63n1244_006:0445b21": "法教。正。凡有著述。瑞坐思惟。現。執紙立侍。隨出隨",
    "X63n1244_006:0445b22": "書。常鎮日不坐。一日足疼心悶。不覺仆地。正曰。昔",
    "X63n1244_006:0445b23": "人翹足七日。汝今纔立顛墜。心輕故也。噫。古人忘",
    "X63n1244_006:0445b24": "軀為法。風規若此記錄之執。不當如是耶。",
    "X63n1244_006:0445c01": "衣鉢外則監院。內則衣鉢。掌理常住莊嚴法器財物",
    "X63n1244_006:0445c02": "等事。故須老成者為之。立心端謹。遇事通融。庶幾上",
    "X63n1244_006:0445c03": "下雍肅。故輕佻與拘執之人。俱不可用。所有寮規。當",
    "X63n1244_006:0445c04": "執記取。凡七條。莊嚴法器。出入清楚。銀錢",
    "X63n1244_006:0445c05": "出入。隨登賬目。每月兩算。果品食物。愛惜收藏。",
    "X63n1244_006:0445c06": "精潔奉客。住持公出。內外照應。更須留心。",
    "X63n1244_006:0445c07": "客至方丈。所為某事。自有知客交明。監院定奪。唯或",
    "X63n1244_006:0445c08": "點。或飯。見機欵待。香信禮物。不得私開。待同寮。",
    "X63n1244_006:0445c09": "及行者等。須端嚴正直。不得言語嬉戲。客房物",
    "X63n1244_006:0445c10": "件。或用。或藏。各得所宜。不致損失。○年月日方丈示。",
    "X63n1244_006:0445c11": "證義曰。衣鉢為住持心腹之人。行住相隨。財物重",
    "X63n1244_006:0445c12": "托。凡住持名譽。資財損益。全在此執。不可不慎。摭",
    "X63n1244_006:0445c13": "古云。石窗恭師。道行孤峻。優於才力。久依天童宏",
    "X63n1244_006:0445c14": "智。細大執務。靡不歷試。歸省時。其母曰。汝為人主",
    "X63n1244_006:0445c15": "事。苟不明因果。將累我於地下。恭曰。某於常住。毫",
    "X63n1244_006:0445c16": "髮不欺。無足慮也。噫。充執務而能毫髮不欺者。斯",
    "X63n1244_006:0445c17": "無愧矣。",
    "X63n1244_006:0445c18": "湯藥外則典座。內則湯藥。應時供奉住持湯點。左右",
    "X63n1244_006:0445c19": "應接。佐助衣鉢。撫恤行者。此執須豐儉得宜。尤嚴戒",
    "X63n1244_006:0445c20": "背眾飲食。",
    "X63n1244_006:0445c21": "○請客外則知客。內則請客。此執原在禪堂。輪日二",
    "X63n1244_006:0445c22": "人在方丈。一為當值。不離丈室。凡客來。一面接待。遂",
    "X63n1244_006:0445c23": "白住持。或須齋點。聽衣鉢語。報廚庫房。不得貽誤。或",
    "X63n1244_006:0445c24": "有信物。清交衣鉢。粥飯過二堂。一為監值。早晚法座",
    "X63n1244_006:0446a01": "焚香點燈。亦隨侍住持。不相離遠。以禮儀閑雅為要。",
    "X63n1244_006:0446a02": "證義曰。按僧護經。梁皇懺等載。一沙彌盜果子七",
    "X63n1244_006:0446a03": "枚。一人盜餅二番。一人盜石密漿少許。俱受三途",
    "X63n1244_006:0446a04": "苦報。緣此是常住物。或私食。或私與人。俱犯盜戒。",
    "X63n1244_006:0446a05": "又禪宗秘要云。僧照禪師。南嶽高弟。辯才無礙禪",
    "X63n1244_006:0446a06": "定第一。嘗用眾鹽一撮作齋。飯後入定。忽見相起",
    "X63n1244_006:0446a07": "計三年。增至數十斛。急賣衣買鹽償眾。其相方滅",
    "X63n1244_006:0446a08": "吁。可畏也。",
    "X63n1244_006:0446a09": "侍者隨侍之義。有通。有別。通則自燒香起。至聖僧止",
    "X63n1244_006:0446a10": "皆名侍者。別則此執。專侍住持。以勤謹為要。每日先",
    "X63n1244_006:0446a11": "於方丈。及法堂內。佛前裝香換水。拭桌掃地。一切齊",
    "X63n1244_006:0446a12": "潔已。然後伺候住持。盥沐茶湯。收換衣履早晚問安",
    "X63n1244_006:0446a13": "出入侍立。服勞執役。先意承迎客至奉茶齋堂出生",
    "X63n1244_006:0446a14": "有事二板赴客堂議事。送執與客堂同安列執。領是",
    "X63n1244_006:0446a15": "住持。上下通話。如孝子之事親則得矣。此執不得過",
    "X63n1244_006:0446a16": "幼以年長者充之。",
    "X63n1244_006:0446a17": "證義曰。古來一切高人。其初侍師側時。皆能忍難",
    "X63n1244_006:0446a18": "忍之勞苦方可得無得之妙法。此乃重法輕身。自",
    "X63n1244_006:0446a19": "古然也。具如律藏。及沙彌要略說。文雲棲崇行錄",
    "X63n1244_006:0446a20": "云。唐。招賢通。少為六宮大使。因詣鳥窠。求出家。窠",
    "X63n1244_006:0446a21": "不納堅求。乃為剃落執侍左右。勤劬不替。經一十",
    "X63n1244_006:0446a22": "六年不蒙開示。欲辭去。窠問。何之。曰諸方學佛法",
    "X63n1244_006:0446a23": "去。窠曰。佛法此間亦有少許。遂拈起布毛吹之。通",
    "X63n1244_006:0446a24": "忽。大悟。因號布毛侍者。蓮池云。人見侍者於布毛",
    "X63n1244_006:0446b01": "下悟去。不知一十六年忍勞之力也。匪多載辛勤。",
    "X63n1244_006:0446b02": "焉有今日事。遇明師者幸無以躁心乘之。",
    "X63n1244_006:0446b03": "聖僧侍者堂內安單。住持落堂。拂座。獻茶。拂拭竹篦",
    "X63n1244_006:0446b04": "香板。打七照應住持面前香爐。及放參茶果等事。二",
    "X63n1244_006:0446b05": "時過堂。及晚課出生。○已上侍寮共八執。俱禪堂貼",
    "X63n1244_006:0446b06": "單(以上第三寮竟)。",
    "X63n1244_006:0446b07": "證義曰。聖僧。即禪堂中所供之神僧像也。禪堂古",
    "X63n1244_006:0446b08": "名僧堂因眾僧共居一堂故。此僧堂中所供奉。是",
    "X63n1244_006:0446b09": "阿若憍陳如大聖僧也。此聖僧侍者之執。專在堂",
    "X63n1244_006:0446b10": "中。事奉聖僧之香火。住持落堂。兼事住持茶香等",
    "X63n1244_006:0446b11": "事。故名聖僧侍者。邇來禪堂中多供佛。則聖僧之",
    "X63n1244_006:0446b12": "像。寂無供者。又改僧堂之名為禪堂。而聖僧二字",
    "X63n1244_006:0446b13": "之義。無著落矣。以上侍寮共八執。常與住持親近。",
    "X63n1244_006:0446b14": "又邇時。多以青年者充之。故應遵守規範。不得在",
    "X63n1244_006:0446b15": "住持前訟人之短。不得在同寮中戲笑。不得懈怠",
    "X63n1244_006:0446b16": "偷安。此三事。尤當謹戒。摭古云。別峯印住雪竇。有",
    "X63n1244_006:0446b17": "小師訴頭首過。峯厲聲責曰。汝是我小師。包含上",
    "X63n1244_006:0446b18": "下則可。反暴人短。居左右。必敗吾事。杖逐之。聞者",
    "X63n1244_006:0446b19": "歎服。又宏智在淳禪師為侍者。寮中與僧徵詰。智",
    "X63n1244_006:0446b20": "不覺大笑。淳適過。聞之。至夜詢之。智曰。偶與僧語",
    "X63n1244_006:0446b21": "話而麤。不禁發笑。淳切責之。又真如晢侍者。習坐",
    "X63n1244_006:0446b22": "禪困。極以圓木為枕。睡。酣則枕轉。覺而復起。安坐",
    "X63n1244_006:0446b23": "如故。率以為常。或謂用心太過。哲曰。我於般若緣",
    "X63n1244_006:0446b24": "分素薄若不刻若勵志。恐為妄習所牽。況夢幻不",
    "X63n1244_006:0446c01": "真。安得為長久計。噫。即此三事。當謹之前鑑也。○",
    "X63n1244_006:0446c02": "以上西序竟。行者淨人。二列執。附前住持章。",
    "X63n1244_006:0446c03": "東序",
    "X63n1244_006:0446c04": "都監亦名都寺。上古無之。後因叢林人多事煩。故復",
    "X63n1244_006:0446c05": "設此執。乃上輔住持下匡監院者也。雖不如監院之",
    "X63n1244_006:0446c06": "勞苦理事。而大端則須總持。是故亦名總理。其位次",
    "X63n1244_006:0446c07": "大殿站在東邊末。跪在維那並肩左。行在監院後。齋",
    "X63n1244_006:0446c08": "堂坐位在監院上。在常住教十年監院之勞。方充此",
    "X63n1244_006:0446c09": "執。乃酬勞安享之位。與首座平肩。在堂外也(證義見後)。○",
    "X63n1244_006:0446c10": "監院為東序首領。住持右肩執總庶務。如栽培田園",
    "X63n1244_006:0446c11": "辦糧收租。出納錢米。會計賬簿大眾粥飯施主應酬",
    "X63n1244_006:0446c12": "一切皆其執也。然凡事必會議。稟住持妥貼方行。勿",
    "X63n1244_006:0446c13": "得任性自專。訓誨行單工人。無縱威暴。設使莊庫執",
    "X63n1244_006:0446c14": "務。必須公平。無用私黨。總之必具五長。可充此執。一",
    "X63n1244_006:0446c15": "者慈悲。恩顧大眾。二者公直。毫無偏私。三者謹慎。小",
    "X63n1244_006:0446c16": "大無慢四者勤勞。不圖安逸。五者敏達。事無留難。如",
    "X63n1244_006:0446c17": "此監院。常住所賴也。反此。則損可知。其位次。大殿站",
    "X63n1244_006:0446c18": "在西班末。跪在住持後。○副寺即監院之副。其所管",
    "X63n1244_006:0446c19": "執。與監院同。凡事與監院和衷共濟。一切煩雜瑣碎",
    "X63n1244_006:0446c20": "之事。監院不及照管之處。賴副寺治理。財米出入。隨",
    "X63n1244_006:0446c21": "上日記。收管支用。令庫頭每日。具收支若千。簽定飛",
    "X63n1244_006:0446c22": "單。呈方丈。謂之日單。十日合次。謂之旬單。一月一結。",
    "X63n1244_006:0446c23": "一年通結。或每月十四。三十。到客堂會兩序。逐一結",
    "X63n1244_006:0446c24": "算。有無兼管。謂之日黃總簿。方丈庫房各一本。○知",
    "X63n1244_006:0447a01": "事亦名知糧。正理糧差。出入官府。兼管田地山場界",
    "X63n1244_006:0447a02": "限等事。每年錢米。須早完納。不致差役入寺。為第一",
    "X63n1244_006:0447a03": "要事。完糧串票。交住持藏貯。不可自藏。",
    "X63n1244_006:0447a04": "證義曰。此之四執事既關重。因果亦重不可不慎",
    "X63n1244_006:0447a05": "也。禪宗秘要云。昔天台拾得禪師。於國清寺莊牧",
    "X63n1244_006:0447a06": "牛。寺僧說戒。拾得驅牛至僧堂前。撫掌大笑曰。悠",
    "X63n1244_006:0447a07": "悠者聚頭。首座呵云。瘋人。何得喧礙說戒。拾得曰。",
    "X63n1244_006:0447a08": "我不牧牛也。此羣牛者。多是此寺。執事僧人也。一",
    "X63n1244_006:0447a09": "一各呼亡僧號。牛各應聲而過。舉眾錯愕。咸思改",
    "X63n1244_006:0447a10": "過。噫。可不鑑哉。摭古云。昔寶壽師。在五祖寺庫房",
    "X63n1244_006:0447a11": "充執。住持戒公。偶疾服藥。須生薑。行者就庫取。寶",
    "X63n1244_006:0447a12": "叱之戒知之。令將錢回買。寶始與。後洞山缺人。郡",
    "X63n1244_006:0447a13": "守書。託戒舉所知。戒曰。賣生薑漢去得。壽出世住",
    "X63n1244_006:0447a14": "洞山。遂有寶壽生薑辣萬年之句。流傳於世云。",
    "X63n1244_006:0447a15": "庫司料理庫房錢物茶果等項。以及公用醬菜等物",
    "X63n1244_006:0447a16": "皆其料理。四要廉謹之人。並掌倉庫鎻匙。",
    "X63n1244_006:0447a17": "證義曰。僧菴雜錄云。混源在紫籜為庫司。精勤充",
    "X63n1244_006:0447a18": "執。於庫房規則。線毫無犯。然猶恐有過。復題其寮",
    "X63n1244_006:0447a19": "壁云。滴水粒米。盡屬眾僧。務悅人情。理難支破。當",
    "X63n1244_006:0447a20": "思披毛帶角歲旦久長。明因果人。幸宜知悉。",
    "X63n1244_006:0447a21": "庫頭專掌支發。收檢一切食用等物。葢庫司下之任",
    "X63n1244_006:0447a22": "力任勞者也。謹厚之人。可充此執。",
    "X63n1244_006:0447a23": "證義曰。此執敘詞太略。今遵他本以補之曰。油鹽",
    "X63n1244_006:0447a24": "等物槩不亂發。大眾食菜。鮮醃有異。照各家舊例。",
    "X63n1244_006:0447b01": "以為準定。一切執事發油。並照常規。禪堂草鞋。五",
    "X63n1244_006:0447b02": "日一發行單草鞋三日一發。朔望發各處油燭。茶",
    "X63n1244_006:0447b03": "葉。線香。草鞋等。隨報而發凡上供。菜果俱五色。唯",
    "X63n1244_006:0447b04": "影堂。祖塔。加湯點攢菜。有齋。發下院腐物。庫內有",
    "X63n1244_006:0447b05": "事。相帮料理照管門戶。及諸器物。要秉公無私之",
    "X63n1244_006:0447b06": "人。可充此執。",
    "X63n1244_006:0447b07": "米頭米到過數上倉。篩淨沙穀。不時照看。勿使煤爛",
    "X63n1244_006:0447b08": "此執。以勤力潔淨為主舂米精粗得宜。勿雜糠屑稻",
    "X63n1244_006:0447b09": "顆。令人難食。又五穀糧食。及諸用器。俱務收晒如法。",
    "X63n1244_006:0447b10": "庶不暴殄。客飯客麵。照例平發。",
    "X63n1244_006:0447b11": "證義曰。古者內外諸執。原無大小。六祖為米頭而",
    "X63n1244_006:0447b12": "得法。莫以外單而輕也而充斯執者。亦勿自小其",
    "X63n1244_006:0447b13": "量焉。",
    "X63n1244_006:0447b14": "炭頭(兼)爐頭預備柴炭。以禦寒事。或問化主。或出寺",
    "X63n1244_006:0447b15": "產。須令足用。亦勿浪費。兼管圍爐。小心火燭。",
    "X63n1244_006:0447b16": "證義曰。兼管圍爐者。葢公界圍爐。易於光陰虗度。",
    "X63n1244_006:0447b17": "各宜修道。不得檢閱外書。及書畵等。不得談笑諍",
    "X63n1244_006:0447b18": "論。不得烘焙鞋襪。及彈垢膩於火中。不得撥火飛",
    "X63n1244_006:0447b19": "灰。不得久停亂擠。須挨班進。違者白客堂行罰。",
    "X63n1244_006:0447b20": "印房掌理經書語錄等板。常要看視清理。不致壞爛",
    "X63n1244_006:0447b21": "紊亂。不許人私刻印記。安板處。須明暗適中。近風日。",
    "X63n1244_006:0447b22": "則易裂。太陰閉則易爛。凡裝印。用紙用墨。以及書面",
    "X63n1244_006:0447b23": "釘線等項。俱以潔淨堅固為佳。不得私索銀錢。各種",
    "X63n1244_006:0447b24": "定價。不得私意增減。應用流水簿。登記明白。或按季",
    "X63n1244_006:0447c01": "按年。交白住持結算。此係流通法寶之執。各宜發心。",
    "X63n1244_006:0447c02": "盡力料辦。因果不誣。慎之勉之。",
    "X63n1244_006:0447c03": "證義曰。印房掌理刻印。必須眼目明利。識書邪正。",
    "X63n1244_006:0447c04": "緣近日。多有愛可癡僧。強引佛祖遺言。錮執邪見。",
    "X63n1244_006:0447c05": "自以為是。編為語錄。輒化檀信刻行。倘若不識邪。",
    "X63n1244_006:0447c06": "正。曲狥情面。一經刊傳。誤人不淺。山菴雜錄云。千",
    "X63n1244_006:0447c07": "江炤。直指圓。休菴奕。三人俱是博地庸僧。絕無正",
    "X63n1244_006:0447c08": "見。妄自刻語錄。又如暉藏主。將金剛經。每分析段。",
    "X63n1244_006:0447c09": "妄為之頌。刻板流通。時恕中慍。在桐谷。暉來謁慍",
    "X63n1244_006:0447c10": "慍問暉。此經以何為宗。竟矒無曉。此非欺世盜名",
    "X63n1244_006:0447c11": "而何。當今名德尊宿。護法士大夫。遇有如斯疏錄。",
    "X63n1244_006:0447c12": "切宜斥而止之。萬勿市情曲譽。為之序跋。當思謗",
    "X63n1244_006:0447c13": "大般若。報在阿鼻。凜之。至於邪教五部六冊等書。",
    "X63n1244_006:0447c14": "久奉嚴禁。自不敢混行送入。或有續出之書。粧點",
    "X63n1244_006:0447c15": "佛祖言句。雜入邪教妄謬之詞。如鍊丹出神等類。",
    "X63n1244_006:0447c16": "或將心經金剛經等。荒謬註解。附印流傳。均難逆",
    "X63n1244_006:0447c17": "料。尤當呵拒銷毀。扶護正法。以弭後患也。",
    "X63n1244_006:0447c18": "担運(帶)貼庫庫房外買物件。并挑運柴米竹木等。必",
    "X63n1244_006:0447c19": "要交收明白。遺失。照物數賠。庫房有事。閑即相帮。",
    "X63n1244_006:0447c20": "證義曰。他本補云。若挑物人多。立一人領眾記管",
    "X63n1244_006:0447c21": "出則貫珠行。歸則散步走。領眾失管缺物。罰照價",
    "X63n1244_006:0447c22": "賠。凡路費泛濫混用者。查出一賠十。",
    "X63n1244_006:0447c23": "附常住財物出入規銘(并條〔給〕共十八條)",
    "X63n1244_006:0447c24": "愛惜常住物。如護眼中珠。興利莫若除弊。盡公自爾",
    "X63n1244_006:0448a01": "無私。信施脂膏。沾染便成業海。伽藍因果。明察即是",
    "X63n1244_006:0448a02": "福基。銘曰。物屬招提。絲毫難犯。守在爾躬。必敬必憚。",
    "X63n1244_006:0448a03": "清若澄潭。正如直幹。無曲無私。何憂何患。一有差池。",
    "X63n1244_006:0448a04": "龍天較勘。監院。是大眾所倚。須發大好心。扶持",
    "X63n1244_006:0448a05": "叢林。弊端要革。利益要興。不可糊塗過日。只圖虗名。",
    "X63n1244_006:0448a06": "如所為悖理。眾勸不從者罰已出院。眾執。皆有",
    "X63n1244_006:0448a07": "人充。監院管何事。須總理一切。時時覺察。處處巡行。",
    "X63n1244_006:0448a08": "莫誤眾事。若眾執有事。俱白監院。不白者罰。誤事者",
    "X63n1244_006:0448a09": "出院。若監院自專。不與兩序共議。輕則罰。誤事。罰已",
    "X63n1244_006:0448a10": "出院。副寺。出納常住財物等。登記明白。失記者",
    "X63n1244_006:0448a11": "罰。牽混不明者罰。凡田山等。花利銀錢至通兩序同",
    "X63n1244_006:0448a12": "看。驗過封記。用時對眾開封。私開者罰。庫司。管",
    "X63n1244_006:0448a13": "各色器物屬何務者。交付彼本務明白。彼退務時。同",
    "X63n1244_006:0448a14": "監院等。照前。一一點明交代。違者罰。若失壞者。記彼",
    "X63n1244_006:0448a15": "賬名令賠。若忘記即代賠。其賠銀仍買原物無混。違",
    "X63n1244_006:0448a16": "者罰。庫頭。管諸物件。內外出入。當與而不與者",
    "X63n1244_006:0448a17": "罰。不應與而私與者倍罰。給發香燭。油米果菜",
    "X63n1244_006:0448a18": "等。不照規例。狥私加減者罰。買賣收租。暗中索",
    "X63n1244_006:0448a19": "利者罰賠。出院。米麥等至。查收明白。即記賬聽",
    "X63n1244_006:0448a20": "用。此係大眾慧命所關。不許出還舖店貨賬及糶。如",
    "X63n1244_006:0448a21": "有違者。大眾公擯。一切財物。若以公濟私。及私",
    "X63n1244_006:0448a22": "情挪借易換。不白明者。賠罰。飲食背眾。及恣意",
    "X63n1244_006:0448a23": "多費油燭等物者罰。飲食等。不時揀點。若以餿",
    "X63n1244_006:0448a24": "爛招病之物供眾者罰。朽壞者賠償。亡僧物。不",
    "X63n1244_006:0448b01": "得誤用。病人買物。必與。多寡從公。違者罰。各處",
    "X63n1244_006:0448b02": "應用之物。如香燭之類。預時置辦。應時不齊者罰。",
    "X63n1244_006:0448b03": "凡罰繳銀錢。俱歸公用。其免坡務。仍歸坡務用混",
    "X63n1244_006:0448b04": "用者罰賠。監修。料理匠作器用。凡物件出入。隨",
    "X63n1244_006:0448b05": "手記明。不記者罰。失者罰賠。如偷安不監查工匠。及",
    "X63n1244_006:0448b06": "錯誤工賬不清者罰。每月十四三十。集兩序算",
    "X63n1244_006:0448b07": "賬。書記報賬若失算者罰。每年糧稅串票。呈方",
    "X63n1244_006:0448b08": "丈收藏。私藏者罰。庫房執事。凡交執。須一一對",
    "X63n1244_006:0448b09": "眾點明。交付新執違者罰。○年月日○住持某甲重",
    "X63n1244_006:0448b10": "錄(以上第四寮竟)。",
    "X63n1244_006:0448b11": "證義曰。按律部。僧物有四種。一者常住。常住。謂眾",
    "X63n1244_006:0448b12": "僧舍宅什物。樹木田園。人畜米麥等物。以體局當",
    "X63n1244_006:0448b13": "處。不通餘界。但得受用。不許分賣。故重云常住。二",
    "X63n1244_006:0448b14": "者。十方常住謂寺中供僧成熟之飲食等物體具",
    "X63n1244_006:0448b15": "十方。非局本處善見律云。不打鐘食。犯偷盜罪。葢",
    "X63n1244_006:0448b16": "明十方僧俱有分故也。三者。現前常住。此有二種",
    "X63n1244_006:0448b17": "一。物現前。二。僧眾現前。但此物。唯施此處現前僧",
    "X63n1244_006:0448b18": "眾故也。四者。十方現前常住。謂亡僧之物體同十。",
    "X63n1244_006:0448b19": "方。以十方現在僧得分故。毗婆沙論云。盜亡僧物。",
    "X63n1244_006:0448b20": "則於誰處得根本罪。答云。已作羯磨者。於羯磨眾",
    "X63n1244_006:0448b21": "處得。若未作羯磨者。普於一切諸善說法眾得。今",
    "X63n1244_006:0448b22": "詳分。亡僧物。十方來僧。在羯磨數前。即得。羯磨後",
    "X63n1244_006:0448b23": "來。不得也懶菴云。此四種常住之物。不可絲毫有",
    "X63n1244_006:0448b24": "犯。其罪非輕。先聖後聖。叮嚀至切。山僧或出或處",
    "X63n1244_006:0448c01": "未嘗不以此。切切介意。猶恐未至。作偈自警云。十",
    "X63n1244_006:0448c02": "方僧物重如山。萬劫千生豈易還。金口共談曾未",
    "X63n1244_006:0448c03": "信。他年怎免鐵城關。人身難得好思量頭角生時",
    "X63n1244_006:0448c04": "歲月長堪笑貪他。一粒米。等閑失却半年糧。摭古",
    "X63n1244_006:0448c05": "云。宏禪師。秀峯祥公之嗣。住啟霞山。有貴人卜葬",
    "X63n1244_006:0448c06": "所親。比柩至。宏堅臥其穴。不克襄事。郡守仇待制。",
    "X63n1244_006:0448c07": "遣人諭之曰。千年常住一朝僧。長老何苦爭耶。宏",
    "X63n1244_006:0448c08": "曰。不可以一朝僧。壞千年常住。竟寢其事。",
    "X63n1244_006:0448c09": "僧值原無實位。取僧眾輪值之義。亦取僧中最直之",
    "X63n1244_006:0448c10": "意。充此執者。應不阿諛。不委曲。不回護。不偏黨。代方",
    "X63n1244_006:0448c11": "丈監當其所不及。早晚出入。內外大眾。皆當嚴畏。故",
    "X63n1244_006:0448c12": "亦名紏察。自班首起。至參頭止。凡五日一換。新舊交",
    "X63n1244_006:0448c13": "執。在大殿晚課念佛畢。舊僧值先請竹篦。放佛座前",
    "X63n1244_006:0448c14": "課畢。舊僧值行十方禮。禮畢。請竹篦下來。對新僧值",
    "X63n1244_006:0448c15": "一舉。交過。一問訊。新僧值受竹篦。行十方禮。禮畢。各",
    "X63n1244_006:0448c16": "歸本處。每早三板。催點路燈。從方丈。以及各寮。催眾",
    "X63n1244_006:0448c17": "上殿。各處嚴查天明看開山門。大眾過堂上殿。照看",
    "X63n1244_006:0448c18": "門戶。粥飯吃二堂。兼禁放逸。大眾出坡回。安置各物",
    "X63n1244_006:0448c19": "如法。晚課催眾齊上殿。日沒少頃。看關山門上鎖。俟",
    "X63n1244_006:0448c20": "堂內起香。催點路燈。及各處琉璃。二板有事。客堂議",
    "X63n1244_006:0448c21": "事。無事則已。止靜後各處巡查。四枝香開大靜後。禁",
    "X63n1244_006:0448c22": "止點燈。六枝香完看息路燈。細看厨房茶房火燭。凡",
    "X63n1244_006:0448c23": "遇禪七。堂外事事料理。此執母論住持。及諸執事。有",
    "X63n1244_006:0448c24": "過則舉。有失即罰。不順私情。乃叢林公直之執。必須",
    "X63n1244_006:0449a01": "居心如水。執法如山。方能使眾僧威儀次第。出入循",
    "X63n1244_006:0449a02": "規。坡事不怠。坐香俱到。過堂上殿齊集無誤。鐘鼓分",
    "X63n1244_006:0449a03": "明。內外有禮。倘方丈不遵。祖堂跪香。大眾不遵。上白",
    "X63n1244_006:0449a04": "方丈。遵規處罰。此執得其人即。可恒充。不須更換。其",
    "X63n1244_006:0449a05": "請。在齋堂粥飯時。知客先將竹篦。置齋堂中。住持案",
    "X63n1244_006:0449a06": "前。新僧值向上展具。頂禮三拜。知客至座前。一問訊。",
    "X63n1244_006:0449a07": "將竹篦一舉。下對新僧值。一舉。交過竹篦。對面問訊。",
    "X63n1244_006:0449a08": "新僧值向上一問訊知客即將齋堂門外。預備僧值",
    "X63n1244_006:0449a09": "燈籠。親持交與。其餘禮儀。仍照請執事條所行。",
    "X63n1244_006:0449a10": "證義曰。所謂僧值者。叢林人眾。理須整肅。故擇眾",
    "X63n1244_006:0449a11": "中之梗直不阿者為之檢點。於其間。事甚繁碎。恐",
    "X63n1244_006:0449a12": "一人精力不及。難於久在。故令兩序挨次輪值。是",
    "X63n1244_006:0449a13": "名僧值也。至若關係叢林大事。不可遲誤者。無論",
    "X63n1244_006:0449a14": "內外執事。皆得隨時經管。有當言者。亦可各存所",
    "X63n1244_006:0449a15": "見。直言無隱。不必待輪僧值。即住持有犯。亦可在",
    "X63n1244_006:0449a16": "齋堂粥飯時。對眾跪白。所謂君有諍臣。父有諍子",
    "X63n1244_006:0449a17": "若細小事務。與眾無礙。不害常住者。即僧值亦當",
    "X63n1244_006:0449a18": "善權處之。葢人人不免小過耳。禪宗秘要云。唯佛",
    "X63n1244_006:0449a19": "一人。無有過失。餘人誰能無者。弟子見師之過。若",
    "X63n1244_006:0449a20": "實若虗。其心自壞。不復能得法利。應作是念。我先",
    "X63n1244_006:0449a21": "世福德不具足故不得值佛。今值是雜行師。我不",
    "X63n1244_006:0449a22": "應念其過失。而自妨般若。師之過失。不著於我。我",
    "X63n1244_006:0449a23": "但從師。受般若法。譬如狗皮囊盛好實物。不應以",
    "X63n1244_006:0449a24": "囊故。而棄其寶。如弊人執燭照道。不可以人弊故。",
    "X63n1244_006:0449b01": "而棄其明。自墜溝壑。所謂依法不依人也。若不可",
    "X63n1244_006:0449b02": "依。勢難共處。一期住滿我可他去。胡用多言。",
    "X63n1244_006:0449b03": "知眾為知客之首。外應檀那。內調大眾。既欲和光同",
    "X63n1244_006:0449b04": "塵。又須任勞任怨。時察大眾賢否勤惰。舉直錯枉。不",
    "X63n1244_006:0449b05": "得愛憎不公。凡客堂外單巨細事務。留心照管。凡送",
    "X63n1244_006:0449b06": "新執。必開示彼本執所宜。令彼警心。以期稱執。",
    "X63n1244_006:0449b07": "證義曰。他本補云。知眾正理客情。及一切牌面。有",
    "X63n1244_006:0449b08": "齋散嚫。派理執事等。凡送新執。具茶。送單。問訊云",
    "X63n1244_006:0449b09": "云。出坡催督避瀨并收理不盡坡務。",
    "X63n1244_006:0449b10": "知客執典賓客。凡客到。或僧或俗。不曾識面者。無論",
    "X63n1244_006:0449b11": "高下。俱要謙和盡禮。請問姓號居處。及其來意。不可",
    "X63n1244_006:0449b12": "怠慢。或遇可疑之人。又當外禮內防。不可一例輕信。",
    "X63n1244_006:0449b13": "以致失事。若遠僧求住。或生客寄宿。宜詳審來踪。看",
    "X63n1244_006:0449b14": "光景體貌。不可留者。即好語却之。儻若緇素上客至。",
    "X63n1244_006:0449b15": "一面接待。隨令照客通白住持。然後引上相見。次者",
    "X63n1244_006:0449b16": "就客堂欵待。只宜閒談佛理。不可妄談世事。臧否人",
    "X63n1244_006:0449b17": "物。餘見客堂規約所說。",
    "X63n1244_006:0449b18": "證義曰。知客一執。須明曉世緣。兼通文墨。方可應",
    "X63n1244_006:0449b19": "酬無礙。葢來往雅俗不一。故知客得人。不惟佛法",
    "X63n1244_006:0449b20": "尊重。亦使僧眾無譏。不可忽也。",
    "X63n1244_006:0449b21": "(附列執)照客料理外客房。潔淨整齊。客至。伺候茶飯。捧",
    "X63n1244_006:0449b22": "香信禮物到方丈。交當值侍者。客宿。則照應單被等",
    "X63n1244_006:0449b23": "項。並管客房行李燈火等事。執掌鎖鑰。若失物者罰",
    "X63n1244_006:0449b24": "賠。凡侍客。不許私索客送等事。違者查出重罰。凡知",
    "X63n1244_006:0449c01": "客陪客茶飯等事。須殷勤站侍。不得有失威儀。凡呼",
    "X63n1244_006:0449c02": "喚即到前。合掌恭立。無事靜居本寮。不得離遠。茶點",
    "X63n1244_006:0449c03": "客飯等。依知客語而行。○茶頭三板。夜巡送燈。燒開",
    "X63n1244_006:0449c04": "水。面湯。候殿主先打供水。粥罷止靜。燒開靜茶。及四",
    "X63n1244_006:0449c05": "枝香燒開水。午飯罷燒二板茶。止靜燒開靜茶。四枝",
    "X63n1244_006:0449c06": "足香。燒開水。晚課後燒開水。候二板茶。小靜茶。四枝",
    "X63n1244_006:0449c07": "香茶。如打禪七。加六枝香八枝香開水。有佛事不定",
    "X63n1244_006:0449c08": "照管洗面。至天明復取湯洗面者不許。除老病及尊",
    "X63n1244_006:0449c09": "客。手巾宜洗潔淨。非時索開水洗衣服者不聽。○行",
    "X63n1244_006:0449c10": "堂(帶)碗頭凡粥飯未開梆前。齊鋪碗筯。值日案上焚",
    "X63n1244_006:0449c11": "香。盛菜飯。不得粗蠢。致碗磕作聲。結齋畢。方許收碗。",
    "X63n1244_006:0449c12": "值日者吃頭堂。候吃二堂人到。值日。行堂。食罷淨碗",
    "X63n1244_006:0449c13": "筯。須留心收拾。失遺損壞者賠。遇普茶。到禪堂領茶",
    "X63n1244_006:0449c14": "壺茶鐘。茶畢即還。遇齋。鋪蒲墩。拜過即收。齋畢。貼齋",
    "X63n1244_006:0449c15": "單。地三日一掃。隨眾半坡。值日看寮。凡打禪七吃放",
    "X63n1244_006:0449c16": "參。點柱燈。鳴小板三下。放參完。收碗畢。即息燈。凡值",
    "X63n1244_006:0449c17": "日者。免晚課誦。餘隨眾。",
    "X63n1244_006:0449c18": "門頭日夜照應門戶。以時啟閉。不得有誤。出入人等。",
    "X63n1244_006:0449c19": "留心照看。防小人混竄。偷竊物件。或夜扣山門。先通",
    "X63n1244_006:0449c20": "知同寮。然後同開。有尊宿官員士夫等將到。速報知",
    "X63n1244_006:0449c21": "客。遠方僧俗隨喜者勿拒。值日者看寮。守門不移步。",
    "X63n1244_006:0449c22": "證義曰。古有門頭偈云。凡為門頭者。見客便起迎。",
    "X63n1244_006:0449c23": "切莫分貧富。皆當禮待人。門庭勤洒掃。語笑莫高",
    "X63n1244_006:0449c24": "喧。鄰里宜尊敬。兒童須照看。叢林門大開。游人不",
    "X63n1244_006:0450a01": "必忌。若故攔阻人。無私却有弊。黎明即早起。既晚",
    "X63n1244_006:0450a02": "便關門。小心防火燭。定例不然燈。既已充此執。身",
    "X63n1244_006:0450a03": "不離山門。將晚須嚴察。休容生面存。凡有經懺事",
    "X63n1244_006:0450a04": "照規給公嚫。若再私索化。察出定遷擯。少年諸婦",
    "X63n1244_006:0450a05": "女。莫與共閒談。三寶清淨地。切須避疑嫌。乞丐匪",
    "X63n1244_006:0450a06": "僧輩。休教入門來。恐生叢林事。亦恐不雅觀。日中",
    "X63n1244_006:0450a07": "紛出入。尚要常著眼。夜靜若出入。更要細查點。莫",
    "X63n1244_006:0450a08": "道此執小。門頭關係深。眼明心細者。方可掌山門。",
    "X63n1244_006:0450a09": "附客堂規約(二十七條)",
    "X63n1244_006:0450a10": "担囊負鉢。本為參尋。撥草瞻風。曾無別事。既垂見訪。",
    "X63n1244_006:0450a11": "宜禁喧囂。諸事安排。百凡隨眾。動靜凜乎人表。閒忙",
    "X63n1244_006:0450a12": "卓乎眾先。有法可嚴。有儀可範。如此法器。可謂高流。",
    "X63n1244_006:0450a13": "所有規約。幸相共鑒。客至。茶湯點心單被。一一",
    "X63n1244_006:0450a14": "調停。若不識面。即請問名號住處。不得疎慢失誤。違",
    "X63n1244_006:0450a15": "者罰。值日知客。不拘有事無事。必須客堂靜候。",
    "X63n1244_006:0450a16": "失候者罸。早晚上殿。若無僧值。即知客照應。路",
    "X63n1244_006:0450a17": "燈。及大殿蒲墩。並照管諸師站立行列。如不到者。查",
    "X63n1244_006:0450a18": "問公事有無。誤者罰。聞梆聲。諸師過堂。若無僧",
    "X63n1244_006:0450a19": "值。即知客照應打板。接滾板。及站齋堂照應。誤者罰。",
    "X63n1244_006:0450a20": "遇班首秉拂。或八節犒勞。或兩序公幹出寺等。",
    "X63n1244_006:0450a21": "須知客自請一次已。然後使照客請。官員來往。",
    "X63n1244_006:0450a22": "帖到即差照客白住持。知客先為侍陪奉茶。乃至跟",
    "X63n1244_006:0450a23": "住持候送。誤者罰。凡二板。客堂議事。副寺舉買",
    "X63n1244_006:0450a24": "賣用費事。值歲舉坡事。悅眾報堂中事。侍者舉白住",
    "X63n1244_006:0450b01": "持。上下通事。知客開時節人情當作一切大小等事。",
    "X63n1244_006:0450b02": "議畢。同白住持。內外諸師。有事白客堂。值日知",
    "X63n1244_006:0450b03": "客理直。置不理者罰。若口角相爭白客堂者。秉公直",
    "X63n1244_006:0450b04": "言。如不服者。請眾知客公議處罰。倘再不遵。公擯出",
    "X63n1244_006:0450b05": "院。若徇私情。斷事不公者。一併議罰。外遊閒雜",
    "X63n1244_006:0450b06": "人。在寺閙事者。知客協勸。如值日坐視。畏縮不前者",
    "X63n1244_006:0450b07": "罰。知客無事。過堂上殿出坡不到者罰。除有疾",
    "X63n1244_006:0450b08": "病。諸師出入。不到客堂告假銷假者。及在外閒",
    "X63n1244_006:0450b09": "遊放逸。執事人知而不舉者同罰。客堂一應事",
    "X63n1244_006:0450b10": "務。或有專權自任。或同寮互相嫉妬。及私情偏袒者。",
    "X63n1244_006:0450b11": "白眾同寮議罰。知客雖非值日。亦不得在外閒",
    "X63n1244_006:0450b12": "遊。違者罰。禪客至。不得一例。諸方耆德。安上客",
    "X63n1244_006:0450b13": "房。舊執回來。素有功於常住者。安上客房。五日作客。",
    "X63n1244_006:0450b14": "次安賢者寮。遠來禪衲。及久住者。三日作客。初參晚",
    "X63n1244_006:0450b15": "學。一日作客。即隨眾行事。至於江湖混雜之輩。早到",
    "X63n1244_006:0450b16": "一食。晚到一宿。即請別行。不安客房。混誤者罰。",
    "X63n1244_006:0450b17": "別剎。長老至。請淨面。更衣。吃茶。即報住持。然後領見。",
    "X63n1244_006:0450b18": "乃至齋畢巡單。客方丈後。安侍者一位。餘安客房。彼",
    "X63n1244_006:0450b19": "若參堂巡寮。大眾齊禮。法堂右設一座。若看兩序。另",
    "X63n1244_006:0450b20": "外看單。彼不參堂巡寮。大眾不禮。唯兩序看單。彼亦",
    "X63n1244_006:0450b21": "回看兩序。施主設齋散嚫等事。副寺協同知客。",
    "X63n1244_006:0450b22": "公議如式。齋供小食。除客堂待賓客。內外一例。",
    "X63n1244_006:0450b23": "散嚫。單嚫雙嚫照規。客眾及法眷道友到者。俱",
    "X63n1244_006:0450b24": "客寮暫住。然後斟酌送堂。如混送入堂者罰。凡",
    "X63n1244_006:0450c01": "求住者。令先看共住規約。欲進堂者。先看禪堂規約",
    "X63n1244_006:0450c02": "私商眾執。察其立志。的係參學好人。可許安單。若邪",
    "X63n1244_006:0450c03": "知邪見。或麤野頑劣人。皆不許入堂妨眾。混送者罰。",
    "X63n1244_006:0450c04": "客房牀帳等一切物件。俱宜撿點如法。不得私",
    "X63n1244_006:0450c05": "借一切外單。及諸閒住。如有以舊兌新者。照一賠二。",
    "X63n1244_006:0450c06": "不能賠者。責已遷單。凡有佛事。命照客預掛牌。",
    "X63n1244_006:0450c07": "失誤者罰。凡書信至或禮物至。問明送某處即",
    "X63n1244_006:0450c08": "登簿。或當時收送交代。仍將回書付來手。失誤者罰。",
    "X63n1244_006:0450c09": "客堂眾執犯諍閙者。即時抽單逐出。勿論是非。",
    "X63n1244_006:0450c10": "或恃強偏見。障礙同寮等執。不肯和同商議。有礙常",
    "X63n1244_006:0450c11": "住事。倍罰出寮。凡起單者。細查單物。防錯携常",
    "X63n1244_006:0450c12": "住物件如失誤者罰。凡求戒者。問其來歷。并經",
    "X63n1244_006:0450c13": "律衣鉢。香信席銀等。俱齊備。引彼見書記登簿。若不",
    "X63n1244_006:0450c14": "如法而誤許者罰(香信等。見第七卷戒期條說。俱如法已。引見住持。即送進堂。先自禮",
    "X63n1244_006:0450c15": "佛。行十方禮已。次招求戒進堂。禮佛三拜已。次呼作禮諸師三拜。拜已。引禮呼求戒。禮謝引進師三拜。答云禮",
    "X63n1244_006:0450c16": "佛一拜即出堂)。應用人情錢物。及公署禮節等。須兩序",
    "X63n1244_006:0450c17": "同商議。若執己見而行者罰。失誤重罰。僧值條",
    "X63n1244_006:0450c18": "例見前執事中明。(○年月日○住持某甲)重錄。",
    "X63n1244_006:0450c19": "證義曰。施主往來。銀錢進出。多從客堂手。善惡因",
    "X63n1244_006:0450c20": "果。昭然不爽。行護云。昔揚州。白塔寺道昶。掌知僧",
    "X63n1244_006:0450c21": "物。自在侵用。忽冥官數人。白日入寺。曳昶下地。欲",
    "X63n1244_006:0450c22": "斷其頭。昶驚呌乞命。官厲聲言。合房資財。並送還",
    "X63n1244_006:0450c23": "僧。當放汝活。昶叩頭言。不敢違命。即鳴鐘集眾。盡",
    "X63n1244_006:0450c24": "捨衣物。造像設齋。冥官三日。復至。見昶一鉢一衲",
    "X63n1244_006:0451a01": "不言而去。昶自是勉勵進修。卒成明行。故寶梁經",
    "X63n1244_006:0451a02": "云。寧自噉身肉。不得盜三寶財物。洞山价云。常住",
    "X63n1244_006:0451a03": "須憑戒力扶。莫將妄用恣貪圖。掌他三寶門中物。",
    "X63n1244_006:0451a04": "惜似雙親兩眼珠。暗裏縱能機巧算。冥中自有鬼",
    "X63n1244_006:0451a05": "神誅。絲毫若也無私取。免至來生作馬驢。○以上",
    "X63n1244_006:0451a06": "第五寮竟。",
    "X63n1244_006:0451a07": "典座古云首座調性。典座調命。掌眾飲食。勿視等閒。",
    "X63n1244_006:0451a08": "一切供養。務在精潔。護惜常住。不得暴殄。就厨粥飯。",
    "X63n1244_006:0451a09": "不得異眾。粥飯上桶。先望齋堂。焚香拜已。方發過堂。",
    "X63n1244_006:0451a10": "餘如厨房寮規所說。(下皆同此)。○貼案凡上供供菜。須製",
    "X63n1244_006:0451a11": "熟得味。不得先嘗。不得用生菜等填底。褻瀆佛神。罪",
    "X63n1244_006:0451a12": "咎不小。不得私造偏眾飲食。若大眾菜。及客菜。應先",
    "X63n1244_006:0451a13": "嘗味。使調和得宜。不得粗心失味。亦不得私做人情。",
    "X63n1244_006:0451a14": "與者受者俱罰。除病人要不罰。此執兼打呼板。滾板",
    "X63n1244_006:0451a15": "若無典座。俱屬帶管。",
    "X63n1244_006:0451a16": "證義曰。按僧護經佛言。汝見第二瓨者。乃至為僧",
    "X63n1244_006:0451a17": "當厨。軟美供養。在先食噉。粗澀。惡者。僧中行付。以",
    "X63n1244_006:0451a18": "是因緣。入地獄中。作大肉瓨。火燒受苦。至今不息",
    "X63n1244_006:0451a19": "汝見第三瓨者。迦葉佛時。是僧淨人。作飲食時。好",
    "X63n1244_006:0451a20": "者自噉。或與婦兒。粗澀。惡者。持僧中行。以是因緣。",
    "X63n1244_006:0451a21": "在地獄中。作大肉瓨。火燒受苦。至今不息。",
    "X63n1244_006:0451a22": "飯頭香到開梆。打粥飯先盛供。次齋堂。客堂。山寮。園",
    "X63n1244_006:0451a23": "房。塔院。老堂。病堂。餘外私給者罰。夏季粥飯。宜量人",
    "X63n1244_006:0451a24": "眾之去來。扣水米之加減。如有餘。宜早調理。不得致",
    "X63n1244_006:0451b01": "餿惡。○二飯(即客飯頭)每日料理小食。飯頭相帮。或客堂。",
    "X63n1244_006:0451b02": "或侍寮。報客數已。入庫取米。小食鍋粑歸庫房。俟行",
    "X63n1244_006:0451b03": "單發心用。客飯鍋粑。照單三處輪日發。一。客堂。二。禪",
    "X63n1244_006:0451b04": "堂。三。方丈。○菜頭三時菜。俱商之典座。料理清潔。切",
    "X63n1244_006:0451b05": "大眾菜。一齊相帮。勿使狼藉。",
    "X63n1244_006:0451b06": "證義曰。僧護經云。汝見第一瓶者。迦葉佛時。是出",
    "X63n1244_006:0451b07": "家人。為僧當厨。應朝食者。留至後日。後日食者。至",
    "X63n1244_006:0451b08": "第三日。以是因緣。入地獄中。作大肉瓶。火燒受苦。",
    "X63n1244_006:0451b09": "至今不息。",
    "X63n1244_006:0451b10": "火頭(分大小執)。大火頭每早。三板後。燒粥鍋禪堂板香止",
    "X63n1244_006:0451b11": "靜。燒飯鍋。熟後。仍坐管。不許諸人取火。開梆後。無阻。",
    "X63n1244_006:0451b12": "小食客飯。亦大火燒晚粥同。○小火頭候禪堂送香。",
    "X63n1244_006:0451b13": "燒菜鍋。小食客菜。小火燒。有齋煎腐。若蒸饅頭。一齊",
    "X63n1244_006:0451b14": "相帮。凡除火。即掃竈前。謹防火燭。竈下不得積薪。每",
    "X63n1244_006:0451b15": "晚收拾。打掃乾淨。烟惚內。每月朔。掃一次。",
    "X63n1244_006:0451b16": "證義曰。僧護經云。汝見肉樹。迦葉佛時。是出家人。",
    "X63n1244_006:0451b17": "為僧當薪。以眾僧薪。房中自然。或與知識。以是因",
    "X63n1244_006:0451b18": "緣。入地獄中。作大肉樹。火燒受苦。至今不息。又禪",
    "X63n1244_006:0451b19": "宗秘要云。西域。達摩密多尊者。智慧深遠。功德具",
    "X63n1244_006:0451b20": "足。善能通達三昧定相。南天竺國。有二比邱。心意",
    "X63n1244_006:0451b21": "柔和素樂善法。聞尊者坐禪第一。即共相將。往詣",
    "X63n1244_006:0451b22": "其所。於其住處。有三重窟。爾時二人。至下窟中。見",
    "X63n1244_006:0451b23": "一比邱。著弊壞衣。形貌醜陋端坐竈前。為僧然火。",
    "X63n1244_006:0451b24": "時二比邱問言。長老。達摩密多。為在何處。答言。今",
    "X63n1244_006:0451c01": "在最上窟中。汝等宜可急往見之。爾時二人。進至",
    "X63n1244_006:0451c02": "上窟。見向比邱。已於中坐。時一比邱。語其伴曰。此",
    "X63n1244_006:0451c03": "老比邱。云何乃似向所見者。時伴比邱。聰慧機悟。",
    "X63n1244_006:0451c04": "即語之曰。今此尊者。尚能流布名聞。豈不能至此",
    "X63n1244_006:0451c05": "而坐。即前為禮。問曰。大德威名。世間希有。何故自",
    "X63n1244_006:0451c06": "屈。為僧然火。達摩密多曰。子今當聽。我念生死。受",
    "X63n1244_006:0451c07": "若長遠若使頭手。可得然者。吾當為僧。而盡然之。",
    "X63n1244_006:0451c08": "況餘身分。及以然火。何足為難。吾念往昔五百世",
    "X63n1244_006:0451c09": "中。常受狗身。飢窮嬴乏。未曾再飽。乃於昔時。值一",
    "X63n1244_006:0451c10": "人醉。嘔吐委地。我食得足。又昔曾。有夫妻二人。糜",
    "X63n1244_006:0451c11": "熟出外。我見無人。頭入器中。食糜得足。頭不得出",
    "X63n1244_006:0451c12": "夫妻回家。瞋食其糜。即斷吾頭。於五百世。受斯狗",
    "X63n1244_006:0451c13": "身。雖一飽滿。而失身命。以是思惟。生死長久。週遍",
    "X63n1244_006:0451c14": "五道。受苦無量。故吾今者。不憚勤勞。躬為眾僧。而",
    "X63n1244_006:0451c15": "自然火。時二比邱。聞是語已。深觀生死無量過患",
    "X63n1244_006:0451c16": "應時逮得須陀洹道。",
    "X63n1244_006:0451c17": "水頭掌理厨房。茶房。及各堂缸水。常令盈滿清潔。所",
    "X63n1244_006:0451c18": "應需用。勿使缺乏。亦不得慳護不與。或更嗔怒。水桶",
    "X63n1244_006:0451c19": "挑畢即覆。夏月用濾水囊置傍。以便濾用。隨眾過堂。",
    "X63n1244_006:0451c20": "尊客往來。兼挑行李。須親交明。力金照常住舊例。私",
    "X63n1244_006:0451c21": "索校量者罰。",
    "X63n1244_006:0451c22": "證義曰。僧護經云。汝見水中立人。迦葉佛時。是出",
    "X63n1244_006:0451c23": "家人。為僧掌水。見僧用水。小復過多。逐可意處。即",
    "X63n1244_006:0451c24": "足其水。餘者不給。以是因緣。入地獄中。水中獨立。",
    "X63n1244_006:0452a01": "唱言。水。水。受其大苦。至今不息。",
    "X63n1244_006:0452a02": "磨頭有乾。有水。乾者。磨米麥等。(隨庫房使用)水者。作豆腐",
    "X63n1244_006:0452a03": "等。凡磨事。須收拾潔淨。不得狼藉踐踏。或私與人者",
    "X63n1244_006:0452a04": "罰。○雜務兼桶頭。淨齋堂桶。收供飯桶。淨器皿。淨鍋",
    "X63n1244_006:0452a05": "大眾油醬。客菜作料。聽典座貼案語。入庫聽發。厨房",
    "X63n1244_006:0452a06": "人吃飯。雜務行堂菜頭行菜。凡厨下應做之務。不得",
    "X63n1244_006:0452a07": "推委。及勤換洗器水。○香燈打掃厨房內外。打茶。催",
    "X63n1244_006:0452a08": "本寮人課誦上殿。除公事若止靜不到者。白典座。朔",
    "X63n1244_006:0452a09": "望到庫房。取厨神供果香燭。及厨用茶葉。○厨房十",
    "X63n1244_006:0452a10": "執。須壯徤。有公忠道心者充之。",
    "X63n1244_006:0452a11": "附厨房條規(凡十條)",
    "X63n1244_006:0452a12": "寸薪粒米。當知來處之艱難。滴水殘虀。須念作時之。",
    "X63n1244_006:0452a13": "非易既不肯暴殄於天物。更當思調和夫眾口。酸醎",
    "X63n1244_006:0452a14": "適味。香軟得宜。慎重烹餁。勿生輕忽。以供養為懷。不",
    "X63n1244_006:0452a15": "貪果腹。雖隨眾作務。常抱道心。粥飯三時。不得一朝",
    "X63n1244_006:0452a16": "失誤。晨昏二課。何妨數刻清修。銘曰。雪峯飯頭溈山",
    "X63n1244_006:0452a17": "典座。古德芳風。於今未墮。攝爾狂心。慎爾口過。運水",
    "X63n1244_006:0452a18": "搬柴。母忘者箇。堂內坐禪。堂外禪坐誰知傳衣。不離",
    "X63n1244_006:0452a19": "碓磨。故此行門。佛天所喜。求福則得造業則失。勤謹",
    "X63n1244_006:0452a20": "廉隅求福之本。偏眾懈怠。造業之基謹遵規銘。為汝",
    "X63n1244_006:0452a21": "良師。厨房共住者。粥飯小食俱在厨下。同眾甘",
    "X63n1244_006:0452a22": "苦。一槩不許別處私食。及私留鮮美自食者罰。早課",
    "X63n1244_006:0452a23": "不上殿者罰。竊取常住油米食物者。倍罰出院。",
    "X63n1244_006:0452a24": "菜頭。洗切大眾菜。聽典座調理。辦齋等事。一齊相帮。",
    "X63n1244_006:0452b01": "不到者罰。飯頭煑大眾粥飯。洗鍋。二飯相帮擡",
    "X63n1244_006:0452b02": "飯器。(俗呼。飯匾)飯器亦飯頭洗。有齋開大鍋。飯頭三人。隨",
    "X63n1244_006:0452b03": "宜分派。推諉失事者罰。貼案。收拾客菜。小火頭",
    "X63n1244_006:0452b04": "燒火。雜務洗鍋。留私菜者重罰照應開梆接板。及神",
    "X63n1244_006:0452b05": "前點香。失誤者罰。雜務。到庫房取客菜。偷取私",
    "X63n1244_006:0452b06": "留者重罰出院。除當值。坡課不隨眾者罰。",
    "X63n1244_006:0452b07": "厨房高聲大呌者罰。飲酒賭博者。重罰出院。(新增)吃烟",
    "X63n1244_006:0452b08": "者罰。設齋日頭堂所剩腐菜。晚粥再供大眾。不",
    "X63n1244_006:0452b09": "得棄擲。違者罰。不得將滾湯潑地上。傷蟲蟻命。",
    "X63n1244_006:0452b10": "違者罰。香燈照看眾人行李。失則罰賠。○年月",
    "X63n1244_006:0452b11": "日○住持某甲重錄○(以上第六寮竟)。",
    "X63n1244_006:0452b12": "證義曰。三世佛祖。皆從行門而出。如雪峰義存禪",
    "X63n1244_006:0452b13": "師。初在德山會下。充飯頭。後主雪峰。為一千五百",
    "X63n1244_006:0452b14": "人善知識。潭州溈山。靈祐禪師。初在百丈會下。為",
    "X63n1244_006:0452b15": "典座。後居溈山。亦領眾一千五百。故今規銘。舉此",
    "X63n1244_006:0452b16": "二人。以為行單勸發。并見古人序列。原無上下內",
    "X63n1244_006:0452b17": "外之別也。雲棲法彚云。邇來年少。十指不點水。百",
    "X63n1244_006:0452b18": "事不干懷。坐香則曰腿酸。行行則曰腰痛。早夜勤",
    "X63n1244_006:0452b19": "修。則曰吾體弱多病或詰之。則又曰。愚者用力。智",
    "X63n1244_006:0452b20": "者用心。愚修福。智修慧噫。果若是言。將見迦葉以",
    "X63n1244_006:0452b21": "頭陀愚。六祖以米頭愚雪峰溈山。以飯頭。典座愚",
    "X63n1244_006:0452b22": "至佛不捨穿針之福。得無佛亦愚耶。又崇行錄云。",
    "X63n1244_006:0452b23": "宋。雲居簡。初謁膺。膺與語三日。大奇之。而誡令刻",
    "X63n1244_006:0452b24": "若事眾。於是簡。操井曰。司樵爨。遍掌寺務。不妨商",
    "X63n1244_006:0452c01": "略古今。噫。古哲高風如此。聞之。令人興起。然此不",
    "X63n1244_006:0452c02": "獨為厨房十執勸。一切行單。皆當知此義。",
    "X63n1244_006:0452c03": "值歲正理坡務耕種。收租等事。有事。二板赴客堂議",
    "X63n1244_006:0452c04": "事。兼管常住竹木。或修房屋。必須用大材料者。果眾",
    "X63n1244_006:0452c05": "議僉同。上白方丈。奉命。然後斫伐。若私伐一株。罰賠",
    "X63n1244_006:0452c06": "出院。或私行售賣及私情與人者。倍罰出院。於一切",
    "X63n1244_006:0452c07": "坡務。耕種。收租等。怠惰偷安。不實心辦理者。罰出院。",
    "X63n1244_006:0452c08": "證義曰。他本補云。夏備梅雨一月之柴。冬備陰雪",
    "X63n1244_006:0452c09": "數旬之爨。最為要緊。斫伐柴薪。須要擇地。并留樹",
    "X63n1244_006:0452c10": "秧以俟長發。凡柴頭上山斫柴。大眾出坡等。皆要",
    "X63n1244_006:0452c11": "親到不得偷安刀斧繩索匾挑等物。時時檢點。慣",
    "X63n1244_006:0452c12": "住深山者。可安此執。",
    "X63n1244_006:0452c13": "知山(管田名知田總管名知產)須識常住產業。界限分明。不得侵",
    "X63n1244_006:0452c14": "混他界。以致爭訟每年春季。會兩序眾執。同清理界",
    "X63n1244_006:0452c15": "限一次。田畝應時開懇種植。怠慢者罰。若有私弊。倍",
    "X63n1244_006:0452c16": "罰出院。花息成交。親到庫房。交收明白。凡新受斯執",
    "X63n1244_006:0452c17": "客堂庫房及前執。領看界限認熟。吃二堂粥飯。以防",
    "X63n1244_006:0452c18": "偷竊。若拿獲偷者送至客堂辦理。不得私行拷打。致",
    "X63n1244_006:0452c19": "釀事端。○巡山隨知山行事。竹木茶筍等。皆所照管。",
    "X63n1244_006:0452c20": "凡有偷竊竹木之人。不得私自放走。查出重罰。粥飯",
    "X63n1244_006:0452c21": "亦吃二堂。○柴頭(即小工)每日斫柴。若干為定。多則加",
    "X63n1244_006:0452c22": "錢。少則除賬。全日不斫。扣除飯錢。若開山斫柴。商之",
    "X63n1244_006:0452c23": "值歲知山。不得硬自作主。柴薪不得私賣。查出罰賠。",
    "X63n1244_006:0452c24": "刀繩傢伙。俱自辦。遇亡僧輪流擡棺。收力金。并辦應",
    "X63n1244_006:0453a01": "用柴薪。此執多俗人為之。○山寮香燈打茶水粥飯",
    "X63n1244_006:0453a02": "火缸。越三日到庫房取草鞋。朔望取香燭茶葉。上供",
    "X63n1244_006:0453a03": "入厨庫取供。打掃本寮。看行李。如有失誤者賠。",
    "X63n1244_006:0453a04": "附山寮規約(凡七條)",
    "X63n1244_006:0453a05": "夫山阜為一寺之龍脤。林樹為一寺之庇蔭。木竹花",
    "X63n1244_006:0453a06": "菓。僧坊所資。土嶺石峯。風水攸賴。一切無損。則合寺",
    "X63n1244_006:0453a07": "興隆。僧眾適悅。而安於居矣。所以一切竹木。不可忽",
    "X63n1244_006:0453a08": "亂砍伐。一切土石。不得任便採取。此山寮大綱也。其",
    "X63n1244_006:0453a09": "餘規條。開列於後。巡山。不論風雨。時在山中。四",
    "X63n1244_006:0453a10": "圍上下巡查。不得偷懶。致有盜取等事。如懶惰偷安",
    "X63n1244_006:0453a11": "者。察出重罰。山中竹木花果柴草。不得私賣。如",
    "X63n1244_006:0453a12": "犯者。重罰出寮。小工須聽知山吩咐。砍伐柴木",
    "X63n1244_006:0453a13": "枝條。不得任意伐去樹頭。或伐盡不留遺種。違者罰。",
    "X63n1244_006:0453a14": "小工。若常住有事。即聽呼喚。如違者罰。山",
    "X63n1244_006:0453a15": "寮賭錢。不論僧俗。犯者出寮。山寮相打相罵。不",
    "X63n1244_006:0453a16": "論僧俗。犯者出寮。知山管理山寮諸人。須賞罰",
    "X63n1244_006:0453a17": "均平。如偏私者罰。○年月日○住持某甲重錄(實貼山寮)。",
    "X63n1244_006:0453a18": "證義曰。凡附近叢林竹木。與山門作景致。宜畜培",
    "X63n1244_006:0453a19": "茂盛。護持龍胝蔭藏風水。則叢林日茂。山氣日靈",
    "X63n1244_006:0453a20": "不惟人傑。亦壯觀矣。",
    "X63n1244_006:0453a21": "知浴正理浴堂兼管病人湯藥等事。或但管浴室中",
    "X63n1244_006:0453a22": "什物。所用柴草等。須預備乾燥(此屬序執)。",
    "X63n1244_006:0453a23": "附浴堂規銘(凡十三條)",
    "X63n1244_006:0453a24": "蕩滌盡也。未是本來面目盥沐潔矣。終非無位真人。",
    "X63n1244_006:0453b01": "未達色空。秪道塵來身外了知冷暖。方明自性本靈。",
    "X63n1244_006:0453b02": "果有一絲不掛底禪客。正好向這裏摸索。銘曰。山巍",
    "X63n1244_006:0453b03": "路遠。致其柴薪。瀹金燃火。効其勞勤。昧者不知。浴事",
    "X63n1244_006:0453b04": "偏緊。年少嬉笑。沸湯交淋。凡此暴褻。永宜自箴。洗心",
    "X63n1244_006:0453b05": "滌慮。日新又新。何以報德。忽悟水因。其或未然。且遵",
    "X63n1244_006:0453b06": "規銘。凡浴日。淨頭挑浴水深五寸。知浴料理然",
    "X63n1244_006:0453b07": "火。水熱。設監浴公位已。焚香。默禱聖僧臨浴。少頃。先",
    "X63n1244_006:0453b08": "請住持。次請尊客。(三)擊梆三下。頭首兩序。(四)鳴頭通",
    "X63n1244_006:0453b09": "梆。禪堂等堂師。(五)鳴二通梆。列執。(六)鳴三通梆。客舊",
    "X63n1244_006:0453b10": "普浴。不候梆聲強入者罰。尊客至。或為經懺等",
    "X63n1244_006:0453b11": "燒浴者。先尊客。次懺師。及香燈。并作用人。次重務担",
    "X63n1244_006:0453b12": "力人。後普浴。自穀雨至夏至五日一浴。夏至至",
    "X63n1244_006:0453b13": "處暑。一日一浴。處暑至秋分。五日一浴。秋分至穀雨。",
    "X63n1244_006:0453b14": "半月一浴。浴室內掛小板一塊。湯冷。鳴板二下。",
    "X63n1244_006:0453b15": "湯熱。鳴板三下。須添水。鳴板一下。不得高聲大喚。違",
    "X63n1244_006:0453b16": "者罰。凡浴者各宜聽梆次序。不得參差。其(執單年幼)",
    "X63n1244_006:0453b17": "者在最後違者罰。左右顧視及談笑嚷鬧涕唾",
    "X63n1244_006:0453b18": "等罰。脫衣。穿衣。各宜回互。不得肆縱。違者罰。",
    "X63n1244_006:0453b19": "浴時。各宜自諒。不得堂中久戀。致礙後來。違者罰。",
    "X63n1244_006:0453b20": "用皂角者罰。有瘡癬。各宜回互後浴。不得",
    "X63n1244_006:0453b21": "在前。違者罰。僧值監浴。留心照察。有犯者。照例",
    "X63n1244_006:0453b22": "罰之。失照者罰。○年月日○住持(某甲)重錄(實貼浴室外牆)。",
    "X63n1244_006:0453b23": "證義曰。佛制浴室。濯其色身。堪以載道。佛敕布薩。",
    "X63n1244_006:0453b24": "沐其戒身。定慧發生。倘臨浴放逸。則身垢未淨。心",
    "X63n1244_006:0453c01": "垢先生。是無慚愧人也。又為僧者。遺尿。澡浴。須避",
    "X63n1244_006:0453c02": "天光。洗浣下裳。勿晒當路。按佛祖統紀。僧如寶。在",
    "X63n1244_006:0453c03": "霅川覺華寺。聞古德有以浴僧功德。回向淨土者。",
    "X63n1244_006:0453c04": "遂治浴室供眾僧至年八十一。請眾啜茶。言別而",
    "X63n1244_006:0453c05": "逝。據此。可見知浴一事。功德良多。或從慕化。或出",
    "X63n1244_006:0453c06": "常住。隨宜施設。不可缺也。",
    "X63n1244_006:0453c07": "淨頭三時過堂時。關鎖後門。四板點路燈。課誦上殿",
    "X63n1244_006:0453c08": "時。挑各處淨桶。(北方多不用淨桶。只用圊房。須打掃潔淨)勤換洗手水。洗",
    "X63n1244_006:0453c09": "晒手巾。晚課罷。送各處淨桶。凡浴日。若無知浴。即行",
    "X63n1244_006:0453c10": "代辦。照浴室規約燒浴鍋。或園頭帶此執亦可。",
    "X63n1244_006:0453c11": "證義曰。圊廁最穢。而淨頭稱者。兼有事理兩義。事",
    "X63n1244_006:0453c12": "則律中。多以破戒懺罪比邱為之。謂其常打掃穢",
    "X63n1244_006:0453c13": "處潔淨。能令眾僧歡喜。以除破戒垢穢。而還得清",
    "X63n1244_006:0453c14": "淨戒也理則大乘止觀云。凡大小便利。亦有止觀",
    "X63n1244_006:0453c15": "所言觀者。當於穢處。作是念言。此等不淨。悉是心",
    "X63n1244_006:0453c16": "作。有即非有。我今應當變此不淨。令作清淨。即想",
    "X63n1244_006:0453c17": "此穢處。作寶池寶渠。滿中清淨香水。或滿酥酪。自",
    "X63n1244_006:0453c18": "想己身。作七寶身。所棄便利。即香乳酥密等。復知",
    "X63n1244_006:0453c19": "此淨相。唯是心作。虗相無實。是名觀門。所言止門",
    "X63n1244_006:0453c20": "者。知此不淨之處。及身所棄不淨之物。唯是過去",
    "X63n1244_006:0453c21": "惡業熏心。故現此不淨之相可見。然此心想。有即",
    "X63n1244_006:0453c22": "非有。唯是一心平等無念。即名止門。問曰。上來所",
    "X63n1244_006:0453c23": "有淨不淨法。雖是心作皆由過去業熏所起。何得",
    "X63n1244_006:0453c24": "現世假想變之。即從心轉。答曰。心體具足一切法",
    "X63n1244_006:0454a01": "性。而非緣不起。是故溷中穢。由過業而得現。寶池",
    "X63n1244_006:0454a02": "酥酪。無往緣而不發。若能加心淨想。即是寶池酥",
    "X63n1244_006:0454a03": "酪之業熏心故。淨相得生。厭惡之心。空觀之心。即",
    "X63n1244_006:0454a04": "是除滅不淨之緣。淨熏心故。穢相隨滅。此葢過去",
    "X63n1244_006:0454a05": "之業。定能熏心起相。現世之功。亦得熏心顯妙用",
    "X63n1244_006:0454a06": "也。如此於大小便處。假想熏心而改變之其餘一",
    "X63n1244_006:0454a07": "切淨穢境。須如是假想熏心。以改其舊相。故得現",
    "X63n1244_006:0454a08": "在除去憎愛云云。蕅益云。便利穢作淨想。則能除",
    "X63n1244_006:0454a09": "憎受食淨作穢想。則能除愛。憎愛悉除。便成漏盡",
    "X63n1244_006:0454a10": "假想純熟。法隨念轉。出世方便。孰過於此。若能悟",
    "X63n1244_006:0454a11": "此淨穢本源。則可以悟大千世界。不在心外。從此",
    "X63n1244_006:0454a12": "垢盡心淨。不知吾身之為法界。法界之為吾身。我",
    "X63n1244_006:0454a13": "身法界。非一非二。則三毒自去。罪法自除也。此非",
    "X63n1244_006:0454a14": "唯為淨頭者。當作是觀。一切人皆可作是觀。",
    "X63n1244_006:0454a15": "知屋(帶)知器凡殿堂寮舍厨厰。各處屋宇。時時看視。",
    "X63n1244_006:0454a16": "或漏者宜早修葢。或修。或造。預白監院。及時整理。老",
    "X63n1244_006:0454a17": "祖塔及塔院。下院。乃至道路沖塌。器皿朽損。商之監",
    "X63n1244_006:0454a18": "院客堂。速為修理。凡遇修造。一切門向。皆須慎重。不",
    "X63n1244_006:0454a19": "宜輕改。若實不得已須請高明堪輿。看過方可。凡池",
    "X63n1244_006:0454a20": "井不得亂填。亭閣不得亂造。竹木不得亂斫。地土不",
    "X63n1244_006:0454a21": "得亂掘。若故意執抝。填掘造斫。破風水者。知屋與主",
    "X63n1244_006:0454a22": "事執。同罰出院。若住持硬作主者。兩序統同內外法",
    "X63n1244_006:0454a23": "眷公議。若剛愎者。另換住持。○監修乃知屋之副執",
    "X63n1244_006:0454a24": "若無知屋。則監修正理修造。督管匠人。及諸工賬財",
    "X63n1244_006:0454b01": "物木料等事。此執須習於工作。老成練達者充之(此二",
    "X63n1244_006:0454b02": "皆序執)。△(此條證義見前住持章修造僧坊條說)。",
    "X63n1244_006:0454b03": "化主種種不同。凡叢林淡薄無產。或遇荒年糧不足",
    "X63n1244_006:0454b04": "當請米麥化主。或係。大修殿宇。當請修造化主。此外",
    "X63n1244_006:0454b05": "更有菜化主。鹽化主。草鞋化主。香燭化主等。凡化主",
    "X63n1244_006:0454b06": "募化財物。各認地方。弗使重疊。惟須隨喜樂助。不可",
    "X63n1244_006:0454b07": "勉強。如下順人心。即上合佛心矣。語言應對。切宜大",
    "X63n1244_006:0454b08": "方。若有私毫苟且。倍罰出院。總之必不得已。始行募",
    "X63n1244_006:0454b09": "化。若其可已。即不必立此執。如有私在外。冐名募化",
    "X63n1244_006:0454b10": "者。立擯出院(以上第七寮竟)。",
    "X63n1244_006:0454b11": "證義曰。邇來叢林。多安化主。廣給募疏。住持。讚美",
    "X63n1244_006:0454b12": "牢籠。執事獎勞崇敬。遂至矜功欺眾。把持當家。或",
    "X63n1244_006:0454b13": "畜私財。大錯因果。退息檀信。佛世有諸弟子。自遠",
    "X63n1244_006:0454b14": "遊歸。所過聚落。望而閉戶。問其故。謂畏眾僧之募",
    "X63n1244_006:0454b15": "化也。噫。可以鑒矣。不知所謂化者。以德化人之謂。",
    "X63n1244_006:0454b16": "非只募人財物之謂。故宜顧名思義。華嚴淨行品",
    "X63n1244_006:0454b17": "云。見不捨人。當願眾生。常不捨離。勝功德法。見能",
    "X63n1244_006:0454b18": "捨人。當願眾生。永得捨離。三惡道苦。據此二偈。於",
    "X63n1244_006:0454b19": "不捨人尚發慈心豈肯於已捨財存利己意。作化",
    "X63n1244_006:0454b20": "主者其知之。",
    "X63n1244_006:0454b21": "化飯此執與前化主不同。此但化飯也。猶有乞食之",
    "X63n1244_006:0454b22": "遺意。化允作記。以交收供。此執多與人熟識。不可因",
    "X63n1244_006:0454b23": "此閒遊閒語。或管人事務。或到他家屏處與女人說",
    "X63n1244_006:0454b24": "話。寄物往來等。犯者罰。",
    "X63n1244_006:0454c01": "證義曰。化飯。亦名化主。此執多近俗人。故誡其不",
    "X63n1244_006:0454c02": "可屏處與女說話。外避譏嫌。內護自心。法華經云。",
    "X63n1244_006:0454c03": "若有因緣。須獨入時。但一心念佛。若為女人說法。",
    "X63n1244_006:0454c04": "不露齒笑。不現胸臆。乃至為法。猶不親厚。況復餘",
    "X63n1244_006:0454c05": "事。此金口切誡又。華嚴淨行品云。見嚴飾人。當願",
    "X63n1244_006:0454c06": "眾生。三十二相。以為嚴好。見無嚴飾當願眾生。捨",
    "X63n1244_006:0454c07": "諸飾好。具頭陀行。乃至云。見端正人。當願眾生。於",
    "X63n1244_006:0454c08": "佛菩薩。常生淨信。見醜陋人。當願眾生。於不善事。",
    "X63n1244_006:0454c09": "不生樂著。夫嚴飾端正於女。相為多。故此四偈為",
    "X63n1244_006:0454c10": "化主者。所當切記。非唯化主。乃至一切僧眾。亦當",
    "X63n1244_006:0454c11": "切記也。",
    "X63n1244_006:0454c12": "收供即收擔此已化之飯。人以此飯供僧。僧即以此",
    "X63n1244_006:0454c13": "飯供佛。故謂之收供。此執多係發心苦行之人充之。",
    "X63n1244_006:0454c14": "亦有兼利而為者。蓋今叢林中。多係將此飯計觔給",
    "X63n1244_006:0454c15": "錢若干。假如收供每日能擔三四十觔。即可得錢若",
    "X63n1244_006:0454c16": "干。錢因力取。尚無大礙。況因此供養大眾。即有功德。",
    "X63n1244_006:0454c17": "唯當實心。實力行之。餘見下規約說。收圓滿飯。客堂",
    "X63n1244_006:0454c18": "請大眾師帮挑。(或小工挑)元旦日每人領監院單帖若干。",
    "X63n1244_006:0454c19": "初二日清晨。上方丈吃飯菜六色。銀六分。出門送帖",
    "X63n1244_006:0454c20": "賀施主年。凡常住秤飯。單銀。每觔二分半算。每季首。",
    "X63n1244_006:0454c21": "初十內外。請僧值客堂。衣鉢。監發。庫房。知客登賬。每",
    "X63n1244_006:0454c22": "月散給草鞋豆腐錢。一人六十文。初二一半。十六一",
    "X63n1244_006:0454c23": "半。有齋俱到齋堂隨眾。",
    "X63n1244_006:0454c24": "證義曰。既充收供之執。以代眾僧乞食之勞。當因",
    "X63n1244_006:0455a01": "收供之事。而究自己修性之義。夫佛世芳規。唯乞",
    "X63n1244_006:0455a02": "食為正命食。梵語比邱。此云乞士。所謂乞者。內乞",
    "X63n1244_006:0455a03": "法以養性。外乞食以資身。乞食資身。見下分衛條",
    "X63n1244_006:0455a04": "說。乞汝養性者。我。乞即通於彼乞。華嚴淨行品云。",
    "X63n1244_006:0455a05": "入里乞食。當願眾生。入深法界。心無障礙。到入門",
    "X63n1244_006:0455a06": "戶。當願眾生。入於一切。佛法之門。入其家已。當願",
    "X63n1244_006:0455a07": "眾生。得入佛乘。三世平等。據此三偈。則事顯義幽。",
    "X63n1244_006:0455a08": "正好參究。所云入深法界者。即俗顯真。即事明理。",
    "X63n1244_006:0455a09": "法界即眾生身心之本體也。從本已來。靈明廓徹",
    "X63n1244_006:0455a10": "廣大虗寂。唯一真之境而已。無有形貌。而森羅大",
    "X63n1244_006:0455a11": "千。無有邊際。而含融萬有。昭昭于心目之間。而相",
    "X63n1244_006:0455a12": "不可覩。晃晃於色塵之內。而理不可分。非徹法之",
    "X63n1244_006:0455a13": "慧目。離念之明智。不能見自心如此之無障礙也。",
    "X63n1244_006:0455a14": "此謂入於一切佛法之門。此之謂得入佛乘。三世",
    "X63n1244_006:0455a15": "平等。如是乞法養性。終日收供。而不見所收之供。",
    "X63n1244_006:0455a16": "終日勞苦。而不見勞苦之相。其於福慧。豈可思議。",
    "X63n1244_006:0455a17": "此所謂收供之義也。",
    "X63n1244_006:0455a18": "附收供寮規(凡十八條)",
    "X63n1244_006:0455a19": "三世諸佛。皆從行門而出。況收供一執。帶水拖泥。衝",
    "X63n1244_006:0455a20": "寒冐暑。誠非真心供眾。常懷道念者難任此執。古人",
    "X63n1244_006:0455a21": "云。收十方施主之供。增。彼福慧齋十方僧侶之眾。成",
    "X63n1244_006:0455a22": "其道業。非發大願者不能。既發願行此。須要豎精進",
    "X63n1244_006:0455a23": "幢。被忍辱衣。乘久遠輪。懷利濟心。則將來福報。自然",
    "X63n1244_006:0455a24": "過人。第恐日久弊生。放逸念起。將成佛因。為地獄案。",
    "X63n1244_006:0455b01": "悔之晚矣。故須清規。以保其志。今特派寮首二人。早",
    "X63n1244_006:0455b02": "晚出入。秉公警察。有過必舉。小則白客堂。大則白方",
    "X63n1244_006:0455b03": "丈。若寮首。知而容隱被餘執察出者同罰。規條如左。",
    "X63n1244_006:0455b04": "各宜遵守。在外誹謗常住者。重罸出院。收",
    "X63n1244_006:0455b05": "供回。洗足歸寮靜坐。不得閒談闖寮。違者罰。同",
    "X63n1244_006:0455b06": "行。人互相吵閙者重罰。飯桶。每年新正一修。如",
    "X63n1244_006:0455b07": "任意損壞屢索修整者。罰。挑唆鬬爭。攪羣亂眾",
    "X63n1244_006:0455b08": "者。出院。凡有事務。先白頭單。轉上方丈。違者罰。",
    "X63n1244_006:0455b09": "私募財物。或以飯易錢米者。出院。因辦私",
    "X63n1244_006:0455b10": "務致荒廢飯者。罰。風雨寒暑。失飯擔者。罰。",
    "X63n1244_006:0455b11": "在外與人爭鬬生事者。罰。將常住竹木花果等",
    "X63n1244_006:0455b12": "物送人者罰。飯食不隨眾。過費。常住薪水。及私",
    "X63n1244_006:0455b13": "運柴薪。寮內私造飲食者。罰。無故一日不收供",
    "X63n1244_006:0455b14": "者。罰如飯數。若有病。自請人代。至半月不愈交擔。違",
    "X63n1244_006:0455b15": "者罰。私留僧俗寮內食宿。及私行在外過宿。或",
    "X63n1244_006:0455b16": "將飯與人者。罰。寮外高聲語笑。夏月赤膊拖褲。",
    "X63n1244_006:0455b17": "違犯寮規。頭單不舉者。同罰。不候開梆。擅打粥",
    "X63n1244_006:0455b18": "飯。及三飡餘食菜飯。不即回厨房。過時回出者。罰。○",
    "X63n1244_006:0455b19": "年月日○住持某甲重錄(實貼在收供寮中堂)。",
    "X63n1244_006:0455b20": "證義曰。佛世分衛乞食。乃為正制。惟今東土。所施",
    "X63n1244_006:0455b21": "甚微。數家不足供一僧之食。又僧眾多雜。漫無威",
    "X63n1244_006:0455b22": "儀。若齊遊乞。未免駭眾。且妨道業。故立斯執。代眾",
    "X63n1244_006:0455b23": "行乞也。然收供既代眾勞。眾僧何以安享。故律制",
    "X63n1244_006:0455b24": "受食。須存五觀。五觀者。(一)。計功多少。諒彼來處。(二)。",
    "X63n1244_006:0455c01": "忖己德行。全缺應供。(三)。防心離過。貪等為宗。(四)。正",
    "X63n1244_006:0455c02": "是良藥。為療形枯。(五)。為成道業。應受此食。由是五",
    "X63n1244_006:0455c03": "觀相應增進道業可成。所謂身依食住。道由身修",
    "X63n1244_006:0455c04": "也。如此庶不虗消信施。不然。難免償還。禪宗秘要",
    "X63n1244_006:0455c05": "云。昔提婆尊者得法後。至迦毗羅國。有長者名梵",
    "X63n1244_006:0455c06": "摩淨德。一日園樹生耳。如菌。味甚甘美。唯長者。與",
    "X63n1244_006:0455c07": "第二子。羅睺羅多取食。取已隨長。餘親屬皆不能",
    "X63n1244_006:0455c08": "食。提婆知其宿因。遂至其家。長者問其故提曰。汝",
    "X63n1244_006:0455c09": "曾供一比丘否。然此比丘。道眼未明。虗沽信施。報",
    "X63n1244_006:0455c10": "為木耳。唯汝與子。精勒供養故得享之。提問長者",
    "X63n1244_006:0455c11": "年多少。答七十九。提曰。學道不通理。轉身還信施",
    "X63n1244_006:0455c12": "汝年八十一。此樹不生耳。後如其記。梵網經云。寧",
    "X63n1244_006:0455c13": "以此口。常吞熱鐵丸及大流猛火。經百千劫。終不",
    "X63n1244_006:0455c14": "以此破戒之口。食信心檀越百味飲食云云。此諸",
    "X63n1244_006:0455c15": "佛誠言。僧受供者。宜自思之。",
    "X63n1244_006:0455c16": "莊主亦名靜主。乃靜室之主也。俗呼下院當家。凡莊",
    "X63n1244_006:0455c17": "田一切事務。俱其專主。田界莊舍。農具。悉屬檢點。修",
    "X63n1244_006:0455c18": "理。些小事體。隨時分遣。或關大體。須白常住定奪。收",
    "X63n1244_006:0455c19": "納租例。一以公平。勿致主佃互虧。如更換佃戶。先要",
    "X63n1244_006:0455c20": "查明佃人好歹。白常住商定。始令領田。勿得貪小利。",
    "X63n1244_006:0455c21": "而以私心俵給。致貽後患。○監收凡出入租息糓米",
    "X63n1244_006:0455c22": "等物。詳細交納。勿得舛錯。以多報少。以少報多。凡收",
    "X63n1244_006:0455c23": "租事皆其執此莊主監收二執。其弊最多。須廉正耆",
    "X63n1244_006:0455c24": "舊發心輔佐住持者充之(古規莊主。監收。皆係列執。今改為序執矣)。",
    "X63n1244_006:0456a01": "證義曰。僧護經云。汝見第一地者。迦葉佛時。是出",
    "X63n1244_006:0456a02": "家人。眾僧田中。為己私種。不酬僧直。時持律比丘",
    "X63n1244_006:0456a03": "依戒呵責。汝今云何不酬僧直。是人爾時。依恃王",
    "X63n1244_006:0456a04": "勢。不受教誨。答諸比丘。我是汝奴。汝若有力。何不",
    "X63n1244_006:0456a05": "自種。以是因緣。受火地獄苦。至今不息。汝見第二",
    "X63n1244_006:0456a06": "地者。迦葉佛時。是白衣人。在僧田種。不酬僧直。以",
    "X63n1244_006:0456a07": "是因緣。墮地獄中。作大肉地受諸苦惱。至今不息。",
    "X63n1244_006:0456a08": "園頭經理園地。四季栽種。不可荒蕪。一切物產。以時",
    "X63n1244_006:0456a09": "灌溉。勿致有名無實。不濟大眾。凡時鮮瓜菜等。不得",
    "X63n1244_006:0456a10": "(私行)先食。或將園菜私賣私送。查出重罰。",
    "X63n1244_006:0456a11": "證義曰。華嚴淨行品云。見修園圃。當願眾生。五欲",
    "X63n1244_006:0456a12": "圃中。耘除愛草。據此一偈。即事顯理。為園頭者。非",
    "X63n1244_006:0456a13": "唯盡力耘種。亦可發大心。而致於悟大道。按禪書。",
    "X63n1244_006:0456a14": "昔梁山觀和尚會下有個園頭。參得禪眾中多有",
    "X63n1244_006:0456a15": "不信者。一日有僧去撩撥他。要其露個消息。乃問",
    "X63n1244_006:0456a16": "園頭。何不出問堂頭一兩則話結緣。園頭曰。我除",
    "X63n1244_006:0456a17": "是不出問。若出。須教者老漢下禪牀立地在。比及",
    "X63n1244_006:0456a18": "梁山上堂。園頭果出問。家賊難防時如何。山曰。識",
    "X63n1244_006:0456a19": "得不為冤。頭曰。識得後如何。山曰。貶向無生國裡。",
    "X63n1244_006:0456a20": "頭曰。莫便是他安身立命處也。無。山曰。死水不藏",
    "X63n1244_006:0456a21": "龍。頭曰。如何是活水龍。山曰。興波不作浪。頭曰。忽",
    "X63n1244_006:0456a22": "然傾湫倒嶽時如何。梁山果然從法座上走。下。把",
    "X63n1244_006:0456a23": "住曰。闍黎莫教濕著老僧袈裟角。大慧杲曰須知",
    "X63n1244_006:0456a24": "悟底人。與悟底人相見。自然縱奪可觀噫。彼亦園",
    "X63n1244_006:0456b01": "頭也。出語令人可與。邇來胡為不然。",
    "X63n1244_006:0456b02": "附園房寮規(凡九條)",
    "X63n1244_006:0456b03": "捨身勤勞。如法栽種。園有四時不斷之蔬。地無三尺",
    "X63n1244_006:0456b04": "未墾之土。日日勤力灌溉。朝朝黽勉耰鋤。上供三尊。",
    "X63n1244_006:0456b05": "積來多少功德。下充眾口。結就普遍因緣。當思盡執。",
    "X63n1244_006:0456b06": "毋自怠荒。所有寮規。允宜遵守。私賣蔬菜等物",
    "X63n1244_006:0456b07": "者責擯。私情送人。及私食者罰賠。遺失器具傢",
    "X63n1244_006:0456b08": "伙種子等物者賠。頭單領眾種作如有躲懶偷",
    "X63n1244_006:0456b09": "安。或出外遊蕩。或不聽調遣者。責擯出寮。除頭",
    "X63n1244_006:0456b10": "單。每人輪值日。打粥飯茶水若推諉者罰。澆灌",
    "X63n1244_006:0456b11": "失時。有名無實者罰。各寮私取菜瓜等物。頭單",
    "X63n1244_006:0456b12": "容情。不白常住私許者。同罰。招留僧俗到寮內。",
    "X63n1244_006:0456b13": "私與粥飯者罰。吃葷酒賭錢等事者。責擯。",
    "X63n1244_006:0456b14": "如上條約。若有犯。頭單應舉。知而不舉者同罰。○年",
    "X63n1244_006:0456b15": "月日○住持某甲重錄。(實貼園房)。",
    "X63n1244_006:0456b16": "證義曰。按律中。自種田園。殊違佛制。然末法之際。",
    "X63n1244_006:0456b17": "資生艱難。有不得不然者。惟既領此執當思大眾",
    "X63n1244_006:0456b18": "色身攸賴。即慧命所關。實心管理。實力勤作。庶幾",
    "X63n1244_006:0456b19": "無愧。福報亦多。若能以此田地喻我心田心地。則",
    "X63n1244_006:0456b20": "福慧可兼。如華嚴經。第七十七卷。彌勒贊善財偈",
    "X63n1244_006:0456b21": "云。善財見眾生。心田甚荒穢。為除三毒刺。尊求利",
    "X63n1244_006:0456b22": "智犁。今仍以偈釋。我心如田園。諸種靡不納。青黃",
    "X63n1244_006:0456b23": "與白黑。隨其所種生。菩提譬嘉禾。種之即有秋。持",
    "X63n1244_006:0456b24": "戒為彊理。忍辱勿忘助。布施以糞溉。精進以耘[耒*予]。",
    "X63n1244_006:0456c01": "智慧為雨露。及時資潤澤。治心如治田。荒廢芽乃",
    "X63n1244_006:0456c02": "焦。若不違斯喻。是名知田園。",
    "X63n1244_006:0456c03": "附下院執事約(即莊主園頭。另住之處。就稍遠者言。故名下院。凡九條)",
    "X63n1244_006:0456c04": "夫下院雖係行。行之地。亦宜不忘薰修。庶不辜負出",
    "X63n1244_006:0456c05": "家之心。莫謂執事之外。更無所營。須知運水搬柴。無",
    "X63n1244_006:0456c06": "非佛事。舂米作飯。正好參求。古來。行單中。知識高人",
    "X63n1244_006:0456c07": "不少。即稟性愚魯。念佛個個皆能須各努力。莫負初",
    "X63n1244_006:0456c08": "心。既為一家法屬。即應恪守祖訓。幸相體悉無忝家",
    "X63n1244_006:0456c09": "風。施主到。一切物件。下院當家細心經理。一一",
    "X63n1244_006:0456c10": "照數暫停。即使工人通信。一面照應施主。如法禮待。",
    "X63n1244_006:0456c11": "共住規約與常住同。一例遵守。如違者罰。",
    "X63n1244_006:0456c12": "莊主。貼案。園頭火頭水頭雜務。共六執。每一執。每月",
    "X63n1244_006:0456c13": "鹽米若干。每季單銀若干。隨各家定式。有齋雙嚫。",
    "X63n1244_006:0456c14": "莊主。凡下院大小事。俱其專管。責任綦重。除公事。",
    "X63n1244_006:0456c15": "不許出外。早晚領眾課誦。不得放逸。不許私情留客",
    "X63n1244_006:0456c16": "食宿。一切執事人等有過。輕則教訓。重則白常住議",
    "X63n1244_006:0456c17": "罰。貼案料理下院大眾菜飯。開梆打板。洒掃厨",
    "X63n1244_006:0456c18": "下。與水火頭。俱隨眾課誦。園頭料理園地。應時",
    "X63n1244_006:0456c19": "種植。不得怠惰荒蕪兼帶淨頭。并燒浴鍋。火頭",
    "X63n1244_006:0456c20": "息炭謹慎火燭雖寒槩不許取火。違者白莊主罰。",
    "X63n1244_006:0456c21": "水頭兼破柴。雜務兼行堂。及諸洗掃。并管門戶。聽",
    "X63n1244_006:0456c22": "往常住取物。常住執事。唯監院。副寺知客監收",
    "X63n1244_006:0456c23": "等。有事許在下院食息。其餘槩不許攪擾違者莊主",
    "X63n1244_006:0456c24": "白常住罰。○年月日○住持(某甲)重錄(實貼下院)。",
    "X63n1244_006:0457a01": "證義曰。下院路隔稍遠。同其艱辛。雖未廣納眾賢。",
    "X63n1244_006:0457a02": "實乃大小一體。或曰。下院既充執作。心無二用。清",
    "X63n1244_006:0457a03": "規中令其熏修。何謂也。答曰。若以靜坐默觀為是。",
    "X63n1244_006:0457a04": "舉止執作為非者。未免觸途成滯。雲棲崇行錄云。",
    "X63n1244_006:0457a05": "宋圓照本禪師。參永安昇。昇道崇重。衲子歸者如",
    "X63n1244_006:0457a06": "雲。本。敝衣垢面。操并曰。典炊爨以給之。夜則入室",
    "X63n1244_006:0457a07": "參道。昇曰。頭陀荷眾良苦。亦疲勞乎。本曰。若捨一",
    "X63n1244_006:0457a08": "法。不名滿足菩提。必欲此生親證。豈敢言勞。蓮池",
    "X63n1244_006:0457a09": "師云。掌眾務。而不礙商量古今。典炊爨而不妨入",
    "X63n1244_006:0457a10": "室參道。今沙門袖手受供。曰。吾辦道者也彼行務",
    "X63n1244_006:0457a11": "者也。是何其與古異也。故道日衰矣。○(以上第八寮竟)。",
    "X63n1244_006:0457a12": "寮元(前之各寮列執。各附序執後。今此一科。不涉諸寮故另列於此)",
    "X63n1244_006:0457a13": "古者掌眾寮之經文什物。茶湯柴炭。請給供需。洒掃",
    "X63n1244_006:0457a14": "浣濯。剃髮椸巾之類。今則。專主旦過堂。(亦名雲水堂)凡客",
    "X63n1244_006:0457a15": "師到。以禮相接。一東一西送單。指示客師規約。常住",
    "X63n1244_006:0457a16": "道風。住人臧否。皆在寮元。須擇老參修行者為之。",
    "X63n1244_006:0457a17": "附旦過堂規(即雲水。堂凡十三條)",
    "X63n1244_006:0457a18": "者裏放得下。不妨當處知歸。明日又担去。依舊石頭",
    "X63n1244_006:0457a19": "路滑。暫投一宿。賓主歷然。入眾三飡。精粗須辦。溪山",
    "X63n1244_006:0457a20": "各異。終非究竟因緣。雲月雖同。未是到家消息。個中",
    "X63n1244_006:0457a21": "不了。寸香聊供同參。白業兼修。二課切須共到。可住",
    "X63n1244_006:0457a22": "即住。慎勿虗延。欲行便行。毋勞擬議。須知負笈擔簦。",
    "X63n1244_006:0457a23": "為明己事。勿以形勞而少安。勿以力倦而多懈。雲堂",
    "X63n1244_006:0457a24": "禪堂。要具規模無二。自心自性。何妨隨處提撕。所有",
    "X63n1244_006:0457b01": "規條。謹列於左。本堂安單。一東一西。凡課誦坐",
    "X63n1244_006:0457b02": "香止靜等。並隨禪堂規式。早午二時板香。晚間四枝",
    "X63n1244_006:0457b03": "香開大靜後放參。違者罰。日逐祇圖在外閑遊者罰。",
    "X63n1244_006:0457b04": "睡眠時談笑者罰。近午到。午飯隨眾。近晚到。晚",
    "X63n1244_006:0457b05": "粥隨眾。時過始到。補吃。晚到一宿。次日午飯即行。天",
    "X63n1244_006:0457b06": "雨待雨止。有病待病愈。輿疾至者。審其來歷分",
    "X63n1244_006:0457b07": "明。方納。即寫板帳。另簿記。眾中有不守清規者。",
    "X63n1244_006:0457b08": "寮元善勸。不聽。即白眾查明。跪香。不服者白客堂遷",
    "X63n1244_006:0457b09": "單。若不白眾。徑自亂嚷。亂罵者罰。亂打者重罰。",
    "X63n1244_006:0457b10": "本堂香燈師。照應客師茶水。如無寮元。即為帶管。",
    "X63n1244_006:0457b11": "隨喜出外。久不歸堂者罰。聞普梆。不隨眾出",
    "X63n1244_006:0457b12": "坡者罰。威儀不整肅者罰。吃烟者罰。(新增)吃",
    "X63n1244_006:0457b13": "酒者出院。議論諸方知識長短好惡者罰。好逞",
    "X63n1244_006:0457b14": "機鋒者罰。過堂上殿。不搭衣者罰(除未受戒)。若去",
    "X63n1244_006:0457b15": "時。察眾中有單身老弱可虞者。白客堂方便護送。",
    "X63n1244_006:0457b16": "遇有來踪詭異。言辭閃爍人。即須縱細查問。恐有",
    "X63n1244_006:0457b17": "匪徒托跡。致啟禍端。顢頇失察者罰。○年月日○住",
    "X63n1244_006:0457b18": "持(某甲)重錄。",
    "X63n1244_006:0457b19": "證義曰。十方衲子。有依止行脚兩種。依止者。棲以",
    "X63n1244_006:0457b20": "禪堂。行脚者。安置雲水。其中有明徹大事。隨緣行",
    "X63n1244_006:0457b21": "脚者。有己事未明尋師訪友者。有機緣不對。另參",
    "X63n1244_006:0457b22": "知識者。有朝山進香。隨喜結緣者。有性喜雲遊。不",
    "X63n1244_006:0457b23": "專為道者。既到此地。總須接待。充寮元者。當盡心",
    "X63n1244_006:0457b24": "照應。所謂有緣共住。理合和平寬厚。方能接度同",
    "X63n1244_006:0457c01": "參。如果真為生死。發心辦道者。領向客堂討單。客",
    "X63n1244_006:0457c02": "堂即通白住持。送入禪堂。或餘寮盖叢林與衰。唯",
    "X63n1244_006:0457c03": "在得人。則六和共住。外無間言。至於堂名旦過者。",
    "X63n1244_006:0457c04": "取其晚到二宿。次日午飯即行之意。今改名為雲",
    "X63n1244_006:0457c05": "水者。則取其去留無定之象也。",
    "X63n1244_006:0457c06": "閒住(即空住寮房。無執事之閒僧。乃耆舊之人。耆則老年。舊則曾久充執事。有功常住者也)。須",
    "X63n1244_006:0457c07": "全坡(老年則免)。凡課誦隨眾。若進堂坐香。照堂規行。齋堂",
    "X63n1244_006:0457c08": "受食。及課誦繞佛。在禪堂執事後。無事不得亂闖。葢",
    "X63n1244_006:0457c09": "古之叢林。無單寮獨榻。故此寮房。只許年老無歸。或",
    "X63n1244_006:0457c10": "久充執事。而力疲告退者居之。然亦必閱藏念佛禮",
    "X63n1244_006:0457c11": "拜者方准。否則不准也。",
    "X63n1244_006:0457c12": "證義曰。僧護經云。汝見第一肉[土*瓦]者。迦葉佛時。是",
    "X63n1244_006:0457c13": "眾僧上座。不能禪誦。不持戒律。飽食熟睡。但能論",
    "X63n1244_006:0457c14": "說無益之語。精餚供養。在先飲食。以是因緣。入地",
    "X63n1244_006:0457c15": "獄中。作大肉[土*瓦]。火燒受苦。至今不息。",
    "X63n1244_006:0457c16": "附耆舊堂規(耆舊。與耆宿異。舊。乃年老久住之人。宿。是長老有德之類)",
    "X63n1244_006:0457c17": "叢林耆舊堂者。古之東堂也。(俗呼老堂)凡進此堂。須生慚",
    "X63n1244_006:0457c18": "愧。當想此身。目暗耳聾。髮白面皺。背傴腰曲。骨痛筋",
    "X63n1244_006:0457c19": "攣。步履龍鍾。精神昏塞。故知此身不久。必赴死門。前",
    "X63n1244_006:0457c20": "路茫茫。畢竟何往。若果己事成辦。何勞多言。其或未",
    "X63n1244_006:0457c21": "然。守規念佛。年滿七十。在寺慎修無過者。方可",
    "X63n1244_006:0457c22": "送入。八十者量處。九十者不論(量處者隨宜。不論者徑送)。老",
    "X63n1244_006:0457c23": "人所需湯藥飲食等。庫頭。飯頭。典座。執吝不與者罰",
    "X63n1244_006:0457c24": "實不該與。對眾辯明。若私意厚薄。不公者罰。老",
    "X63n1244_006:0458a01": "人無齒。若生硬不能隨眾。宜另與軟熟食物。老",
    "X63n1244_006:0458a02": "人衰頺。早課來否不論。晚課隨眾。不到者罰。八十者",
    "X63n1244_006:0458a03": "量處。九十者徑免。在堂中屢屢諍嚷。及外遊生",
    "X63n1244_006:0458a04": "事者出堂。老堂香燈。較別處為辛苦。除點燈打",
    "X63n1244_006:0458a05": "水。洒掃浣濯。更加扶老煎藥等事。故須精壯力徤。發",
    "X63n1244_006:0458a06": "心事老者充之。既充而怠惰偷安者罰。○年月日○",
    "X63n1244_006:0458a07": "住持(某甲)重錄(以上第九寮竟)。",
    "X63n1244_006:0458a08": "證義曰。耆宿。德高臘。長之稱也。此處只可稱耆舊",
    "X63n1244_006:0458a09": "唯臘。長耳。毗尼母論云。從無夏至九夏名下座。十",
    "X63n1244_006:0458a10": "夏至十九夏。稱中座。二十夏至四十夏。號上座。五",
    "X63n1244_006:0458a11": "十夏以上。僧眾所尊。總稱耆舊。此依受戒年次論",
    "X63n1244_006:0458a12": "准二十歲方受戒。故年七十。耆舊位也然叢林之",
    "X63n1244_006:0458a13": "設。原為老病。禪林寶訓中。高菴云。貧道嘗閱藏教。",
    "X63n1244_006:0458a14": "諦審佛意。不許比丘坐受無功之食生懶惰心。起",
    "X63n1244_006:0458a15": "吾我見。每晨持鉢乞食。不擇貴賤。均可植福。後稱",
    "X63n1244_006:0458a16": "常住。本為老病不能行乞者設非少壯可得而食。",
    "X63n1244_006:0458a17": "逮佛滅後。至我中國。推能者為之。即收供也。所得",
    "X63n1244_006:0458a18": "利養。聚為招提。以安廣眾。今聞數剎住持。不識因",
    "X63n1244_006:0458a19": "果。不安老病背戾佛旨。削弱法門。苟不住院。老將",
    "X63n1244_006:0458a20": "安歸。昔世尊在日。或不赴請。遍巡僧房。看視老病。",
    "X63n1244_006:0458a21": "一一致問。仍勸比丘。遞相恭敬云云。此即慰老病",
    "X63n1244_006:0458a22": "楷模。",
    "X63n1244_006:0458a23": "殿主早四板供淨水。焚香。聽大鐘完。點燭開梆供粥。",
    "X63n1244_006:0458a24": "鳴磬三下。粥罷拂拭塵埃。嚴潔几案。洒掃佛殿。及廊",
    "X63n1244_006:0458b01": "下丹墀。香客香燭有餘留備課誦應用不得私賣私",
    "X63n1244_006:0458b02": "送。午梆供飯。晚點琉璃。朔望及節日早課。預送鐺鈸",
    "X63n1244_006:0458b03": "小鼓在殿。凡上供取供回供。有經懺到衣鉢寮領莊",
    "X63n1244_006:0458b04": "嚴法器。一一點明。舖設整齊。小心照管燈燭。經懺畢",
    "X63n1244_006:0458b05": "一一點明。交還原處。出半坡。佛聖像半月一拂拭。一",
    "X63n1244_006:0458b06": "年一浴。依浴佛規見前。若帶鐘頭見下第九法器說。",
    "X63n1244_006:0458b07": "○法堂香燈打掃法堂。內外潔淨。住持行禮舖蒲團",
    "X63n1244_006:0458b08": "早晚。焚香然燈。晚點兩廊路燈。開大靜熄。早晨四板",
    "X63n1244_006:0458b09": "點。天明熄。遇上堂。掌擂大鼓。坡事半坡。隨眾過堂課",
    "X63n1244_006:0458b10": "誦。○藏樓香燈早晚焚香然燈。打茶水。洒掃。看閱藏",
    "X63n1244_006:0458b11": "諸師行李。吃二堂。遇上堂。鳴大鐘凡上供。取供回供",
    "X63n1244_006:0458b12": "餘與法堂香燈同。○內塔主唯管佛塔香火洒掃等",
    "X63n1244_006:0458b13": "事。隨眾上殿過堂。有薰塔者。一切料理。無佛塔處無",
    "X63n1244_006:0458b14": "此執。○外塔主打掃一切祖塔。及時拔草。晨昏勤事",
    "X63n1244_006:0458b15": "香火。凡清明等上供。例與前諸香燈同。凡亡僧入塔。",
    "X63n1244_006:0458b16": "料理如法。倘外方入塔。須白客堂而行。若受私禮而",
    "X63n1244_006:0458b17": "偷入者罰。○祖堂(即賢者寮)香燈每晚定香止靜等事。與",
    "X63n1244_006:0458b18": "禪堂同餘與藏樓香燈同。○(餘處香燈。事雖各異。然燈燒香。禮敬皆同。早晚",
    "X63n1244_006:0458b19": "焚香。潄口洗手。次誦爐香乍爇香讚已。接誦呪曰)唵。什筏栗多末你。阿鉢羅",
    "X63n1244_006:0458b20": "句吒。蘇破囉尼。毗迦知。虎[合*牛]。(三遍。次誦献香呪曰)唵。薩婆怛他",
    "X63n1244_006:0458b21": "揭多。杜婆。布闍瞋伽。三慕達囉。窣癹囉拏。三末曳。[合*牛]。",
    "X63n1244_006:0458b22": "(三遍。敬香誦呪。想此香雲。遍滿十方佛剎。一切聖賢。咸起。護念。所謂爐香乍爇法界蒙熏。諸佛海會悉遙聞。隨",
    "X63n1244_006:0458b23": "處結祥雲。誠意方應。諸佛現全身。若先然燈。或焚燭。當誦献燈呪曰)唵。薩婆怛他揭多。",
    "X63n1244_006:0458b24": "你婆。布闍瞑伽。三慕達囉。窣癹囉拏三末曳[合*牛](三遍敬油",
    "X63n1244_006:0458c01": "燈。或燈燭。亦誦呪想起燈雲。至各聖賢之前。所謂玉燭乍輝法界普光。誦此三呪。則然香焚燭。能滅罪消灾。增",
    "X63n1244_006:0458c02": "福無量。若不誦呪觀想。又無誠心。雖焚香燭。恐三寶天神。亦不受矣)。",
    "X63n1244_006:0458c03": "證義曰。殿主。為眾香燈之首領。代眾僧勤事佛陀",
    "X63n1244_006:0458c04": "者也。餘處香燈。義亦同此。香花燈塗果樂。六種供",
    "X63n1244_006:0458c05": "養中。以香燈為名者。五濁穢世。臭不可聞。當夜暗",
    "X63n1244_006:0458c06": "時。黑不可見。欲求三寶天神。常居於此。護念我等。",
    "X63n1244_006:0458c07": "故常焚妙香。以解其穢。遇暗然燈。以明其物。使無",
    "X63n1244_006:0458c08": "臭暗之障。而成微妙之香。光明之臺。此香燈之義",
    "X63n1244_006:0458c09": "也。故此執。全在心誠。方成敬獻所謂香從心生。心",
    "X63n1244_006:0458c10": "由香達。不居三際。可遍十方。燈照佛慧照心。易明",
    "X63n1244_006:0458c11": "至理。又必賴誦呪心想而成。方盡敬獻。乃充香燈",
    "X63n1244_006:0458c12": "之大要也。此不獨香燈為然。一切人皆宜如是。不",
    "X63n1244_006:0458c13": "但三寶如斯。凡敬天神皆宜如斯。金光明經四天",
    "X63n1244_006:0458c14": "王品云。是妙香氣。於一念頃。即至我等諸天宮。其",
    "X63n1244_006:0458c15": "香即時變成香葢。其香微妙。金色晃耀。照我等宮。",
    "X63n1244_006:0458c16": "釋宮。梵宮。乃至諸佛世界。於諸佛上。虗空之中。亦",
    "X63n1244_006:0458c17": "成香葢。金光普照。亦復如是。華嚴經賢首品云。又",
    "X63n1244_006:0458c18": "放光明香莊嚴。種種妙香集為帳。普散十方諸國",
    "X63n1244_006:0458c19": "土。供養一切大德尊。又放光明未香嚴種種未香",
    "X63n1244_006:0458c20": "聚為帳。普散十方諸國土。供養一切大德尊。據此",
    "X63n1244_006:0458c21": "全賴誠心觀想。以為供養。則一瓣香。遍滿十方。成",
    "X63n1244_006:0458c22": "光明毫。奏天音樂。焚天寶香。呈天餚饍設天寶衣。",
    "X63n1244_006:0458c23": "演大法義。一一互遍。彼彼無礙。唯誠心觀想所成",
    "X63n1244_006:0458c24": "如是朝夕進香。如是朝夕課誦。如是念誦禮拜。如",
    "X63n1244_006:0459a01": "是懺悔求願。則三寶天神。感應如響。是以每日。恒",
    "X63n1244_006:0459a02": "用香花燈水。朝夕承事。當極誠敬。其所得福報不",
    "X63n1244_006:0459a03": "可思議。又凡誠心然燈。以感勝報者。如闍王受決",
    "X63n1244_006:0459a04": "經云。王請佛飯已。曰。更復何宜。耆婆言。唯宜燃燈。",
    "X63n1244_006:0459a05": "王敕具百斛麻油膏。從宮然至祇洹。時窮母感激。",
    "X63n1244_006:0459a06": "乞得兩錢買油。主曰。母大貧。何不買食。母曰。今見",
    "X63n1244_006:0459a07": "王作大功德。雖實貧窮。欲燃一燈。作後世本。主嘉",
    "X63n1244_006:0459a08": "益三合。凡得五合。計不足半夕。誓言。若我後世得",
    "X63n1244_006:0459a09": "道如佛。膏當通夕。光明不消。明旦。目連以次滅燈。",
    "X63n1244_006:0459a10": "母一燈三滅不盡。乃以威神。引隨嵐風吹燈。燈更",
    "X63n1244_006:0459a11": "熾盛。佛告目連。此當來佛光明。非汝威神所滅。此",
    "X63n1244_006:0459a12": "母宿命。務以經法。未暇脩檀。故今貧窮。却後三十",
    "X63n1244_006:0459a13": "劫。當得作佛。號須彌燈光如來。又施燈功德經云。",
    "X63n1244_006:0459a14": "若人於佛塔廟。施燈明已。臨終得三種明。一者。臨",
    "X63n1244_006:0459a15": "終時。先所作福悉皆現前。憶念不失。心生踊悅。二",
    "X63n1244_006:0459a16": "者。因此便能念佛。能行布施。得欣喜心。無有死苦。",
    "X63n1244_006:0459a17": "三者。因此便得念法之心。又臨終時。更得四種光",
    "X63n1244_006:0459a18": "明。一見日出。二見月出。三見諸天。四見佛坐菩提",
    "X63n1244_006:0459a19": "樹。及見自身。合掌敬佛。見四種已。便生三十三天。",
    "X63n1244_006:0459a20": "華嚴賢首品云。又放光明名照曜。映蔽一切諸天",
    "X63n1244_006:0459a21": "光。所有暗障靡不除。普為眾生作饒益。此光覺悟",
    "X63n1244_006:0459a22": "一切眾。令執燈明供養佛。以燈供養諸佛故。得成",
    "X63n1244_006:0459a23": "世中無上燈。據此。香燈一執。速能成就無量功德。",
    "X63n1244_006:0459a24": "巡照有日夜之別。日巡是序執。正管常住雜事。相帮",
    "X63n1244_006:0459b01": "僧值。不時勤催各處打掃潔淨。不許僧眾在山門外",
    "X63n1244_006:0459b02": "遊戲。凡官長至。預白客堂。隨吃二堂。○夜巡是列執。",
    "X63n1244_006:0459b03": "日暮定香。候香到鳴三板。送茶房燈。開水好。鳴四板。",
    "X63n1244_006:0459b04": "點厨房燈。停一寸香。五板。定香須準。如遲早失時者。",
    "X63n1244_006:0459b05": "早粥過堂時。罰跪齋堂。日課。聞大鐘三下。打催板。普",
    "X63n1244_006:0459b06": "佛亦然。晚課。聞禪堂報鐘三下。打催板。課誦隨眾上",
    "X63n1244_006:0459b07": "殿。晚開大靜後。打催板一轉。暇時仍帮殿主作事。若",
    "X63n1244_006:0459b08": "帶鼓頭。見下第九法器章說。○打掃每日洒掃上下",
    "X63n1244_006:0459b09": "東西內外路道。及前後廊廡丹墀。俱要拔草潔淨。兼",
    "X63n1244_006:0459b10": "帶天王殿香燈之事(以上第十寮竟)。",
    "X63n1244_006:0459b11": "證義曰。根本部律云。給孤長者。每於晨朝。往逝多",
    "X63n1244_006:0459b12": "林掃地禮佛異日。長者他緣。不遑入寺。世尊見地",
    "X63n1244_006:0459b13": "不淨。即自掃地。特舍利子等。悉皆掃地。遍掃除已。",
    "X63n1244_006:0459b14": "入堂共坐。佛告諸苾蒭。凡掃地有五勝利。一因地",
    "X63n1244_006:0459b15": "掃自心清淨。二他見地無塵垢。令他心淨。三諸天",
    "X63n1244_006:0459b16": "歡喜。地淨無塵。即去憍慢塵也四植端正業。調伏",
    "X63n1244_006:0459b17": "心故。五因掃寺地。功德增長。命終之後。當生天上。",
    "X63n1244_006:0459b18": "禪林寶訓云。入寺路徑開闢。廊廡脩整。以此知其",
    "X63n1244_006:0459b19": "為好長老也。",
    "X63n1244_006:0459b20": "請兩序執(請列執。不用此禮)",
    "X63n1244_006:0459b21": "凡請序執。預日客堂與維那。開眾僧名冊。及各所宜。",
    "X63n1244_006:0459b22": "呈住持閱。住持若許。即留維那知客。另差侍者請悅",
    "X63n1244_006:0459b23": "眾。同受執之師。進方丈。行禮已。命坐。敘話。量才安執",
    "X63n1244_006:0459b24": "取其所宜。次日早粥過堂。齋堂內念供。請執事。送位。",
    "X63n1244_006:0459c01": "(四班首。及監院。都監。副寺。住持送位。其餘知客送位)預先掛牌。(牌云)奉和尚命。請",
    "X63n1244_006:0459c02": "某甲師。為某某執事(云云)　二板後。鳴序板。新請序",
    "X63n1244_006:0459c03": "執。搭衣。持具。舊執不搭衣。齊到客堂。知客即依次宣",
    "X63n1244_006:0459c04": "執單。(云云)宣畢。白眾云。恭喜諸位師傳普禮一拜。舊",
    "X63n1244_006:0459c05": "執先到方丈。兩邊站班。次知客領新執到方丈。前云。",
    "X63n1244_006:0459c06": "新請執事展具。頂禮和尚。三禮畢。新執退廊下。舊執",
    "X63n1244_006:0459c07": "出位。向座排班。舊執首眾云。頂禮和尚。禮畢。住持云。",
    "X63n1244_006:0459c08": "參堂。舊執先至堂兩邊站班。知客鳴報板三下。云。新",
    "X63n1244_006:0459c09": "請執事師。參堂行禮。(乃至)禮圓。四班首住持送位已。",
    "X63n1244_006:0459c10": "(住持即退出)其餘維那接具。依次照執送位。一一送畢。維",
    "X63n1244_006:0459c11": "那云。恭喜諸位師傅。一拜。拜畢。各照本位調單。次第",
    "X63n1244_006:0459c12": "而坐。是日晚課。大殿送蒲團位。送寮。課畢。維那云。新",
    "X63n1244_006:0459c13": "請執事師。出位行禮。禮畢。班首秉拂見下。(云云)維那",
    "X63n1244_006:0459c14": "云。新請執事師。上祖堂禮祖。(不鳴鐘)次上方丈。禮畢。知",
    "X63n1244_006:0459c15": "客領新執巡寮鳴引磬云。新請眾執事師巡寮。問訊",
    "X63n1244_006:0459c16": "某某師。乃至巡畢。各回已。客堂鳴序板。眾集看單。回",
    "X63n1244_006:0459c17": "堂。方丈請茶。茶畢。回堂。依位坐香。將到止淨前。散香",
    "X63n1244_006:0459c18": "坐畢維那云。新請執事師。出位行十方禮。若係班首。",
    "X63n1244_006:0459c19": "則行禮時。諸序執應下單。在本位立。獨清眾。不隨諸",
    "X63n1244_006:0459c20": "執還禮因此禮。葢為序執而設也。禮畢。維那復云。兩",
    "X63n1244_006:0459c21": "序師傅代諸位師傅看單。(白已)維那同眾執。看本堂單。",
    "X63n1244_006:0459c22": "東西各一拜。禮畢。各照本位坐止靜。○所請執事。堂",
    "X63n1244_006:0459c23": "內貼單者。進堂行禮。若侍寮只記錄參堂。影堂侍者",
    "X63n1244_006:0459c24": "雖貼單。而不參堂。又如都監監院。知客等。俱不參堂。",
    "X63n1244_006:0460a01": "○凡安列執。監院。維那。知客。侍者。其四人同送進寮。",
    "X63n1244_006:0460a02": "送單已。客堂請新執茶飯。○又四班首名聖執。佛世",
    "X63n1244_006:0460a03": "文殊普賢等。皆為輔弼故。監院知客維那等。名賢執。",
    "X63n1244_006:0460a04": "佛世一切賢聖皆為故。書記。侍寮。典座等。名能執。能",
    "X63n1244_006:0460a05": "辦世出世間諸佛事故。是等皆須力竭為人。推心護",
    "X63n1244_006:0460a06": "眾。彼此互益。不負所執矣。",
    "X63n1244_006:0460a07": "證義曰。叢林充執。佛法不通。難調慧命。世法不諳。",
    "X63n1244_006:0460a08": "難理常住。故要恰當。然後為美。大凡選執。如初到",
    "X63n1244_006:0460a09": "客師。不能深知其人。可安為兩序閒執。日久自見",
    "X63n1244_006:0460a10": "底裏。知之無疑。方可重託。至受執之人。唯當勉盡",
    "X63n1244_006:0460a11": "己執。不可畏難推諉。三寶地果能盡心竭力。不愁",
    "X63n1244_006:0460a12": "無好處也。摭古云。雲峯悅禪師。初到大愚。入室請",
    "X63n1244_006:0460a13": "開示。愚令作街坊化主。化訖。又以雪寒令為眾乞",
    "X63n1244_006:0460a14": "炭。師亦順命。事罷。岩復以堂司缺人。今以煩汝。師",
    "X63n1244_006:0460a15": "黽勉受之。偶坐後架。桶箍忽散。自架墮落。忽開悟",
    "X63n1244_006:0460a16": "頓見岩用處之妙。披衣入室。岩笑曰。維那且喜。師",
    "X63n1244_006:0460a17": "再拜不及吐一辭而出。噫。易三執而桶底脫。執豈",
    "X63n1244_006:0460a18": "負汝耶。",
    "X63n1244_006:0460a19": "班首秉拂(分二)一新請受執",
    "X63n1244_006:0460a20": "首座叢林標榜。人天眼目。坐禪領眾。提唱宗風。其人",
    "X63n1244_006:0460a21": "難得。凡請首執。住持預日齋堂表眾云。(今有某甲大",
    "X63n1244_006:0460a22": "師)。(或某和尚)才德兼備。(眾所推服。知見高明。慧命所寄。佇",
    "X63n1244_006:0460a23": "俟法雨普沾。少刻。大眾師恭請。伏望悲允)。午後二板",
    "X63n1244_006:0460a24": "鳴寮板。眾集。客堂恭請。(請儀見前)請畢。上方丈。禮畢參堂。",
    "X63n1244_006:0460b01": "住持送位。眾禮畢。送寮。是晚課時。侍者傳秉拂牌。牌",
    "X63n1244_006:0460b02": "右上貼紅簽。(簽上寫云)請某首座和尚。(或稱大師。餘執隨改)住持命",
    "X63n1244_006:0460b03": "侍寮傳爐。紅衣。拄杖。到首座寮。課畢。首座搭衣。侍者",
    "X63n1244_006:0460b04": "執杖隨後。維那云。(迎請首座師)。鳴引磬。迎至座前。首",
    "X63n1244_006:0460b05": "座行禮。禮圓登座。侍者侍立兩傍。維那舉贊首座拈",
    "X63n1244_006:0460b06": "香畢。維那云。(頂禮首座師)。師云。(不消)即止。說法竟。維",
    "X63n1244_006:0460b07": "那云。(頂禮首座師)。禮畢下座。眾送歸寮。辭送即止。首",
    "X63n1244_006:0460b08": "座上方丈。禮住持。呈稿已。謝侍者一拜。方丈待茶。記",
    "X63n1244_006:0460b09": "錄寫法語牌懸掛。次日首座出己資。請庫房設煎點",
    "X63n1244_006:0460b10": "供眾。(若首座淡薄。常住代資)凡朔望及時節。先禮住持。次禮首",
    "X63n1244_006:0460b11": "座。或新請班首。受執秉拂。儀同此。課畢在大殿設平",
    "X63n1244_006:0460b12": "座香案為異。",
    "X63n1244_006:0460b13": "二八節奉命",
    "X63n1244_006:0460b14": "若四時八節。請班首秉拂者。預日住持命都監。知客。",
    "X63n1244_006:0460b15": "侍者往某班首寮請。明日上午。為眾秉拂。正日早粥",
    "X63n1244_006:0460b16": "二板後。都監等。賚牌拂。再至彼寮。都監敬香。與眾作",
    "X63n1244_006:0460b17": "禮已。侍者白云。方丈和尚慈命。令某等謹賚牌拂。專",
    "X63n1244_006:0460b18": "此拜請。即午為眾秉拂。班首即同侍者上方丈。禮座。",
    "X63n1244_006:0460b19": "受命已。復酬禮眾執。即回寮。使本寮行者掛牌。法堂",
    "X63n1244_006:0460b20": "正中設平座。又另設一座在左邊上首。為方丈位。時",
    "X63n1244_006:0460b21": "至。鳴鐘三下。都監執香。同兩序至寮。一觸禮。迎至法",
    "X63n1244_006:0460b22": "堂。班首行十方問訊禮。復至方丈位前一觸禮。轉身",
    "X63n1244_006:0460b23": "登座。都監上香。大眾一觸禮。班首不酬禮。燒香侍者",
    "X63n1244_006:0460b24": "上香。若十方名德為班首。方丈至秉拂座前問訊。秉",
    "X63n1244_006:0460c01": "拂人起身側立。仍復座云。侍者請和尚趺坐。說已就",
    "X63n1244_006:0460c02": "坐。悅眾鳴引磬三陣。乃至說法畢下座。復至方丈位",
    "X63n1244_006:0460c03": "前一觸禮。(即禮兩序及侍者。兩序送班首歸寮)辭送即止。班首上方丈",
    "X63n1244_006:0460c04": "謝秉拂。回寮。都監令庫司。送茶菓一桌至彼寮。是日",
    "X63n1244_006:0460c05": "客堂。請秉拂班首。用客飯一日。即晚二板。方丈待秉",
    "X63n1244_006:0460c06": "拂茶。",
    "X63n1244_006:0460c07": "證義曰。首座古稱頭首。亦號座元。或請名德。須稱",
    "X63n1244_006:0460c08": "和尚。或是法嗣。應呼大師。山菴雜錄云。饒州永福",
    "X63n1244_006:0460c09": "寺。浩靈江為首座秉拂。僧問。進一步時如何。答。撞",
    "X63n1244_006:0460c10": "墻撞壁。問。退一步時如何。答。墮坑落壍。問。不進不",
    "X63n1244_006:0460c11": "退時如何。答。立地死漢。或曰。首座答三轉語。盡赴",
    "X63n1244_006:0460c12": "來機。好。住持古林曰。好在什麼處。不見道。一句合",
    "X63n1244_006:0460c13": "頭語。萬劫繫驢橛。雖然。切不得便恁麼。又翔鳳山。",
    "X63n1244_006:0460c14": "湛天淵為首座秉拂云。翔鳳山前。行看白雲。乍舒",
    "X63n1244_006:0460c15": "乍捲。禺泉亭上。坐聽流水。或抑或揚。眼處作耳處",
    "X63n1244_006:0460c16": "佛事。耳處作眼處佛事。便見非唯觀世音。我亦從",
    "X63n1244_006:0460c17": "中證。住持一源曰。有便見二字。是與別人說話。無",
    "X63n1244_006:0460c18": "此二字。方是自家說話。天淵云。還丹一粒。點鐵成",
    "X63n1244_006:0460c19": "金。堂頭之語也。觀此二則秉拂。住持與秉拂人。點",
    "X63n1244_006:0460c20": "撿贊美。互相舉揚。毫無諛諂。貢高之意。是秉拂之",
    "X63n1244_006:0460c21": "芳規也。",
    "X63n1244_006:0460c22": "請齋茶",
    "X63n1244_006:0460c23": "凡方丈請齋。(或請茶)堂中首眾預表堂云。今日方丈和",
    "X63n1244_006:0460c24": "尚請齋。(或請茶)(諸師各具威儀)。外諸寮執事。集至客堂。",
    "X63n1244_006:0461a01": "候侍者請。會齊堂師。照執次序。同上方丈排立。住持",
    "X63n1244_006:0461a02": "臨座。維那云。(大眾師頂禮和尚)。禮畢。分次序座。各具",
    "X63n1244_006:0461a03": "威儀。勿得言語。杯盤碗箸。不得作聲。齋畢。(或茶畢)若住",
    "X63n1244_006:0461a04": "持有說。聽畢。一齊起立出位。向上排立。維那云。(大眾",
    "X63n1244_006:0461a05": "師禮謝和尚)。禮畢。各回本處。又兩序。為內外綱維。大",
    "X63n1244_006:0461a06": "眾領袖。互相體重。綱領振矣。凡結制。解制。冬至。除夕。",
    "X63n1244_006:0461a07": "元旦等。大節。住持當請方丈齋。及犒勞兩序新舊茶",
    "X63n1244_006:0461a08": "湯。點菓五色。凡退執隔一期者不預。一表常住禮。一",
    "X63n1244_006:0461a09": "表酬勞也。其餘諸小犒勞。有功必酬。須隨意合宜而",
    "X63n1244_006:0461a10": "已。其外單列執犒勞俱在客堂。或隨其本寮。若果真",
    "X63n1244_006:0461a11": "淡薄。有真道心者。雖清眾外單。亦須另眼犒勞衣物。",
    "X63n1244_006:0461a12": "使其一心脩行。不致起妄念也。",
    "X63n1244_006:0461a13": "證義曰。方丈請齋請茶。事非一端。此只言節序普",
    "X63n1244_006:0461a14": "請序執之規也。或新安單。或新請執。或別有事。均",
    "X63n1244_006:0461a15": "有齋茶之設。大約住持之待眾也。慎以擇之。誠以",
    "X63n1244_006:0461a16": "推之。各執之匡主也。忠以襄之。和以商之。即有意",
    "X63n1244_006:0461a17": "見不同。總以理長則就。唯冀利益於常住而已。",
    "X63n1244_006:0461a18": "兩序辭執",
    "X63n1244_006:0461a19": "凡兩序。有辭執者。午後先上方丈。作禮辭執。至晚。參",
    "X63n1244_006:0461a20": "堂。列執。期滿要退到客堂辭執。不上方丈。亦不參堂。",
    "X63n1244_006:0461a21": "堂內清眾告假。在維那前先辭。維那允。午後到方丈。",
    "X63n1244_006:0461a22": "及客堂禮辭。至晚參堂。今多改在晚課畢。告假。次日",
    "X63n1244_006:0461a23": "起單行。清眾一齋。客堂茶飯。序執。方丈茶飯。茶飯畢",
    "X63n1244_006:0461a24": "候送。至期滿告假。還伊進堂香信。以作路費。",
    "X63n1244_006:0461b01": "證義曰。執事辭退。須看其人。如係可有可無之人。",
    "X63n1244_006:0461b02": "不妨聽其辭退。如其人為可靠之人。不應輕聽。葢",
    "X63n1244_006:0461b03": "人才難得。有關常住。往往因一人之去就。而常住",
    "X63n1244_006:0461b04": "之興衰隨之。正不妨委曲攀留。當以常住為重也。",
    "X63n1244_006:0461b05": "必其人實有不能不辭之勢。始聽之。",
    "X63n1244_006:0461b07": "百丈叢林清規證義記卷第六"
}