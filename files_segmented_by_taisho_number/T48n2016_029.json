{
    "T48n2016_029:0582b11": "29宗鏡錄卷第二十九",
    "T48n2016_029:0582b13": "慧日永明寺主智覺禪師延壽集",
    "T48n2016_029:0582b14": "夫既法輪遍一切處。無有間斷。常恒說者。云",
    "T48n2016_029:0582b15": "何更逐會結集。說處不同。如華嚴九會之文。",
    "T48n2016_029:0582b16": "法華三周之說。答。廣略不等。皆為對機。以",
    "T48n2016_029:0582b17": "一顯多。令入無盡。如華嚴指歸云。謂於一剎",
    "T48n2016_029:0582b18": "那中。則遍無盡之處。頓說如此無邊法海。問",
    "T48n2016_029:0582b19": "云。准此所說。說華嚴會總無了時。何容有此",
    "T48n2016_029:0582b20": "一部經教。答。為下劣眾生。於無盡說中。略取",
    "T48n2016_029:0582b21": "此等結集流通。故有此部。令其見聞。方便引",
    "T48n2016_029:0582b22": "入無際限中。如觀牖隙。見無際虛空。當知此",
    "T48n2016_029:0582b23": "中道理亦爾。視此一部。見無邊法海。故知若",
    "T48n2016_029:0582b24": "提綱撮要。一塵尚含法界。一字即演無邊。豈",
    "T48n2016_029:0582b25": "況九會三周之說乎。如是解者。則一時一切",
    "T48n2016_029:0582b26": "時。一說一切說。又問。若此多劫常恒說者。",
    "T48n2016_029:0582b27": "何故如來有涅槃耶。答。說此經佛本不涅槃。",
    "T48n2016_029:0582b28": "法界品中開栴檀塔。見三世佛無涅槃者。又",
    "T48n2016_029:0582b29": "以攝化儀之中。涅槃亦是說法攝生。與成道",
    "T48n2016_029:0582c01": "說法無差別故。復次。舍那佛常在華藏。恒時",
    "T48n2016_029:0582c02": "說法。元無涅槃。常住故。乃知出世涅槃。皆是",
    "T48n2016_029:0582c03": "眾生自見。諸佛本不出世。亦不涅槃故。入宗",
    "T48n2016_029:0582c04": "鏡中。自然二見俱絕。問。法唯心說者。云何",
    "T48n2016_029:0582c05": "教立五時。聽分四眾。答。諸佛無有色聲功",
    "T48n2016_029:0582c06": "德。唯有如如及如如智獨存。凡有見聞。皆是",
    "T48n2016_029:0582c07": "眾生自心影像。則說唯心說。聽唯心聽。離心",
    "T48n2016_029:0582c08": "之外。何處有法。如思益經云。梵天言。何故說",
    "T48n2016_029:0582c09": "不聽法者。乃為聽經。文殊言。眼耳鼻舌身",
    "T48n2016_029:0582c10": "意不漏。是聽法也。所以者何。於內六入。不",
    "T48n2016_029:0582c11": "漏色聲香味觸法。乃為聽經。乃至梵天問。得",
    "T48n2016_029:0582c12": "忍菩薩。汝等豈不聽是經耶。答。如我等聽。",
    "T48n2016_029:0582c13": "以不聽為聽。古德云。如來演出八辯洪音。聞",
    "T48n2016_029:0582c14": "者託起自心所現。如依狀貌。變起毫端。本質",
    "T48n2016_029:0582c15": "已無。影像如在。群賢結集。自隨見聞。依所聞",
    "T48n2016_029:0582c16": "見。結集自語。良以。離自心原。無有外境。離境",
    "T48n2016_029:0582c17": "亦無內心可得。諸傳法者。非授與他。但為勝",
    "T48n2016_029:0582c18": "緣。令自得法。自解未起。無以悟他。自解不從",
    "T48n2016_029:0582c19": "他來。他解寧非自起。是故結集及傳授者。皆",
    "T48n2016_029:0582c20": "得影像。不得本質。無有自心得他境故。是知",
    "T48n2016_029:0582c21": "結集。乃是自心所變之經。至傳授者。傳授自",
    "T48n2016_029:0582c22": "心所變之法。得影非質。思而可知。若能常善",
    "T48n2016_029:0582c23": "分別自心所現。能知一切外性非性。此人知",
    "T48n2016_029:0582c24": "見。可與佛同。所說之法。與佛無異。悟入自覺",
    "T48n2016_029:0582c25": "聖智樂故。寶性論偈云。天妙法鼓聲。依自業",
    "T48n2016_029:0582c26": "而有。諸佛說法者。眾生自業聞。如妙聲遠離。",
    "T48n2016_029:0582c27": "功用處身心。令一切眾生。離怖得寂靜。佛聲",
    "T48n2016_029:0582c28": "亦如是。離功用身心。令一切眾生。得證寂滅",
    "T48n2016_029:0582c29": "道。又偈云。譬如虛空中。雨八功德水。到鹹等",
    "T48n2016_029:0583a01": "住處。生種種異味。如來慈悲雲。雨八聖道",
    "T48n2016_029:0583a02": "水。到眾生心處。生種種解味。釋曰。如天鼓聲。",
    "T48n2016_029:0583a03": "應諸天所知之量。猶龍王雨。隨世間能感之",
    "T48n2016_029:0583a04": "緣。證自法而不同。成異味而有別。法亦如是。",
    "T48n2016_029:0583a05": "隨見差殊。於一乘而開出諸乘。從一法而分",
    "T48n2016_029:0583a06": "成多法。華嚴探玄記云。緣起唯心門者。此上",
    "T48n2016_029:0583a07": "一切差別教法。無不皆是唯心所顯。是故俱",
    "T48n2016_029:0583a08": "以唯識為體。然有二義。一本影相對。二說聽",
    "T48n2016_029:0583a09": "全收。初中通辯諸教。總有四句。一唯本無影。",
    "T48n2016_029:0583a10": "如小乘教。以無唯識義故。達摩多羅等諸論",
    "T48n2016_029:0583a11": "師。多立此義。二亦本亦影。如大乘始教。眾",
    "T48n2016_029:0583a12": "生心外佛有微妙色聲等法。由聞者善根增",
    "T48n2016_029:0583a13": "上緣力。擊佛利他種子為因。於佛智上。文義",
    "T48n2016_029:0583a14": "相生。為本性相教。由佛此教增上緣力。擊聞",
    "T48n2016_029:0583a15": "法者有流善根種子。聞者識上文義相生。為",
    "T48n2016_029:0583a16": "影像相教。三十唯識論頌云。展轉增上力。二",
    "T48n2016_029:0583a17": "識成決定。護法論師等。悉立此義。三唯影無",
    "T48n2016_029:0583a18": "本。如大乘終教。離眾生心。佛果無有色身音",
    "T48n2016_029:0583a19": "聲。事相功德。唯有如如及如如智。大悲大願。",
    "T48n2016_029:0583a20": "為增上緣。彼所化根熟眾生。心中顯佛色聲",
    "T48n2016_029:0583a21": "說法。是故聖教。唯是眾生心中影像。故經偈",
    "T48n2016_029:0583a22": "云。一切諸如來。無有說佛法。隨其所應化。而",
    "T48n2016_029:0583a23": "為演說法。又偈云。如來法身不思議。無色無",
    "T48n2016_029:0583a24": "相無倫匹。示現色像為眾生。十方受化靡不",
    "T48n2016_029:0583a25": "見。如是非一。龍軍。堅慧。諸論師等。並立此義。",
    "T48n2016_029:0583a26": "四非本非影。如頓教中。非直心外無佛色等。",
    "T48n2016_029:0583a27": "眾生心內所顯之佛。亦當相空。以唯是識。無",
    "T48n2016_029:0583a28": "別影故。色等性離。無所有故。一切無言。無言",
    "T48n2016_029:0583a29": "亦無故。是故聖教。即是無教之教。如經頌云。",
    "T48n2016_029:0583b01": "如來不出世。亦無有涅槃。又密嚴經。明佛",
    "T48n2016_029:0583b02": "常在法界。無出世等。龍樹等宗。多立此義。此",
    "T48n2016_029:0583b03": "有四說。總為一教。圓融無礙。皆不相妨。以各",
    "T48n2016_029:0583b04": "聖教從淺至深。攝眾生故。思之可見。第二說",
    "T48n2016_029:0583b05": "聽全收者。亦四句。一離佛心外無所化眾生。",
    "T48n2016_029:0583b06": "況所說教。是故唯是佛心所顯。此義云何。謂",
    "T48n2016_029:0583b07": "諸眾生無別自體。攬如來藏以成眾生。然此",
    "T48n2016_029:0583b08": "如來藏。即是智證為自體。是故眾生舉體。總",
    "T48n2016_029:0583b09": "在佛智心中。經頌云。諸佛悉了知。一切從心",
    "T48n2016_029:0583b10": "轉。又云。如來菩提身中。悉見一切眾生發菩",
    "T48n2016_029:0583b11": "提心成等正覺。乃至見一切眾生皆已寂滅。",
    "T48n2016_029:0583b12": "亦復如是。皆悉一性。以無性故。又頌云。三世",
    "T48n2016_029:0583b13": "一切劫。佛剎及諸法。諸根心心法。一切虛妄",
    "T48n2016_029:0583b14": "法。於一佛身中。此法皆悉顯。是故離佛心智。",
    "T48n2016_029:0583b15": "無一法可得。二總在眾生心中。以離眾生。無",
    "T48n2016_029:0583b16": "別佛德故。此義云何。謂佛證於眾生心中真",
    "T48n2016_029:0583b17": "如成佛。亦以始覺同本覺故。是故總在眾生",
    "T48n2016_029:0583b18": "心中。從體起用。應化身時。即是眾生心中",
    "T48n2016_029:0583b19": "真如用大。更無別佛。三隨一聖教全唯二心。",
    "T48n2016_029:0583b20": "以前二說不相離故。謂眾生心內佛。為佛心",
    "T48n2016_029:0583b21": "中眾生說法。佛心中眾生。聽眾生心中佛說",
    "T48n2016_029:0583b22": "法。如是全收。說聽無礙。是謂甚深唯識道理。",
    "T48n2016_029:0583b23": "四或彼聖教俱非二心。以兩俱形奪不並顯",
    "T48n2016_029:0583b24": "故。雙融二位無不泯故。謂佛心中眾生無聽",
    "T48n2016_029:0583b25": "者故。眾生心中佛無說者故。兩俱雙辯二相",
    "T48n2016_029:0583b26": "盡故。經云。夫說法者。無說無示。其聽法者。無",
    "T48n2016_029:0583b27": "聞無得。又經頌云。眾生所生不是生。亦無",
    "T48n2016_029:0583b28": "流轉生死中。又經頌云。如來不說法。亦不",
    "T48n2016_029:0583b29": "度眾生等。是故此四於一聖教圓融無礙。方",
    "T48n2016_029:0583c01": "為究竟。華嚴演義問云。生佛約體雖同。相用",
    "T48n2016_029:0583c02": "自別。豈得全同。釋云。從體起用。用不異體。體",
    "T48n2016_029:0583c03": "既眾生之體。用豈離於眾生。故依體起用。即",
    "T48n2016_029:0583c04": "是眾生心中真如用大。更無別佛。若爾。起信",
    "T48n2016_029:0583c05": "論中已有此義。何以獨明華嚴為別教耶。釋",
    "T48n2016_029:0583c06": "云。起信雖明始覺本覺不二體相用三大攸",
    "T48n2016_029:0583c07": "同。而是自心各各修證。不言生佛二互全收。",
    "T48n2016_029:0583c08": "是則用起信之文。成華嚴之義。又說聽全收。",
    "T48n2016_029:0583c09": "生佛相在者。略舉二喻。一者。如一明鏡。師弟",
    "T48n2016_029:0583c10": "同對說聽。以師取之。即是師鏡。弟子取之。是",
    "T48n2016_029:0583c11": "弟子鏡。鏡喻一心。師弟喻生佛。是謂弟子",
    "T48n2016_029:0583c12": "鏡中和尚。為和尚鏡中弟子說法。和尚鏡中",
    "T48n2016_029:0583c13": "弟子。聽弟子鏡中和尚說法。諸有知識。請詳",
    "T48n2016_029:0583c14": "斯喻。此喻猶恐未曉。又如水乳和同一處。而",
    "T48n2016_029:0583c15": "互為能和所和。且順說聽。以能和為說。所",
    "T48n2016_029:0583c16": "和為聽。且將水喻於佛。乳喻眾生。應言乳",
    "T48n2016_029:0583c17": "中之水。和水中之乳。水中之乳。受乳中之水。",
    "T48n2016_029:0583c18": "雖同一味。能所宛然。雖能所宛然。而互相在。",
    "T48n2016_029:0583c19": "相遍相攝。思以准之。又眾生心中佛者。此明",
    "T48n2016_029:0583c20": "眾生稱性普周。而佛不壞相在眾生心內。言",
    "T48n2016_029:0583c21": "為佛心中眾生說法者。此明佛心稱性普周。",
    "T48n2016_029:0583c22": "而眾生不壞相在佛心內也。更無別理。但說",
    "T48n2016_029:0583c23": "聽之異耳。是知一切眾生語言。皆法輪正體。",
    "T48n2016_029:0583c24": "若離眾生言說。即佛無所說。先德云。若離方",
    "T48n2016_029:0583c25": "言。佛則無說。聖人無心。以萬物心為心。聖人",
    "T48n2016_029:0583c26": "無身。亦以萬物身為身。即知聖人無言。亦以",
    "T48n2016_029:0583c27": "萬物言為言矣。華嚴論云。一切凡聖境界莊",
    "T48n2016_029:0583c28": "嚴果報。以為教體。此乃見境發心。不待說故。",
    "T48n2016_029:0583c29": "見惡厭之。見善樂之。總能起善故。又一切",
    "T48n2016_029:0584a01": "法無非佛事故。又以一切法自性清淨以為",
    "T48n2016_029:0584a02": "教體。以觀察力心契自相應故。不待說故。又",
    "T48n2016_029:0584a03": "以行住坐臥四威儀以為教體。見敬發心。不",
    "T48n2016_029:0584a04": "待語故。肇論云。為莫之大。故乃反於小成。施",
    "T48n2016_029:0584a05": "莫之廣。故乃歸於無名。何謂小成。通百千恒",
    "T48n2016_029:0584a06": "沙之法門。在毛頭之心地。何謂無名。形教遍",
    "T48n2016_029:0584a07": "於三千。無名相之可得。故須宗說雙通。方成",
    "T48n2016_029:0584a08": "師匠。所以經偈云。宗通自修行。說通示未悟。",
    "T48n2016_029:0584a09": "真覺大師云。宗亦通。說亦通。定慧圓明不滯",
    "T48n2016_029:0584a10": "空。宗通是定。說通是慧。則宗說兼暢定慧雙",
    "T48n2016_029:0584a11": "明。二義相成。闕一不可。如法華經云。定慧力",
    "T48n2016_029:0584a12": "莊嚴。以此度眾生。又昔人頌云。說通宗不通。",
    "T48n2016_029:0584a13": "如日被雲朦。宗通說亦通。如日處虛空。故知。",
    "T48n2016_029:0584a14": "若先了宗。說則無過。故法華序品偈云。又見",
    "T48n2016_029:0584a15": "諸菩薩。知法寂滅相。各於其國土。說法求佛",
    "T48n2016_029:0584a16": "道。又凡有詮表形於言教者。皆是明心。不詮",
    "T48n2016_029:0584a17": "餘法。或言廣大自在。此約德相以明心。或言",
    "T48n2016_029:0584a18": "寂滅無為。此約離過以明心。乃至或說事。是",
    "T48n2016_029:0584a19": "心之事。或說理。是心之理。故云千經萬論。皆",
    "T48n2016_029:0584a20": "是言心。豈止宗鏡耶。如法華經云。為一大",
    "T48n2016_029:0584a21": "事因緣故出現於世。凡言大者。莫越於心。於",
    "T48n2016_029:0584a22": "五大之中虛空最大。尚為心之所含。故首楞",
    "T48n2016_029:0584a23": "嚴經云。空生大覺中。如海一漚發。又云。寂",
    "T48n2016_029:0584a24": "照含虛空。此大非對數量稱大。又非形待稱",
    "T48n2016_029:0584a25": "大。故云一大事。又此一非一。如法句經頌云。",
    "T48n2016_029:0584a26": "森羅及萬像。一法之所印。一亦不為一。為欲",
    "T48n2016_029:0584a27": "破諸數。是知諸佛出世。祖師西來。皆明斯旨。",
    "T48n2016_029:0584a28": "非為別事矣。起信鈔云。一心該於萬有。萬有",
    "T48n2016_029:0584a29": "不出一心者。此但意在出體。不在收於萬法。",
    "T48n2016_029:0584b01": "恐存物外之見。故總該之。然諸教中。皆說萬",
    "T48n2016_029:0584b02": "法一心。而淺深有異。今約五教。略而辯之。一",
    "T48n2016_029:0584b03": "愚人法聲聞教。假說一心。謂世出世間染淨",
    "T48n2016_029:0584b04": "等法。皆由心造業之所感故。若推徵。則一心",
    "T48n2016_029:0584b05": "之義不成。以立前境。故云假說。二大乘權",
    "T48n2016_029:0584b06": "教。明異熟賴耶以為一心。三界萬法唯識變",
    "T48n2016_029:0584b07": "故。三終教。說如來藏以為一心。識境諸法皆",
    "T48n2016_029:0584b08": "如夢故。四頓教。泯絕染淨以說一心。為破諸",
    "T48n2016_029:0584b09": "數假名故。五圓教。總該萬有以為一心。事理",
    "T48n2016_029:0584b10": "本末無別異故。如上所說。前淺後深。淺不",
    "T48n2016_029:0584b11": "至深。深必該淺。所以宗鏡雖備引五教一心",
    "T48n2016_029:0584b12": "證明。唯指歸圓教一心。總攝前故。又如鈔云。",
    "T48n2016_029:0584b13": "一心為如來所說法之根本者。蓋緣如來依",
    "T48n2016_029:0584b14": "此一心而成就故。是則信解行證。皆依此心。",
    "T48n2016_029:0584b15": "從微至著。未甞離此。若離於心得成佛者。無",
    "T48n2016_029:0584b16": "有是處。離此有說者。皆外道教也。所以起",
    "T48n2016_029:0584b17": "信論云。所言法者。謂眾生心。是心則攝一切",
    "T48n2016_029:0584b18": "世間出世間法。依於此心。顯示摩訶衍義。疏",
    "T48n2016_029:0584b19": "釋云。辯法功能。以其此心體相無礙。染淨同",
    "T48n2016_029:0584b20": "依。隨流返流。唯轉此心。是故惹隨染成於不",
    "T48n2016_029:0584b21": "覺。則攝世間法。若不變之本覺。及返流之始",
    "T48n2016_029:0584b22": "覺。則攝出世間法。此猶約生滅門中辯。若約",
    "T48n2016_029:0584b23": "真如門者。則鎔融含攝。染淨不殊。如上所指。",
    "T48n2016_029:0584b24": "盡理無過。然一切染淨之法。法無自立。唯心",
    "T48n2016_029:0584b25": "所轉。是知因心成法。法豈非心。所依既全是",
    "T48n2016_029:0584b26": "心。能依何得有異。以能依從所依起故。如波",
    "T48n2016_029:0584b27": "從水起。器自金成。本末皆同。體用無際。法苑",
    "T48n2016_029:0584b28": "義林云。遍詳諸教。所說一切唯識。不過五種。",
    "T48n2016_029:0584b29": "一境唯識。阿毘達磨經頌云。鬼傍生人天。",
    "T48n2016_029:0584c01": "各隨其所應。等事心異故。許義非真實。如是",
    "T48n2016_029:0584c02": "等文。但說唯識所觀境者。皆境唯識。二教唯",
    "T48n2016_029:0584c03": "識。由自心執著等頌。皆教唯識。三理唯識。三",
    "T48n2016_029:0584c04": "十頌云。是諸識轉變。分別所分別。由此彼皆",
    "T48n2016_029:0584c05": "無。故一切唯識。如是成立唯識道理。皆理唯",
    "T48n2016_029:0584c06": "識。四行唯識。菩薩於定位等頌。四種尋思如",
    "T48n2016_029:0584c07": "實等。皆行唯識。五果唯識。佛地經言。大圓鏡",
    "T48n2016_029:0584c08": "智。諸處境識皆於中現。又如來功德莊嚴經頌",
    "T48n2016_029:0584c09": "云。如來無垢識。是淨無漏界。解脫一切障。圓",
    "T48n2016_029:0584c10": "鏡智相應。如是諸說。唯識得果。皆果唯識。此",
    "T48n2016_029:0584c11": "中所說境教理行果等。五種唯識。總攝一切唯",
    "T48n2016_029:0584c12": "識皆盡。然諸教中就義隨機。於境唯識種種",
    "T48n2016_029:0584c13": "異說。或依所執以辯唯識。楞伽經頌云。由自",
    "T48n2016_029:0584c14": "心執著。心似外境現。以彼境非有。是故說唯",
    "T48n2016_029:0584c15": "心。但依執心虛妄現故。或依有漏以明唯識。",
    "T48n2016_029:0584c16": "華嚴經云。三界唯心。就於世間說唯識故。或",
    "T48n2016_029:0584c17": "依所執及隨有為。以辯唯識。三十頌云。由假",
    "T48n2016_029:0584c18": "說我法。有種種相轉。彼依識所變。依識自體",
    "T48n2016_029:0584c19": "起。或依有情以辯唯識。無垢稱經云。心清淨",
    "T48n2016_029:0584c20": "故。有情清淨。心雜染故。有情雜染。或依一切",
    "T48n2016_029:0584c21": "無有諸法。以辯唯識。解深密經云。諸識所緣。",
    "T48n2016_029:0584c22": "唯識所現。或隨指事以辯唯識。阿毘達磨論。",
    "T48n2016_029:0584c23": "引契經頌云。鬼傍生人天。各隨其所應。隨指",
    "T48n2016_029:0584c24": "一事辯唯識故。如是等說無量教門。類攝諸",
    "T48n2016_029:0584c25": "教理義盡者。唯第五教。總說一切為唯識故。",
    "T48n2016_029:0584c26": "乃至辯名離合會釋者。離者別也。合者同也。",
    "T48n2016_029:0584c27": "諸經論各各別說諸觀等名。今合解云。但是",
    "T48n2016_029:0584c28": "唯識之差別義。非體異也。一名有三十二類。",
    "T48n2016_029:0584c29": "華嚴等經中遮境唯識。名為唯心。辯中邊論。",
    "T48n2016_029:0585a01": "遮邊執路。名為中道。般若經中明簡擇性。名",
    "T48n2016_029:0585a02": "為般若。法華經中明究竟運載。名曰一乘。此",
    "T48n2016_029:0585a03": "之四名。通能所觀。若約真俗境觀者。正智唯",
    "T48n2016_029:0585a04": "真。加行後得。並通真俗。若言證者。後得唯俗。",
    "T48n2016_029:0585a05": "勝鬘經中。遮餘虛妄。名一實諦。顯法根本。亦",
    "T48n2016_029:0585a06": "名一依。由空而證。又是空性。亦名為空。彰",
    "T48n2016_029:0585a07": "異出纏。顯攝佛德。佛從中出。名如來藏。明體",
    "T48n2016_029:0585a08": "不染貞實法性。名自性清淨心。功德自體。亦",
    "T48n2016_029:0585a09": "名法身。能出四乘。能入二乘。亦名一乘。與法",
    "T48n2016_029:0585a10": "華一乘別。無垢稱經。遮理有差別。名不二法",
    "T48n2016_029:0585a11": "門。大慧經中。表無起盡。亦名不生不滅。涅槃",
    "T48n2016_029:0585a12": "經中。彰法身因。多名佛性。離縛解脫。亦名涅",
    "T48n2016_029:0585a13": "槃。楞伽經中。表離言說。名不思議。瑜伽等中。",
    "T48n2016_029:0585a14": "顯不可施設。名非安立。攝大乘等。顯此遍常",
    "T48n2016_029:0585a15": "等。名圓成實。對法論等。明非妄倒。名曰真",
    "T48n2016_029:0585a16": "如。此之十五類名。唯所觀理。唯真智境。恐",
    "T48n2016_029:0585a17": "文繁廣。略舉爾所。非更無也。謂諸法界。法性。",
    "T48n2016_029:0585a18": "不虛妄性。不變異性。平等性。離生性。法定。法住。",
    "T48n2016_029:0585a19": "法位。真際。虛空界。無我。勝義不思議界等。乃",
    "T48n2016_029:0585a20": "至瑜伽論中。施設非施設淺深異故。名為安",
    "T48n2016_029:0585a21": "立非安立諦。即勝鬘經有作四聖諦。無作四",
    "T48n2016_029:0585a22": "聖諦。涅槃經中。亦名勝義世俗二諦。乃至解",
    "T48n2016_029:0585a23": "深密等。顯一切法有無事理種類差別。名為",
    "T48n2016_029:0585a24": "三性。顯三俱無遍計所執。亦名三無性。又瑜",
    "T48n2016_029:0585a25": "伽等中。明離繫之方便。亦名三解脫門。表印",
    "T48n2016_029:0585a26": "深理。名三無生忍。大智度論。顯示差別。名四",
    "T48n2016_029:0585a27": "悉檀。諸論以後觀細。亦名四如實智。仁王經",
    "T48n2016_029:0585a28": "中位別印可。亦名五忍。如是一切。雖異名說。",
    "T48n2016_029:0585a29": "皆是此中唯識境智差別名也。又或說因果",
    "T48n2016_029:0585b01": "體。俱一識作用。成多。一類菩薩義。或因果俱",
    "T48n2016_029:0585b02": "說二。決擇分中有心地說。謂本識及轉識。",
    "T48n2016_029:0585b03": "或唯因說三。辯中邊論頌云。識生變似義。",
    "T48n2016_029:0585b04": "有情我及了。或因果俱說三。三十唯識論云。",
    "T48n2016_029:0585b05": "謂異熟思量。及了別境識。多異熟性。故偏說",
    "T48n2016_029:0585b06": "之。阿陀那名。理通果。或唯果說。四佛地經等。",
    "T48n2016_029:0585b07": "說四智品。或因果俱說此處闕第五義。諸本皆無六隨順小",
    "T48n2016_029:0585b08": "乘經中說六識。或因果俱說七。諸教說七心",
    "T48n2016_029:0585b09": "界。或因果俱說八。謂八識。或因果合說九。楞",
    "T48n2016_029:0585b10": "伽經第九頌云。八九種種識。如水中諸波。此",
    "T48n2016_029:0585b11": "依無相論同性經中。彼取真如為第九識。真",
    "T48n2016_029:0585b12": "一俗八二合說故。今取淨位第八本識。以為第",
    "T48n2016_029:0585b13": "九。染淨本識各別論故。所依本故。第九復名",
    "T48n2016_029:0585b14": "阿末羅識故。第八染淨別說。以為九也。如是",
    "T48n2016_029:0585b15": "所說。諸識差別。一往而論。依成唯識論云。八",
    "T48n2016_029:0585b16": "識自性。不可言定異。因果性故。無定性故。如",
    "T48n2016_029:0585b17": "水波故。亦非定一。行相所依緣。相應異故。起",
    "T48n2016_029:0585b18": "滅異故。熏習異故。楞伽經頌云。心意識八種。",
    "T48n2016_029:0585b19": "俗故相有別。真故相無別。相所相無故。如是",
    "T48n2016_029:0585b20": "一切識類差別。名為唯識。此幻性識。若加行",
    "T48n2016_029:0585b21": "觀。唯共非自。若後得觀。自相觀。一一依他。各",
    "T48n2016_029:0585b22": "各證故。如上所引。是知諸佛所證。菩薩所修。",
    "T48n2016_029:0585b23": "若教若理。若因若果。若行若位。乃至世間出",
    "T48n2016_029:0585b24": "世間。一切萬法。無有纖毫一法不是心者。宗",
    "T48n2016_029:0585b25": "鏡大旨。見聞信向之者。如寶印所印。明鏡所",
    "T48n2016_029:0585b26": "照。可永絕纖疑矣。但一切毛道異生。或居",
    "T48n2016_029:0585b27": "不定聚者。習性易染。猶如白絲。如孟子云。",
    "T48n2016_029:0585b28": "人性猶湍水。決東則東。決西則西。猶如尺",
    "T48n2016_029:0585b29": "蠖。食黃而身黃。食蒼而身蒼。且八識藏中。十",
    "T48n2016_029:0585c01": "法界種子具有。隨所聞法。即發起現行。若聞",
    "T48n2016_029:0585c02": "宗鏡之文。即熏起佛乘種子。然須染神入心。",
    "T48n2016_029:0585c03": "窮源見性。不俟耳入口出。但記浮言。如荀卿",
    "T48n2016_029:0585c04": "子云。君子之學。入乎神。著乎心。布乎四支。",
    "T48n2016_029:0585c05": "動靜皆可為法。小人之學。入乎耳。出乎口。",
    "T48n2016_029:0585c06": "口耳之間則四寸耳。何足美七尺之軀者也。",
    "T48n2016_029:0585c07": "問。十方諸佛無盡教海。廣大無邊。云何於",
    "T48n2016_029:0585c08": "十帙之中。而言搜盡。答。若歷事廣分。言過",
    "T48n2016_029:0585c09": "無窮之教海。若撮其妙旨。理盡百卷之要文。",
    "T48n2016_029:0585c10": "一言已達其原。況乎十帙。以無量經教。皆是",
    "T48n2016_029:0585c11": "一心。所以法華經云。種種言詞。演說一法。如",
    "T48n2016_029:0585c12": "傅大士行路難云。君不見。心相微細最奇精。",
    "T48n2016_029:0585c13": "非作非緣非色名。雖復恬然非有相。若凡若",
    "T48n2016_029:0585c14": "聖己之靈。此靈無形而常應。雖復常應實無",
    "T48n2016_029:0585c15": "形。心性無來亦無去。緣慮流轉實無停。正覺",
    "T48n2016_029:0585c16": "覺此真常覺。方便鹿苑制尊經。又云。能知此",
    "T48n2016_029:0585c17": "心無隔礙。生死虛妄不能羈。而此一心皆悉",
    "T48n2016_029:0585c18": "具。八萬四千諸律儀。思益經云。譬如大火。一",
    "T48n2016_029:0585c19": "切諸焰皆是燒相。如是諸善男子。所說法。皆",
    "T48n2016_029:0585c20": "入法性。故知一切凡聖所有言說。皆入宗鏡",
    "T48n2016_029:0585c21": "之中。終無異法。所以經偈云。麁言及細語。皆",
    "T48n2016_029:0585c22": "歸第一義。乃至前後橫竪之說。廣略之文。一",
    "T48n2016_029:0585c23": "一皆為引入第一義中。若實入其中。則佛法",
    "T48n2016_029:0585c24": "皆平現。不用記一字。念盡一切經。不用解",
    "T48n2016_029:0585c25": "一法。會盡無邊義。不用說一句。常轉正法輪。",
    "T48n2016_029:0585c26": "不用舉一步。遍參法界友。何者。若記得。是想",
    "T48n2016_029:0585c27": "邊際。若解得。落意根中。若說得。是辯才門。若",
    "T48n2016_029:0585c28": "參得。墮外學地。並不于自己事。宗鏡中不收。",
    "T48n2016_029:0585c29": "如手撮虛空。徒勞心力。所以迎之不見其首。",
    "T48n2016_029:0586a01": "隨之不見其後。存之一一皆空。亡之處處咸",
    "T48n2016_029:0586a02": "有。故志公和尚云。佛祖言。外邊事。取著元來",
    "T48n2016_029:0586a03": "還不是。作意搜求實勿蹤。生死魔來任相試。",
    "T48n2016_029:0586a04": "先德云。第一不得於一機一教邊。守文作解。",
    "T48n2016_029:0586a05": "實無有定法如來可說。我宗門中不論此事。",
    "T48n2016_029:0586a06": "但知自心即休。不更用思前慮後。又偈云。千",
    "T48n2016_029:0586a07": "般比不得。萬種況不成。智者不能知。上賢亦",
    "T48n2016_029:0586a08": "不識。問。既談無言之道。絕相之真。云何",
    "T48n2016_029:0586a09": "遍引言詮。廣明行相。答。非言何以知乎無",
    "T48n2016_029:0586a10": "言。非相何能顯乎無相。華嚴經偈云。了法不",
    "T48n2016_029:0586a11": "在言。善入無言際。而能示言說。如響遍世間。",
    "T48n2016_029:0586a12": "淨名經云。夫說法者。無說無示。不言不說。故",
    "T48n2016_029:0586a13": "云當如法說。又云。無離文字說解脫也。法華",
    "T48n2016_029:0586a14": "經偈云。諸法寂滅相。不可以言宣。以方便力",
    "T48n2016_029:0586a15": "故。為五比丘說。又偈云。又見菩薩。安禪合掌。",
    "T48n2016_029:0586a16": "以千萬偈。讚諸法王。斯皆以無言顯言。言顯",
    "T48n2016_029:0586a17": "無言也。又華嚴經頌云。佛以法為身。清淨如",
    "T48n2016_029:0586a18": "虛空。所現眾色像。令入此法中。又偈云。色",
    "T48n2016_029:0586a19": "身非是佛。音聲亦復然。亦不離色聲。見佛神",
    "T48n2016_029:0586a20": "通力。金剛經云。若見諸相非相。則見如來。斯",
    "T48n2016_029:0586a21": "皆以相顯無相也。則無言不礙言。無相不礙",
    "T48n2016_029:0586a22": "相。故知無言即言。曾無別體。相即無相。豈有",
    "T48n2016_029:0586a23": "異形。故經偈云。無中無有二。無二亦復無。三",
    "T48n2016_029:0586a24": "界一切空。是則諸佛見。且諸佛見中。寧立有",
    "T48n2016_029:0586a25": "無同異見耶。故先德云。是以佛證離言。流八",
    "T48n2016_029:0586a26": "音於聽表。演大藏於龍宮。故知至趣非遠。功",
    "T48n2016_029:0586a27": "行得之則甚深。言象非近。虛懷體之而目擊。",
    "T48n2016_029:0586a28": "言絕之理而非絕。繁興玄籍而非興。故即言",
    "T48n2016_029:0586a29": "亡言也。所以無言之言。橫分教海。非有之有。",
    "T48n2016_029:0586b01": "高立義天。如唯識疏序鈔釋云。疏云。無言",
    "T48n2016_029:0586b02": "之言風警。非有之有。波騰。此四句疏文。前二",
    "T48n2016_029:0586b03": "句顯佛本質教。後二句顯聞者影像教。何者。",
    "T48n2016_029:0586b04": "謂佛說之教。離心無體。名為無言。從心現故。",
    "T48n2016_029:0586b05": "名之為言。此為能擊發。如似風警。即佛於利",
    "T48n2016_029:0586b06": "他後得智上。有三乘十二分教。蔟然顯現。即",
    "T48n2016_029:0586b07": "與眾生為增上緣。欲令聞者識上有文義相",
    "T48n2016_029:0586b08": "生。故云無言之言。風警也。非有之有。波騰者。",
    "T48n2016_029:0586b09": "即聞者識上文義相生。因質起教故。有似波",
    "T48n2016_029:0586b10": "騰。離心無體。名為非有。從心現故。名之為",
    "T48n2016_029:0586b11": "有。又云。悟之者。得理亡言。迷之者。執文遺",
    "T48n2016_029:0586b12": "旨。證之者。言理一心。是知若入宗鏡。無旨外",
    "T48n2016_029:0586b13": "之文可執。無文外之旨可尊。理事雙消。悟迷",
    "T48n2016_029:0586b14": "俱絕。問。從禪定而發慧。因靜慮以證真。何",
    "T48n2016_029:0586b15": "不令息念澄神。冥宗照體。故云禪能洗根情",
    "T48n2016_029:0586b16": "之欲垢。摧結使之高山。滅覺觀之猛風。遮煩",
    "T48n2016_029:0586b17": "惱之毒箭。曷乃廣論總別。說。佛說心。惑亂初",
    "T48n2016_029:0586b18": "機。有違正典。答。夫禪有四種。一作異計。忻",
    "T48n2016_029:0586b19": "上厭下而修者。是外道禪。二信正因果。亦以",
    "T48n2016_029:0586b20": "忻厭而修者。是凡夫禪。三了生空理。證偏真",
    "T48n2016_029:0586b21": "之道而修者。是小乘禪。四達人法二空而修",
    "T48n2016_029:0586b22": "者。是大乘禪。若背教而唯成闇證。只為己眼",
    "T48n2016_029:0586b23": "不明。守默而但坐癡禪。所以慧心弗朗。徒興",
    "T48n2016_029:0586b24": "邪行。空濫真修。入道之初。教觀須具。執觀門",
    "T48n2016_029:0586b25": "而棄教旨。終成上慢之愚。徇他說而背自心。",
    "T48n2016_029:0586b26": "實招數寶之誚。所以華嚴明成就無生之慧。",
    "T48n2016_029:0586b27": "先賴多聞。佛藏說速入涅槃之門。皆因聽法。",
    "T48n2016_029:0586b28": "如佛藏經頌云。百千啞羊僧。無慧修靜慮。設",
    "T48n2016_029:0586b29": "經百千劫。無一得涅槃。聰敏智慧人。能聽法",
    "T48n2016_029:0586c01": "說法。歛念須臾頃。必速至涅槃。此頌是自",
    "T48n2016_029:0586c02": "利入道也。又經頌云。假使頂戴塵沙劫。身",
    "T48n2016_029:0586c03": "為床座遍三千。若不傳法利眾生。決定無能",
    "T48n2016_029:0586c04": "真報者。斯頌乃利他報恩也。華嚴明菩薩證",
    "T48n2016_029:0586c05": "無生慧光。皆因善巧多聞。又聞有助觀起信",
    "T48n2016_029:0586c06": "之功。能圓自行。說有斷疑成佛之力。可以化",
    "T48n2016_029:0586c07": "他。故華嚴經頌云。譬如闇中寶。無燈不可見。",
    "T48n2016_029:0586c08": "佛法無人說。雖智不能了。是以說圓頓教。印",
    "T48n2016_029:0586c09": "眾生心。開大施之門。成無邊之益。若不以此",
    "T48n2016_029:0586c10": "示人。雖有利他而不盡善。所益既尠。用力",
    "T48n2016_029:0586c11": "尤多。若直指自心。全提家寶。如傾囊倒藏。大",
    "T48n2016_029:0586c12": "施無遮。徹果該因。究竟常樂。所以輔行記云。",
    "T48n2016_029:0586c13": "若以權法化人。法門雖開。不名傾藏。今於一",
    "T48n2016_029:0586c14": "心開利物門。傾祕密藏。示真實珠。心既不窮。",
    "T48n2016_029:0586c15": "藏亦無量。藏既無量。珠則無邊。含一切法。故",
    "T48n2016_029:0586c16": "名為藏。理體無缺。譬之以珠。是則開示眾生",
    "T48n2016_029:0586c17": "本有覺藏。非餘外來。維摩經云。法施會者。",
    "T48n2016_029:0586c18": "無前無後。一時供養一切眾生。是名法施之",
    "T48n2016_029:0586c19": "會。什法師云。若一起慈心。則十方同緣。施中",
    "T48n2016_029:0586c20": "之最。莫先於此。故曰無前後也。肇法師云。夫",
    "T48n2016_029:0586c21": "以方會人。不可一息期。以財濟物。不可一時",
    "T48n2016_029:0586c22": "周。是以會通無隅者。彌綸而不漏。法澤冥被",
    "T48n2016_029:0586c23": "者。不易時而同覆。故能即無疆為一會。而道",
    "T48n2016_029:0586c24": "無不潤。虛心懷德。而物自賓。曷為存濡沫之",
    "T48n2016_029:0586c25": "小慧。捨江海之大益。置一時之法養。而設",
    "T48n2016_029:0586c26": "前後之俗施乎。夫財養養身。法養養神。養",
    "T48n2016_029:0586c27": "神之道。存乎冥益。何則。群生流轉。以無窮。為",
    "T48n2016_029:0586c28": "塵路。冥冥。相承莫能自返。故大士建德。不自",
    "T48n2016_029:0586c29": "為身。一念之善。皆為群生。以為群生。故行願",
    "T48n2016_029:0587a01": "俱果。行果。則已功立。願果。則群生益。已功立。",
    "T48n2016_029:0587a02": "則有濟物之能。群生益。則有返流之分。然則",
    "T48n2016_029:0587a03": "菩薩始建德於內。群生以蒙益於外矣。何必",
    "T48n2016_029:0587a04": "待哺養啟導。然後為益乎。菩提者。弘濟之道",
    "T48n2016_029:0587a05": "也。是以為菩提而起慈者。一念一時。所益無",
    "T48n2016_029:0587a06": "際矣。則是承宗鏡之光。遍法界之照。寧有",
    "T48n2016_029:0587a07": "遺餘乎。如首楞嚴疏鈔云。心靈萬變者。坐禪",
    "T48n2016_029:0587a08": "在定時。魔境千差俱不識。昔有禪師在山坐。",
    "T48n2016_029:0587a09": "見一孝子。擎一死屍來。向禪師前著。便哭云。",
    "T48n2016_029:0587a10": "何故。殺我阿母。禪師知是魔。思云。此是魔",
    "T48n2016_029:0587a11": "境。我將斧斫却可不得解脫。便於柱上取斧。",
    "T48n2016_029:0587a12": "遂斫一斧。孝子走去。後覺股上濕。便看。乃見",
    "T48n2016_029:0587a13": "血。不期自斫。斯乃正坐禪時。心中起見。遂",
    "T48n2016_029:0587a14": "感外魔。來入。行人心。不知皆由自心。或自歌",
    "T48n2016_029:0587a15": "舞等。元是自心影像。故知若了唯心。諸境自",
    "T48n2016_029:0587a16": "滅。何處心外別有境魔耶。又昔有禪師坐。時",
    "T48n2016_029:0587a17": "見一猪來在前。禪師將是魔。則緩擎把猪鼻",
    "T48n2016_029:0587a18": "拽。唱叫。把火來。乃見和尚自把鼻唱叫。明知",
    "T48n2016_029:0587a19": "由心變。但修正定。何有魔事。如經云。汝心不",
    "T48n2016_029:0587a20": "明。認賊為子。五十重魔境。皆由妄心為賊子。",
    "T48n2016_029:0587a21": "盜汝法界中法財智寶。處三界往來。貧窮孤",
    "T48n2016_029:0587a22": "露之苦。問。世間染法。有貪瞋癡為所治。出",
    "T48n2016_029:0587a23": "世淨法。有戒定慧為能治。則真俗互顯。能所",
    "T48n2016_029:0587a24": "對治。行相分明。理事具足。云何但說一心之",
    "T48n2016_029:0587a25": "旨。能祛萬法乎。答。古德云。至道本乎其心。",
    "T48n2016_029:0587a26": "心法本乎無住。無住心體。靈知不昧。則萬法",
    "T48n2016_029:0587a27": "出生。皆依無住一心為體。離心之外。無別有",
    "T48n2016_029:0587a28": "法。如群波依水。離水無波。萬像依空。離空",
    "T48n2016_029:0587a29": "無像。大莊嚴論偈云。遠離於法界。無別有貪",
    "T48n2016_029:0587b01": "法。是故諸佛說。貪出貪餘爾。如佛先說。我不",
    "T48n2016_029:0587b02": "說有異貪之法。能出於貪。瞋癡亦爾。由離法",
    "T48n2016_029:0587b03": "界。別法無體故。是故貪等法性。得貪等名。此",
    "T48n2016_029:0587b04": "說貪等法性。能出貪等。此義是經旨𧻠。又頌",
    "T48n2016_029:0587b05": "云。於貪起正思。於貪得解脫。故說貪出貪。",
    "T48n2016_029:0587b06": "瞋癡出亦爾。釋曰。離貪之外。無別有法。以貪",
    "T48n2016_029:0587b07": "法界故。則一切法趣貪。是趣不過。何者。若於貪",
    "T48n2016_029:0587b08": "趣正思。了貪無自性。則於貪得解脫。若於貪",
    "T48n2016_029:0587b09": "起邪想。迷貪生執著。則於貪被繫縛。繫縛",
    "T48n2016_029:0587b10": "解脫。遂成真俗二門。於真俗二門。則收盡染",
    "T48n2016_029:0587b11": "淨諸法。貪一法既爾。餘瞋癡等八萬四千煩",
    "T48n2016_029:0587b12": "惱塵勞門亦然。一一遍含法界故。斯乃是諸",
    "T48n2016_029:0587b13": "經旨趣之門。亦可全證宗鏡大意矣。若迷方",
    "T48n2016_029:0587b14": "便。貪諸義門。則疑焰水以漂人。望乾城而投",
    "T48n2016_029:0587b15": "足。憑虛自失。得實何憂。此一心之旨。萬德攸",
    "T48n2016_029:0587b16": "歸。若善若惡。皆能迴轉。若逆若順。悉使善成。",
    "T48n2016_029:0587b17": "所以十玄門中。有唯心迴轉善成門。古釋云。",
    "T48n2016_029:0587b18": "所言唯心迴轉者。前諸義門等。並是如來藏",
    "T48n2016_029:0587b19": "性。清淨真心之所建立。若善若惡。隨心所轉。",
    "T48n2016_029:0587b20": "故云迴轉善成。心外無別境。故言唯心也。若",
    "T48n2016_029:0587b21": "順轉。即名涅槃。經云。心造諸如來。若逆轉。即",
    "T48n2016_029:0587b22": "是生死。經云。三界虛妄。皆一心作。生死涅",
    "T48n2016_029:0587b23": "槃。皆不出心。是故不得定說。性是淨。及與不",
    "T48n2016_029:0587b24": "淨也。故涅槃經云。佛性非淨亦非不淨。淨",
    "T48n2016_029:0587b25": "與不淨皆唯心故。離心更無別法也。楞伽經",
    "T48n2016_029:0587b26": "偈云。唯心無境界。無塵虛妄見。故知逆順",
    "T48n2016_029:0587b27": "唯由人轉。苦樂自逐緣分。一念無住真心。塵",
    "T48n2016_029:0587b28": "劫未曾改變。但隨智分別。所見不同。涅槃疏",
    "T48n2016_029:0587b29": "云。若言心性本淨。為惑所覆。猶屬教道。且順",
    "T48n2016_029:0587c01": "權說。若云本心清淨。眾生聞者。起於邪見。",
    "T48n2016_029:0587c02": "謂心即是。不肯修道。為令眾生斷除貪等。方",
    "T48n2016_029:0587c03": "見佛性故。云終不定說等。若依實理。心性本",
    "T48n2016_029:0587c04": "來未淨。猶如無始唯氷無水。雖全是氷。則不",
    "T48n2016_029:0587c05": "得云氷不是水。眾生心性。亦復如是。雖本是",
    "T48n2016_029:0587c06": "無明。則不得云非是三德祕藏。是故圓人。唯",
    "T48n2016_029:0587c07": "觀無始三道即三德。故不同權人。却覆方見。",
    "T48n2016_029:0587c08": "金剛三昧經云。梵行長者言。諸法一味。云",
    "T48n2016_029:0587c09": "何三乘其智有異。佛言。長者。譬如江河淮海。",
    "T48n2016_029:0587c10": "大小異故。深淺殊故。名文別故。水在江中。",
    "T48n2016_029:0587c11": "名為江水。在淮中。名為淮水。在河中。名為河",
    "T48n2016_029:0587c12": "水。俱在海中。唯名海水。法亦如是。俱在真如。",
    "T48n2016_029:0587c13": "唯名佛道。是以縱橫幻境。在一性而融真。寂",
    "T48n2016_029:0587c14": "滅靈空。寄森羅而顯相。如華嚴經頌云。譬如",
    "T48n2016_029:0587c15": "一心力。能生種種心。如是一佛身。普現一切",
    "T48n2016_029:0587c16": "佛。華手經偈云。若欲以一念。遍知一切心。是",
    "T48n2016_029:0587c17": "心無形色。如幻不堅固。賢劫定意經云。見",
    "T48n2016_029:0587c18": "於證明。三界如幻。一切本元。無所違失。是曰",
    "T48n2016_029:0587c19": "一心。又云。以是名號。為無所有。有所覩見。",
    "T48n2016_029:0587c20": "見一切本。是曰一心。如經偈云。廣博諸世界。",
    "T48n2016_029:0587c21": "無量無有邊。知種種是一。知一是種種。何者。",
    "T48n2016_029:0587c22": "一是萬法之一。以心為自性故。所以古頌云。",
    "T48n2016_029:0587c23": "萬法由心生。心清萬法清。五通無障礙。心王",
    "T48n2016_029:0587c24": "如眼睛。月燈三昧經云。爾時世尊。知月光童",
    "T48n2016_029:0587c25": "子心所默念。而作偈問。告月光童子言。若菩",
    "T48n2016_029:0587c26": "薩與一法相應。皆悉能獲最勝功德。速成阿",
    "T48n2016_029:0587c27": "耨多羅三藐三菩提。何謂一法。童子。若菩薩",
    "T48n2016_029:0587c28": "於一切法體性。如實了知。乃至偈言。諸法但",
    "T48n2016_029:0587c29": "說一。所謂法無相。是智者所說。如實而了知。",
    "T48n2016_029:0588a01": "若說如是法。菩薩了知者。彼得無礙辯。說億",
    "T48n2016_029:0588a02": "脩多羅。導師所加護。顯示於實際。不分別假",
    "T48n2016_029:0588a03": "名。曾無有所說。以一知一切。以一切知一。雖",
    "T48n2016_029:0588a04": "有種種說。而不起於慢。其心能了知。一切法",
    "T48n2016_029:0588a05": "無名。隨順學諸名。而演說真實。釋曰。若如",
    "T48n2016_029:0588a06": "實了知一切法體性。即自心體性。觀一切法。",
    "T48n2016_029:0588a07": "悉皆無名無相。以假名相。說演其真實。令歸",
    "T48n2016_029:0588a08": "無相之真原。無名之實際。則入脩多羅教海。",
    "T48n2016_029:0588a09": "辯說無窮。又如經云。童子。其心無性。又無",
    "T48n2016_029:0588a10": "形色。不可覩見。童子。如是心體性。即是佛功",
    "T48n2016_029:0588a11": "德體性。如是佛功德體性。即是一切諸法體",
    "T48n2016_029:0588a12": "性。以是義故。童子。若菩薩說一切法體性一",
    "T48n2016_029:0588a13": "義。如實知者。名為菩薩。寂滅於心。善解三界",
    "T48n2016_029:0588a14": "出離善根。如實了知。如實知見。能如實說。無",
    "T48n2016_029:0588a15": "有異說。乃至善解離文字法。善解分別字智。",
    "T48n2016_029:0588a16": "善解離語言法等。又楞伽經偈云。不生現於",
    "T48n2016_029:0588a17": "生。不退常現退。同時如水月。萬億國土現。",
    "T48n2016_029:0588a18": "一身及無量。燃火及霔雨。心心體不異。故",
    "T48n2016_029:0588a19": "說但是心。心中但是心。心無心而生。種種",
    "T48n2016_029:0588a20": "色形相。所見唯是心。又偈云。心中無斷常。",
    "T48n2016_029:0588a21": "身資生住處。唯心愚無智。無物而見有。又",
    "T48n2016_029:0588a22": "偈云。佛子見世間。唯心無諸法。種類非身作。",
    "T48n2016_029:0588a23": "得力自在成。何以故。若得心王。一切自在。要",
    "T48n2016_029:0588a24": "成即成。非他所礙。如持地菩薩云。我常於",
    "T48n2016_029:0588a25": "一切要路津口。田地。險隘。有不如法。妨損車",
    "T48n2016_029:0588a26": "馬。我皆平填。乃至遇毘舍如來摩頂。謂我",
    "T48n2016_029:0588a27": "當平心地。則世界地一切皆平。何以故。由心",
    "T48n2016_029:0588a28": "不平。其地即不平。如舍利弗。心有高下。見丘",
    "T48n2016_029:0588a29": "陵坑坎。是知提綱撮要。莫越觀心。見道不隔",
    "T48n2016_029:0588b01": "剎那。取證猶如反掌。陳文帝法華懺文云。理",
    "T48n2016_029:0588b02": "無二極。趣必同歸。但因業因心。稟萬類之識。",
    "T48n2016_029:0588b03": "隨見隨著。異群生之相。梁武帝金剛懺云。",
    "T48n2016_029:0588b04": "得之於心。然後為法。是以無言童子。妙得不",
    "T48n2016_029:0588b05": "言之妙。不說菩薩。深見無說之深。所云理無",
    "T48n2016_029:0588b06": "二極。趣必同歸者。則一法標宗。異途泯跡。不",
    "T48n2016_029:0588b07": "言之妙。無說之深者。若不親證自心。曷乃洞",
    "T48n2016_029:0588b08": "其深妙。則言思道斷。冥合斯宗矣。唐德宗皇",
    "T48n2016_029:0588b09": "帝云。夫萬有之法。本緣於心。心生法生。心滅",
    "T48n2016_029:0588b10": "法滅。故以心觀心。心外無法。心性常住。道其",
    "T48n2016_029:0588b11": "遠乎。如先德云。夫修道之體。自識常身。本",
    "T48n2016_029:0588b12": "來清淨。不生不滅。無有分別。自性圓滿。清",
    "T48n2016_029:0588b13": "淨之心。此是本師。故知自真心自然而有。不",
    "T48n2016_029:0588b14": "從外來。於三界中所有至親。莫過於心。",
    "T48n2016_029:0588b15": "問。生佛同體。何故苦樂有殊。答。諸佛悟達。",
    "T48n2016_029:0588b16": "法性。皆自然。了心原。妄想不生。不失正念。",
    "T48n2016_029:0588b17": "我所心滅。故不受生死。即究竟常寂滅。以寂",
    "T48n2016_029:0588b18": "滅故。萬樂自歸。一切眾生。迷於真性。不達本",
    "T48n2016_029:0588b19": "心。種種妄想。不得正念。故即憎愛。以憎愛故。",
    "T48n2016_029:0588b20": "心器破壞。即受生死。故諸苦自現。欲知法要。",
    "T48n2016_029:0588b21": "守心第一。若一人不守真心得成佛者。無有",
    "T48n2016_029:0588b22": "是處。故云制心一處。無事不辦。一切萬法。不",
    "T48n2016_029:0588b23": "出自心。八萬法門。三乘位體。一切賢聖。論",
    "T48n2016_029:0588b24": "其宗教。莫非自心是本。文句疏云。若尋教迹。",
    "T48n2016_029:0588b25": "迹廣。徒自疲勞。若尋理本。本高。高不可極。日",
    "T48n2016_029:0588b26": "夜數他寶。自無半錢分。但觀己心之高廣。扣",
    "T48n2016_029:0588b27": "無窮之聖應。機成致感。逮得己利。故用觀心",
    "T48n2016_029:0588b28": "釋。當知種種聲教。若微若著。若權若實。皆為",
    "T48n2016_029:0588b29": "佛道而作筌罤。大經偈云。麁言及軟語。皆",
    "T48n2016_029:0588c01": "歸第一義。此之謂也。法華方便品偈云。我",
    "T48n2016_029:0588c02": "本立誓願。普令一切眾。亦同得此道。如我",
    "T48n2016_029:0588c03": "等無異。又偈云。正直捨方便。但說無上道。",
    "T48n2016_029:0588c04": "此正不指世間為正。不指螢光析智為正。不",
    "T48n2016_029:0588c05": "指燈炬體法智為正。不指星月道種智為正。",
    "T48n2016_029:0588c06": "乃指日光一切種智為正。此流通。非為楊葉",
    "T48n2016_029:0588c07": "木牛木馬而作流通。非流通半字。非流通",
    "T48n2016_029:0588c08": "共字。非流通別字。純是流通圓滿脩多羅",
    "T48n2016_029:0588c09": "滿字法也。如宗鏡一光。更無餘照。不唯位高",
    "T48n2016_029:0588c10": "行滿。亦乃因深果圓。巧拙頓殊。遲速莫等。",
    "T48n2016_029:0588c11": "如大智度論云。譬如治病。苦藥鍼灸痛而得",
    "T48n2016_029:0588c12": "差。如有妙藥。名蘇陀扇陀。病人眼見。眾疾皆",
    "T48n2016_029:0588c13": "愈。除病雖同。優劣法異。聲聞菩薩教化度人。",
    "T48n2016_029:0588c14": "亦復如是。苦行頭陀。初中後夜。勤心禪觀。苦",
    "T48n2016_029:0588c15": "而得道。聲聞教也。觀諸法相。無縛無解。心得",
    "T48n2016_029:0588c16": "清淨。菩薩教也。是以了心實相。悟在剎那。積",
    "T48n2016_029:0588c17": "行而成。因賒果遠。但有一毫之善。悉隨喜迴",
    "T48n2016_029:0588c18": "向實相之心。乃至四威儀中。觸途成觀。念念",
    "T48n2016_029:0588c19": "契旨。步步入玄。不令一塵而失真智。如箭射",
    "T48n2016_029:0588c20": "地。無不中者。故論云。復次。正迴向。菩薩。應作",
    "T48n2016_029:0588c21": "是念。如十方三世諸佛所知。用無上智慧。知",
    "T48n2016_029:0588c22": "諸善根相。一切智人中。佛第一勝。佛所知諸",
    "T48n2016_029:0588c23": "善根。必是實相。如佛所知。我亦用如是善",
    "T48n2016_029:0588c24": "根相迴向。譬如射地。無不著時。若射餘物。或",
    "T48n2016_029:0588c25": "著或不著。如諸佛所知隨喜。如射地無不著。",
    "T48n2016_029:0588c26": "若用餘道隨喜。如射餘物。或著或不著。如是",
    "T48n2016_029:0588c27": "迴向。是為不謗諸佛。故知信解實相心。入宗",
    "T48n2016_029:0588c28": "鏡內。舉念皆是。無往不真。方順佛所知。不謗",
    "T48n2016_029:0588c29": "三寶。若得實相智慧所廕。一切萬行悉皆成",
    "T48n2016_029:0589a01": "就。如大鵬影覆其子。令子增長。如今學人。但",
    "T48n2016_029:0589a02": "自直下內了自心。莫疑外境。心若得了。外境",
    "T48n2016_029:0589a03": "皆虛。一法纔通。萬像盡歸心地。一輪有阻。",
    "T48n2016_029:0589a04": "千車悉滯脩途。明明而只在自知。念念而無",
    "T48n2016_029:0589a05": "非真實。外麁叵鑒。不慮他疑。內密難窮。唯",
    "T48n2016_029:0589a06": "應親證。如龐居士偈云。中人樂寂靜。下士",
    "T48n2016_029:0589a07": "好威儀。菩薩心無礙。同凡凡不知。佛是無",
    "T48n2016_029:0589a08": "相體。何須有相持。但令心了事。遮莫外人",
    "T48n2016_029:0589a09": "疑。如人渴飲水。冷暖自心知。又如外書中",
    "T48n2016_029:0589a10": "云。有威名於世者。若呼其名。則可以止兒啼。",
    "T48n2016_029:0589a11": "魏略云。張遼為孫權所圍。遼復入。權眾破",
    "T48n2016_029:0589a12": "走。由是威震江東。兒啼不止。其父母以遼名",
    "T48n2016_029:0589a13": "恐之便止。又燉煌實錄云。宋質直。破虜有威",
    "T48n2016_029:0589a14": "名。兒啼。恐之即止。且孩兒未識其人。聞名",
    "T48n2016_029:0589a15": "即能止啼者。全證唯心矣。乃至如念觀音名",
    "T48n2016_029:0589a16": "號。火不能燒等。此託觀音為增上緣。並是自",
    "T48n2016_029:0589a17": "心所感。致茲靈驗。災祥成敗。榮辱昇沈。無不",
    "T48n2016_029:0589a18": "由心者矣。所以融大師頌云。亦不從天生。亦",
    "T48n2016_029:0589a19": "不從地出。但是空心性。照世間如日。若如日",
    "T48n2016_029:0589a20": "照世間。何光明而不透。則觸目寓情。無非我",
    "T48n2016_029:0589a21": "心矣。皆成法寶。盡作家珍。自利利他。用而無",
    "T48n2016_029:0589a22": "盡。傅大士三諫歌云。捨世榮。捨世榮華。道",
    "T48n2016_029:0589a23": "理長怒力。殷勤學三諫。諫我身心還本鄉。",
    "T48n2016_029:0589a24": "諫意意根莫令起。諫口口根莫說彰。諫手手",
    "T48n2016_029:0589a25": "根莫鞭杖。三諫三王王自香。虛空自得到仙",
    "T48n2016_029:0589a26": "堂。仙堂不近亦不遠。徘徊只是眾中央。若",
    "T48n2016_029:0589a27": "欲行住仙堂裏。不用匍匐在他鄉。若欲求念",
    "T48n2016_029:0589a28": "彌陀佛。東西南北是西方。西方彌陀觸處是。",
    "T48n2016_029:0589a29": "面前背後七重行。或黃或赤或紅白。或大或",
    "T48n2016_029:0589b01": "小或短長。天蓋正是彌陀屋。木孔木穿彌陀",
    "T48n2016_029:0589b02": "房。天上空。中彌陀路。草木正是彌陀鄉。日",
    "T48n2016_029:0589b03": "夜前後嘈嘈鬧。正是彌陀口放光。若欲禮拜",
    "T48n2016_029:0589b04": "彌陀佛。不用思想強干忙。若不誑人是禮拜。",
    "T48n2016_029:0589b05": "若不求人是道場。努力自使三功作。殷勤肆",
    "T48n2016_029:0589b06": "力種衣糧。山河是家無盡藏。草木是人常滿",
    "T48n2016_029:0589b07": "倉。泥水是人常滿庫。藤蘿是人無底囊。多",
    "T48n2016_029:0589b08": "作功夫自成就。自行手脚熟嚴𮖢。若欲往",
    "T48n2016_029:0589b09": "生安樂國。只是箇物是西方。又歌云。諸佛",
    "T48n2016_029:0589b10": "村鄉在世界。四海三田遍滿生。佛共眾生同",
    "T48n2016_029:0589b11": "一體。眾生是佛之假名。若欲見佛看三郡。田",
    "T48n2016_029:0589b12": "宅園林處處停。或飛虛空中擾擾。或擲山水",
    "T48n2016_029:0589b13": "口轟轟。或結群朋往來去。或復孤單而獨行。",
    "T48n2016_029:0589b14": "或使白日東西走。或使暗夜巡五更。或烏或",
    "T48n2016_029:0589b15": "赤而復白。或紫或黑而黃青。或大或小而新",
    "T48n2016_029:0589b16": "養。或老或少舊時生。或身腰上有燈火。或",
    "T48n2016_029:0589b17": "羽翼上有琴箏。或遊虛空亂上下。或在草木",
    "T48n2016_029:0589b18": "亂縱橫。或無言行自出宅。或入土坑暫寄生。",
    "T48n2016_029:0589b19": "或攢木孔為鄉貫。或遍草木作窠城。或轉羅",
    "T48n2016_029:0589b20": "網為村巷。或臥土石作階廳。諸佛菩薩家如",
    "T48n2016_029:0589b21": "是。只箇名為舍衛城。",
    "T48n2016_029:0589b22": "宗鏡錄卷第二十九"
}