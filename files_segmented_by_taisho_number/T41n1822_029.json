{
    "T41n1822_029:0798b09": "2俱舍論疏卷第二十九",
    "T41n1822_029:0798b11": "沙門法寶撰",
    "T41n1822_029:0798b12": "分別定品第八之二",
    "T41n1822_029:0798b13": "論。如是已說所依止定。大文第二明依定",
    "T41n1822_029:0798b14": "功德　就中。一明四無量。二明八解脫。三",
    "T41n1822_029:0798b15": "明八勝處。四明十遍處。五明得依身。六明",
    "T41n1822_029:0798b16": "起定緣。此下三行頌。第一明四無量。論",
    "T41n1822_029:0798b17": "曰至感無量果故。第一釋無量名　無量有",
    "T41n1822_029:0798b18": "情為所緣者。從境名也　引無量福。因無",
    "T41n1822_029:0798b19": "量也　感無量果者。果無量也。以緣無量有",
    "T41n1822_029:0798b20": "情故。得無量福故。得無量果。以此四行",
    "T41n1822_029:0798b21": "有三無量故名無量。婆沙八十一更有三",
    "T41n1822_029:0798b22": "釋。一云對治無量戲論煩惱故。二云對治",
    "T41n1822_029:0798b23": "無量放逸煩惱。故。三云如是四種是諸賢",
    "T41n1822_029:0798b24": "聖廣遊戲處故名無量已上論文。論。此何緣",
    "T41n1822_029:0798b25": "故唯有四種。第二述無增減。先問。後答。此",
    "T41n1822_029:0798b26": "即問也。論。對治四種多行障故。答也。",
    "T41n1822_029:0798b27": "論。何謂四障。問也。論。謂諸瞋害至建",
    "T41n1822_029:0798b28": "立慈等。答也。以多行障有四故。所以唯四",
    "T41n1822_029:0798b29": "不增不減。即是慈對嗔。悲對害。喜對不欣",
    "T41n1822_029:0798c01": "生。捨對欲貪．嗔。正理論云。嗔謂心所。欲",
    "T41n1822_029:0798c02": "殺有情。欲惱有情。心所名害。耽著境界",
    "T41n1822_029:0798c03": "於諸善品不樂住因名不欣慰。於妙欲",
    "T41n1822_029:0798c04": "境起染欣慰。情無厭足名為欲貪已上論文。",
    "T41n1822_029:0798c05": "論。不淨與捨至斯有何別。問二別相。",
    "T41n1822_029:0798c06": "論。毘婆沙師至如次能治。引婆沙答。",
    "T41n1822_029:0798c07": "論。理實不淨至捨能對治。論主正解。論。",
    "T41n1822_029:0798c08": "四中初二體是無嗔。述古一師釋也。論。",
    "T41n1822_029:0798c09": "理實應言悲是不害。論主正釋。正理論云。有",
    "T41n1822_029:0798c10": "作是言。悲是不害。近治害故。理實如是。",
    "T41n1822_029:0798c11": "但害似瞋以瞋名說。悲之行相亦似無嗔。",
    "T41n1822_029:0798c12": "立無嗔名。實是不害已上論文。論。喜即喜受",
    "T41n1822_029:0798c13": "至貪所引故。述古釋。正理論云。諸古師說。喜",
    "T41n1822_029:0798c14": "即喜受。捨即無貪。論。理實應用二法為",
    "T41n1822_029:0798c15": "體。論主正釋。謂捨應以無貪．無嗔為體。正",
    "T41n1822_029:0798c16": "理云。是故此喜定非喜受。以忻為體。或即",
    "T41n1822_029:0798c17": "無貪。謂別有貪是惡心所。於有情類作是",
    "T41n1822_029:0798c18": "思惟。云何當令諸所有樂彼不能得。皆屬",
    "T41n1822_029:0798c19": "於我。喜能治彼故是無貪。此與喜根必俱",
    "T41n1822_029:0798c20": "行故。三地可得。如悔憂俱。喜亦無貪。分明",
    "T41n1822_029:0798c21": "相者。於他盛事心不貪著。知他獲得。深生",
    "T41n1822_029:0798c22": "欣慰。心熱對治說名為喜。故知此喜亦無貪",
    "T41n1822_029:0798c23": "性述曰。以治貪故名無貪性。如不淨觀觀雖是慧。以治貪故。無貪為性。又云。且捨與",
    "T41n1822_029:0798c24": "慈有差別者。慈能對治嗔所引嗔。無嗔為",
    "T41n1822_029:0798c25": "體。捨能對治貪所引嗔。無貪為體。豈不",
    "T41n1822_029:0798c26": "如捨無貪為性。亦能對治貪所引嗔。如是",
    "T41n1822_029:0798c27": "許慈無嗔為性。亦應能治嗔所引貪。此難",
    "T41n1822_029:0798c28": "不然。行相違故。謂捨行相雙違貪．嗔。捨親．",
    "T41n1822_029:0798c29": "非親差別相故。從此愛．恚俱不生故。即由",
    "T41n1822_029:0799a01": "此故。捨唯無貪。正能治貪兼治嗔故。慈之",
    "T41n1822_029:0799a02": "行相違嗔非貪。於諸有情與樂轉故嗔與慈與",
    "T41n1822_029:0799a03": "樂相違故　由此慈．捨雖俱違嗔。而慈順貪。捨能",
    "T41n1822_029:0799a04": "違害。是故此二極有差別已上論文。論。此四",
    "T41n1822_029:0799a05": "無量至入捨等至。述四行相別。正理論",
    "T41n1822_029:0799a06": "云。此阿世耶有差別者。觀有情類如己",
    "T41n1822_029:0799a07": "謂慈。樂有情類離苦謂悲。於他興盛",
    "T41n1822_029:0799a08": "欣慰謂喜。於親．怨相不思謂捨　婆沙八",
    "T41n1822_029:0799a09": "十一云。尊者世友作如是說。授與饒益是",
    "T41n1822_029:0799a10": "慈相。除去衰損是悲相。慶慰得捨是喜相。",
    "T41n1822_029:0799a11": "忘懷平等是捨相已上論文。論。此四無量至",
    "T41n1822_029:0799a12": "寧非顛倒。問也。論。願欲令彼至相應起",
    "T41n1822_029:0799a13": "故。答也　此中有三。一善願故非倒。二意",
    "T41n1822_029:0799a14": "樂故非倒。三勝解故非倒。論。設是顛倒",
    "T41n1822_029:0799a15": "復有何失。縱釋也。前三解非顛倒。今解縱",
    "T41n1822_029:0799a16": "是顛倒復有何失。論。若應非善至相應",
    "T41n1822_029:0799a17": "起故。若以是倒應非是善者。理則不然。",
    "T41n1822_029:0799a18": "此與三善根相應起故。論。若應引惡至",
    "T41n1822_029:0799a19": "治嗔等故。若以是倒應引惡者。理亦不然。",
    "T41n1822_029:0799a20": "能治嗔．害及貪等故。論。此緣欲界至",
    "T41n1822_029:0799a21": "嗔等障故。述所緣唯欲界一切有情。以能",
    "T41n1822_029:0799a22": "治緣有情嗔等障故。論。然契經說至",
    "T41n1822_029:0799a23": "以顯器中。通經也。經說。修慈思惟一方．一",
    "T41n1822_029:0799a24": "切世界者。舉欲器世界取中有情。論。",
    "T41n1822_029:0799a25": "第三但依至未至中間。述依地也。論。或",
    "T41n1822_029:0799a26": "有欲令至方能起故。述異說。此師意說。未至",
    "T41n1822_029:0799a27": "無也。以四無量容預德故。已離欲者方能起",
    "T41n1822_029:0799a28": "故。未至器速多非離欲。故言無也。論。",
    "T41n1822_029:0799a29": "或有欲令至皆無量攝。又述異說。此師意說。",
    "T41n1822_029:0799b01": "定．不定地．根本．加行。以皆緣無量有情。授",
    "T41n1822_029:0799b02": "與饒益。除去衰損。慶慰得捨。忘懷平等故。",
    "T41n1822_029:0799b03": "論。前雖說此至有情境故。述不斷障有",
    "T41n1822_029:0799b04": "三因。一有漏根本靜慮攝故。此不斷惑。如",
    "T41n1822_029:0799b05": "前已說　二勝解作意相應起故。夫斷惑者",
    "T41n1822_029:0799b06": "共相作意。此是勝解故不斷惑　三遍緣一",
    "T41n1822_029:0799b07": "切有情境故。夫斷惑者。緣於法境不緣有",
    "T41n1822_029:0799b08": "情。此緣有情故不斷惑。論。此加行位",
    "T41n1822_029:0799b09": "至能治四障。述說伏治四障因也。四無量",
    "T41n1822_029:0799b10": "根本者。謂根本定。在此位無嗔等障　言",
    "T41n1822_029:0799b11": "治四障。在加行位。或在根本亦名治障。",
    "T41n1822_029:0799b12": "令已斷障得更遠故。論。謂欲未至至能",
    "T41n1822_029:0799b13": "斷諸惑。釋上加行位制伏嗔等。謂在欲界",
    "T41n1822_029:0799b14": "聞．思心中。及未至定。先修無量。為斷道加",
    "T41n1822_029:0799b15": "行伏嗔等。引斷道生斷嗔等惑。方生根本",
    "T41n1822_029:0799b16": "四無量也　說能治四障者。據加行說。",
    "T41n1822_029:0799b17": "論。諸惑斷已至之所蔽伏。釋惑。此能令",
    "T41n1822_029:0799b18": "已斷更遠　言治四障者。據令更遠說。",
    "T41n1822_029:0799b19": "論。初習業位云何修慈。問。欲修慈加",
    "T41n1822_029:0799b20": "行云何。論。謂先思惟至如是快樂。述",
    "T41n1822_029:0799b21": "薄煩惱者初習業也。論。若彼本來至",
    "T41n1822_029:0799b22": "總成七品。述煩惱者加行位中。先分有情",
    "T41n1822_029:0799b23": "為七品也。論。分品別已至與上親等。述",
    "T41n1822_029:0799b24": "勝解與樂心上怨等與上親等也。雖能緣",
    "T41n1822_029:0799b25": "而未遍。非至根本。論。修此勝解至慈",
    "T41n1822_029:0799b26": "無量成。述漸能廣至成位也。論。若於",
    "T41n1822_029:0799b27": "有情至現可見故。述能修人異也　一切眾",
    "T41n1822_029:0799b28": "生有其二類。一樂求人德。二樂求人失",
    "T41n1822_029:0799b29": "　一切眾生復有二相。一者德相。二者失相。斷",
    "T41n1822_029:0799c01": "善者亦有德相。獨覺者亦有失相。樂求德",
    "T41n1822_029:0799c02": "者。見闡提德見闡提果相。知有善因故。",
    "T41n1822_029:0799c03": "樂求失者。見獨覺失見其果相。知惡因",
    "T41n1822_029:0799c04": "故。樂求德者。修慈易成。非樂求失。",
    "T41n1822_029:0799c05": "論。修悲喜法准此應知者。准慈釋。有七等",
    "T41n1822_029:0799c06": "先上親也。不說捨修加行先處中故。",
    "T41n1822_029:0799c07": "論。謂觀有情至實為樂哉。廣述悲．喜二行相",
    "T41n1822_029:0799c08": "也。加行雖同行相異故。論。修捨最初至",
    "T41n1822_029:0799c09": "與處中等。述修捨加行。其捨先捨處中。次",
    "T41n1822_029:0799c10": "捨下怨乃至上親。以貪難捨。嗔易捨故。婆",
    "T41n1822_029:0799c11": "沙八十二評曰應作是說。非四無量如說",
    "T41n1822_029:0799c12": "而生。所以者何。修觀行者。隨樂生故。前後",
    "T41n1822_029:0799c13": "不定。如通解脫勝處遍處　問若未起",
    "T41n1822_029:0799c14": "初定無量。能起第二定無量不。一說不能。一",
    "T41n1822_029:0799c15": "說能。如未起下地無漏能起上地無漏。",
    "T41n1822_029:0799c16": "亦爾　問為下地無量後起上地無量速疾。",
    "T41n1822_029:0799c17": "為上地無量後起下地無量速疾耶。答上地",
    "T41n1822_029:0799c18": "無量後起下地無量速疾。非下地無量後",
    "T41n1822_029:0799c19": "起上地無量速疾。猶如學書　問初定無",
    "T41n1822_029:0799c20": "量無間。即能起第二定無量不。有說不能。",
    "T41n1822_029:0799c21": "必修自地加行。引發方現前故。有說亦能。已",
    "T41n1822_029:0799c22": "熟修者起一加行。或無加行能歷諸地。或",
    "T41n1822_029:0799c23": "上或下起無量故　婆沙八十三云。如契",
    "T41n1822_029:0799c24": "經說。住慈定者刀．毒．水．火皆不能害。必",
    "T41n1822_029:0799c25": "無災橫而致命終　問何故爾耶。尊者世友",
    "T41n1822_029:0799c26": "作如是說。以慈是不害法故。有說慈勢力",
    "T41n1822_029:0799c27": "大故。有說慈為饒益他。諸天善神皆擁衛",
    "T41n1822_029:0799c28": "故。大德說曰。若住慈定。色界大種遍身分",
    "T41n1822_029:0799c29": "生。令所依身堅密如石故不可害　慈定",
    "T41n1822_029:0800a01": "在初。故說慈定有多說。悲等不及慈。大",
    "T41n1822_029:0800a02": "德說曰。由二因緣捨最為勝。一由所作。謂",
    "T41n1822_029:0800a03": "若作捨能斷貪嗔。二由寂靜。謂於有情無",
    "T41n1822_029:0800a04": "分別轉故捨最勝已上論文。論。此四無量至唯",
    "T41n1822_029:0800a05": "不成喜故。述人通三洲非天等也。若於初",
    "T41n1822_029:0800a06": "定得一必四。若三定已上得一必三。",
    "T41n1822_029:0800a07": "論。已辨無量次辨解脫。已下三行頌。第二明",
    "T41n1822_029:0800a08": "解脫。論曰至觀外色解脫。釋初解脫",
    "T41n1822_029:0800a09": "　言內有色相觀外色者。謂勝解作意。觀自己",
    "T41n1822_029:0800a10": "身被虫噉等。見內身相。及見外虫故。言",
    "T41n1822_029:0800a11": "內有色相觀外色解脫故。正理云。經言有",
    "T41n1822_029:0800a12": "色觀諸色者。為顯何義。非未除色。能如",
    "T41n1822_029:0800a13": "實通此經深義。然諸先聖傳授釋言。未能",
    "T41n1822_029:0800a14": "伏除緣內色想。是有色義。云何知然。第二",
    "T41n1822_029:0800a15": "解脫差別說故。謂於第二既作是言。內無",
    "T41n1822_029:0800a16": "色想觀外諸色。故知。初解脫未除內色想。",
    "T41n1822_029:0800a17": "由此論者。建立最初。名內有色想觀外色",
    "T41n1822_029:0800a18": "解脫。謂觀行者。如害怨屍。雖已離欲貪而",
    "T41n1822_029:0800a19": "為令堅固。以不淨行相復觀外諸色。由於",
    "T41n1822_029:0800a20": "外色數觀察故。於內色中亦生厭想。如樂",
    "T41n1822_029:0800a21": "淨者。頸繫狗屍極懷羞慚深生厭惡。如",
    "T41n1822_029:0800a22": "是觀外不淨相已。方內色身亦是不淨。觀",
    "T41n1822_029:0800a23": "心淨故。見內身中三十六物不淨充滿。如觀",
    "T41n1822_029:0800a24": "篋中眾色類物。名初解脫極成滿位　此成",
    "T41n1822_029:0800a25": "滿位解脫何法。謂心於色不樂．憎背．訶毀",
    "T41n1822_029:0800a26": "厭惡。遮止欲貪。即解脫欲貪。是無貪性故。",
    "T41n1822_029:0800a27": "已上論文。論。二內無色想觀外色解脫。釋第",
    "T41n1822_029:0800a28": "二解脫　言內無色想觀外色者。謂勝解",
    "T41n1822_029:0800a29": "作意。見內自身被虫食等。不見身相。唯見",
    "T41n1822_029:0800b01": "虫等。故言內無色想觀外色解脫。故正理",
    "T41n1822_029:0800b02": "云。修觀行者。從此後時漸復遣除緣內色",
    "T41n1822_029:0800b03": "想。謂以勝解想自命終。輿載遺身置棄",
    "T41n1822_029:0800b04": "屍處。種種禽獸爭共食噉。須臾身盡唯見",
    "T41n1822_029:0800b05": "禽獸。或於是處以火焚燒。乃至遺灰風所",
    "T41n1822_029:0800b06": "飄鼓。須臾身盡唯見空界。或想自身如蘇．",
    "T41n1822_029:0800b07": "鹽等為火．水等之所融消。乃至身無唯見",
    "T41n1822_029:0800b08": "火等。名內無色想觀外色解脫。此勝解力",
    "T41n1822_029:0800b09": "除色想故。雖緣身起而不見身。既已遣",
    "T41n1822_029:0800b10": "除緣內色想。心相續轉無別事業。勝輕安樂",
    "T41n1822_029:0800b11": "任運現前。於此位中數數修習緣色處境",
    "T41n1822_029:0800b12": "厭背行相。是名第二解脫成滿。亦如第一",
    "T41n1822_029:0800b13": "解脫欲貪。雖於先時修不淨想已得解脫。",
    "T41n1822_029:0800b14": "緣色欲貪而無始來我愛難遣。若觀身有",
    "T41n1822_029:0800b15": "仍恐退生。故後復修內無色想厭惡色觀。",
    "T41n1822_029:0800b16": "清淨過前。行者爾時。依初靜慮得此二觀。",
    "T41n1822_029:0800b17": "深生味著。為欲令此轉增進。故入第二靜",
    "T41n1822_029:0800b18": "慮復修二解脫。復修二法次第如前已上論文。",
    "T41n1822_029:0800b19": "論。三淨解脫身作證具足住。釋第三",
    "T41n1822_029:0800b20": "解脫。故正理云。彼瑜伽師久觀不淨。厭惡轉",
    "T41n1822_029:0800b21": "故令心沈慼。為欲策發令暫生歡。或為",
    "T41n1822_029:0800b22": "暫解久修勞倦。或為自審驗不淨觀堪能",
    "T41n1822_029:0800b23": "故。彼復依第四靜慮。於欲界色起淨勝解。",
    "T41n1822_029:0800b24": "先取寶衣．花等淨相。由勝解力漸廣思惟。",
    "T41n1822_029:0800b25": "遍於所緣作淨行相。如契經說。彼於後時。",
    "T41n1822_029:0800b26": "應取少淨相總思惟諸色。此雖策心而不",
    "T41n1822_029:0800b27": "掉舉。雖觀淨相而不起貪。既知善根勢力",
    "T41n1822_029:0800b28": "增上。次復於境略聚其心。於一所緣觀淨",
    "T41n1822_029:0800b29": "而住。此位名曰淨解脫滿。能究竟捨不淨",
    "T41n1822_029:0800c01": "想故。此淨解脫亦如第二內無色想觀外諸",
    "T41n1822_029:0800c02": "色已上論文。論。四無色定至第八解脫。列餘",
    "T41n1822_029:0800c03": "解脫名義如後釋。論。八中前三至想觀",
    "T41n1822_029:0800c04": "增故。述前三體　前三以無貪為體者。以",
    "T41n1822_029:0800c05": "近治貪故。然契經中說。內有色想觀外色者。",
    "T41n1822_029:0800c06": "非是以想慧為體。以於此時想觀增故。",
    "T41n1822_029:0800c07": "如四念住。及宿住念等。實慧為體而說念",
    "T41n1822_029:0800c08": "也。若慧為體。應近治廢。論。三中初",
    "T41n1822_029:0800c09": "二至行相轉故。述前三解脫行相別也。",
    "T41n1822_029:0800c10": "論。三并助伴皆五蘊性。述三解脫眷屬體",
    "T41n1822_029:0800c11": "也。論。初二解脫至心澄淨故。述三解脫",
    "T41n1822_029:0800c12": "依地別也。欲界初定有顯色貪者。由眼識",
    "T41n1822_029:0800c13": "身所引起故。論。餘地亦有至非增上故。",
    "T41n1822_029:0800c14": "述欲界聞慧亦有此三。於三定中亦有三",
    "T41n1822_029:0800c15": "種。非增上故不立解脫。初．二定中亦有第",
    "T41n1822_029:0800c16": "三。於四定中亦有初．二。以非增上故不",
    "T41n1822_029:0800c17": "建立。正理論云。雖欲界中亦容得有。而為",
    "T41n1822_029:0800c18": "欲界貪所淩雜。故不建立二解脫名。三．",
    "T41n1822_029:0800c19": "四定中雖亦得有。去所治遠勢力微劣。又",
    "T41n1822_029:0800c20": "樂淨伏故不得名三定樂伏四定淨伏第三解脫依後",
    "T41n1822_029:0800c21": "靜慮離八災患。心澄淨故。第四并近分。立",
    "T41n1822_029:0800c22": "後靜慮名。相似善根下地雖有。非增上故",
    "T41n1822_029:0800c23": "不名解脫。欲界欲貪所淩雜故。初二定中",
    "T41n1822_029:0800c24": "不淨伏故。第三定中樂所迷故　故皆不",
    "T41n1822_029:0800c25": "立淨解脫也已上論文。論。次四解脫至性微",
    "T41n1822_029:0800c26": "劣故。出次四無色解脫體。於四無色唯取",
    "T41n1822_029:0800c27": "定善。非散善及染。論。非散善者至亦",
    "T41n1822_029:0800c28": "有散善。此述散善兩說不同。彼地散善唯生",
    "T41n1822_029:0800c29": "得善。無聞．思故。論。近分解脫道至方",
    "T41n1822_029:0801a01": "名解脫故。述空處近分中解脫道。緣空處",
    "T41n1822_029:0801a02": "故得名解脫。無間道緣下地故。不名解脫",
    "T41n1822_029:0801a03": "不背下故。正理論中更有一釋云諸近分地",
    "T41n1822_029:0801a04": "九無間道八解脫道。亦非解脫。不背下地",
    "T41n1822_029:0801a05": "故。緣下道雜故。又未全脫下地染故已上論文。",
    "T41n1822_029:0801a06": "論。然於餘處至非全分故。通餘處說。",
    "T41n1822_029:0801a07": "論。第八解脫至得解脫名。述第八解脫體",
    "T41n1822_029:0801a08": "性。如根品有二釋。一背厭受．想而起此",
    "T41n1822_029:0801a09": "故。名為解脫。即是餘處名想受滅。或總厭",
    "T41n1822_029:0801a10": "背有所緣故。即是厭一切心．心所也。由此",
    "T41n1822_029:0801a11": "名為滅盡定也。論。有說由此至無漏",
    "T41n1822_029:0801a12": "心出。述此定入．出心異也。論。八中前",
    "T41n1822_029:0801a13": "三至為所緣境。述解脫境異也。不淨是可",
    "T41n1822_029:0801a14": "憎。淨境名可愛　彼非擇滅者。即是自．上",
    "T41n1822_029:0801a15": "有漏法。及類智品道非擇滅也。論。第三",
    "T41n1822_029:0801a16": "靜慮至所動亂故。述第三定無解脫所以",
    "T41n1822_029:0801a17": "也。論。行者何緣至彼方成故。述修淨",
    "T41n1822_029:0801a18": "解脫意也。論。由二緣故至得勝自在。",
    "T41n1822_029:0801a19": "述修解脫意也　等者。等勝處等。論。",
    "T41n1822_029:0801a20": "故能引起至種種作用。述得定自在即能",
    "T41n1822_029:0801a21": "起無諍等作用也。論。何故經中至各在",
    "T41n1822_029:0801a22": "邊故。述經中二解脫得身證名所以也。",
    "T41n1822_029:0801a23": "論。已辨解脫次辨勝處。已下一行頌。第三明",
    "T41n1822_029:0801a24": "八勝處。論曰至足前成八。列八名也。",
    "T41n1822_029:0801a25": "論。八中初二至第三解脫。指同前也。",
    "T41n1822_029:0801a26": "論。若爾八勝處至或終不起。述與解脫體",
    "T41n1822_029:0801a27": "等雖同。而力用異。即是勝所緣故名為勝",
    "T41n1822_029:0801a28": "處。解脫為因。勝處為果。因修解脫入勝",
    "T41n1822_029:0801a29": "處故。前三解脫於諸色中。但能總取不淨．",
    "T41n1822_029:0801b01": "淨相。今八勝處於諸色中。分別少．多．青等",
    "T41n1822_029:0801b02": "異相故。前解脫但於色中。棄背欲貪。及不",
    "T41n1822_029:0801b03": "淨想。今八勝處能於所緣。分析制伏令隨",
    "T41n1822_029:0801b04": "心轉。由此證知。第三解脫總取淨相。故",
    "T41n1822_029:0801b05": "立一名。八勝處中後四勝處差別取故分為",
    "T41n1822_029:0801b06": "四種　言勝處者。婆沙一百四十一云。問",
    "T41n1822_029:0801b07": "何故名勝處。答降伏所緣。摧滅貪愛故名",
    "T41n1822_029:0801b08": "勝處　正理云。或於是處轉變自在。不隨",
    "T41n1822_029:0801b09": "起惑故名勝處。勝於處故立勝處名。或此",
    "T41n1822_029:0801b10": "善根即名為處。處能勝故立勝處名已上論文。",
    "T41n1822_029:0801b11": "論。已辨勝處次辨遍處。下一行頌。第四明",
    "T41n1822_029:0801b12": "十遍處。論曰至故名遍處。述名也。即",
    "T41n1822_029:0801b13": "是周遍緣此四大．四色。及空識等名為遍",
    "T41n1822_029:0801b14": "處。正理云。經於此處皆言一想。上．下．及",
    "T41n1822_029:0801b15": "傍。無二．無量。於一切處。無間無隙。周遍思",
    "T41n1822_029:0801b16": "惟故名遍處。遍於處故立遍處名。或此善",
    "T41n1822_029:0801b17": "根即名為處。行相遍故立遍處名。此中地等",
    "T41n1822_029:0801b18": "顯示所緣。所說遍言顯示行相。行相雖等",
    "T41n1822_029:0801b19": "而所緣別。是故遍處分為十種。經言一者。顯",
    "T41n1822_029:0801b20": "此等至思惟一類境相現前。想言顯是勝",
    "T41n1822_029:0801b21": "解作意。何故唯十得遍處名。此上更無遍行",
    "T41n1822_029:0801b22": "相故。唯第四定空．識無邊。可得說有無邊",
    "T41n1822_029:0801b23": "行相已上論文。論。十中前八至五蘊為性。述",
    "T41n1822_029:0801b24": "體性也。論。依第四靜慮緣欲可見色。述",
    "T41n1822_029:0801b25": "所緣也。謂色處為所緣。緣假四大故。",
    "T41n1822_029:0801b26": "論。有餘師說至風界為境。述異說也。",
    "T41n1822_029:0801b27": "論。後二遍處至蘊為境。述所緣也。論。",
    "T41n1822_029:0801b28": "應知此中至勝前前故。述勝劣也。",
    "T41n1822_029:0801b29": "論。此解脫等三門功德。已下一行頌。第五明",
    "T41n1822_029:0801c01": "二得及依身也。論曰至滅盡定故。指",
    "T41n1822_029:0801c02": "前說也。即是前不相應中釋。論餘解脫",
    "T41n1822_029:0801c03": "等至未曾習故。述餘七解脫通二得也　言",
    "T41n1822_029:0801c04": "等者。等八勝處。及十遍處　有曾習者。是",
    "T41n1822_029:0801c05": "離染得　新習得者。是加行得。論。四無",
    "T41n1822_029:0801c06": "色解脫至由教力故。述依身也。依下地身",
    "T41n1822_029:0801c07": "容起上地定故。無色定依三界身起。三解",
    "T41n1822_029:0801c08": "脫．八勝處．八遍處。由教力故唯欲界。以教",
    "T41n1822_029:0801c09": "在欲界故。論。異生及聖皆能現起。述",
    "T41n1822_029:0801c10": "起人也。第八解脫唯聖人起。如前已說。",
    "T41n1822_029:0801c11": "前七解脫通凡．聖起。",
    "T41n1822_029:0801c12": "論。諸有生在色無色界。已下一行頌。第六明",
    "T41n1822_029:0801c13": "起定緣。論曰至為起因故。述因力也。",
    "T41n1822_029:0801c14": "此於先時　近者近曾起者　及數修者數",
    "T41n1822_029:0801c15": "數修故。即是近同類因。由此二因力故。生",
    "T41n1822_029:0801c16": "色．無色　雖無教力而得生起。論。二",
    "T41n1822_029:0801c17": "由業力至生上地故。述第二力也。謂先於",
    "T41n1822_029:0801c18": "欲界。或於色界等。造順生受．及順後受業。",
    "T41n1822_029:0801c19": "在上地中業果時受。由此業力。必令有情",
    "T41n1822_029:0801c20": "離下煩惱得於上定。方得生彼　以若未",
    "T41n1822_029:0801c21": "離下地煩惱。必定無容生上地故。論。",
    "T41n1822_029:0801c22": "三法爾力至皆增盛故。述法爾力。劫將壞",
    "T41n1822_029:0801c23": "時。有情法爾皆生上界。欲生上界法爾善",
    "T41n1822_029:0801c24": "根增勝。得上地定斷下煩惱。論。諸有",
    "T41n1822_029:0801c25": "生在至之所壞故。述生上二界起無色定。",
    "T41n1822_029:0801c26": "由因．業力。非法爾力。以第四定不為三",
    "T41n1822_029:0801c27": "災之所壞故。論。生在色界至加由教力。",
    "T41n1822_029:0801c28": "述在色界起上靜慮。由因力．業力．及法爾",
    "T41n1822_029:0801c29": "力　若生欲界起上無色。由因力．業力．教",
    "T41n1822_029:0802a01": "力。起色界定。由業力．因力．法爾力．教力。故",
    "T41n1822_029:0802a02": "言一一應知加由教力。",
    "T41n1822_029:0802a03": "論。前來分別種種法門。自下一行頌。大文第",
    "T41n1822_029:0802a04": "三明法住時也。論曰至菩提分法。此文",
    "T41n1822_029:0802a05": "有三。一述二種正法。二述能持人。三述住",
    "T41n1822_029:0802a06": "時分　此文第一述二種正法也。一教。二",
    "T41n1822_029:0802a07": "證　教謂三藏　證謂三乘菩提分法　因",
    "T41n1822_029:0802a08": "教得證故先明教法　若以昔教對今佛。",
    "T41n1822_029:0802a09": "即教先而佛後。佛因教證故　若今教對能",
    "T41n1822_029:0802a10": "說。佛先而教後。佛說教故　若以今證．今",
    "T41n1822_029:0802a11": "教。即教先而證後故先證法　若以因證能",
    "T41n1822_029:0802a12": "弘教。即有證．教方住。論。有能受持至",
    "T41n1822_029:0802a13": "住爾所時。第二述能持人也。由能受持持",
    "T41n1822_029:0802a14": "法不滅。由有正說傳法不滅。若唯持不能",
    "T41n1822_029:0802a15": "說。即闕傳燈之義。若唯說而不持。即廢忘",
    "T41n1822_029:0802a16": "而不行。故兼之也。有能依教而行者。即證",
    "T41n1822_029:0802a17": "法便住世間。若持法而不行。即無加行善。",
    "T41n1822_029:0802a18": "若依教而正行。即生菩提分法。故由受持．",
    "T41n1822_029:0802a19": "正說二人。教住於世。由修行一人。證法住",
    "T41n1822_029:0802a20": "世。故隨三人住世時量。應知正法爾所時",
    "T41n1822_029:0802a21": "住。論。聖教總言至復過於此。第三述",
    "T41n1822_029:0802a22": "住時分。就中有兩說。一說證．教二法唯住",
    "T41n1822_029:0802a23": "千年。二說證法唯住千年。教法復過千年。",
    "T41n1822_029:0802a24": "此中但說正法不說像法．末法。廣如婆沙",
    "T41n1822_029:0802a25": "一百八十二說。此說同涅槃經第二十二。",
    "T41n1822_029:0802a26": "云無上佛法當久近幾時滅耶。答云。若我弟",
    "T41n1822_029:0802a27": "子有能受持．讀誦．書寫．演說其義。為諸眾",
    "T41n1822_029:0802a28": "生之所恭敬．尊重．讚歎種種供養。當知。爾",
    "T41n1822_029:0802a29": "時佛法未滅。乃至。見受持等者。輕毀．誹謗。",
    "T41n1822_029:0802b01": "汝是六師。非佛弟子。當知佛法將滅不久",
    "T41n1822_029:0802b02": "　三階云。法律禪師同十三種惡外道六師。",
    "T41n1822_029:0802b03": "當此記也　今詳兩說。後說為正。所以",
    "T41n1822_029:0802b04": "得今時有教法故。然說證法亦是從多。",
    "T41n1822_029:0802b05": "又准多經文。說過千歲。然諸經所說隨機",
    "T41n1822_029:0802b06": "不同。就別處別人以說法滅　迦葉經說",
    "T41n1822_029:0802b07": "五百年　阿含經說一千年　大集經說一",
    "T41n1822_029:0802b08": "千五百年。及說五重牢固。復說諸佛與欲",
    "T41n1822_029:0802b09": "說說法久住　又菩薩處胎經法住品。此經",
    "T41n1822_029:0802b10": "留住或至二千年。或至三千年　又仁王第",
    "T41n1822_029:0802b11": "二云。吾滅度後八十年。八百年。八千年中。無",
    "T41n1822_029:0802b12": "佛。無法．無僧．無信男。無信女時。此經三",
    "T41n1822_029:0802b13": "寶付屬國王．四部弟子。受持。讀誦。解說其",
    "T41n1822_029:0802b14": "義。為三界眾生開空慧道。修七賢行．十善",
    "T41n1822_029:0802b15": "行。化一切眾生。真諦法師釋云。八十年者。",
    "T41n1822_029:0802b16": "正法末後八十年。八百年者像法後八百年。",
    "T41n1822_029:0802b17": "八千年者末法萬年後八千年。准此文意有",
    "T41n1822_029:0802b18": "末法也　又准大乘同性經下卷云。如來顯",
    "T41n1822_029:0802b19": "現從兜率下。乃至。住持一切像法．一切滅",
    "T41n1822_029:0802b20": "法．善丈夫法。當知。如是化事皆是應身。准",
    "T41n1822_029:0802b21": "此經。滅法即是末法異名　又法華經第五",
    "T41n1822_029:0802b22": "安樂行中云。如來滅後末法中欲說是經。應",
    "T41n1822_029:0802b23": "住安樂行　准此經文有末法也　記聲",
    "T41n1822_029:0802b24": "聞中。但云正法．像法者。略不說末法。",
    "T41n1822_029:0802b25": "善見論云。初一千年。若諸弟子。勤行精進得",
    "T41n1822_029:0802b26": "阿羅漢果。第二千年得第三果。第三千年得",
    "T41n1822_029:0802b27": "第二果。第四千年得初果。從此已後是我末",
    "T41n1822_029:0802b28": "法　准上論文。正法之時多得無學。像法之",
    "T41n1822_029:0802b29": "時得前三果。末法之時不得道果　又善",
    "T41n1822_029:0802c01": "見論云。如來正法一千年。以度瞿夷出家",
    "T41n1822_029:0802c02": "滅五百年。以佛令行八敬。及所度五百釋",
    "T41n1822_029:0802c03": "女皆得阿羅漢。各增一年。所以正法還得",
    "T41n1822_029:0802c04": "千年　准此論文。諸經．論中說正法五百",
    "T41n1822_029:0802c05": "年者。是初度女人後說。一千年者是未度",
    "T41n1822_029:0802c06": "女人前。及八敬後說　又法住記云。十六羅",
    "T41n1822_029:0802c07": "漢各將無量眷屬。於人壽漸增至七萬歲",
    "T41n1822_029:0802c08": "時。已本願力用其七寶。為佛造窣都婆。釋",
    "T41n1822_029:0802c09": "迦舍利自然流入塔中。後佛舍利塔總陷",
    "T41n1822_029:0802c10": "入地至金剛際。時諸羅漢化火燒身入般",
    "T41n1822_029:0802c11": "涅槃。次有七俱胝獨覺出世化諸眾生。至",
    "T41n1822_029:0802c12": "人壽漸增減八萬歲時。一時各般無餘涅槃。",
    "T41n1822_029:0802c13": "次後彌勒佛出世也　又蓮華面經。最後佛",
    "T41n1822_029:0802c14": "法滅盡時。如來舍利陷入龍宮。龍宮法滅陷",
    "T41n1822_029:0802c15": "入金剛際。次後七日．七夜。天地大黑。有外",
    "T41n1822_029:0802c16": "道空中言。沙門瞿曇法今滅盡。我等當得",
    "T41n1822_029:0802c17": "教化一切法界眾生。發此語已現身陷入",
    "T41n1822_029:0802c18": "阿鼻地獄。次後彌勒佛出世也。已上二教但",
    "T41n1822_029:0802c19": "據法在。不據行．學。雖化眾生。不言欣修．",
    "T41n1822_029:0802c20": "出世行也。如結界羯磨止息不行。非無戒",
    "T41n1822_029:0802c21": "律教法在世。佛法陷滅。非唯一處。所說不",
    "T41n1822_029:0802c22": "同。由斯教異。",
    "T41n1822_029:0802c23": "論。此論依攝至釋對法耶。大文第四明論宗",
    "T41n1822_029:0802c24": "趣。此問也。頌答可知。論曰至理善成",
    "T41n1822_029:0802c25": "立。歎迦濕彌羅國毘婆沙師共議論阿毘達",
    "T41n1822_029:0802c26": "磨理。是善成立。論。我多依彼釋對法宗",
    "T41n1822_029:0802c27": "者。述已多依婆沙論釋　多言。顯示少",
    "T41n1822_029:0802c28": "有異途。謂形色．像色．過去．未來．有．非有等。",
    "T41n1822_029:0802c29": "論。為我過失者少有貶量。少有貶量",
    "T41n1822_029:0803a01": "毘婆沙義是我過。以非世尊大聖弟子輒",
    "T41n1822_029:0803a02": "有貶量。故成過失論主謙也。論。判",
    "T41n1822_029:0803a03": "法正理唯在世尊及諸如來大聖弟子者。唯",
    "T41n1822_029:0803a04": "是遮餘非佛世尊。及大聖弟子　准此中",
    "T41n1822_029:0803a05": "意。商略婆沙。存其六足。及本論也　毘婆",
    "T41n1822_029:0803a06": "沙師。非是世尊。及大聖弟子故　六足．發",
    "T41n1822_029:0803a07": "智。是大弟子之所造故。不商略。",
    "T41n1822_029:0803a08": "自下有三頌。大文第三勸學流通分。就中",
    "T41n1822_029:0803a09": "有三意。論主造論之時。佛涅槃後九百年",
    "T41n1822_029:0803a10": "中。教．證正法並皆將滅　初一頌傷歎教法。",
    "T41n1822_029:0803a11": "次一頌傷歎證法。第三頌勸求證法　就",
    "T41n1822_029:0803a12": "第一頌中有四句　初一句明佛善說教。",
    "T41n1822_029:0803a13": "能開世眼名世眼也。大師涅槃向有千年。",
    "T41n1822_029:0803a14": "故言久閉　第二句明大弟子說教堪為",
    "T41n1822_029:0803a15": "證者多散滅。多言顯有少分　第三句明",
    "T41n1822_029:0803a16": "世眼久閉。能為證者多散滅故。無見真理",
    "T41n1822_029:0803a17": "人也。無見真人故無判教人也　第四句",
    "T41n1822_029:0803a18": "明不見理故鄙尋思。由鄙尋思妄制教故",
    "T41n1822_029:0803a19": "亂聖教。亂聖教故教法滅　第二頌有四",
    "T41n1822_029:0803a20": "句　第一句明無教授本師　自覺者。佛也",
    "T41n1822_029:0803a21": "　已歸勝寂靜者。歸涅槃也。諸寂靜中。涅槃",
    "T41n1822_029:0803a22": "最勝故言勝。明教授本師也　第二句明",
    "T41n1822_029:0803a23": "無弟子教授　持彼教者。謂聖弟子　多隨",
    "T41n1822_029:0803a24": "滅者。謂大弟子多隨佛涅槃也。多者顯亦有",
    "T41n1822_029:0803a25": "少。明傳教授人亦無也　第三句　世無",
    "T41n1822_029:0803a26": "依怙者。明無上兩人也　喪眾德者。以無",
    "T41n1822_029:0803a27": "師故無定慧德也　第四句　無鉤制惑者。",
    "T41n1822_029:0803a28": "定慧如鉤。惑如狂象。狂象無鉤制御。隨意",
    "T41n1822_029:0803a29": "東西。諸惑無定慧鉤。亦隨意流轉。由斯證",
    "T41n1822_029:0803b01": "法將滅　第三頌。四句。初句　既知如來者。",
    "T41n1822_029:0803b02": "法主也　正法者。教證正法也。壽者。一",
    "T41n1822_029:0803b03": "千年也　第二句　漸次淪亡者。謂初百年",
    "T41n1822_029:0803b04": "漸次至九百年也　如至喉者。喻也。如人",
    "T41n1822_029:0803b05": "將死氣盡至喉知死不久。正法漸次淪亡。",
    "T41n1822_029:0803b06": "至九百年將滅不久　第三句　是諸煩惱",
    "T41n1822_029:0803b07": "力增時者。明惡時也。二種正法將滅。眾生",
    "T41n1822_029:0803b08": "煩惱增時　第四句　應求解脫勿放逸。勸",
    "T41n1822_029:0803b09": "學正法也　此中三頌總有十二句。第一",
    "T41n1822_029:0803b10": "四句傷歎教法滅。第二四句傷歎證法滅。",
    "T41n1822_029:0803b11": "次兩句雙傷歎二種正法滅。次一句傷歎煩",
    "T41n1822_029:0803b12": "惱力增　後一句勸求解脫也。",
    "T41n1822_029:0803b14": "9 破執我品1破執我品第九之一",
    "T41n1822_029:0803b15": "我有二種。一五蘊聚集假名為我　二或",
    "T41n1822_029:0803b16": "即蘊．離蘊。別執一物以為實我。五蘊假我",
    "T41n1822_029:0803b17": "不違理．教。論主不破。別執實我違其理．",
    "T41n1822_029:0803b18": "教。障出離因。論主今破。故名破執我也。前",
    "T41n1822_029:0803b19": "之八品廣明自宗。真俗對法順無我理。簡",
    "T41n1822_029:0803b20": "擇諸法。今破外執故於後明。",
    "T41n1822_029:0803b21": "論。越此於餘豈無解脫。此品之中自有二",
    "T41n1822_029:0803b22": "分。一正破我。二勸學無我。准諸經例。問",
    "T41n1822_029:0803b23": "非序分不可分三。就正破我中。復分為",
    "T41n1822_029:0803b24": "三。一總破別計實我。二破異部計我。三",
    "T41n1822_029:0803b25": "破異道計我　就前文中復分為二。一",
    "T41n1822_029:0803b26": "明執我過。二正明破執實我　就前文中",
    "T41n1822_029:0803b27": "復有四段。一問。二答。三徵。四釋。此文問也。",
    "T41n1822_029:0803b28": "越上品所明無我之理別執實我。豈無解",
    "T41n1822_029:0803b29": "脫耶。論。理必無有。答也。論。所以",
    "T41n1822_029:0803c01": "者何。徵也。所以越此無我。依有我宗不得",
    "T41n1822_029:0803c02": "解脫。論。虛妄我執所迷亂故。釋也",
    "T41n1822_029:0803c03": "　釋中有二。先略。後廣。此略釋也。論。謂",
    "T41n1822_029:0803c04": "此法外至無容解脫。廣釋也。一切煩惱皆因",
    "T41n1822_029:0803c05": "執我。生死之業由煩惱起。三有輪迴因於",
    "T41n1822_029:0803c06": "惑．業。所以執我無容解脫。論。以何為",
    "T41n1822_029:0803c07": "證至別目我體。第二正破實我也　文中",
    "T41n1822_029:0803c08": "有二。一問。二答。此文問也。論。於彼所",
    "T41n1822_029:0803c09": "計至現比量故。答也。答中有二。一略。二廣。",
    "T41n1822_029:0803c10": "此略答也。論。謂若我體至如五色根。廣",
    "T41n1822_029:0803c11": "答也　文中有二。一正明二量。二重釋色",
    "T41n1822_029:0803c12": "根比量。此文初也　有法之中有其二類。若",
    "T41n1822_029:0803c13": "無障緣。或現量得如六境意。或比量得如",
    "T41n1822_029:0803c14": "五色根。若是無法非二量得。離蘊執我非二",
    "T41n1822_029:0803c15": "量得。知體是無。論。言五色根至如種生",
    "T41n1822_029:0803c16": "芽。重釋五根比量也　文中有三。先喻。",
    "T41n1822_029:0803c17": "次法。後結。此文喻也。如文可解。論。如",
    "T41n1822_029:0803c18": "是亦見至色根比量。次法說也。如喻可解。",
    "T41n1822_029:0803c19": "論。於離蘊我至無真我體。後總結也。",
    "T41n1822_029:0803c20": "論。然犢子部至不一不異。大文第二破異部",
    "T41n1822_029:0803c21": "也　文中有二。一述宗計。二問答應破。此",
    "T41n1822_029:0803c22": "文初也。諸部之中唯犢子部執有實我。謂所",
    "T41n1822_029:0803c23": "知法中有五法藏。謂有為法分為三世。無",
    "T41n1822_029:0803c24": "為第四。不可說法藏第五。與前有為．無為。",
    "T41n1822_029:0803c25": "非一非異。此中且說與蘊。不一不異。即",
    "T41n1822_029:0803c26": "執此法以為我體。此五法藏。同大般若五",
    "T41n1822_029:0803c27": "種法海。謂三世．無為。及不可說。不可說者是",
    "T41n1822_029:0803c28": "勝義諦犢子部不染邪智。謂勝義諦是其我",
    "T41n1822_029:0803c29": "體。不同外道染污邪智執有實我是我見",
    "T41n1822_029:0804a01": "攝。論。此應思擇為實為假。此第二問答",
    "T41n1822_029:0804a02": "破也。此論主問也。此第一破假實也。論。",
    "T41n1822_029:0804a03": "實有假有相別云何。外反問假實相也。",
    "T41n1822_029:0804a04": "論。別有事物至如乳酪等。論主答假實相",
    "T41n1822_029:0804a05": "也。色等四境別有體性。是實有相。乳．酪等",
    "T41n1822_029:0804a06": "物四境共成。是假有相。論。許實許假",
    "T41n1822_029:0804a07": "各有何失。外問假實過也。論。體若是",
    "T41n1822_029:0804a08": "實至徒執實有。出實有過也。一有別性故。",
    "T41n1822_029:0804a09": "與蘊一向異過。如別別蘊。二有因過。有",
    "T41n1822_029:0804a10": "實體者皆有因生。如色等蘊。若謂無因而",
    "T41n1822_029:0804a11": "有實體應是無為。同於外道見。若是無為",
    "T41n1822_029:0804a12": "又應無用。皆違汝宗。徒執實有。論體",
    "T41n1822_029:0804a13": "若是假便同我說。非是汝宗。出假過也。",
    "T41n1822_029:0804a14": "論。非我所在至立補特伽羅。外轉計也。",
    "T41n1822_029:0804a15": "論。如是謬言至亦同此失。自下第二破",
    "T41n1822_029:0804a16": "依蘊也。汝言依蘊者。為攬諸蘊為依。為",
    "T41n1822_029:0804a17": "因諸蘊名依。二俱有過。皆違自宗過。攬蘊",
    "T41n1822_029:0804a18": "即是假。因蘊即無常。論。不如是立。外轉",
    "T41n1822_029:0804a19": "計。依義不如論主所立。論。所立云",
    "T41n1822_029:0804a20": "何。論主徵也。自下第三破喻也。論。此",
    "T41n1822_029:0804a21": "如世間依薪立火。外答也。論。如何立火",
    "T41n1822_029:0804a22": "可說依薪。論主審定也。論。謂非離薪",
    "T41n1822_029:0804a23": "至非一非異。外答也。謂非離薪可立有火。",
    "T41n1822_029:0804a24": "明依義。而薪與火非異。明不一異也。",
    "T41n1822_029:0804a25": "論。若火異薪至所燒即能燒。反難成不一",
    "T41n1822_029:0804a26": "不異也。論。如是不離蘊至體應成斷。法",
    "T41n1822_029:0804a27": "合也。犢子部所立補特伽羅。非常非斷。",
    "T41n1822_029:0804a28": "論。仁今於此至火依薪義。自下論主破也。先",
    "T41n1822_029:0804a29": "破火依薪。後破反難不一不異　將破火",
    "T41n1822_029:0804b01": "依薪喻先審定也。論。何所應說。外反問",
    "T41n1822_029:0804b02": "也。論。若說應言至名薪名火。更重審定",
    "T41n1822_029:0804b03": "薪火體也。論。且世共了至時各別故。論",
    "T41n1822_029:0804b04": "主就假火為出火．薪體別。俱是假有。火異",
    "T41n1822_029:0804b05": "於薪。破前不異義。論。若汝所計至成",
    "T41n1822_029:0804b06": "無常性。破。若同火依薪。其我即是無常。與",
    "T41n1822_029:0804b07": "蘊異也。違其前說非無常不異之義。",
    "T41n1822_029:0804b08": "論。若謂即於至因煖觸故。就實火破也　若",
    "T41n1822_029:0804b09": "八微同聚。煖觸是火。餘七是薪。煖觸與",
    "T41n1822_029:0804b10": "七體．相各異。別因俱而生。如何可言依",
    "T41n1822_029:0804b11": "薪立火。已上破火體不依薪也　亦非此",
    "T41n1822_029:0804b12": "火名因薪而立。以立火名因煖觸故。已上",
    "T41n1822_029:0804b13": "破火名不依薪也。論。若謂所說至或依",
    "T41n1822_029:0804b14": "止義。破轉計。若謂即以俱生。或依止義。名",
    "T41n1822_029:0804b15": "火依薪。非因薪者。即應說補特伽羅",
    "T41n1822_029:0804b16": "與蘊俱生。或依止蘊。違自立宗云不一",
    "T41n1822_029:0804b17": "異也。論。已分明許至故釋非理重述破",
    "T41n1822_029:0804b18": "異也。汝若言火與薪俱。及依薪故名火依",
    "T41n1822_029:0804b19": "薪。此即分明許火．薪體別。火隨薪滅。如",
    "T41n1822_029:0804b20": "是應許諸蘊若無。補特伽羅體亦非有。而",
    "T41n1822_029:0804b21": "不許然。故釋非理。論。然彼於此至舉",
    "T41n1822_029:0804b22": "以為難第二破難也。此破前難異薪薪應",
    "T41n1822_029:0804b23": "不熱。若熱謂煖觸。即煖觸異薪。即薪非熱。",
    "T41n1822_029:0804b24": "體相各異故。若謂煖合。則薪煖合。許薪名",
    "T41n1822_029:0804b25": "熱。雖薪火異。而過不成。如何此中舉以為",
    "T41n1822_029:0804b26": "難。論。若謂木等至無理能遮。即薪是火",
    "T41n1822_029:0804b27": "難。既薪即是火。依義謂何。即所喻法定應",
    "T41n1822_029:0804b28": "是一。無理能遮。論。故彼所言至理不",
    "T41n1822_029:0804b29": "成立。總結火依薪喻。進退推徵理不成立。",
    "T41n1822_029:0804c01": "論。又彼若許至及非第五故。第四難轉計",
    "T41n1822_029:0804c02": "不可說一異也。論。若我與蘊一異俱不",
    "T41n1822_029:0804c03": "可說者。牒彼計也。彼立三世．無為非不可",
    "T41n1822_029:0804c04": "說。第五法藏是不可說。若汝計我不可說",
    "T41n1822_029:0804c05": "與蘊一．異者。五種爾焰亦應不可說。以",
    "T41n1822_029:0804c06": "我不可說異。是第五故。亦不可說不異。",
    "T41n1822_029:0804c07": "非第五故　爾焰者。新譯名所知。舊譯名",
    "T41n1822_029:0804c08": "智母。真諦法師釋云。我若異前四則是可",
    "T41n1822_029:0804c09": "言。不應立第五為不可言。若不異前四。",
    "T41n1822_029:0804c10": "則唯有四。無第五不可言。故不可言第五",
    "T41n1822_029:0804c11": "及非第五。論。又彼施設至為何所說。",
    "T41n1822_029:0804c12": "第五破施設也。論主重審定也。論。若言",
    "T41n1822_029:0804c13": "此施設至故唯託蘊。論主進．退出過也　若",
    "T41n1822_029:0804c14": "言依蘊。假義自成。若言依補特伽羅。即違",
    "T41n1822_029:0804c15": "前立依於蘊也。論。若謂有蘊至此依",
    "T41n1822_029:0804c16": "蘊立。論主又牒計。計云。由有蘊故知有補",
    "T41n1822_029:0804c17": "特伽羅。故前宗依蘊而立。論。是即諸",
    "T41n1822_029:0804c18": "色至言依眼等。論主破前計也。因蘊知有",
    "T41n1822_029:0804c19": "我。說我依於蘊。因眼知有色。應說色",
    "T41n1822_029:0804c20": "依眼。論。又且應說至何識所識。論主",
    "T41n1822_029:0804c21": "審識識也。論。六識所識。答也。論。",
    "T41n1822_029:0804c22": "所以者何。論主徵也。論。若於一時至與",
    "T41n1822_029:0804c23": "法一異。彼宗釋也。由因識色等故知有補",
    "T41n1822_029:0804c24": "特伽羅。故說補特伽羅六識所識。論。若",
    "T41n1822_029:0804c25": "爾至與觸一異。論主難成假也。因知四",
    "T41n1822_029:0804c26": "境。知有假乳。乳與四境非一非異。四境",
    "T41n1822_029:0804c27": "是實。而乳是假。因識色等而知於我。我應",
    "T41n1822_029:0804c28": "是假。論。勿乳等成四至是假非實。結",
    "T41n1822_029:0804c29": "成難也。如四境成乳。乳不分四。又不可",
    "T41n1822_029:0805a01": "說乳非四所成。由此喻顯也。總依諸蘊",
    "T41n1822_029:0805a02": "施設有補特伽羅。猶如世間總依色等四",
    "T41n1822_029:0805a03": "境施設乳等。是假非實。論。又彼所說",
    "T41n1822_029:0805a04": "至亦可了。論主重審定破了我時也。眼識",
    "T41n1822_029:0805a05": "識色。因茲知有補特伽羅。為因了色方",
    "T41n1822_029:0805a06": "了有我。為了色時亦了於我。論。若說",
    "T41n1822_029:0805a07": "諸色至色異眼等。破色為了我因。於眼",
    "T41n1822_029:0805a08": "等了於諸色。色與眼等條然體別。因於色",
    "T41n1822_029:0805a09": "等了我之時。因何我與色等而言不異。",
    "T41n1822_029:0805a10": "論。若了色時至別有能了。破了色時",
    "T41n1822_029:0805a11": "即了於我。兩關定也。論。若色能了至必",
    "T41n1822_029:0805a12": "由分別立故。破能了同也　文中有三重",
    "T41n1822_029:0805a13": "破。一體同破。若色能了即能了我。即應許",
    "T41n1822_029:0805a14": "我體即是色。二即色假立破。或唯於色假立",
    "T41n1822_029:0805a15": "於我。三無二分別破。若即能了色了於",
    "T41n1822_029:0805a16": "我者。或不應有如是分別如是類是色。",
    "T41n1822_029:0805a17": "如是類是我。若無如是二種分別。如何立",
    "T41n1822_029:0805a18": "有色有我。有性必由分別立故。論。若",
    "T41n1822_029:0805a19": "於此中至徵難亦然。破能了別也。若先了",
    "T41n1822_029:0805a20": "色。後了我者。了時別故。我應異色。如黃",
    "T41n1822_029:0805a21": "異青。前異後等。乃至。法境兩關徵難。其義",
    "T41n1822_029:0805a22": "亦然。論。若彼救言至便壞自宗。破轉救",
    "T41n1822_029:0805a23": "也　我之與色不一．異故。色．我能了亦不",
    "T41n1822_029:0805a24": "一．異者。破云。我非有為。可言與色等不",
    "T41n1822_029:0805a25": "一．不異。能了是有為法。如何得說非定一",
    "T41n1822_029:0805a26": "異。若許非有為者。便違自宗。論。又若",
    "T41n1822_029:0805a27": "實有至皆無有我。出違教失。論。又彼既",
    "T41n1822_029:0805a28": "許至為緣何起。破眼識得我也。兩關定也。",
    "T41n1822_029:0805a29": "論。若緣色起至如聲處等故。破緣色起",
    "T41n1822_029:0805b01": "也。若緣色起。即不了我。如不了聲。聲",
    "T41n1822_029:0805b02": "非是色。了色不了聲。我非是色了色不",
    "T41n1822_029:0805b03": "了我。論。謂若有識至定非眼識所了。又",
    "T41n1822_029:0805b04": "以所緣緣難。色是眼識所緣緣。眼識能了",
    "T41n1822_029:0805b05": "色。我非眼識所緣緣。但是因眼識知者。如",
    "T41n1822_029:0805b06": "何眼識能了於我。論。若眼識起至由",
    "T41n1822_029:0805b07": "二緣故。破眼識了我及色。違三經。此違二",
    "T41n1822_029:0805b08": "緣生識經也。經云。二緣生眼識者。謂眼及",
    "T41n1822_029:0805b09": "色。不言三緣眼．色．我也。論。又契經說",
    "T41n1822_029:0805b10": "至皆緣眼色故。違第二經也。經既言皆緣",
    "T41n1822_029:0805b11": "眼．色。如何得有緣眼．我者。即壞皆義。",
    "T41n1822_029:0805b12": "論。又若爾者至皆無常性。違第三經也。",
    "T41n1822_029:0805b13": "經說生識緣者。皆是無常。我若生識。應是",
    "T41n1822_029:0805b14": "無常。論。若彼遂謂至便壞自宗。破轉",
    "T41n1822_029:0805b15": "計也。若轉計云。我非識所緣。應非所識。若",
    "T41n1822_029:0805b16": "非所識。即非所知。汝既不知。如何立有。",
    "T41n1822_029:0805b17": "若不立有。便壞自宗。論。又若許為六",
    "T41n1822_029:0805b18": "識所識至為難准此。破六識識也　文中有",
    "T41n1822_029:0805b19": "二。一違理。二違經。此違理也。彼宗立與",
    "T41n1822_029:0805b20": "色等不一不異。若眼識識故。即異聲．香等。",
    "T41n1822_029:0805b21": "如色。若耳識識。即異色．香等。如聲。餘識所",
    "T41n1822_029:0805b22": "識為難。准此。論。又立此為六識所識",
    "T41n1822_029:0805b23": "至彼依意故。第二違經失也。若我眼見。及耳",
    "T41n1822_029:0805b24": "聞等。即是異根。亦能受用異根行處。即違",
    "T41n1822_029:0805b25": "經說。梵志當知。五根行處境界各別。各唯",
    "T41n1822_029:0805b26": "受用自所行處。及自境界。非有異根亦能",
    "T41n1822_029:0805b27": "受用異根行處及異根境。五根唯受用自境",
    "T41n1822_029:0805b28": "界。故受用五根行處。及意境界。唯依意故。",
    "T41n1822_029:0805b29": "論。或不應執至有違宗過。縱轉計",
    "T41n1822_029:0805c01": "也。若依本宗是五根境。即違經過若轉計",
    "T41n1822_029:0805c02": "此非五根境。即違宗過。論。若爾至及自",
    "T41n1822_029:0805c03": "境界。犢子部引經難也。以經說五根境各",
    "T41n1822_029:0805c04": "別。故不許一我兼五根取。六生喻經。說六",
    "T41n1822_029:0805c05": "根境有別故。應意不能取五根境。經以",
    "T41n1822_029:0805c06": "六種眾生。喻於六識。名六生喻經。廣如經",
    "T41n1822_029:0805c07": "說。論。非此中說至無違前失。論主通經",
    "T41n1822_029:0805c08": "也。經說六根行處．境界各有差別。各別樂",
    "T41n1822_029:0805c09": "求自所行處。及自境界者。非此中說眼等",
    "T41n1822_029:0805c10": "六根。但說眼等增上勢力所引意識。名眼",
    "T41n1822_029:0805c11": "等六根。所以者何。眼等五根。及所生識。無",
    "T41n1822_029:0805c12": "有勢力樂見等故。樂見等者。是五識後意",
    "T41n1822_029:0805c13": "識。獨行意識。不能樂求眼等五根所行境",
    "T41n1822_029:0805c14": "界故。故作是說。六根行處境各別也。無",
    "T41n1822_029:0805c15": "違前說五根各取自境界失。論。又世",
    "T41n1822_029:0805c16": "尊說至境必同故。論主更重引經。證法外無",
    "T41n1822_029:0805c17": "我。我非所識也　達知是慧。我非達知。",
    "T41n1822_029:0805c18": "非慧境也。慧．識境同證非所識也。論。",
    "T41n1822_029:0805c19": "諸謂眼見至惡見深坑。釋犢子部云。見我",
    "T41n1822_029:0805c20": "者。即是眼根見色所有之相。所以知然。於",
    "T41n1822_029:0805c21": "見非我謂見我故。彼便蹎墜惡見深坑。",
    "T41n1822_029:0805c22": "若於我見我。何名非我。謂見我也。論。",
    "T41n1822_029:0805c23": "故佛經中至補特伽羅。引經證即蘊說我",
    "T41n1822_029:0805c24": "也。論。如人契經至說名為人。重引經",
    "T41n1822_029:0805c25": "證也　於中後四者。謂識．受．想．思。是無色。",
    "T41n1822_029:0805c26": "經部觸即三和故不別說。論。即於此中",
    "T41n1822_029:0805c27": "至此經了義不應異釋。經說隨義種種名",
    "T41n1822_029:0805c28": "想者。皆是於蘊假立。無別我也。論。又",
    "T41n1822_029:0805c29": "薄伽梵至是不可說。又引經證。十二處外更",
    "T41n1822_029:0806a01": "無有法也。證我無也若非處攝。證我是",
    "T41n1822_029:0806a02": "無。若是處攝非不可說。論。彼部所誦",
    "T41n1822_029:0806a03": "至此有實體。論主引犢子部所誦經。離蘊",
    "T41n1822_029:0806a04": "外無我實體。如文可解。論。頻毘婆羅",
    "T41n1822_029:0806a05": "契經至乃至廣說。又引經證離苦蘊外無",
    "T41n1822_029:0806a06": "別我也。論。有阿羅漢比丘尼至應知",
    "T41n1822_029:0806a07": "諸蘊。又引羅漢尼誦。證我假也。論。",
    "T41n1822_029:0806a08": "如世尊至亦都不可得。又引雜阿含證無",
    "T41n1822_029:0806a09": "我也。論。經說執我至不能清淨。又引",
    "T41n1822_029:0806a10": "經證執我五失也。一謂起我見。乃至越路",
    "T41n1822_029:0806a11": "而行。二於空性中心不悟入。三不能淨信。",
    "T41n1822_029:0806a12": "四不能安住。五不得解脫　由此五失",
    "T41n1822_029:0806a13": "諸聖法於彼不能清淨。論。此皆非量。",
    "T41n1822_029:0806a14": "犢子部總非前所引經。非聖言量也。論。",
    "T41n1822_029:0806a15": "所以者何。論主徵非量所以也。論。於我",
    "T41n1822_029:0806a16": "部中曾不誦故。犢子部答非量所以也。",
    "T41n1822_029:0806a17": "論。汝宗許是量至為佛言。論主兩關徵也。汝",
    "T41n1822_029:0806a18": "宗許是量。為是部故許是量。為是佛語故",
    "T41n1822_029:0806a19": "許是量。論。若部是量佛非汝師汝非釋",
    "T41n1822_029:0806a20": "子。以汝部說我違佛說故。論。若佛言",
    "T41n1822_029:0806a21": "是量者。此所引者皆是佛言。如何非量。",
    "T41n1822_029:0806a22": "論。彼謂此說至我部不誦故。論主述彼意",
    "T41n1822_029:0806a23": "也。我部不誦。證非佛言。所以非量。論。",
    "T41n1822_029:0806a24": "此極非理論主非也。論。非理者何。外反",
    "T41n1822_029:0806a25": "問也。論。如是經文至故釋非理。論主",
    "T41n1822_029:0806a26": "破。彼部不誦。證非佛言。為極非理。以犢",
    "T41n1822_029:0806a27": "子部不誦。經非唯上爾許。更有多經。彼雖",
    "T41n1822_029:0806a28": "不誦。餘部同誦。何為凶誑總非眾多佛",
    "T41n1822_029:0806a29": "教非真佛說。論。又於彼部至皆無我",
    "T41n1822_029:0806b01": "性。論主臆度知。彼有說一切法皆非我性",
    "T41n1822_029:0806b02": "經也。以佛教宗無我異外道故。論。若",
    "T41n1822_029:0806b03": "彼意謂至皆非我。論主取意破也。以我與",
    "T41n1822_029:0806b04": "一切法。不一不異故。經言一切法皆非我",
    "T41n1822_029:0806b05": "性。非謂總無補特伽羅。論。既爾至經",
    "T41n1822_029:0806b06": "決判故。又引經破也。既一切法非是我故。",
    "T41n1822_029:0806b07": "與我不一不異。故名非我者。我應非是",
    "T41n1822_029:0806b08": "意識所識。經說意．法二緣生識。不說我故。",
    "T41n1822_029:0806b09": "論。又於餘經至想心見倒故。論主又",
    "T41n1822_029:0806b10": "令會此經也。若謂有我。何故經非我計我。",
    "T41n1822_029:0806b11": "名想心見倒。論。計我成倒至何須會釋。",
    "T41n1822_029:0806b12": "犢子部通經也。經說。計我成倒者。說於非",
    "T41n1822_029:0806b13": "我法上計我是倒。經不言於我上計我",
    "T41n1822_029:0806b14": "是倒。何須會釋。論。非我者何。論主徵",
    "T41n1822_029:0806b15": "非我法也。論。謂蘊處界。犢子部答非我",
    "T41n1822_029:0806b16": "計也。論。便違前說量不一不異。論主",
    "T41n1822_029:0806b17": "難違宗也。若蘊．處．界。是非我法。第五是",
    "T41n1822_029:0806b18": "我。我與蘊等一向非一。如何前說非一．非",
    "T41n1822_029:0806b19": "異。論。又餘經說至妄分別為我。論主引",
    "T41n1822_029:0806b20": "經證。計我唯於非我法上妄計為我。不於",
    "T41n1822_029:0806b21": "我也。論。又餘經言至補特伽羅。又引",
    "T41n1822_029:0806b22": "經證。唯於取蘊計我。不於我起。證定無",
    "T41n1822_029:0806b23": "我也。論。若爾至有如是色等。犢子部",
    "T41n1822_029:0806b24": "即引前經別文證有我也。既言我有色等。",
    "T41n1822_029:0806b25": "故知有我。論。此經為顯至如聚如流。論",
    "T41n1822_029:0806b26": "主通經也。此經文是以宿住智。緣過去生。",
    "T41n1822_029:0806b27": "一相續身有色等事。若見過去實有我",
    "T41n1822_029:0806b28": "者。即應聖人起身見失。此經前文。說無",
    "T41n1822_029:0806b29": "有我。或應誹撥言無此經。是故此經。依",
    "T41n1822_029:0806c01": "總假我。說有色等。如聚如流無別實物。",
    "T41n1822_029:0806c02": "論。若爾至可能遍知。違生滅故。犢子",
    "T41n1822_029:0806c03": "部述無我不能遍知。有我能遍知也。",
    "T41n1822_029:0806c04": "論。補特伽羅至汝所許宗。論主出由我",
    "T41n1822_029:0806c05": "遍知失。汝宗立我。非斷．非常。如汝此說我",
    "T41n1822_029:0806c06": "即是常。違汝所許我非常也。論。我等不",
    "T41n1822_029:0806c07": "言至頓遍知故。論主通難也。經言。佛有一",
    "T41n1822_029:0806c08": "切智者。但約相續有堪能。非於一念頓",
    "T41n1822_029:0806c09": "遍知也。論。故於此中至非由頓遍知。論",
    "T41n1822_029:0806c10": "主引誦證也。論。如何得知至非我遍",
    "T41n1822_029:0806c11": "知。犢子部徵也。論。說佛世尊有三世故。",
    "T41n1822_029:0806c12": "論主答也　說能知一切法者。是佛世尊說",
    "T41n1822_029:0806c13": "佛世尊有三世故知非是我。據相續說知",
    "T41n1822_029:0806c14": "於一切。論。於何所說。續子部問也。",
    "T41n1822_029:0806c15": "論。如有頌言至皆滅眾生憂。論主引頌答也。",
    "T41n1822_029:0806c16": "論。汝宗唯許至故定應爾。論主審定。一",
    "T41n1822_029:0806c17": "切智相續假說。非是我也。汝蘊有三世。我",
    "T41n1822_029:0806c18": "無三世。經說佛有三世故。定知我宗就",
    "T41n1822_029:0806c19": "相續說。非我知也。",
    "T41n1822_029:0806c20": "俱舍論疏卷第二十九"
}