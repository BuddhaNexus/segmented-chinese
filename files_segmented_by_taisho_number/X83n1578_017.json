{
    "X83n1578_017:0579b21": "指月錄卷之十七",
    "X83n1578_017:0579b23": "六祖下第六世",
    "X83n1578_017:0579b24": "▲睦州刺史陳操尚書問僧。有個事。與上座商量得",
    "X83n1578_017:0579c01": "麼。曰合取狗口。公自摑口曰。某甲罪過。曰知過必改。",
    "X83n1578_017:0579c02": "公曰。恁麼則乞上座口喫飯得麼　齋次。拈起胡餅",
    "X83n1578_017:0579c03": "問僧。江西湖南還有這個麼。曰尚書適來喫個甚麼。",
    "X83n1578_017:0579c04": "公曰。敲鐘謝響　又與僚屬登樓次。見數僧行來。有",
    "X83n1578_017:0579c05": "一官人曰。來者總是行脚僧。公曰不是。曰焉知不是。",
    "X83n1578_017:0579c06": "公曰。待來勘過。須臾僧至樓前。公驀喚上座。僧皆舉",
    "X83n1578_017:0579c07": "首。公謂諸官曰。不信道　看資福。福見來。便畫一圓",
    "X83n1578_017:0579c08": "相。公曰。弟子恁麼來皁已是不著便。何況師更畫一",
    "X83n1578_017:0579c09": "圓相。福便掩却方丈門。",
    "X83n1578_017:0579c10": "雪竇云。陳操只具一隻眼。復頌云。團團珠遶玉珊",
    "X83n1578_017:0579c11": "珊。馬載驢馱上鐵船。分付海山無事客。釣鰲時下",
    "X83n1578_017:0579c12": "一圈圞。復云。天下衲僧跳不出。",
    "X83n1578_017:0579c13": "▲袁州仰山南塔光涌禪師豫章豐城章氏子。母乳",
    "X83n1578_017:0579c14": "之夕。神光照庭。廐馬皆驚。因以光涌名之。少甚俊敏。",
    "X83n1578_017:0579c15": "依仰山剃度。北游謁臨濟。復歸侍山。山曰。汝來作甚",
    "X83n1578_017:0579c16": "麼。師曰。禮覲和尚。山曰。還見和尚麼。師曰見。山曰。和",
    "X83n1578_017:0579c17": "尚何似驢。師曰。某甲見和尚。亦不似佛。山曰。若不似",
    "X83n1578_017:0579c18": "佛。似個甚麼。師曰。若有所似。與驢何別。山大驚曰。凡",
    "X83n1578_017:0579c19": "聖兩忘。情盡體露。吾以此驗人二十年。無決了者。子",
    "X83n1578_017:0579c20": "保任之。山每指謂人曰。此子肉身佛也。",
    "X83n1578_017:0579c21": "▲杭州無著文喜禪師嘉禾語溪人。姓朱氏。七歲出",
    "X83n1578_017:0579c22": "家。常習律聽教。後謁大慈山性空禪師。空曰。子何不",
    "X83n1578_017:0579c23": "徧參乎。師直往五臺山華嚴寺。至金剛窟禮謁。遇一",
    "X83n1578_017:0579c24": "老翁牽牛而行。邀師入寺。翁呼均提。有童子應聲出",
    "X83n1578_017:0580a01": "迎。翁縱牛。引師陞堂。堂宇皆耀金色。翁踞牀。指繡墩",
    "X83n1578_017:0580a02": "命坐。翁曰。近自何來。師曰南方。翁曰。南方佛法如何",
    "X83n1578_017:0580a03": "住持。師曰。末法比丘少奉戒律。翁曰。多少眾。師曰。或",
    "X83n1578_017:0580a04": "三百或五百。師却問。此間佛法如何住持。翁曰。龍蛇",
    "X83n1578_017:0580a05": "混雜。凡聖同居。師曰。多少眾。翁曰。前三三後三三。翁",
    "X83n1578_017:0580a06": "呼童子致茶。并進酥酪。師食之。覺心意開爽。翁拈起",
    "X83n1578_017:0580a07": "玻璃盞問曰。南方還有這個否。師曰無。翁曰。尋常將",
    "X83n1578_017:0580a08": "甚麼喫茶。師無對。師覩日色稍晚。遂問翁。擬投一宿。",
    "X83n1578_017:0580a09": "得否。翁曰。汝有執心在。不得宿。師曰。某甲無執心。翁",
    "X83n1578_017:0580a10": "曰。汝曾受戒否。師曰。受戒久矣。翁曰。汝若無執心。何",
    "X83n1578_017:0580a11": "用受戒。師辭退。翁令童子相送。師問童子。前三三後",
    "X83n1578_017:0580a12": "三三。是多少。童召大德。師應諾。童曰。是多少。師復問",
    "X83n1578_017:0580a13": "曰。此為何處。童曰。此金剛窟般若寺也。師悽然。悟彼",
    "X83n1578_017:0580a14": "翁者即文殊也。不可再見。即稽首童子。願乞一言為",
    "X83n1578_017:0580a15": "別。童說偈曰。面上無嗔供養具。口裏無嗔吐妙香。心",
    "X83n1578_017:0580a16": "裏無嗔是珍寶。無垢無染是真常。言訖。均提與寺俱",
    "X83n1578_017:0580a17": "隱。但見五色雲中。文殊乘金毛師子往來。忽有白雲。",
    "X83n1578_017:0580a18": "自東方來。覆之不見。師因駐錫五臺。後參仰山。頓了",
    "X83n1578_017:0580a19": "心契。令充典座。文殊甞現於粥鑊上。師以攪粥篦便",
    "X83n1578_017:0580a20": "打曰。文殊自文殊。文喜自文喜。殊乃說偈曰。苦瓠連",
    "X83n1578_017:0580a21": "根苦。甜瓜徹蒂甜。修行三大劫。却被老僧嫌　一日",
    "X83n1578_017:0580a22": "有異僧。來求齋食。師減己分饋之。仰山預知問曰。適",
    "X83n1578_017:0580a23": "來果位人至。汝給食否。師曰。輟己回施。仰曰。汝大利",
    "X83n1578_017:0580a24": "益　將順寂。於子夜告眾曰。三界心盡。即是涅槃。言",
    "X83n1578_017:0580b01": "訖跏趺而終。白光照室。竹樹同色。塔於靈隱山之西",
    "X83n1578_017:0580b02": "塢。天福二年。田頵許思之亂。宼發師塔。覩肉身不壞。",
    "X83n1578_017:0580b03": "爪髮俱長。錢武肅王異之。遣裨將邵志。重加封瘞。",
    "X83n1578_017:0580b04": "▲福州雙峰古禪師本業講經。因參先雙峰。峰問。大",
    "X83n1578_017:0580b05": "德甚麼處住。曰城裏。峰曰。尋常還思老僧否。曰常思",
    "X83n1578_017:0580b06": "和尚。無由禮覲。峰曰。祇這思底便是大德。師從此領",
    "X83n1578_017:0580b07": "旨。即罷講席。侍奉數年。後到石霜。但隨眾而已。更不",
    "X83n1578_017:0580b08": "參請。眾謂。古侍者甞受雙峰印記。往往聞於石霜。霜",
    "X83n1578_017:0580b09": "欲詰其所悟。而未得其便。師因辭去。霜將拂子送出",
    "X83n1578_017:0580b10": "門首。召曰古侍者。師回首。霜曰。擬著即差。是著即乖。",
    "X83n1578_017:0580b11": "不擬不是。亦莫作個會。除非知有。莫能知之。好去好",
    "X83n1578_017:0580b12": "去。師應喏喏。即前邁。尋屬雙峰示寂。師乃繼續住持。",
    "X83n1578_017:0580b13": "僧問。和尚當時辭石霜。石霜恁麼道。意作麼生。師曰。",
    "X83n1578_017:0580b14": "祇教我不著是非。",
    "X83n1578_017:0580b15": "玄覺云。且道他會石霜意。不會。",
    "X83n1578_017:0580b16": "▲魏府興化存獎禪師初在臨濟為侍者。洛浦來參。",
    "X83n1578_017:0580b17": "濟問。甚處來。浦曰。鑾城來。濟曰。有事相借問得麼。浦",
    "X83n1578_017:0580b18": "曰。新戒不會。濟曰。打破大唐國。覓個不會底人也無。",
    "X83n1578_017:0580b19": "參堂去。師隨後請問曰。適來新到。是成褫他。不成褫",
    "X83n1578_017:0580b20": "他。濟曰。我誰管你成褫不成褫。師曰。和尚祇解將死",
    "X83n1578_017:0580b21": "雀就地彈。不解將一轉語盖覆却。濟曰。你又作麼生。",
    "X83n1578_017:0580b22": "師曰。請和尚作新到。濟遂曰。新戒不會。師曰。却是老",
    "X83n1578_017:0580b23": "僧罪過。濟曰。你語藏鋒。師擬議。濟便打。至晚濟又曰。",
    "X83n1578_017:0580b24": "我今日問新到。是將死雀就地彈。就窠子裏打。及至",
    "X83n1578_017:0580c01": "你出得語又喝起。了向青雲裏打。師曰。草賊大敗。濟",
    "X83n1578_017:0580c02": "便打。後在三聖會裏為首座。常曰。我向南方行脚。一",
    "X83n1578_017:0580c03": "遭拄杖頭。不曾撥著一個會佛法底人。三聖聞得。問",
    "X83n1578_017:0580c04": "曰。你具個甚麼眼。便恁麼道。師便喝。聖曰。須是你始",
    "X83n1578_017:0580c05": "得。後大覺聞舉遂曰。作麼生得風吹到大覺門裏來。",
    "X83n1578_017:0580c06": "師後到大覺為院主。一日覺喚院主。我聞。你道向南",
    "X83n1578_017:0580c07": "方行脚。一遭拄杖頭。不曾撥著一個會佛法底。你憑",
    "X83n1578_017:0580c08": "個甚麼道理與麼道。師便喝。覺便打。師又喝。覺又打。",
    "X83n1578_017:0580c09": "師來日從法堂過。覺召院主。我直下疑你昨日這兩",
    "X83n1578_017:0580c10": "喝。師又喝。覺又打。師再喝。覺亦打。師曰。某甲於三聖",
    "X83n1578_017:0580c11": "師兄處。學得個賓主句。總被師兄折倒了也。願與某",
    "X83n1578_017:0580c12": "甲個安樂法門。覺曰。這瞎漢。來這裏納敗缺。脫下衲",
    "X83n1578_017:0580c13": "衣痛打一頓。師於言下薦得臨濟先師於黃檗處喫",
    "X83n1578_017:0580c14": "棒底道理。師後開堂日拈香曰。此一炷香。本為三聖",
    "X83n1578_017:0580c15": "師兄。三聖於我太孤。本為大覺師兄。大覺於我太賒。",
    "X83n1578_017:0580c16": "不如供養臨濟先師　師有時喚僧。僧應諾。師曰。點",
    "X83n1578_017:0580c17": "即不到。又喚一僧。僧應諾。師曰。到則不點　僧問。四",
    "X83n1578_017:0580c18": "面八方來時如何。師曰。打中間底。僧便禮拜。師曰。昨",
    "X83n1578_017:0580c19": "日赴個村齋。中途遇一陣卒風暴雨。却向古廟裏躲",
    "X83n1578_017:0580c20": "避得過。",
    "X83n1578_017:0580c21": "晦堂心頌。一不是二不成。落花芳草伴啼鸎。閑庭",
    "X83n1578_017:0580c22": "雨歇夜初靜。片月還從海上生　徑山杲頌。古廟",
    "X83n1578_017:0580c23": "裏頭回避得。紙錢堆裏暗嗟吁。閑神野鬼都驚怕。",
    "X83n1578_017:0580c24": "只為渠儂識梵書。",
    "X83n1578_017:0581a01": "師謂克賓惟那曰。汝不久為唱導之師。賓曰。不入這",
    "X83n1578_017:0581a02": "保社。師曰。會了不入。不會了不入。曰總不與麼。師便",
    "X83n1578_017:0581a03": "打曰。克賓維那法戰不勝。罰錢五貫。設僧飯一堂。次",
    "X83n1578_017:0581a04": "日師自白椎曰。克賓維那法戰不勝。不得喫飯。即便",
    "X83n1578_017:0581a05": "出院。",
    "X83n1578_017:0581a06": "雪竇云。克賓要承嗣興化。罰錢出院。且致。却須索",
    "X83n1578_017:0581a07": "這一頓棒始得。且問諸人。棒既喫了。作麼生索。雪",
    "X83n1578_017:0581a08": "竇要斷不平之事。今夜與克賓維那雪屈。以拄杖",
    "X83n1578_017:0581a09": "一時打散　雲居舜云。大冶精金應無變色。其奈",
    "X83n1578_017:0581a10": "興化令行太嚴。不是克賓維那。也大難承當。若是",
    "X83n1578_017:0581a11": "如今汎汎之徒。飜轉面皮多少時也　徑山杲云。",
    "X83n1578_017:0581a12": "雲居拗曲作直。妙喜道。要作臨濟烜赫兒孫。直須",
    "X83n1578_017:0581a13": "飜轉面皮始得　洞山廣道者。梓州人。叢林號廣",
    "X83n1578_017:0581a14": "無心。初遊方。問雲盖智和尚。興化打維那意旨如",
    "X83n1578_017:0581a15": "何。智下禪牀展兩手吐舌示之。廣打一坐具。智云。",
    "X83n1578_017:0581a16": "此是風力所轉。又持此語問石霜琳和尚。琳云。你",
    "X83n1578_017:0581a17": "意作麼生。廣亦打一坐具。琳云。好一坐具。祇是你",
    "X83n1578_017:0581a18": "不知落處。又問真淨。淨云。你意作麼生。廣亦打一",
    "X83n1578_017:0581a19": "坐具。淨云。他打你亦打。廣於此大悟。淨因作頌云。",
    "X83n1578_017:0581a20": "丈夫當斷不自斷。興化為人徹底漢。已後從他眼",
    "X83n1578_017:0581a21": "自開。棒了罰錢趁出院。",
    "X83n1578_017:0581a22": "示眾曰。若是作家戰將。便請單刀直入。更莫如何若",
    "X83n1578_017:0581a23": "何。有旻德禪師。出禮拜。起便喝。師亦喝。德又喝。師亦",
    "X83n1578_017:0581a24": "喝。德禮拜歸眾。師曰。適來若是別人。三十棒一棒也",
    "X83n1578_017:0581b01": "較不得。何故。為他旻德會一喝。不作一喝用。",
    "X83n1578_017:0581b02": "首山拈云。看他興化與麼用。為甚麼放得他過。諸",
    "X83n1578_017:0581b03": "上座。且道甚麼處是一喝不作一喝用。前一喝後",
    "X83n1578_017:0581b04": "一喝。且道那個是賓那個是主。雖然如是。亦須子",
    "X83n1578_017:0581b05": "細。便下座。又曰。二俱有過。二俱無過。覺範曰。予觀",
    "X83n1578_017:0581b06": "首山。可謂臨濟興化的骨孫。幻寄曰。首山如優孟",
    "X83n1578_017:0581b07": "學孫叔敖耳。洪公更矢上加尖。",
    "X83n1578_017:0581b08": "師見同參來。纔上法堂。師便喝。僧亦喝。師又喝。僧亦",
    "X83n1578_017:0581b09": "喝。師近前拈棒。僧又喝。師曰。你看這瞎漢。猶作主在。",
    "X83n1578_017:0581b10": "僧擬議。師直打下法堂。侍者請問。適來那僧。有甚觸",
    "X83n1578_017:0581b11": "忤和尚。師曰。他適來也有權。也有實。也有照。也有用。",
    "X83n1578_017:0581b12": "及乎我將手向伊面前橫兩橫。到這裏却去不得。似",
    "X83n1578_017:0581b13": "這般瞎漢。不打更待何時。僧禮拜。",
    "X83n1578_017:0581b14": "圜悟勤云。甚處是興化將手向伊面前劃兩遭處。",
    "X83n1578_017:0581b15": "若這裏洞明。可以荷負臨濟正法眼藏。如或泥水",
    "X83n1578_017:0581b16": "未分。未免瞎驢隨大隊。",
    "X83n1578_017:0581b17": "雲居住三峰菴時。師問。權借一問以為影草時如何。",
    "X83n1578_017:0581b18": "居無對。師云。想和尚答這話不得。不如禮拜了退。二",
    "X83n1578_017:0581b19": "十年後。居云。如今思量。當時不消道個何必。後遣化",
    "X83n1578_017:0581b20": "主到師處。師問。和尚住三峰菴時。老僧問伊。話對不",
    "X83n1578_017:0581b21": "得。如今道得也未。主舉前話。師云。雲居二十年。祇道",
    "X83n1578_017:0581b22": "得個何必。興化即不然。爭如道個不必。",
    "X83n1578_017:0581b23": "妙喜曰。何必不必。綿綿密密。覿面當機。有人續得",
    "X83n1578_017:0581b24": "末後句。許你親見二尊宿。",
    "X83n1578_017:0581c01": "後唐莊宗車駕幸河北。回至魏府行宮。詔師問曰。朕",
    "X83n1578_017:0581c02": "收中原獲得一寶。未曾有人酬價。師曰。請陛下寶看。",
    "X83n1578_017:0581c03": "帝以兩手舒幞頭脚。師曰。君王之寶誰敢酬價。宗大",
    "X83n1578_017:0581c04": "悅。賜紫衣師號。師皆不受。乃賜馬。師乘馬忽驚墜傷",
    "X83n1578_017:0581c05": "足。師喚院主。與我做個木拐子。主做了將來。師接得",
    "X83n1578_017:0581c06": "遶院行。問僧曰。汝等還識老僧麼。曰爭得不識和尚。",
    "X83n1578_017:0581c07": "師曰。[跳兆+戾]脚法師。說得行不得。又至法堂。令維那聲鐘",
    "X83n1578_017:0581c08": "集眾。師曰。還識老僧麼。眾無對。師擲下拐子。端然而",
    "X83n1578_017:0581c09": "逝。",
    "X83n1578_017:0581c10": "▲魏府大覺和尚參臨濟語。接興化語。具二師章。臨",
    "X83n1578_017:0581c11": "終時謂眾曰。我有一隻箭。要付與人。時有一僧出曰。",
    "X83n1578_017:0581c12": "請和尚箭。師曰。汝喚甚麼作箭。僧喝。師打數下。便歸",
    "X83n1578_017:0581c13": "方丈。却喚其僧入來。問曰。汝適來會麼。曰不會。師又",
    "X83n1578_017:0581c14": "打數下。擲却拄杖曰。已後遇明眼人。分明舉似。便乃",
    "X83n1578_017:0581c15": "告寂。",
    "X83n1578_017:0581c16": "▲鎮州寶壽沼禪師在方丈坐。因僧問訊次。師曰。百",
    "X83n1578_017:0581c17": "千諸聖盡不出此方丈內。曰祇如古人道。大千沙界",
    "X83n1578_017:0581c18": "海中漚。未審此方丈向甚麼處著。師曰。千聖現在。曰",
    "X83n1578_017:0581c19": "阿誰證明。師便擲下拂子。僧從西過東立。師便打。僧",
    "X83n1578_017:0581c20": "曰。若不久參。焉知端的。師曰。三十年後。此話大行",
    "X83n1578_017:0581c21": "　趙州來。師在禪牀背面而坐。州展坐具禮拜。師起入",
    "X83n1578_017:0581c22": "方丈。州收坐具而出　師問僧。甚處來。曰西山來。師",
    "X83n1578_017:0581c23": "曰。見獼猴麼。曰見。師曰。作甚麼伎倆。曰見某甲。一個",
    "X83n1578_017:0581c24": "伎倆也作不得。師便打。",
    "X83n1578_017:0582a01": "▲鎮州三聖院慧然禪師至仰山。山問。汝名甚麼。師",
    "X83n1578_017:0582a02": "曰慧寂。山曰。慧寂是我名。師曰。我名慧然。山大笑。",
    "X83n1578_017:0582a03": "妙喜曰。兩個藏身露影漢。殊不顧旁觀者　雪竇",
    "X83n1578_017:0582a04": "頌云。雙收雙放。若為宗。騎虎由來要絕功。笑罷不",
    "X83n1578_017:0582a05": "知何處去。只應千古動悲風　圜悟勤云。這個笑",
    "X83n1578_017:0582a06": "與巖頭笑不同。巖頭笑有毒藥。這個笑千古萬古",
    "X83n1578_017:0582a07": "清風凜凜地。為甚麼雪竇末後却道。只應千古動",
    "X83n1578_017:0582a08": "悲風。也是死而不弔。一時與你註解了也。爭奈天",
    "X83n1578_017:0582a09": "下人啗啄不入。不知落處。縱是山僧。也不知落處。",
    "X83n1578_017:0582a10": "諸人還知麼。",
    "X83n1578_017:0582a11": "仰山因有官人相訪。山問。官居何位。曰推官。山竪起",
    "X83n1578_017:0582a12": "拂子曰。還推得這個麼。官人無對。山令眾下語。皆不",
    "X83n1578_017:0582a13": "契。時師不安。在涅槃堂內將息。山令侍者去請下語。",
    "X83n1578_017:0582a14": "師曰。但道和尚今日有事。山又令侍者問。未審有甚",
    "X83n1578_017:0582a15": "麼事。師曰。再犯不容　到德山。纔展坐具。山曰。莫展",
    "X83n1578_017:0582a16": "炊巾。這裏無殘羹餿飯。師曰。縱有也無著處。山便打。",
    "X83n1578_017:0582a17": "師接住棒推向禪牀上。山大笑。師哭蒼天。便下參堂。",
    "X83n1578_017:0582a18": "堂中首座號踢天泰。問行脚高士須得本道公驗。作",
    "X83n1578_017:0582a19": "麼生是本道公驗。師曰。道甚麼。座再問。師打一坐具",
    "X83n1578_017:0582a20": "曰。這漆桶。前後觸忤多少賢良。座擬人事。師便過第",
    "X83n1578_017:0582a21": "二座人事　上堂。我逢人即出。出則不為人。便下座。",
    "X83n1578_017:0582a22": "興化云。我逢人則不出。出則便為人。",
    "X83n1578_017:0582a23": "▲定州善崔禪師州將王令公。於衙署張座請師說",
    "X83n1578_017:0582a24": "法。師陞座拈拄杖曰。出來也打。不出來也打。僧出曰。",
    "X83n1578_017:0582b01": "崔禪聻。師擲下拄杖曰。久立令公。伏惟珍重。",
    "X83n1578_017:0582b02": "▲幽州談空和尚鎮州牧有姑為尼。行脚回。欲開堂",
    "X83n1578_017:0582b03": "為人。牧令師勘過。師問曰。見說汝欲開堂為人。是否。",
    "X83n1578_017:0582b04": "尼曰是。師曰。尼是五障之身。汝作麼生為人。尼曰。龍",
    "X83n1578_017:0582b05": "女八歲。南方無垢世界成等正覺。又作麼生。師曰。龍",
    "X83n1578_017:0582b06": "女有十八變。你試一變看。尼曰。設使變得。也祇是個",
    "X83n1578_017:0582b07": "野狐精。師便打。牧聞舉乃曰。和尚棒折那。",
    "X83n1578_017:0582b08": "翠巖芝云。且道尼具眼麼。只擔得個斷貫索。作麼",
    "X83n1578_017:0582b09": "生會。",
    "X83n1578_017:0582b10": "寶壽和尚問。除却中下二根人來時。師兄作麼生。師",
    "X83n1578_017:0582b11": "曰。汝適來舉早錯也。壽曰。師兄也不得無過。師曰。汝",
    "X83n1578_017:0582b12": "却與我作師兄。壽側掌曰。這老賊。",
    "X83n1578_017:0582b13": "▲虎溪菴主僧問。菴主在這裏多少年也。師曰。祇見",
    "X83n1578_017:0582b14": "冬凋夏長。年代總不記得。曰大好不記得。師曰。汝道",
    "X83n1578_017:0582b15": "我在這裏得多少年也。曰冬凋夏長聻。師曰。鬧市裏",
    "X83n1578_017:0582b16": "虎。",
    "X83n1578_017:0582b17": "▲覆盆菴主有僧從山下哭上。師閉却門。僧於門上",
    "X83n1578_017:0582b18": "畫一圓相。門外立地。師從菴後出。却從山下哭上。僧",
    "X83n1578_017:0582b19": "喝曰。猶作這個去就在。師便換手搥胸曰。可惜先師",
    "X83n1578_017:0582b20": "一場埋沒。僧曰苦苦。師曰。菴主被謾。",
    "X83n1578_017:0582b21": "▲桐峰菴主僧問。和尚這裏忽遇大蟲作麼生。師便",
    "X83n1578_017:0582b22": "作大蟲吼。僧作怖勢。師大笑。僧曰。這老賊。師曰。爭奈",
    "X83n1578_017:0582b23": "老僧何。",
    "X83n1578_017:0582b24": "雪竇云。是則是。兩個老賊。只解掩耳偷鈴。復頌云。",
    "X83n1578_017:0582c01": "見之不取。思之千里。好個斑斑。爪牙未備。君不見。",
    "X83n1578_017:0582c02": "大雄山下忽相逢。落落聲光皆振地。大丈夫見也",
    "X83n1578_017:0582c03": "無。收虎尾兮捋虎鬚。幻寄曰。雪竇著這兩賊毒手",
    "X83n1578_017:0582c04": "也。",
    "X83n1578_017:0582c05": "有老人入山參。師曰。住在甚處。老人不語。師曰。善能",
    "X83n1578_017:0582c06": "對機。老人地上拈一枝草示師。師便喝。老人禮拜。師",
    "X83n1578_017:0582c07": "便歸菴。老人曰。與麼疑殺一切人在。",
    "X83n1578_017:0582c08": "▲杉洋菴主有僧到參。師問阿誰。曰杉洋菴主。師曰",
    "X83n1578_017:0582c09": "是我。僧便喝。師作噓聲。僧曰。猶要棒喫在。師便打",
    "X83n1578_017:0582c10": "　問僧。甚麼處來。曰江西來。師竪起痒和子曰。江西還",
    "X83n1578_017:0582c11": "有這個麼。僧拓膝閉目。師曰。東家廝兒却向西家使",
    "X83n1578_017:0582c12": "喚。僧曰。有口不煩賓主說。師曰。適來患聾。而今患瘂。",
    "X83n1578_017:0582c13": "僧曰。買鐵得金。一場富貴。師曰。客作無功。未免逃避。",
    "X83n1578_017:0582c14": "僧便行。師曰。自累猶可。莫累老僧。僧却回向師禮拜。",
    "X83n1578_017:0582c15": "師曰。若不漝麼。已後喪我兒孫。",
    "X83n1578_017:0582c16": "▲定上座初參臨濟問。如何是佛法大意。濟下禪牀",
    "X83n1578_017:0582c17": "擒住。師擬議。濟與一掌。師佇思。傍僧曰。定上座何不",
    "X83n1578_017:0582c18": "禮拜。師方作禮。忽然大悟。後南遊。路逢巖頭雪峰欽",
    "X83n1578_017:0582c19": "山三人。巖頭問。上座甚處來。師曰。臨濟來。巖曰。和尚",
    "X83n1578_017:0582c20": "萬福。師曰。和尚已順世也。巖曰。某甲三人特去禮拜。",
    "X83n1578_017:0582c21": "薄福不遇。不知和尚在日有何言句。請上座舉一兩",
    "X83n1578_017:0582c22": "則。師遂舉臨濟上堂曰。赤肉團上。有一無位真人。常",
    "X83n1578_017:0582c23": "在汝等諸人面門出入。未證據者看看。時有僧問。如",
    "X83n1578_017:0582c24": "何是無位真人。濟下禪牀搊住曰道道。僧擬議。濟拓",
    "X83n1578_017:0583a01": "開曰。無位真人是甚麼乾矢橛。巖頭不覺吐舌。雪峰",
    "X83n1578_017:0583a02": "曰。臨濟大似白拈賊。欽山曰。何不道赤肉團上非無",
    "X83n1578_017:0583a03": "位真人。師便擒住曰。無位真人與非無位真人。相去",
    "X83n1578_017:0583a04": "多少。速道速道。欽山被擒。直得面黃面青。語之不得。",
    "X83n1578_017:0583a05": "巖頭雪峰曰。這新戒不識好惡。觸忤上座。且望慈悲。",
    "X83n1578_017:0583a06": "師曰。若不是這兩個老漢。[祝/土]殺這尿牀鬼子　師在",
    "X83n1578_017:0583a07": "鎮府齋。回到橋上坐次。逢三人座主。一人問。如何是",
    "X83n1578_017:0583a08": "禪河深處。須窮到底。師擒住擬拋向橋下。二座主近",
    "X83n1578_017:0583a09": "前諫曰。莫怪觸忤上座。且望慈悲。師曰。若不是這兩",
    "X83n1578_017:0583a10": "個座主。直教他窮到底。",
    "X83n1578_017:0583a11": "▲奯上座離臨濟參德山。山纔見。下禪牀作抽坐具",
    "X83n1578_017:0583a12": "勢。師曰。這個且置。或遇心境一如的人來。向伊道個",
    "X83n1578_017:0583a13": "甚麼。免被諸方檢責。山曰。猶較昔日三步在。別作個",
    "X83n1578_017:0583a14": "主人公來。師便喝。山默然。師曰。塞却這老漢咽喉也。",
    "X83n1578_017:0583a15": "拂袖便出。",
    "X83n1578_017:0583a16": "溈山聞舉云。奯上座。雖得便宜。爭奈掩耳偷鈴",
    "X83n1578_017:0583a17": "　蔣山懃云。奯公一喝。賓主歷然。德山無語。言徧天",
    "X83n1578_017:0583a18": "下。溈山老子雪上加霜。子細點檢將來。總不可放",
    "X83n1578_017:0583a19": "過。乃擲下拄杖。",
    "X83n1578_017:0583a20": "參百丈。丈曰。闍黎有事相借問。得麼。師曰。幸自非言。",
    "X83n1578_017:0583a21": "何須譗[言*窒]。丈曰。收得安南。又憂塞北。師擘開胷曰。與",
    "X83n1578_017:0583a22": "麼不與麼。丈曰。要且難搆。要且難搆。師曰。知即得。知",
    "X83n1578_017:0583a23": "即得。",
    "X83n1578_017:0583a24": "仰山寂云。若有人知此二人落處。不妨奇特。若辨",
    "X83n1578_017:0583b01": "不得。大似日中迷路。",
    "X83n1578_017:0583b02": "▲瑞州九峰道虔禪師為石霜侍者。洎霜歸寂。眾請",
    "X83n1578_017:0583b03": "首座繼住持。師白眾曰。須明得先師意始可。座曰。先",
    "X83n1578_017:0583b04": "師有甚麼意。師曰。先師道。休去。歇去。冷湫湫地去。一",
    "X83n1578_017:0583b05": "念萬年去。寒灰枯木去。古廟香罏去。一條白練去。其",
    "X83n1578_017:0583b06": "餘則不問。如何是一條白練去。座曰。這個祇是明一",
    "X83n1578_017:0583b07": "色邊事。師曰。元來未會先師意在。座曰。你不肯我那。",
    "X83n1578_017:0583b08": "但裝香來。香烟斷處若去不得。即不會先師意。遂焚",
    "X83n1578_017:0583b09": "香。香烟未斷。座已脫去。師拊座背曰。坐脫立亡即不",
    "X83n1578_017:0583b10": "無。先師意未夢見在。",
    "X83n1578_017:0583b11": "南堂靜云。要識虔侍者麼。只是急殺人底漢子。要",
    "X83n1578_017:0583b12": "識首座麼。也只是孟春猶寒。仲春漸煖。季春漸暄。",
    "X83n1578_017:0583b13": "忽有人喚和尚。和尚啞。賴他喚一聲。若不喚一聲。",
    "X83n1578_017:0583b14": "念到臘月三十日。也未了在。",
    "X83n1578_017:0583b15": "僧問。無間中人行甚麼行。師曰。畜生行。曰畜生復行",
    "X83n1578_017:0583b16": "甚麼行。師曰。無間行。曰此猶是長生路上人。師曰。汝",
    "X83n1578_017:0583b17": "須知有不共命者。曰不共甚麼命。師曰。長生氣不常。",
    "X83n1578_017:0583b18": "師乃曰。諸兄弟。還識得命麼。欲知命。流泉是命。湛寂",
    "X83n1578_017:0583b19": "是身。千波競涌是文殊境界。一亘晴空是普賢牀榻。",
    "X83n1578_017:0583b20": "其次借一句子。是指月。於中事是話月。從上宗門中",
    "X83n1578_017:0583b21": "事。如節度使信旗相似。且如諸方先德。未建許多名",
    "X83n1578_017:0583b22": "目指陳已前。諸兄弟。約甚麼體格商量。到這裏。不假",
    "X83n1578_017:0583b23": "三寸。試話會看。不假耳試釆聽看。不假眼試辨白看。",
    "X83n1578_017:0583b24": "所以道。聲前拋不出。句後不藏形。盡乾坤大地。都來",
    "X83n1578_017:0583c01": "是汝常人個體。向甚麼處安眼耳鼻舌。莫但向意根",
    "X83n1578_017:0583c02": "下圖度作解。盡未來際亦未有休歇分。所以洞山道。",
    "X83n1578_017:0583c03": "擬將心意學玄宗。大似西行却向東。珍重　問。諸聖",
    "X83n1578_017:0583c04": "間出。祇是個傳語底人。豈不是和尚語。師曰是。曰祇",
    "X83n1578_017:0583c05": "如世尊生下。一手指天一手指地云。天上天下唯我",
    "X83n1578_017:0583c06": "獨尊。為甚麼喚作傳語底人。師曰。為他指天指地。所",
    "X83n1578_017:0583c07": "以喚作傳語底人。僧禮拜而退　問。盡乾坤都來是",
    "X83n1578_017:0583c08": "個眼。如何是乾坤眼。師曰。乾坤在裏許。曰乾坤眼何",
    "X83n1578_017:0583c09": "在。師曰。正是乾坤眼。曰還照燭也無。師曰。不借三光",
    "X83n1578_017:0583c10": "勢。曰既不借三光勢。憑何喚作乾坤眼。師曰。若不如",
    "X83n1578_017:0583c11": "是。髑髏前見鬼人無數。吳順義初。告眾安坐而化。",
    "X83n1578_017:0583c12": "洞宗諸語。具洞山章。",
    "X83n1578_017:0583c13": "▲台州涌泉景欣禪師彊德二禪客。於路次見師騎",
    "X83n1578_017:0583c14": "牛。不識師忽曰。蹄角甚分明。爭奈騎者不鑒。師驟牛",
    "X83n1578_017:0583c15": "而去。彊德憩於樹下煎茶。師回却下牛問曰。二禪客",
    "X83n1578_017:0583c16": "近離甚麼處。曰那邊。師曰。那邊事作麼生。彊提起茶",
    "X83n1578_017:0583c17": "盞。師曰。此猶是這邊事。那邊事作麼生。彊無對。師曰。",
    "X83n1578_017:0583c18": "莫道騎者不鑒。",
    "X83n1578_017:0583c19": "論轉功語。具洞山章。",
    "X83n1578_017:0583c20": "▲邵武軍龍湖普聞禪師唐僖宗太子。眉目風骨清",
    "X83n1578_017:0583c21": "朗如畫。生而不茹葷。僖宗百計移之。終不得。及僖宗",
    "X83n1578_017:0583c22": "幸蜀。遂斷髮逸遊。人無知者。造石霜。一夕入室懇曰。",
    "X83n1578_017:0583c23": "祖師別傳事。肯以相付乎。霜曰。莫謗祖師。師曰。天下",
    "X83n1578_017:0583c24": "宗旨盛傳。豈妄為之耶。霜曰。是實事那。師曰。師意如",
    "X83n1578_017:0584a01": "何。霜曰。待案山點頭。即向汝道。前聞俯而惟曰。大奇。",
    "X83n1578_017:0584a02": "汗下。遂拜辭。至邵武城外。見山蔚然深秀。因撥草趨",
    "X83n1578_017:0584a03": "烟起處。有一苦行居焉。苦行見師至乃曰。上人當興",
    "X83n1578_017:0584a04": "此。長揖而去。師居十餘年。一日有一老人拜謁。師問。",
    "X83n1578_017:0584a05": "住在何處。至此欲何求。老人曰。住於此山。然非人龍",
    "X83n1578_017:0584a06": "也。行雨不職。上天有罰當死。願垂救護。師曰。汝得罪",
    "X83n1578_017:0584a07": "上帝。我何能致力。無已可易形來。俄失老人所在。視",
    "X83n1578_017:0584a08": "座傍有一小蛇。延緣入袖。至暮雷電震山。風雨交作",
    "X83n1578_017:0584a09": "師危坐不動。達旦晴霽。垂袖蛇墮地而去。有頃老人",
    "X83n1578_017:0584a10": "拜而泣曰。自非大士慈悲。為血腥穢此山矣。念何以",
    "X83n1578_017:0584a11": "報斯德。即穴巖下為泉曰。深山乏泉。致此以供養。邦",
    "X83n1578_017:0584a12": "人聞之。翕然相與唱導。聿成崇剎。號為龍湖云。其旁",
    "X83n1578_017:0584a13": "有神最靈異。民致牷饗不絕。師仗策至廟。與之約曰。",
    "X83n1578_017:0584a14": "能食素持不殺戒。乃可為隣。不然道不同。不相為謀。",
    "X83n1578_017:0584a15": "何山不可居乎。是夕邦之父老。夢神告之曰。聞禪師",
    "X83n1578_017:0584a16": "為我受戒。我不復血食。祭我當如比丘飯足矣。自是",
    "X83n1578_017:0584a17": "神顯異迹。護持此山。師將化。令擊鐘集眾。跏趺而坐。",
    "X83n1578_017:0584a18": "說偈曰。我逃世難來出家。宗師指示個歇處。住山聚",
    "X83n1578_017:0584a19": "眾三十年。對人不欲輕分付。今日分明舉似君。我斂",
    "X83n1578_017:0584a20": "目時齊聽取。於是斂目安坐寂然。良久撼之已化矣。",
    "X83n1578_017:0584a21": "塔於本山。",
    "X83n1578_017:0584a22": "▲潭州雲盖山志元圓淨禪師遊方時。問雲居曰。志",
    "X83n1578_017:0584a23": "元不奈何時如何。居曰。祇為闍黎功力不到。師不禮",
    "X83n1578_017:0584a24": "拜。直造石霜。亦如前問。霜曰。非但闍黎。老僧亦不奈",
    "X83n1578_017:0584b01": "何。師曰。和尚為甚麼不奈何。霜曰。老僧若奈何。拈過",
    "X83n1578_017:0584b02": "汝不奈何。師便禮拜。僧問石霜。萬戶俱閉即不問。萬",
    "X83n1578_017:0584b03": "戶俱開時如何。霜曰。堂中事作麼生。僧無對。經半年。",
    "X83n1578_017:0584b04": "始下一轉語曰。無人接得渠。霜曰。道即忒煞道。却祇",
    "X83n1578_017:0584b05": "道得八成。曰和尚又且如何。霜曰。無人識得渠。師知",
    "X83n1578_017:0584b06": "乃禮拜。乞為舉。霜不肯。師乃抱霜上方丈曰。和尚若",
    "X83n1578_017:0584b07": "不道。打和尚去在。霜曰得在。師頻禮拜。霜曰。無人識",
    "X83n1578_017:0584b08": "得渠。師於言下頓省　問。如何是師子。師曰。善哮吼。",
    "X83n1578_017:0584b09": "僧拊掌曰。好手好手。師曰。青天白日。却被鬼迷。僧作",
    "X83n1578_017:0584b10": "掀禪牀勢。師便打。曰驢事未去。馬事到來。師曰。灼然",
    "X83n1578_017:0584b11": "作家。僧拂袖出。師曰。將甌盛水。擬比大洋　僧參。師",
    "X83n1578_017:0584b12": "便作起勢。僧便出。師曰。闍黎且來人事。僧回作抽坐",
    "X83n1578_017:0584b13": "具勢。師却歸方丈。僧曰。蒼天蒼天。師曰。龍頭蛇尾。僧",
    "X83n1578_017:0584b14": "近前叉手立。師曰。敗將投王。不存性命　道吾問。久",
    "X83n1578_017:0584b15": "嚮和尚會禪。是否。師曰。蒼天蒼天。吾近前掩師口曰。",
    "X83n1578_017:0584b16": "低聲低聲。師與一掌。吾曰。蒼天蒼天。師把住曰。得與",
    "X83n1578_017:0584b17": "麼無禮。吾却與一掌。師曰。老僧罪過。吾拂袖便行。師",
    "X83n1578_017:0584b18": "呵呵大笑曰。早知如是。不見如是　師將示寂。三日",
    "X83n1578_017:0584b19": "前。令侍者喚第一座來。師臥出氣一聲。座喚侍者曰。",
    "X83n1578_017:0584b20": "和尚渴。要湯水喫。師乃面壁而臥。臨終令集眾。乃展",
    "X83n1578_017:0584b21": "兩手出舌示之。時第三座曰。諸人和尚舌根硬也。師",
    "X83n1578_017:0584b22": "曰。苦哉苦哉。誠如第三座所言。舌根硬去也。言訖而",
    "X83n1578_017:0584b23": "寂。",
    "X83n1578_017:0584b24": "▲鳳翔府石柱禪師遊方時。到洞山。時虔和尚垂語",
    "X83n1578_017:0584c01": "曰。有四種人。一人說過佛祖。一步行不得。一人行過",
    "X83n1578_017:0584c02": "佛祖。一句說不得。一人說得行得。一人說不得行不",
    "X83n1578_017:0584c03": "得。阿那個是其人。師出眾曰。一人說過佛祖行不得",
    "X83n1578_017:0584c04": "者。祇是無舌不許行。一人行過佛祖一句說不得者。",
    "X83n1578_017:0584c05": "祇是無足不許說。一人說得行得者。祇是函盖相稱。",
    "X83n1578_017:0584c06": "一人說不得行不得者。如斷命求活。此是石女兒。披",
    "X83n1578_017:0584c07": "枷帶鎖。山曰。闍黎分上作麼生。師曰。該通分上卓卓",
    "X83n1578_017:0584c08": "寧彰。山曰。祇如海上明公秀又作麼生。師曰。幻人相",
    "X83n1578_017:0584c09": "逢拊掌呵呵。",
    "X83n1578_017:0584c10": "▲張拙秀才因禪月大師指參石霜。霜問。秀才何姓。",
    "X83n1578_017:0584c11": "曰姓張名拙。霜曰。覓巧尚不可得。拙自何來。張忽有",
    "X83n1578_017:0584c12": "省。乃呈偈曰。光明寂照徧河沙。凡聖含靈共我家。一",
    "X83n1578_017:0584c13": "念不生全體現。六根纔動被雲遮。破除煩惱重增病。",
    "X83n1578_017:0584c14": "趣向真如亦是邪。隨順世緣無罣礙。涅槃生死等空",
    "X83n1578_017:0584c15": "花。",
    "X83n1578_017:0584c16": "妙喜曰。驢揀濕處尿。雲門問僧。光明寂照徧河沙。",
    "X83n1578_017:0584c17": "豈不是張拙秀才語。僧云是。門云。話墮也。",
    "X83n1578_017:0584c18": "▲澧州洛浦山元安禪師丱歲出家。通經論。具戒。為",
    "X83n1578_017:0584c19": "臨濟侍者。濟甞稱之曰。此臨濟門下一隻箭。誰敢當",
    "X83n1578_017:0584c20": "鋒。師自謂已足。濟一日問。從上來一人行棒。一人行",
    "X83n1578_017:0584c21": "喝。阿那個親。師曰。總不親。濟曰。親處作麼生。師便喝。",
    "X83n1578_017:0584c22": "濟便打。濟一日又拈胡餅示師曰。萬種千般不離這",
    "X83n1578_017:0584c23": "個。其理不二。師曰。如何是不二之理。濟再拈起餅示",
    "X83n1578_017:0584c24": "之。師曰。與麼則萬種千般也。濟曰。屙矢見解。師曰。羅",
    "X83n1578_017:0585a01": "公照鏡。又一日侍立次。有座主參濟。濟問。有一人於",
    "X83n1578_017:0585a02": "三乘十二分教明得。有一人不於三乘十二分教明",
    "X83n1578_017:0585a03": "得。且道此二人是同是別。主曰。明得即同。明不得即",
    "X83n1578_017:0585a04": "別。師曰。這裏是甚麼所在。說同說別。濟顧師曰。汝又",
    "X83n1578_017:0585a05": "作麼生。師便喝。濟送座主。回問師。汝豈不是適來喝",
    "X83n1578_017:0585a06": "老僧者。師曰是。濟便打。師後辭濟。濟問。甚麼處去。師",
    "X83n1578_017:0585a07": "曰。南方去。濟以拄杖畫一畫曰。過得這個便去。師乃",
    "X83n1578_017:0585a08": "喝。濟便打。師作禮而去。濟明日陞堂曰。臨濟門下有",
    "X83n1578_017:0585a09": "個赤梢鯉魚。搖頭擺尾。向南方去。不知向誰家虀甕",
    "X83n1578_017:0585a10": "裏淹殺。師遊歷罷。直往夾山卓菴。經年不訪夾山。山",
    "X83n1578_017:0585a11": "乃修書令僧馳往。師接得便坐却。再展手索。僧無對。",
    "X83n1578_017:0585a12": "師便打曰。歸去舉似和尚。僧回舉似。山曰。這僧若開",
    "X83n1578_017:0585a13": "書。三日內必來。若不開書。斯人救不得也。夾山却令",
    "X83n1578_017:0585a14": "人伺師出菴。便與燒却。越三日師果出菴來。人報曰。",
    "X83n1578_017:0585a15": "菴中火起。師亦不顧。直到夾山。不禮拜乃當面叉手",
    "X83n1578_017:0585a16": "而立。山曰。雞棲鳳巢。非其同類。出去。師曰。自遠趨風。",
    "X83n1578_017:0585a17": "請師一接。山曰。目前無闍黎。此間無老僧。師便喝。山",
    "X83n1578_017:0585a18": "曰。住住。且莫草草怱怱。雲月是同。溪山各異。截斷天",
    "X83n1578_017:0585a19": "下人舌頭即不無。闍黎爭教無舌人解語。師佇思。山",
    "X83n1578_017:0585a20": "便打。因茲服膺。(興化代云。但知作佛。莫愁眾生)一日問山。佛魔不到",
    "X83n1578_017:0585a21": "處。如何體會。山曰。燭明千里像。闇室老僧迷。又問。朝",
    "X83n1578_017:0585a22": "陽已昇夜月不現時如何。山曰。龍銜海珠。遊魚不顧。",
    "X83n1578_017:0585a23": "師於言下大悟。山將示滅。垂語曰。石頭一枝看看即",
    "X83n1578_017:0585a24": "滅矣。師曰不然。山曰何也。師曰。他家自有青山在。山",
    "X83n1578_017:0585b01": "曰。苟如是。即吾宗不墜矣　抵涔陽。遇故人。因話武",
    "X83n1578_017:0585b02": "陵舊事。問曰。倐忽數年。何處逃難。師曰。祇在闤闠中。",
    "X83n1578_017:0585b03": "曰何不向無人處去。師曰。無人處有何難。曰闤闠中",
    "X83n1578_017:0585b04": "如何逃避。師曰。雖在闤闠中。要且人不識。故人罔測",
    "X83n1578_017:0585b05": "　上堂。末後一句。始到牢關。鏁斷要津。不通凡聖。尋",
    "X83n1578_017:0585b06": "常向諸人道。任從天下樂欣欣。我獨不肯。欲知上流",
    "X83n1578_017:0585b07": "之士。不將佛祖言教。貼在額頭上。如龜負圖。自取喪",
    "X83n1578_017:0585b08": "身之兆。鳳縈金網。趨霄漢以何期。直須旨外明宗。莫",
    "X83n1578_017:0585b09": "向言中取則。是以石人機似汝。也解唱巴歌。汝若似",
    "X83n1578_017:0585b10": "石人。雪曲也應和。指南一路。智者知疏　又云。學道",
    "X83n1578_017:0585b11": "先須識得自己宗旨。方可臨機不失其宜。祇如鋒鋩",
    "X83n1578_017:0585b12": "未兆已前。都無是個非個。瞥爾暫起見聞。便有張三",
    "X83n1578_017:0585b13": "李四。胡來漢去。四姓雜居。不親而親。是非互起。致使",
    "X83n1578_017:0585b14": "玄關固閉。識鎻難開。疑網羅籠。智刀劣剪。若不當陽",
    "X83n1578_017:0585b15": "曉示。迷子何以知歸。欲得大用現前。但可頓忘諸見。",
    "X83n1578_017:0585b16": "諸見若盡。昬霧不生。智照洞然。更無他物。以今學人",
    "X83n1578_017:0585b17": "觸目有滯。盖為因他數量作解。被他數量該括方寸。",
    "X83n1578_017:0585b18": "不能移易。所以聽不出聲。見不超色。假饒併當門頭",
    "X83n1578_017:0585b19": "潔淨。自己未能通明。還同不了。若也單明自己。法眼",
    "X83n1578_017:0585b20": "未明。此人祇具一隻眼。所以是非欣厭貫系。不得脫",
    "X83n1578_017:0585b21": "坼自由。謂之深可愍傷。各自努力　龐居士禮拜起",
    "X83n1578_017:0585b22": "曰。孟夏毒熱。孟冬薄寒。師曰莫錯。士曰。龐公年老。師",
    "X83n1578_017:0585b23": "曰。何不寒時道寒。熱時道熱。士曰。患聾作麼。師曰。放",
    "X83n1578_017:0585b24": "你三十棒。士曰。啞却我口。塞却你眼　蛤溪道者相",
    "X83n1578_017:0585c01": "訪。師問。自從犁溪相別。今得幾年。溪曰。和尚猶記得",
    "X83n1578_017:0585c02": "昔年事。師曰。見說道者總忘却年月也。溪曰。和尚住",
    "X83n1578_017:0585c03": "持事繁。且容仔細看。師曰。打即打會禪漢。溪曰。某甲",
    "X83n1578_017:0585c04": "消得。師曰。道者住山事繁　問僧。近離甚處。曰荊南。",
    "X83n1578_017:0585c05": "師曰。有一人與麼去。還逢麼。曰不逢。師曰。為甚不逢。",
    "X83n1578_017:0585c06": "曰若逢。即頭粉碎。師曰。闍黎三寸甚密。雲門於江西",
    "X83n1578_017:0585c07": "見其僧。乃問。還有比語否。曰是。門曰。洛浦倒退三千",
    "X83n1578_017:0585c08": "里　問。一毫吞盡巨海。於中更復何言。師曰。家有白",
    "X83n1578_017:0585c09": "澤之圖。必無如是妖怪。",
    "X83n1578_017:0585c10": "保福別云。家無白澤之圖。亦無如是妖怪。",
    "X83n1578_017:0585c11": "問。學人擬歸鄉時如何。師曰。家破人亡。子歸何處。曰",
    "X83n1578_017:0585c12": "恁麼則不歸去也。師曰。庭前殘雪日輪消。室內紅塵",
    "X83n1578_017:0585c13": "遣誰掃　光化元年八月。誡主事曰。出家之法。長物",
    "X83n1578_017:0585c14": "不留。播種之時。切宜減省。締搆之務。悉從廢停。流光",
    "X83n1578_017:0585c15": "迅速。大道玄深。苟或因循。曷由體悟。雖激勵懇切。眾",
    "X83n1578_017:0585c16": "以為常。略不相儆。至冬示微疾。亦不倦參請。十二月",
    "X83n1578_017:0585c17": "一日告眾曰。吾非明即後也。今有一事。問汝等。若道",
    "X83n1578_017:0585c18": "這個是。即頭上安頭。若道不是。即斬頭求活。第一座",
    "X83n1578_017:0585c19": "對曰。青山不舉足。日下不挑燈。師曰。是甚麼時節。作",
    "X83n1578_017:0585c20": "這個語話。時有彥從上座對曰。離此二塗。請和尚不",
    "X83n1578_017:0585c21": "問。師曰。未在更道。曰彥從道不盡。師曰。我不管汝盡",
    "X83n1578_017:0585c22": "不盡。曰彥從無侍者祇對和尚。師便休。至夜令侍者",
    "X83n1578_017:0585c23": "喚從。問曰。闍黎今日祇對。甚有道理。汝合體得先師",
    "X83n1578_017:0585c24": "意。先師道。目前無法。意在目前。不是目前法。非耳目",
    "X83n1578_017:0586a01": "之所到。且道。那句是賓。那句是主。若擇得出。分付鉢",
    "X83n1578_017:0586a02": "袋子。曰彥從不會。師曰。汝合會。曰彥從實不會。師喝",
    "X83n1578_017:0586a03": "出。乃曰。苦苦。(玄覺云。且道從上座實不會。是怕見鉢袋子粘著伊)二日午時。別",
    "X83n1578_017:0586a04": "僧舉前話問師。師曰。慈舟不棹清波上。劒峽徒勞放",
    "X83n1578_017:0586a05": "木鵞。便告寂。",
    "X83n1578_017:0586a06": "▲撫州黃山月輪禪師謁夾山。山問。名甚麼。師曰月",
    "X83n1578_017:0586a07": "輪。山作一圓相曰。何似這個。師曰。和尚恁麼語話。諸",
    "X83n1578_017:0586a08": "方大有人不肯在。山曰。闍黎作麼生。師曰。還見月輪",
    "X83n1578_017:0586a09": "麼。山曰。闍黎恁麼道。此間大有人。不肯諸方。師乃服",
    "X83n1578_017:0586a10": "膺參訊。一日夾山抗聲問曰。子是甚麼處人。師曰。閩",
    "X83n1578_017:0586a11": "中人。山曰。還識老僧麼。師曰。和尚還識學人麼。山曰",
    "X83n1578_017:0586a12": "不然。子且還老僧草鞋錢。然後老僧還子廬陵米價。",
    "X83n1578_017:0586a13": "師曰。恁麼則不識和尚也。未委廬陵米作麼價。山曰。",
    "X83n1578_017:0586a14": "真師子兒。善能哮吼。乃入室受印。",
    "X83n1578_017:0586a15": "▲洛京韶山普寰禪師僧參。師問。莫是多口白頭因",
    "X83n1578_017:0586a16": "麼。因曰不敢。師曰。有多少口。曰通身是。師曰。尋常向",
    "X83n1578_017:0586a17": "甚麼處屙。曰向韶山口裏屙。師曰。有韶山口即得。無",
    "X83n1578_017:0586a18": "韶山口。向甚麼處屙。因無語。師便打。",
    "X83n1578_017:0586a19": "雲門代云。這話墮阿師。放你三十棒。又云。韶山今",
    "X83n1578_017:0586a20": "日瓦解氷消。",
    "X83n1578_017:0586a21": "遵布衲訪師。在山下相見。遵問。韶山路向甚麼處去。",
    "X83n1578_017:0586a22": "師以手指曰。嗚那青青黯黯處去。遵近前把住曰。久",
    "X83n1578_017:0586a23": "嚮韶山。莫便是否。師曰是即是。闍黎有甚麼事。遵曰。",
    "X83n1578_017:0586a24": "擬伸一問。師還答否。師曰。看君不是金牙作。爭解彎",
    "X83n1578_017:0586b01": "弓射尉遲。遵曰。鳳凰直入烟霄去。誰怕林間野雀兒。",
    "X83n1578_017:0586b02": "師曰。當軒畫鼓從君擊。試展家風似老僧。遵曰。一句",
    "X83n1578_017:0586b03": "迥超千聖外。松蘿不與月輪齊。師曰。饒君直出威音",
    "X83n1578_017:0586b04": "外。猶較韶山半月程。遵曰。過在甚處。師曰。倜儻之辭。",
    "X83n1578_017:0586b05": "時人知有。遵曰。恁麼則真玉泥中異。不撥萬機塵。師",
    "X83n1578_017:0586b06": "曰。魯班門下徒施巧妙。遵曰。學人即恁麼。未審師意",
    "X83n1578_017:0586b07": "如何。師曰。玉女夜拋梭。織錦於西舍。遵曰。莫便是和",
    "X83n1578_017:0586b08": "尚家風也無。師曰。耕夫製玉漏。不是行家作。遵曰。此",
    "X83n1578_017:0586b09": "猶是文言。如何是和尚家風。師曰。橫身當宇宙。誰是",
    "X83n1578_017:0586b10": "出頭人。遵無語。師遂同歸山。纔人事了。師召近前曰。",
    "X83n1578_017:0586b11": "闍黎有衝天之氣。老僧有入地之謀。闍黎橫吞巨海。",
    "X83n1578_017:0586b12": "老僧背負須彌。闍黎按劍上來。老僧掗鎗相待。向上",
    "X83n1578_017:0586b13": "一路速道速道。遵曰。明鏡當臺。請師一鑒。師曰不鑒。",
    "X83n1578_017:0586b14": "遵曰。為甚不鑒。師曰。水淺無魚。徒勞不釣。遵無對。師",
    "X83n1578_017:0586b15": "便打。",
    "X83n1578_017:0586b16": "妙喜曰。笑殺睦州陳尊宿。",
    "X83n1578_017:0586b17": "▲鄆州四禪禪師僧問。古人有請不背。今請和尚入",
    "X83n1578_017:0586b18": "井。還背也無。師曰。深深無別源。飲者消諸患。",
    "X83n1578_017:0586b19": "▲鳳翔府天盖山幽禪師因有一院。名無垢淨光。造",
    "X83n1578_017:0586b20": "浴室。有人問。既是無垢淨光。為甚麼却造浴室。僧無",
    "X83n1578_017:0586b21": "語。後請師代。師曰。三秋明月夜。不是騁團圓。",
    "X83n1578_017:0586b22": "丹霞淳頌。雖然答盡深深意。爭奈投機句未親。欲",
    "X83n1578_017:0586b23": "同本來無垢的。更須入水見長人。",
    "X83n1578_017:0586b24": "▲鄂州巖頭全奯禪師泉州柯氏子。少禮青原誼公",
    "X83n1578_017:0586c01": "落髮。往長安寶壽寺稟戒。習經律諸部。優游禪苑。與",
    "X83n1578_017:0586c02": "雪峰欽山為友。謁臨濟。濟先化去。乃謁仰山。纔入門。",
    "X83n1578_017:0586c03": "提起坐具曰。和尚。仰山取拂子擬舉。師曰。不妨好手。",
    "X83n1578_017:0586c04": "後參德山。執坐具上法堂瞻視。山曰作麼。師便喝。山",
    "X83n1578_017:0586c05": "曰。老僧過在甚麼處。師曰。兩重公案。乃下參堂。山曰。",
    "X83n1578_017:0586c06": "這個阿師稍似個行脚人。至來日上問訊。山曰。闍黎",
    "X83n1578_017:0586c07": "是昨日新到否。曰是。山曰。甚麼處學得這虗頭來。師",
    "X83n1578_017:0586c08": "曰。全奯終不自謾。山曰。他後不得孤負老僧　一日",
    "X83n1578_017:0586c09": "參德山。方跨門便問。是凡是聖。山便喝。師禮拜。有人",
    "X83n1578_017:0586c10": "舉似洞山。山曰。若不是奯公。大難承當。師曰。洞山老",
    "X83n1578_017:0586c11": "人不識好惡。錯下名言。我當時一手擡一手搦。",
    "X83n1578_017:0586c12": "徑山杲云。猛虎不識穽。穽中身死。蛟龍不怖劍。劍",
    "X83n1578_017:0586c13": "下身亡。巖頭雖於虎穽之中。自有透脫一路。向劍",
    "X83n1578_017:0586c14": "刃上。有飜身之機。若子細點檢將來。猶欠悟在。即",
    "X83n1578_017:0586c15": "今莫有為巖頭作主底麼。出來與大慧相見。良久",
    "X83n1578_017:0586c16": "喝一喝。拍一拍云。洎合停囚長智。",
    "X83n1578_017:0586c17": "雪峰在德山作飯頭。一日飯遲。德山擎鉢下法堂。峰",
    "X83n1578_017:0586c18": "曬飯巾次。見德山乃曰。鐘未鳴鼓未響。拓鉢向甚麼",
    "X83n1578_017:0586c19": "處去。德山便歸方丈。峰舉似師。師曰。大小德山未會",
    "X83n1578_017:0586c20": "末後句在。山聞。令侍者喚師去問。汝不肯老僧那。師",
    "X83n1578_017:0586c21": "密啟其意。山乃休。明日陞堂。果與尋常不同。師至僧",
    "X83n1578_017:0586c22": "堂前拊掌大笑曰。且喜堂頭老漢。會末後句。他後天",
    "X83n1578_017:0586c23": "下人。不奈伊何。雖然也祗得三年活。",
    "X83n1578_017:0586c24": "山果三年後示寂。徑山杲頌云。一撾塗毒聞皆喪。",
    "X83n1578_017:0587a01": "身在其中總不知。八十翁翁入場屋。真誠不是小",
    "X83n1578_017:0587a02": "兒嬉。",
    "X83n1578_017:0587a03": "師與羅山卜塔基。羅山中路忽曰。和尚。師回顧曰作",
    "X83n1578_017:0587a04": "麼。山舉手指曰。這裏好片地。師咄曰。瓜州賣瓜漢。又",
    "X83n1578_017:0587a05": "行數里歇次。山禮拜問曰。和尚豈不是三十年前在",
    "X83n1578_017:0587a06": "洞山。而不肯洞山。師曰是。又曰。和尚豈不是嗣德山。",
    "X83n1578_017:0587a07": "又不肯德山。師曰是。山曰。不肯德山即不問。祇如洞",
    "X83n1578_017:0587a08": "山。有何虧缺。師良久曰。洞山好佛。祇是無光。山禮拜。",
    "X83n1578_017:0587a09": "無軫上座問羅山。巖頭道。洞山好佛祇是無光。未",
    "X83n1578_017:0587a10": "審洞山有何虧欠。便道無光。山召軫。軫應諾。山曰。",
    "X83n1578_017:0587a11": "灼然好個佛。祇是無光。曰大師為甚撥無軫話。山",
    "X83n1578_017:0587a12": "曰。甚麼處是陳老師撥你話處。快道快道。軫無語。",
    "X83n1578_017:0587a13": "山打三十棒趁出。軫舉似招慶。慶一夏罵詈。至夏",
    "X83n1578_017:0587a14": "末。自來問。山乃分明舉似。慶便作禮懺悔曰。洎錯",
    "X83n1578_017:0587a15": "怪大師　妙喜曰。巖頭父子。雖善暗去明來。子細",
    "X83n1578_017:0587a16": "檢點將來。未免髑髏敲磕。",
    "X83n1578_017:0587a17": "問僧。甚處來。曰西京來。師曰。黃巢過後。還収得劍麼。",
    "X83n1578_017:0587a18": "曰收得。師引頸近前曰。[囗@力]。曰師頭落也。師呵呵大笑。",
    "X83n1578_017:0587a19": "僧後到雪峰。峰問。甚處來。曰巖頭來。峰曰。巖頭有何",
    "X83n1578_017:0587a20": "言句。僧舉前話。峰便打三十棒趁出　德山一日謂",
    "X83n1578_017:0587a21": "師曰。我這裏有兩僧。入山住菴多時。汝去看他怎生。",
    "X83n1578_017:0587a22": "師遂將一斧去。見兩人在菴內坐。師乃拈起斧曰。道",
    "X83n1578_017:0587a23": "得也一下斧。道不得也一下斧。二人殊不願。師擲下",
    "X83n1578_017:0587a24": "斧曰。作家作家。歸舉似德山。山曰。汝道他如何。師曰。",
    "X83n1578_017:0587b01": "洞山門下不道全無。若是德山門下。未夢見在　問。",
    "X83n1578_017:0587b02": "三界競起時如何。師曰。坐却著。曰未審師意如何。師",
    "X83n1578_017:0587b03": "曰。移取廬山來。即向汝道。",
    "X83n1578_017:0587b04": "徑山杲云。巖頭古佛。向萬仞崖頭垂手。鑊湯罏炭",
    "X83n1578_017:0587b05": "裏蹲身。盖為慈悲之故。有落草之談。今日若有人",
    "X83n1578_017:0587b06": "問雲門。三界競起時如何。只向他道。快便難逢。未",
    "X83n1578_017:0587b07": "審師意如何。移取雲門山來。即向汝道。",
    "X83n1578_017:0587b08": "僧問。塵中如何辨主。師曰。銅[金*沙]鑼裏滿盛油。",
    "X83n1578_017:0587b09": "招慶問羅山云。巖頭道銅[金*沙]鑼裏滿盛油。意旨如",
    "X83n1578_017:0587b10": "何。山召大師。慶應諾。山云。獼猴入道場。山却問明",
    "X83n1578_017:0587b11": "招。有人問你作麼生。招云。箭穿紅日影　徑山杲",
    "X83n1578_017:0587b12": "頌云。獼猴入道場。箭穿紅日影。兩個老古錐。擔雪",
    "X83n1578_017:0587b13": "共填井。喝一喝。",
    "X83n1578_017:0587b14": "師因沙汰。甘贄家過夏。補衣次。贄行過。師以針作劄",
    "X83n1578_017:0587b15": "勢。贄遂整衣欲謝。妻問云。作甚麼。贄云。說不得。妻云。",
    "X83n1578_017:0587b16": "也要大家知。贄舉前話。妻云。此去三十年後。須知一",
    "X83n1578_017:0587b17": "回飲水一回咽。女子聞云。誰知盡大地人性命。被奯",
    "X83n1578_017:0587b18": "上座劄將去也　師值沙汰。於鄂州湖邊作渡子。兩",
    "X83n1578_017:0587b19": "岸各挂一板。有人過渡。打板一下。師曰阿誰。或曰。要",
    "X83n1578_017:0587b20": "過那邊去。師乃舞棹迎之。一日因一婆抱一孩兒來。",
    "X83n1578_017:0587b21": "乃曰。呈橈舞棹即不問。且這婆手中兒甚處得來。師",
    "X83n1578_017:0587b22": "便打。婆曰。婆生七子。六個不遇知音。祇這一個也不",
    "X83n1578_017:0587b23": "消得。便拋向水中　上堂。吾甞究涅槃經七八年。覩",
    "X83n1578_017:0587b24": "三兩段義。似衲僧說話。又曰休休。時有一僧出禮拜。",
    "X83n1578_017:0587c01": "請師舉。師曰。吾教意如∴字三點。第一向東方下一",
    "X83n1578_017:0587c02": "點。點開諸菩薩眼。第二向西方下一點。點諸菩薩命",
    "X83n1578_017:0587c03": "根。第三向上方下一點。點諸菩薩頂。此是第一段義。",
    "X83n1578_017:0587c04": "又曰。吾教意如摩醯首羅。擘開面門。竪亞一隻眼。此",
    "X83n1578_017:0587c05": "是第二段義。又曰。吾教意猶如塗毒鼓。擊一聲。遠近",
    "X83n1578_017:0587c06": "聞者皆喪。此是第三段義。時小嚴上座問。如何是塗",
    "X83n1578_017:0587c07": "毒鼓。師以兩手按膝亞身曰。韓信臨朝底。嚴無語。",
    "X83n1578_017:0587c08": "妙喜舉了。喝云。縮頭去。",
    "X83n1578_017:0587c09": "示眾。但明取綱宗。本無實法。不見道無實無虗。若向",
    "X83n1578_017:0587c10": "事上覷即疾。若向意根下尋。卒摸索不著。又曰。此是",
    "X83n1578_017:0587c11": "向上人活計。只露目前些子。如同電拂。如擊石火。截",
    "X83n1578_017:0587c12": "斷兩頭。靈然自在。若道向上有法有事。真椀鳴聲。塗",
    "X83n1578_017:0587c13": "糊汝。繫罩汝。古人喚作繫驢橛。若將實法與人。土亦",
    "X83n1578_017:0587c14": "消不得　示眾云。夫大統綱宗中。事須識句。若不識",
    "X83n1578_017:0587c15": "句。難作個話會。甚麼是句。百不思時。喚作正句。亦云",
    "X83n1578_017:0587c16": "居頂。亦云得住。亦云歷歷。亦云惺惺。亦云的的。亦云",
    "X83n1578_017:0587c17": "佛未生時。亦云得地。亦云與麼時。將與麼時。等破一",
    "X83n1578_017:0587c18": "切是非。纔與麼便不與麼。便轉轆轆地。若也看不過。",
    "X83n1578_017:0587c19": "纔被人刺著眼。盵瞪地。恰似殺不死底羊相似。不見",
    "X83n1578_017:0587c20": "古人道。沉昏不好。須轉得始得。觸著便轉。纔與麼便",
    "X83n1578_017:0587c21": "不與麼。是句亦剗。非句亦剗。自然轉轆轆。自然目前",
    "X83n1578_017:0587c22": "露倮倮地。飽齁齁地。不解却不解齩。不見道。却物為",
    "X83n1578_017:0587c23": "上。逐物為下。瞥起微情。早落地上。若是齩猪狗眼赫",
    "X83n1578_017:0587c24": "赤。若有人問如何是禪。向伊道合取屎孔著。却有些",
    "X83n1578_017:0588a01": "子氣息。便知淺深。硬糾糾地。汝識取這個狸奴面孔",
    "X83n1578_017:0588a02": "與麼時。不要故挅伊。不要稱量伊。於中有一般漢。撞",
    "X83n1578_017:0588a03": "著物不解轉。刺著屙漉漉地。遮般底椎殺萬個。亦無",
    "X83n1578_017:0588a04": "罪過。若是本色底。撥著便上齩人火急。却似刺蝟子",
    "X83n1578_017:0588a05": "相似。未觸著時。自弄毛羽。可憐生。纔有人撥著。便嗔",
    "X83n1578_017:0588a06": "斗[口*后]地。有甚麼近處。若也未得與麼蕩蕩地。喚作依",
    "X83n1578_017:0588a07": "句修行。有則便須等破。與麼時一物不存。信知從來",
    "X83n1578_017:0588a08": "學得一切言句。隘在胷中。有甚麼用處。不見道。辟觀",
    "X83n1578_017:0588a09": "辟句。外不放入。內不放出。截斷兩頭。自然光烯烯地。",
    "X83n1578_017:0588a10": "不與一物作對。便是無諍三昧。兄弟。若欲得易會。但",
    "X83n1578_017:0588a11": "向根本明取。欲出不出。便須轉。一日齩斷後。不用尋",
    "X83n1578_017:0588a12": "伊去住底遠近。但放却自然露倮倮地。不用思搭著",
    "X83n1578_017:0588a13": "昬昬地。纔有所重。便成窠臼。古人喚作貼體衣病。最",
    "X83n1578_017:0588a14": "難治。是我向前行脚時。參著一兩處尊宿。只教日夜",
    "X83n1578_017:0588a15": "管帶坐得骨臀生胝。口裏水漉漉地。初向然燈佛肚",
    "X83n1578_017:0588a16": "裏。黑漆漆地。道我坐禪守取。與麼時猶有欲在。不見",
    "X83n1578_017:0588a17": "道。無依無欲。便是能仁。古人道。置毒藥安乳中。乃至",
    "X83n1578_017:0588a18": "醍醐亦能殺人。這個不是汝習學得底。這個不是汝",
    "X83n1578_017:0588a19": "去住底。不是汝色裏底。莫錯認門頭戶口。賺汝臘月",
    "X83n1578_017:0588a20": "三十日。赤閧閧地無益。當莫造作揑怪。但知著衣喫",
    "X83n1578_017:0588a21": "飯。屙矢送尿。隨分遣時。莫亂統詐稱道者。有一片衣。",
    "X83n1578_017:0588a22": "不敢將出曬。恐人見怕失道者名。圖人讚嘆作恁麼。",
    "X83n1578_017:0588a23": "不中心行。兄弟。亦不要信他繩牀上老榾檛。屙漉漉",
    "X83n1578_017:0588a24": "地。將為好誑諕人別造地獄著汝在。信知古風大好。",
    "X83n1578_017:0588b01": "不見道。有即是無。無即是有。與麼送出來時。便知深",
    "X83n1578_017:0588b02": "淺。這個是古格。於中有一般漢。信彩吐出來。有甚麼",
    "X83n1578_017:0588b03": "碑記。但知喚作禪道。但知喚作一句子。軟嫩嫰地。真",
    "X83n1578_017:0588b04": "是無孔鐵椎。聚得一萬個。有甚麼用處。若是有筋骨",
    "X83n1578_017:0588b05": "底。不用多諸處行脚。也須帶眼始得。莫被人謾。不見",
    "X83n1578_017:0588b06": "道。依法生解。猶落魔界。夫唱教須一一從自己胷襟",
    "X83n1578_017:0588b07": "中吐得出來。與人為榜樣。今時還有與麼漢麼。第一",
    "X83n1578_017:0588b08": "切須識取左右句。這個是出頭處。識取去底。識取住",
    "X83n1578_017:0588b09": "底。這個是兩頭句。亦是左右句。亦喚作是非句。纔生",
    "X83n1578_017:0588b10": "便齩。自然無事。兄弟。見與麼說。還會麼。莫終日閧閧",
    "X83n1578_017:0588b11": "地。亦無了期。欲得易會。但知於聲色前。不被萬境惑",
    "X83n1578_017:0588b12": "亂。自然露倮倮地。自然無事。送向聲色前蕩蕩地。恰",
    "X83n1578_017:0588b13": "似一團火燄相似。觸著便燒。更有甚麼事。不見道。非",
    "X83n1578_017:0588b14": "是塵不侵。自是我無心。時熱珍重　人天眼目云。四",
    "X83n1578_017:0588b15": "藏鋒者。巖頭所立也。就事者。全事也。就理者。全理也。",
    "X83n1578_017:0588b16": "理事俱藏。則曰入就。俱不涉理事。則曰出就。",
    "X83n1578_017:0588b17": "達觀頴頌。就事藏鋒事獨全。不於理上取言詮。錦",
    "X83n1578_017:0588b18": "鱗若不吞香餌。棹尾揚鬐戲碧川。就理藏鋒理最",
    "X83n1578_017:0588b19": "微。豈從事上立毫釐。新羅鷂子飛天外。肯搦林間",
    "X83n1578_017:0588b20": "野雀兒。入就藏鋒理事該。碧潭風起動雲雷。禹門",
    "X83n1578_017:0588b21": "三月桃花浪。戴角擎頭免曝鰓。出就藏鋒理事忘。",
    "X83n1578_017:0588b22": "長天赫日更無妨。雷公電母分明說。霹靂聲中石",
    "X83n1578_017:0588b23": "火光。",
    "X83n1578_017:0588b24": "師甞謂眾曰。老漢去時。大吼一聲了去。唐光啟之後。",
    "X83n1578_017:0588c01": "中原盜起。眾皆避地。師端居宴如也。一日賊大至。責",
    "X83n1578_017:0588c02": "以無供饋。遂倳刃焉。師神色自若。大呌一聲而終。聲",
    "X83n1578_017:0588c03": "聞數十里。即光啟三年丁未四月八日也。門人後焚",
    "X83n1578_017:0588c04": "之。獲舍利四十九粒。眾為塔藏之。",
    "X83n1578_017:0588c05": "▲福州雪峰義存禪師泉州南安曾氏子。家世奉佛。",
    "X83n1578_017:0588c06": "師生惡茹葷。於襁褓中。聞鐘梵之聲。或見幡花像設。",
    "X83n1578_017:0588c07": "必為之動容。十二出家。十七落髮。後往幽州寶剎寺",
    "X83n1578_017:0588c08": "受戒。久歷禪會。在洞山作飯頭。淘米次。山問。淘沙去",
    "X83n1578_017:0588c09": "米。淘米去沙。師曰。沙米一時去。山曰。大眾喫個甚麼。",
    "X83n1578_017:0588c10": "師遂覆却米盆。山曰。據子因緣。合在德山。洞山一日",
    "X83n1578_017:0588c11": "問師。作甚麼來。師曰。斫槽來。山曰。幾斧斫成。師曰。一",
    "X83n1578_017:0588c12": "斧斫成。山曰。猶是這邊事。那邊事作麼生。師曰。直得",
    "X83n1578_017:0588c13": "無下手處。山曰。猶是這邊事。那邊事作麼生。師休去。",
    "X83n1578_017:0588c14": "師辭洞山。山曰。子甚處去。師曰。歸嶺中去。山曰。當時",
    "X83n1578_017:0588c15": "從甚麼路出。師曰。從飛猿嶺出。山曰。今回向甚麼路",
    "X83n1578_017:0588c16": "去。師曰。從飛猿嶺去。山曰。有一人不從飛猿嶺去。子",
    "X83n1578_017:0588c17": "還識麼。師曰不識。山曰。為甚麼不識。師曰。他無面目。",
    "X83n1578_017:0588c18": "山曰。子既不識。爭知無面目。師無對。遂謁德山。問從",
    "X83n1578_017:0588c19": "上宗乘。學人還有分也無。山打一棒曰。道甚麼。師曰",
    "X83n1578_017:0588c20": "不會。至明日請益。山曰。我宗無語句。實無一法與人。",
    "X83n1578_017:0588c21": "師有省。後與巖頭至澧州鰲山鎮。阻雪。頭每日祇是",
    "X83n1578_017:0588c22": "打睡。師一向坐禪。一日喚曰。師兄師兄。且起來。頭曰。",
    "X83n1578_017:0588c23": "作甚麼。師曰。今生不著便。共文邃個漢行脚。到處被",
    "X83n1578_017:0588c24": "他帶累。今日到此又祇管打睡。頭喝曰。噇眠去。每日",
    "X83n1578_017:0589a01": "牀上坐。恰似七村裏土地。他時後日。魔魅人家男女",
    "X83n1578_017:0589a02": "去在。師自點胷曰。我這裏未穩在。不敢自謾。頭曰。我",
    "X83n1578_017:0589a03": "將謂你他日向孤峰頂上。盤結草菴。播揚大教。猶作",
    "X83n1578_017:0589a04": "這個語話。師曰。我實未穩在。頭曰。你若實如此。據你",
    "X83n1578_017:0589a05": "見處。一一通來。是處與你證明。不是處與你剗却。師",
    "X83n1578_017:0589a06": "曰。我初到鹽官。見上堂舉色空義。得個入處。頭曰。此",
    "X83n1578_017:0589a07": "去三十年。切忌舉著。又見洞山過水偈曰。切忌從他",
    "X83n1578_017:0589a08": "覓。迢迢與我疎。渠今正是我。我今不是渠。頭曰。若與",
    "X83n1578_017:0589a09": "麼。自救也未徹在。師又曰。後問德山。從上宗乘中事。",
    "X83n1578_017:0589a10": "學人還有分也無。德山打一棒曰。道甚麼。我當時如",
    "X83n1578_017:0589a11": "桶底脫相似。頭喝曰。你不聞道。從門入者不是家珍。",
    "X83n1578_017:0589a12": "師曰。他後如何即是。頭曰。他後若欲播揚大教。一一",
    "X83n1578_017:0589a13": "從自己胷襟流出將來。與我盖天盖地去。師於言下",
    "X83n1578_017:0589a14": "大悟。便作禮起連聲呌曰。師兄今日始是鰲山成道。",
    "X83n1578_017:0589a15": "師與欽山巖頭。自湘中入江南。至新吳山之下。欽",
    "X83n1578_017:0589a16": "山濯足澗側。見菜葉而喜曰。此山必有道人。可沿",
    "X83n1578_017:0589a17": "流尋之。師恚曰。汝智眼太濁。他日如何辨人。彼不",
    "X83n1578_017:0589a18": "惜福如此。住山何為哉。",
    "X83n1578_017:0589a19": "住後僧問。和尚見德山。得個甚麼便休去。師曰。我空",
    "X83n1578_017:0589a20": "手去空手歸　有兩僧來。師以手拓菴門放身出曰。",
    "X83n1578_017:0589a21": "是甚麼。僧亦曰。是甚麼。師低頭歸菴。僧辭去。師問。甚",
    "X83n1578_017:0589a22": "麼處去。曰湖南。師曰。我有個同行住巖頭。附汝一書",
    "X83n1578_017:0589a23": "去。書曰。某書上師兄。某一自鰲山成道後。迄至於今",
    "X83n1578_017:0589a24": "飽不饑。同參某書上。僧到巖頭。問甚麼處來。曰雪峰",
    "X83n1578_017:0589b01": "來。有書達和尚。頭接了乃問僧。別有何言句。僧遂舉",
    "X83n1578_017:0589b02": "前話。頭曰。他道甚麼。曰他無語低頭歸菴。頭曰。噫我",
    "X83n1578_017:0589b03": "當初悔不向伊道末後句。若向伊道。天下人不奈雪",
    "X83n1578_017:0589b04": "老何。僧至夏末請益前話。頭曰。何不早問。曰未敢容",
    "X83n1578_017:0589b05": "易。頭曰。雪峰雖與我同條生。不與我同條死。要識末",
    "X83n1578_017:0589b06": "後句。祇這是。",
    "X83n1578_017:0589b07": "後有僧問招慶。慶云。彼此皆知。何故。我若東勝神",
    "X83n1578_017:0589b08": "洲道一句。西瞿耶尼洲也知。天上道一句。人間也",
    "X83n1578_017:0589b09": "知。心心相知。眼眼相照　雪竇頌。末後句為君說。",
    "X83n1578_017:0589b10": "明暗雙雙底時節。同條生也共相知。不同條死還",
    "X83n1578_017:0589b11": "殊絕。還殊絕。黃頭碧眼須甄別。南北東西歸去來。",
    "X83n1578_017:0589b12": "夜深同看千巖雪　僧問徑山杲。雪峯三上投子。",
    "X83n1578_017:0589b13": "九到洞山。為甚麼向鰲山成道。山云。屋裏販揚州。",
    "X83n1578_017:0589b14": "僧云。後來住菴。有僧敲門。雪峯放身出云是甚麼。",
    "X83n1578_017:0589b15": "僧亦云是甚麼。還有優劣也無。山云。優則總優。劣",
    "X83n1578_017:0589b16": "則總劣。僧云。為甚麼雪峯低頭歸菴。山云。疑殺天",
    "X83n1578_017:0589b17": "下人。僧云。僧舉似巖頭。頭云我當時若向伊道末",
    "X83n1578_017:0589b18": "後句。天下人不奈雪老何。作麼生是末後句。山云。",
    "X83n1578_017:0589b19": "若不同牀睡。焉知被底穿。僧云。巖頭道雪峯與我",
    "X83n1578_017:0589b20": "同條生。不與我同條死。要識末後句只這是。意旨",
    "X83n1578_017:0589b21": "如何。山云。殺人須是殺人刀。活人須是活人劒。乃",
    "X83n1578_017:0589b22": "云。古德道。青蘿夤緣直上寒松之頂。白雲澹佇出",
    "X83n1578_017:0589b23": "沒太虗之中。萬法本閑。惟人自閙。又教中道。凡夫",
    "X83n1578_017:0589b24": "見諸法。但隨於相轉。不了法無相。以是不見佛。遂",
    "X83n1578_017:0589c01": "舉起拂子云。這個是相。那個是無相。現今目前森",
    "X83n1578_017:0589c02": "羅萬象。眼見耳聞。悉皆是法。又何曾閙來。既不曾",
    "X83n1578_017:0589c03": "鬧。教甚麼物隨相轉。又舉拂子云。這個是無相。又",
    "X83n1578_017:0589c04": "作麼生了。既無可了。却向甚麼處見佛。且道。古德",
    "X83n1578_017:0589c05": "底是。教中底是。是又是個甚麼。若向這裏分剖得",
    "X83n1578_017:0589c06": "出。釋迦不先。彌勒不後。雖然如是。未免被山僧拂",
    "X83n1578_017:0589c07": "子穿却鼻孔。又舉起拂子云。隨相轉也被拂子穿",
    "X83n1578_017:0589c08": "却鼻孔。不隨相轉也被拂子穿却鼻孔。見佛也被",
    "X83n1578_017:0589c09": "拂子穿却鼻孔。不見佛也被拂子穿却鼻孔。乃顧",
    "X83n1578_017:0589c10": "視大眾云。且作麼生免得此過。畢竟水須朝海去。",
    "X83n1578_017:0589c11": "到頭雲定覔山歸。擊禪牀下座。",
    "X83n1578_017:0589c12": "僧問西山和尚。如何是祖師西來意。山舉拂子示之。",
    "X83n1578_017:0589c13": "其僧不肯。後參師。師問。甚處來。云浙中來。師曰。今夏",
    "X83n1578_017:0589c14": "在甚處。曰蘇州西山。師曰。和尚安否。曰來時萬福。師",
    "X83n1578_017:0589c15": "曰。何不在彼從容。曰佛法不明。師曰。有甚麼事。僧舉",
    "X83n1578_017:0589c16": "前話。師曰。汝作麼生不肯他。曰是境。師曰。汝見蘇州",
    "X83n1578_017:0589c17": "人家男女否。曰見。師曰。汝見路上林木否。曰見。師曰。",
    "X83n1578_017:0589c18": "凡覩人家男女大地林沼。總是境。汝肯他否。曰肯。師",
    "X83n1578_017:0589c19": "曰。祇如拈拂子。汝作麼生不肯。僧乃禮拜曰。學人取",
    "X83n1578_017:0589c20": "次發言。乞和尚慈悲。師曰。盡乾坤是個眼。汝向甚麼",
    "X83n1578_017:0589c21": "處蹲坐。僧無對　師問僧。見說大德曾為天使來。是",
    "X83n1578_017:0589c22": "否。僧曰不敢。師曰。又爭解恁麼來。僧曰。仰慕道德。豈",
    "X83n1578_017:0589c23": "憚關山。師曰。汝猶醉在。出去。僧便出。師乃召大德。僧",
    "X83n1578_017:0589c24": "回首。師曰。是甚麼。僧亦曰。是甚麼。師曰。這漆桶。僧無",
    "X83n1578_017:0590a01": "語。師顧謂鏡清曰。好個師僧。向漆桶裏折倒。清云。和",
    "X83n1578_017:0590a02": "尚豈不是據欵結案。師曰也是我尋甞用底。忽若喚",
    "X83n1578_017:0590a03": "回向伊道是甚麼。被他道這漆桶。又作麼生。清曰。成",
    "X83n1578_017:0590a04": "何道理。師曰。我與麼及伊。汝又道據欵結案。伊與麼",
    "X83n1578_017:0590a05": "及我。汝又道成何道理。一等是恁麼時節。其間有得",
    "X83n1578_017:0590a06": "有不得。清云。不見道。醍醐上味為世所珍。遇斯等人",
    "X83n1578_017:0590a07": "飜成毒藥。",
    "X83n1578_017:0590a08": "雪竇云。看他父子相投。言氣相合。知者謂。粉骨碎",
    "X83n1578_017:0590a09": "身。此恩難報。不知者謂。扶高抑下。臨危悚人。毒藥",
    "X83n1578_017:0590a10": "醍醐。千古龜鑑。還會麼。這漆桶。",
    "X83n1578_017:0590a11": "有一僧山下卓菴。多年不剃頭。畜一長柄杓。溪邊臽",
    "X83n1578_017:0590a12": "水。時有僧問。如何是祖師西來意。主曰。溪深杓柄長。",
    "X83n1578_017:0590a13": "師聞得乃曰。也甚奇怪。一日將剃刀。同侍者去訪。纔",
    "X83n1578_017:0590a14": "相見。便舉前話問。是菴主語否。主曰是。師曰。若道得",
    "X83n1578_017:0590a15": "即不剃你頭。主便洗頭胡跪師前。師即與剃却　三",
    "X83n1578_017:0590a16": "聖問。透網金鱗以何為食。師曰。待汝出網來向汝道。",
    "X83n1578_017:0590a17": "聖曰。一千五百人善知識。話頭也不識。師曰。老僧住",
    "X83n1578_017:0590a18": "持事繁。",
    "X83n1578_017:0590a19": "雪竇顯云。可惜放過。好與三十棒。這棒一棒也饒",
    "X83n1578_017:0590a20": "不得。直是罕遇作家　五祖演云。眾中或謂。雪峯",
    "X83n1578_017:0590a21": "三聖宗派不同。故言不相契。或謂。三聖作家。雪峯",
    "X83n1578_017:0590a22": "不能達其意。如斯話會。有何交涉。若問五祖透網",
    "X83n1578_017:0590a23": "金鱗以何為食。只向伊道。好個問頭。且道與雪峯",
    "X83n1578_017:0590a24": "是同是別　圜悟勤云。雪竇道便打。是有過是無",
    "X83n1578_017:0590b01": "過。你若辨得出。拄杖子屬你。",
    "X83n1578_017:0590b02": "普請次。路逢一獼猴。師曰。人人有一面古鏡。這個獼",
    "X83n1578_017:0590b03": "猴亦有一面古鏡。三聖曰。曠劫無名。何以彰為古鏡。",
    "X83n1578_017:0590b04": "師曰。瑕生也。聖曰。這老漢著甚麼死急。話頭也不識。",
    "X83n1578_017:0590b05": "師曰。老僧住持事繁。",
    "X83n1578_017:0590b06": "雪竇顯云。好與三十棒。這棒放過。也好免見將錯",
    "X83n1578_017:0590b07": "就錯。",
    "X83n1578_017:0590b08": "問僧。甚處來。曰溈山來。師曰。溈山有何言句。曰某甲",
    "X83n1578_017:0590b09": "曾問。如何是祖師西來意。溈山據座。師曰。汝肯他否。",
    "X83n1578_017:0590b10": "曰某甲不肯他。師曰。溈山古佛。汝速去懺悔。",
    "X83n1578_017:0590b11": "玄沙云。山頭和尚蹉過溈山。僧問意旨如何。沙云。",
    "X83n1578_017:0590b12": "大小溈山。被這僧一問。直得百雜碎。",
    "X83n1578_017:0590b13": "問。古磵寒泉時如何。師曰。瞪目不見底。曰飲者如何。",
    "X83n1578_017:0590b14": "師曰。不從口入。僧舉似趙州。州曰。不從口入。不可從",
    "X83n1578_017:0590b15": "鼻孔裏入。僧却問。古磵寒泉時如何。州曰苦。曰飲者",
    "X83n1578_017:0590b16": "如何。州曰死。師聞得乃曰。趙州古佛。遙望作禮。自此",
    "X83n1578_017:0590b17": "不答話。",
    "X83n1578_017:0590b18": "雪竇拈云。眾中總道。雪峰不出這僧問頭。所以趙",
    "X83n1578_017:0590b19": "州不肯。如斯話會。深屈古人。雪竇即不然。斬釘截",
    "X83n1578_017:0590b20": "鐵。本分宗師。就下平高。難為作者　徑山杲云。雪",
    "X83n1578_017:0590b21": "峰不答話。疑殺多少人。趙州道苦。面赤不如語直。",
    "X83n1578_017:0590b22": "若是妙喜即不然。古磵寒泉時如何。到江扶客棹。",
    "X83n1578_017:0590b23": "出嶽濟民田。飲者如何。清凉肺腑。此話有兩負門。",
    "X83n1578_017:0590b24": "若人檢點得出。許你具參學眼。",
    "X83n1578_017:0590c01": "問僧。甚麼處去。曰識得即知去處。師曰。你是了事人。",
    "X83n1578_017:0590c02": "亂走作麼。曰和尚莫塗污人好。師曰。我即不塗污你。",
    "X83n1578_017:0590c03": "古人吹布毛作麼生。與我說來看。曰殘羹餿飯已有",
    "X83n1578_017:0590c04": "人喫了。師休去。",
    "X83n1578_017:0590c05": "雲門別前語。築著便作屎臭氣。又代後語。將謂是",
    "X83n1578_017:0590c06": "鑽天鷂子。元來只是死水裏蝦蟇　雪竇出雪峯",
    "X83n1578_017:0590c07": "語云。一死更不再活。",
    "X83n1578_017:0590c08": "僧問。聲聞人見性。如夜見月。菩薩人見性。如晝見日。",
    "X83n1578_017:0590c09": "未審和尚見性如何。師打三下。後問巖頭。頭打三掌。",
    "X83n1578_017:0590c10": "雪竇云。應病與藥。且打三下。據令而行。合打多少",
    "X83n1578_017:0590c11": "　天童云。雪竇一期趁快。後人往往作行令會。殊",
    "X83n1578_017:0590c12": "不知。雪峯巖頭是個無固必漢。",
    "X83n1578_017:0590c13": "問僧。甚處來。曰近離浙中。師曰。船來陸來。曰二塗俱",
    "X83n1578_017:0590c14": "不涉。師曰。爭得到這裏。曰有甚麼隔礙。師便打趁出。",
    "X83n1578_017:0590c15": "僧過十年後再來。師又問。甚處來。曰湖南。師曰。湖南",
    "X83n1578_017:0590c16": "與這裏相去多少。曰不隔。師竪起拂子曰。還隔這個",
    "X83n1578_017:0590c17": "麼。曰若隔即不到也。師又打趁出。此僧住後。凡見人",
    "X83n1578_017:0590c18": "便罵師。一日有同行。聞特去訪問。兄到雪峰。有何言",
    "X83n1578_017:0590c19": "句。便如是罵他。遂舉前話。被同行詬叱。與他說破。這",
    "X83n1578_017:0590c20": "僧當時悲泣。常向中夜焚香遙禮　問僧。甚處去。曰",
    "X83n1578_017:0590c21": "禮拜徑山和尚去。師曰。徑山若問此間佛法如何。汝",
    "X83n1578_017:0590c22": "作麼生祇對。曰待問即道。師便打。後舉問鏡清。這僧",
    "X83n1578_017:0590c23": "過在甚麼處。清曰。問得徑山徹困。師曰。徑山在浙中。",
    "X83n1578_017:0590c24": "因甚麼問得徹困。清曰。不見道遠問近對。師曰。如是",
    "X83n1578_017:0591a01": "如是　問僧。近離甚處。曰覆船。師曰。生死海未渡。為",
    "X83n1578_017:0591a02": "甚麼覆却船。僧無對。乃回舉似覆船。船曰。何不道渠",
    "X83n1578_017:0591a03": "無生死。僧再至進此語。師曰。此不是汝語。曰是覆船",
    "X83n1578_017:0591a04": "恁麼道。師曰。我有二十棒。寄與覆船。二十棒老僧自",
    "X83n1578_017:0591a05": "喫。不干闍黎事　玄沙謂師曰。某甲如今大用去。和",
    "X83n1578_017:0591a06": "尚作麼生。師將三個木毬。一時拋出。沙作斫牌勢。師",
    "X83n1578_017:0591a07": "曰。你親在靈山。方得如此。沙曰。也是自家事。",
    "X83n1578_017:0591a08": "妙喜曰。祇許老胡知。不許老胡會。",
    "X83n1578_017:0591a09": "一日陞座。眾集定。師輥出木毬。玄沙遂捉來安舊處",
    "X83n1578_017:0591a10": "　師一日在僧堂內燒火。閉却前後門。乃叫曰。救火",
    "X83n1578_017:0591a11": "救火。玄沙將一片柴。從牕櫺中拋入。師便開門　上",
    "X83n1578_017:0591a12": "堂。南山有一條鼈鼻蛇。汝等諸人切須好看。長慶出",
    "X83n1578_017:0591a13": "曰。今日堂中大有人喪身失命。雲門以拄杖攛向師",
    "X83n1578_017:0591a14": "前作怕勢。有僧舉似玄沙。沙曰。須是稜兄始得。雖然",
    "X83n1578_017:0591a15": "如是。我即不然。曰和尚作麼生。沙曰。用南山作麼。",
    "X83n1578_017:0591a16": "雪竇頌。象骨巖高人不到。到者須是弄蛇手。稜師",
    "X83n1578_017:0591a17": "備師不奈何。喪身失命有多少。韶陽知重撥草。南",
    "X83n1578_017:0591a18": "北東西無處討。忽然突出拄杖頭。拋對雪峰大張",
    "X83n1578_017:0591a19": "口。大張口兮同閃電。剔起眉毛還不見。如今藏在",
    "X83n1578_017:0591a20": "乳峰前。來者一一看方便。高聲喝云。看脚下　真",
    "X83n1578_017:0591a21": "淨示眾。舉此云。雪峰云南山有條鼈鼻蛇。汝等諸",
    "X83n1578_017:0591a22": "人出入好看。雪峰無大人相。然則蛇無頭不行。長",
    "X83n1578_017:0591a23": "慶恰似個新婦兒怕阿家相似。便道堂中今日大",
    "X83n1578_017:0591a24": "有人喪身失命。雲門拽拄杖攛向雪峰面前作怕",
    "X83n1578_017:0591b01": "勢。為蛇畫足。玄沙云。用南山作甚麼。道我見處親",
    "X83n1578_017:0591b02": "切。不免只在窠窟裏。更無有一人有些子天然氣",
    "X83n1578_017:0591b03": "槩。報寧門下。莫有天然氣槩底麼。不敢望你別懸",
    "X83n1578_017:0591b04": "慧日獨振玄風。且向古人鶻臭布衫上知。些子氣",
    "X83n1578_017:0591b05": "息也難得。",
    "X83n1578_017:0591b06": "上堂。舉拂子曰。這個為中下。僧問。上上人來如何。師",
    "X83n1578_017:0591b07": "舉拂子。僧曰。這個為中下。師便打。",
    "X83n1578_017:0591b08": "雲門云。我不似雪峰打破這葛藤。乃拈拄杖云。這",
    "X83n1578_017:0591b09": "個為中下機人。僧問。忽遇上上機人來如何。門便",
    "X83n1578_017:0591b10": "打。",
    "X83n1578_017:0591b11": "師上堂云。盡大地撮來。如粟米粒大。拋向面前漆桶",
    "X83n1578_017:0591b12": "不會。打鼓普請看。",
    "X83n1578_017:0591b13": "長慶問雲門曰。雪峰與麼道。還有出頭不得處麼。",
    "X83n1578_017:0591b14": "門曰有。曰作麼生。門曰。不可總作野狐精見解。又",
    "X83n1578_017:0591b15": "曰。狼藉不少　圜悟勤云。眾中道。心是萬法之主。",
    "X83n1578_017:0591b16": "盡大地一時在我手裏。且喜沒交涉　雪竇顯頌。",
    "X83n1578_017:0591b17": "牛頭沒。馬頭回。曹溪鏡裏絕塵埃。打鼓看來君不",
    "X83n1578_017:0591b18": "見。百花春至為誰開。",
    "X83n1578_017:0591b19": "師云。飯籮邊坐餓死人。臨河渴死漢。玄沙云。飯籮裏",
    "X83n1578_017:0591b20": "坐餓死漢。水裏沒頭浸渴死漢。雲門云。通身是飯。通",
    "X83n1578_017:0591b21": "身是水。",
    "X83n1578_017:0591b22": "妙喜舉了喝云。多嘴阿師。可煞忍俊不禁。通身是",
    "X83n1578_017:0591b23": "飯。通身是水。那裏得這消息來。",
    "X83n1578_017:0591b24": "上堂。諸上座。望州亭與汝相見了也。烏石嶺與汝相",
    "X83n1578_017:0591c01": "見了也。僧堂前與汝相見了也。",
    "X83n1578_017:0591c02": "保福展。舉問鵞湖智孚。僧堂前相見即且置。祇如",
    "X83n1578_017:0591c03": "望州亭烏石嶺。甚麼處相見。鵞湖驟步歸方丈。保",
    "X83n1578_017:0591c04": "福低頭入僧堂。",
    "X83n1578_017:0591c05": "師將示寂。自製塔銘并敘曰。夫從緣有者。始終而成",
    "X83n1578_017:0591c06": "壞。非從緣得者。歷劫而常堅。堅之則在。壞之則捐。雖",
    "X83n1578_017:0591c07": "然離散未至。何妨預置者哉。所以疊石結室。剪木成",
    "X83n1578_017:0591c08": "函。搬土積塊為龕。諸事已備。頭南脚北。橫山而臥。惟",
    "X83n1578_017:0591c09": "願至時。同道者莫違我意。知心者不易我志。深囑再",
    "X83n1578_017:0591c10": "囑。幸勉勵焉。縱然他日邪造顯揚。豈如當今正眼密",
    "X83n1578_017:0591c11": "弘。善思之審思之。銘曰。兄弟橫十字。(雪竇註云。國無二君。又云知麼)",
    "X83n1578_017:0591c12": "同心著一儀。(風行草偃。又云直與)土主曰松山。(四顧匪絕。又云看)卵塔",
    "X83n1578_017:0591c13": "號難提。(獨露相倚。又云險)更有胡家曲。(一西一東。又云大難)汝等切須",
    "X83n1578_017:0591c14": "知。(自南自北。又云會也)我唱泥牛吼。(聞莫舉頭。又云呵呵)汝和木馬嘶。(見應",
    "X83n1578_017:0591c15": "合眼。又云撫掌)但看五六月。(豈可徒然。又云吁)氷片滿長街。(事非草草。又云",
    "X83n1578_017:0591c16": "苦)薪盡火滅後。(去去誰同。又云好住)密室爛如泥(須到如此。又云努力)",
    "X83n1578_017:0591c17": "梁開平戊辰三月示疾。閩帥命醫。師曰。吾非疾也。竟",
    "X83n1578_017:0591c18": "不服藥。遺偈付法。五月二日。朝遊藍田。暮歸澡身。中",
    "X83n1578_017:0591c19": "夜入滅。壽八十七。臘五十九。",
    "X83n1578_017:0591c20": "▲泉州瓦棺和尚在德山為侍者。一日同入山斫木。",
    "X83n1578_017:0591c21": "山將一碗水與師。師接得便喫却。山曰會麼。師曰。不",
    "X83n1578_017:0591c22": "會。山又將一碗水與師。師又接喫却。山曰會麼。師曰",
    "X83n1578_017:0591c23": "不會。山曰。何不成褫取不會底。師曰。不會。又成褫個",
    "X83n1578_017:0591c24": "甚麼。山曰。子大似個鐵橛。住後。雪峰訪師。茶話次。峰",
    "X83n1578_017:0592a01": "問。當時在德山斫木因緣作麼生。師曰。先師當時肯",
    "X83n1578_017:0592a02": "我。峰曰。和尚離師太早。時面前偶有一碗水。峰曰。將",
    "X83n1578_017:0592a03": "水來。師便度與。峰接得便潑却。",
    "X83n1578_017:0592a04": "雲門云。莫壓良為賤。",
    "X83n1578_017:0592a05": "▲襄州高亭簡禪師參德山。隔江纔見。便云不審。山",
    "X83n1578_017:0592a06": "乃搖扇招之。師忽開悟。乃橫趨而去。更不回顧。",
    "X83n1578_017:0592a08": "指月錄卷之十七"
}