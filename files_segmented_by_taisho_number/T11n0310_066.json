{
    "T11n0310_066:0375a11": "大寶積經卷第六十六",
    "T11n0310_066:0375a13": "北齊三藏那連提耶舍譯",
    "T11n0310_066:0375a14": "12 虛空行天授記品菩薩見實會第十六之六虛空行天授",
    "T11n0310_066:0375a15": "記品第十二",
    "T11n0310_066:0375a16": "爾時復有八萬虛空行天，見阿修羅、伽樓羅",
    "T11n0310_066:0375a17": "及龍女、龍王、鳩槃茶、乾闥婆、夜叉、緊那羅等，",
    "T11n0310_066:0375a18": "供養如來并聞授記，皆大欣喜踊躍無量，於",
    "T11n0310_066:0375a19": "佛法中深心愛樂。為供養佛故，起勇猛心。彼",
    "T11n0310_066:0375a20": "虛空行天，於迦毘羅城外周遍八方六十由",
    "T11n0310_066:0375a21": "旬，雨曼陀羅花，遍布其地至於人膝。雨曼陀",
    "T11n0310_066:0375a22": "羅花遍布地已，持供養佛，遶佛三匝，即以偈",
    "T11n0310_066:0375a23": "頌而讚佛言：",
    "T11n0310_066:0375a24": "「諸根寂靜微笑面，　　救護一切諸眾生，",
    "T11n0310_066:0375a25": "善逝具足大慈悲，　　故為世尊人師子。",
    "T11n0310_066:0375a26": "如來大眾皆安住，　　於佛法中及涅槃，",
    "T11n0310_066:0375a27": "導師世尊勝妙足，　　我今頭面而頂禮。",
    "T11n0310_066:0375a28": "如十五日月盛滿，　　世人皆禮星中月，",
    "T11n0310_066:0375a29": "如是一切諸天眾，　　覩佛笑面咸敬禮。",
    "T11n0310_066:0375b01": "積集無量大福聚，　　亦復成就智慧身，",
    "T11n0310_066:0375b02": "具足無量大威德，　　故我頂禮世間親。",
    "T11n0310_066:0375b03": "具足十力功德山，　　於諦無畏離三垢，",
    "T11n0310_066:0375b04": "成就十八不共法，　　明見無疑說中勝。",
    "T11n0310_066:0375b05": "具足三十二種相，　　八十種好而自嚴，",
    "T11n0310_066:0375b06": "其心勝上如帝幢，　　故我頂禮無等等。",
    "T11n0310_066:0375b07": "已能究竟持戒力，　　禪力決定不傾動，",
    "T11n0310_066:0375b08": "執持最上智慧劍，　　最勝勇健降天魔。",
    "T11n0310_066:0375b09": "於智慧力到彼岸，　　調御聲聞心無悋，",
    "T11n0310_066:0375b10": "其心寂靜遊諸方，　　度脫一切諸天人。",
    "T11n0310_066:0375b11": "世尊人中勝師子，　　得於最上寂滅法，",
    "T11n0310_066:0375b12": "惟然十力願我等，　　亦當得此勝妙法。",
    "T11n0310_066:0375b13": "願我亦當天人中，　　為諸世間所信樂，",
    "T11n0310_066:0375b14": "願如世尊等無異，　　了知眾生心樂欲。",
    "T11n0310_066:0375b15": "願我得利諸世間，　　以憐愍心大悲心，",
    "T11n0310_066:0375b16": "墮生死海苦眾生，　　願我皆能得度脫。",
    "T11n0310_066:0375b17": "願我於諸天人中，　　得作無上大導師，",
    "T11n0310_066:0375b18": "我當解脫諸有趣，　　為百苦逼諸眾生。」",
    "T11n0310_066:0375b19": "爾時世尊知虛空行天深心信樂已，即便微",
    "T11n0310_066:0375b20": "笑。時馬勝比丘即以偈頌而問佛言：",
    "T11n0310_066:0375b21": "「佛牟尼王非無緣，　　三界照明現微笑，",
    "T11n0310_066:0375b22": "唯願十力為我說，　　為何眾生現喜相？",
    "T11n0310_066:0375b23": "見佛如來最勝面，　　現微笑相令眾喜，",
    "T11n0310_066:0375b24": "一切大眾皆懷疑，　　願聞佛說笑因緣。",
    "T11n0310_066:0375b25": "願大導師速為說，　　微笑因緣利益事，",
    "T11n0310_066:0375b26": "願為除斷眾疑網，　　沙門中王為宣說。",
    "T11n0310_066:0375b27": "孰能令佛現喜笑？　　誰於佛所上供養？",
    "T11n0310_066:0375b28": "令誰能達生死底？　　願人師子除我疑。",
    "T11n0310_066:0375b29": "誰於今日動魔宮，　　令魔狂亂心不安？",
    "T11n0310_066:0375c01": "誰於今日令天眾，　　悉皆欣喜大踊躍？",
    "T11n0310_066:0375c02": "唯願為我速宣說，　　除斷一切世疑網，",
    "T11n0310_066:0375c03": "大眾若得聞佛說，　　一切皆悉大欣喜。」",
    "T11n0310_066:0375c04": "爾時世尊即以偈頌答馬勝言：",
    "T11n0310_066:0375c05": "「馬勝汝今請問我，　　虛空行天受記事，",
    "T11n0310_066:0375c06": "汝今問我大利益，　　無量世間諸人天。",
    "T11n0310_066:0375c07": "十力師子若無問，　　不得為說佛子記，",
    "T11n0310_066:0375c08": "汝於今日問如來，　　廣利一切世間故。",
    "T11n0310_066:0375c09": "是空行天於我所，　　以欣喜心供養我，",
    "T11n0310_066:0375c10": "過於阿僧祇劫數，　　滅除煩惱得成佛。",
    "T11n0310_066:0375c11": "從於此間終沒已，　　便即生於天勝處，",
    "T11n0310_066:0375c12": "於無量億諸佛所，　　悉知香花修供養。",
    "T11n0310_066:0375c13": "於彼佛所發道心，　　亦復增進菩提意，",
    "T11n0310_066:0375c14": "以諸無量勝妙偈，　　讚人師子自然智。",
    "T11n0310_066:0375c15": "此等當於未來世，　　無量無邊諸佛所，",
    "T11n0310_066:0375c16": "以勝香花而供養，　　亦以妙偈而讚佛。",
    "T11n0310_066:0375c17": "那羅延身菩薩等，　　供養讚歎諸佛已，",
    "T11n0310_066:0375c18": "於當來世欣喜劫，　　得成最勝無上智。",
    "T11n0310_066:0375c19": "其佛號曰花幢尊，　　名稱普聞無譏毀，",
    "T11n0310_066:0375c20": "彼等八萬天神眾，　　皆同一劫得作佛。",
    "T11n0310_066:0375c21": "彼佛剎中無地獄，　　亦無餓鬼及畜生，",
    "T11n0310_066:0375c22": "彼土亦無修羅趣，　　無有一切八難等。",
    "T11n0310_066:0375c23": "此空行天成佛時，　　彼土一切諸人民，",
    "T11n0310_066:0375c24": "彼諸眾生壽無量，　　果報猶如忉利天。",
    "T11n0310_066:0375c25": "其國不聞惡道名，　　何況而有作惡者，",
    "T11n0310_066:0375c26": "彼時眾生皆如法，　　一切悉是調伏眾。",
    "T11n0310_066:0375c27": "彼佛度人無量億，　　其數過於恒河沙，",
    "T11n0310_066:0375c28": "為說無依無著法，　　十力度脫彼眾生。",
    "T11n0310_066:0375c29": "彼佛入般涅槃已，　　廣布舍利起佛塔，",
    "T11n0310_066:0376a01": "彼佛一一諸舍利，　　於中皆現佛身相。",
    "T11n0310_066:0376a02": "名稱無毀諸身分，　　為彼眾生示神變，",
    "T11n0310_066:0376a03": "無量億數諸眾生，　　皆發無上菩提心。」",
    "T11n0310_066:0376a04": "導師如是智方便，　　為彼空行天授記，",
    "T11n0310_066:0376a05": "一切大眾聞記已，　　皆悉欣喜大踊躍。",
    "T11n0310_066:0376a06": "13 四天王授記品四天王授記品第十三",
    "T11n0310_066:0376a07": "爾時九萬四天王天，見阿修羅、伽樓羅、龍",
    "T11n0310_066:0376a08": "女、龍王、鳩槃茶、乾闥婆、夜叉、緊那羅等，供",
    "T11n0310_066:0376a09": "養如來并聞授空行天記，皆大欣喜踊躍無",
    "T11n0310_066:0376a10": "量，於佛法中深心信樂。譬如有人乘於瓦船",
    "T11n0310_066:0376a11": "入於河中，心作是念：「如此瓦船不久當壞，未",
    "T11n0310_066:0376a12": "沒以來，可速度岸以免水難。」如是九萬四天",
    "T11n0310_066:0376a13": "王天亦復如是，覩佛威神，為得佛法故，起",
    "T11n0310_066:0376a14": "深信樂發勇猛心供養如來。爾時四天王天",
    "T11n0310_066:0376a15": "并四天王，變化九萬七寶妙帳，雜色種種端",
    "T11n0310_066:0376a16": "妙希奇廣大嚴麗，其中多有赤真珠帳、火珠",
    "T11n0310_066:0376a17": "寶帳、琉璃寶帳、天金色帳、金剛珠帳。化作",
    "T11n0310_066:0376a18": "如是九萬七寶帳已，於虛空中遶佛三匝。又",
    "T11n0310_066:0376a19": "復化作九萬天樂，於虛空中亦復旋轉遶佛",
    "T11n0310_066:0376a20": "三匝。又復化作曼陀羅花、摩訶曼陀羅花、曼",
    "T11n0310_066:0376a21": "殊沙花、摩訶曼殊沙花、迦迦羅婆花、摩訶迦",
    "T11n0310_066:0376a22": "迦羅婆花，持此化花而散佛上，復遶三匝，即",
    "T11n0310_066:0376a23": "以偈頌而讚佛言：",
    "T11n0310_066:0376a24": "「諸天有九億，　　悉於導師所，",
    "T11n0310_066:0376a25": "皆一心合掌，　　願樂佛功德。",
    "T11n0310_066:0376a26": "無掉亦無沒，　　無貪亦無悔，",
    "T11n0310_066:0376a27": "無舉亦無下，　　故禮兩足尊。",
    "T11n0310_066:0376a28": "斷除諸有種，　　亦滅無明闇，",
    "T11n0310_066:0376a29": "拔除煩惱刺，　　能摧我慢山。",
    "T11n0310_066:0376b01": "佛善拔毒箭，　　能滅諸瘡疣，",
    "T11n0310_066:0376b02": "善修不逸行，　　身圓滿無減。",
    "T11n0310_066:0376b03": "滅除諸煩惱，　　解脫一切縛，",
    "T11n0310_066:0376b04": "斷除諸結使，　　出離諸憒閙。",
    "T11n0310_066:0376b05": "空及無相法，　　是佛之所行，",
    "T11n0310_066:0376b06": "一切諸有中，　　其心無願樂。",
    "T11n0310_066:0376b07": "除斷渴愛根，　　棄捨無明闇，",
    "T11n0310_066:0376b08": "於諸四顛倒，　　悉皆能遠離。",
    "T11n0310_066:0376b09": "佛能知實際，　　世間無知者，",
    "T11n0310_066:0376b10": "凡夫聞生懼，　　如鹿怖獵師。",
    "T11n0310_066:0376b11": "墮身見眾生，　　於空不能知，",
    "T11n0310_066:0376b12": "無明所覆蔽，　　著世間繫縛。",
    "T11n0310_066:0376b13": "如實見真如，　　觀世猶空拳，",
    "T11n0310_066:0376b14": "為世顯實智，　　由彼獲淨眼。",
    "T11n0310_066:0376b15": "顯示諸陰空，　　名色亦復然，",
    "T11n0310_066:0376b16": "界法體非有，　　諸入亦如是。",
    "T11n0310_066:0376b17": "此法及餘法，　　以名字而說，",
    "T11n0310_066:0376b18": "此名字諸法，　　佛說悉皆空。",
    "T11n0310_066:0376b19": "譬如大幻師，　　化作種種像，",
    "T11n0310_066:0376b20": "無眾生施設，　　無命亦無人。",
    "T11n0310_066:0376b21": "如是諸陰界，　　諸根十二入，",
    "T11n0310_066:0376b22": "皆從幻化生，　　如來作是說。",
    "T11n0310_066:0376b23": "譬如善畫師，　　畫作白象身，",
    "T11n0310_066:0376b24": "枝節皆相似，　　高下亦復然。",
    "T11n0310_066:0376b25": "實無高下相，　　但惑愚者眼，",
    "T11n0310_066:0376b26": "是法界平等，　　愚者自迷惑。",
    "T11n0310_066:0376b27": "佛皆為顯示，　　如掌菴羅果，",
    "T11n0310_066:0376b28": "智者不迷惑，　　善學諸佛教。",
    "T11n0310_066:0376b29": "如來大智慧，　　為世間智炬，",
    "T11n0310_066:0376c01": "轉於妙法輪，　　教化諸群生。",
    "T11n0310_066:0376c02": "當願開覺我，　　無上寂菩提，",
    "T11n0310_066:0376c03": "轉於妙法輪，　　如佛今所轉。",
    "T11n0310_066:0376c04": "我等於世間，　　迷失道路者，",
    "T11n0310_066:0376c05": "當為說妙法，　　如今佛所說。」",
    "T11n0310_066:0376c06": "爾時世尊知彼四天王天深心所念，即便微",
    "T11n0310_066:0376c07": "笑，其佛口中出於種種五色光明。爾時馬勝",
    "T11n0310_066:0376c08": "即以偈頌問如來言：",
    "T11n0310_066:0376c09": "「佛非無因緣，　　而現微笑相。",
    "T11n0310_066:0376c10": "大雄佛世尊，　　願為說笑緣。",
    "T11n0310_066:0376c11": "覩佛現微笑，　　一切諸會眾，",
    "T11n0310_066:0376c12": "悉懷大疑惑，　　人尊應當知。",
    "T11n0310_066:0376c13": "誰今壞魔眾？　　誰今得除疑？",
    "T11n0310_066:0376c14": "誰於法決定？　　唯願人尊說。",
    "T11n0310_066:0376c15": "誰今得供佛？　　誰奉佛教行？",
    "T11n0310_066:0376c16": "此眾皆懷疑，　　願導師為說。",
    "T11n0310_066:0376c17": "兩足尊說記，　　眾生若聞已，",
    "T11n0310_066:0376c18": "悉皆除疑網，　　唯願導師說。",
    "T11n0310_066:0376c19": "復令諸眾生，　　依於種智道，",
    "T11n0310_066:0376c20": "速逮得菩提，　　是故應說記。」",
    "T11n0310_066:0376c21": "爾時世尊復以偈答馬勝言：",
    "T11n0310_066:0376c22": "「善哉汝馬勝！　　為眾故請佛，",
    "T11n0310_066:0376c23": "其微笑因緣。　　諦聽為汝說。",
    "T11n0310_066:0376c24": "為愍諸世間，　　當一心專聽，",
    "T11n0310_066:0376c25": "諸天滿九萬，　　悉皆住我前。",
    "T11n0310_066:0376c26": "以清淨信心，　　已曾供養佛，",
    "T11n0310_066:0376c27": "復以偈讚歎，　　了知諸空法，",
    "T11n0310_066:0376c28": "於法得決定，　　安住我法中。",
    "T11n0310_066:0376c29": "此等諸天眾，　　曾供八億佛，",
    "T11n0310_066:0377a01": "復於當來世，　　無量億佛所，",
    "T11n0310_066:0377a02": "供養彼諸佛，　　求於無上道。",
    "T11n0310_066:0377a03": "於無量億佛，　　若不供養者，",
    "T11n0310_066:0377a04": "彼於菩提樹，　　終不坐取證。",
    "T11n0310_066:0377a05": "彼等當來世，　　得成於佛道，",
    "T11n0310_066:0377a06": "號名曰大持，　　於世間最上。",
    "T11n0310_066:0377a07": "彼諸世間燈，　　各有聲聞眾，",
    "T11n0310_066:0377a08": "八十眾會集，　　知見無障礙。",
    "T11n0310_066:0377a09": "彼等成佛已，　　彼土諸眾生，",
    "T11n0310_066:0377a10": "一切皆壽命，　　具足八億歲。",
    "T11n0310_066:0377a11": "彼佛無量智，　　無數億比丘，",
    "T11n0310_066:0377a12": "皆遠塵離垢，　　悉住最後身。",
    "T11n0310_066:0377a13": "彼佛滅度後，　　為彼功德者，",
    "T11n0310_066:0377a14": "莊嚴彼佛剎，　　遣作無量塔。",
    "T11n0310_066:0377a15": "彼無量千眾，　　及百那由他，",
    "T11n0310_066:0377a16": "供養彼塔廟，　　利益世間人，",
    "T11n0310_066:0377a17": "或發菩提心，　　或有證涅槃。",
    "T11n0310_066:0377a18": "彼佛滅度已，　　正法久住世，",
    "T11n0310_066:0377a19": "經於八億歲，　　無量那由他。",
    "T11n0310_066:0377a20": "彼諸法王子，　　受持護法故，",
    "T11n0310_066:0377a21": "四天王天眾，　　彼佛授記已，",
    "T11n0310_066:0377a22": "為利益世間，　　成熟眾生故。」",
    "T11n0310_066:0377a23": "大眾得聞已，　　心皆大欣喜。",
    "T11n0310_066:0377a24": "踊躍無有量，　　奉順如來教。",
    "T11n0310_066:0377a25": "14 三十三天授記品三十三天授記品第十四",
    "T11n0310_066:0377a26": "爾時復有八億忉利諸天，其天帝釋最為上",
    "T11n0310_066:0377a27": "首，見阿修羅、伽樓羅、龍女、龍王、鳩槃茶、乾",
    "T11n0310_066:0377a28": "闥婆、夜叉、緊那羅、虛空行天，乃至四天王天，",
    "T11n0310_066:0377a29": "供養如來及聞授記，皆大欣喜踊躍無量，於",
    "T11n0310_066:0377b01": "佛法中深心信樂。深信樂已，爾時帝釋及忉",
    "T11n0310_066:0377b02": "利天，起勇猛心供養如來。即便化作八億七",
    "T11n0310_066:0377b03": "寶重閣，種種雜色端嚴殊特精妙希奇，皆悉",
    "T11n0310_066:0377b04": "垂布赤珠瓔珞、琉璃瓔珞、雜瓔珞、火珠寶瓔",
    "T11n0310_066:0377b05": "珞。一一重閣皆有百級莊嚴幢門，一一級中",
    "T11n0310_066:0377b06": "皆悉復有四小重閣，莊飾窓牖及師子座、幢",
    "T11n0310_066:0377b07": "幡、帳蓋、寶鈴、羅網。有天童女端嚴第一，侍重",
    "T11n0310_066:0377b08": "閣所及師子座，擊諸天樂。又復化作八億善",
    "T11n0310_066:0377b09": "調馬車，天莊嚴具而嚴飾之，所謂寶幢、幡蓋",
    "T11n0310_066:0377b10": "及諸音樂。於一切迦毘羅大城，周遍縱廣六",
    "T11n0310_066:0377b11": "十由旬，散曼陀羅花、摩訶曼陀羅花、曼殊沙",
    "T11n0310_066:0377b12": "花、摩訶曼殊沙花、迦迦羅婆花、摩訶迦迦羅",
    "T11n0310_066:0377b13": "婆花、波盧使迦花、摩訶波盧使迦花，遍布其",
    "T11n0310_066:0377b14": "地至於人膝。爾時帝釋又復化作八億伊羅",
    "T11n0310_066:0377b15": "龍象，一一龍象有八億頭，一一象頭各有六",
    "T11n0310_066:0377b16": "牙，一一牙上有七花池，一一池中有七蓮花，",
    "T11n0310_066:0377b17": "一一蓮花皆有千葉，一一葉中有七天女，一",
    "T11n0310_066:0377b18": "一天女有七侍女種種莊嚴。於重閣間安置",
    "T11n0310_066:0377b19": "龍象寶車隨後，供養如來。天重閣上雨天栴",
    "T11n0310_066:0377b20": "檀末、天沈水末、天真金末，雨天曼陀羅花、摩",
    "T11n0310_066:0377b21": "訶曼陀羅花、曼殊沙花、摩訶曼殊沙花、波",
    "T11n0310_066:0377b22": "盧沙花、摩訶波盧沙花、迦迦羅婆花、摩訶迦",
    "T11n0310_066:0377b23": "迦羅花、金花、銀花、毘琉璃花、種種雜色波吒",
    "T11n0310_066:0377b24": "梨花，如是化作一切種種勝妙寶花而散佛上。",
    "T11n0310_066:0377b25": "彼天童女或作音樂、或歌或舞、或動其身，如",
    "T11n0310_066:0377b26": "阿修羅中廣說。又復化作八億善調馬王，種",
    "T11n0310_066:0377b27": "種莊嚴而乘其上。復以種種天諸供具而散",
    "T11n0310_066:0377b28": "佛上。復有八億諸天音樂，在虛空中自然而",
    "T11n0310_066:0377b29": "作。復於八億寶車之上，一一各有一化天女，",
    "T11n0310_066:0377c01": "彼八億天女或歌或舞、或作音樂、或動其身，",
    "T11n0310_066:0377c02": "如修羅中廣說。彼伊羅龍王頭中所化天女",
    "T11n0310_066:0377c03": "悉作音樂，如阿修羅供養中廣說。爾時八億",
    "T11n0310_066:0377c04": "天女悉供養佛。爾時彼八億天作如是念：「是",
    "T11n0310_066:0377c05": "化天女供養如來，一切諸法亦復如是，如佛",
    "T11n0310_066:0377c06": "所說。」彼知一切法如幻化已，於諸法中無有",
    "T11n0310_066:0377c07": "疑網。彼諸法中得無疑已，遶佛三匝，頂禮佛",
    "T11n0310_066:0377c08": "足，却住一面。彼於諸法知如幻已，亦知自身",
    "T11n0310_066:0377c09": "同於幻化，知彼供養及以如來亦同於幻，佛",
    "T11n0310_066:0377c10": "所說法亦復如是。於諸幻法得無疑已，即以",
    "T11n0310_066:0377c11": "偈頌而讚佛言：",
    "T11n0310_066:0377c12": "「此諸化人設供養，　　一切諸人亦復然，",
    "T11n0310_066:0377c13": "帝釋天等及諸法，　　一切悉皆如幻化。",
    "T11n0310_066:0377c14": "如來導師亦如幻，　　聲聞眾從法化生，",
    "T11n0310_066:0377c15": "於佛所說悉無疑，　　能解如來所說記。",
    "T11n0310_066:0377c16": "如來世尊所說法，　　愚癡凡夫不能了，",
    "T11n0310_066:0377c17": "如來所說諸法等，　　一切悉皆猶如幻。",
    "T11n0310_066:0377c18": "若諸學人及無學，　　佛弟子眾調伏者，",
    "T11n0310_066:0377c19": "此等亦復如幻化，　　我於此法得無疑。",
    "T11n0310_066:0377c20": "世尊若人樂寂默，　　獨一無惱如騏驎，",
    "T11n0310_066:0377c21": "此等一切悉同幻，　　我於此法亦無疑。",
    "T11n0310_066:0377c22": "若行佛行菩薩行，　　利益眾生不放逸，",
    "T11n0310_066:0377c23": "彼是菩薩如來子，　　一切悉皆如幻化。",
    "T11n0310_066:0377c24": "善逝導師自然智，　　十力大悲智無量，",
    "T11n0310_066:0377c25": "智慧自在世間最，　　彼佛如是亦如幻。",
    "T11n0310_066:0377c26": "如佛世尊所說法，　　清涼寂靜無所依，",
    "T11n0310_066:0377c27": "得涅槃法及涅槃，　　彼等亦復猶如幻。",
    "T11n0310_066:0377c28": "善逝如法無所有，　　一切猶如幻化性，",
    "T11n0310_066:0377c29": "於此佛法及智慧，　　我等於中悉無疑。",
    "T11n0310_066:0378a01": "我等常願得如佛，　　見一切法亦如幻，",
    "T11n0310_066:0378a02": "我等行此佛境界，　　願得成佛無有疑。」",
    "T11n0310_066:0378a03": "爾時世尊知八億三十三天深心信樂已，即",
    "T11n0310_066:0378a04": "便微笑。爾時慧命馬勝即以偈頌請問佛",
    "T11n0310_066:0378a05": "言：",
    "T11n0310_066:0378a06": "「名稱無比具諸德，　　如來現笑非無因。",
    "T11n0310_066:0378a07": "如來今日為何笑？　　唯願為說除我疑。",
    "T11n0310_066:0378a08": "眾見如來現微笑，　　見已眾皆懷猶豫，",
    "T11n0310_066:0378a09": "唯願除彼眾疑惑，　　令眾勿懷諸疑網。",
    "T11n0310_066:0378a10": "彼諸天眾皆欣喜，　　讚歎如來及供養，",
    "T11n0310_066:0378a11": "如來現笑今為誰？　　願佛為說令眾喜。",
    "T11n0310_066:0378a12": "諸德清淨猶如月，　　應供養者願為說，",
    "T11n0310_066:0378a13": "如來所說彼若聞，　　此等欣喜得成佛。",
    "T11n0310_066:0378a14": "如此諸天大眾等，　　知一切法猶如幻，",
    "T11n0310_066:0378a15": "諸天修學無障礙，　　唯願十力說此事。",
    "T11n0310_066:0378a16": "一切大眾若除疑，　　以欣喜心修菩提，",
    "T11n0310_066:0378a17": "起增上欲不下劣，　　眾聞即發勇猛心。」",
    "T11n0310_066:0378a18": "爾時世尊以偈頌答馬勝言：",
    "T11n0310_066:0378a19": "「馬勝汝今問如來，　　善合時機大利益，",
    "T11n0310_066:0378a20": "佛知天眾欣喜已，　　我現笑緣今當說。",
    "T11n0310_066:0378a21": "汝為天眾問笑因，　　今大利益諸眾生，",
    "T11n0310_066:0378a22": "我今為汝說笑因，　　以清淨心善諦聽。",
    "T11n0310_066:0378a23": "如是諸天大眾等，　　知一切法猶如幻，",
    "T11n0310_066:0378a24": "無量無礙智見慧，　　當來離闇得作佛。",
    "T11n0310_066:0378a25": "過去流轉生死中，　　曾供諸佛如恒沙，",
    "T11n0310_066:0378a26": "於彼佛所數修習，　　一切諸法猶如幻。",
    "T11n0310_066:0378a27": "今復於我設勝供，　　亦知諸法同幻化，",
    "T11n0310_066:0378a28": "此於佛法深信樂，　　當來之世必成佛。",
    "T11n0310_066:0378a29": "於此佛法所作福，　　無有失壞及障礙，",
    "T11n0310_066:0378b01": "天眾於我供養已，　　復知諸法猶如幻。",
    "T11n0310_066:0378b02": "當來世近住劫中，　　得成最勝說中勝，",
    "T11n0310_066:0378b03": "彼勝福者皆同號，　　名因陀羅幢王佛。",
    "T11n0310_066:0378b04": "彼佛宣說如幻法，　　度脫無量億眾生，",
    "T11n0310_066:0378b05": "是故汝等捨放逸，　　修一切法應如幻。",
    "T11n0310_066:0378b06": "是不逸者我所化，　　為滿菩提分法故，",
    "T11n0310_066:0378b07": "精進由如救頭然，　　速求寂滅勝菩提。」",
    "T11n0310_066:0378b08": "15 夜摩天授記品夜摩天授記品第十五",
    "T11n0310_066:0378b09": "爾時復有四億夜摩天眾，見阿修羅、伽樓羅、",
    "T11n0310_066:0378b10": "龍女、龍王、鳩槃茶、乾闥婆、夜叉、緊那羅、虛空",
    "T11n0310_066:0378b11": "行天、四天王天、忉利天等，供養如來并聞授",
    "T11n0310_066:0378b12": "記，皆大欣喜踊躍無量。爾時夜摩天眾知",
    "T11n0310_066:0378b13": "佛如來以無礙智授彼記已，即於佛法起信",
    "T11n0310_066:0378b14": "樂心。起信樂已即作是念：「如是佛法甚奇微",
    "T11n0310_066:0378b15": "妙。若證佛法者，無有不知、無有不見、無不簡",
    "T11n0310_066:0378b16": "擇、無有不證，於已生、未生、現生，或已滅、當滅、",
    "T11n0310_066:0378b17": "現滅，若業及報，皆如實知。甚奇如來能知世",
    "T11n0310_066:0378b18": "諦及第一義，善知此二更無有餘。彼佛世尊",
    "T11n0310_066:0378b19": "於其空法善能知見、善知簡擇、善證相應，故",
    "T11n0310_066:0378b20": "名薩波若。何謂世諦？一切世俗生死所行，於",
    "T11n0310_066:0378b21": "此諸法悉能曉知。第一義者，無有言說、無有",
    "T11n0310_066:0378b22": "知者、非心所行。以無知故，無能說者、無顯示",
    "T11n0310_066:0378b23": "者、無開說者、無有聞者。以無說故，亦無知者。",
    "T11n0310_066:0378b24": "無生無示，無有見者。無有施設、無有取著、無",
    "T11n0310_066:0378b25": "有覺知、無有能到亦無所到、無能親近、無能",
    "T11n0310_066:0378b26": "惻量、無有建立、無有棄捨、無有所作亦無",
    "T11n0310_066:0378b27": "能作、無譽無毀無利無衰無稱無譏無苦無",
    "T11n0310_066:0378b28": "樂。非色非非色、非數非非數、非明非非明、非",
    "T11n0310_066:0378b29": "有煩惱非離煩惱、非世間非涅槃、非覺非觀、",
    "T11n0310_066:0378c01": "非進非退、無動無作。無有戲論，過諸戲論。",
    "T11n0310_066:0378c02": "所說色相不可得，受想行識亦不可得。眼相",
    "T11n0310_066:0378c03": "不可得，耳鼻舌身意諸相亦復如是。色相不",
    "T11n0310_066:0378c04": "可得，聲香味觸法相不可得。眼識相不可得，",
    "T11n0310_066:0378c05": "耳鼻舌身意識亦不可得。眼觸相不可得，耳",
    "T11n0310_066:0378c06": "鼻舌身及意觸相亦復如是。眼觸生受亦不",
    "T11n0310_066:0378c07": "可得，耳鼻舌身意觸生受亦復如是。色思覺",
    "T11n0310_066:0378c08": "相亦不可得，乃至法思覺相亦復如是。意相",
    "T11n0310_066:0378c09": "不可得，空相不可得，地界水界火界風界識",
    "T11n0310_066:0378c10": "界亦不可得。欲界相不可得，色界相不可得，",
    "T11n0310_066:0378c11": "無色界相不可得。有為相不可得，無為相不",
    "T11n0310_066:0378c12": "可得。如是等若彼彼法言說無能說者，如是",
    "T11n0310_066:0378c13": "如是法名不可說法也。佛法最勝，無聞愚癡",
    "T11n0310_066:0378c14": "凡夫眾生不能知故。聞已驚怖，彼於佛法心",
    "T11n0310_066:0378c15": "生怖畏，於一切智智便即退失。諸天世人應",
    "T11n0310_066:0378c16": "當憐愍，如此眾生常處生死恒為苦切。」爾時",
    "T11n0310_066:0378c17": "夜摩天觀諸世間煩惱眾生已，為得佛法故、",
    "T11n0310_066:0378c18": "為供養如來故，起勇猛心，所設供具過忉利",
    "T11n0310_066:0378c19": "天，而供養佛。供養佛已頂禮佛足，右遶三匝，",
    "T11n0310_066:0378c20": "却住一面。爾時夜摩天即以偈頌而歎佛言：",
    "T11n0310_066:0378c21": "「佛見諸陰皆空寂，　　於其界入亦復然，",
    "T11n0310_066:0378c22": "諸根聚積皆離相，　　如來如實悉了知。",
    "T11n0310_066:0378c23": "世間智者於實法，　　不從他聞自然解，",
    "T11n0310_066:0378c24": "所謂世諦及真諦，　　離此更無第三法。",
    "T11n0310_066:0378c25": "如來悲愍於一切，　　為利世間說俗諦，",
    "T11n0310_066:0378c26": "如來宣說於世間，　　為諸眾生顯六趣。",
    "T11n0310_066:0378c27": "地獄畜生及餓鬼，　　人天之道及修羅，",
    "T11n0310_066:0378c28": "下劣之家及勝家，　　所有貧家及富家，",
    "T11n0310_066:0378c29": "奴僕之屬及婢使，　　男女等類及二根，",
    "T11n0310_066:0379a01": "所有世間諸六道，　　佛無比身悉已說。",
    "T11n0310_066:0379a02": "觀於世諦諸法已，　　佛為利世故宣說，",
    "T11n0310_066:0379a03": "眾生樂著於生死，　　不能離於世八法，",
    "T11n0310_066:0379a04": "所謂利衰及毀譽，　　所有稱譏及苦樂，",
    "T11n0310_066:0379a05": "得利便即生欣喜，　　失利心即生瞋惱，",
    "T11n0310_066:0379a06": "餘如所說應當知。　　世間皆隨此八法，",
    "T11n0310_066:0379a07": "於俗諦中說真者，　　彼顛倒慧應當知。",
    "T11n0310_066:0379a08": "不淨樂中說樂淨，　　於無我中說為我，",
    "T11n0310_066:0379a09": "無常法中說為常，　　住此相中而取著。",
    "T11n0310_066:0379a10": "聞於如來所說教，　　恐怖誹謗不信受，",
    "T11n0310_066:0379a11": "誹謗如來實教已，　　墜墮極苦地獄中，",
    "T11n0310_066:0379a12": "凡愚貪求世樂故，　　轉受無邊百種苦。",
    "T11n0310_066:0379a13": "若有於其佛法中，　　如實觀察不顛倒，",
    "T11n0310_066:0379a14": "棄捨諸有入涅槃，　　猶如蛇脫其故皮。",
    "T11n0310_066:0379a15": "一切諸法體性無，　　空無有相第一義，",
    "T11n0310_066:0379a16": "若聞此法生愛樂，　　必得無上勝菩提。",
    "T11n0310_066:0379a17": "如來如實說此法，　　除斷天眾諸疑惑，",
    "T11n0310_066:0379a18": "悉發無上菩提心，　　為度一切眾生故。",
    "T11n0310_066:0379a19": "如此天眾發心已，　　皆悉欣喜心清淨，",
    "T11n0310_066:0379a20": "得聞最勝佛法已，　　此諸天眾皆成佛。」",
    "T11n0310_066:0379a21": "爾時世尊知彼四億夜摩天眾深心信樂，即",
    "T11n0310_066:0379a22": "便微笑。爾時馬勝即以偈頌問如來曰：",
    "T11n0310_066:0379a23": "「佛為世間故現笑，　　一切時眾皆生疑。",
    "T11n0310_066:0379a24": "唯願世尊說笑因，　　令此眾會皆欣喜。",
    "T11n0310_066:0379a25": "聞於諸天授記已，　　一切皆悉大踊躍，",
    "T11n0310_066:0379a26": "有智慧者發勇猛，　　於佛法中如說行。",
    "T11n0310_066:0379a27": "此佛如來諸勝眾，　　具足有佛功德器，",
    "T11n0310_066:0379a28": "善哉宣說美妙言，　　為攝如是大眾故。",
    "T11n0310_066:0379a29": "聞佛功德心喜樂，　　此諸大眾必當得，",
    "T11n0310_066:0379b01": "聞於如來授記已，　　如法當勤修精進。",
    "T11n0310_066:0379b02": "善哉人尊說中勝，　　於疑惑眾二心者，",
    "T11n0310_066:0379b03": "唯願世尊速為說，　　時眾一心樂欲聞。",
    "T11n0310_066:0379b04": "彼夜摩天授勝記，　　願人師子速為說，",
    "T11n0310_066:0379b05": "此諸大眾皆欣喜，　　一切悉發菩提心。」",
    "T11n0310_066:0379b06": "爾時世尊即以偈頌答馬勝曰：",
    "T11n0310_066:0379b07": "「為利世間故現笑，　　馬勝合時善諮問，",
    "T11n0310_066:0379b08": "利益無量諸大眾，　　聞佛如來功德故。",
    "T11n0310_066:0379b09": "樂著貪瞋諸眾生，　　於佛功德無樂惠，",
    "T11n0310_066:0379b10": "其心愚癡所惑亂，　　當沒生死大海中。",
    "T11n0310_066:0379b11": "若於佛法深信樂，　　曾於先佛已請問，",
    "T11n0310_066:0379b12": "與大悲心相應者，　　是人能得佛功德。",
    "T11n0310_066:0379b13": "若人見彼衰惱逼，　　勝人於彼起悲心，",
    "T11n0310_066:0379b14": "彼諸眾生聞佛德，　　頂受佛教如花鬘。",
    "T11n0310_066:0379b15": "我諸眾會大清淨，　　於先佛所曾修福，",
    "T11n0310_066:0379b16": "彼於如來功德所，　　頂受猶如婆師鬘。",
    "T11n0310_066:0379b17": "夜摩天眾先佛所，　　曾修持戒除貪著，",
    "T11n0310_066:0379b18": "厭離煩惱心清淨，　　於穢眾生起悲心。",
    "T11n0310_066:0379b19": "於無量佛曾親近，　　其數猶如恒河沙，",
    "T11n0310_066:0379b20": "彼曾修習無量善，　　為求無上菩提故。",
    "T11n0310_066:0379b21": "知眾生沒煩惱已，　　於苦眾生起悲心，",
    "T11n0310_066:0379b22": "於人師子利世者，　　問諸法門無有量。",
    "T11n0310_066:0379b23": "我今導師為彼說，　　聞者悉得成佛道，",
    "T11n0310_066:0379b24": "知彼眾生煩惱鉤，　　為說最上勝妙法。",
    "T11n0310_066:0379b25": "彼勝丈夫大導師，　　為彼眾生說空法，",
    "T11n0310_066:0379b26": "彼聞諸佛所說已，　　悉皆了知諸法空。",
    "T11n0310_066:0379b27": "所謂空無諸法相，　　說無自性無相法，",
    "T11n0310_066:0379b28": "如是了知諸佛法，　　悉皆安住佛功德。",
    "T11n0310_066:0379b29": "此等勝妙供養我，　　如法各自受記莂，",
    "T11n0310_066:0379c01": "當於來世星宿劫，　　悉皆得成無上道。",
    "T11n0310_066:0379c02": "如是如來無增減，　　其數滿足四十億，",
    "T11n0310_066:0379c03": "其佛同號淨智尊，　　開悟無量諸眾生。」",
    "T11n0310_066:0379c04": "大仙降伏諸怨者，　　答於馬勝所諮問，",
    "T11n0310_066:0379c05": "滿夜摩天所願求，　　大眾天人皆欣喜。",
    "T11n0310_066:0379c06": "大寶積經卷第六十六"
}