{
    "T25n1509_071:0552c18": "大智度論釋大事起品第五十卷七",
    "T25n1509_071:0552c19": "十一",
    "T25n1509_071:0552c21": "聖者龍樹造",
    "T25n1509_071:0552c22": "後秦龜茲國三藏鳩摩羅什譯",
    "T25n1509_071:0552c23": "50 大事起品【經】爾時，須菩提白佛言：「世尊！是深般若波羅",
    "T25n1509_071:0552c24": "蜜為大事故起、不可思議事故起、不可稱事",
    "T25n1509_071:0553a01": "故起、無有量事故起。世尊！是深般若波羅蜜",
    "T25n1509_071:0553a02": "無等等事故起。」",
    "T25n1509_071:0553a03": "佛告須菩提：「如是！如是！是深般若波羅蜜為",
    "T25n1509_071:0553a04": "大事故起，乃至無等等事故起。何以故？般若",
    "T25n1509_071:0553a05": "波羅蜜中含受五波羅蜜，般若波羅蜜中含受",
    "T25n1509_071:0553a06": "內空乃至無法有法空，含受四念處乃至八聖",
    "T25n1509_071:0553a07": "道分，是深般若波羅蜜中含受佛十力乃至一",
    "T25n1509_071:0553a08": "切種智。譬如灌頂王，國土中尊，諸有官事皆",
    "T25n1509_071:0553a09": "委大臣，國王安樂無事；如是，須菩提！所有聲",
    "T25n1509_071:0553a10": "聞辟支佛法、若菩薩法、若佛法，一切皆在般若",
    "T25n1509_071:0553a11": "波羅蜜中，般若波羅蜜能成辦其事。以是故，",
    "T25n1509_071:0553a12": "須菩提！般若波羅蜜為大事故起，乃至無等",
    "T25n1509_071:0553a13": "等事故起。復次，須菩提！是般若波羅蜜不取",
    "T25n1509_071:0553a14": "色、不著色故能成辦，受、想、行、識不取、不著故",
    "T25n1509_071:0553a15": "能成辦；乃至一切種智不取、不著故能成辦；",
    "T25n1509_071:0553a16": "須陀洹果乃至阿羅漢果、辟支佛道乃至阿",
    "T25n1509_071:0553a17": "耨多羅三藐三菩提不取、不著故能成辦。」須",
    "T25n1509_071:0553a18": "菩提白佛言：「云何色不取、不著故般若波羅",
    "T25n1509_071:0553a19": "蜜能成辦？云何受、想、行、識乃至阿耨多羅三",
    "T25n1509_071:0553a20": "藐三菩提不取、不著故般若波羅蜜能成辦？」",
    "T25n1509_071:0553a21": "佛告須菩提：「於汝意云何？頗見是色可取、可",
    "T25n1509_071:0553a22": "著不？」須菩提言：「不也！世尊！」「須菩提！於汝意云",
    "T25n1509_071:0553a23": "何？頗見受、想、行、識乃至阿耨多羅三藐三菩",
    "T25n1509_071:0553a24": "提可取、可著不？」須菩提言：「不也！世尊！」佛言：",
    "T25n1509_071:0553a25": "「善哉！善哉！須菩提！我亦不見是色可取、可著，",
    "T25n1509_071:0553a26": "不見故不取，不取故不著；我亦不見受、想、行、",
    "T25n1509_071:0553a27": "識乃至阿耨多羅三藐三菩提及一切種智可",
    "T25n1509_071:0553a28": "取、可著，不見故不取，不取故不著；須菩提！",
    "T25n1509_071:0553a29": "我亦不見佛法、如來法、自然人法、一切智人法",
    "T25n1509_071:0553b01": "可取、可著，不見故不取，不取故不著。以是故，",
    "T25n1509_071:0553b02": "須菩提！諸菩薩摩訶薩，色亦不應取、亦不",
    "T25n1509_071:0553b03": "應著，受、想、行、識乃至佛法、如來法、自然人法、",
    "T25n1509_071:0553b04": "一切智人法亦不應取、亦不應著。」爾時，欲、色",
    "T25n1509_071:0553b05": "界諸天子白佛言：「世尊！是般若波羅蜜，甚",
    "T25n1509_071:0553b06": "深、難見、難解、不可思惟比類知；微妙、善巧、智",
    "T25n1509_071:0553b07": "慧、寂滅者可知。能信是般若波羅蜜者，當知",
    "T25n1509_071:0553b08": "是菩薩多供養諸佛、多種善根、與善知識相",
    "T25n1509_071:0553b09": "隨，能信解深般若波羅蜜。世尊！若三千大",
    "T25n1509_071:0553b10": "千世界中所有眾生皆作信行、法行人、八人、",
    "T25n1509_071:0553b11": "得須陀洹、斯陀含、阿那含、阿羅漢、辟支佛若",
    "T25n1509_071:0553b12": "智、若斷，不如是菩薩一日行深般若波羅蜜，",
    "T25n1509_071:0553b13": "忍、欲、思惟、籌量。何以故？是信行、法行人、八人、",
    "T25n1509_071:0553b14": "須陀洹、斯陀含、阿那含、阿羅漢、辟支佛若智、若",
    "T25n1509_071:0553b15": "斷，即是菩薩摩訶薩無生法忍。」佛告欲、色界",
    "T25n1509_071:0553b16": "諸天子：「如是！如是！諸天子！若信行、法行人、",
    "T25n1509_071:0553b17": "八人、須陀洹乃至阿羅漢、辟支佛，即是菩薩",
    "T25n1509_071:0553b18": "摩訶薩無生法忍。諸天子！若善男子、善女人",
    "T25n1509_071:0553b19": "聞是深般若波羅蜜，書、持受、讀、誦、說、正憶念，",
    "T25n1509_071:0553b20": "是善男子、善女人疾得涅槃，勝求聲聞、辟支",
    "T25n1509_071:0553b21": "佛乘善男子、善女人遠離深般若波羅蜜行",
    "T25n1509_071:0553b22": "餘經，若一劫、若減一劫。何以故？是深般若",
    "T25n1509_071:0553b23": "波羅蜜中廣說上妙法，是信行、法行人、八人、",
    "T25n1509_071:0553b24": "須陀洹、斯陀含、阿那含、阿羅漢、辟支佛所應",
    "T25n1509_071:0553b25": "學；菩薩摩訶薩亦所應學，學已得阿耨多羅",
    "T25n1509_071:0553b26": "三藐三菩提。」是時欲、色界諸天子俱發聲言：",
    "T25n1509_071:0553b27": "「世尊！是深般若波羅蜜名摩訶波羅蜜，世尊！",
    "T25n1509_071:0553b28": "是般若波羅蜜名不可思議、不可稱、無有量、無",
    "T25n1509_071:0553b29": "等等波羅蜜。信行、法行人、八人學是深般若",
    "T25n1509_071:0553c01": "波羅蜜，得成就；須陀洹、斯陀含、阿那含、阿羅",
    "T25n1509_071:0553c02": "漢、辟支佛學是深般若波羅蜜，得成；菩薩摩",
    "T25n1509_071:0553c03": "訶薩是深般若波羅蜜中學，得阿耨多羅三",
    "T25n1509_071:0553c04": "藐三菩提。是深般若波羅蜜亦不增、亦不減。」",
    "T25n1509_071:0553c05": "是時諸欲、色界天子頂禮佛足，遶佛而去；去",
    "T25n1509_071:0553c06": "是不遠，忽然不現，各還本處。須菩提白佛言：",
    "T25n1509_071:0553c07": "「世尊！若菩薩摩訶薩聞是深般若波羅蜜即",
    "T25n1509_071:0553c08": "時信解者，從何處終來生是間？」佛告須菩提：",
    "T25n1509_071:0553c09": "「若菩薩摩訶薩聞是深般若波羅蜜即時信",
    "T25n1509_071:0553c10": "解，不沒、不却、不難、不疑、不悔，歡喜樂聽，",
    "T25n1509_071:0553c11": "聽已憶念，終不遠離是深般若波羅蜜，若行、",
    "T25n1509_071:0553c12": "若住、若坐、若臥，終不廢忘，常隨法師。譬如新",
    "T25n1509_071:0553c13": "生犢子不離其母；菩薩摩訶薩亦如是，為聞",
    "T25n1509_071:0553c14": "深般若波羅蜜故，終不遠離法師，乃至得是",
    "T25n1509_071:0553c15": "深般若波羅蜜，口誦、心解，正見通達。須菩提！",
    "T25n1509_071:0553c16": "當知是菩薩從人道中終還生是間人中。何",
    "T25n1509_071:0553c17": "以故？是求佛道者前世時聞深般若波羅蜜，",
    "T25n1509_071:0553c18": "書、持、恭敬、尊重、讚歎、華香乃至幡蓋供養。以",
    "T25n1509_071:0553c19": "是因緣故，人中命終還生人中，聞是深般若",
    "T25n1509_071:0553c20": "波羅蜜，即時信解。」須菩提白佛言：「世尊！頗",
    "T25n1509_071:0553c21": "有菩薩摩訶薩如是功德成就，他方世界供",
    "T25n1509_071:0553c22": "養諸佛，於彼命終來生是間，聞深般若波羅",
    "T25n1509_071:0553c23": "蜜即時信解，書、持、讀、誦、正憶念，有是者不？」佛",
    "T25n1509_071:0553c24": "言：「有！菩薩如是功德成就，他方世界供養諸",
    "T25n1509_071:0553c25": "佛，於彼命終，來生是間，聞是深般若波羅",
    "T25n1509_071:0553c26": "蜜，即時信解，書、持、讀、誦、說、正憶念。何以故？",
    "T25n1509_071:0553c27": "是菩薩摩訶薩從他方諸佛所聞是深般若",
    "T25n1509_071:0553c28": "波羅蜜，信解、書、持、讀、誦、說、正憶念，於彼間終，",
    "T25n1509_071:0553c29": "來生此間，當知是人是先世功德成就。",
    "T25n1509_071:0554a01": "「復次，須菩提！有菩薩從彌勒菩薩摩訶薩聞",
    "T25n1509_071:0554a02": "是深般若波羅蜜，以是善根因緣故，來生此",
    "T25n1509_071:0554a03": "間。須菩提！復有菩薩摩訶薩前世時雖聞",
    "T25n1509_071:0554a04": "深般若波羅蜜，不問中事；來生人中，聞是深",
    "T25n1509_071:0554a05": "般若波羅蜜，心有疑悔，難悟。須菩提！如是菩",
    "T25n1509_071:0554a06": "薩，當知先世雖聞是深般若波羅蜜，不問故，",
    "T25n1509_071:0554a07": "今續生疑悔，難悟。須菩提！若菩薩先世雖聞",
    "T25n1509_071:0554a08": "禪波羅蜜，不問中事；今世聞般若波羅蜜",
    "T25n1509_071:0554a09": "時，不問故，續生疑悔。須菩提！若菩薩先世",
    "T25n1509_071:0554a10": "雖聞毘梨耶波羅蜜，不問中事；今世聞般",
    "T25n1509_071:0554a11": "若波羅蜜，不問故，續復疑悔。須菩提！若菩",
    "T25n1509_071:0554a12": "薩先世聞羼提波羅蜜，不問中事；今世聞",
    "T25n1509_071:0554a13": "般若波羅蜜，不問故，續復疑悔。須菩提！",
    "T25n1509_071:0554a14": "若菩薩先世雖聞尸羅波羅蜜，不問中事；今",
    "T25n1509_071:0554a15": "世聞般若波羅蜜，不問故，續復疑悔。須菩提！",
    "T25n1509_071:0554a16": "若菩薩先世雖聞檀波羅蜜，不問中事；今世",
    "T25n1509_071:0554a17": "聞般若波羅蜜，不問故，續復疑悔。「復次，須",
    "T25n1509_071:0554a18": "菩提！菩薩摩訶薩先世雖聞內空、外空、內外",
    "T25n1509_071:0554a19": "空乃至無法有法空，不問中事；來生人中，",
    "T25n1509_071:0554a20": "聞是深般若波羅蜜，不問故，續復疑悔，難悟。",
    "T25n1509_071:0554a21": "「復次，須菩提！菩薩摩訶薩先世雖聞四念處",
    "T25n1509_071:0554a22": "乃至八聖道分、四禪、四無量心、四無色定、五神",
    "T25n1509_071:0554a23": "通、佛十力乃至一切種智，不問中事；來生人",
    "T25n1509_071:0554a24": "中，聞是深般若波羅蜜，不問故，續復疑悔，難",
    "T25n1509_071:0554a25": "悟。「復次，須菩提！菩薩摩訶薩先世聞深般若",
    "T25n1509_071:0554a26": "波羅蜜，不問中事而不行；捨身生時，聞是",
    "T25n1509_071:0554a27": "深般若波羅蜜，若一日、二日、三日、四日、五日，",
    "T25n1509_071:0554a28": "其心堅固無能壞者，若離所聞時便退失。",
    "T25n1509_071:0554a29": "何以故？先世聞是深般若波羅蜜時，雖問中",
    "T25n1509_071:0554b01": "事，不如說行。是人或時欲聞、或時不欲聞，",
    "T25n1509_071:0554b02": "心輕不固、志亂不定，譬如輕毛隨風東西。須",
    "T25n1509_071:0554b03": "菩提！當知是菩薩發意不久，不與善知識相",
    "T25n1509_071:0554b04": "隨，不多供養諸佛，先世不書是深般若波羅",
    "T25n1509_071:0554b05": "蜜，不讀、不誦、不正憶念，不學般若波羅蜜、不",
    "T25n1509_071:0554b06": "學禪波羅蜜、不學毘梨耶波羅蜜、不學羼提",
    "T25n1509_071:0554b07": "波羅蜜、不學尸羅波羅蜜、不學檀波羅蜜，",
    "T25n1509_071:0554b08": "不學內空乃至無法有法空，不學四念處乃",
    "T25n1509_071:0554b09": "至八聖道分，不學四禪、四無量心、五神通、佛",
    "T25n1509_071:0554b10": "十力，乃至不學一切種智。如是，須菩提！當",
    "T25n1509_071:0554b11": "知是菩薩摩訶薩新發大乘意，少信、少樂故，",
    "T25n1509_071:0554b12": "不能書是深般若波羅蜜，不能受持、讀、誦、說、",
    "T25n1509_071:0554b13": "正憶念。須菩提！若求佛道善男子、善女人",
    "T25n1509_071:0554b14": "不書是深般若波羅蜜，不受持讀誦、不說、不",
    "T25n1509_071:0554b15": "正憶念，亦不為深般若波羅蜜所護，乃至不",
    "T25n1509_071:0554b16": "為一切種智所護；是人亦不如說行深般若",
    "T25n1509_071:0554b17": "波羅蜜，乃至不如說行一切種智，是人或墮",
    "T25n1509_071:0554b18": "二地——若聲聞地、若辟支佛地。何以故？是善",
    "T25n1509_071:0554b19": "男子、善女人不書是深般若波羅蜜，不讀、不",
    "T25n1509_071:0554b20": "誦、不說、不正憶念，是人亦不為深般若波羅",
    "T25n1509_071:0554b21": "蜜所護、亦不如說行。以是故，是善男子、善女",
    "T25n1509_071:0554b22": "人於二地中當墮一地。」",
    "T25n1509_071:0554b23": "【論】問曰：上來數說是般若波羅蜜甚深因",
    "T25n1509_071:0554b24": "緣，今何以復重說？答曰：處處說甚深，多有",
    "T25n1509_071:0554b25": "所益；凡人不知，謂為重說。譬如大國王",
    "T25n1509_071:0554b26": "未有嫡子，求禱神祇，積年無應。時王出行，",
    "T25n1509_071:0554b27": "夫人產子男，遣信告王：「大夫人產男。」王",
    "T25n1509_071:0554b28": "聞喜而不答，乃至十反。使者白王：「向所白",
    "T25n1509_071:0554b29": "者王不聞耶？」王曰：「我即聞之，久來願滿故，",
    "T25n1509_071:0554c01": "喜心內悅，樂聞不已耳！」即勅有司賜此人",
    "T25n1509_071:0554c02": "百萬兩金，一語十萬兩。王聞使者言語，語中",
    "T25n1509_071:0554c03": "有利益，非重語，不知者謂為重。處處說",
    "T25n1509_071:0554c04": "甚深亦如是，佛與菩薩、須菩提知大有利",
    "T25n1509_071:0554c05": "益，須菩提聞佛說深般若不能得底，轉",
    "T25n1509_071:0554c06": "覺甚深。聽者處處聞甚深，得禪定、智慧利",
    "T25n1509_071:0554c07": "益等；凡夫人謂為重說。復次，深淺無定，隨",
    "T25n1509_071:0554c08": "眾生，解者無深，不解者謂為深。般若波羅",
    "T25n1509_071:0554c09": "蜜除佛無能遍知故，常言「甚深」。是故佛為",
    "T25n1509_071:0554c10": "眾生故說「甚深」，無定甚深相；若定甚深，無",
    "T25n1509_071:0554c11": "人能行。是故言：「菩薩謂般若甚深，為不行",
    "T25n1509_071:0554c12": "般若波羅蜜。」甚深因緣，所謂「為大事故起，",
    "T25n1509_071:0554c13": "乃至無等等事故起。」大事等義如先說。此",
    "T25n1509_071:0554c14": "中佛自說大事等因緣，所謂「般若波羅蜜含",
    "T25n1509_071:0554c15": "受五波羅蜜等諸法。」問曰：五波羅蜜等各",
    "T25n1509_071:0554c16": "異相，云何言「般若波羅蜜中含受」？答曰：",
    "T25n1509_071:0554c17": "是中說經中含受。復次，五波羅蜜等諸法",
    "T25n1509_071:0554c18": "與般若波羅蜜和合方便迴向故，五波羅",
    "T25n1509_071:0554c19": "蜜等諸法得至佛道。灌頂王如佛，國事是",
    "T25n1509_071:0554c20": "種種度眾生法，大臣是般若波羅蜜。佛委",
    "T25n1509_071:0554c21": "仗般若波羅蜜成辦種種法故，安處禪定，",
    "T25n1509_071:0554c22": "快樂無事。又如欲除乾薪草木，以火投中，",
    "T25n1509_071:0554c23": "則火力能燒令盡，人便無事。復次，是般若波",
    "T25n1509_071:0554c24": "羅蜜不取、不著色等諸法故名含受。初染",
    "T25n1509_071:0554c25": "曰取，生愛曰著。須菩提問：「云何般若為色",
    "T25n1509_071:0554c26": "等諸法不取、不著故名含受？」佛於四答中",
    "T25n1509_071:0554c27": "以反問答：「於汝意云何？以智慧眼見是色",
    "T25n1509_071:0554c28": "等法可取、可著不？」須菩提意念：「若智慧眼",
    "T25n1509_071:0554c29": "見空、無相、無作、無量、不可思議相，云何當",
    "T25n1509_071:0555a01": "答色等法定相可取、可著？」佛可其所說：「汝未",
    "T25n1509_071:0555a02": "得一切智，不見色等諸法；我一切智人亦",
    "T25n1509_071:0555a03": "不見色等諸法。」是故歎言：「善哉！」是時諸天",
    "T25n1509_071:0555a04": "子讚歎般若波羅蜜及行般若波羅蜜者，作",
    "T25n1509_071:0555a05": "是言：「若三千大千世界中眾生皆作信行、",
    "T25n1509_071:0555a06": "法行乃至辟支佛，若智、若斷。智者，十智。斷",
    "T25n1509_071:0555a07": "者，二種斷：有殘斷、無殘斷；學人有殘斷，無",
    "T25n1509_071:0555a08": "學人無殘斷。不如是菩薩一日行深般若",
    "T25n1509_071:0555a09": "波羅蜜。何以故？是諸賢聖智、斷，皆是菩薩無",
    "T25n1509_071:0555a10": "生法忍。」問曰：若諸賢聖智、斷即是無生忍",
    "T25n1509_071:0555a11": "者，何以言不如？答曰：信行等人無大悲、",
    "T25n1509_071:0555a12": "捨眾生故不如；無方便力，不能於涅槃",
    "T25n1509_071:0555a13": "自反。譬如眾水會恒河俱入大海，欲入",
    "T25n1509_071:0555a14": "海時水勢湊急，眾生在中無能自反，惟有",
    "T25n1509_071:0555a15": "大力者乃能自出。復次，諸餘賢聖智、斷成就，",
    "T25n1509_071:0555a16": "菩薩始得無生忍而力能過之，是故勝。智、斷",
    "T25n1509_071:0555a17": "功德雖成就，不及菩薩初忍；譬如大臣功",
    "T25n1509_071:0555a18": "業雖大，不及太子。復次，煖、頂、忍法是小乘初",
    "T25n1509_071:0555a19": "門，菩薩法忍是大乘初門；聲聞、辟支佛雖",
    "T25n1509_071:0555a20": "終成，尚不及菩薩初入道門，何況成佛！問",
    "T25n1509_071:0555a21": "曰：聲聞、辟支佛法是小乘，菩薩是大乘，云",
    "T25n1509_071:0555a22": "何言「二乘智斷即是菩薩無生忍」？答曰：所緣",
    "T25n1509_071:0555a23": "同，如、法性、實際亦同。利鈍智慧為異，又",
    "T25n1509_071:0555a24": "有無量功德及大悲心守護故勝。餘種種",
    "T25n1509_071:0555a25": "說，是讚般若波羅蜜。行般若波羅蜜人有",
    "T25n1509_071:0555a26": "上、中、下：下者，聞般若波羅蜜直信聽受，不",
    "T25n1509_071:0555a27": "問中義；中者，既聞已，問義而不能行；上者，",
    "T25n1509_071:0555a28": "聞、解、能行。下者，雖得人身，聞般若疑悔難",
    "T25n1509_071:0555a29": "悟，根鈍、福薄故；中者，得人身，聞般若，一心",
    "T25n1509_071:0555b01": "信樂，能知義趣，從一日至四、五日，心能堅",
    "T25n1509_071:0555b02": "固；過是已往不能信樂，或欲聞、或不欲",
    "T25n1509_071:0555b03": "聞，以其宿世雖解義而不能行，根鈍、福",
    "T25n1509_071:0555b04": "薄故；上者，得人身，聞般若，心即深解，信樂",
    "T25n1509_071:0555b05": "不捨，常隨法師。上二種菩薩不能得上地",
    "T25n1509_071:0555b06": "故，當墮二乘，不為般若所守護故。為更",
    "T25n1509_071:0555b07": "明了是事故，佛於後品中為作譬喻：「如大",
    "T25n1509_071:0555b08": "海水中船破，若得所依則能渡，不得所",
    "T25n1509_071:0555b09": "依則不能渡。」",
    "T25n1509_071:0555b10": "51 譬喻品大智度論釋譬喻品第五十一",
    "T25n1509_071:0555b11": "【經】佛告須菩提：「譬如大海中船破壞，其中",
    "T25n1509_071:0555b12": "人若不取木、不取器物、不取浮囊、不取死屍，",
    "T25n1509_071:0555b13": "須菩提！當知是人不到彼岸，沒海中死。須",
    "T25n1509_071:0555b14": "菩提！若船破時，其中人取木、取器物、浮囊、死",
    "T25n1509_071:0555b15": "屍者，當知是人終不沒死，安隱無礙，得到彼",
    "T25n1509_071:0555b16": "岸。須菩提！求佛道善男子、善女人亦復如",
    "T25n1509_071:0555b17": "是，若但有信樂，不依深般若波羅蜜，不書、不",
    "T25n1509_071:0555b18": "讀、不誦、不正憶念；不依禪波羅蜜、毘梨耶波",
    "T25n1509_071:0555b19": "羅蜜、羼提波羅蜜、尸羅波羅蜜、檀波羅蜜，不",
    "T25n1509_071:0555b20": "書、不讀、不誦、不正憶念；乃至不依一切種智，",
    "T25n1509_071:0555b21": "不書、不讀、不誦、不正憶念。須菩提！當知是善",
    "T25n1509_071:0555b22": "男子中道衰耗，是人未到一切種智，於聲聞、",
    "T25n1509_071:0555b23": "辟支佛地取證。須菩提！若有求佛道善男",
    "T25n1509_071:0555b24": "子、善女人為阿耨多羅三藐三菩提故，有信、",
    "T25n1509_071:0555b25": "有忍、有淨心、有深心、有欲、有解、有捨、有精進，",
    "T25n1509_071:0555b26": "是人依深般若波羅蜜，書、持、讀、誦、說、正憶念；",
    "T25n1509_071:0555b27": "是善男子、善女人為阿耨多羅三藐三菩提",
    "T25n1509_071:0555b28": "故，有諸信、忍、淨心、深心、欲、解、捨、精進，為深般",
    "T25n1509_071:0555b29": "若波羅蜜所護乃至一切種智所護故，終不",
    "T25n1509_071:0555c01": "中道衰耗，過聲聞、辟支佛地，能淨佛世界、",
    "T25n1509_071:0555c02": "成就眾生，當得阿耨多羅三藐三菩提。「須菩",
    "T25n1509_071:0555c03": "提！譬如男子、女人持坏瓶取水，當知是瓶不",
    "T25n1509_071:0555c04": "久爛壞。何以故？是瓶未熟故，還歸於地。如",
    "T25n1509_071:0555c05": "是，須菩提！善男子、善女人雖有為阿耨多",
    "T25n1509_071:0555c06": "羅三藐三菩提心，有信、有忍、有淨心、有深心、",
    "T25n1509_071:0555c07": "有欲、有解、有捨、有精進，不為般若波羅蜜、方",
    "T25n1509_071:0555c08": "便力所守護，不為禪波羅蜜、毘梨耶波羅蜜、",
    "T25n1509_071:0555c09": "羼提波羅蜜、尸羅波羅蜜、檀波羅蜜所守護，",
    "T25n1509_071:0555c10": "不為內空乃至無法有法空、四念處乃至八聖",
    "T25n1509_071:0555c11": "道分、佛十力乃至一切種智所守護。須菩提！",
    "T25n1509_071:0555c12": "當知是人中道衰耗，墮聲聞、辟支佛地。「須菩",
    "T25n1509_071:0555c13": "提！譬如男子女人持熟瓶取水，若河、若井、若",
    "T25n1509_071:0555c14": "池、若泉，當知是瓶持水安隱。何以故？是瓶",
    "T25n1509_071:0555c15": "成熟故。如是，須菩提！善男子、善女人求阿",
    "T25n1509_071:0555c16": "耨多羅三藐三菩提，有諸信、忍、淨心、深心、欲、",
    "T25n1509_071:0555c17": "解、捨、精進，為般若波羅蜜、方便力所護，為禪",
    "T25n1509_071:0555c18": "定、精進、忍、戒、施乃至一切種智所護故。須菩",
    "T25n1509_071:0555c19": "提！當知是人不中道衰耗，過聲聞、辟支佛地，",
    "T25n1509_071:0555c20": "能淨世界、成就眾生，得阿耨多羅三藐三",
    "T25n1509_071:0555c21": "菩提。」「須菩提！譬如大海邊船未莊治，便持財",
    "T25n1509_071:0555c22": "物著上，須菩提！當知是船中道壞沒，船與財",
    "T25n1509_071:0555c23": "物各在一處；是估客無方便力故，亡其重寶。",
    "T25n1509_071:0555c24": "如是，須菩提！是求佛道善男子、善女人雖有",
    "T25n1509_071:0555c25": "為阿耨多羅三藐三菩提心，有信、忍、淨心、深",
    "T25n1509_071:0555c26": "心、欲、解、捨、精進，不為般若波羅蜜、方便力所",
    "T25n1509_071:0555c27": "守護，乃至不為一切種智所守護故，當知是",
    "T25n1509_071:0555c28": "人中道衰耗，失大珍寶。大珍寶者，所謂一切",
    "T25n1509_071:0555c29": "種智。衰耗者，墮聲聞、辟支佛地。須菩提！譬如",
    "T25n1509_071:0556a01": "人有智方便莊治海邊大船，然後推著水",
    "T25n1509_071:0556a02": "中，持財物著上而去，當知是船不中道沒壞，",
    "T25n1509_071:0556a03": "必得安隱到所至處。如是，須菩提！善男子、善",
    "T25n1509_071:0556a04": "女人為阿耨多羅三藐三菩提，有信、忍、淨心、",
    "T25n1509_071:0556a05": "深心、欲、解、捨、精進，為般若波羅蜜、方便力所",
    "T25n1509_071:0556a06": "護，為禪、精進、忍、持戒、施乃至一切種智所護",
    "T25n1509_071:0556a07": "故，當知是菩薩得到阿耨多羅三藐三菩提，",
    "T25n1509_071:0556a08": "不中道墮聲聞、辟支佛地。「須菩提！譬如有人",
    "T25n1509_071:0556a09": "年百二十歲，年耆根熟，又有風、冷、熱病、若雜",
    "T25n1509_071:0556a10": "病。須菩提！於汝意云何？是人能從床起不？」須",
    "T25n1509_071:0556a11": "菩提言：「不能。」佛言：「是人或能起者，云何？」須",
    "T25n1509_071:0556a12": "菩提言：「是人雖能起，不能遠行若十里、若二",
    "T25n1509_071:0556a13": "十里，以其老病故。」「如是，須菩提！善男子、善",
    "T25n1509_071:0556a14": "女人雖有為阿耨多羅三藐三菩提心，有信、",
    "T25n1509_071:0556a15": "忍、淨心、深心、欲、解、捨、精進，不為般若波羅蜜、",
    "T25n1509_071:0556a16": "方便力所守護，乃至不為一切種智所守護",
    "T25n1509_071:0556a17": "故，當知是人中道墮聲聞、辟支佛地。何以故？",
    "T25n1509_071:0556a18": "不為般若波羅蜜、方便力所守護故。須菩提！",
    "T25n1509_071:0556a19": "如向老人百二十歲，年耆根熟，又有風、冷、熱",
    "T25n1509_071:0556a20": "病、若雜病，是人欲起行，有兩健人各扶一腋，",
    "T25n1509_071:0556a21": "語老人言：『莫有所難，隨所欲至，我等二人終",
    "T25n1509_071:0556a22": "不相捨。』如是，須菩提！若善男子、善女人為阿",
    "T25n1509_071:0556a23": "耨多羅三藐三菩提，有信、忍、淨心、深心、欲、解、",
    "T25n1509_071:0556a24": "捨、精進，為般若波羅蜜、方便力所護，乃至為",
    "T25n1509_071:0556a25": "一切種智所護，當知是人不中道墮聲聞、辟",
    "T25n1509_071:0556a26": "支佛地，能到是處，所謂阿耨多羅三藐三菩",
    "T25n1509_071:0556a27": "提。」",
    "T25n1509_071:0556a28": "【論】釋曰：菩薩有二種：一者、得諸法實相；二",
    "T25n1509_071:0556a29": "者、雖未得實相，於佛道中有信、有忍、有",
    "T25n1509_071:0556b01": "淨心、有深心、有欲、有解、有捨、有精進。「信」者，",
    "T25n1509_071:0556b02": "信罪福業因緣果報，信行六波羅蜜得阿",
    "T25n1509_071:0556b03": "耨多羅三藐三菩提。有人雖信佛道，思惟、",
    "T25n1509_071:0556b04": "籌量，心不能忍，是故說「有忍」。有人雖忍，",
    "T25n1509_071:0556b05": "邪疑未斷故心濁不淨，是故說「有淨」。有人",
    "T25n1509_071:0556b06": "雖信、忍、心淨，而有淺、有深，是故說「深心」。四",
    "T25n1509_071:0556b07": "事因緣故，一心欲得無上道，不欲餘事，是",
    "T25n1509_071:0556b08": "故說「有欲」。了了決定知無上道為大、世間",
    "T25n1509_071:0556b09": "餘事為小，是故說「有解」。以欲、解定心故，",
    "T25n1509_071:0556b10": "捨財及捨諸惡心、慳、恚等煩惱，是故說「捨」。",
    "T25n1509_071:0556b11": "為捨故常能「精進」。有如是等諸功德。若",
    "T25n1509_071:0556b12": "不得般若波羅蜜，若身壞命終時，若惡知",
    "T25n1509_071:0556b13": "識沮壞，則失菩薩道；世間功德故受世間",
    "T25n1509_071:0556b14": "果報，然後墮聲聞、辟支佛地，不能至無上",
    "T25n1509_071:0556b15": "道。此中佛自說五譬喻：「船」是行者身。「浮囊",
    "T25n1509_071:0556b16": "等物」即是般若、方便。「瓶」是菩薩道。般若、方便",
    "T25n1509_071:0556b17": "是火。未與般若、方便和合故，不能受持",
    "T25n1509_071:0556b18": "六波羅蜜功德水至無上道。「不補治船」，是",
    "T25n1509_071:0556b19": "菩薩無方便。信等功德寶物，是五波羅蜜等",
    "T25n1509_071:0556b20": "諸善法船。寶異處者，與本願乖異，或受",
    "T25n1509_071:0556b21": "人天樂、或墮二乘。大利者，所謂一切智等佛",
    "T25n1509_071:0556b22": "法寶。「老病人」是有信等功德菩薩。不斷六",
    "T25n1509_071:0556b23": "十二邪見故名老；不斷百八等諸煩惱故",
    "T25n1509_071:0556b24": "名病。從床起者，從三界床起，我當作佛。以",
    "T25n1509_071:0556b25": "邪見煩惱因緣故不能成菩薩道。二人者，",
    "T25n1509_071:0556b26": "般若及方便。般若波羅蜜能滅諸邪見、煩惱、",
    "T25n1509_071:0556b27": "戲論，將至畢竟空中。方便將出畢竟空。",
    "T25n1509_071:0556b28": "【經】爾時，佛語須菩提言：「善哉！善哉！須菩提！",
    "T25n1509_071:0556b29": "汝為諸菩薩摩訶薩問佛是事。須菩提！若有",
    "T25n1509_071:0556c01": "求佛道善男子、善女人，從初發意已來，以我",
    "T25n1509_071:0556c02": "我所心布施、持戒、忍辱、精進、禪定、智慧；是善",
    "T25n1509_071:0556c03": "男子、善女人布施時作是念：『我是施主，我施是",
    "T25n1509_071:0556c04": "人，我施是物。我持戒，我修忍，我精進，我入禪，",
    "T25n1509_071:0556c05": "我修智慧。』是善男子、善女人念『有是施，是我",
    "T25n1509_071:0556c06": "施』，乃至念『有是慧，是我慧』。何以故？檀波羅蜜",
    "T25n1509_071:0556c07": "中無如是分別，遠離此彼岸是檀波羅蜜相；",
    "T25n1509_071:0556c08": "尸羅波羅蜜、羼提波羅蜜、毘梨耶波羅蜜、禪波",
    "T25n1509_071:0556c09": "羅蜜，般若波羅蜜中無如是分別。何以故？遠",
    "T25n1509_071:0556c10": "離此彼岸是般若波羅蜜相。是人不知此岸、",
    "T25n1509_071:0556c11": "不知彼岸，是人不為檀波羅蜜乃至不為一",
    "T25n1509_071:0556c12": "切種智所護故，墮聲聞、辟支佛地，不能到薩",
    "T25n1509_071:0556c13": "婆若。「須菩提！云何求佛道人無方便？須菩提！",
    "T25n1509_071:0556c14": "求佛道人從初發心已來無方便行布施、持",
    "T25n1509_071:0556c15": "戒、忍辱、精進、禪定、修智慧。是人作如是念：『我",
    "T25n1509_071:0556c16": "布施，施是人，以是物施；我持戒、修忍辱、勤精",
    "T25n1509_071:0556c17": "進、入禪定，修智慧、如是修智慧。』是人念有是",
    "T25n1509_071:0556c18": "施、是我施，以是施自高；念有是戒、是我戒，以",
    "T25n1509_071:0556c19": "是戒自高；念有是忍、是我忍，以是忍自高；念",
    "T25n1509_071:0556c20": "有是精進、是我精進，以是精進自高；念有是",
    "T25n1509_071:0556c21": "禪定、是我禪定，以是禪定自高；念有是慧、是",
    "T25n1509_071:0556c22": "我慧，以是慧自高。何以故？檀波羅蜜中無如",
    "T25n1509_071:0556c23": "是分別，遠離此彼岸是檀波羅蜜相；遠離此",
    "T25n1509_071:0556c24": "彼岸是尸羅波羅蜜相；遠離此彼岸是羼",
    "T25n1509_071:0556c25": "提波羅蜜相；遠離此彼岸是毘梨耶波羅蜜",
    "T25n1509_071:0556c26": "相；遠離此彼岸是禪波羅蜜相；遠離此彼岸",
    "T25n1509_071:0556c27": "是般若波羅蜜相。何以故？般若波羅蜜中無",
    "T25n1509_071:0556c28": "如是憶念分別。是求佛道善男子、善女人不",
    "T25n1509_071:0556c29": "知此岸、不知彼岸，是人不為檀波羅蜜所護，",
    "T25n1509_071:0557a01": "不為尸羅波羅蜜、羼提波羅蜜、毘梨耶波羅蜜、",
    "T25n1509_071:0557a02": "禪波羅蜜、般若波羅蜜所護故，乃至不為一",
    "T25n1509_071:0557a03": "切種智所護故，或墮聲聞道中、或墮辟支佛",
    "T25n1509_071:0557a04": "道中，不能得到薩婆若。如是，須菩提！菩薩",
    "T25n1509_071:0557a05": "摩訶薩不為般若波羅蜜、方便力所守護故，",
    "T25n1509_071:0557a06": "或墮聲聞地、或墮辟支佛道中。」「須菩提！云何",
    "T25n1509_071:0557a07": "菩薩摩訶薩為般若波羅蜜、方便力所守護",
    "T25n1509_071:0557a08": "故，不墮聲聞、辟支佛道中，疾得阿耨多羅三",
    "T25n1509_071:0557a09": "藐三菩提？須菩提！菩薩從初已來，以方便力",
    "T25n1509_071:0557a10": "布施，無我、我所心布施，乃至無我、我所心修",
    "T25n1509_071:0557a11": "智慧；是人不作是念：『我有是施，是我施。』不",
    "T25n1509_071:0557a12": "以是施自高；乃至般若波羅蜜亦如是。是菩",
    "T25n1509_071:0557a13": "薩不念『我布施』，不念『我施是人，用是物施』；",
    "T25n1509_071:0557a14": "不念『我持戒，有是戒』；不念『我忍辱，有是忍辱』；",
    "T25n1509_071:0557a15": "不念『我精進，有是精進』；不念『我禪定，有是禪",
    "T25n1509_071:0557a16": "定』；不念『我修智慧，有是智慧。』何以故？是檀",
    "T25n1509_071:0557a17": "波羅蜜中無如是分別，遠離此彼岸是檀",
    "T25n1509_071:0557a18": "波羅蜜相；遠離此彼岸是尸羅波羅蜜相；遠",
    "T25n1509_071:0557a19": "離此彼岸是羼提波羅蜜相；遠離此彼岸",
    "T25n1509_071:0557a20": "是毘梨耶波羅蜜相；遠離此彼岸是禪波羅",
    "T25n1509_071:0557a21": "蜜相；遠離此彼岸是般若波羅蜜相。何以",
    "T25n1509_071:0557a22": "故？是般若波羅蜜中無如是憶想分別。是",
    "T25n1509_071:0557a23": "菩薩摩訶薩知此岸、知彼岸，是人為檀波羅",
    "T25n1509_071:0557a24": "蜜所護、為尸羅波羅蜜所護、為羼提波羅蜜",
    "T25n1509_071:0557a25": "所護、為毘梨耶波羅蜜所護、為禪波羅蜜所",
    "T25n1509_071:0557a26": "護、為般若波羅蜜所護，乃至為一切種智所",
    "T25n1509_071:0557a27": "護故，不墮聲聞、辟支佛地，得到薩婆若。",
    "T25n1509_071:0557a28": "如是，須菩提！菩薩摩訶薩為般若波羅蜜、方",
    "T25n1509_071:0557a29": "便力所護故，不墮聲聞、辟支佛地，疾得阿耨",
    "T25n1509_071:0557b01": "多羅三藐三菩提。」",
    "T25n1509_071:0557b02": "【論】釋曰：爾時，佛可須菩提意，更說失行因",
    "T25n1509_071:0557b03": "緣：「菩薩雖行信等善法，亦不得無上道，所",
    "T25n1509_071:0557b04": "謂以我、我所心行六波羅蜜故。」是中無分",
    "T25n1509_071:0557b05": "別此岸、彼岸，以遠離相是般若波羅蜜；而分",
    "T25n1509_071:0557b06": "別著行，是為失。上佛雖說無方便義，不說",
    "T25n1509_071:0557b07": "無方便名；欲令是事明了故，命須菩提：「云",
    "T25n1509_071:0557b08": "何有方便、無方便？」內無我、我所心，外觀一切",
    "T25n1509_071:0557b09": "法空不取相，般若、方便乃至一切種智守",
    "T25n1509_071:0557b10": "護菩薩故，名有方便。守護者，五波羅蜜邊得",
    "T25n1509_071:0557b11": "功德力，般若波羅蜜邊得智慧力——以二因緣",
    "T25n1509_071:0557b12": "故不失道。",
    "T25n1509_071:0557b13": "52 善知識品大智度論釋善知識品第五十二",
    "T25n1509_071:0557b14": "【經】爾時，須菩提白佛言：「世尊！新學菩薩摩",
    "T25n1509_071:0557b15": "訶薩云何應學般若波羅蜜、禪波羅蜜、毘梨",
    "T25n1509_071:0557b16": "耶波羅蜜、羼提波羅蜜、尸羅波羅蜜、檀波羅",
    "T25n1509_071:0557b17": "蜜？」",
    "T25n1509_071:0557b18": "佛告須菩提：「新學菩薩摩訶薩若欲學般若",
    "T25n1509_071:0557b19": "波羅蜜，禪、精進、忍、戒、檀波羅蜜，先當親近、供",
    "T25n1509_071:0557b20": "養善知識能說是深般若波羅蜜者。是人作",
    "T25n1509_071:0557b21": "是教：『汝善男子！所有布施，一切迴向阿耨",
    "T25n1509_071:0557b22": "多羅三藐三菩提；善男子！所有持戒、忍辱、精",
    "T25n1509_071:0557b23": "進、禪定、智慧，一切迴向阿耨多羅三藐三菩",
    "T25n1509_071:0557b24": "提。汝莫以色是阿耨多羅三藐三菩提，莫",
    "T25n1509_071:0557b25": "以受、想、行、識是阿耨多羅三藐三菩提；莫以",
    "T25n1509_071:0557b26": "檀波羅蜜是阿耨多羅三藐三菩提，莫以",
    "T25n1509_071:0557b27": "尸羅波羅蜜、羼提波羅蜜、毘梨耶波羅蜜、",
    "T25n1509_071:0557b28": "禪波羅蜜、般若波羅蜜是阿耨多羅三藐三",
    "T25n1509_071:0557b29": "菩提；莫以內空乃至無法有法空是阿耨多",
    "T25n1509_071:0557c01": "羅三藐三菩提；莫以四念處、四正勤、四如意",
    "T25n1509_071:0557c02": "足、五根、五力、七覺分、八聖道分是阿耨多羅",
    "T25n1509_071:0557c03": "三藐三菩提；莫以四禪、四無量心、四無色定、",
    "T25n1509_071:0557c04": "五神通是阿耨多羅三藐三菩提；莫以佛十",
    "T25n1509_071:0557c05": "力乃至十八不共法是阿耨多羅三藐三菩",
    "T25n1509_071:0557c06": "提。所以者何？不取色便得阿耨多羅三藐",
    "T25n1509_071:0557c07": "三菩提，不取受、想、行、識便得阿耨多羅三藐",
    "T25n1509_071:0557c08": "三菩提；不取檀波羅蜜乃至般若波羅蜜便",
    "T25n1509_071:0557c09": "得阿耨多羅三藐三菩提；不取內空乃至無",
    "T25n1509_071:0557c10": "法有法空；不取四念處乃至十八不共法便",
    "T25n1509_071:0557c11": "得阿耨多羅三藐三菩提。善男子！行是深般",
    "T25n1509_071:0557c12": "若波羅蜜時莫貪色。何以故？善男子！是色",
    "T25n1509_071:0557c13": "非可貪者。莫貪受、想、行、識。何以故？受、想、行、",
    "T25n1509_071:0557c14": "識非可貪者。善男子！莫貪檀波羅蜜、尸羅波",
    "T25n1509_071:0557c15": "羅蜜、羼提波羅蜜、毘梨耶波羅蜜、禪波羅蜜、般",
    "T25n1509_071:0557c16": "若波羅蜜；莫貪內空乃至無法有法空，莫",
    "T25n1509_071:0557c17": "貪四念處乃至八聖道分，莫貪四禪、四無量",
    "T25n1509_071:0557c18": "心、四無色定、五神通，莫貪佛十力乃至一切",
    "T25n1509_071:0557c19": "種智。何以故？一切種智非可貪者。善男子！",
    "T25n1509_071:0557c20": "莫貪須陀洹果乃至阿羅漢果，莫貪辟支佛",
    "T25n1509_071:0557c21": "道，莫貪菩薩法位，莫貪阿耨多羅三藐三菩",
    "T25n1509_071:0557c22": "提。何以故？阿耨多羅三藐三菩提非可貪",
    "T25n1509_071:0557c23": "者。所以者何？諸法性空故。』」",
    "T25n1509_071:0557c24": "【論】問曰：須菩提問新學所行，佛何以乃答",
    "T25n1509_071:0557c25": "菩薩久行微妙事——所謂「不取一切法，一切",
    "T25n1509_071:0557c26": "法性空故」？答曰：諸法性空有二種：一者、大菩",
    "T25n1509_071:0557c27": "薩所得；二者、小菩薩所學柔順忍，以智慧",
    "T25n1509_071:0557c28": "發心。此中但說小菩薩所學空。復次，有實",
    "T25n1509_071:0557c29": "智慧氣分，佛數為菩薩；若無者，雖久行餘",
    "T25n1509_071:0558a01": "功德，不數為菩薩。譬如佛說聲聞法中頂",
    "T25n1509_071:0558a02": "法相：於三寶中有少信是名頂法；是信過",
    "T25n1509_071:0558a03": "煖法，修禪定生，以色界心得；於佛無礙解",
    "T25n1509_071:0558a04": "脫是為小，於凡夫為大。如是新發意菩",
    "T25n1509_071:0558a05": "薩得般若波羅蜜氣味故能受化，名為新",
    "T25n1509_071:0558a06": "學；過五波羅蜜功德；於凡夫為大，於佛為",
    "T25n1509_071:0558a07": "小。復次，佛不直說諸法性空，先教供養、親",
    "T25n1509_071:0558a08": "近善知識；善知識為說五波羅蜜功德。善知",
    "T25n1509_071:0558a09": "識雖種種教化，佛但稱其不壞法，所謂於",
    "T25n1509_071:0558a10": "色等諸法不貪、不著、不取。譬如金翅鳥子",
    "T25n1509_071:0558a11": "始生，從一須彌至一須彌；菩薩亦如是，初",
    "T25n1509_071:0558a12": "學能生如是深智，何況久學！又如小火能",
    "T25n1509_071:0558a13": "燒，何況大者！菩薩亦如是，新學時能以般",
    "T25n1509_071:0558a14": "若轉世間法令畢竟空，燒諸煩惱，何況得",
    "T25n1509_071:0558a15": "力具足！",
    "T25n1509_071:0558a16": "【經】須菩提白佛言：「世尊！諸菩薩摩訶薩能",
    "T25n1509_071:0558a17": "為難事——於一切性空法中求阿耨多羅三藐",
    "T25n1509_071:0558a18": "三菩提，欲得阿耨多羅三藐三菩提。」佛言：",
    "T25n1509_071:0558a19": "「如是！如是！須菩提！菩薩摩訶薩能為難事——",
    "T25n1509_071:0558a20": "於一切性空法中求阿耨多羅三藐三菩提，",
    "T25n1509_071:0558a21": "欲得阿耨多羅三藐三菩提。須菩提！諸菩薩",
    "T25n1509_071:0558a22": "摩訶薩為安隱世間故，發阿耨多羅三藐三",
    "T25n1509_071:0558a23": "菩提心；為安樂世間故、為救世間故、為世",
    "T25n1509_071:0558a24": "間歸故、為世間依處故、為世間洲故、為世間",
    "T25n1509_071:0558a25": "將導故、為世間究竟道故、為世間趣故，",
    "T25n1509_071:0558a26": "發阿耨多羅三藐三菩提心。「須菩提！云何菩",
    "T25n1509_071:0558a27": "薩摩訶薩為安隱世間故發阿耨多羅三藐三",
    "T25n1509_071:0558a28": "菩提心？須菩提！菩薩摩訶薩得阿耨多羅三",
    "T25n1509_071:0558a29": "藐三菩提時，拔出六道眾生，著無畏岸涅槃",
    "T25n1509_071:0558b01": "處。須菩提！是為菩薩摩訶薩為安隱世間故",
    "T25n1509_071:0558b02": "發阿耨多羅三藐三菩提心。「云何菩薩摩訶",
    "T25n1509_071:0558b03": "薩為安樂世間故發阿耨多羅三藐三菩提",
    "T25n1509_071:0558b04": "心？須菩提！菩薩摩訶薩得阿耨多羅三藐三",
    "T25n1509_071:0558b05": "菩提時，拔出眾生種種憂苦愁惱，著無畏岸",
    "T25n1509_071:0558b06": "涅槃處。須菩提！是為菩薩摩訶薩為安樂世",
    "T25n1509_071:0558b07": "間故發阿耨多羅三藐三菩提心。「云何菩薩",
    "T25n1509_071:0558b08": "摩訶薩為救世間故發阿耨多羅三藐三菩提",
    "T25n1509_071:0558b09": "心？須菩提！菩薩摩訶薩得阿耨多羅三藐三",
    "T25n1509_071:0558b10": "菩提時，救眾生生死中種種苦，亦為斷是苦",
    "T25n1509_071:0558b11": "故而為說法；眾生聞法，漸以三乘而得度脫。",
    "T25n1509_071:0558b12": "須菩提！是為菩薩摩訶薩為救世間故發阿",
    "T25n1509_071:0558b13": "耨多羅三藐三菩提心。「云何菩薩摩訶薩為",
    "T25n1509_071:0558b14": "世間歸故發阿耨多羅三藐三菩提心？須菩",
    "T25n1509_071:0558b15": "提！菩薩摩訶薩得阿耨多羅三藐三菩提時，",
    "T25n1509_071:0558b16": "拔出眾生生老病死相、憂悲愁惱法，著無畏",
    "T25n1509_071:0558b17": "岸涅槃處。須菩提！是為菩薩摩訶薩為世間",
    "T25n1509_071:0558b18": "歸故發阿耨多羅三藐三菩提心。「云何菩薩",
    "T25n1509_071:0558b19": "摩訶薩為世間依處故發阿耨多羅三藐三菩",
    "T25n1509_071:0558b20": "提心？須菩提！菩薩摩訶薩得阿耨多羅三藐",
    "T25n1509_071:0558b21": "三菩提時，為眾生說一切法無依處。須菩",
    "T25n1509_071:0558b22": "提！是為菩薩摩訶薩為世間依處故發阿耨",
    "T25n1509_071:0558b23": "多羅三藐三菩提心。」須菩提白佛言：「世尊！",
    "T25n1509_071:0558b24": "云何一切法無依處？」佛言：「色不相續即是色",
    "T25n1509_071:0558b25": "無生，色無生即是色不滅，色不滅即是色",
    "T25n1509_071:0558b26": "無依處；受、想、行、識乃至一切種智亦如是。須",
    "T25n1509_071:0558b27": "菩提！是為菩薩摩訶薩為世間依處故發阿",
    "T25n1509_071:0558b28": "耨多羅三藐三菩提心。云何菩薩摩訶薩為",
    "T25n1509_071:0558b29": "世間究竟道故發阿耨多羅三藐三菩提心？",
    "T25n1509_071:0558c01": "須菩提！若菩薩摩訶薩得阿耨多羅三藐三",
    "T25n1509_071:0558c02": "菩提時，為眾生說如是法：色究竟相非是色，",
    "T25n1509_071:0558c03": "受、想、行、識，乃至一切種智究竟相非是一切種",
    "T25n1509_071:0558c04": "智。須菩提！如究竟相，一切法相亦如是。」",
    "T25n1509_071:0558c05": "須菩提言：「世尊！若一切法如究竟相者，諸",
    "T25n1509_071:0558c06": "菩薩摩訶薩皆應得阿耨多羅三藐三菩提。",
    "T25n1509_071:0558c07": "何以故？世尊！色究竟相中無有分別，受、想、",
    "T25n1509_071:0558c08": "行、識究竟相中無有分別，乃至一切種智究",
    "T25n1509_071:0558c09": "竟相中無有分別——所謂是色，是受、想、行、識，乃",
    "T25n1509_071:0558c10": "至是一切種智。」佛告須菩提：「如是！如是！色",
    "T25n1509_071:0558c11": "究竟相中無有分別，受、想、行、識乃至一切種",
    "T25n1509_071:0558c12": "智究竟相中無有分別——所謂是色乃至是一",
    "T25n1509_071:0558c13": "切種智。須菩提！是為菩薩摩訶薩難事。如是",
    "T25n1509_071:0558c14": "觀諸法寂滅相而心不沒不却。何以故？是",
    "T25n1509_071:0558c15": "菩薩摩訶薩作是念：『是諸深法，我應如是知，",
    "T25n1509_071:0558c16": "得阿耨多羅三藐三菩提；如是寂滅微妙法，",
    "T25n1509_071:0558c17": "當為眾生說。』是為菩薩摩訶薩為世間究竟",
    "T25n1509_071:0558c18": "道故發阿耨多羅三藐三菩提心。「云何菩薩",
    "T25n1509_071:0558c19": "摩訶薩為世間洲故發阿耨多羅三藐三菩提",
    "T25n1509_071:0558c20": "心？須菩提！若江河大海，四邊水斷，是名為",
    "T25n1509_071:0558c21": "洲。須菩提！色亦如是前後際斷，受、想、行、識",
    "T25n1509_071:0558c22": "前後際斷，乃至一切種智前後際斷。以是前",
    "T25n1509_071:0558c23": "後際斷故，一切法亦斷。須菩提！是一切法",
    "T25n1509_071:0558c24": "前後際斷故，即是寂滅、即是妙寶——所謂空、",
    "T25n1509_071:0558c25": "無所得、愛盡無餘、離欲、涅槃。須菩提！菩薩",
    "T25n1509_071:0558c26": "摩訶薩得阿耨多羅三藐三菩提時，以寂滅",
    "T25n1509_071:0558c27": "微妙法為眾生說。須菩提！是為菩薩摩訶薩",
    "T25n1509_071:0558c28": "為世間洲故發阿耨多羅三藐三菩提心。「云",
    "T25n1509_071:0558c29": "何菩薩摩訶薩為世間將導故發阿耨多",
    "T25n1509_071:0559a01": "羅三藐三菩提心？須菩提！菩薩摩訶薩得阿",
    "T25n1509_071:0559a02": "耨多羅三藐三菩提時，為眾生說色不生不",
    "T25n1509_071:0559a03": "滅、不垢不淨，說受想行識不生不滅、不垢不",
    "T25n1509_071:0559a04": "淨；說十二處、十八界、四念處乃至八聖道分、",
    "T25n1509_071:0559a05": "四禪、四無量心、四無色定、五神通不生不滅、不",
    "T25n1509_071:0559a06": "垢不淨；說須陀洹果乃至阿羅漢果、辟支佛",
    "T25n1509_071:0559a07": "道不生不滅、不垢不淨；說佛十力乃至一切",
    "T25n1509_071:0559a08": "種智不生不滅、不垢不淨。須菩提！是為菩薩",
    "T25n1509_071:0559a09": "摩訶薩為世間將導故發阿耨多羅三藐三菩",
    "T25n1509_071:0559a10": "提心。」",
    "T25n1509_071:0559a11": "【論】釋曰：須菩提發希有心白佛言：「諸菩薩",
    "T25n1509_071:0559a12": "未斷煩惱、大悲未具、未得阿鞞跋致，知諸",
    "T25n1509_071:0559a13": "法本性空而能發無上道心，是事甚難。」佛",
    "T25n1509_071:0559a14": "可其言：「如是！」更讚菩薩希有因緣，所謂菩",
    "T25n1509_071:0559a15": "薩安穩世間故發心。「安穩」者，能破一切煩",
    "T25n1509_071:0559a16": "惱，究竟不變失；譬如良藥能破病，不問甘",
    "T25n1509_071:0559a17": "苦，以能究竟除病、安穩故。佛能使眾生常",
    "T25n1509_071:0559a18": "安穩，不期一世、二世。世間樂者，有法雖",
    "T25n1509_071:0559a19": "安穩而不樂，有法今世苦、後世樂。如服苦",
    "T25n1509_071:0559a20": "藥，腹中安穩、口中不美。是故說：「佛能與今世、",
    "T25n1509_071:0559a21": "後世樂。」六道無常相故非安穩，是故說出",
    "T25n1509_071:0559a22": "六道名安穩。世間樂著因緣故，久後必生",
    "T25n1509_071:0559a23": "憂惱，不名為樂；涅槃樂，始終無變，故說離",
    "T25n1509_071:0559a24": "憂苦為樂。「救世間」者，如人為怨賊所逐，",
    "T25n1509_071:0559a25": "若親戚、若官力能救；眾生亦如是，惡罪諸煩",
    "T25n1509_071:0559a26": "惱因緣及魔民所逐，惟諸佛能說法救護。",
    "T25n1509_071:0559a27": "「世間歸」者，如人遇暴風疾雨，必歸房舍；世",
    "T25n1509_071:0559a28": "間種種邪見煩惱等、身心內外苦惱老病死",
    "T25n1509_071:0559a29": "諸憂苦等，若歸佛，佛以種種因緣拔其憂",
    "T25n1509_071:0559b01": "悲苦惱。「依處」者，一切有為法從和合因緣",
    "T25n1509_071:0559b02": "生故，無有自力、不可依止。眾生為苦所",
    "T25n1509_071:0559b03": "逼來依止佛，佛為說無依止法。無依止法",
    "T25n1509_071:0559b04": "者是真實，所謂無餘涅槃，色等五眾滅，更",
    "T25n1509_071:0559b05": "不相續；不相續即是不生不滅，不生不滅即",
    "T25n1509_071:0559b06": "是畢竟空，無依止處。問曰：若無依止處，何以",
    "T25n1509_071:0559b07": "說依止？答曰：依止有二種：一者、以愛、見等",
    "T25n1509_071:0559b08": "諸煩惱依止有為法，二者、清淨智慧說依",
    "T25n1509_071:0559b09": "止涅槃。煩惱見故說無依止。「究竟道」者，所謂",
    "T25n1509_071:0559b10": "諸法實相、畢竟空。色等法，前際中無，後際中",
    "T25n1509_071:0559b11": "亦無；現在中，凡夫人憶想分別，業果報諸",
    "T25n1509_071:0559b12": "情力故有顛倒見；聖人以智慧眼觀之皆",
    "T25n1509_071:0559b13": "虛誑不實。如前、後，中亦爾；若無先後，云何",
    "T25n1509_071:0559b14": "有中？能如是為眾生說法，則安處眾生",
    "T25n1509_071:0559b15": "於究竟第一道中。「世間洲」者，如洲四邊無",
    "T25n1509_071:0559b16": "地，色等法亦如是，前、後皆不可得；中間，如",
    "T25n1509_071:0559b17": "究竟道中破。入前、後空故，中間亦空。「水」者，",
    "T25n1509_071:0559b18": "三漏、四流諸煩惱及業果報中一切法。畢竟",
    "T25n1509_071:0559b19": "空、無所取，所謂涅槃，是為洲。眾生沒在四",
    "T25n1509_071:0559b20": "流水中，佛以八正道船引著涅槃洲上。如",
    "T25n1509_071:0559b21": "是種種因緣接度眾生名為「將導」。",
    "T25n1509_071:0559b22": "【經】「云何菩薩摩訶薩為世間趣故發阿耨",
    "T25n1509_071:0559b23": "多羅三藐三菩提心？須菩提！菩薩摩訶薩得",
    "T25n1509_071:0559b24": "阿耨多羅三藐三菩提時，為眾生說色趣空，",
    "T25n1509_071:0559b25": "說受、想、行、識趣空，乃至說一切種智趣空。為",
    "T25n1509_071:0559b26": "眾生說色非趣非不趣。何以故？是色空相，非",
    "T25n1509_071:0559b27": "趣非不趣。說受、想、行、識非趣非不趣。何以故？",
    "T25n1509_071:0559b28": "是受、想、行、識空相，非趣非不趣。乃至一切種",
    "T25n1509_071:0559b29": "智非趣非不趣。何以故？是一切種智空相，",
    "T25n1509_071:0559c01": "非趣非不趣。如是，須菩提！菩薩摩訶薩為世",
    "T25n1509_071:0559c02": "間趣故發阿耨多羅三藐三菩提心。何以故？",
    "T25n1509_071:0559c03": "一切法趣空，是趣不過。何以故？空中，趣、非趣",
    "T25n1509_071:0559c04": "不可得故。須菩提！一切法趣無相，是趣不過。",
    "T25n1509_071:0559c05": "何以故？無相中，趣、非趣不可得故。須菩提！",
    "T25n1509_071:0559c06": "一切法趣無作，是趣不過。何以故？無作中，",
    "T25n1509_071:0559c07": "趣、非趣不可得故。須菩提！一切法趣無起，",
    "T25n1509_071:0559c08": "是趣不過。何以故？無起中，趣、非趣不可得",
    "T25n1509_071:0559c09": "故。須菩提！一切法趣無所有、不生不滅、不",
    "T25n1509_071:0559c10": "垢不淨，是趣不過。何以故？無所有、不生不滅、",
    "T25n1509_071:0559c11": "不垢不淨中，趣、非趣不可得故。「須菩提！一切",
    "T25n1509_071:0559c12": "法趣夢，是趣不過。何以故？夢中，趣、非趣不",
    "T25n1509_071:0559c13": "可得故。須菩提！一切法趣幻、趣嚮、趣影、趣",
    "T25n1509_071:0559c14": "化，趣是趣不過。何以故？是化等中，趣、非趣",
    "T25n1509_071:0559c15": "不可得故。「須菩提！一切法趣無量、無邊，是趣",
    "T25n1509_071:0559c16": "不過。何以故？無量、無邊中，趣、非趣不可得故。",
    "T25n1509_071:0559c17": "「須菩提！一切法趣不與不取，是趣不過。何以",
    "T25n1509_071:0559c18": "故？不與不取中，趣、非趣不可得故。須菩提！",
    "T25n1509_071:0559c19": "一切法趣不舉不下，是趣不過。何以故？不",
    "T25n1509_071:0559c20": "舉不下中，趣、非趣不可得故。須菩提！一切",
    "T25n1509_071:0559c21": "法趣不增不減，是趣不過。何以故？無增無減",
    "T25n1509_071:0559c22": "中，趣、非趣不可得故。須菩提！一切法趣不來",
    "T25n1509_071:0559c23": "不去，是趣不過。何以故？不來不去中，趣、非",
    "T25n1509_071:0559c24": "趣不可得故。須菩提！一切法趣不入不出、",
    "T25n1509_071:0559c25": "不合不散、不著不斷，是趣不過。何以故？不著",
    "T25n1509_071:0559c26": "不斷中，趣、非趣不可得故。「須菩提！一切法",
    "T25n1509_071:0559c27": "趣我、眾生、壽命、人、起、使起、作、使作、知者、見者，",
    "T25n1509_071:0559c28": "是趣不過。何以故？我乃至知者、見者畢竟",
    "T25n1509_071:0559c29": "不可得，何況當有趣、非趣！「須菩提！一切法",
    "T25n1509_071:0560a01": "趣有常，是趣不過。何以故？常畢竟不可得，",
    "T25n1509_071:0560a02": "云何當有趣、非趣？須菩提！一切法趣樂、淨、我，",
    "T25n1509_071:0560a03": "是趣不過。何以故？樂、淨、我畢竟不可得，云何",
    "T25n1509_071:0560a04": "當有趣、非趣？須菩提！一切法趣無常、苦、不淨、",
    "T25n1509_071:0560a05": "無我，是趣不過。何以故？無常、苦、不淨、無我畢",
    "T25n1509_071:0560a06": "竟不可得，云何當有趣、非趣？「須菩提！一切",
    "T25n1509_071:0560a07": "法趣欲事，是趣不過。何以故？欲事畢竟不可",
    "T25n1509_071:0560a08": "得，何況當有趣、非趣？須菩提！一切法趣瞋",
    "T25n1509_071:0560a09": "事、癡事、見事，是趣不過。何以故？瞋事、癡事、見",
    "T25n1509_071:0560a10": "事畢竟不可得，何況當有趣、非趣？「須菩提！",
    "T25n1509_071:0560a11": "一切法趣如，是趣不過。何以故？如中無來無",
    "T25n1509_071:0560a12": "去故。須菩提！一切法趣法性、實際、不可思議",
    "T25n1509_071:0560a13": "性，是趣不過。何以故？法性、實際、不可思議性",
    "T25n1509_071:0560a14": "中無來無去故。須菩提！一切法趣平等，是趣",
    "T25n1509_071:0560a15": "不過。何以故？平等中，趣、非趣不可得故。須",
    "T25n1509_071:0560a16": "菩提！一切法趣不動相，是趣不過。何以故？",
    "T25n1509_071:0560a17": "不動相中，趣、非趣不可得故。「須菩提！一切法",
    "T25n1509_071:0560a18": "趣色，是趣不過。何以故？色畢竟不可得，云",
    "T25n1509_071:0560a19": "何當有趣、非趣？須菩提！一切法趣受、想、行、識，",
    "T25n1509_071:0560a20": "是趣不過。何以故？受、想、行、識畢竟不可得，",
    "T25n1509_071:0560a21": "云何當有趣、非趣？十二處、十八界亦如是。「須",
    "T25n1509_071:0560a22": "菩提！一切法趣檀波羅蜜，是趣不過。何以故？",
    "T25n1509_071:0560a23": "檀畢竟不可得故，云何當有趣、非趣？須菩",
    "T25n1509_071:0560a24": "提！一切法趣尸羅波羅蜜，是趣不過。何以故？",
    "T25n1509_071:0560a25": "尸羅畢竟不可得故，云何當有趣、非趣？須菩",
    "T25n1509_071:0560a26": "提！一切法趣羼提波羅蜜，是趣不過。何以故？",
    "T25n1509_071:0560a27": "羼提畢竟不可得故，云何當有趣、非趣？須菩",
    "T25n1509_071:0560a28": "提！一切法趣毘梨耶波羅蜜，是趣不過。何以",
    "T25n1509_071:0560a29": "故？毘梨耶畢竟不可得故，云何當有趣、非趣？",
    "T25n1509_071:0560b01": "須菩提！一切法趣禪波羅蜜，是趣不過。何以",
    "T25n1509_071:0560b02": "故？禪畢竟不可得故，云何當有趣、非趣？須",
    "T25n1509_071:0560b03": "菩提！一切法趣般若波羅蜜，是趣不過。何以",
    "T25n1509_071:0560b04": "故？般若畢竟不可得故，云何當有趣、非趣？",
    "T25n1509_071:0560b05": "「須菩提！一切法趣內空，是趣不過。何以故？",
    "T25n1509_071:0560b06": "內空畢竟不可得故，云何當有趣、非趣？須菩",
    "T25n1509_071:0560b07": "提！一切法趣外空，是趣不過。何以故？外空畢",
    "T25n1509_071:0560b08": "竟不可得故，云何當有趣、非趣？須菩提！一切",
    "T25n1509_071:0560b09": "法趣內外空，是趣不過。何以故？內外空畢竟",
    "T25n1509_071:0560b10": "不可得故，云何當有趣、非趣？乃至一切法趣",
    "T25n1509_071:0560b11": "無法有法空，是趣不過。何以故？無法有法空",
    "T25n1509_071:0560b12": "畢竟不可得故，云何當有趣、非趣？「須菩提！",
    "T25n1509_071:0560b13": "一切法趣四念處乃至八聖道分，是趣不過。",
    "T25n1509_071:0560b14": "何以故？四念處乃至八聖道分畢竟不可得",
    "T25n1509_071:0560b15": "故，云何當有趣、非趣？「須菩提！一切法趣佛十",
    "T25n1509_071:0560b16": "力乃至一切種智，是趣不過。何以故？一切種",
    "T25n1509_071:0560b17": "智中，趣、非趣不可得故。「須菩提！一切法趣須",
    "T25n1509_071:0560b18": "陀洹果、斯陀含果、阿那含果、阿羅漢果、辟支佛",
    "T25n1509_071:0560b19": "道，是趣不過。何以故？須陀洹果乃至辟支佛",
    "T25n1509_071:0560b20": "道中，趣、非趣不可得故。須菩提！一切法趣阿",
    "T25n1509_071:0560b21": "耨多羅三藐三菩提，是趣不過。何以故？阿耨",
    "T25n1509_071:0560b22": "多羅三藐三菩提中，趣、非趣不可得故。須菩",
    "T25n1509_071:0560b23": "提！一切法趣須陀洹乃至佛，是趣不過。何以",
    "T25n1509_071:0560b24": "故？須陀洹乃至佛中，趣、非趣不可得故。」須菩",
    "T25n1509_071:0560b25": "提白佛言：「世尊！是深般若波羅蜜誰能信解",
    "T25n1509_071:0560b26": "者？」佛告須菩提：「有菩薩摩訶薩先於諸佛所",
    "T25n1509_071:0560b27": "久行六波羅蜜、善根純熟、供養無數百千",
    "T25n1509_071:0560b28": "萬億諸佛、與善知識相隨，是輩人能信解深",
    "T25n1509_071:0560b29": "般若波羅蜜。」須菩提白佛言：「世尊！能信解是",
    "T25n1509_071:0560c01": "深般若波羅蜜者，有何等性、何等相、何等",
    "T25n1509_071:0560c02": "貌？」佛言：「欲、瞋、癡斷離是性、相、貌，是菩薩",
    "T25n1509_071:0560c03": "摩訶薩則能信解深般若波羅蜜。」",
    "T25n1509_071:0560c04": "【論】問曰：上諸事中略說，今「趣」中何以廣說？",
    "T25n1509_071:0560c05": "答曰：「趣」是總上九事之會歸，是故多說。",
    "T25n1509_071:0560c06": "復次，安樂等及趣皆同一義，俱出眾生著",
    "T25n1509_071:0560c07": "涅槃故。若事事廣說則不可盡，「趣」最在後",
    "T25n1509_071:0560c08": "故廣說；當知餘者亦皆應廣說。「色等法趣",
    "T25n1509_071:0560c09": "空」者，如虛空但有名而無法；色等法亦",
    "T25n1509_071:0560c10": "爾，終歸於空。諸法究竟相必空故，餘者皆虛",
    "T25n1509_071:0560c11": "妄。如人初雖有善言，久久乃知情實；色",
    "T25n1509_071:0560c12": "等諸法亦如是，入無餘涅槃時與虛空",
    "T25n1509_071:0560c13": "無異，當知先亦如是，但凡夫顛倒果報故",
    "T25n1509_071:0560c14": "見異。一切法無有過出空等諸相，如人欲",
    "T25n1509_071:0560c15": "出過虛空不可得。我等十六名，皆因五眾",
    "T25n1509_071:0560c16": "和合假有此名，無有實法，云何當有趣、非",
    "T25n1509_071:0560c17": "趣？若常、淨、樂、我等四顛倒破四聖行。如常等",
    "T25n1509_071:0560c18": "四法不可得，以顛倒故；色等諸法亦如是。",
    "T25n1509_071:0560c19": "如常等不可得，無常等從常等出故亦不",
    "T25n1509_071:0560c20": "可得。是故說：「一切法趣常等、趣無常等。」須",
    "T25n1509_071:0560c21": "菩提問佛：「是法甚深微細，誰當信解者？」佛答",
    "T25n1509_071:0560c22": "說：「久行等因緣能信。」更問：「久行等人有何等",
    "T25n1509_071:0560c23": "相？」佛答：「是人離三毒心，亦不見是離，深入",
    "T25n1509_071:0560c24": "諸法實相故。」問曰：是人未得無生忍法，云",
    "T25n1509_071:0560c25": "何言「斷三毒」？答曰：斷有二種：一者、根本斷，",
    "T25n1509_071:0560c26": "二者、薄少斷。此中說薄少斷。行者不分別",
    "T25n1509_071:0560c27": "是斷、是煩惱。何以故？煩惱相顛倒不定故，煩",
    "T25n1509_071:0560c28": "惱即是斷，是故言離。",
    "T25n1509_071:0560c29": "53 趣一切智品大智度論釋趣一切智品第五十三",
    "T25n1509_071:0561a01": "【經】須菩提白佛言：「世尊！是諸菩薩摩訶薩",
    "T25n1509_071:0561a02": "解深般若波羅蜜者，當趣何所？」佛告須菩",
    "T25n1509_071:0561a03": "提：「是菩薩摩訶薩解深般若波羅蜜者，當趣",
    "T25n1509_071:0561a04": "一切種智。」須菩提白佛言：「世尊！是菩薩摩",
    "T25n1509_071:0561a05": "訶薩能趣一切種智者，則為一切眾生所歸",
    "T25n1509_071:0561a06": "趣，修般若波羅蜜故。世尊！修般若波羅蜜",
    "T25n1509_071:0561a07": "即是修一切諸法。世尊！無所修是修般",
    "T25n1509_071:0561a08": "若波羅蜜，不受修、壞修是修般若波羅蜜。」佛",
    "T25n1509_071:0561a09": "告須菩提：「何等法壞故，般若波羅蜜為壞",
    "T25n1509_071:0561a10": "修？」「世尊！色壞故，般若波羅蜜為壞修；受、想、",
    "T25n1509_071:0561a11": "行、識、十二處、十八界壞故，般若波羅蜜為壞",
    "T25n1509_071:0561a12": "修；我乃至知者、見者壞故，般若波羅蜜為壞",
    "T25n1509_071:0561a13": "修。世尊！檀波羅蜜壞故，般若波羅蜜為壞",
    "T25n1509_071:0561a14": "修；乃至般若波羅蜜壞故，般若波羅蜜為壞",
    "T25n1509_071:0561a15": "修；內空乃至無法有法空、四念處乃至十八",
    "T25n1509_071:0561a16": "不共法、須陀洹果乃至一切種智壞故，般若",
    "T25n1509_071:0561a17": "波羅蜜為壞修。」佛言：「如是！如是！須菩提！色",
    "T25n1509_071:0561a18": "壞故，般若波羅蜜為壞修；乃至一切種智壞",
    "T25n1509_071:0561a19": "故，般若波羅蜜為壞修。」爾時，佛告須菩提：",
    "T25n1509_071:0561a20": "「是深般若波羅蜜中，阿鞞跋致菩薩摩訶薩",
    "T25n1509_071:0561a21": "應當驗知！若菩薩摩訶薩是深般若波羅蜜",
    "T25n1509_071:0561a22": "中不著，當知是阿鞞跋致；禪波羅蜜乃至",
    "T25n1509_071:0561a23": "檀波羅蜜中不著，四念處乃至一切種智中",
    "T25n1509_071:0561a24": "不著，當知是阿鞞跋致。」",
    "T25n1509_071:0561a25": "【論】問曰：般若波羅蜜非趣、非不趣，須菩提",
    "T25n1509_071:0561a26": "何以故問「行般若者趣至何處」？又佛何以",
    "T25n1509_071:0561a27": "答「趣薩婆若」？答曰：外道言：「諸法從因趣果、",
    "T25n1509_071:0561a28": "從先世入今世、從今世趣後世。」破是常",
    "T25n1509_071:0561a29": "顛倒故，言「無趣不趣」。此中，須菩提以無著",
    "T25n1509_071:0561b01": "心問，佛以無著心答。般若波羅蜜畢竟空，",
    "T25n1509_071:0561b02": "於諸法無障無礙；得無障無礙解脫故無",
    "T25n1509_071:0561b03": "障無礙。因果相似故，故言：「解深般若者，",
    "T25n1509_071:0561b04": "趣一切種智。」須菩提言：「菩薩知般若波羅",
    "T25n1509_071:0561b05": "蜜者為一切眾生所歸趣。」如子為苦惱所",
    "T25n1509_071:0561b06": "逼，則趣父母。問曰：何以故但菩薩解深般",
    "T25n1509_071:0561b07": "若波羅蜜為眾生所歸趣？答曰：菩薩於眾",
    "T25n1509_071:0561b08": "生中大悲心故，常修習般若波羅蜜。以修",
    "T25n1509_071:0561b09": "故，能解一切諸法皆入般若波羅蜜，是故",
    "T25n1509_071:0561b10": "「修般若波羅蜜即修一切法」。般若無定實",
    "T25n1509_071:0561b11": "法可得，故經中說「無所修是修般若波羅",
    "T25n1509_071:0561b12": "蜜」。般若波羅蜜中，一切諸觀有過故不受，是",
    "T25n1509_071:0561b13": "名不受修。壞修者，一切法無常散壞，故名",
    "T25n1509_071:0561b14": "壞修。可破壞法者，所謂色等乃至一切種",
    "T25n1509_071:0561b15": "智。佛可須菩提所說。上品末說阿鞞跋致",
    "T25n1509_071:0561b16": "菩薩性、相、貌，今應驗試知。於深般若波羅",
    "T25n1509_071:0561b17": "蜜中著不？若著，則非；若不著，則是其相。行",
    "T25n1509_071:0561b18": "般若波羅蜜菩薩有二種：一者、因般若波羅",
    "T25n1509_071:0561b19": "蜜觀一切法畢竟空，般若亦自空；二者、不",
    "T25n1509_071:0561b20": "能觀般若亦空。是故經中試知著不？",
    "T25n1509_071:0561b21": "【經】「若阿鞞跋致菩薩摩訶薩行深般若波",
    "T25n1509_071:0561b22": "羅蜜時，不以他人語為堅要，亦不隨他教行。",
    "T25n1509_071:0561b23": "阿鞞跋致菩薩摩訶薩不為欲心、瞋心、癡心",
    "T25n1509_071:0561b24": "所牽。若阿鞞跋致菩薩摩訶薩不遠離六波",
    "T25n1509_071:0561b25": "羅蜜。若阿鞞跋致菩薩摩訶薩聞說深般若",
    "T25n1509_071:0561b26": "波羅蜜時，心不驚、不沒、不怖、不畏、不悔，歡喜",
    "T25n1509_071:0561b27": "樂聞，受持、讀、誦、正憶念、如說行。須菩提！當知",
    "T25n1509_071:0561b28": "是菩薩先世已問是深般若波羅蜜中事已，",
    "T25n1509_071:0561b29": "受持、讀、誦、說、正憶念。何以故？是菩薩摩訶薩",
    "T25n1509_071:0561c01": "有大威德故，聞是深般若波羅蜜，心不驚、不",
    "T25n1509_071:0561c02": "怖、不畏、不沒、不悔，歡喜樂聞，受持、讀、誦、正憶",
    "T25n1509_071:0561c03": "念。」須菩提白佛言：「世尊！若菩薩摩訶薩聞",
    "T25n1509_071:0561c04": "深般若波羅蜜，不驚、不怖乃至正憶念，世尊！",
    "T25n1509_071:0561c05": "是菩薩摩訶薩云何行般若波羅蜜？」佛言：「隨",
    "T25n1509_071:0561c06": "順一切種智心，是菩薩摩訶薩應如是行般",
    "T25n1509_071:0561c07": "若波羅蜜。」「世尊！云何名隨順一切種智心，",
    "T25n1509_071:0561c08": "是菩薩摩訶薩應如是行般若波羅蜜？」佛言：",
    "T25n1509_071:0561c09": "「以空隨順，是為菩薩摩訶薩行深般若波羅",
    "T25n1509_071:0561c10": "蜜；以無相、無作、無所有、不生不滅、不垢不淨",
    "T25n1509_071:0561c11": "隨順，是菩薩摩訶薩應如是行般若波羅蜜；",
    "T25n1509_071:0561c12": "以如夢、幻、炎、嚮、化隨順，是行般若波羅蜜。」",
    "T25n1509_071:0561c13": "須菩提白佛言：「佛說以空隨順乃至如夢如",
    "T25n1509_071:0561c14": "幻隨順，是行般若波羅蜜。世尊！是菩薩摩",
    "T25n1509_071:0561c15": "訶薩行何法——若色，若受、想、行、識，乃至一切種",
    "T25n1509_071:0561c16": "智？」佛告須菩提：「菩薩摩訶薩不行色，不行受、",
    "T25n1509_071:0561c17": "想、行、識，乃至不行一切種智。何以故？是菩",
    "T25n1509_071:0561c18": "薩摩訶薩行處，無作法、無壞法、無所從來、",
    "T25n1509_071:0561c19": "亦無所去、無住處，是法不可數、無有量；若",
    "T25n1509_071:0561c20": "無數、無量，是法不可得——不可以色得，乃至",
    "T25n1509_071:0561c21": "不可以一切種智得。何以故？色即是薩婆",
    "T25n1509_071:0561c22": "若，乃至一切種智即是薩婆若。色如相乃",
    "T25n1509_071:0561c23": "至一切種智如相皆是一如，無二無別。」",
    "T25n1509_071:0561c24": "【論】釋曰：阿鞞跋致菩薩所說事，於他語言",
    "T25n1509_071:0561c25": "中不生念：「是中有實、不實。」何以故？他人有",
    "T25n1509_071:0561c26": "二種：在家人，著五欲樂，虛誑不淨；出家外道，",
    "T25n1509_071:0561c27": "著諸邪見不實。此等所說皆無實事，是故",
    "T25n1509_071:0561c28": "不信。自得諸法實相故，乃至佛身來說破",
    "T25n1509_071:0561c29": "諸法實相者亦不信；得無為法故，心則安",
    "T25n1509_071:0562a01": "重，不復移轉。是菩薩雖未得佛道，貪欲等",
    "T25n1509_071:0562a02": "諸煩惱折薄故，不為所牽。心常不離六波羅",
    "T25n1509_071:0562a03": "蜜，知善法果報味故，心常愛樂，不離六波",
    "T25n1509_071:0562a04": "羅蜜。如是等種種因緣故，聞深般若不怖、",
    "T25n1509_071:0562a05": "不畏，歡喜欲聞，讀、誦、問義、修習。如雷霆，",
    "T25n1509_071:0562a06": "小鳥則怖畏悶死；孔雀大鳥歡喜舞戲。般若",
    "T25n1509_071:0562a07": "波羅蜜亦如是，邪見凡夫聞則恐怖；阿鞞",
    "T25n1509_071:0562a08": "跋致菩薩聞則歡喜，心無厭足，是故說「歡喜",
    "T25n1509_071:0562a09": "樂聞」。是中佛說因緣：「是菩薩於過去世已",
    "T25n1509_071:0562a10": "聞深般若波羅蜜，多集諸福德、智慧故",
    "T25n1509_071:0562a11": "有大威德，有大威德故不怖畏。」須菩提問：",
    "T25n1509_071:0562a12": "「是菩薩聞深般若波羅蜜雖不怖畏，是般",
    "T25n1509_071:0562a13": "若無定相，云何應行？」佛言：「隨順一切種智",
    "T25n1509_071:0562a14": "心。」問曰：是菩薩未得一切種智，云何能順？",
    "T25n1509_071:0562a15": "答曰：是故說：「隨順畢竟空心則順一切種",
    "T25n1509_071:0562a16": "智心。」一切種智是寂滅相，佛後品中說：「一切",
    "T25n1509_071:0562a17": "寂滅相是一切種智。」是故言：「順畢竟空則",
    "T25n1509_071:0562a18": "順一切種智。」無相、無作、虛空、無生無滅、無垢",
    "T25n1509_071:0562a19": "無淨、如夢等亦如是。爾時，須菩提問：「順畢",
    "T25n1509_071:0562a20": "竟空心，觀何等法？」佛答：「不觀色乃至一切",
    "T25n1509_071:0562a21": "種智。」何以故？智慧欲求實事，色等有為作法",
    "T25n1509_071:0562a22": "皆虛妄，一切種智是實法。實法故，過有為",
    "T25n1509_071:0562a23": "法；過有為法故，說是法——「無作」，無作者。「無壞",
    "T25n1509_071:0562a24": "法」，無壞者。是法不從六波羅蜜來，故言「無",
    "T25n1509_071:0562a25": "所從來」。不入佛法中，故言「無所去」。有為，",
    "T25n1509_071:0562a26": "虛誑故「不住」；無為法中，無憶想分別故亦",
    "T25n1509_071:0562a27": "「不住」。五眾和合故有六道數，壞五眾相續",
    "T25n1509_071:0562a28": "故則「無數、無量」。無數、無量故則語言道斷，",
    "T25n1509_071:0562a29": "語言道斷故不可以行色等諸法得。佛此",
    "T25n1509_071:0562b01": "中自說因緣：「色等諸法即是薩婆若，薩婆若",
    "T25n1509_071:0562b02": "即是色等諸法。何以故？色等諸法如即是薩",
    "T25n1509_071:0562b03": "婆若如，薩婆若如即是色等諸法如，以是故",
    "T25n1509_071:0562b04": "說如，是如無二無別。」",
    "T25n1509_071:0562b05": "大智度論卷第七十一"
}