{
    "T13n0423_002:0964b16": "僧伽吒經卷第二",
    "T13n0423_002:0964b18": "元魏優禪尼國王子月婆首那譯",
    "T13n0423_002:0964b19": "「爾時，仙人告彼人言：『乃往古昔無數阿僧祇",
    "T13n0423_002:0964b20": "劫，時有國王名曰淨月，如法治世。善男子！",
    "T13n0423_002:0964b21": "時淨月王，生一太子。時淨月王，召諸占相",
    "T13n0423_002:0964b22": "婆羅門等，而問之言：「今此童子有何等相？」",
    "T13n0423_002:0964b23": "爾時，相師白大王言：「今此太子有不祥相，生",
    "T13n0423_002:0964b24": "此太子必有不祥。」大王問言：「汝何所說？」相師",
    "T13n0423_002:0964b25": "白言：「如是太子，若至七歲當害父母。」王時答",
    "T13n0423_002:0964b26": "言：「寧當殺我，不殺我子。人身難得，於無量",
    "T13n0423_002:0964b27": "劫修行乃得人身，不應以此身而殺人物。」爾",
    "T13n0423_002:0964b28": "時，太子始生一月如一歲兒，王知太子當殺",
    "T13n0423_002:0964b29": "我身，時淨月王捨位與子，作如是言：「汝治",
    "T13n0423_002:0964c01": "國事，一切財物自在隨意，如法治世勿為非",
    "T13n0423_002:0964c02": "法。」既授位已，時淨月王於其國內，不復行於",
    "T13n0423_002:0964c03": "王之教令。爾時無量億大臣，至淨月王所，",
    "T13n0423_002:0964c04": "白言：「大王！何故不行王之教令？」大王答言：",
    "T13n0423_002:0964c05": "「我無量劫常為王事心無厭足，我已厭矣！捨",
    "T13n0423_002:0964c06": "之修行。」爾時，太子未經多時，並殺父母集",
    "T13n0423_002:0964c07": "五逆罪。善男子！我亦憶念往昔之時，既殺",
    "T13n0423_002:0964c08": "王已愁悲啼泣自責悔過。爾時我以大悲之",
    "T13n0423_002:0964c09": "心為彼說法，彼聞法已逆罪消滅。』「問言：『當於",
    "T13n0423_002:0964c10": "爾時說何等法？』答言：『爾時，演說僧伽吒法門。",
    "T13n0423_002:0964c11": "若聞此法，當至阿耨多羅三藐三菩提，滅一",
    "T13n0423_002:0964c12": "切罪煩惱休息。汝今諦聽，當為汝說。令汝",
    "T13n0423_002:0964c13": "聞已速得解脫。聞四句偈令不中闕，盡一切",
    "T13n0423_002:0964c14": "惡得須陀洹。然後布施遠離諸苦，受苦眾生",
    "T13n0423_002:0964c15": "令得解脫，怖畏眾生令得遠離。』爾時彼人合",
    "T13n0423_002:0964c16": "掌頂禮，讚言：『善哉，善哉！真善知識！善能除",
    "T13n0423_002:0964c17": "滅諸不善業。善說僧伽吒法門。善哉，聞者！』爾",
    "T13n0423_002:0964c18": "時虛空中萬二千天子，至大仙所，合掌頂禮，",
    "T13n0423_002:0964c19": "白如是言：『大仙！憶念幾時事耶？』復有四龍王、",
    "T13n0423_002:0964c20": "十八千億夜叉王，頭面禮敬白大仙言：『憶念",
    "T13n0423_002:0964c21": "幾時事耶？』大仙答言：『我憶念百千億阿僧祇",
    "T13n0423_002:0964c22": "劫。』問大仙言：『以何善根憶爾許事？』答言：『以",
    "T13n0423_002:0964c23": "曾聽受僧伽吒法門。在彼眾中聞此法門發",
    "T13n0423_002:0964c24": "淨信者，皆得授阿耨多羅三藐三菩提記。若",
    "T13n0423_002:0964c25": "人造作五逆之罪，聞此法門須臾之間，悉能",
    "T13n0423_002:0964c26": "除滅無量百千億劫，閉惡道門開生天道。於",
    "T13n0423_002:0964c27": "此法門聞四句偈功德如是，況復書寫、讀誦，",
    "T13n0423_002:0964c28": "供養華香、幡蓋，恭敬尊重，合掌禮拜一言讚",
    "T13n0423_002:0964c29": "善，如是功德不可思議。』」爾時一切勇菩提薩",
    "T13n0423_002:0965a01": "埵白佛言：「世尊！云何合掌得功德等？誰讀",
    "T13n0423_002:0965a02": "此經一合掌禮？」佛告一切勇：「善男子！若人",
    "T13n0423_002:0965a03": "造作五逆之罪，若教人作、若隨喜作，於此法",
    "T13n0423_002:0965a04": "門聞四句偈，合掌淨信能滅五逆。何況有人，",
    "T13n0423_002:0965a05": "於此法門具足書寫、讀誦、供養，如此功德多彼",
    "T13n0423_002:0965a06": "無量。善男子！譬如阿那婆達多池日光不照，",
    "T13n0423_002:0965a07": "從彼池中出五大河。一切勇！於意云何？頗",
    "T13n0423_002:0965a08": "有人能數此五大河水渧數不？」一切勇言：",
    "T13n0423_002:0965a09": "「不也。世尊！」佛告一切勇菩提薩埵：「善男子！",
    "T13n0423_002:0965a10": "聞此法門善根亦復如是，百千萬劫數不可",
    "T13n0423_002:0965a11": "盡。一切勇！於意云何？須臾得聞如是法門，",
    "T13n0423_002:0965a12": "是難有不？」一切勇言：「難有。世尊！」佛告一切",
    "T13n0423_002:0965a13": "勇：「於此法門能生信者復難於彼。譬如阿那",
    "T13n0423_002:0965a14": "婆達多池出五大河，如是五河水之渧數，",
    "T13n0423_002:0965a15": "數不可盡。」一切勇菩提薩埵摩訶薩埵白佛",
    "T13n0423_002:0965a16": "言：「世尊！何等名為五大河也？」佛告一切勇",
    "T13n0423_002:0965a17": "菩提薩埵：「五大河者，所謂：恒伽河、私陀河、",
    "T13n0423_002:0965a18": "博叉河、耶牟那河、月分河，是五大河悉皆",
    "T13n0423_002:0965a19": "入海。此五大河，一河各有五百小河以為",
    "T13n0423_002:0965a20": "眷屬。一切勇！復有五大河在虛空中，一河",
    "T13n0423_002:0965a21": "各有一千小河以為眷屬。」一切勇菩提薩埵",
    "T13n0423_002:0965a22": "白佛言：「世尊！何等是五河有千眷屬？」佛告一",
    "T13n0423_002:0965a23": "切勇菩提薩埵：「第一河者名須陀羅，有千眷",
    "T13n0423_002:0965a24": "屬；第二河者名曰羶佉，有千眷屬；第三河者",
    "T13n0423_002:0965a25": "名婆呵帝，有千眷屬；第四河者名質多斯那，",
    "T13n0423_002:0965a26": "有千眷屬；第五河者名曰法蓋，有千眷屬。一",
    "T13n0423_002:0965a27": "切勇！是名五大河有千眷屬。一切勇！是五大",
    "T13n0423_002:0965a28": "河利益閻浮提，時時降雨增長華果，於閻浮",
    "T13n0423_002:0965a29": "提雨清淨水增長苗稼。一切勇！如護世天安",
    "T13n0423_002:0965b01": "樂閻浮提波提波渚也。此經亦爾，利益安樂閻浮",
    "T13n0423_002:0965b02": "提波，一切眾生如三十三天。」一切勇菩提薩",
    "T13n0423_002:0965b03": "埵白佛言：「世尊！何等是三十三天？」佛告一",
    "T13n0423_002:0965b04": "切勇菩提薩埵言：「釋迦提婆之所住處，是三",
    "T13n0423_002:0965b05": "十三天。一切勇！彼三十三天作如是語：『若",
    "T13n0423_002:0965b06": "有眾生口行善語者，彼人功德不可數知。若",
    "T13n0423_002:0965b07": "有眾生行口惡者，彼墮地獄、餓鬼、畜生不可",
    "T13n0423_002:0965b08": "數知。眾生墮於地獄、畜生、餓鬼受大苦惱，時",
    "T13n0423_002:0965b09": "彼眾生無救護者，於三惡趣獨受劇苦。口行",
    "T13n0423_002:0965b10": "惡者是惡知識，口行善語是善知識，若見",
    "T13n0423_002:0965b11": "善知識則見如來，若見如來則滅一切不善",
    "T13n0423_002:0965b12": "之法。』一切勇！如護世天為閻浮提波而作利",
    "T13n0423_002:0965b13": "益。一切勇！此經亦如是，於閻浮提波而作",
    "T13n0423_002:0965b14": "佛事。若不聞此法門者，不能至阿耨多羅三",
    "T13n0423_002:0965b15": "藐三菩提，不能轉法輪，不能擊法鼓，不能坐",
    "T13n0423_002:0965b16": "於師子法座，不能入於涅槃之界，不能成",
    "T13n0423_002:0965b17": "就無邊光明。如是，如是！一切勇！不聞如是",
    "T13n0423_002:0965b18": "法門，不能坐於菩提樹下。」時一切勇菩提薩",
    "T13n0423_002:0965b19": "埵摩訶薩埵白佛言：「世尊！我有少疑欲問世",
    "T13n0423_002:0965b20": "尊。」佛告一切勇：「隨汝所問，當斷汝疑。」一切",
    "T13n0423_002:0965b21": "勇白佛言：「世尊！爾時仙人，度彼五逆人，令",
    "T13n0423_002:0965b22": "住不退地者，是何人也？」佛告一切勇菩提薩",
    "T13n0423_002:0965b23": "埵：「善男子！汝今諦聽！如來所說微細難知，此",
    "T13n0423_002:0965b24": "僧伽吒法門，示仙人像。如此法門能示佛",
    "T13n0423_002:0965b25": "身，如恒河中處處見沙，此法亦爾。自作示",
    "T13n0423_002:0965b26": "現為人說法，唯佛如來量與佛等。此法如是",
    "T13n0423_002:0965b27": "與佛平等，有此法處常有諸佛。」爾時，世尊復",
    "T13n0423_002:0965b28": "告一切勇菩提薩埵：「善男子！我念往昔九十",
    "T13n0423_002:0965b29": "九阿僧祇劫，爾時有佛號曰寶上如來；次",
    "T13n0423_002:0965c01": "第有十二億佛，皆號寶上。我於爾時名曰淨",
    "T13n0423_002:0965c02": "月，行大布施。時十二億如來，我悉供養，以",
    "T13n0423_002:0965c03": "衣服、臥具、飲食、湯藥，香花、燈明、一切樂具，悉",
    "T13n0423_002:0965c04": "以供養；彼諸如來，不為我授阿耨多羅三藐",
    "T13n0423_002:0965c05": "三菩提記。一切勇！我念往昔，有十八億如",
    "T13n0423_002:0965c06": "來出興於世，皆號寶明。我於爾時名曰龍正，",
    "T13n0423_002:0965c07": "行大布施，以香花、瓔珞供養彼佛；彼諸如",
    "T13n0423_002:0965c08": "來，亦不授我阿耨多羅三藐三菩提記。一切",
    "T13n0423_002:0965c09": "勇！我念往昔，有二十億佛出興於世，皆號",
    "T13n0423_002:0965c10": "式棄如來、應供、正遍知。我於爾時行大布施，",
    "T13n0423_002:0965c11": "以諸樂具供養彼佛；彼諸如來，亦不授我阿",
    "T13n0423_002:0965c12": "耨多羅三藐三菩提記。一切勇！我念往昔，有",
    "T13n0423_002:0965c13": "二十億諸佛出興於世，皆號迦葉。我於爾時",
    "T13n0423_002:0965c14": "行大布施，以諸香華、幡蓋、衣服、一切樂具，供",
    "T13n0423_002:0965c15": "養彼佛；彼諸如來，亦不授我阿耨多羅三藐",
    "T13n0423_002:0965c16": "三菩提記。一切勇！我念往昔，有十六億諸",
    "T13n0423_002:0965c17": "佛如來出興於世，皆號淨光。我於爾時作大",
    "T13n0423_002:0965c18": "長者子，行大布施捨一切物。彼十六億諸佛",
    "T13n0423_002:0965c19": "如來，我悉供養以香花、幡蓋、衣服、臥具、食飲、",
    "T13n0423_002:0965c20": "湯藥；亦不授我阿耨多羅三藐三菩提記。一",
    "T13n0423_002:0965c21": "切勇！我念往昔，九十五億諸佛如來出興於",
    "T13n0423_002:0965c22": "世，皆號釋迦牟尼應供、正遍知。我於爾時作",
    "T13n0423_002:0965c23": "大國王如法治世，彼九十五億釋迦如來，我",
    "T13n0423_002:0965c24": "悉供養以香花、幡蓋、飲食、衣服、臥具、湯藥、一",
    "T13n0423_002:0965c25": "切樂具；亦不授我阿耨多羅三藐三菩提記。",
    "T13n0423_002:0965c26": "一切勇！我念往昔，有九億佛出興於世，皆",
    "T13n0423_002:0965c27": "號迦羅迦鳩村陀如來、應供、正遍知。我於爾",
    "T13n0423_002:0965c28": "時作婆羅門子，巨富無量行一切施，以諸香",
    "T13n0423_002:0965c29": "花、幡蓋、衣服、臥具、飲食、一切樂具，供養諸佛；",
    "T13n0423_002:0966a01": "彼諸如來，亦不授我阿耨多羅三藐三菩提",
    "T13n0423_002:0966a02": "記。一切勇！我念往昔，有十八億如來出興",
    "T13n0423_002:0966a03": "於世，皆號迦那伽牟尼如來、應供、正遍知。",
    "T13n0423_002:0966a04": "我於爾時行大布施，彼諸如來我悉供養，以",
    "T13n0423_002:0966a05": "香華、幡蓋、衣服、臥具、飲食、湯藥、一切樂具供",
    "T13n0423_002:0966a06": "養；彼諸如來，亦不授我阿耨多羅三藐三菩",
    "T13n0423_002:0966a07": "提記。一切勇！我念往昔，有十三億諸佛如",
    "T13n0423_002:0966a08": "來出興於世，皆號光明德如來、應、正遍知。我",
    "T13n0423_002:0966a09": "悉供養，以諸花香、幡蓋、衣服、臥具、飲食、一切",
    "T13n0423_002:0966a10": "樂具，供養尊重；彼諸如來，亦不授我阿耨",
    "T13n0423_002:0966a11": "多羅三藐三菩提記。一切勇！我念往昔，二",
    "T13n0423_002:0966a12": "十五億諸佛如來出興於世皆號弗沙如來、應、",
    "T13n0423_002:0966a13": "正遍知。我於爾時出家作沙門行，如法供養",
    "T13n0423_002:0966a14": "以諸香華、瓔珞、幡蓋、衣服、臥具、飲食、一切樂",
    "T13n0423_002:0966a15": "具，尊重讚歎；彼諸如來，亦不授我阿耨多羅",
    "T13n0423_002:0966a16": "三藐三菩提記。一切勇！我念往昔，有十二億",
    "T13n0423_002:0966a17": "諸佛如來出興於世，皆號毘婆施如來、應、正",
    "T13n0423_002:0966a18": "遍知。彼諸如來我悉供養，以花香、幡蓋、衣服、",
    "T13n0423_002:0966a19": "飲食、臥具、湯藥、一切樂具，悉以供養；我時出",
    "T13n0423_002:0966a20": "家，彼諸如來亦不授我阿耨多羅三藐三菩",
    "T13n0423_002:0966a21": "提記。最後毘婆施如來說此法門，閻浮提",
    "T13n0423_002:0966a22": "眾生聞已，於虛空中即雨七寶。爾時，閻浮提",
    "T13n0423_002:0966a23": "眾生悉無貧窮，我於爾時，亦不得授阿耨多",
    "T13n0423_002:0966a24": "羅三藐三菩提記。但聞空聲而告我言：『汝不",
    "T13n0423_002:0966a25": "久當得受阿耨多羅三藐三菩提記。』」一切勇",
    "T13n0423_002:0966a26": "菩提薩埵白佛言：「世尊！經於幾時，得授",
    "T13n0423_002:0966a27": "阿耨多羅三藐三菩提記？」佛告一切勇菩提",
    "T13n0423_002:0966a28": "薩埵言：「諦聽！善男子！過九十二億阿僧祇劫，",
    "T13n0423_002:0966a29": "有佛出世，號然燈如來、應、正遍知。我於爾時",
    "T13n0423_002:0966b01": "作摩那婆子，名曰彌伽彌伽者魏言雲，於然燈佛所",
    "T13n0423_002:0966b02": "作摩那婆，修清淨行。我見彼佛，以七莖青",
    "T13n0423_002:0966b03": "蓮花，供養然燈如來。以此善根，迴向阿耨",
    "T13n0423_002:0966b04": "多羅三藐三菩提。爾時，然燈如來即授我記：",
    "T13n0423_002:0966b05": "『摩那婆！未來過阿僧祇劫當得作佛，號釋迦",
    "T13n0423_002:0966b06": "牟尼如來、應、正遍知。』一切勇！我於爾時聞授",
    "T13n0423_002:0966b07": "記聲，踊身虛空高十二多羅，住虛空中得",
    "T13n0423_002:0966b08": "無生法忍。無量阿僧祇劫所修淨行，與六波",
    "T13n0423_002:0966b09": "羅蜜相應，一切善根悉皆現前，如視掌中菴",
    "T13n0423_002:0966b10": "摩羅果。一切勇！我於爾時，令無量百千億",
    "T13n0423_002:0966b11": "眾生住於善法。一切勇！況今我成阿耨多羅",
    "T13n0423_002:0966b12": "三藐三菩提，利益眾生。我觀眾生以何應度，",
    "T13n0423_002:0966b13": "隨其方便為其說法：若為諸天，現作天身而",
    "T13n0423_002:0966b14": "為說法；若在龍宮，示作龍身而為說法；於夜",
    "T13n0423_002:0966b15": "叉中，示夜叉身而為說法；於餓鬼中，作餓鬼",
    "T13n0423_002:0966b16": "身而為說法；若為人道，示作人身而為說法；",
    "T13n0423_002:0966b17": "應以佛身而受化者，示作佛身而為說法；應",
    "T13n0423_002:0966b18": "以菩提薩埵身而受化者，示菩提薩埵身為",
    "T13n0423_002:0966b19": "之說法。我觀眾生以何應度，如是如是，為",
    "T13n0423_002:0966b20": "眾生現隨應說法。一切勇！我為眾生演說諸",
    "T13n0423_002:0966b21": "法有多方便。何以故？一切勇！具足善根眾生",
    "T13n0423_002:0966b22": "得聞此法，一切善根悉得增長。慳者布施，無",
    "T13n0423_002:0966b23": "福德者修行福德，自利利他修於念死，彼聞",
    "T13n0423_002:0966b24": "法故作此善根，以聽法故過去善根亦得增",
    "T13n0423_002:0966b25": "明，彼得長夜利益安樂一切天人。一切勇！如",
    "T13n0423_002:0966b26": "是法門一經於耳，得生無量功德。「一切勇！爾",
    "T13n0423_002:0966b27": "時，眾生各相謂言：『更有餘善法修行得阿耨",
    "T13n0423_002:0966b28": "多羅三藐三菩提不？』善眾生言：『有法布施",
    "T13n0423_002:0966b29": "修行，口說善語，如是等法得善果報至無上",
    "T13n0423_002:0966c01": "道。』愚癡之人作如是言：『無法無施，無善惡果，",
    "T13n0423_002:0966c02": "無口善報。』彼愚癡人得大罪報，展轉墮於惡",
    "T13n0423_002:0966c03": "道之中。於八大劫墮於地獄受大苦報，十六",
    "T13n0423_002:0966c04": "劫中墮阿修羅，九千劫中生墮鬼神，十二劫",
    "T13n0423_002:0966c05": "墮餓鬼中受餓鬼苦，萬四千劫生處瘖瘂，萬",
    "T13n0423_002:0966c06": "六千劫母胎腸墮，萬二千劫生作肉摶，萬",
    "T13n0423_002:0966c07": "一千劫生處目盲。彼諸父母作如是言：『我",
    "T13n0423_002:0966c08": "所生子虛受勤苦九月護胎，飢渴寒熱諸苦",
    "T13n0423_002:0966c09": "具受，而不得子報恩之力。』一切勇！如是如",
    "T13n0423_002:0966c10": "是，謗法眾生墮於地獄、畜生、餓鬼，臨命終時",
    "T13n0423_002:0966c11": "為憂惱箭射之而去。一切勇！口善語者作如",
    "T13n0423_002:0966c12": "是言：『有法有施，有善、惡業果報。』彼人以是",
    "T13n0423_002:0966c13": "善根因緣，二十五劫生欝單曰，二十五劫",
    "T13n0423_002:0966c14": "生三十三天受諸天樂，從天命終生欝單曰，",
    "T13n0423_002:0966c15": "不入母胎目見百千世界，悉名安樂，見一切",
    "T13n0423_002:0966c16": "國土諸佛，不移本處成三菩提。一切勇！如",
    "T13n0423_002:0966c17": "此法門有大神力，能發清淨信心，不生邊地，",
    "T13n0423_002:0966c18": "具清淨戒。「一切勇！復有眾生作如是言：『如",
    "T13n0423_002:0966c19": "來晝夜度諸眾生，而眾生界猶不盡耶？無量",
    "T13n0423_002:0966c20": "眾生願於菩提，無量眾生生於天上，無量眾",
    "T13n0423_002:0966c21": "生入般涅槃，何因緣故而不盡耶？』時諸外道",
    "T13n0423_002:0966c22": "婆羅門等作如是語：『我當問難沙門瞿曇如",
    "T13n0423_002:0966c23": "是之義。』爾時，有九十四億諸外道婆羅門等，",
    "T13n0423_002:0966c24": "來詣王舍城。爾時，世尊熈然微笑。爾時彌帝",
    "T13n0423_002:0966c25": "隷菩提薩埵彌帝隸者魏云慈也，從座而起頂禮佛足，向",
    "T13n0423_002:0966c26": "佛合掌，白佛言：『世尊！何因緣故如來微笑？",
    "T13n0423_002:0966c27": "若無因緣，如來終不現希有事。願世尊說，",
    "T13n0423_002:0966c28": "何故現笑？』佛告彌帝隷菩提薩埵：『善男子！",
    "T13n0423_002:0966c29": "汝今諦聽，當為汝說。彌帝隷！今日王舍城",
    "T13n0423_002:0967a01": "必有大眾集會。』彌帝隷菩提薩埵白佛言：『世",
    "T13n0423_002:0967a02": "尊！何眾集會？為天、龍、夜叉、若人、非人。』佛告",
    "T13n0423_002:0967a03": "彌帝隷菩提薩埵：『善男子！此諸天、龍、夜叉等",
    "T13n0423_002:0967a04": "悉來集會。復有八萬四千諸婆羅門，九千億",
    "T13n0423_002:0967a05": "諸尼乾子，來欲談論。我悉降伏諸婆羅門",
    "T13n0423_002:0967a06": "為其說法，皆發阿耨多羅三藐三菩提心。九",
    "T13n0423_002:0967a07": "千億尼揵陀，皆得須驢多波帝魏言逆流。萬八千",
    "T13n0423_002:0967a08": "億龍王悉來集會，聞我說法悉發阿耨多羅",
    "T13n0423_002:0967a09": "三藐三菩提心。六萬億淨居天子亦來集會，",
    "T13n0423_002:0967a10": "復有三萬億惡魔及其眷屬亦來集會，有萬",
    "T13n0423_002:0967a11": "二千阿修羅王悉來集會，五百大王及諸眷",
    "T13n0423_002:0967a12": "屬悉來集會聽我說法。既聞法已，皆發阿",
    "T13n0423_002:0967a13": "耨多羅三藐三菩提心。』爾時，彌帝隷菩提薩",
    "T13n0423_002:0967a14": "埵，從坐而起頂禮佛足，右繞三匝即沒不現。」",
    "T13n0423_002:0967a15": "爾時，一切勇菩提薩埵摩訶薩埵，從坐而起",
    "T13n0423_002:0967a16": "偏袒右肩，右膝著地向佛合掌，白佛言：「世",
    "T13n0423_002:0967a17": "尊！彼五百國王名字何等？」佛告一切勇：「諦",
    "T13n0423_002:0967a18": "聽！善男子！一、名歡喜王；二、名善歡喜王；三、名",
    "T13n0423_002:0967a19": "憂波難陀王；四、名勝踊王；五、名梵將軍王；",
    "T13n0423_002:0967a20": "六、名梵響王；七、名善見王；八、名善歡喜王；",
    "T13n0423_002:0967a21": "九、名歡喜將軍王；十、名歡喜正王；十一、名",
    "T13n0423_002:0967a22": "頻婆娑羅王；十二、名波斯那王；十三、名增長",
    "T13n0423_002:0967a23": "王。如是等有五百大王，一一大王有千億眷",
    "T13n0423_002:0967a24": "屬，皆發阿耨多羅三藐三菩提心，唯除增",
    "T13n0423_002:0967a25": "長王。從於東方有三萬億菩提薩埵俱來集",
    "T13n0423_002:0967a26": "會，從於南方有五萬億菩提薩埵俱來集會，",
    "T13n0423_002:0967a27": "從於西方有六萬億菩提薩埵俱來集會，從",
    "T13n0423_002:0967a28": "於北方有八萬億菩提薩埵俱來集會，從於",
    "T13n0423_002:0967a29": "下方有九萬億菩提薩埵俱來集會，從於上",
    "T13n0423_002:0967b01": "方有百千億菩提薩埵俱來集會。彼諸菩提",
    "T13n0423_002:0967b02": "薩埵悉住十地，一切皆詣王舍大城至如來",
    "T13n0423_002:0967b03": "所，於阿耨多羅三藐三菩提得不退轉。」",
    "T13n0423_002:0967b04": "爾時，世尊告一切勇菩提薩埵摩訶薩埵言：",
    "T13n0423_002:0967b05": "「善男子！汝詣十方諸佛世界，告諸菩提薩埵：",
    "T13n0423_002:0967b06": "『今日如來於王舍城演說大法，汝等十方菩",
    "T13n0423_002:0967b07": "提薩埵，合掌恭敬。』汝於須臾速還，及此眾會",
    "T13n0423_002:0967b08": "聽法。」爾時，一切勇菩提薩埵，從座而起頂禮",
    "T13n0423_002:0967b09": "佛足，繞佛三匝忽然不現。時一切勇菩提薩",
    "T13n0423_002:0967b10": "埵到十方國，告諸菩提薩埵言曰：「今日如來",
    "T13n0423_002:0967b11": "於王舍城演說大法，汝等今者應讚善哉，令",
    "T13n0423_002:0967b12": "汝永得安樂利益。」爾時，一切勇菩提薩埵，到",
    "T13n0423_002:0967b13": "十方國供養諸佛，告諸菩提薩埵，言已還歸",
    "T13n0423_002:0967b14": "此土。譬如壯士屈申臂頃，至王舍城住如來",
    "T13n0423_002:0967b15": "前。時一切婆羅門、諸外道悉已集會，天、龍、夜",
    "T13n0423_002:0967b16": "叉、阿修羅、人、非人等皆悉集會，五百大王及",
    "T13n0423_002:0967b17": "其眷屬亦來集會，三萬億惡魔及諸眷屬亦",
    "T13n0423_002:0967b18": "來集會。爾時，王舍城地大震動，時十方諸佛",
    "T13n0423_002:0967b19": "世界，雨栴檀末香雨天妙華，雨如來上成大",
    "T13n0423_002:0967b20": "華臺，金剛力士執金剛杵在如來前。爾時，四",
    "T13n0423_002:0967b21": "方有四風王，入王舍城悉吹城內糞穢土沙",
    "T13n0423_002:0967b22": "遠置城外。爾時，十方世界雨眾香水，十方世",
    "T13n0423_002:0967b23": "界雨優鉢羅華、拘物頭華、分陀利華，在虛",
    "T13n0423_002:0967b24": "空中化成華蓋。於虛空中有八萬四千億師",
    "T13n0423_002:0967b25": "子之座，七寶所成，一切座上皆有如來宣說",
    "T13n0423_002:0967b26": "妙法。爾時，三千世界六種震動。時一切勇菩",
    "T13n0423_002:0967b27": "提薩埵摩訶薩埵白佛言：「世尊！何因緣故，於",
    "T13n0423_002:0967b28": "王舍城現希有事？」佛告一切勇菩提薩埵：「善",
    "T13n0423_002:0967b29": "男子！汝今善聽！譬如有人吾我自高家居貧",
    "T13n0423_002:0967c01": "窮，日至王門，既到王門自高直入，時守門",
    "T13n0423_002:0967c02": "者尋捉打縛。王聞有人直入王門，王作是",
    "T13n0423_002:0967c03": "念：『此人直入必欲相害。』時王瞋恚勅諸臣言：",
    "T13n0423_002:0967c04": "『汝將此人斷其命根，并其父母、兄弟、姊妹。』其",
    "T13n0423_002:0967c05": "人眷屬皆悉憂愁悲泣啼哭。如來說法亦復",
    "T13n0423_002:0967c06": "如是，吾我自高喻諸凡夫，得見佛身耳聞說",
    "T13n0423_002:0967c07": "法，自生高慢說種種語，住吾我地自不聽受",
    "T13n0423_002:0967c08": "亦不說法。若人說法一偈一喻亦不聽受，作",
    "T13n0423_002:0967c09": "如是言：『如此之法我已先知。』何以故？住我",
    "T13n0423_002:0967c10": "慢地，或恃多聞自從放逸，與愚癡人共住",
    "T13n0423_002:0967c11": "不聞正法，自以多聞放逸不如法說，自作手",
    "T13n0423_002:0967c12": "筆而自說之。一切世人欺誑自身，作如是言：",
    "T13n0423_002:0967c13": "『有財施我，我是福田。』彼愚癡人自誑其身，亦",
    "T13n0423_002:0967c14": "誑世間，食他信施不能消故，命欲終時生",
    "T13n0423_002:0967c15": "大恐怖。諸人告言：『汝足伎術，何不自救？』答",
    "T13n0423_002:0967c16": "言：『今日伎術不能自救憂悲苦惱。』眾人語",
    "T13n0423_002:0967c17": "言：『為一人故，父母、兄弟、親里、眷屬，無事誅戮。』",
    "T13n0423_002:0967c18": "眾生如是近惡知識，墮於地獄、畜生、餓鬼。如",
    "T13n0423_002:0967c19": "是，如是！諸婆羅門、諸尼揵子！我今告汝，汝莫",
    "T13n0423_002:0967c20": "放逸。譬如鳥子未生羽翼，不能高翔飛於虛",
    "T13n0423_002:0967c21": "空。汝等如是無有神力，不能飛至涅槃之界。",
    "T13n0423_002:0967c22": "所以者何？汝所行法非畢竟道，終歸破壞。汝",
    "T13n0423_002:0967c23": "等臨終自生悔心：『我等虛受如是身命，修",
    "T13n0423_002:0967c24": "行不得天樂，不受人樂，不得涅槃，我等此身",
    "T13n0423_002:0967c25": "便為虛過。我當生何道？受何等身？』」爾時世",
    "T13n0423_002:0967c26": "尊，告諸婆羅門、尼乾子諸外道言：「閻浮提中",
    "T13n0423_002:0967c27": "滿中珍寶，汝等莫失所望，於佛法寶中莫作",
    "T13n0423_002:0967c28": "異學，汝等所疑悉問如來，佛當為汝分別說",
    "T13n0423_002:0967c29": "之。」爾時一切婆羅門、尼乾子等，從座而起偏",
    "T13n0423_002:0968a01": "袒右肩，右膝著地合掌禮佛，白佛言：「世尊！",
    "T13n0423_002:0968a02": "如來晝夜多度生死眾生，眾生界不減不增。",
    "T13n0423_002:0968a03": "世尊何因緣故，眾生等而是生滅？」爾時藥",
    "T13n0423_002:0968a04": "上菩提薩埵摩訶薩埵，大誓莊嚴為然法炬",
    "T13n0423_002:0968a05": "欲問大事，白佛言：「世尊！當來世無小眾",
    "T13n0423_002:0968a06": "生、無老眾生作生滅者。」佛告藥上：「眾生有老",
    "T13n0423_002:0968a07": "作小，如是生滅。善男子！如人沐髮著新衣",
    "T13n0423_002:0968a08": "服從舍而出，餘人語言：『善沐頭髮著新淨衣。』",
    "T13n0423_002:0968a09": "又如有人洗沐頭髮著故洗衣，善沐頭髮衣",
    "T13n0423_002:0968a10": "服非妙。如是，如是！藥上！眾生老者於閻浮提",
    "T13n0423_002:0968a11": "以為非妙，少者雖妙現有生滅。」爾時一切婆",
    "T13n0423_002:0968a12": "羅門、諸外道尼乾子白佛言：「世尊！何等名老？",
    "T13n0423_002:0968a13": "何者為小？」佛告諸外道：「所言老者，數數往",
    "T13n0423_002:0968a14": "來餓鬼、畜生、地獄之中受苦無厭。」爾時一切",
    "T13n0423_002:0968a15": "諸婆羅門天龍大王白佛言：「世尊！我等更不",
    "T13n0423_002:0968a16": "能受生死苦惱。」彼諸尼乾作如是言：「無小眾",
    "T13n0423_002:0968a17": "生。」爾時藥上菩提薩埵白佛言：「世尊！觀此眾",
    "T13n0423_002:0968a18": "生如是難度。」佛告藥上菩提薩埵：「如來今日",
    "T13n0423_002:0968a19": "分別解說，汝善諦聽！有九萬四千億新學眾",
    "T13n0423_002:0968a20": "生，在如來前不禮如來，亦不問訊。」爾時藥",
    "T13n0423_002:0968a21": "上菩提薩埵白佛言：「世尊！何因緣故，此諸",
    "T13n0423_002:0968a22": "眾生不禮如來？亦不問訊請決所疑？」佛告藥",
    "T13n0423_002:0968a23": "上菩提薩埵：「善男子！汝今諦聽！當為汝說。",
    "T13n0423_002:0968a24": "善男子！若作是說無小眾生，如是之人是",
    "T13n0423_002:0968a25": "小眾生。彼人問言：『我等諸人是小眾生。",
    "T13n0423_002:0968a26": "世尊！我等是小眾生。』佛言：『如是如是。汝",
    "T13n0423_002:0968a27": "等是小眾生。以不能知自身量故。』爾時九",
    "T13n0423_002:0968a28": "萬四千億新學眾生，皆得十地住於虛空。」爾",
    "T13n0423_002:0968a29": "時藥上菩提薩埵摩訶薩埵白佛言：「世尊！此",
    "T13n0423_002:0968b01": "諸眾生快得善利得盡生死。世尊！此諸眾生",
    "T13n0423_002:0968b02": "離於生死得住十地。」爾時一切婆羅門、諸外",
    "T13n0423_002:0968b03": "道尼乾子，諸龍國王惡魔眷屬，來到佛所，",
    "T13n0423_002:0968b04": "白佛言：「世尊！我等詣佛聽此法門，願我等",
    "T13n0423_002:0968b05": "輩皆得如來妙色之身形色像貌，願如如來、",
    "T13n0423_002:0968b06": "應、正遍知。」佛言：「如是，如是！善男子！汝等來",
    "T13n0423_002:0968b07": "詣佛所聽此法門，發阿耨多羅三藐三菩提",
    "T13n0423_002:0968b08": "心，汝等不久當得阿耨多羅三藐三菩提。」爾",
    "T13n0423_002:0968b09": "時如來說此語已，諸外道尼乾子等，皆得無",
    "T13n0423_002:0968b10": "生法忍住於十地。時諸菩提薩埵以自神通，",
    "T13n0423_002:0968b11": "踊在空中高七多羅，於虛空中化成七寶臺",
    "T13n0423_002:0968b12": "奉施如來，在於虛空中作種種神通而自變",
    "T13n0423_002:0968b13": "化。爾時諸天，於虛空中當如來上，雨眾妙花",
    "T13n0423_002:0968b14": "念佛如來，於其自身起佛身想。無量百千諸",
    "T13n0423_002:0968b15": "天子，以華散佛作如是言：「得大利益，沙門瞿",
    "T13n0423_002:0968b16": "曇真是世間大良福田，具足三昧自在之力，",
    "T13n0423_002:0968b17": "如是等眾生漸具方便，說一善語得離生死。」",
    "T13n0423_002:0968b18": "爾時藥上菩提薩埵摩訶薩埵從座而起，偏",
    "T13n0423_002:0968b19": "袒右肩右膝著地，合掌白佛言：「世尊！此諸",
    "T13n0423_002:0968b20": "天子，何因緣故作如是語，現諸神通善讚如",
    "T13n0423_002:0968b21": "來？」佛告藥上菩提薩埵言：「善男子！彼諸菩",
    "T13n0423_002:0968b22": "薩不讚歎我，自讚其身，以其自身坐法王位，",
    "T13n0423_002:0968b23": "以其自身坐於法座，以其自身放法光明，諸",
    "T13n0423_002:0968b24": "佛所護，於阿耨多羅三藐三菩提正覺說法。」",
    "T13n0423_002:0968b25": "爾時藥上菩提薩埵摩訶薩埵白佛言：「世尊！",
    "T13n0423_002:0968b26": "大德世尊！日夜常度無量眾生，然諸眾生猶",
    "T13n0423_002:0968b27": "不可盡。」爾時，世尊告藥上菩提薩埵摩訶薩",
    "T13n0423_002:0968b28": "埵言：「善哉，善哉！善男子！能以此義問於如",
    "T13n0423_002:0968b29": "來。善男子！譬如有人大富饒財，多有奴婢，",
    "T13n0423_002:0968c01": "多有田宅、園林、穀米、大小麥豆、稻秫、胡麻，彼",
    "T13n0423_002:0968c02": "於春時一切種植，至時則熟，熟復收穫，各各",
    "T13n0423_002:0968c03": "別盛，盛已食之，至於春時種之如前。善男子！",
    "T13n0423_002:0968c04": "眾生本業亦復如是，受樂報盡復作善業種",
    "T13n0423_002:0968c05": "諸善根，種善根已增長善法，增善法已得大",
    "T13n0423_002:0968c06": "歡喜。藥上！以歡喜心於百億劫樂報不失。",
    "T13n0423_002:0968c07": "善男子！如初發意菩提薩埵，不墮惡道總知",
    "T13n0423_002:0968c08": "諸法。」藥上菩提薩埵白佛言：「世尊！云何初",
    "T13n0423_002:0968c09": "發意菩提薩埵而見夢也？」佛告藥上菩提薩",
    "T13n0423_002:0968c10": "埵言：「善男子！初發意菩提薩埵，於其夢中",
    "T13n0423_002:0968c11": "多見怖畏。何以故？淨一切業不可以身而",
    "T13n0423_002:0968c12": "受眾苦，以是罪故夢見怖畏。」藥上白佛言：",
    "T13n0423_002:0968c13": "「世尊！初發心菩提薩埵，夢中見何等怖？」佛",
    "T13n0423_002:0968c14": "告藥上菩提薩埵：「善男子！其人夢見熾然火",
    "T13n0423_002:0968c15": "聚，彼菩提薩埵應作是念：『以此火聚燒我一",
    "T13n0423_002:0968c16": "切煩惱。』藥上！是名第一夢見怖畏。又見水",
    "T13n0423_002:0968c17": "流垢濁不淨，彼初發心菩提薩埵應作是念：",
    "T13n0423_002:0968c18": "『漂我一切結縛煩惱。』藥上！是名初發心菩提",
    "T13n0423_002:0968c19": "薩埵第二夢見大怖畏也。」藥上菩提薩埵白",
    "T13n0423_002:0968c20": "佛言：「世尊！見何怖畏？」佛告藥上菩提薩埵",
    "T13n0423_002:0968c21": "言：「於其夢中自見剃髮。藥上！菩提薩埵",
    "T13n0423_002:0968c22": "見已不應恐怖。何以故？應作是念：『剃貪、瞋、",
    "T13n0423_002:0968c23": "癡、墮六道生。』善男子！如是菩提薩埵不墮地",
    "T13n0423_002:0968c24": "獄，不墮畜生，不墮餓鬼，不墮龍中，不墮天",
    "T13n0423_002:0968c25": "中。藥上！初發心菩提薩埵，唯生清淨佛國",
    "T13n0423_002:0968c26": "土中。」佛告藥上：「當來末世後五百歲，有諸",
    "T13n0423_002:0968c27": "菩提薩埵心願菩提，以發心故，得眾多人",
    "T13n0423_002:0968c28": "毀辱打罵。藥上！於彼但應為其說法，菩提薩",
    "T13n0423_002:0968c29": "埵不應起於瞋恚之心。」佛告藥上：「我於無量",
    "T13n0423_002:0969a01": "百千億劫行諸苦行。善男子！我不為資生國",
    "T13n0423_002:0969a02": "土財產，為知諸法實相故。藥上！我行苦行，",
    "T13n0423_002:0969a03": "不得阿耨多羅三藐三菩提。善男子！我聞此",
    "T13n0423_002:0969a04": "法，即日得阿耨多羅三藐三菩提。藥上！此",
    "T13n0423_002:0969a05": "法甚深，如是法門難得聞名；若得聞此法門",
    "T13n0423_002:0969a06": "名者，一切得阿耨多羅三藐三菩提。藥上！",
    "T13n0423_002:0969a07": "是人得超千劫生死，生淨佛國，善知滅道，",
    "T13n0423_002:0969a08": "知第一道，識第一善根，成就無比神通知無",
    "T13n0423_002:0969a09": "比滅。藥上！於汝意云何？云何名滅？」藥上菩",
    "T13n0423_002:0969a10": "提薩埵白佛言：「世尊！法處名滅。」佛言：「藥上！",
    "T13n0423_002:0969a11": "何等法處？」藥上白佛言：「世尊！法是法處。如",
    "T13n0423_002:0969a12": "世尊說，勤行精進，勤持戒，勤忍辱，是名法",
    "T13n0423_002:0969a13": "藏。」佛讚藥上菩提薩埵言：「善哉，善哉！善男",
    "T13n0423_002:0969a14": "子！佛問此義，汝善解說。」",
    "T13n0423_002:0969a15": "僧伽吒經卷第二"
}