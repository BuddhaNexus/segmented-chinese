{
    "T09n0271_003:0311b15": "佛說菩薩行方便境界神通變",
    "T09n0271_003:0311b16": "化經卷下",
    "T09n0271_003:0311b18": "宋天竺三藏法師求那跋陀羅譯",
    "T09n0271_003:0311b19": "「復次，大王！是沙門瞿曇，成就十八不共佛法。",
    "T09n0271_003:0311b20": "大王！何等十八不共佛法？大王！是佛如來，無",
    "T09n0271_003:0311b21": "有錯亂，口無言說，無有失念，無有異想，無不",
    "T09n0271_003:0311b22": "定心，無不知己，捨欲無退減，進無退減，念無",
    "T09n0271_003:0311b23": "退減，慧無退減，解脫無退減，解脫知見亦無",
    "T09n0271_003:0311b24": "退減，一切身業以智為首隨於智行，一切口",
    "T09n0271_003:0311b25": "業以智為首隨於智行，一切意業以智為首",
    "T09n0271_003:0311b26": "隨於智行，知於過去無礙知見，知於未來無",
    "T09n0271_003:0311b27": "礙知見，知於現在無礙知見。大王！是名如來",
    "T09n0271_003:0311b28": "十八不共佛法成就，是故無過。」如說偈曰：",
    "T09n0271_003:0311b29": "「世尊無錯亂，　　口無有言說，",
    "T09n0271_003:0311c01": "　其念無有失，　　是故彼無過。",
    "T09n0271_003:0311c02": "　無有於異想，　　正智心不亂；",
    "T09n0271_003:0311c03": "　隨時不生捨，　　一切智無過。",
    "T09n0271_003:0311c04": "　欲無有退減，　　善誓進無減；",
    "T09n0271_003:0311c05": "　其念無有失，　　彼無能毀者。",
    "T09n0271_003:0311c06": "　慧無損退減，　　解無有退減，",
    "T09n0271_003:0311c07": "　解知見無減，　　彼智無有惱。",
    "T09n0271_003:0311c08": "　一切諸身業，　　口業及意業，",
    "T09n0271_003:0311c09": "　以智力自在，　　智亦無有失。",
    "T09n0271_003:0311c10": "　知於過去世，　　彼智無有礙；",
    "T09n0271_003:0311c11": "　未來亦無礙，　　現在世無礙。",
    "T09n0271_003:0311c12": "　有如是功德，　　是沙門瞿曇；",
    "T09n0271_003:0311c13": "　復過是無量，　　非我說能盡。」",
    "T09n0271_003:0311c14": "爾時栴茶鉢樹提王，聞如來如是不可思議",
    "T09n0271_003:0311c15": "諸功德已，甚適其意，歡喜踊躍生於愛樂。於",
    "T09n0271_003:0311c16": "是薩遮尼乾子所，得無量歡喜，得不可思議",
    "T09n0271_003:0311c17": "想，得世尊想，得善知識想，得示菩提想，得度",
    "T09n0271_003:0311c18": "到彼一切智想，得啟請想，得於念想，又得菩",
    "T09n0271_003:0311c19": "薩不可思議解脫之想。得於如是諸想心已，",
    "T09n0271_003:0311c20": "以價直百千真珠瓔珞，又復以上無價之衣，",
    "T09n0271_003:0311c21": "供養薩遮尼乾子已。如是讚言：「善哉，善哉！薩",
    "T09n0271_003:0311c22": "遮尼乾子，善說次第方便之法。」又言：「薩遮！汝",
    "T09n0271_003:0311c23": "所說法順一切智，汝所說法到一切智，汝所",
    "T09n0271_003:0311c24": "說法出於生死，汝所說法滅結使垢，汝所說",
    "T09n0271_003:0311c25": "法破嫉妬門，汝所說法擊大施鼓，汝所說法",
    "T09n0271_003:0311c26": "能破壞魔大憍慢山，汝所說法能乾愛海，汝",
    "T09n0271_003:0311c27": "所說法照愚癡林，汝所說法，教化眾生不過",
    "T09n0271_003:0311c28": "失時。」王說是已，薩遮尼乾子語大王言：「如是，",
    "T09n0271_003:0311c29": "大王！菩薩威儀無不調伏諸眾生者，無有說",
    "T09n0271_003:0312a01": "法逆大乘者，若不能增益一切智，若不能",
    "T09n0271_003:0312a02": "盡一切結使，若不能示生死過患，若其不能",
    "T09n0271_003:0312a03": "到於涅槃，若不能近菩薩之行，若不能到自",
    "T09n0271_003:0312a04": "利利他及俱利者，無有是處。大王！若有一切",
    "T09n0271_003:0312a05": "初發意時，便到自利利他俱利。」薩遮尼乾說",
    "T09n0271_003:0312a06": "是事時，栴茶鉢樹提王，得斷疑信，得不壞",
    "T09n0271_003:0312a07": "信；十六王子，得於歡喜信行之界；八千天",
    "T09n0271_003:0312a08": "子獲得三昧，名莊嚴佛行。是王宮中所坐尼",
    "T09n0271_003:0312a09": "乾有萬三千，發於無上正真道心，各各脫衣",
    "T09n0271_003:0312a10": "供養薩遮尼乾子已，作如是言：「我等今者得",
    "T09n0271_003:0312a11": "於善利，見是薩遮大善男子，又聞演說是隨",
    "T09n0271_003:0312a12": "順法。」復言：「薩遮！可與俱往，欲見世尊，是佛",
    "T09n0271_003:0312a13": "如來今在我園。」薩遮答言：「一切悉來和合共",
    "T09n0271_003:0312a14": "往。」爾時大王與其眷屬大臣人民設大莊嚴，",
    "T09n0271_003:0312a15": "爾時大王遍城行令唱如是言：「若不至於如",
    "T09n0271_003:0312a16": "來所者，當斬殺之。」舉城一切男子、女人、童男、",
    "T09n0271_003:0312a17": "童女，聞王令已，各各持諸華鬘、塗香、末香、",
    "T09n0271_003:0312a18": "種種伎樂，出於優禪大城外已，向園而住待",
    "T09n0271_003:0312a19": "於大王。爾時鉢樹提王，與薩遮尼乾子，諸大",
    "T09n0271_003:0312a20": "臣等，王子兵眾，內宮婇女，國土人民，騎乘圍",
    "T09n0271_003:0312a21": "遶，大王威德，王大神力，王大變化，王大遊",
    "T09n0271_003:0312a22": "戲，擎幢幡蓋，百千音樂，歌舞唱伎，簫笛擊節",
    "T09n0271_003:0312a23": "出種種妙音；象馬槃戲百千吉瓨，在前行列，",
    "T09n0271_003:0312a24": "以金鎖莊挍象車、馬車，九十八億人眾圍遶，",
    "T09n0271_003:0312a25": "趣向自園詣世尊所。到已，頂禮佛足右遶三",
    "T09n0271_003:0312a26": "匝却住一面。薩遮尼乾及其眷屬，頂禮佛足",
    "T09n0271_003:0312a27": "右遶無量百千匝已，住立合掌觀佛不眴。爾",
    "T09n0271_003:0312a28": "時大德舍利弗，見薩遮尼乾子佛前觀佛目",
    "T09n0271_003:0312a29": "不暫眴，見是事已作是思惟：「薩遮尼乾子何",
    "T09n0271_003:0312b01": "緣來此？」如是思已，語薩遮尼乾子言：「薩遮！汝",
    "T09n0271_003:0312b02": "何緣故詣如來所，欲見如來為欲聽法？」薩遮",
    "T09n0271_003:0312b03": "尼乾子言：「大德舍利弗！我不見佛、不為聽法。",
    "T09n0271_003:0312b04": "大德舍利弗！我今不用一切法故詣如來所。",
    "T09n0271_003:0312b05": "何以故？大德舍利弗！見色不名見於如來，見",
    "T09n0271_003:0312b06": "受相、行、識，亦不名為見於如來。不見地大、",
    "T09n0271_003:0312b07": "水、火、風大名見如來，不見於我名見如來，不",
    "T09n0271_003:0312b08": "見眾生、不見壽命、不見養育名見如來，不見",
    "T09n0271_003:0312b09": "丈夫名見如來，不見我勝、我所勝名見如來，",
    "T09n0271_003:0312b10": "不見於想名見如來。大德舍利弗！不見一切",
    "T09n0271_003:0312b11": "相者名見如來，不見執著名見如來，見無有",
    "T09n0271_003:0312b12": "物名見如來，見於性故名見如來，見本際故",
    "T09n0271_003:0312b13": "名見如來，見眼色離欲名見如來，見耳聲無",
    "T09n0271_003:0312b14": "教名見如來，見鼻香不和合名見如來，見舌",
    "T09n0271_003:0312b15": "味無知名見如來，見身觸無覺名見如來，",
    "T09n0271_003:0312b16": "見意法無分別名見如來。」舍利弗言：「薩遮！以",
    "T09n0271_003:0312b17": "如是相見如來者，云何見如來耶？」薩遮答言：",
    "T09n0271_003:0312b18": "「大德舍利弗！非以種故見於如來，不以性故",
    "T09n0271_003:0312b19": "見於如來，非相非無相，非法非無法，非實非",
    "T09n0271_003:0312b20": "不實，非境界非不境界，非思惟非不思惟，非",
    "T09n0271_003:0312b21": "分別非不分別，非有為非無為，非物非不物，",
    "T09n0271_003:0312b22": "非聚非散，非色、非受、非想、非行、非識，非取非",
    "T09n0271_003:0312b23": "不取，名見如來。」舍利弗言：「薩遮！以如是相見",
    "T09n0271_003:0312b24": "如來者，汝善丈夫，云何得見於如來耶？」薩遮",
    "T09n0271_003:0312b25": "答言：「大德舍利弗！我非到色見於如來，亦不",
    "T09n0271_003:0312b26": "離色見於如來，亦不壞色見於如來；如是受、",
    "T09n0271_003:0312b27": "想、行、識，非到於識見於如來，不離於識見於",
    "T09n0271_003:0312b28": "如來，亦不壞識見於如來。非現世分見於如",
    "T09n0271_003:0312b29": "來，非過世分見於如來；非以陰分見於如來，",
    "T09n0271_003:0312c01": "非以界分見於如來；我以如是見於如來。我",
    "T09n0271_003:0312c02": "見一切言說非言說，名見如來。我非見非不",
    "T09n0271_003:0312c03": "見，非有非不有，非分別非不分別，非憶想、",
    "T09n0271_003:0312c04": "非諍、非惱、非起、非取、非捨、非戲論，非作想非",
    "T09n0271_003:0312c05": "不作想，非作物非不作物，非動發非不動發，",
    "T09n0271_003:0312c06": "非作見非無作見，非境界見非不境界見，非",
    "T09n0271_003:0312c07": "言語非不言語，見於如來。離於一切所有言",
    "T09n0271_003:0312c08": "語、談論、音聲，名見如來，亦無所見。大德舍利",
    "T09n0271_003:0312c09": "弗！菩薩如是見於如來，我亦如是見於如來。」",
    "T09n0271_003:0312c10": "舍利弗言：「汝以如是見於如來，汝復云何聞",
    "T09n0271_003:0312c11": "說法耶？」薩遮答言：「大德舍利弗！若我聽於如",
    "T09n0271_003:0312c12": "來說法，若生法想非是法想。何以故？大德舍",
    "T09n0271_003:0312c13": "利弗！菩薩一切所有言說皆出於法，然不執",
    "T09n0271_003:0312c14": "著，亦不生想。何以故？離法想故。」舍利弗言：",
    "T09n0271_003:0312c15": "「汝今薩遮，不求聽法詣如來耶？」薩遮答言：「大",
    "T09n0271_003:0312c16": "德舍利弗！我非求法、非不求法詣如來耶？何",
    "T09n0271_003:0312c17": "以故。大德舍利弗！夫求法者，名不求於一切",
    "T09n0271_003:0312c18": "諸法。大德舍利弗！夫求法者，不著佛求，不著",
    "T09n0271_003:0312c19": "法求，不著僧求，不知苦求，非斷集求，非修道",
    "T09n0271_003:0312c20": "求，非證滅求，非過欲界，非過色界、無色界求，",
    "T09n0271_003:0312c21": "非生死求，非涅槃求。大德舍利弗！汝當知，我",
    "T09n0271_003:0312c22": "都不求於一切法故，詣如來所。」舍利弗言：「以",
    "T09n0271_003:0312c23": "何緣故作如是說？」薩遮答言：「大德舍利弗！",
    "T09n0271_003:0312c24": "一切諸法無因緣故，我如是說。又法界性，無",
    "T09n0271_003:0312c25": "有因緣、非無因緣，俱不可得故。」舍利弗言：「汝",
    "T09n0271_003:0312c26": "今流轉於諸道耶？」薩遮答言：「大德舍利弗！若",
    "T09n0271_003:0312c27": "有道者我則流轉，若有生者我則有生，若有",
    "T09n0271_003:0312c28": "去者我則有死。大德舍利弗！一切諸法無去",
    "T09n0271_003:0312c29": "無生死。」舍利弗言：「薩遮！如佛所說，汝等比丘",
    "T09n0271_003:0313a01": "生、老、病、死。」薩遮答言：「大德舍利弗！一切眾生",
    "T09n0271_003:0313a02": "依止有道及憍慢故，為壞依止。如來世尊作",
    "T09n0271_003:0313a03": "如是說：『佛法如性，無有如是生老病死。』」舍",
    "T09n0271_003:0313a04": "利弗言：「善哉，善哉！薩遮！汝說大乘知分別義。」",
    "T09n0271_003:0313a05": "薩遮答言：「大德舍利弗！汝今能知云何是義？",
    "T09n0271_003:0313a06": "云何分別？」舍利弗言：「善男子！我非說者，我今",
    "T09n0271_003:0313a07": "欲聽。善男子！汝當演說，云何是義？云何分",
    "T09n0271_003:0313a08": "別？」薩遮答言：「大德舍利弗！義者謂無言說，若",
    "T09n0271_003:0313a09": "有言說名為分別。又復義者，謂不可說，若有",
    "T09n0271_003:0313a10": "言說名為分別。又復義者，名謂默然，若有",
    "T09n0271_003:0313a11": "言說名為分別。又復義者，謂無動搖無諸",
    "T09n0271_003:0313a12": "戲論，無有分別無有莊嚴，非有非物，無有",
    "T09n0271_003:0313a13": "我想。非勇，不可取不可見，無有居止，離於",
    "T09n0271_003:0313a14": "一切居止言說。又分別者，謂思量數觀往至",
    "T09n0271_003:0313a15": "他心。又復義者，名謂義辯。分別者，謂法辯、辭",
    "T09n0271_003:0313a16": "辯、樂說之辯。大德舍利弗！是名略說義及分",
    "T09n0271_003:0313a17": "別。」爾時世尊讚薩遮尼乾子：「善哉，善哉！善男",
    "T09n0271_003:0313a18": "子！如汝所說。」說此法時三千天子，得無生法",
    "T09n0271_003:0313a19": "忍，二萬眾生聞此大辯，發於無上正真道",
    "T09n0271_003:0313a20": "心。",
    "T09n0271_003:0313a21": "爾時大德目連白佛言：「世尊！是薩遮善男子，",
    "T09n0271_003:0313a22": "作是外道尼乾子服，化幾眾生？」佛告目連：「若",
    "T09n0271_003:0313a23": "聞此事，一切天人皆當迷惑，唯除菩薩摩訶",
    "T09n0271_003:0313a24": "薩等。目連諦聽，我今演說，薩遮尼乾子種種",
    "T09n0271_003:0313a25": "形服色像威儀，教化眾生少分之事。目連！是",
    "T09n0271_003:0313a26": "薩遮善男子，作外道服，教化須彌塵數眾生，",
    "T09n0271_003:0313a27": "令發無上正真道心。作遮勒形服，化四天下",
    "T09n0271_003:0313a28": "塵數眾生，發於無上正真道心。作餘異道出",
    "T09n0271_003:0313a29": "家之像，化八十四恒河沙等眾生，發於無上",
    "T09n0271_003:0313b01": "正真道心。現聲聞形，化十恒河沙等眾生；示",
    "T09n0271_003:0313b02": "聲聞乘已，然後復化，令發無上正真道心。作",
    "T09n0271_003:0313b03": "緣覺像，教化眾生復過是數。菩薩形服，教化",
    "T09n0271_003:0313b04": "眾生復過是數。復作釋像，復作梵像，復作轉",
    "T09n0271_003:0313b05": "輪大王之像，復作護世像，復作緊那羅像，復",
    "T09n0271_003:0313b06": "作阿修羅像，復作迦樓羅像，復作摩睺羅像，",
    "T09n0271_003:0313b07": "復作人像，復作非人像，復作男子像，復作女",
    "T09n0271_003:0313b08": "人像，復作童子像，復作童女像，復作地天像，",
    "T09n0271_003:0313b09": "復作即化生天像，復作仙人像，復作年少婆",
    "T09n0271_003:0313b10": "羅門像，復作比丘像，復作比丘尼像，復作優",
    "T09n0271_003:0313b11": "婆塞像，復作優婆斯像。目連！薩遮善男子，教",
    "T09n0271_003:0313b12": "化眾生如是甚多。」爾時目連白佛言：「世尊！是",
    "T09n0271_003:0313b13": "薩遮尼乾子，奉事供養幾如來耶？」佛告目連：",
    "T09n0271_003:0313b14": "「假量虛空可得其邊，無有能得薩遮善男子",
    "T09n0271_003:0313b15": "以種種形供養奉事諸佛如來得其邊者。目",
    "T09n0271_003:0313b16": "連！假令能得地界、水界、火界、風界、眾生界邊，",
    "T09n0271_003:0313b17": "無有能得是薩遮善男子奉事供養諸佛如",
    "T09n0271_003:0313b18": "來得其邊者。」爾時大德大迦葉，語薩遮善男",
    "T09n0271_003:0313b19": "子言：「善男子！汝多奉事供養諸佛，汝之功德",
    "T09n0271_003:0313b20": "具足成就，何故不成無上正真道？」薩遮答",
    "T09n0271_003:0313b21": "言：「大德迦葉！若有菩提，有覺菩提者，我當覺",
    "T09n0271_003:0313b22": "於無上正道。」大德迦葉，語薩遮言：「恒河沙等",
    "T09n0271_003:0313b23": "菩薩摩訶薩發菩提願，覺於無上正真之道，",
    "T09n0271_003:0313b24": "已覺、今覺、當覺。」薩遮答言：「大德迦葉！為憍慢",
    "T09n0271_003:0313b25": "眾生作如是數，第一義中，無有菩提，無覺",
    "T09n0271_003:0313b26": "菩提者。何以故？大德迦葉！菩提是無為，離",
    "T09n0271_003:0313b27": "一切數，菩提非色，不可見故。菩提非青、非黃、",
    "T09n0271_003:0313b28": "非赤、非白、非紫、非頗梨色，無有形像，無貌、無",
    "T09n0271_003:0313b29": "相，過一切相；無有居止，斷一切居止；非有，",
    "T09n0271_003:0313c01": "離一切有；非相，離一切相；無有言說，口業不",
    "T09n0271_003:0313c02": "及故；非見、非聚、亦非有物，非闇、非明、無形、無",
    "T09n0271_003:0313c03": "體，不可言說非不可說，非觸、非知、非聞、非聲、",
    "T09n0271_003:0313c04": "非句，非繫、非縛、非解、非染，非瞋、非癡、非一切",
    "T09n0271_003:0313c05": "事，非假名非不假名。大德迦葉！菩提性爾。又",
    "T09n0271_003:0313c06": "菩提者，非身所覺。又菩提者，非心所覺。何以",
    "T09n0271_003:0313c07": "故？大德迦葉！身癡無智，猶如草木，牆壁，土塊，",
    "T09n0271_003:0313c08": "是故不能覺。於菩提心者非色，又不可見；是",
    "T09n0271_003:0313c09": "亦不能覺於菩提，亦無眾生可覺菩提。大德",
    "T09n0271_003:0313c10": "迦葉！一切法性皆悉如是。汝云何言：『汝何不",
    "T09n0271_003:0313c11": "成無上正道？』」爾時菩薩，大聲聞眾，優婆塞、優",
    "T09n0271_003:0313c12": "婆斯，及釋梵護世，如是思惟：「世尊！如實知",
    "T09n0271_003:0313c13": "眾生心，如所解知。如來當斷我等疑惑、猶豫",
    "T09n0271_003:0313c14": "之心，當說薩遮善男子記，幾時當成無上正",
    "T09n0271_003:0313c15": "道？世界何名？得菩提已，名號何等？住壽幾",
    "T09n0271_003:0313c16": "何？大眾有幾？」爾時世尊，知諸菩薩、聲聞、優",
    "T09n0271_003:0313c17": "婆塞、優婆斯、釋梵護世心之所念，即告文殊",
    "T09n0271_003:0313c18": "師利：「是薩遮善男子，此賢劫過已，然後復過",
    "T09n0271_003:0313c19": "於算數劫，當得作佛，號實意相王如來、應供、",
    "T09n0271_003:0313c20": "正遍知，其佛世界名善觀稱，劫名滅刺。文殊",
    "T09n0271_003:0313c21": "師利！是善觀稱世界，端嚴甚可愛樂，七寶莊",
    "T09n0271_003:0313c22": "嚴周匝百千，七寶垣牆以為莊嚴，有百千",
    "T09n0271_003:0313c23": "塹，七種香水充滿其中。復有百千高大臺觀，",
    "T09n0271_003:0313c24": "七種琉璃大寶所成。有百千萬閻浮檀金網，",
    "T09n0271_003:0313c25": "以為莊嚴而遍覆之。有百千萬摩尼之寶間",
    "T09n0271_003:0313c26": "錯臺，有百千萬過師子摩尼寶，莊嚴牖響。",
    "T09n0271_003:0313c27": "有百千萬師子幢摩尼寶莊嚴寶座；有百千",
    "T09n0271_003:0313c28": "萬大幢摩尼寶，照明一切。百千萬鈴網，出於",
    "T09n0271_003:0313c29": "和適軟妙音聲，遍滿其中。懸百千萬珠寶金",
    "T09n0271_003:0314a01": "網，竪立百千萬種相幢。文殊師利！是善觀",
    "T09n0271_003:0314a02": "稱世界，地平如掌，寶樹遍覆，生柔軟草，其草",
    "T09n0271_003:0314a03": "右旋，如難提跋旦孔雀項色，觸如天衣，是",
    "T09n0271_003:0314a04": "草普遍善觀稱界。有百千萬園以為莊嚴，其",
    "T09n0271_003:0314a05": "一一園，復以百千萬園圍遶莊嚴。有百千萬",
    "T09n0271_003:0314a06": "池周遍莊嚴，是一一池，以八楞摩尼寶而間",
    "T09n0271_003:0314a07": "錯之。閻浮檀金以為梯橙，底布金沙，滿八",
    "T09n0271_003:0314a08": "味水，寶華遍布，有鵝鴈鴛鴦相和而鳴。文殊",
    "T09n0271_003:0314a09": "師利！善觀稱世界，百千萬國及城邑、村落周",
    "T09n0271_003:0314a10": "遍莊嚴，其一一大城，復有百千萬城，周匝莊",
    "T09n0271_003:0314a11": "嚴，諸村邑聚落，亦復如是；是一切國城邑村",
    "T09n0271_003:0314a12": "落男女充滿。文殊師利！是善觀稱世界之中",
    "T09n0271_003:0314a13": "有四天下，名適意見，甚為殊特，極妙端嚴極",
    "T09n0271_003:0314a14": "盛豐樂，男女甚多，彼實意相王如來、應供、正",
    "T09n0271_003:0314a15": "遍知，當生其中。文殊師利！是實意相王如",
    "T09n0271_003:0314a16": "來出婆羅門種，母名勇猛，如今我母名曰摩",
    "T09n0271_003:0314a17": "耶；父名梵摩婆秀，如我父王名曰淨飯；彼當",
    "T09n0271_003:0314a18": "有子名曰遍聲，如今我子名羅睺羅；有妻勝",
    "T09n0271_003:0314a19": "后名曰大意，如今我妻瞿婆伽釋種童女；當",
    "T09n0271_003:0314a20": "有乳母名曰大稱，如我乳母名摩訶波闍波",
    "T09n0271_003:0314a21": "提瞿曇彌。彼佛世尊當有侍使名常順行，如",
    "T09n0271_003:0314a22": "我侍使名曰闡陀；彼佛如來，有大馬王名曰",
    "T09n0271_003:0314a23": "大力，實意相王當乘出家，如今我馬王名建",
    "T09n0271_003:0314a24": "持迦；彼佛如來當有道場，名曰法勇，彼佛",
    "T09n0271_003:0314a25": "如來於是場上，當成無上正真之道，當有八",
    "T09n0271_003:0314a26": "十億菩提樹周匝莊嚴。文殊師利！彼佛爾",
    "T09n0271_003:0314a27": "時，無魔、無魔天眾。「文殊師利！彼當來世，實",
    "T09n0271_003:0314a28": "意相王，成於無上正真道時，彼佛世界所有",
    "T09n0271_003:0314a29": "眾生，悉以一切諸華香鬘、種種伎樂，作眾伎",
    "T09n0271_003:0314b01": "樂。當共往詣法勇道場，上至阿迦膩吒天眾",
    "T09n0271_003:0314b02": "一切來集，龍眾、夜叉眾、乾闥婆眾、阿修羅眾、",
    "T09n0271_003:0314b03": "迦樓羅眾、緊那羅眾、摩睺羅伽眾，皆當來集，",
    "T09n0271_003:0314b04": "東西南北諸大菩薩皆當來集。文殊師利！是",
    "T09n0271_003:0314b05": "實意相王，初覺菩提已，在大眾中，說此《菩",
    "T09n0271_003:0314b06": "薩行方便境界神通變化經》，無量百千億經",
    "T09n0271_003:0314b07": "而圍遶之。文殊師利！彼實意相王如來說此",
    "T09n0271_003:0314b08": "經時，恒河沙等眾生，於阿耨多羅三藐三菩",
    "T09n0271_003:0314b09": "提得不退轉。文殊師利！是實意相王如來，",
    "T09n0271_003:0314b10": "不說於三乘法，彼佛世界，無聲聞、緣覺，惟皆",
    "T09n0271_003:0314b11": "一乘妙解眾生，生彼世界。文殊師利！彼實",
    "T09n0271_003:0314b12": "意相王如來世尊，初會說法，當有恒河沙等",
    "T09n0271_003:0314b13": "菩薩得不退轉。第二大會，有八十那由他菩",
    "T09n0271_003:0314b14": "薩當得一生。第三大會，當有六十頻婆羅數",
    "T09n0271_003:0314b15": "菩薩。自是以後，當有過於算數菩薩，安住",
    "T09n0271_003:0314b16": "不退無上正真道。文殊師利！彼實意相王",
    "T09n0271_003:0314b17": "佛，得成道已，壽六十中劫。佛涅槃後，正法住",
    "T09n0271_003:0314b18": "世八十億百千那由他歲，當廣流布佛之舍",
    "T09n0271_003:0314b19": "利，所調眾生其數如先。文殊師利！彼佛臨",
    "T09n0271_003:0314b20": "欲入滅度時，授於大相菩薩記已，後乃滅度。",
    "T09n0271_003:0314b21": "此大相菩薩，次於我後，當得成於無上正真",
    "T09n0271_003:0314b22": "道，號大莊嚴如來、應供、正遍知。」時此大眾，心",
    "T09n0271_003:0314b23": "生驚疑：「誰是爾時大相菩薩，次彼世尊當成",
    "T09n0271_003:0314b24": "無上正真之道，號大莊嚴如來、應供、正遍知？」",
    "T09n0271_003:0314b25": "爾時世尊，知大眾心，即告文殊師利童子：「是",
    "T09n0271_003:0314b26": "薩遮善男子前坐外道小童子者，名實歡喜，",
    "T09n0271_003:0314b27": "得勝一切諸餘童子，彼當成佛，號大莊嚴如",
    "T09n0271_003:0314b28": "來、應供、正遍知，彼佛世界所莊嚴事如彼實",
    "T09n0271_003:0314b29": "意相王如來等無有異。」此眾聞彼佛剎功德",
    "T09n0271_003:0314c01": "莊嚴威德，會中六十億百千那由他諸菩薩",
    "T09n0271_003:0314c02": "等，發心願生彼佛世界，白佛言：「世尊！是實",
    "T09n0271_003:0314c03": "意相王，得成佛時，我等當生彼佛世界。」世尊",
    "T09n0271_003:0314c04": "即記當生彼國。有八十億諸尼乾等，同聲唱",
    "T09n0271_003:0314c05": "言：「世尊！我等亦當生彼佛土。」佛一切記當生",
    "T09n0271_003:0314c06": "彼國。於上空中，有九十億百千那由他諸天",
    "T09n0271_003:0314c07": "子等，說如是言：「世尊！彼實意相王佛得菩",
    "T09n0271_003:0314c08": "提時，我等當生彼善觀稱世界之中，當見如",
    "T09n0271_003:0314c09": "是功德莊嚴。」佛即記言：「汝等天子亦當生彼",
    "T09n0271_003:0314c10": "善觀稱界奉事彼佛。汝諸天子，亦當於彼善",
    "T09n0271_003:0314c11": "觀稱界成於無上正真之道，各有異名等同",
    "T09n0271_003:0314c12": "壽命。」即時三千大千世界六種震動，其地自",
    "T09n0271_003:0314c13": "然勇出無量百千億那由他大寶蓮華，閻浮",
    "T09n0271_003:0314c14": "檀金為葉，天紺琉璃摩尼為臺，車璩為鬚，",
    "T09n0271_003:0314c15": "琉璃為莖，諸蓮華中有菩薩現，結加趺坐相",
    "T09n0271_003:0314c16": "好嚴身恭敬禮佛，以於種種瓔珞雲網，供佛",
    "T09n0271_003:0314c17": "世尊，皆言：「我等各各在於異佛世界，遙聞《說",
    "T09n0271_003:0314c18": "此不可思議菩薩功德經》，故來至此，見佛世",
    "T09n0271_003:0314c19": "尊禮敬右遶，亦為見薩遮善男子及諸大眾。」",
    "T09n0271_003:0314c20": "又言：「世尊！有不可思議諸佛剎土無數眾生，",
    "T09n0271_003:0314c21": "聞此經已，皆得不退無上正道。」爾時世尊，欲",
    "T09n0271_003:0314c22": "重宣此義，而說偈言：",
    "T09n0271_003:0314c23": "「聽我說此義，　　一心勿亂念；",
    "T09n0271_003:0314c24": "　如來語無虛，　　調御無異說。",
    "T09n0271_003:0314c25": "　薩遮佛出世，　　過算數億劫，",
    "T09n0271_003:0314c26": "　號實意相王，　　劫淨無垢刺，",
    "T09n0271_003:0314c27": "　無有婬欲刺，　　無有多過咎，",
    "T09n0271_003:0314c28": "　亦無愚癡刺，　　彼劫無有刺，",
    "T09n0271_003:0314c29": "　世界善觀稱，　　雜色妙莊嚴。",
    "T09n0271_003:0315a01": "　人天喜樂觀，　　調御世當有，",
    "T09n0271_003:0315a02": "　遊寶高臺觀，　　當有普嚴淨。",
    "T09n0271_003:0315a03": "　閻浮金網覆，　　妙軟聲適意，",
    "T09n0271_003:0315a04": "　竪師子寶幢，　　懸珍寶金網，",
    "T09n0271_003:0315a05": "　珍寶高牆壁，　　當有天宮殿，",
    "T09n0271_003:0315a06": "　當有江池井，　　當一切莊嚴。",
    "T09n0271_003:0315a07": "　青白蓮遍布，　　八味水溢滿，",
    "T09n0271_003:0315a08": "　當中四天下，　　名曰適意見。",
    "T09n0271_003:0315a09": "　善逝所生城，　　出婆羅門種，",
    "T09n0271_003:0315a10": "　母名曰勇猛，　　父梵摩婆秀，",
    "T09n0271_003:0315a11": "　子曰遍名聲，　　如我子羅睺。",
    "T09n0271_003:0315a12": "　彼善逝勝后，　　其名曰大意，",
    "T09n0271_003:0315a13": "　如我后瞿婆，　　乳母名大稱，",
    "T09n0271_003:0315a14": "　如今我乳母，　　名曰瞿曇彌。",
    "T09n0271_003:0315a15": "　侍使名順行，　　當為調御使，",
    "T09n0271_003:0315a16": "　供給於善逝，　　如我使闡陀。",
    "T09n0271_003:0315a17": "　二足尊馬王，　　當名曰大力，",
    "T09n0271_003:0315a18": "　負善逝出家，　　如我健持迦。",
    "T09n0271_003:0315a19": "　彼如來道場，　　當名曰法勇，",
    "T09n0271_003:0315a20": "　八十億百千，　　樹周匝圍遶。",
    "T09n0271_003:0315a21": "　人尊坐此已，　　實意自無等，",
    "T09n0271_003:0315a22": "　無上無憂道，　　道樹下善覺。",
    "T09n0271_003:0315a23": "　無魔無魔眾，　　終無有魔業。",
    "T09n0271_003:0315a24": "　善逝土無刺，　　有無等丈夫。",
    "T09n0271_003:0315a25": "　彼界有眾生，　　作人天功德，",
    "T09n0271_003:0315a26": "　華鬘諸伎樂，　　出詣世尊所。",
    "T09n0271_003:0315a27": "　調御知眾集，　　知畢竟心淨，",
    "T09n0271_003:0315a28": "　當說此經王，　　有億經圍遶。",
    "T09n0271_003:0315a29": "　聞於此勝經，　　二足尊說時，",
    "T09n0271_003:0315b01": "　多億恒沙眾，　　有不退佛智。",
    "T09n0271_003:0315b02": "　終不聞下乘，　　亦無緣覺乘，",
    "T09n0271_003:0315b03": "　慧健諸菩薩，　　彼佛世界有。",
    "T09n0271_003:0315b04": "　二足尊初會，　　當有恒河沙，",
    "T09n0271_003:0315b05": "　功德海不退，　　菩薩大名稱，",
    "T09n0271_003:0315b06": "　二會八十那由他，　　悉皆得住於一生，",
    "T09n0271_003:0315b07": "　三會六十頻婆羅，　　諸善菩薩多利益。",
    "T09n0271_003:0315b08": "　滿六十中劫，　　善逝所壽命，",
    "T09n0271_003:0315b09": "　人調御滅已，　　正法廣流布。",
    "T09n0271_003:0315b10": "　八十億千歲，　　法住那由他，",
    "T09n0271_003:0315b11": "　舍利廣流布，　　亦多調眾生。",
    "T09n0271_003:0315b12": "　世調滅度時，　　記大相菩薩，",
    "T09n0271_003:0315b13": "　汝當調御世，　　號名大莊嚴，",
    "T09n0271_003:0315b14": "　彼莊嚴亦爾，　　利眾生亦等，",
    "T09n0271_003:0315b15": "　當作調世覺，　　無上無塵道。",
    "T09n0271_003:0315b16": "　我知見無上，　　知當無量劫；",
    "T09n0271_003:0315b17": "　何況現在前，　　一切智無礙。",
    "T09n0271_003:0315b18": "　信我語無量，　　如來語無空；",
    "T09n0271_003:0315b19": "　諦住於我教，　　取我所說語。",
    "T09n0271_003:0315b20": "　聞善逝說已，　　大眾生喜勇；",
    "T09n0271_003:0315b21": "　發願彼世界，　　我等當生彼。",
    "T09n0271_003:0315b22": "　世調御說記，　　生彼無垢剎；",
    "T09n0271_003:0315b23": "　汝當覺勝道，　　廣利來眾生。",
    "T09n0271_003:0315b24": "　說此經王時，　　大地六種動；",
    "T09n0271_003:0315b25": "　華中出菩薩，　　合掌禮調御，",
    "T09n0271_003:0315b26": "　善哉覺丈夫，　　善說法不斷；",
    "T09n0271_003:0315b27": "　佛說法我聞，　　遠來此為法。」",
    "T09n0271_003:0315b28": "當于爾時，一切大眾甚適其意，歡喜踊躍，愛",
    "T09n0271_003:0315b29": "樂受持，唯留一衣，餘衣悉以奉上供佛。說",
    "T09n0271_003:0315c01": "如是言：「世尊出世再轉法輪，於波羅[木*奈]初轉",
    "T09n0271_003:0315c02": "法輪，今復更轉最大法輪。」咸言：「世尊！願令我",
    "T09n0271_003:0315c03": "等常不離於如此法寶，亦常不離此善丈夫。」",
    "T09n0271_003:0315c04": "時上空中作種種天樂，雨大青、黃、赤、白蓮華",
    "T09n0271_003:0315c05": "於佛足前，諸天天衣於虛空中而自迴轉，唱",
    "T09n0271_003:0315c06": "如是言：「是善丈夫，於當來世成就不可思議",
    "T09n0271_003:0315c07": "功德，所謂若有受持此經，讀誦通利，為他廣",
    "T09n0271_003:0315c08": "說。」說是語已，文殊師利白佛言：「世尊！是善男",
    "T09n0271_003:0315c09": "子善女人等，書寫此經，受持讀誦令通利已，",
    "T09n0271_003:0315c10": "為他廣說得幾所功德？」如是問已，佛言：「文殊",
    "T09n0271_003:0315c11": "師利！若有一善男子、善女人，三千大千世界",
    "T09n0271_003:0315c12": "之中，所有眾生，有色、無色、有想、無想，有眾生",
    "T09n0271_003:0315c13": "界，唯佛能知諸有一切，未得人身悉得人",
    "T09n0271_003:0315c14": "身，成於無上正真道已，是一善男子、善女人，",
    "T09n0271_003:0315c15": "恭敬供養尊重禮拜，是一切佛，施諸所安，壽",
    "T09n0271_003:0315c16": "命一劫。文殊師利！於汝意云何？是善男子、善",
    "T09n0271_003:0315c17": "女人，以是因緣得福多不？」文殊師利答言：「甚",
    "T09n0271_003:0315c18": "多，世尊！甚多，善逝！無有能數無有計量。」佛言：",
    "T09n0271_003:0315c19": "「文殊師利！是善男子、善女人，書寫受持讀誦",
    "T09n0271_003:0315c20": "通利為他廣說，福多於彼善男子、善女人供",
    "T09n0271_003:0315c21": "諸佛者。」文殊師利言：「世尊！未曾有也，世尊利",
    "T09n0271_003:0315c22": "益一切世間，說此經典。世尊！此經當於閻浮",
    "T09n0271_003:0315c23": "提中流布幾時？」佛言：「文殊師利！我涅槃後，我",
    "T09n0271_003:0315c24": "之舍利，當廣流布。爾時八王，當以寶箱分我",
    "T09n0271_003:0315c25": "舍利，作八分已，各各自國造作大塔，阿闍世",
    "T09n0271_003:0315c26": "王，取我舍利第八之分，盛寶香奩，王舍城",
    "T09n0271_003:0315c27": "外穿鑿於地，而藏隱之，安置種種眾妙雜香，",
    "T09n0271_003:0315c28": "竪立種種幢幡寶蓋，散眾寶華然百歲燈，",
    "T09n0271_003:0315c29": "藏舍利箱。待阿叔迦王，於金葉上書此經王，",
    "T09n0271_003:0316a01": "并藏去之。文殊師利！我涅槃後百歲，當有阿",
    "T09n0271_003:0316a02": "叔迦王，是王當出於莫剎利種，王閻浮提，",
    "T09n0271_003:0316a03": "得自在住四渚轉輪，彼王爾時修念我行，於",
    "T09n0271_003:0316a04": "佛法中得清淨心。",
    "T09n0271_003:0316a05": "「爾時有比丘名因陀舍摩，得大神通有大威",
    "T09n0271_003:0316a06": "德，攝持《正法持方等經》，是王種出家，出入阿",
    "T09n0271_003:0316a07": "叔迦大王宮中。文殊師利！阿叔迦王，為廣流",
    "T09n0271_003:0316a08": "布我舍利故，大多將從諸貴人等，大王威德",
    "T09n0271_003:0316a09": "而自莊嚴，持諸華鬘、末香、塗香、種種伎樂，到",
    "T09n0271_003:0316a10": "王舍城大設供養，墾掘其地取舍利箱，七日",
    "T09n0271_003:0316a11": "之中設種種供養，以一切華、一切鬘、一切末",
    "T09n0271_003:0316a12": "香、一切塗香、一切伎樂，作於如是大供養已。",
    "T09n0271_003:0316a13": "然後隨於種種多人所居止處，一日一時安",
    "T09n0271_003:0316a14": "起八萬四千大塔。爾時因陀舍摩法師，從於",
    "T09n0271_003:0316a15": "寶箱出此經已，安置北方多人住處，此經又",
    "T09n0271_003:0316a16": "無多人識知，無多人解，無多人受，少人受持",
    "T09n0271_003:0316a17": "讀誦此經。文殊師利！此經多隱在箱篋中。何",
    "T09n0271_003:0316a18": "以故？無人受故，非真器故。文殊師利！當",
    "T09n0271_003:0316a19": "知此經，難解難信，難得其底，非是常人所能",
    "T09n0271_003:0316a20": "信受，非凡下人能讀能入。文殊師利！後五十",
    "T09n0271_003:0316a21": "歲時，若復有人，聞此經典信解恭敬。文殊師",
    "T09n0271_003:0316a22": "利！不應作疑，當知是人供養多佛，善行於",
    "T09n0271_003:0316a23": "此大乘經典，有真實器。若有書寫、受持此經，",
    "T09n0271_003:0316a24": "讀誦通利，是眾生等應當自知，我等已見恒",
    "T09n0271_003:0316a25": "河沙等諸佛如來，奉事、供養、右遶禮拜，亦見",
    "T09n0271_003:0316a26": "於我在此園中，說是經時及見大眾。」爾時佛",
    "T09n0271_003:0316a27": "告阿難：「汝受此經讀誦通利，汝慎勿於廝下",
    "T09n0271_003:0316a28": "人前說此經典，不知根故。何以故？阿難！是如",
    "T09n0271_003:0316a29": "來功德，是如來蜜處，是如來說，純無雜法。",
    "T09n0271_003:0316b01": "是如來印，是如來堅法，是如來勝財。阿難！汝",
    "T09n0271_003:0316b02": "當堅持勿妄與人，唯除我長子，持我法藏，護",
    "T09n0271_003:0316b03": "我法藏與是等人。」阿難白言：「我持此經已。世",
    "T09n0271_003:0316b04": "尊！此經何名？云何受持？」佛言：「阿難！此經名曰",
    "T09n0271_003:0316b05": "『說菩薩行方便境界神通變化經』，亦名『如來",
    "T09n0271_003:0316b06": "密處』，亦名『如來說純無雜法』，亦名『如來說出",
    "T09n0271_003:0316b07": "一乘』，亦名『文殊師利所問』，亦名『薩遮受記』，亦",
    "T09n0271_003:0316b08": "名『薩遮品』，如是受持。」如來演說此經法時，有",
    "T09n0271_003:0316b09": "三十那由他諸眾生等，本未曾發無上道心，",
    "T09n0271_003:0316b10": "今悉發心；六萬菩薩得無生法忍；無量眾生",
    "T09n0271_003:0316b11": "必定無上正真之道。佛說是經已，大德阿難",
    "T09n0271_003:0316b12": "歡喜適意；文殊師利童子，一切菩薩，比丘、比",
    "T09n0271_003:0316b13": "丘尼、優婆塞、優婆斯，釋梵護世天及世人，聞",
    "T09n0271_003:0316b14": "佛說已，歡喜信受。",
    "T09n0271_003:0316b15": "佛說菩薩行方便經卷下"
}