{
    "T13n0401_002:0529b15": "佛說無言童子經卷下",
    "T13n0401_002:0529b17": "西晉月支三藏竺法護譯",
    "T13n0401_002:0529b18": "爾時會中有一菩薩，名蓮華淨，問無言菩薩：",
    "T13n0401_002:0529b19": "「如族姓子屬者興意，白問如來，寧見答解及",
    "T13n0401_002:0529b20": "微妙行，如受法染，可悅心乎？」無言答曰：「唯",
    "T13n0401_002:0529b21": "族姓子！吾始以來未曾問法，亦無所受，當",
    "T13n0401_002:0529b22": "以何緣而致法染可染心耶？」曰：「族姓子！仁",
    "T13n0401_002:0529b23": "為不曾因於如來聽受法乎？」答曰：「不也！」又問：",
    "T13n0401_002:0529b24": "「何故？」答曰：「非其器故。」又問：「仁於講法為非",
    "T13n0401_002:0529b25": "器乎？」答曰：「如是！」又問：「仁何所器？」答曰：「吾於",
    "T13n0401_002:0529b26": "諸法之類而為非器，無復奇異。」又問：「族姓子！",
    "T13n0401_002:0529b27": "若為非器，何因當逮無上正真之道成最正",
    "T13n0401_002:0529b28": "覺？」答曰：「道者，非為法器。」又問：「察其道者非佛",
    "T13n0401_002:0529b29": "法器乎？」答曰：「假使其道離佛法者佛法非器，",
    "T13n0401_002:0529c01": "又其道者不離佛法。又計佛法則為是道，又",
    "T13n0401_002:0529c02": "其道者則為佛法故。族姓子！吾不欲令諸佛",
    "T13n0401_002:0529c03": "道法離於塵勞，常不志道，況樂佛法離於道",
    "T13n0401_002:0529c04": "乎？所以者何？有佛法者不離塵勞，又其塵勞",
    "T13n0401_002:0529c05": "不離於道，覺了欲塵則名曰道。吾以是故不",
    "T13n0401_002:0529c06": "計我所、不別佛道，其異意者各各計別，不當",
    "T13n0401_002:0529c07": "異處而求道也。假使有人於異處求此等諸",
    "T13n0401_002:0529c08": "異，設復有人無有異求，不以為別。」又問：「以何",
    "T13n0401_002:0529c09": "為異？」答曰：「謂吾我別與道不同，是名曰異。",
    "T13n0401_002:0529c10": "謂四大異我人壽命，而心意異，婬怒癡異，",
    "T13n0401_002:0529c11": "是謂為異。若能曉了吾我自然本末清淨，道",
    "T13n0401_002:0529c12": "者自然本末清淨，乃謂無異我人壽命，婬怒",
    "T13n0401_002:0529c13": "愚癡自然清淨，道亦自然究竟清淨，乃謂無",
    "T13n0401_002:0529c14": "異。假使異者，不可求異，則當於此四大之身",
    "T13n0401_002:0529c15": "於吾我中求一切法。如是求者，求無所得，設",
    "T13n0401_002:0529c16": "無所得中造所著，無所著者則無處所。一",
    "T13n0401_002:0529c17": "切諸法悉無所住，無有本際，設無本際則真",
    "T13n0401_002:0529c18": "本際，以真本際無斷絕際，不計當際，無有",
    "T13n0401_002:0529c19": "限際，無無量際，一切諸法本際如是。若入",
    "T13n0401_002:0529c20": "此際則不有念亦不無念，不在生死亦不滅",
    "T13n0401_002:0529c21": "度，究竟滅度了一切法；若以此法而滅度者",
    "T13n0401_002:0529c22": "則逮寂然，諸不滅度令得滅度。如世尊曰：",
    "T13n0401_002:0529c23": "『不能調己不寂滅脫，而不隨教不得滅度，欲",
    "T13n0401_002:0529c24": "開化人令得滅度，未之有也。其自寂然解",
    "T13n0401_002:0529c25": "脫隨律，得度無為能度未度。』此事如言是菩",
    "T13n0401_002:0529c26": "薩行，設使欲得至滅度法，輒當遵修菩薩之",
    "T13n0401_002:0529c27": "行，則能曉了一切諸行，達法界相。如是行",
    "T13n0401_002:0529c28": "者便能皆見眾德之本，目不復覩諸魔官屬",
    "T13n0401_002:0529c29": "輪跡之行，當遵修此合集佛法不失三昧。如",
    "T13n0401_002:0530a01": "是行者開化眾生，宣暢一切諸界度於無我。",
    "T13n0401_002:0530a02": "如是行者受一切法，皆使塵勞自然悉除。如",
    "T13n0401_002:0530a03": "是行者雖行於世不著方俗。如是行者執持",
    "T13n0401_002:0530a04": "五陰不住於識。如是行者受諸四大，立於法",
    "T13n0401_002:0530a05": "界而不動搖。如是行者攝於諸入致解脫門。",
    "T13n0401_002:0530a06": "如是行者所現諸界而度無極，獨步大猷入",
    "T13n0401_002:0530a07": "於三界，示現塵勞而無垢穢。如是行者施",
    "T13n0401_002:0530a08": "度無極，不想無極亦無所住，戒、忍、精進、一心、",
    "T13n0401_002:0530a09": "智慧，慧度無極不想智慧亦無所住。如是行",
    "T13n0401_002:0530a10": "者不捨眾行，所修審諦究竟清淨。如是行者",
    "T13n0401_002:0530a11": "修菩薩行，所可遵習道無若干。行菩薩者則",
    "T13n0401_002:0530a12": "無有二，無有二者乃菩薩行。行菩薩道無有",
    "T13n0401_002:0530a13": "吾我及與我所，不計有身亦無所受乃菩薩",
    "T13n0401_002:0530a14": "行，其修道者無有結滯，除諸福廢乃為菩",
    "T13n0401_002:0530a15": "薩。其修道者不患危害，覺了分別無會無為，",
    "T13n0401_002:0530a16": "乃為菩薩。」又問：「何謂正號為菩薩乎？」答曰：",
    "T13n0401_002:0530a17": "「為不曉了道義者故，因曰菩薩。順從道教興",
    "T13n0401_002:0530a18": "發寂然不毀佛教，奉持法言將護聖眾，而於",
    "T13n0401_002:0530a19": "道心則不動轉，心不住於聲聞緣覺，不亂淨",
    "T13n0401_002:0530a20": "性而不宣說無稱之辭。究竟要誓，度諸未度，",
    "T13n0401_002:0530a21": "安諸不安，諸不滅度令得滅度，受持塵勞不",
    "T13n0401_002:0530a22": "墮無欲。觀於無生所生，而審觀於空，無將濟",
    "T13n0401_002:0530a23": "群生，觀於無相不想著道，行於無願隨俗而",
    "T13n0401_002:0530a24": "生。求於佛身不為眾欲之所霑染，觀於有為",
    "T13n0401_002:0530a25": "覺了所會，亦無所失而不愚顛，得世間慧。",
    "T13n0401_002:0530a26": "執智兵仗降五陰賊、六衰之難，開化憍慢，施",
    "T13n0401_002:0530a27": "自莊嚴，嚴淨佛土，戒莊嚴心所願具足，被忍",
    "T13n0401_002:0530a28": "辱鎧教授瞋恚，精進堅強能成就已猶如金",
    "T13n0401_002:0530a29": "剛，處於憒亂志執禪定而無所著，智慧明",
    "T13n0401_002:0530b01": "了，而不惡厭所生之穢，行權方便，所在一切",
    "T13n0401_002:0530b02": "推極道源，修于慈心安詳柔和，發起眾生",
    "T13n0401_002:0530b03": "行于大悲，見於眾生未得度者，撫育使安遵",
    "T13n0401_002:0530b04": "修行喜，常為無依令護諸根，行於護觀不永",
    "T13n0401_002:0530b05": "寂滅修於觀也。遵承深奧難及之事，聲聞緣",
    "T13n0401_002:0530b06": "覺所不能逮，念本義藏不思世典，多所將順",
    "T13n0401_002:0530b07": "一切群生，莊嚴其身以相飾姿，莊嚴其口言",
    "T13n0401_002:0530b08": "行相應，莊嚴其心不捨道意，神通娛樂普能",
    "T13n0401_002:0530b09": "示現，一切所住持心如地，一切眾生之所戴",
    "T13n0401_002:0530b10": "仰，洗一切垢，譬如火燒焦一切，艱難衰",
    "T13n0401_002:0530b11": "入譬若如火，心猶若風無有惱熱遊步無礙，",
    "T13n0401_002:0530b12": "心如虛空未曾愁想，著一切諸法逮得總持，",
    "T13n0401_002:0530b13": "一切所聞識念不忘，辯才具足可悅眾生，歡",
    "T13n0401_002:0530b14": "然解釋，而為諸佛之所建立。能自修心則令",
    "T13n0401_002:0530b15": "清淨，順于法界曉了四食，不想諸應，威儀",
    "T13n0401_002:0530b16": "禮節清修己身，威儀禮節徑路清淨，為修",
    "T13n0401_002:0530b17": "正業，行步進止具足成就而修空行。樂於閑",
    "T13n0401_002:0530b18": "居開化眾生，而不穢厭於諸聚會，樂于禪思",
    "T13n0401_002:0530b19": "不患其意，未曾貧匱，備悉一切諸賢聖財，修",
    "T13n0401_002:0530b20": "於祠祀伏弊惡心，遊曠野者修于堅強，其心",
    "T13n0401_002:0530b21": "剛毅不可毀壞，遵行仁慈究竟滅度。身順",
    "T13n0401_002:0530b22": "反復而不虛盡，往宿德本志常隨順，報前",
    "T13n0401_002:0530b23": "所由念行思好，為眾生故所學精勤，選擇舉",
    "T13n0401_002:0530b24": "要勸化無智，所修善業無煩惱熱，悉能分別",
    "T13n0401_002:0530b25": "行于大哀。一切普遊，導于三乘不懷狐疑，",
    "T13n0401_002:0530b26": "於一切法眾所瞻察，所問能答靡不戴仰，辯",
    "T13n0401_002:0530b27": "才無礙莫不受言，本願所立明說和雅，所至",
    "T13n0401_002:0530b28": "到處靡不歡悅，所語隨時未曾失節，功勳布",
    "T13n0401_002:0530b29": "施人所欽仰如月盛滿，志性柔和辭無麁獷。",
    "T13n0401_002:0530c01": "得對能忍諸根不悴，善修其意等度往來猶",
    "T13n0401_002:0530c02": "如橋梁，度脫眾生於四使水譬如大舡，亦",
    "T13n0401_002:0530c03": "如導師將導一切諸行來者，常主救濟一切",
    "T13n0401_002:0530c04": "異學，為眾群黎興立佛事，故曰菩薩。而不",
    "T13n0401_002:0530c05": "退轉如是眾行及餘德勳，不可思議具足導",
    "T13n0401_002:0530c06": "慧，乃謂菩薩。」",
    "T13n0401_002:0530c07": "於是蓮華淨菩薩白佛言：「唯然世尊！今我觀",
    "T13n0401_002:0530c08": "察無言菩薩智慧辯才宣暢道教，如是不久",
    "T13n0401_002:0530c09": "當成無上正真之道為最正覺，當轉弘廣無",
    "T13n0401_002:0530c10": "上法輪。若復有人，得聞無言菩薩所說，信樂",
    "T13n0401_002:0530c11": "愛敬順而不訕，不久亦當具足致此功德之",
    "T13n0401_002:0530c12": "法。」佛言：「如是！如汝所言，誠無有異。無言",
    "T13n0401_002:0530c13": "菩薩逮得慧明三昧，發意之頃，以一句法於",
    "T13n0401_002:0530c14": "百千劫分別說之，義不可盡。」蓮華淨菩薩復",
    "T13n0401_002:0530c15": "白佛言：「善哉！世尊！愍傷我等及此眾會，宿",
    "T13n0401_002:0530c16": "之本德眾人雲集，為經典故當令莊嚴，惟願",
    "T13n0401_002:0530c17": "如來至真等正覺，敷演說此慧明三昧。若有",
    "T13n0401_002:0530c18": "菩薩得聞此教，悉當逮得慧明三昧，設有受",
    "T13n0401_002:0530c19": "者多所將濟一切群生，疾成無上正真之道",
    "T13n0401_002:0530c20": "為最正覺。」",
    "T13n0401_002:0530c21": "佛告蓮華淨菩薩：「諦聽，善思，當為善說慧",
    "T13n0401_002:0530c22": "明三昧。」「善哉！世尊！願樂欲聞。」蓮華淨菩薩",
    "T13n0401_002:0530c23": "受教而聽。佛言：「族姓子！所云慧明，聖曜之謂，",
    "T13n0401_002:0530c24": "所以名曰慧明。聖曜者何？蠲除眾覆蔽結",
    "T13n0401_002:0530c25": "垢闇，通過諸礙，離於穢濁荏若之謂，故曰慧",
    "T13n0401_002:0530c26": "明三昧。解法無二，所觀明徹無有猶豫，慧",
    "T13n0401_002:0530c27": "無有侶，不戴仰人，滅眾瑕疵，卒發尋對，",
    "T13n0401_002:0530c28": "分別滅度，曉了一慧，解暢過去、當來、現在三",
    "T13n0401_002:0530c29": "世之慧。嚴淨三場，明識三界，體三脫門，通",
    "T13n0401_002:0531a01": "三達智，廣布三寶，暢示三乘，淨於三眼，毀三",
    "T13n0401_002:0531a02": "垢本，明三峻聚，決定未定處耶！此謂三峻",
    "T13n0401_002:0531a03": "聚也。識暢入於心意識中，分別陰種諸入之",
    "T13n0401_002:0531a04": "事，覺了因緣和合報應，斷不調定沈疑邪見。",
    "T13n0401_002:0531a05": "解知法界能說本無，審如本際最上第一方",
    "T13n0401_002:0531a06": "便至聖。明識一切文字音響，其所入處，若",
    "T13n0401_002:0531a07": "崇講說言無所毀，辯才無礙莫能制止。若",
    "T13n0401_002:0531a08": "敷演法無能抑者，知識一切諸根各異，決斷",
    "T13n0401_002:0531a09": "柔劣中容之源，有明無明入於三教，執持",
    "T13n0401_002:0531a10": "所應入於總持。班宣光暉歸趣日行三昧、",
    "T13n0401_002:0531a11": "無量頌三昧，分別宣暢金剛道場三昧、如金",
    "T13n0401_002:0531a12": "剛三昧、覺無瞋三昧、意勇三昧、降除魔場",
    "T13n0401_002:0531a13": "三昧、日光明三昧、曜魔不照無境界三昧、",
    "T13n0401_002:0531a14": "慧無齊限入無想念幢英至三昧、淳淑親近",
    "T13n0401_002:0531a15": "一切諸法照明華三昧、放無量光入音三昧、",
    "T13n0401_002:0531a16": "了別一切音聲所趣德事三昧、普能示現一",
    "T13n0401_002:0531a17": "切功勳善住三昧、知一切法所立之處光曜",
    "T13n0401_002:0531a18": "三昧、等入一切眾生之心盡尊王三昧、分別",
    "T13n0401_002:0531a19": "諸法一切悉盡無住三昧、了眾平等無恚三",
    "T13n0401_002:0531a20": "昧、一切諸法究竟永無無動三昧、不著諸法",
    "T13n0401_002:0531a21": "鉤鎻三昧、開化諸見超表三昧，於一切慧",
    "T13n0401_002:0531a22": "無所蔽礙。」佛言：「族姓子！如是等類六萬三",
    "T13n0401_002:0531a23": "昧，吾於往昔見定光佛而見授決，尋時逮",
    "T13n0401_002:0531a24": "得此諸三昧。又計於此六萬三昧門，皆來入",
    "T13n0401_002:0531a25": "於慧明三昧，慧明三昧則為元首，入於此中",
    "T13n0401_002:0531a26": "乃致大明。」",
    "T13n0401_002:0531a27": "佛告族姓子：「如日宮殿照於水中，顯現未曾",
    "T13n0401_002:0531a28": "興立四事。何謂為四？滅除一切闇冥蔽礙，",
    "T13n0401_002:0531a29": "放其光明所照廣遠，示現一切諸色形像。所",
    "T13n0401_002:0531b01": "當作者，皆由是日興業安。慧明三昧亦復",
    "T13n0401_002:0531b02": "如是，若有菩薩住此定者，現昔未有，亦興",
    "T13n0401_002:0531b03": "四事。何謂為四？滅除一切塵勞垢冥，照曜",
    "T13n0401_002:0531b04": "無量廣遠智慧，察見一切眾生心行像貌諸",
    "T13n0401_002:0531b05": "色，隨其所學三乘之行，名為指示建立道",
    "T13n0401_002:0531b06": "業。」",
    "T13n0401_002:0531b07": "佛告族姓子：「譬如八角大如意珠，妙光暉善",
    "T13n0401_002:0531b08": "清淨玄妙，無諸瑕垢無有穢惡，建於幢首曜",
    "T13n0401_002:0531b09": "四十由旬，眾人所志敢有所求皆令得願，各",
    "T13n0401_002:0531b10": "各得所不失其僥，大如意珠無所愛悋。若有",
    "T13n0401_002:0531b11": "菩薩，得立於此慧明三昧，聖智超絕巍巍如",
    "T13n0401_002:0531b12": "是，清淨鮮明若如意珠。除諸塵勞結穢眾垢，",
    "T13n0401_002:0531b13": "住八清淨微妙禁戒三昧之定，智慧解脫度",
    "T13n0401_002:0531b14": "知見品，誠諦鮮潔，善權方便，總持辯才，分",
    "T13n0401_002:0531b15": "別忍辱，靡所不暢，彼以清淨，莫能當明。離於",
    "T13n0401_002:0531b16": "瑕疵，無極大哀以為大幢，照曜一切無量佛",
    "T13n0401_002:0531b17": "土，各隨眾生心本所願悉得解釋。菩薩如是，",
    "T13n0401_002:0531b18": "救濟五趣三處之礙，皆至大道，亦無想念。」",
    "T13n0401_002:0531b19": "佛告族姓子：「譬如虛空，虛空無際悉能容受",
    "T13n0401_002:0531b20": "一切佛土，執持眾水，一切諸火劫燒之時，一",
    "T13n0401_002:0531b21": "切眾生無進退處，聽其所歸為作處所，虛空",
    "T13n0401_002:0531b22": "之域廣遠玄曠，不可限量無所罣礙。慧明三",
    "T13n0401_002:0531b23": "昧亦復如是，若有菩薩住此定者，為諸眾",
    "T13n0401_002:0531b24": "生一切諸法示導處所，無所歸者為受其歸，",
    "T13n0401_002:0531b25": "殖眾德本因緣之報，開解己心，為無央數一",
    "T13n0401_002:0531b26": "切眾生，導示徑路教化與眼，強於因緣，未",
    "T13n0401_002:0531b27": "得解脫永處邪見群萌之類，聽示處所。假使",
    "T13n0401_002:0531b28": "有人，不興德本，不反道器，不在無本，各各",
    "T13n0401_002:0531b29": "開化為示弘器，顯發無上正真道意，而示",
    "T13n0401_002:0531c01": "聲聞緣覺處所，聞吾說法尋受奉行，則獲果",
    "T13n0401_002:0531c02": "報。聲聞緣覺之所慕乘，當為宣暢曾所忘失",
    "T13n0401_002:0531c03": "六典之要，令入法門。緣是之故，諸菩薩眾",
    "T13n0401_002:0531c04": "欲求道者，當為頒宣六度無極四等之恩，善",
    "T13n0401_002:0531c05": "權方便勸助指道，各各為暢令心歡然，使",
    "T13n0401_002:0531c06": "不退轉，逮成無上正真之道，是為一切眾生",
    "T13n0401_002:0531c07": "之類開示處所。於彼何謂為一切法示現處",
    "T13n0401_002:0531c08": "所？假使菩薩口自敷演八萬四千經典法藏，",
    "T13n0401_002:0531c09": "若有眾人心懷狐疑猶豫不決來啟問者，菩",
    "T13n0401_002:0531c10": "薩皆常秉志一心，一一為人決其結滯。一句",
    "T13n0401_002:0531c11": "之義，億百千姟難限劫數普演分別，其慧無",
    "T13n0401_002:0531c12": "量玄曠廣遠，無所罣礙而不可盡，無有邊際，",
    "T13n0401_002:0531c13": "是為一切示法處所。」佛告族姓子：「譬如大炬",
    "T13n0401_002:0531c14": "光明照遠，諸有覆蔽曀匿形色悉為現矣！炬",
    "T13n0401_002:0531c15": "之光曜所益如此。慧明定意亦復如是，若有",
    "T13n0401_002:0531c16": "菩薩住此定者，則能以一慧明之心顯示章",
    "T13n0401_002:0531c17": "句，十方無量不可計會諸佛國土，諸佛菩薩",
    "T13n0401_002:0531c18": "一切眾生，莫不覩見，亦不違遠志不動移，",
    "T13n0401_002:0531c19": "慧明之心所察無邊。」",
    "T13n0401_002:0531c20": "佛告族姓子：「慧明之宅處於意止見諸法",
    "T13n0401_002:0531c21": "源，於四意斷未發意者為興慧源，於諸神足",
    "T13n0401_002:0531c22": "身意寂源，而於諸根處聖達源。所謂力者？",
    "T13n0401_002:0531c23": "云智慧力，於覺意法入于慧源。所謂道者",
    "T13n0401_002:0531c24": "處正見源，寂然觀者觀察憺怕，行真誠者",
    "T13n0401_002:0531c25": "善滅之源，其聖諦者善寂慧源，所歸念者",
    "T13n0401_002:0531c26": "如義趣源，分別道者法義之源，神通達者",
    "T13n0401_002:0531c27": "漏盡之源，修梵行者興于大哀四等心源，",
    "T13n0401_002:0531c28": "一切普念思法之源，諸度無極，智度無極",
    "T13n0401_002:0531c29": "以為源首。善權方便應眾生心源，十種力",
    "T13n0401_002:0532a01": "者知限無限有處無處，以此為源。無所畏",
    "T13n0401_002:0532a02": "者，曉了平等佛道之源。不共法者，而於三",
    "T13n0401_002:0532a03": "世無所礙源。所言眼者，謂佛之眼莊嚴其",
    "T13n0401_002:0532a04": "身，眉間頂相無能覩源，莊嚴口者，頒宣經",
    "T13n0401_002:0532a05": "法無侵損源，莊嚴其心，行三昧定而不移",
    "T13n0401_002:0532a06": "源。是族姓子！一切諸法皆以歸趣智慧之",
    "T13n0401_002:0532a07": "源，是則名曰慧明三昧一切諸法之源首。」",
    "T13n0401_002:0532a08": "說是語時，蓮華淨菩薩逮得是慧明三昧，",
    "T13n0401_002:0532a09": "復有萬菩薩亦逮斯三昧；三千大千世界六",
    "T13n0401_002:0532a10": "反震動，其大光明普照十方。爾時諸來一",
    "T13n0401_002:0532a11": "切眾會，諸天人民各各齎華供養散佛。於時",
    "T13n0401_002:0532a12": "會中諸菩薩眾志大乘者，悉白佛言：「我等本",
    "T13n0401_002:0532a13": "來未曾得聞此三昧名，何況廣解分別義者。",
    "T13n0401_002:0532a14": "今所可供世尊之福，願令我等逮是三昧漸",
    "T13n0401_002:0532a15": "漸進行，緣是所誓逮此定意，必獲無疑。吾",
    "T13n0401_002:0532a16": "等善利為致善慶，乃能遭遇聞是三昧，若有",
    "T13n0401_002:0532a17": "逮聞於是三昧而歡喜信，功祚難限，未曾違",
    "T13n0401_002:0532a18": "失菩薩之心，亦當不久致此三昧。」佛言：「如是！",
    "T13n0401_002:0532a19": "如仁所言，而無有異。無德之人不種善本，",
    "T13n0401_002:0532a20": "不能值遇此三昧矣！何況得聞歡喜信者，未",
    "T13n0401_002:0532a21": "之有也。假使在於善知識邊，若隨明師，乃",
    "T13n0401_002:0532a22": "能信樂此定意耳。」",
    "T13n0401_002:0532a23": "佛說是語向欲竟時，世尊䐡中一菩薩出，紫",
    "T13n0401_002:0532a24": "磨金色三十二相莊嚴其身，八十種好而飾",
    "T13n0401_002:0532a25": "其姿。適出於䐡，其菩薩身尋即演放巍巍光",
    "T13n0401_002:0532a26": "明無極弘曜，皆悉覆蔽一切眾明；唯世尊光",
    "T13n0401_002:0532a27": "獨得顯現。時彼菩薩稽首佛足右繞七匝，",
    "T13n0401_002:0532a28": "則在前住，啟白佛言：「唯然世尊！執慧曜如來、",
    "T13n0401_002:0532a29": "至真、等正覺，敬問無量，進止康強遊步輕利",
    "T13n0401_002:0532b01": "力勢安乎？使我宣傳問於大聖，斯六十億姟",
    "T13n0401_002:0532b02": "數菩薩，來詣此會聽說經典。奉覲世尊稽首",
    "T13n0401_002:0532b03": "諮受，又復欲見十方世界大會菩薩、無言菩",
    "T13n0401_002:0532b04": "薩，智慧辯才所可宣暢，啟受未聞，聽是慧明",
    "T13n0401_002:0532b05": "三昧之定。唯天中天，為諸菩薩如應說法，",
    "T13n0401_002:0532b06": "使逮得是慧明三昧，獲致無極大法光曜，而",
    "T13n0401_002:0532b07": "數周旋詣此佛土。」",
    "T13n0401_002:0532b08": "於是舍利弗前問佛言：「唯然世尊！執慧曜如",
    "T13n0401_002:0532b09": "來、至真、等正覺，為在何方？今寧現世講說法",
    "T13n0401_002:0532b10": "乎？去是遠近，國土何類？并說於此正士名",
    "T13n0401_002:0532b11": "號，及六十億姟數菩薩，為何所處？」佛告舍",
    "T13n0401_002:0532b12": "利弗：「東方去此恒河沙等諸佛國土，有世",
    "T13n0401_002:0532b13": "界名住於堅固金剛之根，執慧曜如來在於",
    "T13n0401_002:0532b14": "彼土，今者現在。」佛告舍利弗：「彼之世界，何",
    "T13n0401_002:0532b15": "故名曰住於堅固金剛之根？其國下地從底",
    "T13n0401_002:0532b16": "至上，堅固甚牢不可破壞，悉是金剛。斯皆",
    "T13n0401_002:0532b17": "其佛本願所致。所以者何？其佛堅固金剛之",
    "T13n0401_002:0532b18": "行獨步無難，及諸菩薩造金剛行，勇猛牢固",
    "T13n0401_002:0532b19": "無能壞者，己身威力巍巍具足，乃如是也！假",
    "T13n0401_002:0532b20": "使世界泥土成者，則當破壞碎落微散，若其",
    "T13n0401_002:0532b21": "有人生彼世界，身如金剛皆亦堅固不可破",
    "T13n0401_002:0532b22": "壞。是故彼土，名曰住於堅固金剛之根。又",
    "T13n0401_002:0532b23": "舍利弗！卿屬所問，今此菩薩名曰何等？號",
    "T13n0401_002:0532b24": "金剛䐡。此金剛䐡菩薩，一發意頃通過鐵圍、",
    "T13n0401_002:0532b25": "大鐵圍山，越江沙等諸佛國土，各各在於江",
    "T13n0401_002:0532b26": "河沙等諸佛䐡出，悉是諸佛威神功德之所",
    "T13n0401_002:0532b27": "建立，亦復是己六通之慧、神足之力，是故菩",
    "T13n0401_002:0532b28": "薩號金剛䐡。又舍利弗！向者復問六十億姟",
    "T13n0401_002:0532b29": "諸菩薩眾為處何所？卿當以此問於正士，為",
    "T13n0401_002:0532c01": "汝發遣。」賢者舍利弗問金剛䐡菩薩：「唯族",
    "T13n0401_002:0532c02": "姓子！六十億姟諸菩薩眾為住何所？」金剛䐡",
    "T13n0401_002:0532c03": "答曰：「佛歎耆年智慧最尊，賢者舍利弗！以",
    "T13n0401_002:0532c04": "智慧眼推索本末，此諸菩薩為在何所？」時",
    "T13n0401_002:0532c05": "舍利弗以聖慧眼，周遍普求諸菩薩等，不",
    "T13n0401_002:0532c06": "知所在。金剛䐡菩薩答曰：「尊者舍利弗！自",
    "T13n0401_002:0532c07": "有等類同學志脫，令求所在。」即舍利弗謂",
    "T13n0401_002:0532c08": "阿那律：「佛歎耆年天眼最尊，求其所在。」時",
    "T13n0401_002:0532c09": "阿那律，則以天眼清淨之目超越天人，於是",
    "T13n0401_002:0532c10": "三千大千世界遍察求之，如觀掌中果及寶",
    "T13n0401_002:0532c11": "珠，索諸菩薩永不能知，亦復不見之所住處。",
    "T13n0401_002:0532c12": "賢者阿那律報舍利弗：「吾普推索，永不能",
    "T13n0401_002:0532c13": "知此諸菩薩為何所處？」金剛䐡菩薩謂舍利",
    "T13n0401_002:0532c14": "弗：「諸賢者等但有肉眼，不可復言謂有天",
    "T13n0401_002:0532c15": "眼。云何思惟共三昧禪，遍觀諸國而不覩見",
    "T13n0401_002:0532c16": "諸國，而不覩諸菩薩眾為何所住？」舍利弗",
    "T13n0401_002:0532c17": "問：「仁族姓子！天眼何類？謂我等輩所未見",
    "T13n0401_002:0532c18": "焉？」金剛䐡曰：「唯舍利弗！我之天眼未曾見",
    "T13n0401_002:0532c19": "色。舍利弗等及眾弟子諸大聲聞，從本以來",
    "T13n0401_002:0532c20": "不能見我，天眼之德為何等類？亦無能當巍",
    "T13n0401_002:0532c21": "巍之明。」舍利弗又問族姓子：「說所見形像為",
    "T13n0401_002:0532c22": "何等類？而言我等本來未覩。」金剛䐡曰：「耆",
    "T13n0401_002:0532c23": "年曾見住於堅固金剛世界及執慧曜如來至",
    "T13n0401_002:0532c24": "真？」舍利弗答曰：「今日造聞彼世界名，何因",
    "T13n0401_002:0532c25": "得見？」金剛䐡曰：「唯舍利弗！如是等類，不可",
    "T13n0401_002:0532c26": "稱計諸佛國土及眾菩薩人民眾生，各各異",
    "T13n0401_002:0532c27": "趣，所生不同。菩薩大士則以天眼皆悉見之，",
    "T13n0401_002:0532c28": "無有遺脫而不遍者，一切緣覺雖有天眼所",
    "T13n0401_002:0532c29": "不能覩，何況聲聞而能及見乎？」說是語時，",
    "T13n0401_002:0533a01": "有六萬人，曾求聲聞緣一覺乘，歡然大悅，尋",
    "T13n0401_002:0533a02": "發無上正真道意，同時發聲如嗟歎言：「令",
    "T13n0401_002:0533a03": "吾等身得佛法眼，不用聲聞及緣一覺之天",
    "T13n0401_002:0533a04": "眼也！蔭蔽罣礙。佛之法眼無有限齊，亦無",
    "T13n0401_002:0533a05": "所礙。」於是金剛䐡菩薩，即如其像，三昧正",
    "T13n0401_002:0533a06": "受建立感應，而現神足。佛之聖旨，金剛䐡菩",
    "T13n0401_002:0533a07": "薩威德之變，宿福善本巍巍之力不可稱限，",
    "T13n0401_002:0533a08": "普令一切諸來會者，皆共目見六十億姟諸",
    "T13n0401_002:0533a09": "菩薩眾，在於佛身各處蓮華結加趺坐，叉",
    "T13n0401_002:0533a10": "手聽經，不近佛身，亦復不遠，皆是如來弘",
    "T13n0401_002:0533a11": "恩無極之感應也。又世尊身不增不減無所",
    "T13n0401_002:0533a12": "罣礙，悉現如故若前不損。一切眾會驚喜踊",
    "T13n0401_002:0533a13": "躍，得未曾有，一心叉手禮佛而立，各各歎言：",
    "T13n0401_002:0533a14": "「難及！難及！諸佛世尊身形廣長威聖無量，神",
    "T13n0401_002:0533a15": "變功德不可稱限，乃能容受六十億姟，在",
    "T13n0401_002:0533a16": "於佛身而坐聽經，見本聖之體不增不減。」時",
    "T13n0401_002:0533a17": "金剛䐡菩薩，普察眾會而舉聲告：「以是之",
    "T13n0401_002:0533a18": "故當共知之！如來、至真、等正覺身，則為法身，",
    "T13n0401_002:0533a19": "廣長無極，無有相好而不方圓，身無邊際不",
    "T13n0401_002:0533a20": "可度量。如來至真發意之頃，欲令三千大千",
    "T13n0401_002:0533a21": "世界諸有眾水，大海、江河川流泉源，國土、州域、",
    "T13n0401_002:0533a22": "叢林、草木、諸山土地，悉入佛身不增不減，悉",
    "T13n0401_002:0533a23": "現如故。又諸賢者、諸無央數億百千姟、諸佛",
    "T13n0401_002:0533a24": "國土眾菩薩等，若千萬數，遙覩世尊微妙光",
    "T13n0401_002:0533a25": "明相好清淨無有塵垢，咸皆發來欲見聖尊",
    "T13n0401_002:0533a26": "諮受經典。悉為天下，勸諸天人民、釋梵四天",
    "T13n0401_002:0533a27": "王，使蒙擁護，令得自歸故往聽經。設不來",
    "T13n0401_002:0533a28": "者，不見道變不能發心。佛欲開化度眾生",
    "T13n0401_002:0533a29": "故，是以如來取諸菩薩著於身內，而聽受",
    "T13n0401_002:0533b01": "法不見罣礙，無所疑難。或有菩薩住於地",
    "T13n0401_002:0533b02": "裏，入寶交露，而自省見坐於蓮華，皆佛威",
    "T13n0401_002:0533b03": "神之所感動，道德高遠巍巍難量。」時諸菩",
    "T13n0401_002:0533b04": "薩承佛聖旨及金剛䐡至願威力，六十億姟",
    "T13n0401_002:0533b05": "一切同時皆從大聖毛孔中出，稽首佛足右",
    "T13n0401_002:0533b06": "繞七匝，各以威德神足之力，化微妙床身處",
    "T13n0401_002:0533b07": "其上。",
    "T13n0401_002:0533b08": "於是金剛䐡菩薩前白佛言：「唯然世尊！無言",
    "T13n0401_002:0533b09": "菩薩何故字無言？」佛言：「汝自以是問於正士，",
    "T13n0401_002:0533b10": "當為汝說。」時金剛䐡問無言曰：「仁族姓子！",
    "T13n0401_002:0533b11": "何故自號為無言耶？」無言默然。如是問三，",
    "T13n0401_002:0533b12": "亦不答報。時金剛䐡復重問曰：「何故三問而",
    "T13n0401_002:0533b13": "不相答？」無言答曰：「我求此辭永不得處，以",
    "T13n0401_002:0533b14": "是之故不相答耳！又於族姓子！理不宜問",
    "T13n0401_002:0533b15": "於無言者，用何以故而字無言？計其無言則",
    "T13n0401_002:0533b16": "無辭說，亦無音聲。」金剛䐡又問：「設無有言，",
    "T13n0401_002:0533b17": "今何以故口有所說？」無言答曰：「吾悉法效諸",
    "T13n0401_002:0533b18": "佛所說，亦復效於眾生所語。」又問：「云何法",
    "T13n0401_002:0533b19": "於諸佛所說？」答曰：「如一切佛所講經法，吾",
    "T13n0401_002:0533b20": "以意力承其威神，亦復如之。以是之故，吾今",
    "T13n0401_002:0533b21": "悉法諸佛所說，假其音聲而等文字，無所毀",
    "T13n0401_002:0533b22": "壞演說經法，是為法於諸佛所說。」又問：「云何",
    "T13n0401_002:0533b23": "復效眾生之言？」答曰：「隨一切人眾生之類音",
    "T13n0401_002:0533b24": "響言語，而為說法。是為效於一切眾生人民",
    "T13n0401_002:0533b25": "所言。」又問：「卿族姓子！失言以來為幾何乎？」",
    "T13n0401_002:0533b26": "答曰：「從失心念以來。」又問：「族姓子！此言何",
    "T13n0401_002:0533b27": "謂？」答曰：「以是之故不親心念，亦非不樂，心無",
    "T13n0401_002:0533b28": "所念口則無言。」又問：「族姓子！言從何出？為從",
    "T13n0401_002:0533b29": "心出？從身出乎？」答曰：「不從身出，亦不從心出。",
    "T13n0401_002:0533c01": "所以者何？身非常存不得自在，其心如幻；以",
    "T13n0401_002:0533c02": "是之故，不從身出亦不從心。」又問：「為從何",
    "T13n0401_002:0533c03": "出？」答曰：「設欲問之，所講言辭為從何出？為從",
    "T13n0401_002:0533c04": "空出？空無有色亦不可見。今仁問吾，為何由",
    "T13n0401_002:0533c05": "乎？」曰：「實因於空無見無像。」答曰：「是故族姓",
    "T13n0401_002:0533c06": "子，言如虛空而不可見，所問亦如其所言辭，",
    "T13n0401_002:0533c07": "亦如虛空而不可見，虛空如是永不可覩，亦",
    "T13n0401_002:0533c08": "無有相。以是之故，求一切法及所言辭，",
    "T13n0401_002:0533c09": "都不可得。如求言辭不可得者，一切諸法",
    "T13n0401_002:0533c10": "寂寞澹泊，論語音辭亦復如是，一切諸法",
    "T13n0401_002:0533c11": "亦如人言，忽不知處。言如虛空無能見處，",
    "T13n0401_002:0533c12": "一切諸法亦如虛空，亦無處所，所言辭者因",
    "T13n0401_002:0533c13": "緣合成，一切諸法亦從緣起，推求諸法根",
    "T13n0401_002:0533c14": "源所在，緣從何起而不可得。其不可得則",
    "T13n0401_002:0533c15": "無所起，便無所生。又無所起則無所興，其",
    "T13n0401_002:0533c16": "無所興者則無所發。其無所發，彼無眼跡亦",
    "T13n0401_002:0533c17": "無色跡，亦無識跡，亦無耳、鼻、口、身、意之跡，",
    "T13n0401_002:0533c18": "亦無法跡，無意識跡。其無跡者無去無來，",
    "T13n0401_002:0533c19": "無去來者名曰獨步。其獨步者則無所去，於",
    "T13n0401_002:0533c20": "一切行而無所見，當作是觀，寧當覩見本所",
    "T13n0401_002:0533c21": "不見乎？」又問：「本何不見？」答曰：「不生不起。」又",
    "T13n0401_002:0533c22": "問：「云何不生不起？」答曰：「所不可察無有來者。」",
    "T13n0401_002:0533c23": "又問：「何謂所不可察無有來者？」答曰：「虛空不",
    "T13n0401_002:0533c24": "可見，無有來者。虛空平等，一切諸法亦等如",
    "T13n0401_002:0533c25": "空。以是之故，諸法平等亦如虛空，故曰不偏",
    "T13n0401_002:0533c26": "一切諸法等如虛空。」又問：「何謂諸法等如虛",
    "T13n0401_002:0533c27": "空？」答曰：「無有侶故，以用諸佛平等之故，",
    "T13n0401_002:0533c28": "一切諸法究竟平等。過去本等，來本亦等，",
    "T13n0401_002:0533c29": "中本亦等，無有分別。計此諸等，以一切諸法",
    "T13n0401_002:0534a01": "本際，如是如真，本際無本。本際如真，本際",
    "T13n0401_002:0534a02": "如審。本際無本，本際等無有異，是則名曰無",
    "T13n0401_002:0534a03": "有二際亦無若干。何謂言二？用計吾我則名",
    "T13n0401_002:0534a04": "曰二，若不貪身不計吾我，則無有二。何謂",
    "T13n0401_002:0534a05": "有二？有眼有色則名曰二，耳聲鼻香舌味身",
    "T13n0401_002:0534a06": "更意法，是名曰二。取要言之，若有計著一切",
    "T13n0401_002:0534a07": "諸法，故名曰二。從使有二亦不可得。所以者",
    "T13n0401_002:0534a08": "何？觀無所此得則無二，亦無言辭，其法心",
    "T13n0401_002:0534a09": "意及所有識，假使不修於此三事，是名無二。",
    "T13n0401_002:0534a10": "此之無二不當講說。所以者何？有所說者不",
    "T13n0401_002:0534a11": "離於二，無所言者乃無有二。」又問：「所云無",
    "T13n0401_002:0534a12": "二，誰為造二？」答曰：「其無二者不可造二。所",
    "T13n0401_002:0534a13": "以者何？正使興發若干方便，欲變無二使有",
    "T13n0401_002:0534a14": "二者，終不可辯。」又問：「所說法律為是二乎？",
    "T13n0401_002:0534a15": "為無二耶？」答曰：「其法律者無有二也！堅固難",
    "T13n0401_002:0534a16": "移。所以者何？無言亂相亦無所御，以無言",
    "T13n0401_002:0534a17": "說而開導之，無能破壞，不可毀缺、用不可壞，",
    "T13n0401_002:0534a18": "是故名曰堅固導御，則無有二。」於是金剛䐡",
    "T13n0401_002:0534a19": "菩薩前白佛言：「唯然！世尊！無言菩薩所可宣",
    "T13n0401_002:0534a20": "暢，皆是慧明三昧勇猛之恩德也！」佛言：「如汝",
    "T13n0401_002:0534a21": "所言皆慧明三昧之威恩也！」爾時執慧曜國",
    "T13n0401_002:0534a22": "土諸菩薩來者，問於無言：「仁族姓子！為學",
    "T13n0401_002:0534a23": "何法，辯才之慧巍巍無量乃如是乎？」無言答",
    "T13n0401_002:0534a24": "曰：「如佛所說，一切諸法皆從誡立。」又復問",
    "T13n0401_002:0534a25": "曰：「唯族姓子！寧可垂意顧愍我等，分別敷",
    "T13n0401_002:0534a26": "演建立誡者？」答曰：「賢者！其不住身、不住",
    "T13n0401_002:0534a27": "口心，是為立誡。不住內外亦無中間，是為",
    "T13n0401_002:0534a28": "立誡。若無思想無所惟念，及與教令言辭之",
    "T13n0401_002:0534a29": "事，是曰立誡。無應不應，無念不念，亦無異",
    "T13n0401_002:0534b01": "念，是曰立誡。不住於善亦無不善，不處於",
    "T13n0401_002:0534b02": "世亦不度世，無在不在，無害不害，無漏不漏，",
    "T13n0401_002:0534b03": "無為不為，無生死無滅度，此曰立誡。假使",
    "T13n0401_002:0534b04": "建立如是比像，住於誡者，於一切法則無所",
    "T13n0401_002:0534b05": "住，不住諸法，不作是念：『吾有所說宣暢分",
    "T13n0401_002:0534b06": "別。』是故，賢者！是名曰誡。有所說者則住於",
    "T13n0401_002:0534b07": "二，其真本際，及其住處并至無本。又法界處，",
    "T13n0401_002:0534b08": "吾以住彼而有所論，有所論者永不可得，斯",
    "T13n0401_002:0534b09": "所語者亦無所念，其所宣暢亦無所想。」又問：",
    "T13n0401_002:0534b10": "「族姓子！其不可得無所念者及無所想，有何",
    "T13n0401_002:0534b11": "言說？」答曰：「自然之數而不可獲，亦無所念無",
    "T13n0401_002:0534b12": "有思想，自然說之！」又問：「其所辭者誰為說",
    "T13n0401_002:0534b13": "之？」答曰：「賢者！吾所辭者，即時滅盡亦無所",
    "T13n0401_002:0534b14": "生。所以者何？向者諸所講法皆歸於盡，一",
    "T13n0401_002:0534b15": "切諸法悉無所生。所生法不可知處，現在",
    "T13n0401_002:0534b16": "有形悉無有形，不可得處。所以者何？斯閑",
    "T13n0401_002:0534b17": "盡而無諸相，其本際者無有言教。故世尊曰：",
    "T13n0401_002:0534b18": "『不可想像取過去心，當來現在亦復如之！』即",
    "T13n0401_002:0534b19": "起即滅碎散消盡，卒暴易轉，不可捉持形像",
    "T13n0401_002:0534b20": "何類。彼欲取想著念虛偽，倚受思想悉如",
    "T13n0401_002:0534b21": "化幻，是故推極一切所言，悉虛無實其義",
    "T13n0401_002:0534b22": "無獲，亦不可以有所講說，不可口宣若心念",
    "T13n0401_002:0534b23": "矣！所以者何？無所造作亦無所行，其有解",
    "T13n0401_002:0534b24": "識興趣此義，則不復用口之言辭，亦不以心",
    "T13n0401_002:0534b25": "有所念也！有所宣暢分別說者，猶如呼響音",
    "T13n0401_002:0534b26": "聲之報，如化如來有所頒宣，其人所講亦復",
    "T13n0401_002:0534b27": "如茲。是為諸佛及眾菩薩一切世人所可保",
    "T13n0401_002:0534b28": "義，不可思議！善權方便無能制止，辯才之",
    "T13n0401_002:0534b29": "辭所建立法，不可動移。」時諸菩薩讚無言曰：",
    "T13n0401_002:0534c01": "「善哉，善哉！族姓子！快說斯言。是入法門我等",
    "T13n0401_002:0534c02": "亦聞，所歸於門實無有門，等如虛空，其佛",
    "T13n0401_002:0534c03": "世尊及諸菩薩，現說如是，吾等所受亦復如",
    "T13n0401_002:0534c04": "此。」",
    "T13n0401_002:0534c05": "於是金剛䐡菩薩問無言曰：「來族姓子！俱共",
    "T13n0401_002:0534c06": "往至住於堅固金剛根世界，見執慧曜如來、",
    "T13n0401_002:0534c07": "至真、等正覺，觀彼國土。」無言答曰：「又族姓子，",
    "T13n0401_002:0534c08": "斯聞則是住於堅固金剛根世界，執慧曜世",
    "T13n0401_002:0534c09": "尊亦復在此，吾身何為捨此就彼？」金剛䐡問",
    "T13n0401_002:0534c10": "曰：「今此世界泥土所成，非為金剛。」無言答",
    "T13n0401_002:0534c11": "曰：「汝族姓子發意之頃，越恒沙等諸佛國土，",
    "T13n0401_002:0534c12": "通過鐵圍無所蔽礙，為能堪任取是佛土舉",
    "T13n0401_002:0534c13": "一土塵，不爾乃當知而此世界泥土所成。」無",
    "T13n0401_002:0534c14": "言菩薩尋聲則以金剛道場三昧正受，應時",
    "T13n0401_002:0534c15": "於此三千大千世界自然化成，甚大堅固不",
    "T13n0401_002:0534c16": "可傷毀，悉為金剛。於是金剛䐡，作大威力興",
    "T13n0401_002:0534c17": "顯神變，被大堅固誡德之鎧，欲舉此地一",
    "T13n0401_002:0534c18": "土之塵而不能勝，心自念言：「怪未曾有，為",
    "T13n0401_002:0534c19": "是大聖之所建立巍巍之變？斯是無言之所",
    "T13n0401_002:0534c20": "感興？」前白佛言：「唯然！世尊！我者前時發心",
    "T13n0401_002:0534c21": "之頃，通過鐵圍大鐵圍山，越恒沙等諸佛國",
    "T13n0401_002:0534c22": "土。今者欲舉於此土地一土之塵而不能勝。",
    "T13n0401_002:0534c23": "唯天中天！此誰威神之所興立？是天中天",
    "T13n0401_002:0534c24": "慈恩聖旨？為是無言之所變動乎？」佛言：「無",
    "T13n0401_002:0534c25": "言菩薩之所建立也！所以者何？無言菩薩",
    "T13n0401_002:0534c26": "金剛道場三昧正受，使此三千大千世界甚",
    "T13n0401_002:0534c27": "大堅固，不可毀缺悉成金剛。若有菩薩住是",
    "T13n0401_002:0534c28": "三昧，自恣其意，欲變幾何諸佛國土悉成金",
    "T13n0401_002:0534c29": "剛，輒如所志。智慧聖心興顯道德，以是三",
    "T13n0401_002:0535a01": "昧而以正受，令諸佛土悉成金剛無能毀觸，",
    "T13n0401_002:0535a02": "皆是三昧威神境界。」於是金剛䐡及其所從",
    "T13n0401_002:0535a03": "六十億姟菩薩，前白佛言：「菩薩行何法，乃能",
    "T13n0401_002:0535a04": "逮得金剛道場三昧？」佛告族姓子：「菩薩有四",
    "T13n0401_002:0535a05": "法，逮得於此金剛道場三昧。何謂為四？一",
    "T13n0401_002:0535a06": "曰持志堅如金剛，常懷道心超越一切諸功",
    "T13n0401_002:0535a07": "德本。二曰性行具足，無央數劫修治方便莊",
    "T13n0401_002:0535a08": "嚴大業。三曰入於深法，分別十二緣起之原。",
    "T13n0401_002:0535a09": "四曰聖慧備悉無所缺漏。是為四。復有四而",
    "T13n0401_002:0535a10": "自歡娛。何謂為四？一曰超度慧德具足五通。",
    "T13n0401_002:0535a11": "二曰空無相願一心脫門，三昧正受心不戲",
    "T13n0401_002:0535a12": "逸而自娛樂。三曰建立於戒而住法界，所處",
    "T13n0401_002:0535a13": "無源成就慧明。四曰究竟至誠如深之義，曉",
    "T13n0401_002:0535a14": "了經義寂滅諸法靡所不達。復有四。何謂為",
    "T13n0401_002:0535a15": "四？一曰遵于大哀修四梵行。二曰奉行般若",
    "T13n0401_002:0535a16": "波羅蜜及六度無極。三曰行善權方便三十",
    "T13n0401_002:0535a17": "有七道品之法。四曰為諸眾生修諸脫門及四",
    "T13n0401_002:0535a18": "聖諦。是為四。復有四。何謂為四？一曰身所造",
    "T13n0401_002:0535a19": "業猶如金剛。二曰口之所言清微柔和亦如",
    "T13n0401_002:0535a20": "金剛。三曰執心堅固不可動轉亦如金剛。四曰",
    "T13n0401_002:0535a21": "志性秉毅不可毀壞。是為四法。菩薩所行速",
    "T13n0401_002:0535a22": "疾逮是金剛道場三昧。」說是語時，是諸菩薩",
    "T13n0401_002:0535a23": "尋即獲此金剛道場三昧。於是無言菩薩自",
    "T13n0401_002:0535a24": "白其父師子將軍：「大人豈見諸佛興出，德馨",
    "T13n0401_002:0535a25": "之稱威聖無量，道慧高遠超絕無侶，得未曾",
    "T13n0401_002:0535a26": "有。難及！難及！如是比像不可譬喻，本所悲",
    "T13n0401_002:0535a27": "憶今悉現矣！為無央數眾生之類，導示滅度",
    "T13n0401_002:0535a28": "至于大安。惟願大人，發於無上正真道意。」",
    "T13n0401_002:0535a29": "師子將軍報無言曰：「子當知之，生七日後天",
    "T13n0401_002:0535b01": "來相令，而見告語發大道意。佛天中天，道目",
    "T13n0401_002:0535b02": "所觀知我志操，其心夙夜念於佛道，無復異",
    "T13n0401_002:0535b03": "師發心可歸，惟當歸命無極大聖。」師子將軍",
    "T13n0401_002:0535b04": "及正夫人，男女內外親屬五百群從，皆發",
    "T13n0401_002:0535b05": "無上正真道意。無言菩薩自報父母兄弟姊",
    "T13n0401_002:0535b06": "妹及其親族并大眾人：「仁者今日以發大意，",
    "T13n0401_002:0535b07": "當精進行莊嚴道心。」即時問言：「何謂發意莊",
    "T13n0401_002:0535b08": "嚴道心？」無言答曰：「有四十事莊嚴道心。何",
    "T13n0401_002:0535b09": "謂四十事？至信佛道心不疑毀一、喜樂於法",
    "T13n0401_002:0535b10": "而令久存二、不慢聖眾恭敬謙遜三、常當習善",
    "T13n0401_002:0535b11": "友四、見諸菩薩視之如佛五、未曾懷害向於眾",
    "T13n0401_002:0535b12": "生六、恭敬奉事尊長眾祐七、等心愛憎八、入法",
    "T13n0401_002:0535b13": "無厭九、勤聽經典十、聞趣尊習一、為他人說二、",
    "T13n0401_002:0535b14": "無希冀心三、法無有師四、所念如應五、奉行無",
    "T13n0401_002:0535b15": "本六、一切所愛而不珍惜七、奉順禁戒未曾缺",
    "T13n0401_002:0535b16": "漏八、宣暢分布忍辱之力九、所行精進靡不",
    "T13n0401_002:0535b17": "周遍二十、令備修習禪定一心",
    "T13n0401_002:0535b18": "而順念于智慧之品二、以權方便開化眾生",
    "T13n0401_002:0535b19": "三、所可勸助未曾忘捨四、隨護群黎五、自調其",
    "T13n0401_002:0535b20": "心降伏他意六；本闕一法第七、於欲教授不著塵勞八、",
    "T13n0401_002:0535b21": "常棄憒閙樂於寂靜九、思處閑居以為德稱三十、",
    "T13n0401_002:0535b22": "修賢聖行而知節限一、常行止足不可動移二、",
    "T13n0401_002:0535b23": "在於俗法不與同塵三、而以順從六堅之法四、",
    "T13n0401_002:0535b24": "又不捨廢於四恩行五、而常奉遵堅固志願六、",
    "T13n0401_002:0535b25": "恒不毀失善德之本七、所學業者而不放逸八、",
    "T13n0401_002:0535b26": "不樂小乘九、道心無動四十。篤信微妙志不怯",
    "T13n0401_002:0535b27": "弱，捨一切惡無所犯負，皆悉具足一切功勳，",
    "T13n0401_002:0535b28": "合集名稱無量福會，懷佩道法處於道場，而",
    "T13n0401_002:0535b29": "不退轉。是為丈夫四十事行，顯發一切諸通",
    "T13n0401_002:0535c01": "慧矣！珍寶道心，以此功德而自莊嚴，發意之",
    "T13n0401_002:0535c02": "頃三千大千佛之境界，所興德本悉現目前不",
    "T13n0401_002:0535c03": "復遠求。譬如日殿處於虛空靡所不曜。」師子",
    "T13n0401_002:0535c04": "將軍報其子曰：「正士汝當數數往來念親相",
    "T13n0401_002:0535c05": "見，因告示誡將濟擁護，令不退轉究竟無上",
    "T13n0401_002:0535c06": "正真之道。」無言答曰：「大人欲知，復有十法菩",
    "T13n0401_002:0535c07": "薩所行，諸佛大士所見常念。何謂為十？恒行",
    "T13n0401_002:0535c08": "精進欲安眾生，不念己身獨獲大安。身力堅",
    "T13n0401_002:0535c09": "強多所誘進，見羸弱人而以慰喻。所造德本",
    "T13n0401_002:0535c10": "皆以放捨施一切人，未曾懷憂。所可化人勸",
    "T13n0401_002:0535c11": "發道者，被大德鎧而自誓願：『此諸眾生若得",
    "T13n0401_002:0535c12": "佛道受于正法，當以供養而奉事之。然後我",
    "T13n0401_002:0535c13": "乃取最正覺。』用正法故沒棄身命，不捨正典，",
    "T13n0401_002:0535c14": "宣暢分別一品之義，於百千劫流布一切。被",
    "T13n0401_002:0535c15": "大德鎧，不以懈惓不懷怯弱。一切諸法皆悉",
    "T13n0401_002:0535c16": "本淨。設聞此言不以恐懼，不限大道，不捨",
    "T13n0401_002:0535c17": "佛法，不以為空，所觀覩者適知不虛。等於",
    "T13n0401_002:0535c18": "吾我亦等眾生，已等眾生則等於法，以等經",
    "T13n0401_002:0535c19": "法則便信樂虛空平等，不墮止觀，不復墮落",
    "T13n0401_002:0535c20": "生老病死惱患之徑。為諸世間所見動轉，",
    "T13n0401_002:0535c21": "無央數眾勤苦瑕穢，諸魔波旬所可興者，來",
    "T13n0401_002:0535c22": "說眾難故誡誹謗：『佛道難得，經法難遇，不",
    "T13n0401_002:0535c23": "如早求聲聞而速度矣！』菩薩聞此，堅持一心",
    "T13n0401_002:0535c24": "發無極志，不以懈厭，不退不轉，不捨大乘，",
    "T13n0401_002:0535c25": "住於真正審諦之法，言行相應未曾虛妄，身",
    "T13n0401_002:0535c26": "行至誠不欺己身，諸天眾生及十方佛，是為",
    "T13n0401_002:0535c27": "大人十法之事。菩薩所行則為諸佛及諸正",
    "T13n0401_002:0535c28": "士所見常念。」說是語時，師子將軍及與眷屬，",
    "T13n0401_002:0535c29": "尋時逮得柔順法忍。",
    "T13n0401_002:0536a01": "爾時世尊告賢者阿難：「受是經法，持諷誦讀，",
    "T13n0401_002:0536a02": "具足廣普為他人說。所以者何？過去當來今",
    "T13n0401_002:0536a03": "諸佛大聖道德所興，皆出是法經典藏門。無",
    "T13n0401_002:0536a04": "言菩薩今來至此，思惟真諦宣暢於斯無量",
    "T13n0401_002:0536a05": "法門，勸化無數一切人民，令學佛道也！是故",
    "T13n0401_002:0536a06": "阿難！欲奉過去當來現在諸佛世尊啟受法",
    "T13n0401_002:0536a07": "藏，當奉此經懷抱在心，廣為人說是法藏門，",
    "T13n0401_002:0536a08": "發無央數眾生人民，使成佛道。如來在世滅",
    "T13n0401_002:0536a09": "度之後，假使有人受此經者，悉是佛旨建立",
    "T13n0401_002:0536a10": "所致，持諷誦讀行如上教。」佛語阿難：「則有三",
    "T13n0401_002:0536a11": "事，福不可量。何謂為三？一曰將護正法，二曰",
    "T13n0401_002:0536a12": "身知道心，三曰未發意者勸發道心。是為三。",
    "T13n0401_002:0536a13": "功德之福不可限量，假使如來歎其功勳而",
    "T13n0401_002:0536a14": "不可盡，何況聲聞？」爾時會中有七億姟諸菩",
    "T13n0401_002:0536a15": "薩眾，聞佛所說皆從坐起，欲護正法，各各說",
    "T13n0401_002:0536a16": "言：「我等輩類，當共奉持世尊正典廣遠流布，",
    "T13n0401_002:0536a17": "持此經卷為他人說勸發道意。」無言菩薩前",
    "T13n0401_002:0536a18": "白佛言：「唯然！世尊！所可解暢䢖正覺者，彼",
    "T13n0401_002:0536a19": "法寧可受取持乎？」佛言：「不也！」又問佛言：「以",
    "T13n0401_002:0536a20": "何等故，諸族姓子，向者佛說此，諸菩薩悉起",
    "T13n0401_002:0536a21": "住立，欲護正法？」佛言：「吾以將育諸族姓子，故",
    "T13n0401_002:0536a22": "以是像欲有所護，彼無為事不可得法而為",
    "T13n0401_002:0536a23": "頒宣，因文字教言護於法將順其意。所言護",
    "T13n0401_002:0536a24": "者，不以言問，不用文字而行道也，是則名曰",
    "T13n0401_002:0536a25": "護於正法。又族姓子！則有二事護於正法。何",
    "T13n0401_002:0536a26": "謂為二？一曰不可得者乃逮正法，所當擁護",
    "T13n0401_002:0536a27": "常將順之，不以所說而擁護也。二曰亦不將",
    "T13n0401_002:0536a28": "濟於諸虛妄，聞所說者即能奉行，不以慢",
    "T13n0401_002:0536a29": "恣求於名稱。是為二。」時諸菩薩欲供養佛、無",
    "T13n0401_002:0536b01": "言菩薩及此經典，普雨天華散於佛上及諸",
    "T13n0401_002:0536b02": "菩薩，周遍大會，口宣此言：「願令世尊釋迦",
    "T13n0401_002:0536b03": "文尼久在世間，使此經法自然流布遍閻浮",
    "T13n0401_002:0536b04": "利。」佛說：「如是！」無言菩薩、師子將軍與諸群從，",
    "T13n0401_002:0536b05": "金剛䐡菩薩及六十億姟諸菩薩等，舍利弗、大",
    "T13n0401_002:0536b06": "目揵連、阿難，諸天、世人、阿須倫，聞佛所說，莫",
    "T13n0401_002:0536b07": "不歡喜。",
    "T13n0401_002:0536b08": "無言童子經卷下"
}