{
    "X65n1295_019:0587b09": "禪宗頌古聯珠通集卷第十九",
    "X65n1295_019:0587b11": "宋池州報恩光孝禪寺沙門法應　集",
    "X65n1295_019:0587b12": "元紹興天衣萬壽禪寺沙門普會續集",
    "X65n1295_019:0587b13": "　　祖師機緣",
    "X65n1295_019:0587b14": "六祖下第四世之六(南嶽下後第三世之二)",
    "X65n1295_019:0587b15": "趙州因僧問。如何是祖師西來意。師曰。庭前栢",
    "X65n1295_019:0587b16": "樹子。曰和尚莫將境示人。師曰。我不將境示人。",
    "X65n1295_019:0587b17": "曰如何是祖師西來意。師曰。庭前栢樹子。　頌",
    "X65n1295_019:0587b18": "曰。",
    "X65n1295_019:0587b19": "庭前栢樹地中生。不假牛犁嶺上耕。正示西來千種",
    "X65n1295_019:0587b20": "路。鬱密稠林是眼睛。(汾陽昭)。",
    "X65n1295_019:0587b21": "庭前栢樹趙州道。廬陵米價吉陽敷。三歲兒童皆念",
    "X65n1295_019:0587b22": "得。八十翁翁會也無。(浮山遠)。",
    "X65n1295_019:0587b23": "趙州庭前栢。天下走禪客。養子莫教大。大了作家賊。",
    "X65n1295_019:0587b24": "(慈明圓)。",
    "X65n1295_019:0587c01": "七百甲子老禪和。安貼家邦苦是他。人問西來指庭",
    "X65n1295_019:0587c02": "栢。却令天下動干戈。(雪竇顯　二)。",
    "X65n1295_019:0587c03": "千里靈機不易親。龍生龍子莫因循。趙州奪得連城",
    "X65n1295_019:0587c04": "璧。秦主相如總喪身。",
    "X65n1295_019:0587c05": "入門何必辨來機。老倒禪和不自知。栢樹庭前剛指",
    "X65n1295_019:0587c06": "示。反令平地下針錐。(雲峯悅)。",
    "X65n1295_019:0587c07": "趙州有語庭前栢。禪者相傳古到今。摘葉尋枝雖有",
    "X65n1295_019:0587c08": "解。須知獨樹不成林。(黃龍南　三)。",
    "X65n1295_019:0587c09": "庭栢蒼蒼示祖心。趙州此話播叢林。盤根抱節在金",
    "X65n1295_019:0587c10": "地。禪者休於格外尋。",
    "X65n1295_019:0587c11": "萬木隨時有彫喪。趙州庭栢鎮長榮。不獨淩霜抱貞",
    "X65n1295_019:0587c12": "節。幾奏清音對月明。",
    "X65n1295_019:0587c13": "趙州全不犯工夫。覿面寧存細與麤。重疊示君君不",
    "X65n1295_019:0587c14": "見。庭前栢樹本來無。(兜率悅)。",
    "X65n1295_019:0587c15": "深院盤根翠色幽。老師曾指示禪流。年年不改淩霜",
    "X65n1295_019:0587c16": "節。下載清風何日休。(正覺逸)。",
    "X65n1295_019:0587c17": "趙州庭前栢。三冬刮地寒。處處綠楊堪繫馬。家家門",
    "X65n1295_019:0587c18": "下透長安。(天衣懷)。",
    "X65n1295_019:0587c19": "人問庭前栢。予是嶺南客。反憶臘月天。雪裏梅花拆。",
    "X65n1295_019:0587c20": "(海印信)。",
    "X65n1295_019:0587c21": "僧問西來意。趙州栢樹酬。皮下若有血。官差不自由。",
    "X65n1295_019:0587c22": "(翠巖真)。",
    "X65n1295_019:0587c23": "青青庭栢何年植。祖意分明示趙州。海變桑田有窮",
    "X65n1295_019:0587c24": "劫。靈苗無影不凋秋。(照覺總)。",
    "X65n1295_019:0588a01": "造化無私不思力。一一青青歲寒色。長短大小在目",
    "X65n1295_019:0588a02": "前。可笑時人會不得。(真淨文)。",
    "X65n1295_019:0588a03": "趙州庭栢。衲僧苦厄。井口轆轤。橫吞不得。(野軒遵)。",
    "X65n1295_019:0588a04": "庭前栢樹示禪流。幾箇親曾見趙州。明年更有新條",
    "X65n1295_019:0588a05": "在。惱亂春風卒未休。(保寧勇)。",
    "X65n1295_019:0588a06": "趙州庭下栢森森。摘葉尋枝古到今。明眼衲僧如覷",
    "X65n1295_019:0588a07": "著。西來祖意合平沉。(楊無為)。",
    "X65n1295_019:0588a08": "趙州庭栢森然直。露滴風清添翠色。摘葉尋枝不可",
    "X65n1295_019:0588a09": "求。盤根萬古終無極。(大溈秀)。",
    "X65n1295_019:0588a10": "真箇怪時方識怪。是精靈眼識精靈。時人不會西來",
    "X65n1295_019:0588a11": "旨。只看青青栢在庭。(佛國白)。",
    "X65n1295_019:0588a12": "羚羊掛角絕狐疑。翠栢庭前演妙機。此道不將人境",
    "X65n1295_019:0588a13": "會。杲天紅日夜長輝。(羅漢南)。",
    "X65n1295_019:0588a14": "舌頭無骨趙州老。栢樹庭前說向渠。好是晚來無限",
    "X65n1295_019:0588a15": "意。[口*官][口*官]啼鳥噪禪居。(三祖宗)。",
    "X65n1295_019:0588a16": "萬里長空雨霽時。一輪明月暎清輝。浮雲掩斷千人",
    "X65n1295_019:0588a17": "目。得見姮娥面者稀。(佛鑑懃)。",
    "X65n1295_019:0588a18": "庭前栢樹子。少悟出常情。雨過山添翠。雲收日月明。",
    "X65n1295_019:0588a19": "(湛堂凖)。",
    "X65n1295_019:0588a20": "青青庭栢指西來。趙老門風八字開。歲寒枝有深深",
    "X65n1295_019:0588a21": "意。誰把靈根著處栽。(佛燈珣)。",
    "X65n1295_019:0588a22": "西來祖意問如何。栢樹庭前指似他。射虎不真徒沒",
    "X65n1295_019:0588a23": "羽。至今天下有誵訛。(踈山如)。",
    "X65n1295_019:0588a24": "【續收】天下禪和咬少林。趙州有語庭前栢。庭前栢。老倒",
    "X65n1295_019:0588b01": "禪和眼赫赤。不善東西失本源。屈我觀音作胡客。",
    "X65n1295_019:0588b02": "(五祖戒)。",
    "X65n1295_019:0588b03": "趙州庭前栢。衲僧皆罔測。一堂雲水僧。盡是十方客。",
    "X65n1295_019:0588b04": "(琅琊覺)。",
    "X65n1295_019:0588b05": "趙州庭前栢。眼裏電光掣。雲外往來多。村翁行步劣。",
    "X65n1295_019:0588b06": "(道吾真)。",
    "X65n1295_019:0588b07": "一兔橫身當古路。蒼鷹纔見便生擒。後來獵犬無靈",
    "X65n1295_019:0588b08": "性。空向枯椿舊處尋。(承天宗)。",
    "X65n1295_019:0588b09": "蘇武不拜。韓信臨朝。恁麼會得。十萬迢迢。(瞞菴成)。",
    "X65n1295_019:0588b10": "庭前栢樹宿根深。葉葉真珠寸寸金。佛祖長長出不",
    "X65n1295_019:0588b11": "得。千古萬古只如今。(南堂興)。",
    "X65n1295_019:0588b12": "打人罵人易。勸人除却難。不識饒人處。急水下高灘。",
    "X65n1295_019:0588b13": "(崇覺空)。",
    "X65n1295_019:0588b14": "趙州庭栢。說向禪客。黑漆屏風。松蘿亮隔。(佛日才)。",
    "X65n1295_019:0588b15": "百寶光攢無見頂。是大神呪最靈奇。揭諦波羅僧揭",
    "X65n1295_019:0588b16": "諦。石人半夜失烏雞。(正堂辯)。",
    "X65n1295_019:0588b17": "庭前栢樹子。不是祖師心。莫執一時見。便忘千古音。",
    "X65n1295_019:0588b18": "(龍牙言)。",
    "X65n1295_019:0588b19": "庭前栢樹子。分明向君舉。大雪滿長安。燈籠吞佛祖。",
    "X65n1295_019:0588b20": "(塗毒策)。",
    "X65n1295_019:0588b21": "靜鞭聲裏駕頭來。緊握雙拳打不開。打得開。雲壓香",
    "X65n1295_019:0588b22": "塵何處是。靜鞭聲裏駕頭來。(瞎堂遠)。",
    "X65n1295_019:0588b23": "西來祖意庭前栢。鼻孔寥寥對眼睛。落地枯枝纔[跳-兆+孛]",
    "X65n1295_019:0588b24": "跳。松蘿亮隔笑掀騰。(天童淨)。",
    "X65n1295_019:0588c01": "庭前栢樹子。一二三四五。竇八布衫穿。禾山解打鼓。",
    "X65n1295_019:0588c02": "(石菴玿)。",
    "X65n1295_019:0588c03": "快人一言。快馬一鞭。趙州庭栢。洗脚上船。(退菴奇)。",
    "X65n1295_019:0588c04": "【增收】清涼法眼禪師。舉栢樹子話。問覺銕觜。承聞趙",
    "X65n1295_019:0588c05": "州有此話。是否。覺曰。先師無此語。莫謗先師好。",
    "X65n1295_019:0588c06": "眼曰。真師子兒。　頌曰。",
    "X65n1295_019:0588c07": "庭前栢樹子。趙州無此語。承言須會宗。勿自立規矩。",
    "X65n1295_019:0588c08": "(佛印元)。",
    "X65n1295_019:0588c09": "僧問西來栢樹酬。何必斯言謗趙州。令人長憶清涼",
    "X65n1295_019:0588c10": "老。一句當年喚轉頭。(大溈秀)。",
    "X65n1295_019:0588c11": "新羅鷂子刺天飛。鈍鳥籬邊懞不去。趙州庭栢一何",
    "X65n1295_019:0588c12": "高。誰道先師無此語。(白雲端)。",
    "X65n1295_019:0588c13": "日炙風吹瘦影孤。趙州甞指倚庭株。昇元大小清涼",
    "X65n1295_019:0588c14": "老。未會先師此語無。(正覺逸)。",
    "X65n1295_019:0588c15": "趙州無語幾人知。江北江南見者稀。山寺桃花復何",
    "X65n1295_019:0588c16": "在。相逢空愛白公詩。(大洪遂)。",
    "X65n1295_019:0588c17": "庭前栢樹子。趙州無此語。若是本色人。直下未相許。",
    "X65n1295_019:0588c18": "(真淨文)。",
    "X65n1295_019:0588c19": "【續收】誰道先師無此語。焦尾大蟲元是虎。胡蜂不戀舊",
    "X65n1295_019:0588c20": "時窠。猛將豈在家中死。急著眼却回顧。若會截流那",
    "X65n1295_019:0588c21": "下去。帀地清風隨步舉。(慧通旦)。",
    "X65n1295_019:0588c22": "趙州庭前栢樹子。崑崙眼睛如點漆。笑他法眼謗先",
    "X65n1295_019:0588c23": "師。覺公心苦口如蜜。(雪堂行)。",
    "X65n1295_019:0588c24": "行主無人能賽。姐姐更是好手。騰身百尺竿頭。打箇",
    "X65n1295_019:0589a01": "背反筋斗。(正堂辯)。",
    "X65n1295_019:0589a02": "趙州有箇栢樹話。禪客相傳徧天下。多是摘葉與尋",
    "X65n1295_019:0589a03": "枝。不能直向根源會。覺公說道無此語。正是惡言當",
    "X65n1295_019:0589a04": "面罵。禪人若具通方眼。好向此中辨真假。(文殊道)。",
    "X65n1295_019:0589a05": "一人背手抽金鏃。一人反身控角弓。南北東西競頭",
    "X65n1295_019:0589a06": "看。果然一鴈落寒空。(巳菴深)。",
    "X65n1295_019:0589a07": "【增收】葉縣省和尚。因僧問栢樹子話。省曰。我不辭與",
    "X65n1295_019:0589a08": "汝說。還信麼。曰和尚重言。爭敢不信。省曰。汝還",
    "X65n1295_019:0589a09": "聞簷頭雨滴聲麼。其僧豁然。不覺失聲云。[口*耶]。省",
    "X65n1295_019:0589a10": "曰。汝見箇甚麼道理。僧以頌對云。簷頭雨滴。分",
    "X65n1295_019:0589a11": "明歷歷。打破乾坤。當下心息。　頌曰。",
    "X65n1295_019:0589a12": "庭前栢樹子。簷頭雨滴聲。風來荷折柄。千古意分明",
    "X65n1295_019:0589a13": "　□□□。",
    "X65n1295_019:0589a14": "簷頭滴滴。分明歷歷。碧眼黃頭。二俱不識。識不識。普",
    "X65n1295_019:0589a15": "天帀地成狼籍。(東山源)。",
    "X65n1295_019:0589a16": "趙州問僧。發足甚處。曰雪峯。師曰。雪峯有何言",
    "X65n1295_019:0589a17": "句示人。曰尋常道。盡十方世界。是沙門一隻眼。",
    "X65n1295_019:0589a18": "你等諸人向甚處屙。師曰。闍黎若回。寄箇鍬子",
    "X65n1295_019:0589a19": "去。　頌曰。",
    "X65n1295_019:0589a20": "南望雪峯由萬里。北游未踏趙州關。賺他一隻破鍬",
    "X65n1295_019:0589a21": "子。二百餘年去不還。(正覺逸)。",
    "X65n1295_019:0589a22": "石橋一路滑如苔。閩嶺風高凍不開。相見盡言遊歷",
    "X65n1295_019:0589a23": "去。幾人曾到雪峯來。(佛慧泉)。",
    "X65n1295_019:0589a24": "沙門隻眼不容物。萬象森羅從彼出。鍬子何人識趙",
    "X65n1295_019:0589b01": "州。放行底事須綿密。(海印信)。",
    "X65n1295_019:0589b02": "大地是眼何處屙。天下不奈雪老何。趙州寄箇鍬子",
    "X65n1295_019:0589b03": "去。方得此語圓堶堶。(鼓山珪)。",
    "X65n1295_019:0589b04": "【續收】大地是眼沒處屙。衲僧到此便聱訛。須知別有安",
    "X65n1295_019:0589b05": "身訣。會得安身事更多。(咄)鍬子安著在甚麼處。(照",
    "X65n1295_019:0589b06": "堂一)。",
    "X65n1295_019:0589b07": "雪峯何處屙。趙州寄鍬子。沙門一隻眼。狼籍乃如此。",
    "X65n1295_019:0589b08": "阿呵呵。大唐國裏鼓聲起。新羅國裏舞婆娑。(別峯印)。",
    "X65n1295_019:0589b09": "大地一隻眼。誰敢屙其中。鍬子寄將去。那知到雪峯。",
    "X65n1295_019:0589b10": "(橫川珙)。",
    "X65n1295_019:0589b11": "【增收】趙州謂眾曰。我向行脚到南方。火爐頭有箇無",
    "X65n1295_019:0589b12": "賓主話。直至如今。無人舉著。　頌曰。",
    "X65n1295_019:0589b13": "蒙頭不覺齁齁睡。開眼從教燄燄紅。若謂平常便無",
    "X65n1295_019:0589b14": "事。須防豆爆冷灰中。(心聞賁)。",
    "X65n1295_019:0589b15": "無賓主話意深深。流落叢林古到今。火冷灰寒口挂",
    "X65n1295_019:0589b16": "壁。衲僧凍死不知心。(石田薰)。",
    "X65n1295_019:0589b17": "【增收】趙州上堂。至道無難唯嫌揀擇。纔有語言是揀",
    "X65n1295_019:0589b18": "擇是明白。這僧不在明白裏。是汝還護惜也無。",
    "X65n1295_019:0589b19": "時有僧問。既不在明白裏。護惜箇甚麼。師曰。我",
    "X65n1295_019:0589b20": "亦不知。僧曰。和尚既不知。為甚麼不在明白裏。",
    "X65n1295_019:0589b21": "師曰。問事即得。禮拜了退。　頌曰。",
    "X65n1295_019:0589b22": "至道無難。言端語端。一有多種。二無兩般。天際日上",
    "X65n1295_019:0589b23": "月下。檻前山深水寒。髑髏識盡喜何立。枯木龍吟消",
    "X65n1295_019:0589b24": "未乾。難難。揀擇明白君自看。(雪竇顯)。",
    "X65n1295_019:0589c01": "至簡至易。同天同地。揀擇明白。云何護惜。口似椎眼",
    "X65n1295_019:0589c02": "如眉。涉語默蚿憐夔。堪笑卞和三獻玉。縱榮刖却一",
    "X65n1295_019:0589c03": "雙足。(圓悟勤)。",
    "X65n1295_019:0589c04": "世間無物可羅籠。獨有嵯峩萬仞峯。忽若有人猛推",
    "X65n1295_019:0589c05": "落。騰身雲外不留蹤。(隨菴緣)。",
    "X65n1295_019:0589c06": "至道無難。萬水千山。唯嫌揀擇。鵠黑烏白。纔有是非",
    "X65n1295_019:0589c07": "還護惜。不會不知全得力。明白裏頭如放行。腰金猶",
    "X65n1295_019:0589c08": "頌青青麥。(月堂昌)。",
    "X65n1295_019:0589c09": "亂撒明珠顆顆晶。走盤應不貴金聲。誰家女子能針",
    "X65n1295_019:0589c10": "線。一串穿來不剩星。(無菴全)。",
    "X65n1295_019:0589c11": "【增收】趙州因僧問。至道無難唯嫌揀擇。是時人窠窟",
    "X65n1295_019:0589c12": "否。師曰。曾有人問我。老僧直得五年分疎不下。",
    "X65n1295_019:0589c13": "　頌曰。",
    "X65n1295_019:0589c14": "象王嚬呻。師子哮吼。無味之談。塞斷人口。南北東西",
    "X65n1295_019:0589c15": "烏飛兔走。(雪竇顯)。",
    "X65n1295_019:0589c16": "分疎不下五年強。一葉舟中載大唐。渺渺兀然波浪",
    "X65n1295_019:0589c17": "裏。誰知別有好思量。(白雲端)。",
    "X65n1295_019:0589c18": "五年分疎不下。一句元無縫罅。只知推過商量。誰信",
    "X65n1295_019:0589c19": "分明酬價。玲瓏底相知。莾鹵底相訝。寧可與曉事人",
    "X65n1295_019:0589c20": "相罵。不可共不曉事人說話。(天童覺)。",
    "X65n1295_019:0589c21": "五年分疎不下。往往反成話&#;。須知至道無難。於此",
    "X65n1295_019:0589c22": "誰知縫罅。(佛鑑懃)。",
    "X65n1295_019:0589c23": "天雷如鼓。雲騰致雨。雨霽雲収。新月一鈎。至道無難。",
    "X65n1295_019:0589c24": "惟嫌揀擇。五年分疎太隔脉。東海鯉魚多赤梢。南山",
    "X65n1295_019:0590a01": "大蟲有白額。(月堂昌)。",
    "X65n1295_019:0590a02": "風雨濛濛。烏雲靉靉。贔屭上山。狐狸入海。隨後追尋。",
    "X65n1295_019:0590a03": "龍王不在(咄　獃堂定)。",
    "X65n1295_019:0590a04": "天高地厚尋常事。海闊山重更要論。霹靂震摧山鬼",
    "X65n1295_019:0590a05": "窟。獨携霜劒定乾坤。(無菴全)。",
    "X65n1295_019:0590a06": "【增收】趙州因僧問。至道無難唯嫌揀擇。如何是不揀",
    "X65n1295_019:0590a07": "擇。師曰。天上天下唯吾獨尊。曰此猶是揀擇。師",
    "X65n1295_019:0590a08": "曰。田厙奴。甚處是揀擇。僧無語。　頌曰。",
    "X65n1295_019:0590a09": "似海之深。如山之固。蚊虻弄空裏猛風。螻蟻撼於銕",
    "X65n1295_019:0590a10": "柱。揀兮擇兮。當軒布鼓。(雪竇顯)。",
    "X65n1295_019:0590a11": "團團秋月印天心。是物前頭有一輪。入穴蝦蟆無出",
    "X65n1295_019:0590a12": "路。却冤天道不平勻。(白雲端)。",
    "X65n1295_019:0590a13": "金毛師子。大開口門。天旋地轉。雷擊電奔。修羅喪膽。",
    "X65n1295_019:0590a14": "外道亡魂。含靈蠢動。莫不沾恩。(佛鑑懃)。",
    "X65n1295_019:0590a15": "當門一脉透長安。遊子空嗟行路難。不是人前誇俏",
    "X65n1295_019:0590a16": "措。金鎚擊碎萬重關。(無菴全)。",
    "X65n1295_019:0590a17": "【增收】趙州因僧問。至道無難唯嫌揀擇。纔有語言是",
    "X65n1295_019:0590a18": "揀擇。和尚如何為人。師曰。何不引盡此語。曰某",
    "X65n1295_019:0590a19": "甲祇念得到這裏。師曰。至道無難唯嫌揀擇。",
    "X65n1295_019:0590a20": "　頌曰。",
    "X65n1295_019:0590a21": "水灑不著。風吹不入。虎步龍行。鬼號神泣。頭長三尺",
    "X65n1295_019:0590a22": "知是誰。相對無言獨足立。(雪竇顯)。",
    "X65n1295_019:0590a23": "驅山塞海也尋常。所至文明始是王。但見皇風成一",
    "X65n1295_019:0590a24": "片。不知何處有封疆。(白雲端)。",
    "X65n1295_019:0590b01": "針線工夫妙入神。沿情接意一何親。太平胡越無疆",
    "X65n1295_019:0590b02": "界。誰是南人與北人。(佛鑑懃)。",
    "X65n1295_019:0590b03": "紫綾紅錦青絲線。巧手織來成一片。其中縫罅不能",
    "X65n1295_019:0590b04": "無。爭奈時人見不見。(龍門遠)。",
    "X65n1295_019:0590b05": "日暖風和鶯囀新。柳垂金線繫東君。東君不惜無私",
    "X65n1295_019:0590b06": "力。一點花紅一點春。(無菴全)。",
    "X65n1295_019:0590b07": "【增收】趙州因僧問。如何是道。師曰。墻外底。曰某甲不",
    "X65n1295_019:0590b08": "問這箇道。師曰。你問那箇道。曰大道。師曰。大道",
    "X65n1295_019:0590b09": "透長安。　頌曰。",
    "X65n1295_019:0590b10": "知道還他老倒翁。親言相指事匇匇。關山路遠終須",
    "X65n1295_019:0590b11": "到。一徑長遙君任通。(投子青)。",
    "X65n1295_019:0590b12": "趙老家風不熱謾。問他大道答長安。有誰平步歸家",
    "X65n1295_019:0590b13": "去。多是區區自作難。(水菴一)。",
    "X65n1295_019:0590b14": "大道透長安。言端語亦端。臘盡雪消去。春來依舊寒。",
    "X65n1295_019:0590b15": "(松源岳)。",
    "X65n1295_019:0590b16": "【增收】趙州因僧問。道人相見時如何。師曰。呈漆器。",
    "X65n1295_019:0590b17": "　頌曰。",
    "X65n1295_019:0590b18": "作家相見時。堂堂呈漆器。烏龜落漆桶。也有第一義。",
    "X65n1295_019:0590b19": "(南堂興)。",
    "X65n1295_019:0590b20": "漱石泠泠古澗陰。喬松千尺帶寒青。多應只看昂霄",
    "X65n1295_019:0590b21": "操。誰信根頭有茯苓。(南叟茙)。",
    "X65n1295_019:0590b22": "道人相見問如何。舉手寒溫事已多。老倒趙州呈漆",
    "X65n1295_019:0590b23": "器。岳陽船子洞庭波。(石田薰)。",
    "X65n1295_019:0590b24": "【增收】趙州因僧問。白雲自在時如何。師曰。爭似春風",
    "X65n1295_019:0590c01": "處處閑。　頌曰。",
    "X65n1295_019:0590c02": "爭似春風處處閑。花開花落豈相關。白雲自在猶難",
    "X65n1295_019:0590c03": "擬。飄鼓無心滿世間。(佛印元)。",
    "X65n1295_019:0590c04": "【增收】趙州因僧問。祖意教意是同是別。師曰。會得祖",
    "X65n1295_019:0590c05": "師意。便是教意。　頌曰。",
    "X65n1295_019:0590c06": "波斯讀梵字。寞窑人作詩。烏頭彷彿。附子依俙。竹密",
    "X65n1295_019:0590c07": "不妨流水過。山高豈礙白雲飛。(湛堂凖)。",
    "X65n1295_019:0590c08": "趙州因與文遠行。乃指一片地曰。這裏好造箇",
    "X65n1295_019:0590c09": "巡鋪。文遠便去路傍立曰。把將公驗來。師遂與",
    "X65n1295_019:0590c10": "一摑曰。公驗分明過。　頌曰。",
    "X65n1295_019:0590c11": "雖然公驗各隨身。去住皆由守鋪人。踏破草鞋歸去",
    "X65n1295_019:0590c12": "後。落花啼鳥一般春。(佛鑑懃)。",
    "X65n1295_019:0590c13": "天子居閙市裏。山僧在百草頭。擺手御街來往。不怕",
    "X65n1295_019:0590c14": "巡火所由。(鼓山珪)。",
    "X65n1295_019:0590c15": "一正一邪。一倒一起。文遠趙州。靴裏動指。(徑山杲)。",
    "X65n1295_019:0590c16": "【續收】鑽頭閙藍遠侍者。刺腦膠盆老趙州。兩箇人前誇",
    "X65n1295_019:0590c17": "好手。面皮三寸不知羞。(蒙菴聰)。",
    "X65n1295_019:0590c18": "【增收】趙州因僧問。如何是祖師西來意。師曰。板齒生",
    "X65n1295_019:0590c19": "毛。　頌曰。",
    "X65n1295_019:0590c20": "九年面壁自虗淹。爭似當初一句傳。板齒生毛猶可",
    "X65n1295_019:0590c21": "事。石人踏破謝家船。(投子青)。",
    "X65n1295_019:0590c22": "【增收】趙州與文遠論義曰。闘劣不闘勝。勝者輸果子。",
    "X65n1295_019:0590c23": "遠曰。請和尚立義。師曰。我道一頭驢。遠曰。我是",
    "X65n1295_019:0590c24": "驢胃。師曰。我是驢糞。遠曰。我是糞中蟲。師曰。你",
    "X65n1295_019:0591a01": "在彼中作甚麼。遠曰。我在彼中過夏。師曰。把將",
    "X65n1295_019:0591a02": "果子來。　頌曰。",
    "X65n1295_019:0591a03": "兩陣交鋒勢莫窮。信旗獵獵卷秋風。邊庭不用深深",
    "X65n1295_019:0591a04": "入。勒馬歸來却有功。(慈受深)。",
    "X65n1295_019:0591a05": "趙州老古錐。家風繼金粟。文遠小廝兒。窟中師子屬。",
    "X65n1295_019:0591a06": "共撫無絃琴。同唱還鄉曲。花簇簇錦簇簇。一片好良",
    "X65n1295_019:0591a07": "田。瞥爾生荊棘。赤脚漢趂兔。著靴人喫肉。(南堂興)。",
    "X65n1295_019:0591a08": "【增收】趙州因僧問。如何是佛。師曰。殿裏底。曰殿裏者",
    "X65n1295_019:0591a09": "豈不是泥龕塑像。師曰是。曰如何是佛。師曰。殿",
    "X65n1295_019:0591a10": "裏底。　頌曰。",
    "X65n1295_019:0591a11": "酸甜滋味本天然。帶葉連枝顆顆圓。南贍部洲人未",
    "X65n1295_019:0591a12": "識。菴摩羅果信虗傳。(保寧勇)。",
    "X65n1295_019:0591a13": "不立孤危機本峻。趙州老子玉無瑕。當頭指出殿裏",
    "X65n1295_019:0591a14": "底。剗盡茫茫眼裏花。(雪堂行)。",
    "X65n1295_019:0591a15": "如何是佛殿裏底。世出世間難可比。萬國同歌河海",
    "X65n1295_019:0591a16": "清。稽首拜手元是你。(月林觀)。",
    "X65n1295_019:0591a17": "一尊殿裏佛。兩度放毫光。準擬酬高價。無疑亂度量。",
    "X65n1295_019:0591a18": "(蒙菴聰)。",
    "X65n1295_019:0591a19": "趙州因學人問。乍入叢林。乞師指示。師曰。喫粥",
    "X65n1295_019:0591a20": "了也未。曰喫粥了也。師曰。洗鉢盂去。其僧忽然",
    "X65n1295_019:0591a21": "省悟。　頌曰。",
    "X65n1295_019:0591a22": "牀窄先臥。粥稀後坐。濟濟鏘鏘。瀟瀟灑灑。要會趙州",
    "X65n1295_019:0591a23": "洗鉢盂。了事沙彌消一箇。(泉大道)。",
    "X65n1295_019:0591a24": "梅花落盡杏花披。未免春風著出褫。一氣不言含有",
    "X65n1295_019:0591b01": "象。萬靈何處謝無私。(白雲端)。",
    "X65n1295_019:0591b02": "粥了令教洗鉢盂。麤心往往更心麤。直饒到此分明",
    "X65n1295_019:0591b03": "了。也是平生不丈夫。(佛陀遜)。",
    "X65n1295_019:0591b04": "趙州喫粥話。尋常問禪客。心若不負人。面上無慚色。",
    "X65n1295_019:0591b05": "(雲蓋智)。",
    "X65n1295_019:0591b06": "喫粥了也洗鉢盂。家常逐日最相於。西來何處半零",
    "X65n1295_019:0591b07": "落。六祖癡頑不讀書。(三祖宗　二)。",
    "X65n1295_019:0591b08": "乍入藂林伸一問。鉢盂洗却更何疑。從前官路無迂",
    "X65n1295_019:0591b09": "曲。底事游人不見歸。",
    "X65n1295_019:0591b10": "乍入叢林乞指示。大施門開無擁滯。往往靈山受記",
    "X65n1295_019:0591b11": "人。未有如斯箇次第。(正覺逸)。",
    "X65n1295_019:0591b12": "粥了尋常洗鉢盂。奈何依樣畫葫蘆。靈光洞徹河沙",
    "X65n1295_019:0591b13": "界。是則名為大丈夫。(雲居祐)。",
    "X65n1295_019:0591b14": "喫粥了洗鉢盂。何曾指示曹溪路。謾言隨眾三十年。",
    "X65n1295_019:0591b15": "記得展單忘却筯。(揚無為)。",
    "X65n1295_019:0591b16": "之乎者也。衲僧鼻孔大頭向下。禪人若也不會。問取",
    "X65n1295_019:0591b17": "東村王大姐。(湛堂凖)。",
    "X65n1295_019:0591b18": "粥了令教洗鉢盂。趙州此語不相辜。茫茫宇宙人無",
    "X65n1295_019:0591b19": "數。幾箇男兒是丈夫。(慈受深)。",
    "X65n1295_019:0591b20": "粥了令教洗鉢盂。豁然心地自相符。而今參飽叢林",
    "X65n1295_019:0591b21": "客。且道其間有悟無。(天童覺)。",
    "X65n1295_019:0591b22": "乍入叢林問作家。由來枯木別抽芽。鉢盂洗了相逢",
    "X65n1295_019:0591b23": "著。又得濃烹一椀茶。(長靈卓)。",
    "X65n1295_019:0591b24": "大隱居廛小隱山。世人無路得相干。五湖禪客朝朝",
    "X65n1295_019:0591c01": "用。誰解回頭子細看。(草堂清)。",
    "X65n1295_019:0591c02": "叢林乍入問來由。喫喫無過洗鉢休。有意氣時添意",
    "X65n1295_019:0591c03": "氣。不風流處也風流。(門福寧)。",
    "X65n1295_019:0591c04": "宗師垂手貴天真。肯事雕蟲篆刻新。只向平田淺草",
    "X65n1295_019:0591c05": "處。等閑推出玉麒麟。(佛性泰)。",
    "X65n1295_019:0591c06": "推窮物理成家計。會合時機便識心。多謝春風無厚",
    "X65n1295_019:0591c07": "薄。貧家桃李也成陰。(護國元)。",
    "X65n1295_019:0591c08": "【續收】開單展鉢每相親。十二時中處處真。直下要明端",
    "X65n1295_019:0591c09": "的旨。韶陽句外露全身。(保寧勇)。",
    "X65n1295_019:0591c10": "喫粥了也未誰道。趙州有指示。粥後還教洗鉢盂。敢",
    "X65n1295_019:0591c11": "問諸人悟也無。趙州老孰為儔。把斷要津水逆流。伶",
    "X65n1295_019:0591c12": "俐衲僧纔眨眼。釣魚船子下揚州。(龍門遠)。",
    "X65n1295_019:0591c13": "趙州指示洗鉢盂。衲子奔馳枉費工。日用不知何處",
    "X65n1295_019:0591c14": "覔。分明說向似盲聾。(南堂興)。",
    "X65n1295_019:0591c15": "喫粥了也洗鉢盂。已是分明說向渠。有時冷地思量",
    "X65n1295_019:0591c16": "著。點鐵成金舉世無。(月林觀)。",
    "X65n1295_019:0591c17": "十方通透。八面玲瓏。駿駒顧影。狐兔潛蹤。(尼無著總)。",
    "X65n1295_019:0591c18": "粥了令教洗鉢盂。鐵船無底要人扶。片帆高掛乘風",
    "X65n1295_019:0591c19": "便。截海須還大丈夫。(密菴傑)。",
    "X65n1295_019:0591c20": "乍入叢林乞師指示。拈出鉢盂令去洗。行盡千山與",
    "X65n1295_019:0591c21": "萬山。回頭撞著自家底。不須指不須洗。烜爀靈光照",
    "X65n1295_019:0591c22": "天地。而今高挂在虗空。長靈室內展脚睡。(文殊道)。",
    "X65n1295_019:0591c23": "相逢陪酒又陪歌。醉倒家中要我駞。駞到家中猶罵",
    "X65n1295_019:0591c24": "詈。不知醒後又如何。(且菴仁)。",
    "X65n1295_019:0592a01": "只為分明極。反令所得遲。早知燈是火。飯熟也多時。",
    "X65n1295_019:0592a02": "(無門開)。",
    "X65n1295_019:0592a03": "鶴立松梢月。魚行水底天。風光都占斷。不費一文錢。",
    "X65n1295_019:0592a04": "(息菴觀)。",
    "X65n1295_019:0592a05": "只將乍入來伸請。一到叢林志便高。喫粥了也洗鉢",
    "X65n1295_019:0592a06": "去。宗師不用更忉忉。(橫川珙)。",
    "X65n1295_019:0592a07": "趙州因僧問。久嚮趙州石橋。到來只見略彴。師",
    "X65n1295_019:0592a08": "曰。汝祇見略彴。且不見石橋。曰如何是石橋。師",
    "X65n1295_019:0592a09": "曰。度驢度馬。　頌曰。",
    "X65n1295_019:0592a10": "趙州石橋本無星。急水游魚不易停。橋上只觀驢馬",
    "X65n1295_019:0592a11": "迹。誰人敢向御街行。(北塔祚)。",
    "X65n1295_019:0592a12": "孤危不立道方高。入海還須釣巨鼇。堪笑同時灌溪",
    "X65n1295_019:0592a13": "老。解云劈箭亦徒勞。(雪竇顯)。",
    "X65n1295_019:0592a14": "我愛趙州對揚瀟洒。僧問石橋度驢度馬。碧眼胡僧",
    "X65n1295_019:0592a15": "笑點頭。其餘誰是知音者。(地藏恩)。",
    "X65n1295_019:0592a16": "異類渠行李。心真出語親。隨流自得妙。到岸不迷津。",
    "X65n1295_019:0592a17": "(京兆府天寧璉)。",
    "X65n1295_019:0592a18": "【續收】長鯨已壓浪頭飛。跛鼈橋邊尚碾泥。度馬度驢難",
    "X65n1295_019:0592a19": "解會。綠楊影裏路東西。(地藏恩)。",
    "X65n1295_019:0592a20": "趙州石橋。只見略彴。度驢度馬。應病與藥。換步移身。",
    "X65n1295_019:0592a21": "在富全貧。當頭如認著。東魯問西秦。(月堂昌)。",
    "X65n1295_019:0592a22": "【增收】趙州聞沙彌喝參。向侍者曰。教伊去。侍者乃教",
    "X65n1295_019:0592a23": "去。沙彌便珍重。師曰。沙彌得入門。侍者在門外。",
    "X65n1295_019:0592a24": "　頌曰。",
    "X65n1295_019:0592b01": "得入門。在門外。說向人。人不會。更高聲。我耳背。(鼓",
    "X65n1295_019:0592b02": "山珪)。",
    "X65n1295_019:0592b03": "瑟瑟風松。蕭蕭雨檜。師子咬人。韓驢逐塊。(徑山杲)。",
    "X65n1295_019:0592b04": "趙州因僧問。狗子還有佛性也無。師曰無。曰上",
    "X65n1295_019:0592b05": "至諸佛下至螻蟻。皆有佛性。狗子為甚麼却無。",
    "X65n1295_019:0592b06": "師曰。為伊有業識性在　又問。狗子還有佛性",
    "X65n1295_019:0592b07": "也無。師曰有。曰既有。為什麼入這皮袋裏來。師",
    "X65n1295_019:0592b08": "曰。知而故犯。　頌曰。",
    "X65n1295_019:0592b09": "大用全機得自由。有無雙放却雙收。幾多業識逢人",
    "X65n1295_019:0592b10": "犬。從此時時憶趙州。(佛印元)。",
    "X65n1295_019:0592b11": "少年學解昧宗途。老倒依還滯有無。古佛純金誰辨",
    "X65n1295_019:0592b12": "色。惑為機智競躊躇。(圓通秀)。",
    "X65n1295_019:0592b13": "有無雙放復雙收。趙老機關世莫儔。試上海門高處",
    "X65n1295_019:0592b14": "望。千江萬派盡東流。(普融平)。",
    "X65n1295_019:0592b15": "趙州口裏有雌黃。句下誰人見短長。堪笑幾多逐塊",
    "X65n1295_019:0592b16": "狗。夜深無故吠虗堂。(慈受深)。",
    "X65n1295_019:0592b17": "道有道無無剩語。千呼萬喚不回頭。尋香逐氣隨他",
    "X65n1295_019:0592b18": "去。空使流光暗度秋。(成枯木)。",
    "X65n1295_019:0592b19": "【續收】有佛性無佛性。正却倒倒却正。踏破澄潭水。坳折",
    "X65n1295_019:0592b20": "無星秤。火熱水面紅。橛從空裏釘。肯類盲龜嚼死蛇。",
    "X65n1295_019:0592b21": "一對牙關緊咬定。(正覺逸)。",
    "X65n1295_019:0592b22": "趙州古佛言言中的。話有話無燕金趙璧。更有布衫",
    "X65n1295_019:0592b23": "重七斤。天上人間無價直。(地藏恩)。",
    "X65n1295_019:0592b24": "佛性分明脫有無。醋酸何用挂葫蘆。薄霧輕烟留不",
    "X65n1295_019:0592c01": "住。扁舟已過洞庭湖。(瞎堂遠)。",
    "X65n1295_019:0592c02": "狗子佛性無。狗子無性有。從來只向兩頭走。未能一",
    "X65n1295_019:0592c03": "鏃破雙關。業識依前還作狗。(本覺一)。",
    "X65n1295_019:0592c04": "狗子佛性有。毗盧愛飲彌勒酒。狗子佛性無。文殊醉",
    "X65n1295_019:0592c05": "倒普賢扶。扶到家中全銘酊。胡言漢語罵妻奴。(正",
    "X65n1295_019:0592c06": "堂辯)。",
    "X65n1295_019:0592c07": "無直路却縈紆。趙州東壁上。依舊挂葫蘆。有張公喫",
    "X65n1295_019:0592c08": "村酒。李公醉不醒。面南看北斗。(石菴玿)。",
    "X65n1295_019:0592c09": "狗子佛性無。斫額路上逢子湖。業識性在遭一口。大",
    "X65n1295_019:0592c10": "地全無碧眼胡。狗子佛性有。春風吹動千株柳。知而",
    "X65n1295_019:0592c11": "故犯可憐生。一一面南看北斗。(無菴全)。",
    "X65n1295_019:0592c12": "狗子佛性。全提正令。纔涉有無。喪身失命。(無門開)。",
    "X65n1295_019:0592c13": "趙州因僧問。狗子還有佛性也無。師曰無。　頌",
    "X65n1295_019:0592c14": "曰。",
    "X65n1295_019:0592c15": "言有業識在。誰云意不深。海枯終見底。人死不知心。",
    "X65n1295_019:0592c16": "(真淨文)。",
    "X65n1295_019:0592c17": "趙州露刀劒。寒霜光燄燄。更擬問如何。分身作數段。",
    "X65n1295_019:0592c18": "(五祖演)。",
    "X65n1295_019:0592c19": "力壯年高膽更雄。清風隨虎雲從龍。啀喍無限尋聲",
    "X65n1295_019:0592c20": "跡。挂角羚羊不見蹤。(寶峯祥)。",
    "X65n1295_019:0592c21": "宣德門前過。回頭便招禍。若要無事時。且歸堂裏坐。",
    "X65n1295_019:0592c22": "(鼓山珪)。",
    "X65n1295_019:0592c23": "有問狗佛性。趙州答曰無。言下滅胡族。猶為不丈夫。",
    "X65n1295_019:0592c24": "(徑山杲)。",
    "X65n1295_019:0593a01": "狗子無佛性。慈悲似海深。尋言逐句者。埋沒丈夫心。",
    "X65n1295_019:0593a02": "(踈山如)。",
    "X65n1295_019:0593a03": "狗子佛性無。寶劒出規模。落在將軍手。橫按立當途。",
    "X65n1295_019:0593a04": "(楚安方)。",
    "X65n1295_019:0593a05": "【續收】問頭既實答亦堪誇。洛陽雖好爭似我家。趙州苦",
    "X65n1295_019:0593a06": "口太饒舌。儂家信手摘楊花。(大溈智)。",
    "X65n1295_019:0593a07": "趙州狗子無佛性。七佛如來合掌聽。須彌岌崿舞三",
    "X65n1295_019:0593a08": "臺。海水騰波行正令。(南堂興)。",
    "X65n1295_019:0593a09": "趙州狗子無佛性。萬疊青山藏古鏡。赤脚波斯入大",
    "X65n1295_019:0593a10": "唐。八臂那吒行正令。(稠巖贇)。",
    "X65n1295_019:0593a11": "乙己大人丘。叢林為宼讎。利牙如劍戟。生殺有來由。",
    "X65n1295_019:0593a12": "(南巖勝)。",
    "X65n1295_019:0593a13": "至道無難。言端語端。趙州開口。露出心肝。(典牛游)。",
    "X65n1295_019:0593a14": "連馬連人劈一刀。虗空迸血湧波濤。千千萬萬人爭",
    "X65n1295_019:0593a15": "看。誰解分開蓋膽毛。(中菴空)。",
    "X65n1295_019:0593a16": "鐵壁銀山。一箭穿過。潦倒趙州。口能招禍。(尼無著總)。",
    "X65n1295_019:0593a17": "狗子無佛性。全提摩竭令。纔擬犯鋒鋩。喪却窮性命。",
    "X65n1295_019:0593a18": "(潛菴光)。",
    "X65n1295_019:0593a19": "貧無所依。兩親相擊。旱地雷聲。青天霹靂。(或菴體)。",
    "X65n1295_019:0593a20": "狗子佛性無。老蚌吐明珠。西川鳴杜宇。江南啼鷓鴣。",
    "X65n1295_019:0593a21": "(文殊道)。",
    "X65n1295_019:0593a22": "趙州狗子無佛性。當空掘出秦時鏡。光明渾不見星",
    "X65n1295_019:0593a23": "兒。上下四維俱徹暎。(誰菴演)。",
    "X65n1295_019:0593a24": "狗子無佛性。殺人便償命。苦痛萬千般。因邪却打正。",
    "X65n1295_019:0593b01": "(密菴傑)。",
    "X65n1295_019:0593b02": "大食波斯飲百杯。停停把柂萬人魁。逆風使過黃牛",
    "X65n1295_019:0593b03": "峽。不問瞿塘灔澦堆。(東山空)。",
    "X65n1295_019:0593b04": "狗子無佛性。打破大圓鏡。七九六十三。一切智清淨。",
    "X65n1295_019:0593b05": "(夷菴鑒)。",
    "X65n1295_019:0593b06": "狗子無佛性。羅睺星入命。不打殺別人。被人打殺定。",
    "X65n1295_019:0593b07": "(南書記)。",
    "X65n1295_019:0593b08": "狗子佛性無。門上釘桃符。千邪俱不入。百怪盡消除。",
    "X65n1295_019:0593b09": "(松源岳)。",
    "X65n1295_019:0593b10": "狗子無佛性。泥揑活大聖。不是泗州人。說著也不信。",
    "X65n1295_019:0593b11": "(別峯雲)。",
    "X65n1295_019:0593b12": "狗子無佛性。勸君不用舉。欲透萬重關。須是千鈞弩。",
    "X65n1295_019:0593b13": "(巳菴深)。",
    "X65n1295_019:0593b14": "二十四州鐵。鑄成一箇錯。颺在大街路。無人踏得著。",
    "X65n1295_019:0593b15": "(即菴然)。",
    "X65n1295_019:0593b16": "狗子佛性無。還他大丈夫。是非雖入耳。東壁挂葫蘆。",
    "X65n1295_019:0593b17": "(朴翁銛)。",
    "X65n1295_019:0593b18": "無之一字。殺人無數。多少英雄。橫屍當路。(銕山仁)。",
    "X65n1295_019:0593b19": "二八佳人刺綉遲。紫荊花下囀黃驪。可憐無限傷春",
    "X65n1295_019:0593b20": "意。盡在停針不語時。(抝堂仁)。",
    "X65n1295_019:0593b21": "利刀截斷命根。跳出狐群狗隊。拈起萬煆蒺藜。鐵額",
    "X65n1295_019:0593b22": "銅頭粉碎。(石菴玿)。",
    "X65n1295_019:0593b23": "趙州曰無。崖崩石裂。未舉先知。只得一橛。(少室睦)。",
    "X65n1295_019:0593b24": "狗子佛性趙州無。呂公一箇藥葫蘆。接來醫却人間",
    "X65n1295_019:0593c01": "病。大死一回方見渠。(葛廬覃)。",
    "X65n1295_019:0593c02": "狗子無佛性。干將入楚庭。一揮三首落。千古得虗名。",
    "X65n1295_019:0593c03": "(千峯琬)。",
    "X65n1295_019:0593c04": "【增附】京兆寬。因問狗子還有佛性也無。師曰有。曰和",
    "X65n1295_019:0593c05": "尚還有也無。師曰無。曰一切眾生皆有佛性。和",
    "X65n1295_019:0593c06": "尚為甚麼却無。師曰。我非眾生。曰既非眾生。莫",
    "X65n1295_019:0593c07": "是佛否。師曰。不是佛。曰畢竟是何物。師曰。亦不",
    "X65n1295_019:0593c08": "是物。曰可見可思否。師曰。思之不可及。見之不",
    "X65n1295_019:0593c09": "可議。是名不可思議。　頌曰。",
    "X65n1295_019:0593c10": "拈却這僧問。去却京兆答。浩歌歸去來。清風徧六合。",
    "X65n1295_019:0593c11": "(五祖演)。",
    "X65n1295_019:0593c12": "裂破須彌鼻孔。踏反大海乾坤。面前百千諸佛。盡是",
    "X65n1295_019:0593c13": "我家兒孫。(楚安方)。",
    "X65n1295_019:0593c14": "趙州問一婆子。甚麼處去。曰偷趙州筍去。師曰。",
    "X65n1295_019:0593c15": "忽遇趙州又作麼生。婆便與一掌。師休去。　頌",
    "X65n1295_019:0593c16": "曰。",
    "X65n1295_019:0593c17": "彎弓直勢射難當。陷虎之機理最長。雖是貪他一粒",
    "X65n1295_019:0593c18": "米。誰知失却半年粮。(海印信)。",
    "X65n1295_019:0593c19": "趙州筍被婆偷。遭摑如何肯便休。合出手時須出手。",
    "X65n1295_019:0593c20": "得抽頭處且抽頭。(野軒遵)。",
    "X65n1295_019:0593c21": "趙州老捉箇。賊當面勘渠返遭一摑。賊不成罪歸已。",
    "X65n1295_019:0593c22": "天下衲僧知幾幾。(地藏恩)。",
    "X65n1295_019:0593c23": "趙州挨拶老婆時。迦葉難陁盡皺眉。却被老婆揮一",
    "X65n1295_019:0593c24": "掌。從來多事落便宜。(張無盡)。",
    "X65n1295_019:0594a01": "從來柔弱勝剛強。捉賊分明已見贓。當下被他揮一",
    "X65n1295_019:0594a02": "掌。猶如啞子喫生薑。(佛鑑懃)。",
    "X65n1295_019:0594a03": "【續收】虎穴魔宮到者稀。老婆失脚人懷疑。趙州喫掌無",
    "X65n1295_019:0594a04": "人會。直至如今成是非。(金陵俞道婆)。",
    "X65n1295_019:0594a05": "去若丘山重。來如一羽輕。去來無別路。傾蓋白頭新。",
    "X65n1295_019:0594a06": "(瞎堂遠)。",
    "X65n1295_019:0594a07": "一路雄兵犯界河。烟塵塞路絕人過。安邦賴有張良",
    "X65n1295_019:0594a08": "在。畫角城頭唱楚歌。(雪竇宗)。",
    "X65n1295_019:0594a09": "驟馬加鞭上酒樓。何如坐地看揚州。是非長短俱裁",
    "X65n1295_019:0594a10": "了。鼠竊終難似狗偷。(無凖範)。",
    "X65n1295_019:0594a11": "相見又無相觸忤。攔腮便掌不相饒。思量箇樣無滋",
    "X65n1295_019:0594a12": "味。莫是趙州身命招。(閑極雲)。",
    "X65n1295_019:0594a13": "【增收】趙州示眾曰。看經也在生死裏。不看經也在生",
    "X65n1295_019:0594a14": "死裏。諸人且作麼生出得去。僧便問。只如俱不",
    "X65n1295_019:0594a15": "留時如何。師曰。實即得。若不實爭能出得生死。",
    "X65n1295_019:0594a16": "　頌曰。",
    "X65n1295_019:0594a17": "看經也在生死裏。飯蘿裏坐無喫底。不看經也在生",
    "X65n1295_019:0594a18": "死裏。錦衣堆裏無著底。忽然烏鵲呌一聲。反身踴躍",
    "X65n1295_019:0594a19": "渾家喜。休擬議。如今拋向眾人前。千手大悲提不起",
    "X65n1295_019:0594a20": "　□□□。",
    "X65n1295_019:0594a22": "禪宗頌古聯珠通集卷第十九"
}