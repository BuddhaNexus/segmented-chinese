{
    "T17n0721_017:0097c06": "正法念處經卷第十七",
    "T17n0721_017:0097c08": "元魏婆羅門瞿曇般若流支譯",
    "T17n0721_017:0097c09": "餓鬼品之二",
    "T17n0721_017:0097c10": "「復次，比丘知業果報，觀餓鬼世間。彼以聞慧，",
    "T17n0721_017:0097c11": "觀於迦摩餓鬼(迦摩兩盧波魏言欲色)，以何業故而生其",
    "T17n0721_017:0097c12": "中？彼以聞慧知：此眾生若男、若女、若黃門",
    "T17n0721_017:0097c13": "人，著種種衣而自嚴飾，服女人衣，行婬女",
    "T17n0721_017:0097c14": "法，若人欲發，與之交會，因此事故而得財",
    "T17n0721_017:0097c15": "物，施與凡人；非福田處，不淨心施。以是因",
    "T17n0721_017:0097c16": "緣，身壞命終生於欲色餓鬼之中。受鬼身",
    "T17n0721_017:0097c17": "已，種種嚴飾，隨意所念皆得從心，欲善則",
    "T17n0721_017:0097c18": "美，欲惡則醜。若其欲作愛不愛色，悉能為",
    "T17n0721_017:0097c19": "之。或作男子，顏容端正；或作女人，姿首美",
    "T17n0721_017:0097c20": "妙；或作畜生，相貌殊異。能作種種上妙莊",
    "T17n0721_017:0097c21": "嚴，能遍遊行一切方所。若得食飲，能食無",
    "T17n0721_017:0097c22": "患，少行施故。能以微細之身盜入人家，以",
    "T17n0721_017:0097c23": "求飲食，世人說言：『毘舍闍鬼，盜我飲食。』或",
    "T17n0721_017:0097c24": "作人身，入他節會；或作鳥身，食人祭飯。其",
    "T17n0721_017:0097c25": "身細密，人不能見。此鬼如是隨意能現種",
    "T17n0721_017:0097c26": "種眾色，世人皆名如意夜叉。或作女身，與",
    "T17n0721_017:0097c27": "人交會，如是種種莊嚴誑人，行於人間。在",
    "T17n0721_017:0097c28": "鬼道中，乃至惡業不盡不壞不朽，故不得",
    "T17n0721_017:0097c29": "脫；業盡得脫。從此命終，隨業流轉受生死",
    "T17n0721_017:0098a01": "苦，人身難得，如海中龜值浮木孔。若生為",
    "T17n0721_017:0098a02": "人，墮伎兒中，著種種衣縱逸遊戲，以求活",
    "T17n0721_017:0098a03": "命，自以己妻，令他從事而求財物。以餘業",
    "T17n0721_017:0098a04": "故，受如斯報。",
    "T17n0721_017:0098a05": "「復次，比丘知業果報，觀餓鬼世間。彼以聞慧，",
    "T17n0721_017:0098a06": "觀於海渚諸餓鬼等，以何業故而生其中？彼",
    "T17n0721_017:0098a07": "以聞慧知：此眾生前世之時，見有行人欲過",
    "T17n0721_017:0098a08": "曠野，病苦疲極，於是人所，多取其價，與直",
    "T17n0721_017:0098a09": "薄少。以惡貪故，巧辭欺誑曠野空乏遠行",
    "T17n0721_017:0098a10": "之人。以是因緣，生海渚中。是海渚中，無有",
    "T17n0721_017:0098a11": "樹林、陂池河水，其處甚熱，於彼冬日甚熱",
    "T17n0721_017:0098a12": "毒盛，欲比人間夏時之熱過踰十倍，唯以",
    "T17n0721_017:0098a13": "朝露而自活命。雖住海渚，不能得水，以惡",
    "T17n0721_017:0098a14": "業故，見海枯竭；設見樹林，皆悉熾燃大火",
    "T17n0721_017:0098a15": "焰起，望心斷絕，眾惡臻集無有安隱。飢渴",
    "T17n0721_017:0098a16": "燒身呻[口*睪]悲惱，自心所誑，處處奔走悲聲",
    "T17n0721_017:0098a17": "叫絕，無救無護、無依無恃；髲髮蓬亂，身體",
    "T17n0721_017:0098a18": "羸瘦，一切身脈皆悉麁現猶如羅網，所至",
    "T17n0721_017:0098a19": "之處皆悉空竭，無救無歸、無依無怙。惡業",
    "T17n0721_017:0098a20": "不盡不壞不朽，故使不死；業盡得脫。從此",
    "T17n0721_017:0098a21": "命終，隨業流轉受生死苦，人身難得，如海",
    "T17n0721_017:0098a22": "中龜值浮木孔。若生人中，生在海渚，或有",
    "T17n0721_017:0098a23": "一足、或復短足，困乏漿水。以餘業故，受如",
    "T17n0721_017:0098a24": "斯報。",
    "T17n0721_017:0098a25": "「復次，比丘知業果報，觀餓鬼世間。彼以聞慧，",
    "T17n0721_017:0098a26": "觀於閻羅執杖餓鬼，以何業故而生其中？彼",
    "T17n0721_017:0098a27": "以聞慧知：此眾生以慳嫉故，自壞其心，親",
    "T17n0721_017:0098a28": "近國王大臣豪貴，專行暴惡心無慈愍，不行",
    "T17n0721_017:0098a29": "正理，為諸賢善之所輕毀。如是惡人身壞",
    "T17n0721_017:0098b01": "命終，受閻羅王執杖鬼身，於鬼世界，為閻",
    "T17n0721_017:0098b02": "羅王趨走給使。若有眾生造諸惡業，時閻",
    "T17n0721_017:0098b03": "羅王即令此鬼錄其精神。此鬼身色醜惡",
    "T17n0721_017:0098b04": "可畏，手執刀杖，頭髮蓬亂倒髮覆身，長脣",
    "T17n0721_017:0098b05": "下垂、耽耳大腹，高聲大叫以怖諸鬼，手執",
    "T17n0721_017:0098b06": "利刀擬諸罪人，反執其手以繩縛之，將詣",
    "T17n0721_017:0098b07": "王所，白大王言：『我於人中攝此罪人來至",
    "T17n0721_017:0098b08": "於此，大王！此人前世行不善業，身業不善、口",
    "T17n0721_017:0098b09": "業不善、意業不善，願王呵責。』「時閻羅王即",
    "T17n0721_017:0098b10": "說偈頌，而呵責言：",
    "T17n0721_017:0098b11": "「『汝是人中愚癡輩，　　種種惡業自莊嚴，",
    "T17n0721_017:0098b12": "　　汝本何不修善行？　　如至寶渚空歸還。",
    "T17n0721_017:0098b13": "　　善業因緣得樂果，　　樂果因緣生善心，",
    "T17n0721_017:0098b14": "　　一切諸法隨心轉，　　流轉生死常不斷。",
    "T17n0721_017:0098b15": "　　一切諸行悉無常，　　猶如水泡不堅固，",
    "T17n0721_017:0098b16": "　　若能如是修正法，　　是人未來得勝報。",
    "T17n0721_017:0098b17": "　　若有人能常修善，　　捨離一切諸惡業，",
    "T17n0721_017:0098b18": "　　是人則不至我所，　　乘階上生受天報。",
    "T17n0721_017:0098b19": "　　若人愚癡無覺悟，　　愛樂惡業至我所，",
    "T17n0721_017:0098b20": "　　能捨惡業諸不善，　　是人則行第一道。",
    "T17n0721_017:0098b21": "　　若見世間諸業果，　　亦見天上種種樂，",
    "T17n0721_017:0098b22": "　　如是猶起放逸心，　　是人不名自愛身。",
    "T17n0721_017:0098b23": "　　為利誰故造惡業，　　放恣一切身口意？",
    "T17n0721_017:0098b24": "　　如是人等行各異，　　汝今業對至我所。",
    "T17n0721_017:0098b25": "　　汝為眾惡所誑惑，　　畢定行於嶮惡道，",
    "T17n0721_017:0098b26": "　　若人愛樂造惡業，　　未來人身甚難得。",
    "T17n0721_017:0098b27": "　　若人遠離眾惡業，　　憙行善法心愛樂，",
    "T17n0721_017:0098b28": "　　此人現世常安樂，　　必得涅槃解脫果。",
    "T17n0721_017:0098b29": "　　若有眾生習善行，　　於世間中最殊勝；",
    "T17n0721_017:0098c01": "　　若人習學不善業，　　一切世間最大惡。",
    "T17n0721_017:0098c02": "　　若有智慧行善人，　　能離初中後惡法；",
    "T17n0721_017:0098c03": "　　若有造習眾惡業，　　則入地獄受苦報。",
    "T17n0721_017:0098c04": "　　能以善法調諸根，　　則獲世間淨勝法，",
    "T17n0721_017:0098c05": "　　是人身壞命終時，　　上生天宮受快樂。",
    "T17n0721_017:0098c06": "　　業繫縛汝甚堅牢，　　閻羅使者之所持，",
    "T17n0721_017:0098c07": "　　送至恐怖諸惡道，　　閻羅世界大苦處。",
    "T17n0721_017:0098c08": "　　汝於前世作眾惡，　　此業今當還自受，",
    "T17n0721_017:0098c09": "　　自作自受不為他，　　若他所作非己報。』",
    "T17n0721_017:0098c10": "「如是閻羅王呵責罪人已，使者將出，以此罪",
    "T17n0721_017:0098c11": "人自作惡業、自業所誑，將受果報種種苦惱。",
    "T17n0721_017:0098c12": "楚毒治之，飢渴所逼，但食風氣，惡業不盡，故",
    "T17n0721_017:0098c13": "使不死；從此得脫，隨業流轉受生死苦。若",
    "T17n0721_017:0098c14": "處人中，生在邊戍，幽山嶮谷、深河峻岸危",
    "T17n0721_017:0098c15": "怖之處，有自在者行於此路，令其引導。以",
    "T17n0721_017:0098c16": "餘業故，受斯罪報。",
    "T17n0721_017:0098c17": "「復次，行者內觀於法，云何比丘觀於五地？彼",
    "T17n0721_017:0098c18": "以聞慧，明眼觀察十種色入。何等為十？一者",
    "T17n0721_017:0098c19": "眼入；二者色入；三者耳入；四者聲入；五者",
    "T17n0721_017:0098c20": "鼻入；六者香入；七者舌入；八者味入；九者",
    "T17n0721_017:0098c21": "身入；十者觸入。云何比丘眼緣色相？比丘觀",
    "T17n0721_017:0098c22": "眼緣色而生於識，三法和合而生於觸，觸共",
    "T17n0721_017:0098c23": "受、想、思、識者。觸相觸者，覺相受者，知相想",
    "T17n0721_017:0098c24": "者，如長短、愛不愛、現見相對等思者，識知",
    "T17n0721_017:0098c25": "一緣，而各各相(思有三分或色非色)、各各自體，如十大地",
    "T17n0721_017:0098c26": "法。何等為十？一者受；二者想；三者思；四",
    "T17n0721_017:0098c27": "者觸；五者作意；六者欲；七者解脫；八者念；",
    "T17n0721_017:0098c28": "九者三昧；十者慧。一緣而各各相識等十，一",
    "T17n0721_017:0098c29": "法亦如是，猶如日光一起，眾光自體各各別",
    "T17n0721_017:0099a01": "異。如識自體異，乃至思亦如是。彼比丘如實",
    "T17n0721_017:0099a02": "知色入，觀眼空無所有、無堅無實。比丘如",
    "T17n0721_017:0099a03": "是如實知道，離於邪見，正見心喜，眼離癡",
    "T17n0721_017:0099a04": "垢，實見其眼但是肉段，癡無所知但是淚",
    "T17n0721_017:0099a05": "竅。如實知已，離於欲心，觀眼無常；知無常已，",
    "T17n0721_017:0099a06": "但是肉團住在孔穴——如實知眼——筋脈纏縛，當",
    "T17n0721_017:0099a07": "知眾緣和合而有眼入。如是眼者，無有見者，",
    "T17n0721_017:0099a08": "無我無知，乃至苦亦如是。觀眼入已，得離欲",
    "T17n0721_017:0099a09": "意。「是比丘如實觀察眼入已，分別觀色：如是",
    "T17n0721_017:0099a10": "色者，愛以不愛皆悉無記，以分別生。何法可",
    "T17n0721_017:0099a11": "見？何者為淨？何者是常？何者可貪？比丘如",
    "T17n0721_017:0099a12": "是思惟觀察，如實知色非有非樂。如是思惟",
    "T17n0721_017:0099a13": "觀察：色相無堅無實，以分別生愛不愛等，非",
    "T17n0721_017:0099a14": "實有耶！一切眾生於愛不愛虛妄貪著，如",
    "T17n0721_017:0099a15": "此色者，非有自體、非常非有、非真非樂、非",
    "T17n0721_017:0099a16": "不壞法、非堅非我，以貪欲瞋癡自覆心故生",
    "T17n0721_017:0099a17": "愛不愛，非色有愛、有不愛耶！以憶念生故。",
    "T17n0721_017:0099a18": "比丘如是觀於色入，見名色已，不貪不染、不",
    "T17n0721_017:0099a19": "迷不取，知色無堅。彼比丘如是觀眼、觀色",
    "T17n0721_017:0099a20": "入已，不著眼識，得離欲穢。眼識非我，我非",
    "T17n0721_017:0099a21": "眼識，觸、受、想、思亦復如是(觀眼色第五地於十三不相開)。「復次，",
    "T17n0721_017:0099a22": "比丘知業果報，觀餓鬼世間。彼以聞慧，觀",
    "T17n0721_017:0099a23": "噉小兒諸餓鬼等，以何業故而生其中？彼以",
    "T17n0721_017:0099a24": "聞慧知：此眾生惡術呪龍，為除災雹，誑惑",
    "T17n0721_017:0099a25": "病人；呪術夜叉，取人財物或復殺羊。如是",
    "T17n0721_017:0099a26": "之人，身壞命終墮活地獄受無量苦，從地獄",
    "T17n0721_017:0099a27": "出，生婆羅婆叉餓鬼之中(婆羅婆叉魏云食小兒)。復有眾",
    "T17n0721_017:0099a28": "生，殺生餘報，生在人中為此餓鬼，偷而食",
    "T17n0721_017:0099a29": "之，或至產婦所住之處取彼嬰兒——或匍匐",
    "T17n0721_017:0099b01": "時、或始行時，如是餓鬼偷諸小兒，次第食",
    "T17n0721_017:0099b02": "之。若得其便，即能斷命；若無殺業，莫能為",
    "T17n0721_017:0099b03": "害。「伽他頌曰：",
    "T17n0721_017:0099b04": "「『惡業繫縛受惡果，　　若行善業受樂報，",
    "T17n0721_017:0099b05": "　　業繩長堅繫縛人，　　縛諸眾生不得脫。",
    "T17n0721_017:0099b06": "　　不得安隱涅槃城，　　長流三有受眾苦，",
    "T17n0721_017:0099b07": "　　能以智刀斬斯業，　　必得解脫諸熱惱。",
    "T17n0721_017:0099b08": "　　以斷業繩無繫縛，　　得至無為寂靜處，",
    "T17n0721_017:0099b09": "　　如魚入網為人牽，　　愛縛眾生死亦爾。",
    "T17n0721_017:0099b10": "　　如人毒箭中野鹿，　　其鹿狂怖走東西，",
    "T17n0721_017:0099b11": "　　毒藥既行不能脫，　　愛縛眾生亦如是。",
    "T17n0721_017:0099b12": "　　常隨眾生不放捨，　　觀愛如毒應遠離，",
    "T17n0721_017:0099b13": "　　愚癡凡夫為愛燒，　　猶如大火焚乾薪。",
    "T17n0721_017:0099b14": "　　是愛初染難覺知，　　得報如火自燒滅，",
    "T17n0721_017:0099b15": "　　若欲常樂心安隱，　　應捨愛結離諸著。",
    "T17n0721_017:0099b16": "　　如魚吞鉤命不久，　　愛結縛人亦如是，",
    "T17n0721_017:0099b17": "　　縛諸眾生詣惡道，　　墮於餓鬼飢渴逼。",
    "T17n0721_017:0099b18": "　　餓鬼世界諸苦惱，　　處處逃遁而奔走，",
    "T17n0721_017:0099b19": "　　地獄趣中受苦者，　　皆由愛結因緣故。",
    "T17n0721_017:0099b20": "　　若諸貧窮困病人，　　求索朝飡自存濟，",
    "T17n0721_017:0099b21": "　　皆由愛結因緣故，　　受斯苦報聖所說。』",
    "T17n0721_017:0099b22": "「如是具觀一切貪嫉因緣果報，於生死中得",
    "T17n0721_017:0099b23": "生厭離，棄捨諸欲。",
    "T17n0721_017:0099b24": "「復次，比丘知業果報，觀餓鬼世間。彼以聞慧，",
    "T17n0721_017:0099b25": "觀於食人精氣諸餓鬼等，以何業故而生其",
    "T17n0721_017:0099b26": "中？彼以聞慧知：此眾生於前世時，巧辭",
    "T17n0721_017:0099b27": "誑人詐言親友：『我為汝護。』其人聞已，策心",
    "T17n0721_017:0099b28": "勇力。是時彼人令他入敵欲喪其命，捨之",
    "T17n0721_017:0099b29": "而去，竟不救護，欲於王所取其財物，時被",
    "T17n0721_017:0099c01": "誑者沒陣而死。彼人以是不善因緣，身壞命",
    "T17n0721_017:0099c02": "終墮於食人精氣餓鬼之中，受大飢渴，自燒",
    "T17n0721_017:0099c03": "其身，刀斫其體皮肉斷壞，從空雨刀，遍走",
    "T17n0721_017:0099c04": "四方無逃避處。若見有人行惡無信，不奉",
    "T17n0721_017:0099c05": "三寶，即得彼便，入其身中食噉精氣，以自",
    "T17n0721_017:0099c06": "濟命。求之甚難，困不能得，或至十年或二",
    "T17n0721_017:0099c07": "十年乃得一便，常困飢渴。自作惡業，還自",
    "T17n0721_017:0099c08": "受之，惡業不盡，故使不死，乃至惡業不盡",
    "T17n0721_017:0099c09": "不失不朽，故不得脫；業盡得脫。從此命終，生",
    "T17n0721_017:0099c10": "於人中，常守天祀，貧窮困厄不得自在，食",
    "T17n0721_017:0099c11": "噉殘祀。以餘業故，依他自活。",
    "T17n0721_017:0099c12": "「復次，比丘知業果報，觀餓鬼世間。彼以聞慧，",
    "T17n0721_017:0099c13": "見有餓鬼名梵羅剎，以何業故而生其中？彼",
    "T17n0721_017:0099c14": "以聞慧知：此眾生前世之時，殺害生命以",
    "T17n0721_017:0099c15": "為大會，謂其希有；販賣飯食，賤取貴賣，貪",
    "T17n0721_017:0099c16": "嫉破壞。如是眾生身壞命終墮餓鬼中，名婆",
    "T17n0721_017:0099c17": "羅門羅剎餓鬼，為飢渴火焚燒其身，馳奔疾",
    "T17n0721_017:0099c18": "走，現視人像，殺害眾生，或住空巷衢道四",
    "T17n0721_017:0099c19": "交路首，以求人便。諸婆羅門殺生設會，多",
    "T17n0721_017:0099c20": "生其中。或自藏身以殺害人，或入人身中",
    "T17n0721_017:0099c21": "以斷人命。呪術人言：『鬼神著人。』入人身已，令",
    "T17n0721_017:0099c22": "人心亂，狂惑無知。如是惡業，常作眾惡，飢",
    "T17n0721_017:0099c23": "渴燒身受大苦惱，住餓鬼界。乃至惡業不",
    "T17n0721_017:0099c24": "盡不壞不朽，故不得脫；業盡命終，餘業因",
    "T17n0721_017:0099c25": "緣，生在人中，常食人肉或飲人血。以餘業",
    "T17n0721_017:0099c26": "故，受如斯報。",
    "T17n0721_017:0099c27": "「復次，比丘知業果報，觀餓鬼世間。彼以聞慧，",
    "T17n0721_017:0099c28": "觀火爐中食諸餓鬼等，以何業故生於彼",
    "T17n0721_017:0099c29": "處？彼以聞慧知：此眾生遠離善友，貪嫉覆",
    "T17n0721_017:0100a01": "心，喜噉僧食。如是之人，身壞命終墮於地",
    "T17n0721_017:0100a02": "獄受無量苦。從地獄出，生於君茶餓鬼之",
    "T17n0721_017:0100a03": "中(君茶魏云火爐)。既生之後，飢渴燒身如火焚林，周",
    "T17n0721_017:0100a04": "遍奔走而求飲食。自業所誑，於天寺中被",
    "T17n0721_017:0100a05": "燒殘食，合火而噉。心常憶念火爐殘食，飢",
    "T17n0721_017:0100a06": "渴燒身，二火俱起，呻吟[口*睪]叫。作諸惡業，決",
    "T17n0721_017:0100a07": "定成熟，乃至惡業不盡，猶不得脫；業盡得",
    "T17n0721_017:0100a08": "脫，餘業因緣生於人中，貧窮多病，隨其行",
    "T17n0721_017:0100a09": "處常為火燒，野火所焚。以餘業因緣，受如",
    "T17n0721_017:0100a10": "斯報。",
    "T17n0721_017:0100a11": "「復次，比丘知業果報，觀餓鬼世間。彼以聞",
    "T17n0721_017:0100a12": "慧觀：多行嫉妬，習於遍業，究竟成業，墮餓鬼",
    "T17n0721_017:0100a13": "道，生於不淨巷陌之中。以何業行，生於彼處？",
    "T17n0721_017:0100a14": "彼以聞慧見：此眾生慳嫉覆心，以不淨食與",
    "T17n0721_017:0100a15": "諸梵行清淨之人。以是因緣，身壞命終，生於",
    "T17n0721_017:0100a16": "不淨囉他餓鬼之中(囉他魏言巷陌)。若於晝日，人不能",
    "T17n0721_017:0100a17": "見；若人夜行，則多見之。若城邑聚落眾聚",
    "T17n0721_017:0100a18": "之處，若住曠野行軍廁屏穢惡之處，虫蛆滿",
    "T17n0721_017:0100a19": "中，臭處不淨；若人見者，惡不欲視，歐吐捨",
    "T17n0721_017:0100a20": "去。而是餓鬼生在其中，由前世時以不淨",
    "T17n0721_017:0100a21": "食持與眾僧，以是因緣生不淨處受大苦",
    "T17n0721_017:0100a22": "惱。雖處其中，常不得食，有諸惡鬼手執利",
    "T17n0721_017:0100a23": "刀，刃出火焰，在傍守護，常困飢渴。一月半",
    "T17n0721_017:0100a24": "月乃得一食，猶不得飽；設得食飽，守糞諸",
    "T17n0721_017:0100a25": "鬼強打令吐。飢渴燒身，呻[口*睪]哀叫，交橫馳",
    "T17n0721_017:0100a26": "走，憂惱悲泣，即以伽他而說頌曰：",
    "T17n0721_017:0100a27": "「『種子不善因緣故，　　獲得憂苦惡果報，",
    "T17n0721_017:0100a28": "　　因果之性相相似，　　惡業因緣得苦報。",
    "T17n0721_017:0100a29": "　　為惡業鉤之所牽，　　如魚吞鉤入惡道，",
    "T17n0721_017:0100b01": "　　吞鉤之魚尚可脫，　　惡業牽人無免者。",
    "T17n0721_017:0100b02": "　　諸業大力牽眾生，　　不善業繩之所縛，",
    "T17n0721_017:0100b03": "　　將詣餓鬼世界中，　　具受諸大飢渴苦。",
    "T17n0721_017:0100b04": "　　諸餓鬼等飢渴苦，　　過於火刀及毒藥，",
    "T17n0721_017:0100b05": "　　如是飢渴有大力，　　無量飢渴惱眾生。",
    "T17n0721_017:0100b06": "　　無一念時得休息，　　晝夜苦惱常不離，",
    "T17n0721_017:0100b07": "　　乃至不得微少樂，　　常受種種諸辛苦。",
    "T17n0721_017:0100b08": "　　以作苦業因緣故，　　生惡道中受苦報，",
    "T17n0721_017:0100b09": "　　於此苦報難得脫，　　何時當得受安樂？",
    "T17n0721_017:0100b10": "　　所見諸泉悉無水，　　一切陂池皆枯竭，",
    "T17n0721_017:0100b11": "　　處處逃奔求水漿，　　往至諸河悉不見。",
    "T17n0721_017:0100b12": "　　我所行處求諸水，　　山林曠野無不遍，",
    "T17n0721_017:0100b13": "　　隨所至處望水飲，　　求覓少水不能得，",
    "T17n0721_017:0100b14": "　　飢渴之火燒我身，　　無歸無救受大苦。』",
    "T17n0721_017:0100b15": "「如是餓鬼自業所誑，呻喚哀[口*睪]，乃至惡業",
    "T17n0721_017:0100b16": "不盡，故不得脫。報盡命終，以餘業故，生於",
    "T17n0721_017:0100b17": "人中，受諸婬女、婦女之身；若得男身，生除",
    "T17n0721_017:0100b18": "糞家，身服女人所著之衣，行女人法。以餘業",
    "T17n0721_017:0100b19": "故。",
    "T17n0721_017:0100b20": "「復次，比丘知業果報，觀餓鬼世間，以何業故",
    "T17n0721_017:0100b21": "生於食風餓鬼之中？彼以聞慧知：此眾生見",
    "T17n0721_017:0100b22": "諸沙門、婆羅門、貧窮病人來乞求者，許施其",
    "T17n0721_017:0100b23": "食，及其來至，竟不施與，令此沙門及婆羅",
    "T17n0721_017:0100b24": "門、貧窮病人飢虛渴乏，如觸冷風。彼妄語",
    "T17n0721_017:0100b25": "人，身壞命終墮於婆移婆叉(魏言食風)餓鬼之中。",
    "T17n0721_017:0100b26": "既受鬼身，飢渴苦惱如活地獄等無有異，奔",
    "T17n0721_017:0100b27": "走四方，無所悕望、無人救護、無依無怙。自",
    "T17n0721_017:0100b28": "心所誑，於遠方處適見飲食，在於林間及",
    "T17n0721_017:0100b29": "僧住處，奔走往趣，疲極困乏飢渴倍常，張",
    "T17n0721_017:0100c01": "口求食，風從口入以為飲食。以惡業緣，故",
    "T17n0721_017:0100c02": "使不死。惡業持身，妄見食想，猶如渴鹿見",
    "T17n0721_017:0100c03": "陽焰時謂之為水，空無所有，如旋火輪。以",
    "T17n0721_017:0100c04": "前世時虛誑許人而竟不與，以此報故，但眼",
    "T17n0721_017:0100c05": "見食而不能得。「伽他頌曰：",
    "T17n0721_017:0100c06": "「『因果相似聖所說，　　善因善果則成就，",
    "T17n0721_017:0100c07": "　　善因則不受惡果，　　惡因終不受善報。",
    "T17n0721_017:0100c08": "　　因緣相順縛眾生，　　生死相續如鉤鎖，",
    "T17n0721_017:0100c09": "　　生死繫縛諸眾生，　　輪迴諸趣莫能脫。",
    "T17n0721_017:0100c10": "　　若能斷除諸繫縛，　　堅牢鉤鎖業煩惱，",
    "T17n0721_017:0100c11": "　　是人能至寂靜處，　　永斷一切諸憂惱。』",
    "T17n0721_017:0100c12": "「其人如是受相似因苦報之時，自心所誑，奔",
    "T17n0721_017:0100c13": "揬馳走，常食風氣以自活命，乃至惡業不",
    "T17n0721_017:0100c14": "盡不壞不朽，故不得脫。業盡命終，生於人",
    "T17n0721_017:0100c15": "中，貧窮下賤，人所輕忽，常為眾人許施房",
    "T17n0721_017:0100c16": "舍、飲食衣物而無與者。聞他許時，心悅望",
    "T17n0721_017:0100c17": "得，至後不獲，轉懷憂結，受二種苦：一者飢",
    "T17n0721_017:0100c18": "渴；二者憂惱。受大苦惱，以餘業故，受如斯",
    "T17n0721_017:0100c19": "報。「伽他頌曰：",
    "T17n0721_017:0100c20": "「『如是眾生惡業熏，　　具受種種諸苦惱，",
    "T17n0721_017:0100c21": "　　如糞所熏甚可惡，　　如是惡業應捨離。",
    "T17n0721_017:0100c22": "　　善法所熏最殊勝，　　能永離於惡道苦，",
    "T17n0721_017:0100c23": "　　如瞻蔔花熏香油，　　花雖滅壞香油在。』",
    "T17n0721_017:0100c24": "「復次，比丘知業果報，觀餓鬼世間。彼以聞慧，",
    "T17n0721_017:0100c25": "觀食火炭諸餓鬼等，以何業故而生其中？彼",
    "T17n0721_017:0100c26": "以聞慧知：此眾生典主形獄，貪嫉覆心，打",
    "T17n0721_017:0100c27": "縛眾生，禁其飯食令他飢渴，噉食泥土以",
    "T17n0721_017:0100c28": "續生命。此典獄人以是因緣，身壞命終墮",
    "T17n0721_017:0100c29": "於食火餓鬼之中。常至塚間噉燒屍火，猶不",
    "T17n0721_017:0101a01": "能足。如是惡業，因時悅樂，受報極惱，心不",
    "T17n0721_017:0101a02": "愛樂，不淨可惡愛毒勢力因緣和合，受於",
    "T17n0721_017:0101a03": "食火餓鬼之身。若得食火，少除飢惱，如人",
    "T17n0721_017:0101a04": "以水滅世間火。比丘如是觀時，於世愛欲，深",
    "T17n0721_017:0101a05": "生厭離，不樂與俱，作是念言：『愚癡凡夫為",
    "T17n0721_017:0101a06": "愛所使，不得自在。』食火除飢，無法可喻，受",
    "T17n0721_017:0101a07": "餓鬼身，乃至惡業不盡不壞，故不得脫。業",
    "T17n0721_017:0101a08": "盡命終，生於人中，常生邊地飢儉之處，所食",
    "T17n0721_017:0101a09": "麁惡，無有美味，不識鹽味。以餘業故，受如",
    "T17n0721_017:0101a10": "斯報。",
    "T17n0721_017:0101a11": "「復次，比丘知業果報，觀餓鬼世間。彼以聞慧，",
    "T17n0721_017:0101a12": "觀於食毒諸餓鬼等，以何業故生於其中？彼",
    "T17n0721_017:0101a13": "以聞慧知：此眾生貪嫉覆心，以毒食人令",
    "T17n0721_017:0101a14": "其喪命，取其財物。如是惡人身壞命終墮",
    "T17n0721_017:0101a15": "活地獄，具受眾苦。從地獄出，生於食毒餓",
    "T17n0721_017:0101a16": "鬼之中，在於民陀山窟之內，或在波梨耶多",
    "T17n0721_017:0101a17": "幽嶮山中，或生氷山極冷之處，或在摩羅耶",
    "T17n0721_017:0101a18": "山，極嶮惡難多有毒處、無有漿水、多饒毒",
    "T17n0721_017:0101a19": "藥，寒則氷凍，熱則毒盛，甚可怖畏，叢石峻",
    "T17n0721_017:0101a20": "巖，師子猛虎所居之處，而生其中。寒苦極",
    "T17n0721_017:0101a21": "惱過人百倍，夏日熱惱百倍於人。盛夏五",
    "T17n0721_017:0101a22": "日，空中雨火燒其身體；極冬寒至，於虛空",
    "T17n0721_017:0101a23": "中五日雨刀。以惡業故，空中雨火及雨刀",
    "T17n0721_017:0101a24": "劍，住嶮難處，為飢渴火焚燒其身，叫喚悲",
    "T17n0721_017:0101a25": "惱，以毒藥丸而自食之。食已即死，惡業不",
    "T17n0721_017:0101a26": "盡，即便還活。既得活已，飢渴倍前，呻[口*睪]",
    "T17n0721_017:0101a27": "悲哀。有利嘴鳥來啄其眼，受大苦痛，舉聲",
    "T17n0721_017:0101a28": "大叫；鳥啄食已，眼復還生。如是受苦，乃至",
    "T17n0721_017:0101a29": "惡業不盡不壞不朽，故不得脫；業盡命終，",
    "T17n0721_017:0101b01": "生於人中，交道巷陌以自存活，惡業所熏，猶",
    "T17n0721_017:0101b02": "行蠱毒，還墮活等大地獄中，以餘業故。",
    "T17n0721_017:0101b03": "「復次，比丘知業果報，觀餓鬼世間。彼以聞慧，",
    "T17n0721_017:0101b04": "觀於曠野諸餓鬼等，以何業故而生其中？彼",
    "T17n0721_017:0101b05": "以聞慧知：此眾生以前世時，於曠野無水嶮",
    "T17n0721_017:0101b06": "難之處，日光焰暑，求福之人種殖林樹及",
    "T17n0721_017:0101b07": "造湖池以給行路。有諸群賊決去池水，令",
    "T17n0721_017:0101b08": "道行者疲極渴乏、氣力微劣，破壞劫剝奪",
    "T17n0721_017:0101b09": "其財物，嫉妬覆心不肯布施。如是之人，身",
    "T17n0721_017:0101b10": "壞命終墮阿吒毘(魏言曠野)餓鬼之中。大火燒身",
    "T17n0721_017:0101b11": "如燃燈樹，日光焰曝走於曠野，叫喚求水",
    "T17n0721_017:0101b12": "及求飲食，求哀自救。如是餓鬼以惡業故，遙",
    "T17n0721_017:0101b13": "見陽焰，謂是清水平住湛然，疾走往趣望",
    "T17n0721_017:0101b14": "得水飲，不計疲極，所至之處，但見空地了無",
    "T17n0721_017:0101b15": "有水。何以故？陽焰之中，性自無水，云何而",
    "T17n0721_017:0101b16": "得！是鬼慞惶走於曠野，荊棘惡刺貫其兩",
    "T17n0721_017:0101b17": "足，疲極望水，悶絕躄地。惡業力故，死已復",
    "T17n0721_017:0101b18": "生，飢渴惱逼過前十倍。未起之間，烏鵄雕",
    "T17n0721_017:0101b19": "鷲競啄其眼，食其身肉，分張爴裂破散身",
    "T17n0721_017:0101b20": "骨，三苦普至受大苦惱，無歸無救，互相悲",
    "T17n0721_017:0101b21": "告。即以伽他而說頌曰：",
    "T17n0721_017:0101b22": "「『雕鷲烏鵄諸惡鳥，　　金剛利嘴啄我身，",
    "T17n0721_017:0101b23": "　　爴裂破壞無全處，　　具受眾苦無救護。",
    "T17n0721_017:0101b24": "　　諸業如影不離身，　　如昔惡業今受報，",
    "T17n0721_017:0101b25": "　　我等宿害行路人，　　以是今受大苦惱。",
    "T17n0721_017:0101b26": "　　業圍所繞業繩羂，　　不見有可求脫處，",
    "T17n0721_017:0101b27": "　　唯有惡業盡壞時，　　乃能脫此大苦惱。",
    "T17n0721_017:0101b28": "　　惡業能將諸眾生，　　業牽令至可畏處，",
    "T17n0721_017:0101b29": "　　惡業能隨至何所，　　至受果時惡業熟。",
    "T17n0721_017:0101c01": "　　業縛眾生遊三界，　　輪轉無窮無休息，",
    "T17n0721_017:0101c02": "　　若行善業捨眾惡，　　則離眾苦無饒益。",
    "T17n0721_017:0101c03": "　　若人不愛諸惡業，　　觀之如火不貪著，",
    "T17n0721_017:0101c04": "　　是人不至餓鬼趣，　　不為飢渴火所燒。",
    "T17n0721_017:0101c05": "　　於須臾時常增長，　　飢渴苦痛念念生，",
    "T17n0721_017:0101c06": "　　身體熾火照山谷，　　猶如大火燒山林。",
    "T17n0721_017:0101c07": "　　野火焚燒大山林，　　大龍降雨則能滅，",
    "T17n0721_017:0101c08": "　　劫火一起海水竭，　　我火不可如是滅。",
    "T17n0721_017:0101c09": "　　業薪因緣生此火，　　為愛欲風之所吹，",
    "T17n0721_017:0101c10": "　　此惡業火燒我身，　　周遍圍遶無空缺。",
    "T17n0721_017:0101c11": "　　持戒精進智慧水，　　以布施瓶而盛之，",
    "T17n0721_017:0101c12": "　　寂滅大人持此水，　　能滅三界諸業火。",
    "T17n0721_017:0101c13": "　　若為三業之所使，　　三業流轉行諸有，",
    "T17n0721_017:0101c14": "　　是人迴旋行三處，　　如是三法之所誑。",
    "T17n0721_017:0101c15": "　　三十六業所驅使，　　不能離於四十行，",
    "T17n0721_017:0101c16": "　　九十八種諸結使，　　如是等法行三界。",
    "T17n0721_017:0101c17": "　　以一百八明智慧，　　思惟十二之深義，",
    "T17n0721_017:0101c18": "　　若人能知法非法，　　是人則得無量樂。",
    "T17n0721_017:0101c19": "　　若有能知二種相，　　思惟二八特勝行，",
    "T17n0721_017:0101c20": "　　思惟十六特勝已，　　是人遠離眾惡道。",
    "T17n0721_017:0101c21": "　　若人能見二種道，　　是為四法究竟人，",
    "T17n0721_017:0101c22": "　　已得超越四流海，　　是人覺悟無眾惱。",
    "T17n0721_017:0101c23": "　　能善修行八聖道，　　十力之義善知見，",
    "T17n0721_017:0101c24": "　　善知二苦之因緣，　　是人則到無生處。",
    "T17n0721_017:0101c25": "　　若人善達二諦義，　　能善思惟四念處，",
    "T17n0721_017:0101c26": "　　能觀過去未來世，　　不為魔網所障礙。",
    "T17n0721_017:0101c27": "　　我為惡業之所使，　　遠離眾善白淨法，",
    "T17n0721_017:0101c28": "　　到諸餓鬼世界中，　　自造惡業癡所惑。』",
    "T17n0721_017:0101c29": "「如是有諸餓鬼利根智慧，有少善業，憶念本",
    "T17n0721_017:0102a01": "行，數數呵責諸餓鬼等。雖復呵責諸餓鬼等，",
    "T17n0721_017:0102a02": "然其惡業猶不得脫，乃至惡業不盡不壞不",
    "T17n0721_017:0102a03": "朽，故不得脫；業盡命終，生於人中，常行山",
    "T17n0721_017:0102a04": "嶮，隨逐群鹿，以餘業故。",
    "T17n0721_017:0102a05": "「復次，比丘知業果報，觀餓鬼世間。彼以聞慧，",
    "T17n0721_017:0102a06": "見塚間住諸餓鬼等，以何業故而生其中？彼",
    "T17n0721_017:0102a07": "以聞慧知：此眾生貪嫉覆心，見有信人持",
    "T17n0721_017:0102a08": "花施佛，盜取此花，賣之自供。此人以是惡",
    "T17n0721_017:0102a09": "業因緣，身壞命終墮餓鬼中，受於塚間餓鬼",
    "T17n0721_017:0102a10": "之身，飢渴熱惱，常食燒死人處熱灰熱土，一",
    "T17n0721_017:0102a11": "月之中乃得一食，或得不得；頭冠鐵鬘火",
    "T17n0721_017:0102a12": "焰俱起，頭面髑髏皆悉融爛，燒已復生。次",
    "T17n0721_017:0102a13": "著鐵鬘以貫頸上，火焰復起燒燃咽胸，一",
    "T17n0721_017:0102a14": "切身分從內出火，遍燒其身。以前世時盜",
    "T17n0721_017:0102a15": "佛花鬘，故獲斯報。受身醜惡，身上火起，諸",
    "T17n0721_017:0102a16": "虫唼食。有異羅剎來至其所，以杖打棒，刀",
    "T17n0721_017:0102a17": "斫其身，痛急[口*睪]叫，受三種苦。何等為三？一",
    "T17n0721_017:0102a18": "者飢渴；二者鐵鬘；三者羅剎刀杖打斫。以惡",
    "T17n0721_017:0102a19": "業故受如是報，憂悲苦惱。即以伽他而說",
    "T17n0721_017:0102a20": "頌曰：",
    "T17n0721_017:0102a21": "「『我受飢渴諸辛苦，　　鐵鬘貫身火熾燃，",
    "T17n0721_017:0102a22": "　　刀杖打斫第三苦，　　具受如是諸憂惱。",
    "T17n0721_017:0102a23": "　　我為自心之所誑，　　為諸惡業癡所惑，",
    "T17n0721_017:0102a24": "　　今日受斯餓鬼苦，　　永離知識及親族。",
    "T17n0721_017:0102a25": "　　非是知識及妻室，　　亦非男女諸眷屬，",
    "T17n0721_017:0102a26": "　　能救我此業繫苦，　　是業大力不可奪。",
    "T17n0721_017:0102a27": "　　苦樂由業非他作，　　我今受斯三種業，",
    "T17n0721_017:0102a28": "　　布施持戒及聞法，　　我得聞已不修故。",
    "T17n0721_017:0102a29": "　　我為癡網所覆故，　　造作種種眾惡業，",
    "T17n0721_017:0102b01": "　　第一惡業因緣故，　　我今受斯大苦報。",
    "T17n0721_017:0102b02": "　　我今若得免離此，　　餓鬼世界大苦處，",
    "T17n0721_017:0102b03": "　　如是惡業未來世，　　乃至失命願不作。』",
    "T17n0721_017:0102b04": "「是時餓鬼如是說已，大苦所壓，悔本造業，乃",
    "T17n0721_017:0102b05": "至惡業不盡不壞不朽，故不得脫；業盡命",
    "T17n0721_017:0102b06": "終，生於人中，墮旃陀羅家，屠兒魁膾擔負",
    "T17n0721_017:0102b07": "死屍。以餘業故受如斯報。",
    "T17n0721_017:0102b08": "「復次，比丘知業果報，觀餓鬼世間。彼以聞慧，",
    "T17n0721_017:0102b09": "觀樹中住諸餓鬼等，以何業故而生其中？彼",
    "T17n0721_017:0102b10": "以聞慧知：此眾生於前世時，見人種殖福德",
    "T17n0721_017:0102b11": "林樹為遠行者及病困人，以貪嫉心斫伐",
    "T17n0721_017:0102b12": "取材，及盜眾僧園林樹木。此人以是不善因",
    "T17n0721_017:0102b13": "緣，身壞命終墮毘利差餓鬼之中(毘利差魏言樹)，生",
    "T17n0721_017:0102b14": "在樹中。以惡業故，寒則大寒，熱則大熱，逼",
    "T17n0721_017:0102b15": "迮壓身如賊木虫，受大苦惱，身體萎熟，為",
    "T17n0721_017:0102b16": "諸虫蟻唼食其身。若有以食棄之於樹，得而",
    "T17n0721_017:0102b17": "食之，以自活命。於餓鬼中受諸辛苦，惡業",
    "T17n0721_017:0102b18": "不盡不壞不朽，故不得脫；業盡命終，生於",
    "T17n0721_017:0102b19": "人中，常賣藥草材木花葉以自存活，為他所",
    "T17n0721_017:0102b20": "使，不得自在，受大苦惱。以餘業故受如斯",
    "T17n0721_017:0102b21": "報。",
    "T17n0721_017:0102b22": "「復次，比丘知業果報，觀餓鬼世間，見有餓鬼",
    "T17n0721_017:0102b23": "住四交道，因以為名，以何業故而生其中？彼",
    "T17n0721_017:0102b24": "以聞慧知：此眾生貪嫉壞心，盜他行糧，取",
    "T17n0721_017:0102b25": "已含笑拾之而去，其人失糧行於曠野受",
    "T17n0721_017:0102b26": "大飢渴。如是之人以此惡業，身壞命終墮遮",
    "T17n0721_017:0102b27": "多波他(魏言交道)餓鬼之中。以惡業故，自然而有",
    "T17n0721_017:0102b28": "鐵鋸截身，縱橫四徹，飢渴燒身。若諸世間多",
    "T17n0721_017:0102b29": "病因緣，交道設祀，凡夫愚癡不識因果，行",
    "T17n0721_017:0102c01": "於惡見交道祭祀，後病得差，謂是鬼恩。是交",
    "T17n0721_017:0102c02": "道鬼，因此祭食，以自濟命；若是餘飯則不",
    "T17n0721_017:0102c03": "能食。惡業不盡，故使不死，乃至惡業不盡",
    "T17n0721_017:0102c04": "不壞不朽，故不得脫；業盡命終，生在人中，貧",
    "T17n0721_017:0102c05": "窮下賤，生於屠兒殺羊之家。以餘業故受如",
    "T17n0721_017:0102c06": "斯報。",
    "T17n0721_017:0102c07": "「復次，比丘知業果報，觀餓鬼世間。彼以聞慧，",
    "T17n0721_017:0102c08": "見諸眾生行於邪道諂曲作惡，行於惡因，說",
    "T17n0721_017:0102c09": "邪見法謂是真諦，不信正法。如是之人，身",
    "T17n0721_017:0102c10": "壞命終墮魔羅身餓鬼之中，受惡鬼身。若諸",
    "T17n0721_017:0102c11": "比丘行時、食時及坐禪時，是魔羅鬼為作",
    "T17n0721_017:0102c12": "亂心妨礙之事，或發惡聲令其恐怖，為作惡",
    "T17n0721_017:0102c13": "夢。如是餓鬼為魔所攝，憎嫉正法，專行暴",
    "T17n0721_017:0102c14": "惡。以此現造惡業緣故，大熱鐵摶從口中",
    "T17n0721_017:0102c15": "入，如地獄人等無有異，吞噉熱鐵受大苦",
    "T17n0721_017:0102c16": "惱無有休息。從此魔羅迦耶鬼中命終之",
    "T17n0721_017:0102c17": "後墮地獄中，多劫受苦，或滿十劫或二十",
    "T17n0721_017:0102c18": "劫。如是決定在三惡道，或被燒炙，或受打",
    "T17n0721_017:0102c19": "棒，為他食噉；人身難得，猶如海龜遇浮木",
    "T17n0721_017:0102c20": "孔。若生人中，盲冥瘖瘂，聾頑無知，一切眾",
    "T17n0721_017:0102c21": "衰，無量病惱莊嚴其身，貧窮下賤。以餘業",
    "T17n0721_017:0102c22": "故受如斯報。",
    "T17n0721_017:0102c23": "「復次，比丘知業果報，觀餓鬼世間，以聞慧觀：",
    "T17n0721_017:0102c24": "如是略說餓鬼之處，若分別說，有無量種眷",
    "T17n0721_017:0102c25": "屬餓鬼，有住海中、有住海渚、有住閻浮提、",
    "T17n0721_017:0102c26": "有住瞿陀尼、有住弗婆提、有住欝單羅越",
    "T17n0721_017:0102c27": "等大洲中間之所住處。但以一名，門說有",
    "T17n0721_017:0102c28": "種種名，門有羅剎鬼、鳩槃茶鬼、毘舍闍鬼。",
    "T17n0721_017:0102c29": "知彼鬼神微細業行，各以何業而生彼處？食",
    "T17n0721_017:0103a01": "何等食？以何等行？何所欲樂？如是餓鬼以",
    "T17n0721_017:0103a02": "何緣故而生此處？皆由不能調伏心之獼猴，",
    "T17n0721_017:0103a03": "行不調柔猶如象耳，無有住時。如鳥在林為",
    "T17n0721_017:0103a04": "人所射，間別趣枝，從一至一，於一切境界",
    "T17n0721_017:0103a05": "常伺不息，猶如大風吹動諸塵。是心可畏，如",
    "T17n0721_017:0103a06": "師子獸、如虎如豹、如蛇如毒尚可調伏，是",
    "T17n0721_017:0103a07": "心難調，復過於此。隨所造業得相似果，是",
    "T17n0721_017:0103a08": "心如是難可覺知。如是染心縛諸眾生，若心",
    "T17n0721_017:0103a09": "清淨則得解脫。是心如王，諸根圍遶以為",
    "T17n0721_017:0103a10": "眷屬，由心造業，業因緣果，以果因緣故有",
    "T17n0721_017:0103a11": "五道。心如機關，諸根如絲，五根及心不善調",
    "T17n0721_017:0103a12": "御，行於惡道；若能善調，作諸善業，生天人",
    "T17n0721_017:0103a13": "中，乃至證得不動涅槃。比丘如是觀微細心",
    "T17n0721_017:0103a14": "行，隨順觀察，如是觀已，於生死中得大厭",
    "T17n0721_017:0103a15": "離。是比丘先已觀地獄苦，厭離生死，次觀餓",
    "T17n0721_017:0103a16": "鬼世間種種眾苦，得入苦聖諦，得苦諦無礙",
    "T17n0721_017:0103a17": "行，未得無礙道證。",
    "T17n0721_017:0103a18": "「復次，修行者內觀於法，順法修行。彼比丘",
    "T17n0721_017:0103a19": "如實觀業果報，先已分別觀諸地獄，次觀餓",
    "T17n0721_017:0103a20": "鬼諸道差別，如實見諸生死過患甚可惡賤。",
    "T17n0721_017:0103a21": "如是觀已，離魔境界，厭捨生死，起精進力以",
    "T17n0721_017:0103a22": "求涅槃，成就具足得十五地。既成就已，爾",
    "T17n0721_017:0103a23": "時地神諸夜叉等心大歡喜告虛空夜叉，虛",
    "T17n0721_017:0103a24": "空夜叉聞已歡喜告四大天王，時四天王聞",
    "T17n0721_017:0103a25": "已歡喜告三十三天，帝釋眷屬聞已歡喜告",
    "T17n0721_017:0103a26": "夜摩天，夜摩天等聞已歡喜告兜率陀天，兜",
    "T17n0721_017:0103a27": "率諸天聞已歡喜告化樂天，化樂諸天聞",
    "T17n0721_017:0103a28": "已歡喜告他化自在天。如是欲界次第相告，",
    "T17n0721_017:0103a29": "其聲展轉，從梵身天乃至光音天，咸作此言：",
    "T17n0721_017:0103b01": "『閻浮提中某國某城某村某邑，某種姓中某",
    "T17n0721_017:0103b02": "善男子，剃除鬚髮，以信出家，離魔境界，欲",
    "T17n0721_017:0103b03": "破魔軍，令魔使者生大怖畏，能動一切諸煩",
    "T17n0721_017:0103b04": "惱山，入於正道欲放光明，今得如是十五",
    "T17n0721_017:0103b05": "地行。』時光音天聞是語已，皆大歡喜，告餘",
    "T17n0721_017:0103b06": "天眾：『汝等諸天應生歡喜，增長正法，減損",
    "T17n0721_017:0103b07": "諸魔及魔眷屬，令正法河流注不斷，竭邪",
    "T17n0721_017:0103b08": "見池，調伏貪欲瞋恚愚癡，摧滅邪徒，紹隆",
    "T17n0721_017:0103b09": "正法，欲散生死。』欲界天子聞此語已，甚大",
    "T17n0721_017:0103b10": "歡喜讚說之音，如是次第展轉相告，乃至",
    "T17n0721_017:0103b11": "光音一切天眾。比丘如是勤修精進，心不",
    "T17n0721_017:0103b12": "休息，端直不諂，遠離邪曲，如是求涅槃城，善",
    "T17n0721_017:0103b13": "音名稱遍諸天眾。",
    "T17n0721_017:0103b14": "正法念處經卷第十七餓鬼品竟"
}