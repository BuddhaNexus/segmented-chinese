{
    "X87n1628_015:0436b03": "佛法金湯編卷第十五",
    "X87n1628_015:0436b05": "會稽沙門　心泰　編",
    "X87n1628_015:0436b06": "天台沙門　真清　閱",
    "X87n1628_015:0436b07": "朱熹",
    "X87n1628_015:0436b08": "熹。字元晦。號晦庵。新安人。紹熈中除煥章閣待制。理",
    "X87n1628_015:0436b09": "宗朝贈太師。封徽國公。諡文公。公少年不樂讀時文。",
    "X87n1628_015:0436b10": "因聽一尊宿說禪直指本心。遂悟昭昭靈靈一著。十",
    "X87n1628_015:0436b11": "八歲請舉。時從劉屏山。屏山意其留心舉業。暨搜其",
    "X87n1628_015:0436b12": "篋。只大慧禪師語錄一帙耳。有久雨。齋居誦經。詩曰。",
    "X87n1628_015:0436b13": "端居獨無事。聊披釋氏書。暫息塵累牽。超然與道俱",
    "X87n1628_015:0436b14": "(云云)。公甞致書於開善道謙禪師云。向蒙妙喜開示。",
    "X87n1628_015:0436b15": "應是從前記持文字。心識計校。不得置絲毫許在胸",
    "X87n1628_015:0436b16": "中。但以狗子話時時提撕。願受一語。警所不逮。師答",
    "X87n1628_015:0436b17": "曰。某二十年不能到無疑之地。後忽知非勇猛直前。",
    "X87n1628_015:0436b18": "便自一刀兩斷。把這一念提撕狗子話頭。不要商量。",
    "X87n1628_015:0436b19": "不要穿鑿。不要去知見。不要強承當。公有省。師卒。公",
    "X87n1628_015:0436b20": "祭以文。略曰。我昔從學讀易．語．孟。究觀古人之所以",
    "X87n1628_015:0436b21": "聖。既不自揆。欲造其風。道絕徑塞。卒莫能通。下從長",
    "X87n1628_015:0436b22": "者問所當務。皆告之言要須契悟。開悟之說不出於",
    "X87n1628_015:0436b23": "禪。我於是時則願學焉。師出仙洲。我寓潭上。一嶺間",
    "X87n1628_015:0436b24": "之。但有瞻仰。丙寅之秋。師來拱辰。乃獲從容。笑語日",
    "X87n1628_015:0436c01": "親。一日焚香請問此事。師則有言。決定不是。始知平",
    "X87n1628_015:0436c02": "生浪自苦辛。去道日遠。無所問津。未及一年。師以謗",
    "X87n1628_015:0436c03": "去。我以行役不得安住。往還之間見師者三。見必欵",
    "X87n1628_015:0436c04": "留朝夕咨參。師亦喜我為說禪病。我亦感師恨不速",
    "X87n1628_015:0436c05": "證。別其三月。中秋一書已非手筆。知疾可虞。前日僧",
    "X87n1628_015:0436c06": "來為欲往見。我喜作書曰。此良。便書已遣矣。僕夫遄",
    "X87n1628_015:0436c07": "言。同舟之人告以訃傳。我驚使呼問以何故。於乎痛",
    "X87n1628_015:0436c08": "哉。何奪之遽。恭惟我師。具正徧知。惟我未悟。一莫能",
    "X87n1628_015:0436c09": "窺。揮金辦供。泣於靈位。稽首如空。超諸一切(資監)。或問",
    "X87n1628_015:0436c10": "朱子曰。今士大夫晚年都被禪家引去者何故。答曰",
    "X87n1628_015:0436c11": "是他高似你。你平生讀許多書。記誦文章。所藉以取",
    "X87n1628_015:0436c12": "功名利祿之計者。到這裡都靠不得。所以被他降下。",
    "X87n1628_015:0436c13": "他底且省力。人誰不悅而趨之乎。王介甫平生學許",
    "X87n1628_015:0436c14": "多道理。臨了捨宅為寺。又云。只緣他打併得心下清",
    "X87n1628_015:0436c15": "潔。所以本朝李文靖公．王文正公．楊文公．劉元城．呂",
    "X87n1628_015:0436c16": "由公。都是甚麼人。也都去學他。又云。佛書說六根六",
    "X87n1628_015:0436c17": "識。四大十二因緣生之類。皆極精玅。故前輩謂此孔",
    "X87n1628_015:0436c18": "孟所不及。又曰。四大即是魂魄。十二緣生出華嚴合",
    "X87n1628_015:0436c19": "論。佛說本言盡去世間萬事。後却說出實際理地不",
    "X87n1628_015:0436c20": "受一塵。萬事門頭不捨一法。熹又曰。金剛經大意只",
    "X87n1628_015:0436c21": "在須菩提問云何住云何降伏其心兩句上。故說不",
    "X87n1628_015:0436c22": "應住法生心。不應住色生心。應無所住而生其心。此",
    "X87n1628_015:0436c23": "是答云何住。又說若卵生胎生濕生化生。我皆令入",
    "X87n1628_015:0436c24": "無餘涅槃而滅度之。此是答云何降伏其心。所謂降",
    "X87n1628_015:0437a01": "伏其心者。非謂欲遏伏此心。謂盡降伏世間一切眾",
    "X87n1628_015:0437a02": "生之心。入無餘涅槃只是一無字。自此以後只是這",
    "X87n1628_015:0437a03": "意。若見諸相非相即見如來。此謂離相即名為佛。又",
    "X87n1628_015:0437a04": "曰。釋氏之學與吾儒有甚相似處。如有物先天地。無",
    "X87n1628_015:0437a05": "形本寂寥。能為萬象主。不逐四時凋。又曰。撲落非他",
    "X87n1628_015:0437a06": "物。縱橫不是塵。山河并大地。全露法王身。又曰。若人",
    "X87n1628_015:0437a07": "識得心。大地無寸土。看他是甚麼見識。今區區小儒",
    "X87n1628_015:0437a08": "怎生出得他手。宜為他揮下也(朱子語錄并易解)。",
    "X87n1628_015:0437a09": "陸游",
    "X87n1628_015:0437a10": "游。字務觀。號放翁。佃之孫。越之山陰人。仕至祕監。甞",
    "X87n1628_015:0437a11": "問松源岳禪師云。心傳之學可得聞乎。師云。既是心",
    "X87n1628_015:0437a12": "傳。豈從聞得。公領解。獻偈曰。幾度驅車入帝城。逢僧",
    "X87n1628_015:0437a13": "一例眼雙青。今朝始覺禪家別。說有談空要眼聽。公",
    "X87n1628_015:0437a14": "居鏡湖時與塗毒策禪師往來寖厚。策住雙徑。受生",
    "X87n1628_015:0437a15": "祭七日。加趺而逝。公哭以詩曰。岌岌龍門萬仞傾。翩",
    "X87n1628_015:0437a16": "翩隻影又西行。塵侵白拂繩床冷。露滴青松卵塔成。",
    "X87n1628_015:0437a17": "遙想再來非四大。尚應相見話三生。放翁大欠修行",
    "X87n1628_015:0437a18": "在。未免人間愴別情(資監)。",
    "X87n1628_015:0437a19": "葉適",
    "X87n1628_015:0437a20": "適。號水心先生。有水心集行於世。適與石岩璉禪師",
    "X87n1628_015:0437a21": "帖云。嘗謂佛入中國始為異教。而與聖人之道相亂。",
    "X87n1628_015:0437a22": "近究其書合其說。誠有合乎性命之言。但所說條項",
    "X87n1628_015:0437a23": "甚多。而相反處不少。既曰不可以有心求。又曰不可",
    "X87n1628_015:0437a24": "以無心得。孰可孰否。孰違孰從。無悋警發。師答曰。蒙",
    "X87n1628_015:0437b01": "諭佛書條項甚多。相反處不少。敢攄管見。佛以戒定",
    "X87n1628_015:0437b02": "慧為宗。境攝六根。不動心鏡。諸緣不惑。日月明照雨",
    "X87n1628_015:0437b03": "露霑濡。水流花開鳶飛魚躍。皆吾性具。要在千差一",
    "X87n1628_015:0437b04": "照。理事混融。日久月深。真空玅智自印本心矣。若能",
    "X87n1628_015:0437b05": "收視返聽。心外元無別佛。不必問條項多言相反也。",
    "X87n1628_015:0437b06": "適由是知歸。與朱文公書曰。適在荊州。無事讀佛書。",
    "X87n1628_015:0437b07": "乃知世外環奇之說。本不與道相亂。良由讀者不深",
    "X87n1628_015:0437b08": "考也(資監)。嘗撰法明寺教藏序曰。西湖法明寺。昔講師",
    "X87n1628_015:0437b09": "繼忠居之。有行業。願力強。果故雖焚蕩草莽。百年間",
    "X87n1628_015:0437b10": "冠盖常走一郡。至子真建兩序。師昶崇殿堂。院始落",
    "X87n1628_015:0437b11": "成。昶尤精苦。衣屨穿損食不累合。然諸生雲赴應答",
    "X87n1628_015:0437b12": "泉涌。人謂東掖上天竺之盛不能過也。天台既立止",
    "X87n1628_015:0437b13": "觀二義。承而為說者益以蔓衍。而忠與昶亦各有論",
    "X87n1628_015:0437b14": "述。故其徒玅真普濟欲集諸家之學為教藏。置院中。",
    "X87n1628_015:0437b15": "率州士女修念佛三昧。以旌昶之蹟而嗣忠之業。於",
    "X87n1628_015:0437b16": "無窮志甚遠矣。夫浮圖以身為旅泊。而嚴其宮室不",
    "X87n1628_015:0437b17": "已。以言為贅疣而傳於文字愈久。固予所不解。甞以",
    "X87n1628_015:0437b18": "問昶。昶亦不能言也(本集)。",
    "X87n1628_015:0437b19": "真德秀",
    "X87n1628_015:0437b20": "德秀。字希元。本姓慎。避孝宗諱改姓真。端平間參大",
    "X87n1628_015:0437b21": "政。諡文忠。號西山先生。帥湖南潭人為立生祠。一夕",
    "X87n1628_015:0437b22": "有題于壁云。舉世知公不愛名。湘人苦欲置丹青。西",
    "X87n1628_015:0437b23": "方又出一活佛。南極今添兩壽星。幾百年万鐘間氣。",
    "X87n1628_015:0437b24": "八千春願祝脩齡。不須更作生祠記。四海蒼生口是",
    "X87n1628_015:0437c01": "銘。甞題楊文公所書遺教經曰。盖瞿曇氏最後教諸",
    "X87n1628_015:0437c02": "弟子語。今學佛者罕常誦而習之也。盖自禪教既分。",
    "X87n1628_015:0437c03": "學者往往以為不階言語文字而佛可得。於是脫略",
    "X87n1628_015:0437c04": "經教而求所謂禪者。高則高矣。至其身心顛倒。有不",
    "X87n1628_015:0437c05": "堪檢點者。則反不若誦經持律之徒。循循規矩中。猶",
    "X87n1628_015:0437c06": "不致大謬也。今觀此經。以端心正念為首。而深言持",
    "X87n1628_015:0437c07": "戒為禪定智慧之本。至謂制心之道如牧牛。如御馬。",
    "X87n1628_015:0437c08": "不使縱逸。去瞋止妄。息欲寡求。然後由遠離以至精",
    "X87n1628_015:0437c09": "進。由禪定以造智慧。具有造次梯級。非如今之談者",
    "X87n1628_015:0437c10": "以為一超可到如來地位也。宜學佛者患其迂而不",
    "X87n1628_015:0437c11": "若禪之捷歟。以吾儒觀之。聖門教人以下學為本。然",
    "X87n1628_015:0437c12": "後可以上達。亦此理也。學佛者不由持戒而欲至定",
    "X87n1628_015:0437c13": "慧。亦猶吾儒捨離經辨志而急於大成。去灑掃應對",
    "X87n1628_015:0437c14": "而語性與天道之玅。其可得哉。余謂佛氏之有此經。",
    "X87n1628_015:0437c15": "猶儒之有論語。而金剛．楞嚴．圓覺等經則易．中庸之",
    "X87n1628_015:0437c16": "比。未有不先論語而可遽及易．中庸者也。儒釋之教",
    "X87n1628_015:0437c17": "其趣固不同。而為學之序則有不可易者焉。跋蓮經",
    "X87n1628_015:0437c18": "普門品曰。予自少讀普門品。雖未能深解其義。然甞",
    "X87n1628_015:0437c19": "以意測之曰。此佛氏之寓言也。昔唐李文公問藥山",
    "X87n1628_015:0437c20": "儼禪師曰如何是惡風吹船飄落鬼國。師曰李翱小",
    "X87n1628_015:0437c21": "子問此何為。文公愓然怒形於色。師咲曰。發此嗔恚",
    "X87n1628_015:0437c22": "心。便是黑風吹船飄入鬼國也。吁藥山可謂善啟發",
    "X87n1628_015:0437c23": "人矣。以是推之。則知利欲熾燃即是火坑。貪愛沉溺",
    "X87n1628_015:0437c24": "便是苦海。一念清淨烈焰成池。一念警覺舡到彼岸。",
    "X87n1628_015:0438a01": "灾患纏縛隨處而安。我無怖畏如械自脫。惡人侵凌",
    "X87n1628_015:0438a02": "待他橫逆。我無忿疾如獸自奔。讀是經者作如是觀。",
    "X87n1628_015:0438a03": "則知補陀大士真實為人。非浪語也。讀楞嚴經曰。余",
    "X87n1628_015:0438a04": "讀楞嚴。知六根源出於一外緣。六塵流而為六隨物。",
    "X87n1628_015:0438a05": "淪逝不能自返。如來憐愍眾生。為說方便。使知出門",
    "X87n1628_015:0438a06": "即是歸路。故於此經指涅槃門初無隱蔽。若眾生能",
    "X87n1628_015:0438a07": "洗心行法。使塵不相緣。根無所偶。返流全一。六用不",
    "X87n1628_015:0438a08": "行。晝夜中流入。與如來法流水接。則自其內身便可",
    "X87n1628_015:0438a09": "成佛。如來猶恐眾生於六根中未知所從。乃使二十",
    "X87n1628_015:0438a10": "五弟子各說所證。而觀世音以聞思修為圓通第一。",
    "X87n1628_015:0438a11": "其言曰。初於聞中。入流亡所。所入既寂。動靜二相了",
    "X87n1628_015:0438a12": "然不生。如是漸增。聞所聞盡。盡聞不住。覺所覺空。空",
    "X87n1628_015:0438a13": "覺極圓。空所空滅。生滅既滅。寂滅現前。若能如是。圓",
    "X87n1628_015:0438a14": "拔一根則諸根皆脫。於一彈指頃徧歷三空。即與諸",
    "X87n1628_015:0438a15": "佛無異矣。又讀金剛經至四果乃廢經而嘆曰。須陀",
    "X87n1628_015:0438a16": "洹所證則觀世音所謂初於聞中入流亡所者耶。入",
    "X87n1628_015:0438a17": "流非有法也。唯不入六塵。安然常住。斯入流矣。至於",
    "X87n1628_015:0438a18": "斯陀含。名一往來。而實無往來。阿那含名為不來。而",
    "X87n1628_015:0438a19": "實無不來。盖往則入塵。來則返本。斯陀含雖能來矣。",
    "X87n1628_015:0438a20": "而未能無往。阿那含非徒不往。而亦無來。至阿羅漢",
    "X87n1628_015:0438a21": "則往來意盡。無法可得。然則所謂四果者。其實一法",
    "X87n1628_015:0438a22": "也。但歷三空有淺深之異耳。予觀二經之言本若符",
    "X87n1628_015:0438a23": "契。而世或不喻。故明言(文献通考)。三交嵩禪師住淨慈。公",
    "X87n1628_015:0438a24": "入其室問曰。世人請僧誦經有據乎。師曰。佛書可以",
    "X87n1628_015:0438b01": "煆心煉性。定慧因之而生。金剛．楞嚴．圓覺．法華。先德",
    "X87n1628_015:0438b02": "誦之證道。聞見者俱獲饒益。公於是徧閱諸經(資監)。",
    "X87n1628_015:0438b03": "劉克莊",
    "X87n1628_015:0438b04": "克莊。字潛夫。號後村。詩文閎肆瑰奇超邁。淳祐中除",
    "X87n1628_015:0438b05": "秘書少監兼崇政殿說書。遷秘閣修撰。有文集五十",
    "X87n1628_015:0438b06": "卷行於世。有十釋詠。其瞿曇詠曰。世傳漢明帝始夢",
    "X87n1628_015:0438b07": "見金身。曷不觀列子西方有聖人。維摩詠曰。面色削",
    "X87n1628_015:0438b08": "瓜黃。眉毫覆雪長。安知四天下。只在一禪床。善財詠",
    "X87n1628_015:0438b09": "曰。放勛訪吾叔。魯叟問弘聃。所以此童子。諸方亦遍",
    "X87n1628_015:0438b10": "參。達磨詠曰。直以心為佛。西方說最高。始知周孔外。",
    "X87n1628_015:0438b11": "別自有英豪。六祖詠曰。明鏡偷神秀。菩提犯臥輪。更",
    "X87n1628_015:0438b12": "將舊衣鉢。占斷不傳人。圖澄詠曰。值亂行何適。隨緣",
    "X87n1628_015:0438b13": "住亦安。能將石虎輩。只作海鷗看。支遁詠曰。若以色",
    "X87n1628_015:0438b14": "見我。幾於貌失人。林公少鬚髮。澄觀欠冠巾。誌公詠",
    "X87n1628_015:0438b15": "曰。寺甲於江左。身迎入禁中。如何淨居殿。餓殺老蕭",
    "X87n1628_015:0438b16": "公。馬祖詠曰。若非大氣魄。只是小機鋒。老子一聲喝。",
    "X87n1628_015:0438b17": "學人三日聾。德山詠曰。此老手中棒。輕輕已有瘢。佛",
    "X87n1628_015:0438b18": "來與三十。某甲莫須飡(本集)。",
    "X87n1628_015:0438b19": "陳貴謙",
    "X87n1628_015:0438b20": "貴謙。官至樞密。真西山問禪門事。貴謙答書。略曰。承",
    "X87n1628_015:0438b21": "下問禪門事。即見虗懷樂善之意。[(厂@((既旡)日+口))*頁]淺漏何足以辱",
    "X87n1628_015:0438b22": "此。然敢不以管見陳白。所謂話頭合看與否。以某觀",
    "X87n1628_015:0438b23": "之。初無定說。若能一念無生。全體是佛。何處別有話",
    "X87n1628_015:0438b24": "頭。只緣多生習氣背覺合塵。剎那之間念念起滅。如",
    "X87n1628_015:0438c01": "猴猻拾栗相似。佛祖不得已權設方便。令咬嚼一箇",
    "X87n1628_015:0438c02": "無滋味話頭。意識有所不行。將蜜果換苦葫蘆。淘汝",
    "X87n1628_015:0438c03": "業識都無實義。今時學者却於話頭上強生穿鑿。或",
    "X87n1628_015:0438c04": "至逐個解說。以當事業遠之遠矣。然禪門一著須徹",
    "X87n1628_015:0438c05": "見自己本地風光方為究竟。此地人人本有。但為客",
    "X87n1628_015:0438c06": "塵妄想所覆。若不痛加煅煉。終不明淨。",
    "X87n1628_015:0438c07": "張鎡",
    "X87n1628_015:0438c08": "鎡。號約齋。官至直秘閣學士。見密庵傑禪師之後。以",
    "X87n1628_015:0438c09": "書告其悟由曰。鎡曩造籌室。蒙垂示。歸來應接外常",
    "X87n1628_015:0438c10": "以此鞭策。一日靜坐。因舉狗子話胸臆豁然如太虗",
    "X87n1628_015:0438c11": "空了無障礙。祖師言句是入道之門。守著不放捨為",
    "X87n1628_015:0438c12": "大病也。自此塵緣世念不著排遣。自此凈盡。古人公",
    "X87n1628_015:0438c13": "案昔所茫然。今亦無疑矣(資監)。鎡甞聞鐘聲悟道。有偈",
    "X87n1628_015:0438c14": "曰。鐘一撞。耳根塞。赤肉團邊去個賊。有人問我解何",
    "X87n1628_015:0438c15": "宗。舜若多神面門黑。後捨宅建寺曰慧雲。請破庵先",
    "X87n1628_015:0438c16": "禪師開山疏曰。捨林居為阿蘭若。夫豈小緣。請宗師",
    "X87n1628_015:0438c17": "據曲彔床。只因大事。況開山作第一代。要為眾說不",
    "X87n1628_015:0438c18": "二門。快便難逢。當仁不讓。破庵禪師聲傳江海道重",
    "X87n1628_015:0438c19": "岷峨。幾度遍參遭密庵打失鼻孔。一朝拈出。向冷泉",
    "X87n1628_015:0438c20": "捋下面皮。不謂馨香奚煩鄭重。老居士偶然相遇。舊",
    "X87n1628_015:0438c21": "冤家果是難逃。不必多言。何勞遠涉。辭青松於北澗。",
    "X87n1628_015:0438c22": "穿幾重出岫之雲。對綠水於南湖。祝萬歲如山之壽。",
    "X87n1628_015:0438c23": "林希逸",
    "X87n1628_015:0438c24": "希逸。號鬳齋。仕至中大夫直寶謨閣提舉成都府玉",
    "X87n1628_015:0439a01": "局觀。有莊老列三子口義行於世。甞撰斷橋倫禪師",
    "X87n1628_015:0439a02": "塔銘。略曰。余謂富鄭公於顒華嚴。范文正於古薦福。",
    "X87n1628_015:0439a03": "張紫岩於杲大慧。皆以元勳大老敬向其人。故叢林",
    "X87n1628_015:0439a04": "至今以為法棟。今師之得魏公者又何遜哉。非公無",
    "X87n1628_015:0439a05": "以知師。而非師無以得公也。其大機大用具在語錄。",
    "X87n1628_015:0439a06": "乃為銘曰。斷橋之學不以言句傳。所可傳竹溪已序。",
    "X87n1628_015:0439a07": "師於叢林末法砥柱。我觀其初信有異趣。麻矢何疑。",
    "X87n1628_015:0439a08": "楞伽何悟。無準室中不契何故。所聞何聲。始得汗去。",
    "X87n1628_015:0439a09": "師今何故板鳴不住。是聲何如必有落處。我為此銘",
    "X87n1628_015:0439a10": "來者轉註。",
    "X87n1628_015:0439a11": "鄭清之",
    "X87n1628_015:0439a12": "清之。相理宗。封魏國公。嘗撰玅峰善公塔銘曰。西方",
    "X87n1628_015:0439a13": "心法難思惟。真淨玅明無一絲。廣長舌語包須彌。誰",
    "X87n1628_015:0439a14": "知認指為月非。九年面壁老古錐。傳付不在鉢與衣。",
    "X87n1628_015:0439a15": "非佛非法非事為。透地透天生光輝。餘塵明極兩若",
    "X87n1628_015:0439a16": "遺。悟者無有迷者誰。我識玅峰再見之。語真貌古無",
    "X87n1628_015:0439a17": "他奇。野寉同往雲與歸。昭琴雖鼓何成虧。雪肥梅瘦",
    "X87n1628_015:0439a18": "扃泉扉。無邊春意一枯枝。作死生觀真遊嬉。在旁知",
    "X87n1628_015:0439a19": "狀惟穹碑。又建東山寺於鄞之橫溪。倣謝安東山也。",
    "X87n1628_015:0439a20": "吳潛",
    "X87n1628_015:0439a21": "潛。號履齋。相理宗。因赴貶所宿楓亭接待寺。謂寺僧",
    "X87n1628_015:0439a22": "曰。昔文殊告世尊曰。我初入不思議三昧。繫心一緣。",
    "X87n1628_015:0439a23": "若久習成就。更無他想。常與定俱。此繫心一緣乃成",
    "X87n1628_015:0439a24": "佛作祖之階梯也。所謂繫心一緣。如日觀月觀眉間",
    "X87n1628_015:0439b01": "毫相與鼻準白之類。事雖淺近。理實幽微。如趙州云。",
    "X87n1628_015:0439b02": "老僧十二時惟粥飯二時是襍用心。溈山問懶安云。",
    "X87n1628_015:0439b03": "汝十二時當作何務。安云牧牛。溈云作麼生牧。安曰",
    "X87n1628_015:0439b04": "一回入草去。驀鼻拽將來。此皆繫心一緣也。是後尊",
    "X87n1628_015:0439b05": "宿又生巧玅方便。令學人看箇話頭。如狗子佛性。麻",
    "X87n1628_015:0439b06": "三斤。乾屎橛。青州布衫。鎮州蘿蔔。庭前栢樹子之類。",
    "X87n1628_015:0439b07": "都是理路不通處教人取次看一則。看來看去疑來",
    "X87n1628_015:0439b08": "疑去。十二時中常不放捨。忽然鼻孔噴地一下。即是",
    "X87n1628_015:0439b09": "當人安身立命處。此皆繫心一緣之證據也。此寺僧",
    "X87n1628_015:0439b10": "徒或行嚴潔誦經禮佛脇不附席。盖禪教律剎之所",
    "X87n1628_015:0439b11": "希有。亦謂精進矣。有此鎡基更能趲上一層。繫心一",
    "X87n1628_015:0439b12": "緣習定生慧。則人人是佛自家現成公案。不用借他",
    "X87n1628_015:0439b13": "珍寶開張鋪席。可惜只在有為法上過了一生。縱然",
    "X87n1628_015:0439b14": "以今世持戒福德來世不失人身。又重作家計。脫殻",
    "X87n1628_015:0439b15": "入殻何時休歇。萬一有少蹉跌。永劫扶頭不起。所謂",
    "X87n1628_015:0439b16": "此身不向今生度。更向何生度此身。此語最為悲切。",
    "X87n1628_015:0439b17": "履齋老子未能自度先願度人。因書此以効法施云",
    "X87n1628_015:0439b18": "(資監)。",
    "X87n1628_015:0439b19": "劉謐",
    "X87n1628_015:0439b20": "謐。號靜齋。著三教平心論。首云。甞觀中國之有三教",
    "X87n1628_015:0439b21": "也。自伏羲畫八卦而儒教始於此也。自老子著道德",
    "X87n1628_015:0439b22": "經而道教始於此。自漢明帝夢金人而佛教始於此。",
    "X87n1628_015:0439b23": "此中國有三教之序也。大抵儒以正設教。道以尊設",
    "X87n1628_015:0439b24": "教。佛以大設教。觀其好生惡殺則同一仁也。視人猶",
    "X87n1628_015:0439c01": "己則同一公也。懲忿窒慾禁過防非則同一操修也。",
    "X87n1628_015:0439c02": "雷霆眾聵日月群盲則同一風化也。由粗跡而論。則",
    "X87n1628_015:0439c03": "天下之理不過善惡二途。而三教之意無非欲人之",
    "X87n1628_015:0439c04": "歸於善耳。儒教在中國使綱常以正人倫。以明禮樂",
    "X87n1628_015:0439c05": "刑政四達不悖。天地萬物以位以育。其有功於天下",
    "X87n1628_015:0439c06": "也大矣。故秦皇欲去儒而儒終不可去。道教在中國",
    "X87n1628_015:0439c07": "使人清虗以自守。卑弱以自持。一洗紛紜膠轕之習。",
    "X87n1628_015:0439c08": "而歸於靜默無為之境。其有裨於世教也至矣。梁武",
    "X87n1628_015:0439c09": "帝欲除道而道終不可除。佛教在中國使人棄華而",
    "X87n1628_015:0439c10": "就實。背偽而歸真。由力行而造於安行。由自利而至",
    "X87n1628_015:0439c11": "於利彼。其為生民之所依歸者無以加矣。三武之君",
    "X87n1628_015:0439c12": "欲滅佛而佛終不可滅。隋李士謙之論三教也。謂佛",
    "X87n1628_015:0439c13": "日也。道月也。儒五星也。豈非三光在天缺一不可。而",
    "X87n1628_015:0439c14": "三教在世亦缺一不可。雖其優劣不同。要不容於偏",
    "X87n1628_015:0439c15": "廢也(平心論)。",
    "X87n1628_015:0439c16": "遼",
    "X87n1628_015:0439c17": "都上京。國號契丹。太祖姓耶律。諱阿保機。太宗遷",
    "X87n1628_015:0439c18": "都遼。起太祖丙子。盡天祚甲辰。九主。二百九年。",
    "X87n1628_015:0439c19": "金",
    "X87n1628_015:0439c20": "都上京。國號女真。太祖姓完顏。諱阿骨打。揚割太",
    "X87n1628_015:0439c21": "師長子。十六年稱帝。改國號金。至世宗都燕。起太",
    "X87n1628_015:0439c22": "祖戊戌。盡哀帝甲午。九主。一百十七年。",
    "X87n1628_015:0439c23": "太宗",
    "X87n1628_015:0439c24": "太安諱晟。楊割次子。改元天會。迎請旃檀瑞像到燕",
    "X87n1628_015:0440a01": "京。建水陸會七晝夜。安奉於閔忠寺供養。",
    "X87n1628_015:0440a02": "熙宗",
    "X87n1628_015:0440a03": "熙宗諱亶。太祖嫡孫。改元天眷。甞詔海慧大師於上",
    "X87n1628_015:0440a04": "京。宮側剏造大儲慶寺。普度僧尼百萬。大赦天下。又",
    "X87n1628_015:0440a05": "詔海慧．清慧二禪師住儲慶寺。迎旃檀像於本寺積",
    "X87n1628_015:0440a06": "慶閣供養。海慧遷化。帝親奉舍利五處立塔。特諡佛",
    "X87n1628_015:0440a07": "覺祐國大禪師。復賜清慧佛智護國大師號并金襴",
    "X87n1628_015:0440a08": "大衣。",
    "X87n1628_015:0440a09": "世宗",
    "X87n1628_015:0440a10": "世宗諱雍。太祖孫。改元大定。遷都燕。勑建大慶壽寺。",
    "X87n1628_015:0440a11": "詔冥玄顗禪師為開山第一代。勅皇太子降香賜錢",
    "X87n1628_015:0440a12": "二萬沃田二十頃。又詔顗禪師於東京創清安寺。度",
    "X87n1628_015:0440a13": "僧五百。作般瑟吒會。二十年勅建仰山栖隱禪寺於",
    "X87n1628_015:0440a14": "燕京之西山。仍詔顗禪師開山。賜田設會度僧。",
    "X87n1628_015:0440a15": "章宗",
    "X87n1628_015:0440a16": "章宗諱璟。顯宗允恭之子。允恭未立而卒。章宗以皇",
    "X87n1628_015:0440a17": "太孫即位。改元明昌。四年詔萬松禪師於禁庭升座。",
    "X87n1628_015:0440a18": "帝親迎禮。聞未聞法。開悟感慨。親奉錦綺大僧伽衣。",
    "X87n1628_015:0440a19": "詣座授施。內宮貴戚羅拜拱跪。各施珍愛以奉供養。",
    "X87n1628_015:0440a20": "建普度會佛事。連日祥雲連綿天際。從此年豐謳歌",
    "X87n1628_015:0440a21": "滿路。每歲設齋。常感祥瑞。帝駕幸燕之仰山。有金色",
    "X87n1628_015:0440a22": "界中兜率境。碧蓮花裡梵王宮之句。承安四年帝以",
    "X87n1628_015:0440a23": "太后遺命詔下和龍府建大明寺。造九級浮圖。度僧",
    "X87n1628_015:0440a24": "三萬。施以度牒。以薦冥福。",
    "X87n1628_015:0440b01": "東海侯",
    "X87n1628_015:0440b02": "侯諱允濟。世宗第七子。章宗無嗣。群臣奉遺詔立之。",
    "X87n1628_015:0440b03": "改元大安。在位四年旃檀瑞像至金國。十三年此年",
    "X87n1628_015:0440b04": "迎置上京禁庭供養(已上金誌)。",
    "X87n1628_015:0440b05": "金國誌曰。浮屠之教雖貴戚望族多捨男女為僧",
    "X87n1628_015:0440b06": "尼。禪多律少。在京曰國師。帥府曰僧錄僧正。列郡",
    "X87n1628_015:0440b07": "曰都綱。縣曰維那。披剃威儀與南宋等。所賜之號",
    "X87n1628_015:0440b08": "曰大師曰大德並賜紫國師。服真紅袈裟。僧錄僧",
    "X87n1628_015:0440b09": "正限三年為任。並服紫袈裟。都綱亦以三年為任。",
    "X87n1628_015:0440b10": "有師號者賜紫。無者如常。僧維那僧尼有訟者。杖",
    "X87n1628_015:0440b11": "以下決遣之。杖以上者並申解僧錄都綱司。",
    "X87n1628_015:0440b12": "李之純",
    "X87n1628_015:0440b13": "之純。字純甫。自號屏山居士。弘州人。章宗承安間進",
    "X87n1628_015:0440b14": "士。官至尚書右司都事。資性英邁。天下書無所不讀。",
    "X87n1628_015:0440b15": "其於莊周．列禦寇．左氏．戰國策為尤長。文亦略能似",
    "X87n1628_015:0440b16": "之。三十歲後徧觀佛書。既而取道學諸家之書讀之。",
    "X87n1628_015:0440b17": "一旦有會於其心。乃合三家為一。取先儒之說箋其",
    "X87n1628_015:0440b18": "不相合者。著為成書。所謂鳴道集說是也(黃文献集)。其鳴",
    "X87n1628_015:0440b19": "道集說序曰。天地未生之前。聖人在道。天地既生之",
    "X87n1628_015:0440b20": "後。道在聖人。故自生民以來。未有不得道而為聖人",
    "X87n1628_015:0440b21": "者。伏羲神農黃帝之心見於大易。堯舜禹湯文武之",
    "X87n1628_015:0440b22": "心見於詩書。皆得道之大聖人也。聖人不王。道術將",
    "X87n1628_015:0440b23": "裂。有老子者游方之外。恐後世之人塞而無所入。高",
    "X87n1628_015:0440b24": "談天地未生之前。而洗之以道德。有孔子者游方之",
    "X87n1628_015:0440c01": "內。恐後世之人眩而無所歸。切論天地既生之後。而",
    "X87n1628_015:0440c02": "封之以仁義。故其言無不有少相齟齬者。雖然。或吹",
    "X87n1628_015:0440c03": "或噓或輓或推。一首一尾一東一西。玄聖素王之志",
    "X87n1628_015:0440c04": "亦皆有歸矣。其門弟子恐其不合。而遂至於支離也。",
    "X87n1628_015:0440c05": "莊周氏沿流而下。自天人至於聖人。孟軻氏泝流而",
    "X87n1628_015:0440c06": "上。自善人至於神人。如左右券。內聖外王之說偹矣。",
    "X87n1628_015:0440c07": "惜夫四聖人歿。列禦宼駁而失真。荀卿子雜而未醇。",
    "X87n1628_015:0440c08": "楊雄．王通氏僭而自聖。韓愈．歐陽氏蕩而為文。聖人",
    "X87n1628_015:0440c09": "之道如綫而不傳者一千五百年矣。而浮屠氏之書",
    "X87n1628_015:0440c10": "從西方來。盖距中國數千萬里。證之文字詰曲侏儷。",
    "X87n1628_015:0440c11": "重譯而釋之。至言妙理與吾古聖人之心魄然而合。",
    "X87n1628_015:0440c12": "顧其徒不能發明其旨趣耳。豈萬古之下四海之外",
    "X87n1628_015:0440c13": "聖人之迹竟不能泯滅耶。諸儒陰取其說以證吾書。",
    "X87n1628_015:0440c14": "自李翱始。至於近代王介甫父子倡之於前。蘇子瞻",
    "X87n1628_015:0440c15": "兄弟和之於後。大易詩書論孟老莊皆有所解。濂溪",
    "X87n1628_015:0440c16": "涑水橫渠伊川之學踵而興焉。上蔡龜山元城橫浦",
    "X87n1628_015:0440c17": "之徒又從而翼之。東萊南軒晦庵之書蔓衍四出。其",
    "X87n1628_015:0440c18": "言遂大小。生何幸。見諸先生之議論。心知古聖人之",
    "X87n1628_015:0440c19": "不死。大道之將合也。恐將合而又離。箋其未合於古",
    "X87n1628_015:0440c20": "聖人者曰鳴道集說云(集說共二百十七篇)。",
    "X87n1628_015:0440c21": "移剌真卿",
    "X87n1628_015:0440c22": "真卿。字楚材。本姓耶律。及金滅遼。真卿歸金。改姓移",
    "X87n1628_015:0440c23": "剌。自號湛然居士。嘗撰鳴道集說後序。略曰。李屏山",
    "X87n1628_015:0440c24": "臨終出鳴道集說付敬鼎臣曰。此吾末後絕交之作",
    "X87n1628_015:0441a01": "也。子其秘之。當有賞音者。鼎臣聞余購屏山書。以此",
    "X87n1628_015:0441a02": "稿因萬松秀公轉致於予。予覽而感泣者累日。昔予",
    "X87n1628_015:0441a03": "嘗見鳴道集而不平之。欲為書紏其蕪謬而未暇。豈",
    "X87n1628_015:0441a04": "意屏山先我著鞭。遂為序引。以鍼江左書生膏肓之",
    "X87n1628_015:0441a05": "病。為中原士大夫有斯疾者亦可發藥矣。",
    "X87n1628_015:0441a07": "佛法金湯編卷第十五天台釋如惺重校"
}