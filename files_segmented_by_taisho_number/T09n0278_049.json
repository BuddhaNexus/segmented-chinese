{
    "T09n0278_049:0707b19": "大方廣佛華嚴經卷第四十九",
    "T09n0278_049:0707b21": "東晉天竺三藏佛馱跋陀羅譯",
    "T09n0278_049:0707b22": "入法界品第三十四之六",
    "T09n0278_049:0707b23": "◎爾時，善財童子思惟諸佛無量法門，逮得",
    "T09n0278_049:0707b24": "菩薩無量諸行，菩薩無量妙方便道，普照身",
    "T09n0278_049:0707b25": "心；樂求無量方便法門，成就菩薩清淨解",
    "T09n0278_049:0707b26": "脫，菩薩無量清淨諸根，菩薩無量諸清淨力；",
    "T09n0278_049:0707b27": "心隨菩薩無量諸行，出生菩薩無量大願力，",
    "T09n0278_049:0707b28": "逮得菩薩不可沮壞妙智慧幢，普照一切。",
    "T09n0278_049:0707b29": "漸漸遊行，至於彼國，求普門城，心無休息，",
    "T09n0278_049:0707c01": "精進不退。念善知識，讚善知識，隨順善知",
    "T09n0278_049:0707c02": "識，諸根專向普門法門，遠離一切諸放逸",
    "T09n0278_049:0707c03": "行，開淨慧眼，度生死海。見普門城，百千小",
    "T09n0278_049:0707c04": "城周匝圍遶，高峻堅固，妙巧無比，種種莊嚴；",
    "T09n0278_049:0707c05": "見普眼妙香長者於此城中，坐眾香座。往",
    "T09n0278_049:0707c06": "詣其所，頭面禮足，恭敬合掌，於一面住，白",
    "T09n0278_049:0707c07": "言：「大聖！我已先發阿耨多羅三藐三菩提心，",
    "T09n0278_049:0707c08": "而未知菩薩云何學菩薩行、修菩薩道？」答",
    "T09n0278_049:0707c09": "言：「善哉！善哉！善男子！乃能發阿耨多羅三藐",
    "T09n0278_049:0707c10": "三菩提心。善男子！我知一切眾生病：風寒熱",
    "T09n0278_049:0707c11": "病及諸雜病、狂橫病、鬼著病、毒病、諸呪術",
    "T09n0278_049:0707c12": "病，如是等類一切諸病，我悉了知；隨其所",
    "T09n0278_049:0707c13": "應，皆能療治。善男子！十方眾生諸有病者，",
    "T09n0278_049:0707c14": "來詣我所，我悉能治。除其患已，沐浴香湯，",
    "T09n0278_049:0707c15": "香華瓔珞，名衣上服而莊嚴之，肴膳飲食",
    "T09n0278_049:0707c16": "而供養之，無量珍寶而惠施之，然後為說",
    "T09n0278_049:0707c17": "種種法門：貪欲多者，教不淨觀；瞋恚多者，教",
    "T09n0278_049:0707c18": "慈心觀；愚癡多者，教法相觀；等分行者，教勝",
    "T09n0278_049:0707c19": "法門；稱揚讚歎諸佛功德，發菩提心故，說",
    "T09n0278_049:0707c20": "長養大悲，於無量生死苦，心不厭故；分別",
    "T09n0278_049:0707c21": "廣說諸波羅蜜，長養無量淨智慧故；說諸",
    "T09n0278_049:0707c22": "大願，教化成熟一切眾生故；說普賢菩薩",
    "T09n0278_049:0707c23": "行，顯現清淨尸波羅蜜故；說不可思議如",
    "T09n0278_049:0707c24": "來功德，顯現羼提波羅蜜故；說如來無壞",
    "T09n0278_049:0707c25": "清淨法身，顯現毘梨耶波羅蜜故；說如來",
    "T09n0278_049:0707c26": "無與等者，顯現如來禪波羅蜜故；說清淨",
    "T09n0278_049:0707c27": "法身，顯現般若波羅蜜故，說一切淨法身，",
    "T09n0278_049:0707c28": "令一切眾生皆悉覩見，顯現方便波羅蜜",
    "T09n0278_049:0707c29": "故；說於生死中，住一切劫，顯現願波羅蜜",
    "T09n0278_049:0708a01": "故；說嚴淨一切佛剎，顯現諸力波羅蜜故；",
    "T09n0278_049:0708a02": "說淨法身，隨其所應，悉令歡喜，顯現智波",
    "T09n0278_049:0708a03": "羅蜜故；說常樂見清淨法身，遠離一切不",
    "T09n0278_049:0708a04": "善法故。善男子！我以如是等種種法施，悉",
    "T09n0278_049:0708a05": "令滿足，歡喜而還。善男子！我又善知和眾香",
    "T09n0278_049:0708a06": "法，所謂：不可稱王香、新頭香、勝香、覺香、明",
    "T09n0278_049:0708a07": "相香、沈水香、堅固香、栴檀香、雲香、不動諸",
    "T09n0278_049:0708a08": "根香，知如是等一切諸香。燒此香時，一心",
    "T09n0278_049:0708a09": "向佛，發大誓心，滿一切願，所謂：救護一切",
    "T09n0278_049:0708a10": "眾生，嚴淨一切佛剎，恭敬供養一切諸佛；",
    "T09n0278_049:0708a11": "乃至燒一丸香時，充滿十方一切法界，一",
    "T09n0278_049:0708a12": "切如來及其眷屬；香帳莊嚴一切法界，香宮",
    "T09n0278_049:0708a13": "殿、香垣牆、香樓閣、香欄楯、香却敵、香窓牖、",
    "T09n0278_049:0708a14": "香半月、香蓋、香幢、香幡、香網、香形像、香光",
    "T09n0278_049:0708a15": "明、香莊嚴具、香雲雨，莊嚴十方一切法界，一",
    "T09n0278_049:0708a16": "切諸佛及其眷屬。善男子！我唯知此令一切",
    "T09n0278_049:0708a17": "眾生歡喜普門法門，見一切佛身諸大藥",
    "T09n0278_049:0708a18": "王菩薩；若有聞見、親近、憶念、執持名號，",
    "T09n0278_049:0708a19": "皆悉不虛；其有見者，煩惱悉滅，得諸如來",
    "T09n0278_049:0708a20": "法之原底，滅除苦陰，永離一切生死恐怖，",
    "T09n0278_049:0708a21": "得無所畏，具一切智，破壞無量生死高山，",
    "T09n0278_049:0708a22": "安住正法。我當云何能知、能說彼功德行？",
    "T09n0278_049:0708a23": "善男子！於此南方，有城名曰滿幢，王名滿",
    "T09n0278_049:0708a24": "足，汝詣彼問云何菩薩學菩薩行、修菩薩",
    "T09n0278_049:0708a25": "道。」時，善財童子頭面敬禮普眼妙香長者，",
    "T09n0278_049:0708a26": "遶無數匝，辭退南行。",
    "T09n0278_049:0708a27": "爾時，善財童子次第憶念諸善知識，正念思",
    "T09n0278_049:0708a28": "惟善知識教；復作是念：「善知識者能攝取",
    "T09n0278_049:0708a29": "我，能守護我，令我不退阿耨多羅三藐三",
    "T09n0278_049:0708b01": "菩提。」如是思惟，得大歡喜心、無量歡喜心、",
    "T09n0278_049:0708b02": "發清淨心、寂滅心、廣大心、莊嚴心、無著心、",
    "T09n0278_049:0708b03": "無礙心、虛空心、見諸佛菩薩心、自在心、順諸",
    "T09n0278_049:0708b04": "法心、於一念中充滿一切佛剎心、見如來",
    "T09n0278_049:0708b05": "心、念十力心，不捨諸佛善知識心。漸經",
    "T09n0278_049:0708b06": "人眾、城邑聚落，至滿幢城，問：「滿足王今在",
    "T09n0278_049:0708b07": "何所？」有人答言：「今在正殿，行於王法，教化",
    "T09n0278_049:0708b08": "眾生。應攝取者而攝取之，應罰者罰，應治",
    "T09n0278_049:0708b09": "者治；諸有諍者，斷其諍訟；有恐怖者，施以",
    "T09n0278_049:0708b10": "無畏；讚歎不殺、不盜、不邪婬、不妄言、不兩",
    "T09n0278_049:0708b11": "舌、不惡口、不無義語、無貪、恚、癡。」爾時，善財",
    "T09n0278_049:0708b12": "遙見彼王處金剛師子座，阿僧祇寶而以莊",
    "T09n0278_049:0708b13": "嚴，無量寶像以為莊飾，種種香雲而普熏",
    "T09n0278_049:0708b14": "之，無量寶衣以敷其上；又復建立無量寶",
    "T09n0278_049:0708b15": "幢，無量寶幡周遍垂下，張眾寶帳；頂冠如",
    "T09n0278_049:0708b16": "意摩尼寶冠，閻浮檀金半月莊嚴；髮紺青色，",
    "T09n0278_049:0708b17": "耳普垂[耳*垂]，身佩無價摩尼瓔珞，百千寶網",
    "T09n0278_049:0708b18": "羅覆其上；閻浮檀金蓋，眾寶為鈴，常出妙",
    "T09n0278_049:0708b19": "音；瑠璃為竿，夜光寶藏普照諸方。彼滿足",
    "T09n0278_049:0708b20": "王有大勢力，離諸怨敵，無量自在。一萬大",
    "T09n0278_049:0708b21": "臣各處常位，修理王事，勇將一萬持仗",
    "T09n0278_049:0708b22": "侍衛。爾時，善財見無量眾生犯王法者，身",
    "T09n0278_049:0708b23": "被五縛，或斷手足，或截耳鼻，或挑雙目，或",
    "T09n0278_049:0708b24": "斬身首，或投沸灰；或疊纏油灌，以火焚之；",
    "T09n0278_049:0708b25": "以如是等無量楚毒而苦治之。爾時，善",
    "T09n0278_049:0708b26": "財作如是念：「我為一切眾生故，學菩薩",
    "T09n0278_049:0708b27": "行，修菩薩道，今見此王行大惡逆，諸不善",
    "T09n0278_049:0708b28": "法；此乃惡中之惡，第一惡人。」作是念時，虛",
    "T09n0278_049:0708b29": "空有天而告之曰：「善男子！汝當憶念普眼",
    "T09n0278_049:0708c01": "妙香善知識教。」善財即時仰觀虛空而答之",
    "T09n0278_049:0708c02": "言：「我常憶念！」天又語言：「若常憶念，何故疑",
    "T09n0278_049:0708c03": "怪？善男子！菩薩方便不可思議，菩薩智慧不",
    "T09n0278_049:0708c04": "可思議，攝取眾生不可思議，調伏眾生不",
    "T09n0278_049:0708c05": "可思議，教化眾生不可思議，愍念眾生不",
    "T09n0278_049:0708c06": "可思議，度脫眾生不可思議。」爾時，善財聞",
    "T09n0278_049:0708c07": "天教已，詣彼王所，頭面禮足，白言：「大聖！我",
    "T09n0278_049:0708c08": "已先發阿耨多羅三藐三菩提心，而未知菩",
    "T09n0278_049:0708c09": "薩云何學菩薩行、修菩薩道？」時，滿足王王",
    "T09n0278_049:0708c10": "事訖已，手執善財，將入宮內，命就寶師子",
    "T09n0278_049:0708c11": "座，而告之曰：「善男子！汝觀我家。」善財即觀",
    "T09n0278_049:0708c12": "廣大無極七寶垣牆，周匝圍遶；七寶講堂，無",
    "T09n0278_049:0708c13": "量百千眾寶樓閣而莊嚴之；乃至不可思議",
    "T09n0278_049:0708c14": "摩尼寶網羅覆其上；五百侍女，端嚴如天，",
    "T09n0278_049:0708c15": "如上所說。「善男子！見我此報所因業不？」答",
    "T09n0278_049:0708c16": "言：「已見。」「善男子！我成就菩薩幻化法門。我",
    "T09n0278_049:0708c17": "此國土殺生、偷盜乃至邪見，諸群生類，不可",
    "T09n0278_049:0708c18": "教化離諸惡業，我為調伏，令解脫故，化作",
    "T09n0278_049:0708c19": "人眾，種種苦治，令捨十不善道，一切諸惡，具",
    "T09n0278_049:0708c20": "足十善，得究竟樂，發阿耨多羅三藐三菩提",
    "T09n0278_049:0708c21": "心，具足一切智。善男子！當知我身、口、意，乃",
    "T09n0278_049:0708c22": "至蟻子不生害心，何況人耶？人是福田，生",
    "T09n0278_049:0708c23": "諸善根。善男子！我唯知此幻化法門。諸大菩",
    "T09n0278_049:0708c24": "薩得無生法忍，知一切有趣，皆悉如幻；知",
    "T09n0278_049:0708c25": "菩薩行，悉如變化；一切世間，悉如電光；一切",
    "T09n0278_049:0708c26": "諸法，皆悉如夢；深入無礙法界，具菩薩妙",
    "T09n0278_049:0708c27": "行，境界無礙，攝一切行，於無量旋陀羅尼",
    "T09n0278_049:0708c28": "而得自在。我當云何能知、能說彼功德行？",
    "T09n0278_049:0708c29": "善男子！於此南方，有城名曰善光，王名大",
    "T09n0278_049:0709a01": "光，汝詣彼問云何菩薩學菩薩行、修菩薩",
    "T09n0278_049:0709a02": "道。」時，善財童子頭面禮足，遶無數匝，辭退南",
    "T09n0278_049:0709a03": "行。",
    "T09n0278_049:0709a04": "爾時，善財童子一心正念彼王智慧幻化法",
    "T09n0278_049:0709a05": "門。觀一切法皆悉如幻，分別諸業，專求正",
    "T09n0278_049:0709a06": "法，一心思惟彼王變化，救度眾生；思惟世",
    "T09n0278_049:0709a07": "間一切如幻，分別了知三世願行悉如幻",
    "T09n0278_049:0709a08": "化，入淨法界。漸經人眾、聚落、城邑、曠野諸",
    "T09n0278_049:0709a09": "難，心無疲倦，至善光城，問眾人曰：「此城何",
    "T09n0278_049:0709a10": "名？」答言：「善光。」爾時，善財作如是念：「我善知",
    "T09n0278_049:0709a11": "識在此城中，我今必定見善知識，聞菩薩",
    "T09n0278_049:0709a12": "行、菩薩正法及諸法門；菩薩功德不可思議，",
    "T09n0278_049:0709a13": "境界不可思議，自在不可思議，平等法門不",
    "T09n0278_049:0709a14": "可思議，勇猛之力不可思議，我今必聞菩薩",
    "T09n0278_049:0709a15": "究竟境界。」作是念已，入善光城。見城七寶",
    "T09n0278_049:0709a16": "無量莊嚴，七重深塹周匝圍遶，八功德水盈",
    "T09n0278_049:0709a17": "滿其中，底布金沙，優鉢羅、鉢曇摩、拘牟頭、",
    "T09n0278_049:0709a18": "分陀利華遍滿其中。七寶垣牆，七重圍遶，所",
    "T09n0278_049:0709a19": "謂：金剛師子垣牆、不可壞金剛垣牆、精進金",
    "T09n0278_049:0709a20": "剛垣牆、不可壞精進垣牆、無底金剛垣牆、",
    "T09n0278_049:0709a21": "淨網垣牆、離欲清淨金剛垣牆；是七重垣",
    "T09n0278_049:0709a22": "牆，阿僧祇寶而莊嚴之。其城奇特，高峻廣大，",
    "T09n0278_049:0709a23": "十億街巷；一一街巷，各有無量億那由他阿",
    "T09n0278_049:0709a24": "僧祇人眾。阿僧祇閻浮檀金樓閣，瑠璃寶網",
    "T09n0278_049:0709a25": "羅覆其上；不可思議白銀樓閣，赤真珠網羅",
    "T09n0278_049:0709a26": "覆其上；不可思議瑠璃樓閣，莊嚴藏摩尼寶",
    "T09n0278_049:0709a27": "網羅覆其上；不可思議玻瓈樓閣，離垢摩",
    "T09n0278_049:0709a28": "尼寶藏網羅覆其上；不可思議明淨寶樓閣，",
    "T09n0278_049:0709a29": "日藏摩尼寶網羅覆其上；阿僧祇因陀羅",
    "T09n0278_049:0709b01": "尼寶樓閣，妙寶光明網羅覆其上；阿僧祇堅",
    "T09n0278_049:0709b02": "固寶樓閣，夜光寶焰網羅覆其上；不可思議",
    "T09n0278_049:0709b03": "金剛樓閣，不可壞幢摩尼寶網羅覆其上；不",
    "T09n0278_049:0709b04": "可思議沈水栴檀樓閣，摩訶曼陀羅華網羅",
    "T09n0278_049:0709b05": "覆其上；如是等不可稱說妙寶樓閣，以種種",
    "T09n0278_049:0709b06": "網羅覆其上；不可思議妙寶網，不可思議",
    "T09n0278_049:0709b07": "金鈴網，不可思議香網，不可思議華網，不可",
    "T09n0278_049:0709b08": "思議衣網，羅覆其上。又張不可思議諸妙寶",
    "T09n0278_049:0709b09": "帳，不可思議珍妙寶蓋以覆其上，建立不",
    "T09n0278_049:0709b10": "可思議雜寶幢幡而莊嚴之。當此城中有",
    "T09n0278_049:0709b11": "一樓閣，名曰眾生樂見無厭，阿僧祇摩尼寶",
    "T09n0278_049:0709b12": "而以莊嚴；彼大光王常處其中。爾時，善財",
    "T09n0278_049:0709b13": "於此一切嚴飾珍妙，心無染著，一心樂欲",
    "T09n0278_049:0709b14": "見善知識。見大光王處於法堂寶師子座，",
    "T09n0278_049:0709b15": "結跏趺坐，眾寶莊嚴，敷以寶衣，萬阿僧祇寶",
    "T09n0278_049:0709b16": "像以為莊嚴，種種妓樂而娛樂之。有二十",
    "T09n0278_049:0709b17": "八大人之相，八十種好而以莊嚴。身真金",
    "T09n0278_049:0709b18": "色，如明淨日，普照一切；如盛滿月，眾宿中",
    "T09n0278_049:0709b19": "明；如梵天王，處於大眾；如大海中，有眾珍",
    "T09n0278_049:0709b20": "寶；如雪山中，出諸良藥；如大龍王，雷震諸",
    "T09n0278_049:0709b21": "法實相音聲；如虛空，清淨不受塵垢；如須",
    "T09n0278_049:0709b22": "彌山四種寶色，普照眾生性海；譬如寶洲，",
    "T09n0278_049:0709b23": "智寶充滿。彼王殿前及諸街巷，城四門外，處",
    "T09n0278_049:0709b24": "處安置眾珍寶聚及諸寶衣；無量億那由他",
    "T09n0278_049:0709b25": "諸采女眾，容飾端嚴，五欲無倫，姿好巧妙，迴",
    "T09n0278_049:0709b26": "動天人，六十四術，無不備舉。無量乳牛，其角",
    "T09n0278_049:0709b27": "金色，乳味甘香，一[穀-(一/禾)+牛]一石。又有無量諸莊",
    "T09n0278_049:0709b28": "嚴具，種種甘香百味肴膳，無量音樂，及諸",
    "T09n0278_049:0709b29": "湯藥，資生之具。一一街巷，兩邊各有二十億",
    "T09n0278_049:0709c01": "菩薩，以此一切資生之具而用惠施；攝眾",
    "T09n0278_049:0709c02": "生故，悅眾生故，淨眾生心故，滅眾生煩",
    "T09n0278_049:0709c03": "惱故，令諸眾生解實義故，安立眾生一",
    "T09n0278_049:0709c04": "切智故，令眾生離惡心故，拔出眾生邪見",
    "T09n0278_049:0709c05": "刺故，淨眾生業道故。爾時，善財五體敬禮",
    "T09n0278_049:0709c06": "大光王已，右遶一匝，於一面住，白言：「大聖！",
    "T09n0278_049:0709c07": "我已先發阿耨多羅三藐三菩提心，而未知",
    "T09n0278_049:0709c08": "菩薩云何學菩薩行、修菩薩道，我聞大聖善",
    "T09n0278_049:0709c09": "能解說，唯願敷演。」答言：「善男子！我成就菩",
    "T09n0278_049:0709c10": "薩大慈幢行清淨滿足。我於無量不可說不",
    "T09n0278_049:0709c11": "可說諸佛菩薩所，聞此妙法，觀察清淨，修習",
    "T09n0278_049:0709c12": "莊嚴。善男子！我住此行，如法治國，觀察眾",
    "T09n0278_049:0709c13": "生，順行世間。如法教化眾生，攝取眾生，安",
    "T09n0278_049:0709c14": "置眾生，饒益眾生；如法熏眾生，如法教眾",
    "T09n0278_049:0709c15": "生，令修善根，觀法真實。令諸眾生得慈",
    "T09n0278_049:0709c16": "心、大慈心、大慈力心、饒益心、離恐怖心、攝",
    "T09n0278_049:0709c17": "眾生心、不捨眾生心，發於大願滅諸苦心。",
    "T09n0278_049:0709c18": "安隱眾生令得快樂，身心柔軟，遠離心垢，",
    "T09n0278_049:0709c19": "捨生死樂，常樂正法，除煩惱垢，得清淨心。",
    "T09n0278_049:0709c20": "以一切善熏眾生心，斷生死流，入深法",
    "T09n0278_049:0709c21": "海，滅諸有趣；出無礙心，得一切智，淨諸心",
    "T09n0278_049:0709c22": "海，信力堅固，無能壞者。善男子！我以如是",
    "T09n0278_049:0709c23": "安住此行，如法治國，令諸人民離眾怖畏。",
    "T09n0278_049:0709c24": "有貧窮者來至我所，隨所求索，常開庫",
    "T09n0278_049:0709c25": "藏而告之曰：『恣意取之，勿作眾惡。』此城眾",
    "T09n0278_049:0709c26": "生悉向大乘，各見此城種種不同，或見垢",
    "T09n0278_049:0709c27": "穢，或見清淨，或見木石，或見瑠璃，或見無",
    "T09n0278_049:0709c28": "壞幢牆周匝圍遶；或見不可思議樓閣，阿",
    "T09n0278_049:0709c29": "僧祇寶而以莊嚴；以正直心修諸善根，於",
    "T09n0278_049:0710a01": "諸佛所求一切智，為我宿世所攝眾生修",
    "T09n0278_049:0710a02": "菩薩行者，乃見此城眾寶嚴淨，餘見垢穢。",
    "T09n0278_049:0710a03": "善男子！此城眾生五濁惡時，行諸不善，我",
    "T09n0278_049:0710a04": "愍念彼，入於菩薩大慈為首順世三昧；入",
    "T09n0278_049:0710a05": "此定時，彼諸眾生惡心、惱心、諍心、害心皆",
    "T09n0278_049:0710a06": "悉除滅，所以者何？此三昧力，法如是故。善男",
    "T09n0278_049:0710a07": "子！且待須臾，汝自見之。」時，王即入大慈為",
    "T09n0278_049:0710a08": "首順世三昧，入已，善光大城六種震動，諸寶",
    "T09n0278_049:0710a09": "垣牆、樓閣、宮殿、欄楯、窓牖、却敵、半月、寶鈴、羅",
    "T09n0278_049:0710a10": "網，諸寶形像出妙音聲，讚歎彼王；其城內",
    "T09n0278_049:0710a11": "外一切人民，皆大歡喜，一心合掌，敬禮彼王；",
    "T09n0278_049:0710a12": "諸畜生等，慈心相向，亦禮彼王；山原樹林，皆",
    "T09n0278_049:0710a13": "悉曲躬而向彼王；河池泉流，皆悉向王；一",
    "T09n0278_049:0710a14": "萬龍王興黑重雲，雷震曜電，雨眾香水；一",
    "T09n0278_049:0710a15": "萬釋天王、夜摩天王、刪兜率天王、化自在天",
    "T09n0278_049:0710a16": "王、他化自在天王等，於虛空中作億那由",
    "T09n0278_049:0710a17": "他妓樂音聲；阿僧祇天采女，眾妙音歌頌，雨",
    "T09n0278_049:0710a18": "阿僧祇華雲、香雲、末香雲、鬘雲、蓋雲、雜色衣",
    "T09n0278_049:0710a19": "雲，阿僧祇寶幢幡蓋莊嚴虛空，供養彼王；",
    "T09n0278_049:0710a20": "伊那槃那龍王敷大蓮華，普覆虛空，垂阿",
    "T09n0278_049:0710a21": "僧祇妙綵繒帶，阿僧祇寶而莊嚴之，阿僧祇",
    "T09n0278_049:0710a22": "寶鬘瓔珞，天莊嚴具，諸妙華香，充滿虛空，",
    "T09n0278_049:0710a23": "供養彼王；阿僧祇天女，充滿虛空，稱讚彼",
    "T09n0278_049:0710a24": "王；阿僧祇羅剎鬼等，常在大海閻浮提住，",
    "T09n0278_049:0710a25": "飲血食肉，水陸惡獸，常害眾生，皆得慈心",
    "T09n0278_049:0710a26": "及寂靜心，明信後世，遠離諸惡，心大歡喜，五",
    "T09n0278_049:0710a27": "體投地，敬禮彼王，皆得無量身心快樂；阿",
    "T09n0278_049:0710a28": "僧祇毘舍闍鬼及四天下毒害眾生，三千大",
    "T09n0278_049:0710a29": "千世界乃至十方各百萬億那由他世界中",
    "T09n0278_049:0710b01": "毒害眾生，亦復如是。時，大光王從三昧起，",
    "T09n0278_049:0710b02": "告善財言：「善男子！我唯知此菩薩大慈幢",
    "T09n0278_049:0710b03": "行三昧；諸大菩薩以大慈蓋普覆救護一切",
    "T09n0278_049:0710b04": "眾生，上、中、下品，等觀無二；慈如大地，載育",
    "T09n0278_049:0710b05": "眾生；菩薩滿月，出功德光除眾惱熱；菩薩",
    "T09n0278_049:0710b06": "淨日，智慧光明普照一切；菩薩明燈，除滅",
    "T09n0278_049:0710b07": "重闇；菩薩淨水珠，滅眾生心海煩惱垢濁；菩",
    "T09n0278_049:0710b08": "薩如意寶珠，隨眾生心，悉令滿足；菩薩疾",
    "T09n0278_049:0710b09": "風，速令眾生修習三昧，入一切智城。我當",
    "T09n0278_049:0710b10": "云何能知、能說彼功德行，讚歎稱量彼功",
    "T09n0278_049:0710b11": "德山，觀彼功德，知大願風輪，得真實地，分",
    "T09n0278_049:0710b12": "別了知莊嚴大乘普賢菩薩之所修行及",
    "T09n0278_049:0710b13": "諸三昧，讚大悲雲？善男子！於此南方，有城",
    "T09n0278_049:0710b14": "名曰安住，有優婆夷名曰不動，汝詣彼問",
    "T09n0278_049:0710b15": "云何菩薩學菩薩行，修菩薩道。」時，善財童",
    "T09n0278_049:0710b16": "子敬禮彼王，遶無數匝，辭退南行。◎",
    "T09n0278_049:0710b17": "◎爾時，善財童子正念思惟大光王教，思惟",
    "T09n0278_049:0710b18": "菩薩大慈幢行，大慈為首隨順世間三昧；出",
    "T09n0278_049:0710b19": "生不可思議功德願力，長養菩薩不可思議",
    "T09n0278_049:0710b20": "堅固智慧；思惟菩薩不共之法，思惟不可思",
    "T09n0278_049:0710b21": "議諸法實相，思惟菩薩不可思議眷屬，思惟",
    "T09n0278_049:0710b22": "菩薩不可思議眾事。作是思惟已，得歡喜",
    "T09n0278_049:0710b23": "心、離欲心、極踊躍心、謙下心、離垢心、明淨",
    "T09n0278_049:0710b24": "心、堅固心、無畏心、無盡心。作是念時，悲泣",
    "T09n0278_049:0710b25": "流淚。復作是念：「見善知識則能出生一切",
    "T09n0278_049:0710b26": "功德，起菩薩行，清淨正念陀羅尼，出生菩",
    "T09n0278_049:0710b27": "薩三昧光明，見一切佛雨諸佛法雲，分別",
    "T09n0278_049:0710b28": "解說菩薩諸願，出生菩薩不可思議智慧光",
    "T09n0278_049:0710b29": "明，長養菩薩堅固諸根。念善知識，能離險",
    "T09n0278_049:0710c01": "道；念善知識，開示正路；念善知識，順平等",
    "T09n0278_049:0710c02": "法；念善知識，顯摩訶衍；念善知識，究竟普",
    "T09n0278_049:0710c03": "賢菩薩所行；念善知識，現一切智城；念善",
    "T09n0278_049:0710c04": "知識，度一切法界海；念善知識，普照三世",
    "T09n0278_049:0710c05": "一切法海；念善知識，長養一切諸白淨法；",
    "T09n0278_049:0710c06": "念善知識，成滿一切諸賢聖法。」善財如是",
    "T09n0278_049:0710c07": "悲心念時，如來使天隨菩薩天於虛空中",
    "T09n0278_049:0710c08": "而告之曰：「善男子！其有隨順善知識教，諸",
    "T09n0278_049:0710c09": "佛歡喜！其有隨順善知識教，近一切智！於",
    "T09n0278_049:0710c10": "善知識教，心無厭故，一切諸義悉現在前。",
    "T09n0278_049:0710c11": "善男子！汝詣安住王城不動優婆夷所，是汝",
    "T09n0278_049:0710c12": "知識，不久當見。」爾時，善財從智慧光明三",
    "T09n0278_049:0710c13": "昧起，漸漸遊行至安住城，推問：「不動優婆",
    "T09n0278_049:0710c14": "夷今在何所？」時，有人言：「善男子！不動優婆",
    "T09n0278_049:0710c15": "夷在其家內，父母守護，親近眷屬周匝圍遶，",
    "T09n0278_049:0710c16": "為無量眾演說正法。」爾時，善財歡喜無量，",
    "T09n0278_049:0710c17": "即詣其門，入彼家內。見其宮殿金色光明，",
    "T09n0278_049:0710c18": "皆悉普照，觸斯光者，身心柔軟。爾時，善財",
    "T09n0278_049:0710c19": "光明觸身，即得五百三昧門，所謂：覺一切三",
    "T09n0278_049:0710c20": "昧門、奇特幢三昧門、寂靜三昧門、遠離一切",
    "T09n0278_049:0710c21": "眾生三昧門、普眼三昧門、如來藏三昧門。得",
    "T09n0278_049:0710c22": "如是等五百三昧門，身心柔軟，如七日胎。又",
    "T09n0278_049:0710c23": "聞妙香出過天人，前詣其所，合掌恭敬，一",
    "T09n0278_049:0710c24": "心觀察。見彼形色，天龍八部諸采女眾所不",
    "T09n0278_049:0710c25": "能及，十方世界一切女人無與等者；容色",
    "T09n0278_049:0710c26": "妙絕十方無倫，況有勝者？唯除諸佛。其宮",
    "T09n0278_049:0710c27": "殿嚴飾，十方世界無與等者；口出妙香，十",
    "T09n0278_049:0710c28": "方世界無與等者；其莊嚴具，十方世界無與",
    "T09n0278_049:0710c29": "等者；其眷屬眾，十方世界無與等者，何況有",
    "T09n0278_049:0711a01": "勝？除如來眾。如是勝妙，不令眾生起染",
    "T09n0278_049:0711a02": "著心；其有見者，除滅煩惱，如梵天王，欲界",
    "T09n0278_049:0711a03": "煩惱不現在前。其有得見此優婆夷，一切",
    "T09n0278_049:0711a04": "煩惱皆悉除滅，十方眾生樂觀無厭，除明行",
    "T09n0278_049:0711a05": "足。爾時，善財見彼女人不可思議法，不可",
    "T09n0278_049:0711a06": "思議三昧，不可思議無比妙色，無量光明網，",
    "T09n0278_049:0711a07": "一切無障，不可思議饒益眾生，不可窮盡諸",
    "T09n0278_049:0711a08": "眷屬海，觀察不可思議身，無有厭足。爾時，",
    "T09n0278_049:0711a09": "善財以偈頌曰：",
    "T09n0278_049:0711a10": "「常持清淨戒，　　精進修忍辱，",
    "T09n0278_049:0711a11": "　譬如盛滿月，　　星中獨明耀。」",
    "T09n0278_049:0711a12": "爾時，善財偈讚歎已，白言：「大聖！我已先發阿",
    "T09n0278_049:0711a13": "耨多羅三藐三菩提心，而未知菩薩云何學",
    "T09n0278_049:0711a14": "菩薩行、修菩薩道，我聞大聖善能解說，願為",
    "T09n0278_049:0711a15": "敷演。」爾時，彼女以善語、愛語答善財言：「善",
    "T09n0278_049:0711a16": "哉！善哉！善男子！乃能發阿耨多羅三藐三菩",
    "T09n0278_049:0711a17": "提心。我成就菩薩無壞法門，修學菩薩堅固",
    "T09n0278_049:0711a18": "之行，得一切法平等地陀羅尼，得一切法平",
    "T09n0278_049:0711a19": "等法門，得離有莊嚴三昧。」善財白言：「菩薩無",
    "T09n0278_049:0711a20": "壞法門，乃至離有莊嚴三昧境界云何？」「善男",
    "T09n0278_049:0711a21": "子！是處難知，難說！」善財白言：「唯願大聖承",
    "T09n0278_049:0711a22": "佛神力，為我解說；我當因善知識，信知分",
    "T09n0278_049:0711a23": "別，正念觀察，一心隨順，遠離虛妄，解了平",
    "T09n0278_049:0711a24": "等。」爾時，優婆夷答言：「善男子！於過去世離垢",
    "T09n0278_049:0711a25": "劫中，有如來、應供、等正覺，號曰脩臂，出興",
    "T09n0278_049:0711a26": "於世；時，有國王名曰電光，我為王女。中",
    "T09n0278_049:0711a27": "夜寂靜，廢音樂時，五百侍女皆悉昏寐。我",
    "T09n0278_049:0711a28": "在樓上，仰觀星宿；見彼如來在虛空中，",
    "T09n0278_049:0711a29": "如寶山王；天、龍、八部不可思議大菩薩眾恭",
    "T09n0278_049:0711b01": "敬圍遶，放大光明網，普照十方。彼佛毛孔",
    "T09n0278_049:0711b02": "出微妙香；我聞是香，身體柔軟，心大歡喜，",
    "T09n0278_049:0711b03": "恭敬禮拜，一心合掌，仰觀彼佛，不見頂相，",
    "T09n0278_049:0711b04": "觀身左右，不見邊際，相好莊嚴，見無厭足。",
    "T09n0278_049:0711b05": "善男子！我於爾時作如是念：『修何等業",
    "T09n0278_049:0711b06": "出生如是身、長養如是身、具足如是身、",
    "T09n0278_049:0711b07": "清淨如是身、自在如是身，光明眷屬諸莊",
    "T09n0278_049:0711b08": "嚴具，功德智慧三昧陀羅尼，諸辯才藏，不",
    "T09n0278_049:0711b09": "可譬諭？』「善男子！時，彼如來知我心念而告",
    "T09n0278_049:0711b10": "我言：『汝應發不可壞心，除滅煩惱；發勝妙",
    "T09n0278_049:0711b11": "心，不著一切有；發不懈怠心，隨順深入方",
    "T09n0278_049:0711b12": "便之法；發忍辱心，調伏眾生諸惡心海；發",
    "T09n0278_049:0711b13": "離癡心，遠離一切諸生死趣；發無厭心，見",
    "T09n0278_049:0711b14": "一切佛心無厭倦；發無知足心，悉飲一切",
    "T09n0278_049:0711b15": "諸佛法雲；發寂靜心，以一切佛方便，隨順",
    "T09n0278_049:0711b16": "世間；發守護心，護持一切諸佛法輪；發分",
    "T09n0278_049:0711b17": "別心，隨其所應，演說法寶，皆令歡喜。』善",
    "T09n0278_049:0711b18": "男子！我於爾時，從彼如來聞此法教，清淨",
    "T09n0278_049:0711b19": "法門，求一切智，如來十力，所言不虛，光明",
    "T09n0278_049:0711b20": "莊嚴，清淨法身，相好莊嚴，如來眷屬，嚴淨佛",
    "T09n0278_049:0711b21": "剎，如來威儀，如來壽命；我發是心時，一切",
    "T09n0278_049:0711b22": "煩惱、聲聞、緣覺，金剛諸山所不能壞。善男",
    "T09n0278_049:0711b23": "子！我發此心已，於閻浮提微塵等劫，不生",
    "T09n0278_049:0711b24": "欲想，何況其事？於爾所劫，自於眷屬不生",
    "T09n0278_049:0711b25": "瞋心，何況餘人？於爾所劫，不生我見心，況",
    "T09n0278_049:0711b26": "我所心？於爾所劫，不生愚癡心，不生無記",
    "T09n0278_049:0711b27": "心，乃至胎中常起正念，何況餘時？於爾所",
    "T09n0278_049:0711b28": "劫，乃至夢中見一切佛，況十眼觀？於爾所",
    "T09n0278_049:0711b29": "劫，聞持一切諸佛法雲，未曾忘失一句，乃",
    "T09n0278_049:0711c01": "至世間語言尚不忘失，況如來語？於爾所",
    "T09n0278_049:0711c02": "劫，悉飲一切諸佛法海，乃至世法亦分別知，",
    "T09n0278_049:0711c03": "出生一切方便諸三昧門，心無虛妄；於爾",
    "T09n0278_049:0711c04": "所劫，受持一切諸佛法輪，於法輪中不失",
    "T09n0278_049:0711c05": "一法，乃至無有二智，除化眾生；於爾所",
    "T09n0278_049:0711c06": "劫，見一切佛海及諸化佛，於彼佛所，滿足",
    "T09n0278_049:0711c07": "大願；於爾所劫，於一切菩薩海所，具足出",
    "T09n0278_049:0711c08": "生清淨菩薩行海；於爾所劫，若有眾生得",
    "T09n0278_049:0711c09": "見我者，皆發阿耨多羅三藐三菩提心，乃",
    "T09n0278_049:0711c10": "至不生一念二乘之心；於爾所劫，於一切",
    "T09n0278_049:0711c11": "佛法，乃至一句一味，不生疑惑，無有二想，",
    "T09n0278_049:0711c12": "無虛妄想，無種種想，無染著想，無好醜想，",
    "T09n0278_049:0711c13": "無愛恚想。善男子！我初發心來，常見諸佛",
    "T09n0278_049:0711c14": "菩薩及善知識，聞佛大願，修菩薩行，諸波",
    "T09n0278_049:0711c15": "羅蜜智慧，諸地無盡法藏；普入無量無邊一",
    "T09n0278_049:0711c16": "切世界，分別無量眾生界；不離清淨智慧",
    "T09n0278_049:0711c17": "光明，除滅一切眾生煩惱；長養發起眾生",
    "T09n0278_049:0711c18": "善根，隨其所應，悉能顯現；未曾捨離微妙",
    "T09n0278_049:0711c19": "音聲，其有聞者，皆悉歡喜。善男子！我入此",
    "T09n0278_049:0711c20": "無壞法門，觀察一切法平等陀羅尼，顯現無",
    "T09n0278_049:0711c21": "量自在神變，汝欲見不？」「唯然，欲見！」",
    "T09n0278_049:0711c22": "爾時，不動優婆夷入萬三昧門，正念觀察，所",
    "T09n0278_049:0711c23": "謂：專求莊嚴正法心無疲厭三昧門，離癡莊",
    "T09n0278_049:0711c24": "嚴三昧門，十力三昧門，佛無盡藏三昧門。住",
    "T09n0278_049:0711c25": "如是等三昧門時，十不可說佛剎微塵等世",
    "T09n0278_049:0711c26": "界六種震動，淨如瑠璃；一一世界中，各見",
    "T09n0278_049:0711c27": "百億如來，一一如來，大眾圍遶，放大光明，普",
    "T09n0278_049:0711c28": "照十方；或現兜率天，或現於一切世界，以",
    "T09n0278_049:0711c29": "妙音聲轉淨法輪，乃至示現大般涅槃。",
    "T09n0278_049:0712a01": "時，優婆夷從三昧起，告善財言：「善男子！汝",
    "T09n0278_049:0712a02": "見此不？」「唯然，已見。」「善男子！我唯成就此無",
    "T09n0278_049:0712a03": "壞法門，為一切眾生說微妙法，皆令歡喜。",
    "T09n0278_049:0712a04": "諸大菩薩遊行十方無有障礙；如金翅",
    "T09n0278_049:0712a05": "鳥王，悉得眾生大海源底，若見眾生有菩",
    "T09n0278_049:0712a06": "提因，從生死海而撮取之，安置菩提；譬如",
    "T09n0278_049:0712a07": "商人入大寶洲，專求如來十力大寶，遊生",
    "T09n0278_049:0712a08": "死海，教化眾生除滅煩惱；如明淨日，消",
    "T09n0278_049:0712a09": "竭愛水，開敷一切眾生蓮華；譬如疾風遊",
    "T09n0278_049:0712a10": "行十方，摧滅一切眾生邪見煩惱樹枝；譬如",
    "T09n0278_049:0712a11": "大地，長養一切眾生善根；如轉輪王，以四",
    "T09n0278_049:0712a12": "攝法攝取眾生。我當云何能知、能說彼功",
    "T09n0278_049:0712a13": "德行？善男子！於此南方，有一國土名不可",
    "T09n0278_049:0712a14": "稱，城名知足，有出家外道名曰隨順一切",
    "T09n0278_049:0712a15": "眾生，汝詣彼問云何菩薩學菩薩行、修菩",
    "T09n0278_049:0712a16": "薩道。」時，善財童子頭面禮足，遶無數匝，辭退",
    "T09n0278_049:0712a17": "南行。◎",
    "T09n0278_049:0712a18": "◎爾時，善財童子一心正念：「彼優婆夷是我",
    "T09n0278_049:0712a19": "真善知識。念彼正教，念彼所說，念彼所發，",
    "T09n0278_049:0712a20": "念彼所開，念彼示現，念彼所歎，念彼所明，",
    "T09n0278_049:0712a21": "念彼廣演，念彼修習；隨順思惟修，遍修寂",
    "T09n0278_049:0712a22": "靜寂滅，照明觀察。」漸漸經由城邑、聚落，",
    "T09n0278_049:0712a23": "於日沒時，入知足城，周遍推求：「隨順一切",
    "T09n0278_049:0712a24": "眾生外道今在何所？」於中夜時，見彼城北",
    "T09n0278_049:0712a25": "有一大山，光明照耀如日初出。爾時，善財",
    "T09n0278_049:0712a26": "天明出城，登彼山上，遙見外道靜處經行，",
    "T09n0278_049:0712a27": "成就妙色、超逾梵王，一萬梵天眷屬圍遶。",
    "T09n0278_049:0712a28": "往詣其所，頭面禮足，却住一面，白言：「大聖！",
    "T09n0278_049:0712a29": "我已先發阿耨多羅三藐三菩提心，而未知",
    "T09n0278_049:0712b01": "菩薩云何學菩薩行、修菩薩道？」答言：「善哉！",
    "T09n0278_049:0712b02": "善哉！善男子！乃能發阿耨多羅三藐三菩提",
    "T09n0278_049:0712b03": "心。善男子！我已安住至一切處菩薩之行，",
    "T09n0278_049:0712b04": "成就普觀三昧法門，無依無作神足，以平等",
    "T09n0278_049:0712b05": "般若波羅蜜光明，觀察分別一切諸趣，一切",
    "T09n0278_049:0712b06": "眾生死此生彼，流轉諸有，種種雜類，形色好",
    "T09n0278_049:0712b07": "醜，種種欲樂，諸趣受生，所謂：天、龍、夜叉、乾闥",
    "T09n0278_049:0712b08": "婆、阿脩羅、迦樓羅、緊那羅、摩睺羅伽、地獄、餓",
    "T09n0278_049:0712b09": "鬼、畜生、閻羅王處、人、非人處。彼諸眾生或著",
    "T09n0278_049:0712b10": "邪見，或好二乘，或樂大乘，以妙智慧，種種",
    "T09n0278_049:0712b11": "方便饒益眾生。或教世間種種技藝，欲",
    "T09n0278_049:0712b12": "令眾生得諸巧術陀羅尼門；或以四攝攝",
    "T09n0278_049:0712b13": "取眾生，欲令一切得薩婆若；或歎諸波羅",
    "T09n0278_049:0712b14": "蜜，欲令眾生得一切智迴向；或歎發菩提",
    "T09n0278_049:0712b15": "心，欲令眾生於諸善根不可沮壞；或歎",
    "T09n0278_049:0712b16": "菩薩行，欲令眾生嚴淨佛剎，滿足大願，教",
    "T09n0278_049:0712b17": "化眾生；或說厭離法，欲令眾生知惡行果，",
    "T09n0278_049:0712b18": "受三塗苦；或說淨法欲，令眾生發歡喜心，",
    "T09n0278_049:0712b19": "於諸佛所植眾德本，得一切智果；或歎",
    "T09n0278_049:0712b20": "如來、應供、等正覺，欲令眾生發弘誓願，一",
    "T09n0278_049:0712b21": "向專求清淨法身；或歎如來功德，欲令眾",
    "T09n0278_049:0712b22": "生一向樂求佛無壞身；或歎如來無比妙法，",
    "T09n0278_049:0712b23": "欲令眾生得佛一切無壞功德。復次，善男",
    "T09n0278_049:0712b24": "子！此知足城內一切人民，男女長幼，隨其所",
    "T09n0278_049:0712b25": "應，我悉化度，彼諸眾生莫知我誰；此閻浮",
    "T09n0278_049:0712b26": "提九十六種外道邪見，我悉為彼種種說法，",
    "T09n0278_049:0712b27": "斷其邪見；三千大千世界乃至十方一切世",
    "T09n0278_049:0712b28": "界諸眾生海，以種種智方便法門，種種諸事，",
    "T09n0278_049:0712b29": "色像音聲，化度饒益，亦復如是。善男子！我",
    "T09n0278_049:0712c01": "唯知此菩薩至一切處行法門。諸大菩薩身",
    "T09n0278_049:0712c02": "與一切眾生數等，悉得分別一切眾生身三",
    "T09n0278_049:0712c03": "昧，出生變化輪，遍遊一切世界，一切諸趣，",
    "T09n0278_049:0712c04": "普現十方一切眾生前；其有見者，樂觀無",
    "T09n0278_049:0712c05": "厭，悉能長養一切善根。住一切劫，不捨大",
    "T09n0278_049:0712c06": "願，得因那羅莊嚴光明之行，不著一切，專",
    "T09n0278_049:0712c07": "求實義，隨順眾生，三世平等，照無我界，具",
    "T09n0278_049:0712c08": "足無盡大悲之藏。我當云何能知、能說彼清",
    "T09n0278_049:0712c09": "淨行功德智慧？善男子！於此南方，有一國",
    "T09n0278_049:0712c10": "土名甘露味，彼有長者名青蓮華香，汝詣",
    "T09n0278_049:0712c11": "彼問云何菩薩學菩薩行、修菩薩道。」時，善",
    "T09n0278_049:0712c12": "財童子頭面敬禮彼外道足，遶無數匝，辭退",
    "T09n0278_049:0712c13": "南行。",
    "T09n0278_049:0712c14": "爾時，善財童子不惜身命，不著財寶，遠離",
    "T09n0278_049:0712c15": "熾然；不著諸趣，不著世間五欲快樂，不",
    "T09n0278_049:0712c16": "著眷屬勢力自在，常樂化度一切眾生，嚴",
    "T09n0278_049:0712c17": "淨一切諸佛世界，恭敬供養一切諸佛，心",
    "T09n0278_049:0712c18": "無厭足，知一切法真實之相，欲得一切菩",
    "T09n0278_049:0712c19": "薩功德巨海，滿足大願；於一切劫修菩薩",
    "T09n0278_049:0712c20": "行，詣一切佛及眷屬海，入一切菩薩三昧，",
    "T09n0278_049:0712c21": "悉能顯現一切菩薩神力自在；於一毛孔",
    "T09n0278_049:0712c22": "見一切佛，心無厭足；悉聞受持一切諸佛",
    "T09n0278_049:0712c23": "正法輪雲，心無厭足，專求此等一切菩薩諸",
    "T09n0278_049:0712c24": "佛功德。漸漸遊行，至甘露味國，詣青蓮華",
    "T09n0278_049:0712c25": "香長者所，頭面禮足，遶無數匝，於一面住，",
    "T09n0278_049:0712c26": "白言：「大聖！我已先發阿耨多羅三藐三菩提",
    "T09n0278_049:0712c27": "心，向無上道，志求一切諸佛智慧，欲滿一",
    "T09n0278_049:0712c28": "切諸佛大願，欲淨一切諸佛色身，欲見一",
    "T09n0278_049:0712c29": "切諸佛法身，欲知一切諸佛智身，欲淨滿",
    "T09n0278_049:0713a01": "一切菩薩諸行，欲照一切菩薩諸三昧門，欲",
    "T09n0278_049:0713a02": "成就一切菩薩諸陀羅尼，欲悉除滅一切",
    "T09n0278_049:0713a03": "障礙，欲遍遊一切諸佛世界，而未知菩薩",
    "T09n0278_049:0713a04": "云何學菩薩行、修菩薩道、生一切智？」答言：",
    "T09n0278_049:0713a05": "「善哉！善哉！善男子！乃能發阿耨多羅三藐三",
    "T09n0278_049:0713a06": "菩提心。善男子！我能善知一切諸香、一切和",
    "T09n0278_049:0713a07": "香、一切熏香、一切塗香、一切末香、一切香",
    "T09n0278_049:0713a08": "王、一切天香，龍、夜叉、乾闥婆、阿脩羅、迦樓羅、",
    "T09n0278_049:0713a09": "緊那羅、摩睺羅伽、人、非人等香，除滅一切眾",
    "T09n0278_049:0713a10": "疾病香，滅憂惱香，生一切眾生諸喜樂香，長",
    "T09n0278_049:0713a11": "養諸煩惱香，除滅諸煩惱香，喜樂有為香，",
    "T09n0278_049:0713a12": "厭離有為香，放逸香，不放逸香，念諸佛香，順",
    "T09n0278_049:0713a13": "正法香，賢聖人香，分別一切諸菩薩香，一切",
    "T09n0278_049:0713a14": "菩薩地香，一切菩薩住香，如是等香我悉",
    "T09n0278_049:0713a15": "了知；彼香生起所行、成就、具足、清淨、安隱、方",
    "T09n0278_049:0713a16": "便、境界、行業、根本，皆悉了知。善男子！人中有",
    "T09n0278_049:0713a17": "香名大象藏，因龍鬪生，若燒一丸，興大",
    "T09n0278_049:0713a18": "光網雲，覆甘露味國，七日七夜，降香水雨；",
    "T09n0278_049:0713a19": "若著身者，身則金色；若著衣服、宮殿、樓閣，",
    "T09n0278_049:0713a20": "亦悉金色；若有眾生得聞此香，七日七夜，",
    "T09n0278_049:0713a21": "歡喜悅樂，滅一切病，無有狂橫，遠離恐",
    "T09n0278_049:0713a22": "怖危害之心，專向大慈，普念眾生。我知彼",
    "T09n0278_049:0713a23": "已，而為說法，令無量眾生，於阿耨多羅三藐",
    "T09n0278_049:0713a24": "三菩提得不退轉。◎",
    "T09n0278_049:0713a25": "大方廣佛華嚴經卷第四十九"
}