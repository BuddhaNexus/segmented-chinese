{
    "T35n1735_013:0591c04": "2大方廣佛華嚴經疏卷第十三",
    "T35n1735_013:0591c06": "唐清涼山大華嚴寺沙門澄觀撰",
    "T35n1735_013:0591c07": "第二「爾時文殊」下，辨言說答。就文分四：一",
    "T35n1735_013:0591c08": "歎眾希奇、二「諸佛子」下牒問總歎、三「何以",
    "T35n1735_013:0591c09": "故」下徵歎總釋、四「諸佛子如來」下廣顯難",
    "T35n1735_013:0591c10": "思。今初也。前眾疑問，佛令文殊答者，以文",
    "T35n1735_013:0591c11": "殊示居此土生有十徵，來自他方體含萬",
    "T35n1735_013:0591c12": "德，降魔制外通辨難思，化滿塵方用周三",
    "T35n1735_013:0591c13": "際，道成先劫已稱龍種尊王，現證菩提復",
    "T35n1735_013:0591c14": "曰摩尼寶積，實為三世佛母，豈獨釋過之師",
    "T35n1735_013:0591c15": "影響而來，一切咸見，故其說也。何不待請？",
    "T35n1735_013:0591c16": "敬同佛故。何不待告？承佛神力，佛意許故。",
    "T35n1735_013:0591c17": "眾既念請，佛方現相，非夫尊極大士安得",
    "T35n1735_013:0591c18": "理契潛通？故上以光示普賢，此乃冥加妙",
    "T35n1735_013:0591c19": "德。若爾，普賢云何定後更請？表說所信甚深",
    "T35n1735_013:0591c20": "細故。何不入定？以果從因，同於信故。餘",
    "T35n1735_013:0591c21": "如上說。何故無加？以無定故，又承佛神",
    "T35n1735_013:0591c22": "力是冥加故。歎眾希有者，略有五義：感應",
    "T35n1735_013:0591c23": "懸隔難一遇故、德行內充總稱歎故、以名",
    "T35n1735_013:0591c24": "表法甚希有故、創起信行未曾有故、此一",
    "T35n1735_013:0591c25": "眾會即是等空法界會故。二牒問中，脫於",
    "T35n1735_013:0591c26": "剎體。佛出現者，即前威德也。阿云無也，耨",
    "T35n1735_013:0591c27": "多羅上也，三者正也，藐者等也，又三遍也，菩",
    "T35n1735_013:0591c28": "提覺也。謂道不可加，曰無上也。無邪委知，",
    "T35n1735_013:0591c29": "為正遍也。三徵釋中，徵上難思言也。下釋",
    "T35n1735_013:0592a01": "云「能感之機差別無邊，如來普應周于法界」，",
    "T35n1735_013:0592a02": "廣難思也。下結文具顯。又隨宜說法，意趣難",
    "T35n1735_013:0592a03": "思。又等法界者，舉一說法，等餘多門，門不",
    "T35n1735_013:0592a04": "可盡；量等法界，法門難思。第四廣顯難思，",
    "T35n1735_013:0592a05": "文二：先總顯多端、二隨門別顯。今初也。舉",
    "T35n1735_013:0592a06": "娑婆為首，略顯十種差別多端。準下結通，",
    "T35n1735_013:0592a07": "實通法界。十句不出三業：一身為總相，現",
    "T35n1735_013:0592a08": "十法界不同，故云種種。二名以召實，次下",
    "T35n1735_013:0592a09": "廣辨。三金銀等色不同、三十二相等異。四形",
    "T35n1735_013:0592a10": "有長短，三尺丈六乃至無邊。五壽命限量，",
    "T35n1735_013:0592a11": "或無量劫、或不滿百年，下至朝現暮寂。",
    "T35n1735_013:0592a12": "六處，謂化處染淨等殊。七根，謂眼等隨感現",
    "T35n1735_013:0592a13": "異。八生處，有剎利等別。九依語之用，隨方",
    "T35n1735_013:0592a14": "言音施設非一故。十觀察者，周旋顧盻以應",
    "T35n1735_013:0592a15": "群機。又觀存亡安危，可不智照諸境示有",
    "T35n1735_013:0592a16": "多端。下結意云「令諸眾生各稱己分，而自",
    "T35n1735_013:0592a17": "知見得調伏耳。」第二「諸佛子」下隨門別顯。",
    "T35n1735_013:0592a18": "文分為三：初終此品辨身名差別，答上佛",
    "T35n1735_013:0592a19": "住之問，近廣種種身等八句，以色相等皆",
    "T35n1735_013:0592a20": "屬身故。二〈四諦品〉辨言教遍周，答佛所說",
    "T35n1735_013:0592a21": "法問，近廣種種語業。三〈光明覺品〉明光輪",
    "T35n1735_013:0592a22": "窮照，答上威德、法性、菩提三問，近廣種種觀",
    "T35n1735_013:0592a23": "察。其五句依報，但有現相答，廣在前會故。",
    "T35n1735_013:0592a24": "今初。廣上名者，然聖人無名，為物立稱。若",
    "T35n1735_013:0592a25": "就德以立，德無邊涯；若隨機立名，等眾生",
    "T35n1735_013:0592a26": "界。雖復多種，皆為隨宜生善滅惡見理而",
    "T35n1735_013:0592a27": "立，海印頓現，不應生著也。文中分四：一娑",
    "T35n1735_013:0592a28": "婆之內自有百億；二娑婆隣近，即百億之外；",
    "T35n1735_013:0592a29": "三類通一切，謂盡十方；四釋差別所由，由",
    "T35n1735_013:0592b01": "隨物故。初中分三：初此四洲、二四洲之隣",
    "T35n1735_013:0592b02": "十界、三總結娑婆。今初，亦三：初標處、次列",
    "T35n1735_013:0592b03": "名、後結數，他皆倣此。舉四洲者，昔云：意",
    "T35n1735_013:0592b04": "取閻浮，言總意別，餘三天下佛不出故。然",
    "T35n1735_013:0592b05": "雖不出，除北俱盧，餘容有往。下並準之。",
    "T35n1735_013:0592b06": "一切義成，即悉達也，無事不成就故。圓滿",
    "T35n1735_013:0592b07": "月者，惑斷智圓，恩蔭清涼故。師子吼者，名決",
    "T35n1735_013:0592b08": "定說。釋迦牟尼者，釋迦云能，能仁種故。牟",
    "T35n1735_013:0592b09": "尼云寂默，契寂理故。第七仙者，七佛之末",
    "T35n1735_013:0592b10": "故。若取賢劫，當第四仙。即喻也，無欲染故。",
    "T35n1735_013:0592b11": "毘盧遮那，廣如前釋。瞿曇氏者，唯約姓也。",
    "T35n1735_013:0592b12": "此云地主，以從劫初代代相承為轉輪王",
    "T35n1735_013:0592b13": "故。然上云釋迦，乃是族望；此即姓望，故《智",
    "T35n1735_013:0592b14": "論》第二云「釋迦牟尼，姓瞿曇故。」《佛名經》亦然。",
    "T35n1735_013:0592b15": "沙門，此云息惡，無惡不息，故復稱大。最勝",
    "T35n1735_013:0592b16": "者，聖中極故，德無加故。導師者，引導眾生",
    "T35n1735_013:0592b17": "離險難故，於生死海示眾寶故。然名含",
    "T35n1735_013:0592b18": "多義，略釋此十，恐文繁博，餘但隨難解之。",
    "T35n1735_013:0592b19": "二「此四天下東」下，此洲之隣十界，即為十段。",
    "T35n1735_013:0592b20": "其善護等，皆四洲之通稱也。今初東方。斷言",
    "T35n1735_013:0592b21": "論者，證離言故，無能說過故。南云帝釋",
    "T35n1735_013:0592b22": "者，為天人主，能稱物心故。西云水天者，水",
    "T35n1735_013:0592b23": "善利萬物，天光淨故。北方醫羅跋那者，具",
    "T35n1735_013:0592b24": "云醫濕弗羅跋那。醫濕弗，自在也。羅跋那",
    "T35n1735_013:0592b25": "者，聲也。即圓音自在耳。上云盛火者，盛火",
    "T35n1735_013:0592b26": "焚薪不擇林木，佛智利物無揀賢愚。問：餘",
    "T35n1735_013:0592b27": "聖教說大輪圍內平布百億，上即諸天、下安",
    "T35n1735_013:0592b28": "地獄。如何此說上下皆有四洲？答：此教所說",
    "T35n1735_013:0592b29": "事隨理融，隨說法處即是當中，縱極上際",
    "T35n1735_013:0592c01": "旁至大輪圍山，亦有十方互為主伴，以融",
    "T35n1735_013:0592c02": "為眷屬本敷非多。十方界融亦準於此，因",
    "T35n1735_013:0592c03": "此略說娑婆融通。改非改相，略有其五：一約",
    "T35n1735_013:0592c04": "事常定，如小乘說；二隨心見異，若身子、梵",
    "T35n1735_013:0592c05": "王；三就佛而言，本非淨穢；四隨法迴轉，如",
    "T35n1735_013:0592c06": "上主伴互為；五潛入微塵，如前會說。若通",
    "T35n1735_013:0592c07": "論餘淨土，更有五義，謂諸剎相入義、相即",
    "T35n1735_013:0592c08": "義、一具一切義、廣陜自在義、帝網重疊義，並",
    "T35n1735_013:0592c09": "如前後諸文所說。三「諸佛子此娑婆」下總",
    "T35n1735_013:0592c10": "結娑婆。二「諸佛子此」下彰娑婆隣近十方，",
    "T35n1735_013:0592c11": "亦為十段。密訓唯九者，勘晉經開曉意下",
    "T35n1735_013:0592c12": "闕一聞慧。南方唯二，舊經則具，乃是新本",
    "T35n1735_013:0592c13": "脫漏。準前後例，不應獨此便略。西北方名",
    "T35n1735_013:0592c14": "有十一者，獨此有餘，不成文體。此中專念",
    "T35n1735_013:0592c15": "法，應即是前所脫聞慧，亦是梵本之漏，注",
    "T35n1735_013:0592c16": "者誤安貝葉耳。下方云帝釋弓者，如來念",
    "T35n1735_013:0592c17": "定之弓，以明利箭能射業惑阿修羅故。然",
    "T35n1735_013:0592c18": "舊云法命主意，取帝釋以法教命為天主",
    "T35n1735_013:0592c19": "故。今云其弓，但一事耳。若作宮室字，以處",
    "T35n1735_013:0592c20": "取人，大同晉本。第三「諸佛子」如娑婆下類",
    "T35n1735_013:0592c21": "通一切。準〈四諦品〉更有舉此例餘十方，亦",
    "T35n1735_013:0592c22": "如娑婆互為主伴。第四「如世尊」下釋差別",
    "T35n1735_013:0592c23": "所由。此有二意：一自既由於差別名言等",
    "T35n1735_013:0592c24": "而得成就，今還倣古以差別熟他。二昔菩",
    "T35n1735_013:0592c25": "薩時隨機調物，今時出世稱本立名。如昔",
    "T35n1735_013:0592c26": "教眾生令空妄境，今成正覺為立超境",
    "T35n1735_013:0592c27": "界名。他皆倣此故而得成熟之言，通自他",
    "T35n1735_013:0592c28": "也。",
    "T35n1735_013:0592c29": "8 四聖諦品四聖諦品第八",
    "T35n1735_013:0593a01": "釋此一品，五門分別。初來意者，此品廣前",
    "T35n1735_013:0593a02": "種種語業，即答前佛說法問，亦遠答前會佛",
    "T35n1735_013:0593a03": "演說海之一問故。既知佛可歸，次知法可",
    "T35n1735_013:0593a04": "仰。上名隨物立，今法逐機差，故次來也。二",
    "T35n1735_013:0593a05": "釋名中，言四聖諦者，聖者正也，無漏正法",
    "T35n1735_013:0593a06": "得在心故。諦有二義：一者諦實、二者審諦。",
    "T35n1735_013:0593a07": "言諦實者，此約境辨，謂如所說相，不捨",
    "T35n1735_013:0593a08": "離故、真實故、決定故，謂世出世二種因果",
    "T35n1735_013:0593a09": "必無虛妄不可差失。言審諦者，此就智",
    "T35n1735_013:0593a10": "明。聖智觀彼，審不虛故。凡夫雖有苦集，而",
    "T35n1735_013:0593a11": "不審實，不得稱諦。無倒聖智審知境故，",
    "T35n1735_013:0593a12": "故名聖諦。故《瑜伽》九十五云「由二緣故名",
    "T35n1735_013:0593a13": "諦：一法性故、二勝解故。愚夫有初無後，聖",
    "T35n1735_013:0593a14": "具二故，偏說聖諦。」四謂苦集滅道，總云四",
    "T35n1735_013:0593a15": "聖諦，帶數釋也。性相云何？逼迫名苦；即有",
    "T35n1735_013:0593a16": "漏色心增長名集；即業煩惱寂靜名滅，謂",
    "T35n1735_013:0593a17": "即涅槃；出離名道，謂止觀等。此約相說，通",
    "T35n1735_013:0593a18": "大小乘。《智論》云「小乘三是有相、滅是無相，大",
    "T35n1735_013:0593a19": "乘四諦皆是無相。」《涅槃》云「解苦無苦名苦",
    "T35n1735_013:0593a20": "聖諦」，謂達四緣生故空，則超筌悟旨成大。",
    "T35n1735_013:0593a21": "又《涅槃》云「凡夫有苦而無諦。二乘有苦有",
    "T35n1735_013:0593a22": "苦諦，而無真實。菩薩無苦有諦，而有真實。」",
    "T35n1735_013:0593a23": "謂若苦即諦，三塗之苦豈即諦也。二乘雖審",
    "T35n1735_013:0593a24": "知之，而不達法空，不見真實。又二乘雖",
    "T35n1735_013:0593a25": "知苦相，不知無量相。故《大經》云「苦有無量",
    "T35n1735_013:0593a26": "相，非諸聲聞緣覺所知。」《瑜伽》說苦有一百",
    "T35n1735_013:0593a27": "一十。然此經中雖彰名異，即表義殊，以名",
    "T35n1735_013:0593a28": "必召實，故是無量四諦義也。約一界一諦",
    "T35n1735_013:0593a29": "即有十千，娑婆四諦有四百億十千名義，而",
    "T35n1735_013:0593b01": "文義包博言含性相。又究此四，非唯但空",
    "T35n1735_013:0593b02": "便為真實。今了陰入皆如，無苦可捨；無明",
    "T35n1735_013:0593b03": "塵勞即是菩提，無集可斷；生死即涅槃，無",
    "T35n1735_013:0593b04": "滅可證；邊邪皆中正，無道可修。無苦無集",
    "T35n1735_013:0593b05": "即無世間，無滅無道即無出世間，不取不",
    "T35n1735_013:0593b06": "捨同一實諦。故斯一品，有作無作、有量無量",
    "T35n1735_013:0593b07": "皆在其中。準下第五地中，復以十重觀察，",
    "T35n1735_013:0593b08": "至下當明。三宗趣者，以無邊諦海，隨根",
    "T35n1735_013:0593b09": "隨義立名不同，遍空世界，以此為宗；務",
    "T35n1735_013:0593b10": "在益物調生為趣。又上二皆宗，發生淨信",
    "T35n1735_013:0593b11": "為趣。四解妨難。問既彰佛語業。答說法。問：",
    "T35n1735_013:0593b12": "佛所說法多門。何以唯陳四諦？答：以名雖",
    "T35n1735_013:0593b13": "在小，義通大小事理具足。謂苦集二諦是",
    "T35n1735_013:0593b14": "世間因果，所知所斷無改易故；滅道二諦",
    "T35n1735_013:0593b15": "出世間因果，所證所修事決定故。知斷證修，",
    "T35n1735_013:0593b16": "能運眾生到彼岸故。世界有異，此獨無改。",
    "T35n1735_013:0593b17": "況無量無作，何義不收。是故約此以顯差",
    "T35n1735_013:0593b18": "別。又為破計引機故，謂演彼聲聞四諦局",
    "T35n1735_013:0593b19": "法令亡所執，引入一乘無邊諦海，故約此",
    "T35n1735_013:0593b20": "辨。何以四諦皆帶苦言？謂苦滅聖諦等。然",
    "T35n1735_013:0593b21": "謂生苦之集，故云苦集；盡苦之滅，名為苦",
    "T35n1735_013:0593b22": "滅；至苦滅之道，名苦滅道。不得單言苦",
    "T35n1735_013:0593b23": "道，以道非生苦，不同集故。又非滅苦，不",
    "T35n1735_013:0593b24": "同滅故。能證苦滅，故云苦滅道。五正釋",
    "T35n1735_013:0593b25": "文。一品分二：先標告、二「諸佛子」下正釋。於",
    "T35n1735_013:0593b26": "中分四：初娑婆諦名、二隣次十界、三類通",
    "T35n1735_013:0593b27": "一切、四主伴無窮。然此望前品，略於單說",
    "T35n1735_013:0593b28": "四洲。就初二中，一一方內文各有二：一別",
    "T35n1735_013:0593b29": "列諦名、二結數辨意。然其立名或有因從",
    "T35n1735_013:0593c01": "果稱、果籍因名，約事約理、或總或別，如文",
    "T35n1735_013:0593c02": "當知。初娑婆中，列內四諦，即為四別。一苦",
    "T35n1735_013:0593c03": "云罪者，摧也，謂摧壞色心故。二逼迫者，不",
    "T35n1735_013:0593c04": "可意境逼迫身心也。此二總顯。三變異者，",
    "T35n1735_013:0593c05": "壞苦也。攀緣者，追求苦也。聚者，五盛陰苦",
    "T35n1735_013:0593c06": "也。刺者，從喻立名，如刺未拔。依根者，由",
    "T35n1735_013:0593c07": "苦能生一切惡也。虛誑者，於下苦中能生",
    "T35n1735_013:0593c08": "樂想也。癰瘡處者，此喻二苦：有癰瘡處，性",
    "T35n1735_013:0593c09": "自是苦，此如五陰苦若加手等觸，苦上加",
    "T35n1735_013:0593c10": "苦，是苦苦也。愚夫行者，行苦也，愚人所行",
    "T35n1735_013:0593c11": "故。如以睫毛置掌不覺，若置眼內為苦",
    "T35n1735_013:0593c12": "不安。愚夫不覺行苦，如掌內之毛，而復以",
    "T35n1735_013:0593c13": "苦反欲捨苦，皆愚夫行也。二集中，初二通",
    "T35n1735_013:0593c14": "顯。謂有業惑者，繫縛三界滅壞善根。次二",
    "T35n1735_013:0593c15": "別顯煩惱，餘多通業惑。三苦滅中，無諍者，",
    "T35n1735_013:0593c16": "煩惱為諍故。體真實者，非唯惑滅而已，實",
    "T35n1735_013:0593c17": "乃法身常住為滅諦之義，故次云住自性也，",
    "T35n1735_013:0593c18": "謂本來滅故。四苦滅道諦，云十藏者，謂信聞",
    "T35n1735_013:0593c19": "等，如〈十藏品〉說。二結云四百億十千者，",
    "T35n1735_013:0593c20": "准望前〈名號〉，一四洲有十千，今一四天下",
    "T35n1735_013:0593c21": "一諦亦有十千，四諦歷於百億，故有四百",
    "T35n1735_013:0593c22": "億箇十千。「隨眾生心」下，顯差別之意也。第",
    "T35n1735_013:0593c23": "二辨十方諦名。一密訓，即東方界也。苦名分",
    "T35n1735_013:0593c24": "析悉無力者，推之於緣，無實物也。形狀物",
    "T35n1735_013:0593c25": "者，有形皆苦也。集中病源者，謂有攀緣故。",
    "T35n1735_013:0593c26": "滅云一分者，惑由妄起，故分數塵沙；理不",
    "T35n1735_013:0593c27": "可分，故稱一分。道言上行者，所之在滅。",
    "T35n1735_013:0593c28": "言觀方者，謂觀四諦也。更有四方，如〈十",
    "T35n1735_013:0593c29": "定品〉。二最勝世界者，即是南方。前名豐溢，",
    "T35n1735_013:0594a01": "豐溢是正翻，最勝乃義譯耳。苦名有勢力",
    "T35n1735_013:0594a02": "者，生老病死猶四山臨人，世雖賢豪力無與",
    "T35n1735_013:0594a03": "競。集名非己物者，己本性淨，妄惑何預。滅",
    "T35n1735_013:0594a04": "名義中義者，事善有義，滅理尤勝，義中義",
    "T35n1735_013:0594a05": "也。道名燒然，以智慧火燒煩惱故。三西",
    "T35n1735_013:0594a06": "方離垢世界。苦名有無數者，三際無涯故。",
    "T35n1735_013:0594a07": "集名增長者，從惑生惑業故。滅名稱會",
    "T35n1735_013:0594a08": "者，以事之滅稱會理滅故。破印者，世之陰",
    "T35n1735_013:0594a09": "苦若蠟印印泥印壞文成，此陰纔滅彼陰續",
    "T35n1735_013:0594a10": "生。今云破印，永不生也。道名諸有邊者，照",
    "T35n1735_013:0594a11": "實即生死可盡也。故《中論》云「真法及說者、聽",
    "T35n1735_013:0594a12": "者難得故，是故則生死非有邊無邊。」謂三事",
    "T35n1735_013:0594a13": "難得，故非有邊。難得者，容有得義，得則生",
    "T35n1735_013:0594a14": "死有邊。受寄全者，業寄於集，暫受還亡；業",
    "T35n1735_013:0594a15": "寄於道，永不可失。四北方豐溢世界者，豐",
    "T35n1735_013:0594a16": "溢自南方界名。前品此方名為豐樂，梵云微",
    "T35n1735_013:0594a17": "部地田夷切，豐樂得旨。譯者不審，二名相參耳。",
    "T35n1735_013:0594a18": "苦名有海分者，二十五有各一分也。數所成",
    "T35n1735_013:0594a19": "者，數體即集，集所成故。集名分數者，無一",
    "T35n1735_013:0594a20": "理以貫之，則惑業萬差矣。攫噬者，攫搏也，噬",
    "T35n1735_013:0594a21": "嚙也，集之損害猶惡禽獸也。滅名無所修",
    "T35n1735_013:0594a22": "者，修已極故。道名無量壽者，謂證滅永常。",
    "T35n1735_013:0594a23": "今因標果稱。五東北方攝取世界。苦名地",
    "T35n1735_013:0594a24": "獄性者，未入忍來常有墮性。根本空者，約",
    "T35n1735_013:0594a25": "性以說同淨，名五受陰洞達空故。集中由",
    "T35n1735_013:0594a26": "妄惑故，愛見羅剎橫相執取。妄體本空故，無",
    "T35n1735_013:0594a27": "可取故。《中論》云「虛誑妄取者，是中何所取？佛",
    "T35n1735_013:0594a28": "說如是法，欲以示空義。」滅道俱名離言者，",
    "T35n1735_013:0594a29": "滅性離言，道令言離故。六東南繞益世界。",
    "T35n1735_013:0594b01": "苦名如賊者，五盛陰苦，劫害我故。集名無",
    "T35n1735_013:0594b02": "力者，於出生死無有力能，善法治之不",
    "T35n1735_013:0594b03": "復相拒故。滅名捨因者，無為無因，而體是",
    "T35n1735_013:0594b04": "果，菩提之道望此亦因，獨寂滅涅槃得稱果",
    "T35n1735_013:0594b05": "果，故曰捨因。道名一切印，無不審決故。",
    "T35n1735_013:0594b06": "印義後說。七西南鮮少世界。苦名邪行者，",
    "T35n1735_013:0594b07": "體非正道，是行性故。集名廣地，生大苦樹",
    "T35n1735_013:0594b08": "故。宅主，即無明也。滅名絕行處者，心路絕",
    "T35n1735_013:0594b09": "故。道名廣大路者，先聖後賢游之而不厭",
    "T35n1735_013:0594b10": "故。八西北歡喜界中，苦諦闕一者，晉譯少",
    "T35n1735_013:0594b11": "出生，唐譯少失利。集名無底者，煩惱深故，",
    "T35n1735_013:0594b12": "非習道學，浮沈而不已。滅名破依止，身與",
    "T35n1735_013:0594b13": "煩惱互為依止展轉無窮，唯證滅理方能",
    "T35n1735_013:0594b14": "永破。道名廣大性者，無不在故。九下方關",
    "T35n1735_013:0594b15": "𨷲世界。苦名我所成者，我見有故。集名我",
    "T35n1735_013:0594b16": "心，即我見愛。滅名覺分者，所覺處故。道名",
    "T35n1735_013:0594b17": "入義者，能入滅諦第一義故。十上方振音",
    "T35n1735_013:0594b18": "世界。苦名匿疵，身為惑病所藏處故。傲慢",
    "T35n1735_013:0594b19": "者，慢以生苦為業，果取因名。染著性者，性",
    "T35n1735_013:0594b20": "令染故，如樂受壞苦，誰謂苦耶？駃流者，剎",
    "T35n1735_013:0594b21": "那性故，即行苦也。不可樂者，苦苦也。覆藏者，",
    "T35n1735_013:0594b22": "藏苦因故，樂藏壞苦故、不苦不樂藏行苦",
    "T35n1735_013:0594b23": "故。速滅者，流轉苦也。難調者，誰不欲捨，莫",
    "T35n1735_013:0594b24": "之能出，不憚疲苦方能調之。集名至後邊",
    "T35n1735_013:0594b25": "者，不斷無窮故。門者，入苦趣故。滅名不可",
    "T35n1735_013:0594b26": "取，取則不滅也。小之則無內，不容一物也；",
    "T35n1735_013:0594b27": "大之則無外，法界性也。道名難敵對者，有",
    "T35n1735_013:0594b28": "惑必破，不為惑破故。猶明能滅闇，故無",
    "T35n1735_013:0594b29": "闇而不滅。闇不滅明，何能相敵？第三「諸佛",
    "T35n1735_013:0594c01": "子」下，類通一切。初舉娑婆以類東方，後舉",
    "T35n1735_013:0594c02": "東方以類餘九。第四「如娑婆」下顯主伴無",
    "T35n1735_013:0594c03": "盡。文中，初舉此例彼，謂娑婆為主，有密訓",
    "T35n1735_013:0594c04": "等盡空世界皆為伴。後「彼一切」下以彼類",
    "T35n1735_013:0594c05": "此，則知密訓等盡空世界為主，攝伴亦爾，",
    "T35n1735_013:0594c06": "則無盡無盡耳。此猶約娑婆同類世界而說，",
    "T35n1735_013:0594c07": "以結數中同百億故。餘樹形等異類世界，",
    "T35n1735_013:0594c08": "彼一一類皆遍空法界，是則重重無盡無",
    "T35n1735_013:0594c09": "盡，非此所說也。如是皆為調伏眾生。",
    "T35n1735_013:0594c10": "9 光明覺品光明覺品第九入第十三經",
    "T35n1735_013:0594c11": "解此一品，略以五門。初來意中，自有其十：",
    "T35n1735_013:0594c12": "一為答前所依果問故。然古德對前二品",
    "T35n1735_013:0594c13": "已答二問，此品正答三問，謂長行放光答",
    "T35n1735_013:0594c14": "佛威德，見成正覺答成菩提，文殊說偈正",
    "T35n1735_013:0594c15": "答佛法性問。今更一解：謂長行但現相答，已",
    "T35n1735_013:0594c16": "如前說。偈中具答三問，謂初五答菩提、次",
    "T35n1735_013:0594c17": "一答威德、後四答法性。二為廣〈名號品〉總",
    "T35n1735_013:0594c18": "標多端故，正廣種種觀察是意業故。三者",
    "T35n1735_013:0594c19": "即說十信之體性故。如下三會將說正位，",
    "T35n1735_013:0594c20": "皆有偈讚，此其類也。四顯實遍故。但所說",
    "T35n1735_013:0594c21": "有二：一佛、二法。佛有二：一身、二名。法亦有",
    "T35n1735_013:0594c22": "二：一權、二實。前但佛名遍，此顯身遍。〈四諦〉",
    "T35n1735_013:0594c23": "即實之權遍，此品顯即權之實遍故。五現",
    "T35n1735_013:0594c24": "驗故。上二云遍，眾未目覩，今光示遍相故。",
    "T35n1735_013:0594c25": "六顯總遍故。前但名諦別遍，今此一會即",
    "T35n1735_013:0594c26": "遍法界，一一皆悉同時、同處、同眾、同說、同遍",
    "T35n1735_013:0594c27": "故。七顯圓遍故。謂前顯差別，一切方能遍",
    "T35n1735_013:0594c28": "一切；今顯無差別，一切即圓融遍一切故。",
    "T35n1735_013:0594c29": "八與下經為其則故。謂下結經通云遍一",
    "T35n1735_013:0595a01": "切者，皆如此辨，以如來一乘圓教，於須彌",
    "T35n1735_013:0595a02": "山等一類世界，施化分齊皆若此故。九示前",
    "T35n1735_013:0595a03": "神通相故。上云現通。如何現耶？一會不動",
    "T35n1735_013:0595a04": "遍法界故。十為顯理事俱無障礙，令捨",
    "T35n1735_013:0595a05": "執從法故。此意雖通，在文遍顯。有上諸義，",
    "T35n1735_013:0595a06": "故此品來也。第二釋者名，一開、二合。初開者，",
    "T35n1735_013:0595a07": "光明體也。覺者，用也。此二各二，謂光有身",
    "T35n1735_013:0595a08": "智二光，覺有覺知覺悟。又光有能照所照，",
    "T35n1735_013:0595a09": "覺有能覺所覺。如來放身光照事法界，令",
    "T35n1735_013:0595a10": "菩薩覺知見事無礙；文殊演智光雙照事",
    "T35n1735_013:0595a11": "理，令眾覺悟法之性相。二合者，良以事理",
    "T35n1735_013:0595a12": "俱融唯一無礙境，故得一事即遍無邊而不",
    "T35n1735_013:0595a13": "壞本相；身智無二，唯一無礙光故。《涅槃經》",
    "T35n1735_013:0595a14": "瑠璃光菩薩處云「光明者名為智慧，知悟不",
    "T35n1735_013:0595a15": "殊。唯一平等；覺悟之心，知無事非理故。」又",
    "T35n1735_013:0595a16": "此二光不異覺境，此三圓融唯無礙之法界，",
    "T35n1735_013:0595a17": "雖平等絕相，不壞光明之覺。品中辨此，故",
    "T35n1735_013:0595a18": "以為名。若從開釋，光明之覺，光明有覺之",
    "T35n1735_013:0595a19": "用，通依主、有財。若從合說，光明即覺，可持",
    "T35n1735_013:0595a20": "業也。第三宗趣者，以身智二光無礙覺悟",
    "T35n1735_013:0595a21": "為宗，令物生信為趣。又釋名並是品宗來",
    "T35n1735_013:0595a22": "意，盡為意趣。第四解疑妨。問：此足輪光何時",
    "T35n1735_013:0595a23": "放耶？若說名諦意如何？佛剎菩薩眾數並",
    "T35n1735_013:0595a24": "同名號，如前已放，前何不說？答：是前〈名號",
    "T35n1735_013:0595a25": "品〉放。但前二品明文殊此會說法不俟光",
    "T35n1735_013:0595a26": "照。今辨百億剎中，乃至遍法界說故，須光",
    "T35n1735_013:0595a27": "以顯，示其所來。菩薩即前菩薩，故並全同。次",
    "T35n1735_013:0595a28": "有妨云：光照百億，百億何不照此？釋云：此",
    "T35n1735_013:0595a29": "為主故。若彼為主，則說彼照。又疑云：下光",
    "T35n1735_013:0595b01": "既窮法界，金色更在何許？當剎當剎有本",
    "T35n1735_013:0595b02": "會處，皆去十剎，主伴遍故。第五釋文。大",
    "T35n1735_013:0595b03": "分為二：初如來放光、二「照此」下光至分齊。",
    "T35n1735_013:0595b04": "今初。足下放者，表信四義：一自下而上，信",
    "T35n1735_013:0595b05": "最初故。二最卑微故。三為行本故，《智度論》",
    "T35n1735_013:0595b06": "第九云「足下放光者，身得住處皆由於足。」",
    "T35n1735_013:0595b07": "四顯信該果海，已滿足故。輪義亦然，圓無",
    "T35n1735_013:0595b08": "缺故。言百億光者，以遍法界所照之剎皆",
    "T35n1735_013:0595b09": "百億故。第二光至分齊者，此中光照大數，約",
    "T35n1735_013:0595b10": "其現文且有二十六節，前九別名、後十七同",
    "T35n1735_013:0595b11": "辨，即為十段。若據實義，應有等法界無",
    "T35n1735_013:0595b12": "盡之節，節節有偈，中上本經必應廣說。然",
    "T35n1735_013:0595b13": "非多度放光，亦非一度放光次第照於多",
    "T35n1735_013:0595b14": "節，唯一放光同時頓照盡空世界。但為言",
    "T35n1735_013:0595b15": "不並，彰說有前後，隨機心現節節各見，則",
    "T35n1735_013:0595b16": "如來光明節節而照，金色文殊節節而至，乃",
    "T35n1735_013:0595b17": "至法界各見亦爾。在佛文殊節節皆遍，如月",
    "T35n1735_013:0595b18": "普照百川各見。若法界機頓見，前來諸類所",
    "T35n1735_013:0595b19": "見信會既爾，住行等會同遍亦然。十段之中，",
    "T35n1735_013:0595b20": "文各有二：皆長行，佛以身光照現事境，令",
    "T35n1735_013:0595b21": "眾目覩；偈頌，文殊智光讚述事理，令眾悟",
    "T35n1735_013:0595b22": "入。十段依答，文三：初五答菩提，即分為五：",
    "T35n1735_013:0595b23": "初一總顯菩提超情、二通顯菩提因果、三",
    "T35n1735_013:0595b24": "顯八相菩提、四顯菩提體性、五體菩提之",
    "T35n1735_013:0595b25": "因。今初，長行中二：先照本界染淨、二「如此處」",
    "T35n1735_013:0595b26": "下現自法會普遍之相。前中三：初總標分",
    "T35n1735_013:0595b27": "齊、二「百億閻浮」下別顯所照、三「其中」下類",
    "T35n1735_013:0595b28": "結明顯。今初。言三千大千者，《俱舍論》云「四",
    "T35n1735_013:0595b29": "大洲、日月、蘇迷盧、欲天梵世各一千，名一小",
    "T35n1735_013:0595c01": "千界。此小千千倍，說名一中千，此千倍大千，",
    "T35n1735_013:0595c02": "皆同一成壞。」梵世謂即初禪，故云同一成壞。",
    "T35n1735_013:0595c03": "以三度積，故曰三千。略去小中，舉其末後，",
    "T35n1735_013:0595c04": "故云大千。《長阿含》十八、《雜阿含》十六、《正理》",
    "T35n1735_013:0595c05": "三十一，及《瑜伽》、《智論》、《雜集》、《顯揚》亦不殊此。",
    "T35n1735_013:0595c06": "有云：然《顯揚》第一明三千世界三災所壞，故",
    "T35n1735_013:0595c07": "知初禪小千、二禪中千、三禪大千。若《金光明》，",
    "T35n1735_013:0595c08": "直至非想皆云百億，意在遍諸天故。此經",
    "T35n1735_013:0595c09": "文中但至色頂，約無色無處故。今依二經。",
    "T35n1735_013:0595c10": "二別顯所照中，初現人中、二現八相、三現",
    "T35n1735_013:0595c11": "諸天。初中閻浮提者，新云贍部。《俱舍》云「阿",
    "T35n1735_013:0595c12": "耨達池岸有樹名贍部，因以名洲。」提者，此",
    "T35n1735_013:0595c13": "云洲也。東弗婆提者，此云勝身，身勝餘洲",
    "T35n1735_013:0595c14": "故。西衢耶尼，此云牛貨，以牛貨易故。北欝",
    "T35n1735_013:0595c15": "單越，此云勝生，以定壽千歲，衣食自然故。",
    "T35n1735_013:0595c16": "大海者，即外鹹海也。百億輪圍者，一四天下",
    "T35n1735_013:0595c17": "一小鐵圍故，中者有千，大者唯一。皆云百",
    "T35n1735_013:0595c18": "億者，此方黃帝算法，數有三等，謂上、中、下，",
    "T35n1735_013:0595c19": "下等數法，十十變之；中等，百百變之；上等，倍",
    "T35n1735_013:0595c20": "倍變之。今此三千，若以小數，計有萬億。今",
    "T35n1735_013:0595c21": "約中數，從千已上百百變之，則有百億，故",
    "T35n1735_013:0595c22": "唐三藏譯為百億俱胝。測公《深密記》第六云",
    "T35n1735_013:0595c23": "「俱胝相傳釋有三種：一者十萬、二者百萬、三",
    "T35n1735_013:0595c24": "者千萬。由此三千以俱胝數，或至百數、或",
    "T35n1735_013:0595c25": "至千數、或至百千。唐三藏譯是千萬也，故",
    "T35n1735_013:0595c26": "至百數。」又依《俱舍》，譯洛叉為億。此譯俱",
    "T35n1735_013:0595c27": "胝為億故，下光照一億十億等，梵本皆云俱",
    "T35n1735_013:0595c28": "胝，總由俱胝之數不同故也。二現八相中，",
    "T35n1735_013:0595c29": "文有五相，受生含三。佛成道後始放光明。",
    "T35n1735_013:0596a01": "却現初生及後涅槃者，約微細門融三世",
    "T35n1735_013:0596a02": "故。亦非能照是報、所照是化，以放光身在",
    "T35n1735_013:0596a03": "摩竭故，此經報化融故。大菩薩等化處見",
    "T35n1735_013:0596a04": "報，下位之機報處見化，二不並故。能照所",
    "T35n1735_013:0596a05": "照唯是一佛，顯佛自在超思議故。三「百億",
    "T35n1735_013:0596a06": "須彌」下現諸天中舉須彌者，二天所依",
    "T35n1735_013:0596a07": "故。二現自法會中二：先現本會，此是一會",
    "T35n1735_013:0596a08": "遍一切處，非是多處各別有會。乃至法界",
    "T35n1735_013:0596a09": "亦如是遍，此圓融法非思之境。二「悉以佛神",
    "T35n1735_013:0596a10": "力」下現新集眾。言佛神力者，亦即是前各",
    "T35n1735_013:0596a11": "隨其類現神通也。文有四段，謂總顯、列",
    "T35n1735_013:0596a12": "名、剎號、佛名皆同〈名號品〉中，但增百億為",
    "T35n1735_013:0596a13": "異耳。偈文分二：先彰說人、後顯偈辭。今",
    "T35n1735_013:0596a14": "初。言一切處文殊者，略申三義：一約當節，",
    "T35n1735_013:0596a15": "如初節中，百億佛前有百億文殊為一切",
    "T35n1735_013:0596a16": "也。各各皆說當節之偈，故文皆云各於佛",
    "T35n1735_013:0596a17": "所。二一文殊從一處東來，即從一切處東",
    "T35n1735_013:0596a18": "來。至一法會，即至一切法會故。雖東來而",
    "T35n1735_013:0596a19": "即一切處，以是法界即體之用身故。三約",
    "T35n1735_013:0596a20": "表法，文殊乃是不動智之妙用，觸境斯了。六",
    "T35n1735_013:0596a21": "根三業盡是文殊，實相體周，萬像森羅無非",
    "T35n1735_013:0596a22": "般若，何有一處非文殊哉。下九節中皆有",
    "T35n1735_013:0596a23": "二段，倣此可知。二正顯偈辭。然釋此偈，有",
    "T35n1735_013:0596a24": "通有別，通者此明菩提超情，別謂顯前光",
    "T35n1735_013:0596a25": "中所見之事。於中又二：一約境，謂融前所",
    "T35n1735_013:0596a26": "照，顯理法故。二約觀，謂令大眾泯絕諸",
    "T35n1735_013:0596a27": "見，於所照事不生執取。然觀資理成、理由",
    "T35n1735_013:0596a28": "觀顯，故通而釋之即明菩提超情。大分為",
    "T35n1735_013:0596a29": "二：初一反顯、餘九順釋。今初，反顯違理之",
    "T35n1735_013:0596b01": "失，謂菩提體德超絕一切。《佛地論》明佛非漏",
    "T35n1735_013:0596b02": "非無漏，亦應於世非著非無著。今乃見",
    "T35n1735_013:0596b03": "佛內離諸漏、外不著世，則有漏可離、有",
    "T35n1735_013:0596b04": "世不著，取捨未亡，此見違理，故非道眼。證",
    "T35n1735_013:0596b05": "道眼者，無分別故。餘偈順顯見理之益，皆",
    "T35n1735_013:0596b06": "上三句觀相、下句觀益。於中九偈各是一",
    "T35n1735_013:0596b07": "義，且分為四：初六觀佛、次一趣求、次一觀",
    "T35n1735_013:0596b08": "生、後一了法。初中，初偈正顯佛菩提性本",
    "T35n1735_013:0596b09": "來自空，稱此而知，則無上失。體謂真性、相",
    "T35n1735_013:0596b10": "謂德相，並性無所有，竟何所離？本無有著，",
    "T35n1735_013:0596b11": "誰為無著？如是知者名為正解，修習明了",
    "T35n1735_013:0596b12": "斯為正行。下句觀益。言疾作佛者，約文殊",
    "T35n1735_013:0596b13": "門，情盡理現即名作佛；約普賢門，信終圓",
    "T35n1735_013:0596b14": "收；約行布說，則不見此理，成佛未期。他皆",
    "T35n1735_013:0596b15": "倣此。次一偈依正等觀，佛菩提性依正無二",
    "T35n1735_013:0596b16": "故。亦顯光所照處，以明離見。謂上半於前",
    "T35n1735_013:0596b17": "所見世界，令離妄動，知真法界不應動",
    "T35n1735_013:0596b18": "故。次句例前八相，佛身亦同，平等不動而",
    "T35n1735_013:0596b19": "了，故成勝智。次偈佛法等觀了同體故，二",
    "T35n1735_013:0596b20": "念豈生、一亦不存，得難思果。次偈生佛等觀，",
    "T35n1735_013:0596b21": "言身即眾生，以梵本中云佛及我故，我即",
    "T35n1735_013:0596b22": "行人之身，稱理普周云平等住，平等則無能",
    "T35n1735_013:0596b23": "所，故曰無住。我即法性，更不證入。法性無",
    "T35n1735_013:0596b24": "性，復何所入？如是知者，曠世難逢，故《般若》",
    "T35n1735_013:0596b25": "文殊分云「若知我性即知無法，若知無法",
    "T35n1735_013:0596b26": "即無境界，若無境界即無所依，若無所依",
    "T35n1735_013:0596b27": "即無所住」也。又本會即住無所住，新集則",
    "T35n1735_013:0596b28": "入無所入。問：若皆平等，云何分別有三寶",
    "T35n1735_013:0596b29": "耶？《智論》答云：平等即是三寶。謂平等即法寶，",
    "T35n1735_013:0596c01": "法寶即是佛，以未得法不名佛故。得平等",
    "T35n1735_013:0596c02": "法，分別有須菩提等。次偈會通平等，謂上",
    "T35n1735_013:0596c03": "來主伴依正不離五蘊，五蘊性空即是平等。",
    "T35n1735_013:0596c04": "有相差別總名為數，即同無為故非數法，",
    "T35n1735_013:0596c05": "離數超世成寂靜果。次偈拂上出世，謂真",
    "T35n1735_013:0596c06": "出世者超越入出、不礙照知，故成光耀。又",
    "T35n1735_013:0596c07": "上第三偈佛即是法。第四偈法即是眾。第五",
    "T35n1735_013:0596c08": "偈明是三寶皆無為相，此偈與虛空等。二",
    "T35n1735_013:0596c09": "有一偈趣求者，以上雖離見而知，猶恐",
    "T35n1735_013:0596c10": "帶寂，故上半勸求。次句又觀性離，謂了",
    "T35n1735_013:0596c11": "迴向心本自不生，是離相迴向也。離相求",
    "T35n1735_013:0596c12": "佛，得名稱果。三次一偈，所見眾生亦皆稱",
    "T35n1735_013:0596c13": "真，故無生壞，知無眾生是無上道故。下經",
    "T35n1735_013:0596c14": "云「無上摩訶薩，遠離眾生想。」末後一偈知法，",
    "T35n1735_013:0596c15": "即成前法會周遍所由。上半標門，即十玄門",
    "T35n1735_013:0596c16": "中一多相容不同門也。次一句釋所由，即十",
    "T35n1735_013:0596c17": "種所由中緣起相由門也。並如義分齊中謂",
    "T35n1735_013:0596c18": "一與多互相生起。且一依多起，則一是所起",
    "T35n1735_013:0596c19": "而無力也，多是能起故有力也。以多有力能",
    "T35n1735_013:0596c20": "攝一，以一無力入於多，是故此一恒在多",
    "T35n1735_013:0596c21": "中；多依一起準上知之，是則此多恒在一",
    "T35n1735_013:0596c22": "中也。以俱有力及俱無力各不並故，無彼",
    "T35n1735_013:0596c23": "不相在也；以一有力一無力不相違故，有",
    "T35n1735_013:0596c24": "此恒相在也。緣起法界理數常爾，稱斯而見",
    "T35n1735_013:0596c25": "何所畏哉？由此緣起成前平等，由前平等",
    "T35n1735_013:0596c26": "成此緣起，文理昭然，不許事事無礙，恐未",
    "T35n1735_013:0596c27": "著深思。第二重光照十方各十佛土者，是",
    "T35n1735_013:0596c28": "娑婆隣次之十剎也。十偈通顯菩提因果，分",
    "T35n1735_013:0596c29": "三：初偈菩提之因、次五菩提果用、後四令",
    "T35n1735_013:0597a01": "物思齊。今初。上半所為，謂無明造業，愛能潤",
    "T35n1735_013:0597a02": "業，故生死無窮，如泥中刺不覺其傷，如",
    "T35n1735_013:0597a03": "瘡中刺為其所毒。下半能為，即從癡有愛，",
    "T35n1735_013:0597a04": "菩薩悲生，非大菩提莫之能拔，無此悲智",
    "T35n1735_013:0597a05": "非佛法故。次五菩提果用中，初偈悲智雙",
    "T35n1735_013:0597a06": "滿，智見諸法、悲以轉授。普見通於性相故",
    "T35n1735_013:0597a07": "離二邊，謂真故無有、俗故無無，真故無有則",
    "T35n1735_013:0597a08": "雖無而有、俗故無無則雖有而無、雖有而",
    "T35n1735_013:0597a09": "無則不累於有、雖無而有則不滯於無，不",
    "T35n1735_013:0597a10": "滯於無則斷滅見息、不存於有則常著氷",
    "T35n1735_013:0597a11": "消，俱不俱等何由而有？諸邊都寂故云皆離。",
    "T35n1735_013:0597a12": "次一美往因行、次一慈力降魔、次一智斷致",
    "T35n1735_013:0597a13": "用、後一法鼓警機，文相並顯。後四令物思",
    "T35n1735_013:0597a14": "齊者，斯即佛因，能如是行得諸佛道。四偈",
    "T35n1735_013:0597a15": "顯四種行：一游剎無著，謂不壞其相故能",
    "T35n1735_013:0597a16": "普游，了剎性空故於有無著。二念佛生",
    "T35n1735_013:0597a17": "喜。上半所念法身顯故如空永常，解脫累",
    "T35n1735_013:0597a18": "亡如空清淨；下半能念憶持明記，故喜生願",
    "T35n1735_013:0597a19": "足。三亡苦濟物、四護法輕身，文並可知。第",
    "T35n1735_013:0597a20": "三重光照百界，偈中顯佛八相菩提。十偈分",
    "T35n1735_013:0597a21": "二：初偈標德充滿、後九別廣調生。今初。謂",
    "T35n1735_013:0597a22": "了俗即真故如幻本虛，真不礙俗故達諸",
    "T35n1735_013:0597a23": "法相，性相無礙是真通達。無二礙著則轉",
    "T35n1735_013:0597a24": "依心淨，大悲同體故調伏眾生，則三德備",
    "T35n1735_013:0597a25": "矣，故能攝化。後九中即悲願自在調伏普周。",
    "T35n1735_013:0597a26": "雖數越塵沙，略論其九。皆言或見者，然",
    "T35n1735_013:0597a27": "有多義：一或多機異處各感見、二或同處各",
    "T35n1735_013:0597a28": "見、三或異時別見、四或同時異見、五或同時",
    "T35n1735_013:0597a29": "異處見、六或同處異時見、七或異時異處見、",
    "T35n1735_013:0597b01": "八或同時同處見、九或一人於同異交互時",
    "T35n1735_013:0597b02": "處見多人所見、十或一人於同異俱時處",
    "T35n1735_013:0597b03": "見一切人所見，以是普眼機故。然佛不分",
    "T35n1735_013:0597b04": "身，無思普現也。一初生時，身如夜月皎鏡",
    "T35n1735_013:0597b05": "可觀，智猶滿月清涼照物，故云永作。二行",
    "T35n1735_013:0597b06": "七步時，顯其具德。三顧眄時，觀方現笑。四",
    "T35n1735_013:0597b07": "師子吼時，說我獨尊。五出家時，解縛修寂。六",
    "T35n1735_013:0597b08": "坐道場，時障盡德圓。七轉法輪時，因悲度",
    "T35n1735_013:0597b09": "物。八顯神道時，調彼難調。九示入涅槃，",
    "T35n1735_013:0597b10": "不妨神用。又下二句亦總結前九皆是神",
    "T35n1735_013:0597b11": "通，並有深意，如第八會。第四重光照千界，",
    "T35n1735_013:0597b12": "頌中顯菩提體性。十頌分三：初偈雙具悲",
    "T35n1735_013:0597b13": "智為菩提體、次四三德內圓、後五即體悲",
    "T35n1735_013:0597b14": "用。今初，上半智深、下半悲濟。次四偈中，一歎",
    "T35n1735_013:0597b15": "菩提永絕。二我德，謂二我之見必因於身，今",
    "T35n1735_013:0597b16": "觀於身，若我即陰，我即生滅；若我異陰，以",
    "T35n1735_013:0597b17": "何相知？故但妄情，曾未暫有。既無有我，誰",
    "T35n1735_013:0597b18": "是我所？我我所空，身從何有？無身之身，顯法",
    "T35n1735_013:0597b19": "身德。二顯解脫般若德。《涅槃》二十五云「貪瞋",
    "T35n1735_013:0597b20": "癡心永斷滅故，心善解脫。於一切法知無",
    "T35n1735_013:0597b21": "障礙故，慧善解脫。」《涅槃》略有一百八句以",
    "T35n1735_013:0597b22": "顯深廣。言明行者，即般若德。若作明行足",
    "T35n1735_013:0597b23": "釋，即禪慧德。《瑜伽》三十八云「明謂三明，行諸",
    "T35n1735_013:0597b24": "止觀二品。」《涅槃》十六又云「明者三明，一菩薩",
    "T35n1735_013:0597b25": "明、二佛明、三無明明。菩薩明者，即是般若波",
    "T35n1735_013:0597b26": "羅蜜。佛明者，即是佛眼。無明明者，即畢竟",
    "T35n1735_013:0597b27": "空。」然皆般若因果理智異耳。足有二義：一脚",
    "T35n1735_013:0597b28": "足義，約因；二圓足義，約果。此文略無。「無數」",
    "T35n1735_013:0597b29": "下，顯其離過，非有為故，無數超下位故。",
    "T35n1735_013:0597c01": "無等豈是因明能求其過？因明立量，依世",
    "T35n1735_013:0597c02": "俗分別定有定無，故曰世間。今體絕有無，",
    "T35n1735_013:0597c03": "故彼莫能過也。如說佛聲非定有故，不",
    "T35n1735_013:0597c04": "同外道立常；從法性生、離造作故，不同",
    "T35n1735_013:0597c05": "菩薩所立無常。三科皆爾，豈將佛德判屬無",
    "T35n1735_013:0597c06": "常？諸因量者，謂諸因諸量，及自他共等三種",
    "T35n1735_013:0597c07": "比量。比量雖有三支，五分因是量主，故曰",
    "T35n1735_013:0597c08": "因量。三一偈歎佛超絕三科德。蘊者聚義，",
    "T35n1735_013:0597c09": "謂是有為生死果相。界者種族義，謂是愛著",
    "T35n1735_013:0597c10": "生死因相。處者生門義，謂諸識內外緣相，然",
    "T35n1735_013:0597c11": "不離色心。《俱舍論》云「愚根樂三故，說蘊處",
    "T35n1735_013:0597c12": "界三。」蘊等有二：一者有漏，是世數法，佛非此",
    "T35n1735_013:0597c13": "成。二是無漏，則佛非無，因滅無常色等獲",
    "T35n1735_013:0597c14": "常色等故，如來妙色常安隱故。四歎佛超",
    "T35n1735_013:0597c15": "離根境德。境智雙寂契彼性空，根塵兩亡內",
    "T35n1735_013:0597c16": "外解脫，亦常照內外脫於無知。空尚不存，",
    "T35n1735_013:0597c17": "妄從何起？又上四偈，初一法身故常、二無過",
    "T35n1735_013:0597c18": "故樂、三數不能成故自在稱我、四解脫故",
    "T35n1735_013:0597c19": "淨。後五即體悲用中，初偈不動普應德，上半",
    "T35n1735_013:0597c20": "不動、下半普應。二我永亡稱性不動，智周法",
    "T35n1735_013:0597c21": "界何有去來？次偈動寂無二德，三句入寂、",
    "T35n1735_013:0597c22": "一句起用。一相是表所謂無相，無二是遮",
    "T35n1735_013:0597c23": "體不可分。又無二者，非對有說無也。觀無",
    "T35n1735_013:0597c24": "始終，故心不增減。三輪之化，云無量神力。",
    "T35n1735_013:0597c25": "次偈無染了機。次偈度心平等。後偈無生現",
    "T35n1735_013:0597c26": "生智契非有，悲心遍生隨機引之，令歸",
    "T35n1735_013:0597c27": "常寂。第五重光照十千界，頌中明等菩提",
    "T35n1735_013:0597c28": "因行。文有十行，皆三句辨相、一句勸修。雖",
    "T35n1735_013:0597c29": "皆作業，而展轉深細。略分為五：初一大悲下",
    "T35n1735_013:0598a01": "救業，不求自利，故云永出人天。次四修智",
    "T35n1735_013:0598a02": "上攀業，一信、二樂、三念、四學。又初一長時修，",
    "T35n1735_013:0598a03": "常信不轉故。次一殷重修，志樂不退故。清涼",
    "T35n1735_013:0598a04": "慧者，無惑熱故。次偈無間修，不暫斷故。後",
    "T35n1735_013:0598a05": "偈無餘修，常遍學故。三有一偈內照業。觀",
    "T35n1735_013:0598a06": "身實相者，如《淨名》觀佛前際不來等，又如",
    "T35n1735_013:0598a07": "《法華》不顛倒等。《中論．法品》云「諸法實相者，心",
    "T35n1735_013:0598a08": "行言語斷，無生亦無滅，寂滅如涅槃。」即上半",
    "T35n1735_013:0598a09": "也。又云「諸佛或說我，或說於無我。諸法實",
    "T35n1735_013:0598a10": "相中，無我無非我。」即下半也。又離我者超",
    "T35n1735_013:0598a11": "凡夫、離無我者超二乘，故能悲濟。然我無",
    "T35n1735_013:0598a12": "我通有四句：一唯有我；二唯無我；三者雙",
    "T35n1735_013:0598a13": "辨，即生死無我、涅槃有我；四雙非上二，互形",
    "T35n1735_013:0598a14": "奪故。四一偈等觀業。大悲同體，所以等觀。見",
    "T35n1735_013:0598a15": "真息妄，不起分別，妄盡契如，名入真實。五",
    "T35n1735_013:0598a16": "後三偈大用業。初偈神足通、後二法智通。於",
    "T35n1735_013:0598a17": "中，初一知土，法性土為非色、餘皆為色，此",
    "T35n1735_013:0598a18": "二融即皆悉委知。後一知佛。又十展轉者，初",
    "T35n1735_013:0598a19": "悲欲救生。當云何救？信樂近佛。樂其何法？",
    "T35n1735_013:0598a20": "樂佛功德，佛以功德成其身故。空樂何",
    "T35n1735_013:0598a21": "益？當念念修學。學他不如自觀，自觀不及",
    "T35n1735_013:0598a22": "物我齊致，入真滯寂當起大用。用何所為？",
    "T35n1735_013:0598a23": "當擬窮十方界、入諸佛海。第六重照百",
    "T35n1735_013:0598a24": "千界，即第二答佛威德問，威德約身故。前",
    "T35n1735_013:0598a25": "五法身、後五智身。前中分二：初一揀迷，謂",
    "T35n1735_013:0598a26": "以威德則自在熾盛，色相則端嚴吉祥，種族",
    "T35n1735_013:0598a27": "則名稱尊貴。雖是薄伽而見從外來，取相",
    "T35n1735_013:0598a28": "乖於最勝，故為倒見，猶眼有病故。見外空",
    "T35n1735_013:0598a29": "華，執內為外，謂空為有。後四示悟，顯最",
    "T35n1735_013:0598b01": "勝法。初偈明如來色相無邊故，起情莫測。",
    "T35n1735_013:0598b02": "無邊有二：一深故，隨一一相稱真無邊；二",
    "T35n1735_013:0598b03": "廣故，謂具十蓮華藏塵數之相。次偈釋上二",
    "T35n1735_013:0598b04": "義，前半釋深相，即無相故；後半釋廣，無相",
    "T35n1735_013:0598b05": "之相故。廣復有二：一無限因成；二應機普",
    "T35n1735_013:0598b06": "現，謂色無定色，若金剛之合朱紫；形無定",
    "T35n1735_013:0598b07": "形，猶光影之任修短；相無定相，似明鏡之",
    "T35n1735_013:0598b08": "對妍媸，故隨樂皆見。三一偈明所證超情，",
    "T35n1735_013:0598b09": "以成前義。前半正顯，謂欲言其有，體相寂",
    "T35n1735_013:0598b10": "滅；欲言其無，色相無邊。故止言顯妙。唯智",
    "T35n1735_013:0598b11": "方契故，心慮叵量；理圓言偏故，言說莫及。",
    "T35n1735_013:0598b12": "後半重釋，謂應緣非不合，住體非和合。又",
    "T35n1735_013:0598b13": "緣起修成非不合，契真相盡非和合。又緣",
    "T35n1735_013:0598b14": "即非緣故非和合，非緣即緣故非不合。合",
    "T35n1735_013:0598b15": "相離故無諸相，非合亦離體寂滅也。四有一",
    "T35n1735_013:0598b16": "偈明能證超絕，結歸佛身。上來體性寂滅",
    "T35n1735_013:0598b17": "遣有，身相具足遣無，非合不合遣俱有無，",
    "T35n1735_013:0598b18": "而復謂佛是非有非無，還成戲論。《中論》云",
    "T35n1735_013:0598b19": "「戲論破慧眼，是皆不見佛。」故次遣之。謂妄",
    "T35n1735_013:0598b20": "惑不生故非蘊聚，起心則生便成戲論。決",
    "T35n1735_013:0598b21": "定見者，不隨境相，名自在力。有無不能",
    "T35n1735_013:0598b22": "累其神，故無畏也。非言行處，為絕言道。後",
    "T35n1735_013:0598b23": "五智身中，初知解脫智，謂外身非業繫，內",
    "T35n1735_013:0598b24": "心無取著，為皆解脫。常契等理，故云正念。",
    "T35n1735_013:0598b25": "又內脫二障、外用無羇，此明自住。下四",
    "T35n1735_013:0598b26": "大用自在，展轉相釋。初一以寂照智利生。",
    "T35n1735_013:0598b27": "意淨，寂也。光明，照也。淨故無著，明故智周，故",
    "T35n1735_013:0598b28": "能大作佛事。次一云何利生？謂變化智自",
    "T35n1735_013:0598b29": "在，上半一多無礙、下半隨器普現。次偈明",
    "T35n1735_013:0598c01": "一多所從，以無生智隨物而感，謂一身多",
    "T35n1735_013:0598c02": "身但由眾生分別心起，故無積無從。其猶",
    "T35n1735_013:0598c03": "並安千器數步而千月不同，一道澄江萬里",
    "T35n1735_013:0598c04": "而一月孤映。情隔則法身成異，心通而玄旨",
    "T35n1735_013:0598c05": "必均，云云自他於佛何預。後偈復拂前迹，",
    "T35n1735_013:0598c06": "謂即前分別之器亦無所有，妄見之身豈當",
    "T35n1735_013:0598c07": "可得？此法是佛所知，當依此理見佛。此後",
    "T35n1735_013:0598c08": "二句兼通結上。第七重光照十方百萬世界。",
    "T35n1735_013:0598c09": "此下四段答法性問，佛以功德為法性故。",
    "T35n1735_013:0598c10": "即分為四：初一總顯內外包攝德、二方便幹",
    "T35n1735_013:0598c11": "能德、三大悲救攝德、四因果圓遍德。今初，偈",
    "T35n1735_013:0598c12": "中分二：前五歎佛法難思、後五示入方便。",
    "T35n1735_013:0598c13": "今初，分三：初三直就佛明、次一對機以辨、",
    "T35n1735_013:0598c14": "後一約法以明。今初，初一句所緣，及一切種",
    "T35n1735_013:0598c15": "智清淨。於所緣所知中，無礙智自在轉故。次",
    "T35n1735_013:0598c16": "句所依清淨，煩惱習氣永無餘故。三一切種",
    "T35n1735_013:0598c17": "心清淨，一切善根皆積集故。四具大悲故。",
    "T35n1735_013:0598c18": "五無憂喜之離染，安住捨故，故無所著。六",
    "T35n1735_013:0598c19": "惡想都絕，不依止名聞利養故。七八二句",
    "T35n1735_013:0598c20": "體雖叵量，具相好故稱歎。九智光遍覺，離",
    "T35n1735_013:0598c21": "倒名淨，身光可知。十永害習氣故。十一住",
    "T35n1735_013:0598c22": "正念故離邊常，明記故不動，亦是成上智",
    "T35n1735_013:0598c23": "光所觀，故結云佛智。又此一偈即四無所",
    "T35n1735_013:0598c24": "畏，光明即正覺、清淨即出苦，滌累漏盡及與",
    "T35n1735_013:0598c25": "障道無畏。不動即無畏之義，外難不能傾",
    "T35n1735_013:0598c26": "故。不墮勝負二邊故，是無畏智。二一偈對",
    "T35n1735_013:0598c27": "機以辨中，身心離分別者，含於二意：一約",
    "T35n1735_013:0598c28": "佛，以三業隨智慧行等故；二約機，即知",
    "T35n1735_013:0598c29": "上功德而能身心無分別者，則得無疑無",
    "T35n1735_013:0599a01": "滯益。三有一偈約法以顯。雖法界遍轉，無",
    "T35n1735_013:0599a02": "性寂滅故無所轉，假以言宣云方便說。其",
    "T35n1735_013:0599a03": "能轉智即十力智。後五示入方便者，上來說",
    "T35n1735_013:0599a04": "佛，不離功德菩提；上所說法，不離教義次",
    "T35n1735_013:0599a05": "第令入。初偈令念菩提，初句善決性相。次",
    "T35n1735_013:0599a06": "二句契理絕想，以生分別想即戲論故。",
    "T35n1735_013:0599a07": "具斯二義，為念菩提，故《大般若》云「覺法自",
    "T35n1735_013:0599a08": "性離諸分別，同菩提故。」又心絕動搖、言",
    "T35n1735_013:0599a09": "亡戲論。又《瑜伽》九十五有六種戲論，故名",
    "T35n1735_013:0599a10": "為諸。次偈隨教。上二句了法亡言。次句",
    "T35n1735_013:0599a11": "得旨方名隨順，次偈入佛功德。上二句雙",
    "T35n1735_013:0599a12": "存，一多相別故。次句雙泯，相形奪故。一因",
    "T35n1735_013:0599a13": "於多有，多中應有一；多因於一有，一中應",
    "T35n1735_013:0599a14": "有多。今多中無一，一無從矣；一中無多，多",
    "T35n1735_013:0599a15": "無從矣，故二俱捨也。而性相融通，入一即是",
    "T35n1735_013:0599a16": "入多，名普入也。然一多相依互為本末，通",
    "T35n1735_013:0599a17": "有四義：一相成義，則一多俱立，以互相持",
    "T35n1735_013:0599a18": "有力俱存也，即初二句。二相害義，形奪兩亡，",
    "T35n1735_013:0599a19": "以相依故各無性也，即二俱捨是。三互存義，",
    "T35n1735_013:0599a20": "以此持彼，不壞彼而在此，彼持此亦爾，故",
    "T35n1735_013:0599a21": "上文云「一中解無量」等是。四互泯義，以此",
    "T35n1735_013:0599a22": "持彼，彼相盡而唯此；以彼持此，此相盡而唯",
    "T35n1735_013:0599a23": "彼。故下文云「知一即多，多復即一」是也。諸",
    "T35n1735_013:0599a24": "文各據一義，故不相違矣。復總收之以為",
    "T35n1735_013:0599a25": "十義：一孤標獨立、二雙現同時、三兩相俱亡、",
    "T35n1735_013:0599a26": "四自在無礙、五去來不動、六無力相持、七彼",
    "T35n1735_013:0599a27": "此無知、八力用交徹、九自性非有、十究竟離",
    "T35n1735_013:0599a28": "言。次偈入佛菩提，依正皆寂，故無所依。智",
    "T35n1735_013:0599a29": "契於斯，故無分別。後偈知法義，上明生土",
    "T35n1735_013:0599b01": "皆寂不可言異，依正兩殊不可云一。第八",
    "T35n1735_013:0599b02": "重光照一億界。前云百萬，今十倍於前，即",
    "T35n1735_013:0599b03": "千萬為一億也。十偈歎佛權實雙行方便",
    "T35n1735_013:0599b04": "幹能。然方便之言，略有三意：一以因中十種",
    "T35n1735_013:0599b05": "加行方便之力，修成佛果自在之德。二但是",
    "T35n1735_013:0599b06": "差別之用皆名方便，其無礙慧無若干故。",
    "T35n1735_013:0599b07": "三即實之權起用自在，故名方便。今文具",
    "T35n1735_013:0599b08": "三，皆三句辨相、一句結名。初偈即禮起用",
    "T35n1735_013:0599b09": "為方便。然有六義：一智超下位、二證法無",
    "T35n1735_013:0599b10": "邊、三解脫有海、四具上三義到涅槃岸、五",
    "T35n1735_013:0599b11": "壽兼真應、六身光無涯皆佛功德。二歎寂",
    "T35n1735_013:0599b12": "照方便，初句橫照、次句竪窮、次句即寂照而",
    "T35n1735_013:0599b13": "無思，故難思也。三歎佛事理無礙方便，初",
    "T35n1735_013:0599b14": "二句有無無礙、次一句定散無礙。四歎佛",
    "T35n1735_013:0599b15": "修無修方便，初句善窮性相；次句無念勤修",
    "T35n1735_013:0599b16": "樂於解脫，釋修涅槃。離不平者，釋前正念，",
    "T35n1735_013:0599b17": "以不見生死為雜染、涅槃為清淨，此二無",
    "T35n1735_013:0599b18": "差為真寂滅。五歎迴向方便，初二句趣如",
    "T35n1735_013:0599b19": "法界是迴向實際，餘皆迴向菩提。次句迴",
    "T35n1735_013:0599b20": "向眾生，住如化物，故為方便。六證知方便，",
    "T35n1735_013:0599b21": "初句隨順證入、次句知而無障。次句知遍趣",
    "T35n1735_013:0599b22": "行，即利生法，即知即證為自在修也。七寂",
    "T35n1735_013:0599b23": "用方便，初句寂、次句用、次句寂用無礙。為",
    "T35n1735_013:0599b24": "無住涅槃，凡小難到。八時數方便，可知。九",
    "T35n1735_013:0599b25": "難思方便，初句了生滅，剎那一期皆悉了知。",
    "T35n1735_013:0599b26": "次十一字了相即眾生體，不出三界九地。",
    "T35n1735_013:0599b27": "下二界是色，無色界非色，二界八地皆名為",
    "T35n1735_013:0599b28": "想，無想天為非想，有頂非想非非想。悉了",
    "T35n1735_013:0599b29": "知者，能了兼了其性即是無生。此是無邊之",
    "T35n1735_013:0599c01": "境，故難思也。上二偈但了差別即是方便。十",
    "T35n1735_013:0599c02": "無比方便，初二句知相，上句竪窮、下句橫攝。",
    "T35n1735_013:0599c03": "次句知性，此二不二故無比，即為方便也。",
    "T35n1735_013:0599c04": "第九重光照十億界，歎佛大悲救生德。十",
    "T35n1735_013:0599c05": "偈，多以第四句為結。於中分三：初偈總標",
    "T35n1735_013:0599c06": "行海已圓而能普化、次八別顯化類不同、後",
    "T35n1735_013:0599c07": "一總結悲智周遍。初中，初句無餘修。廣謂遍",
    "T35n1735_013:0599c08": "受，大謂極苦。次句長時無間。次句功行已圓，",
    "T35n1735_013:0599c09": "極惡難度已能度故。云何能度？謂師子吼。師",
    "T35n1735_013:0599c10": "子吼者，名決定說，定說一切眾生皆有佛",
    "T35n1735_013:0599c11": "性，度一闡提。定說無我，度諸外道。定說欲",
    "T35n1735_013:0599c12": "苦不淨，以度波旬。定說如來常樂我淨，度",
    "T35n1735_013:0599c13": "諸聲聞。定說大悲，以度緣覺。定說如來無",
    "T35n1735_013:0599c14": "礙大智，以度菩薩。故云普化眾生。次八別",
    "T35n1735_013:0599c15": "中，云何普化？初化癡愛眾生。前半所救，如",
    "T35n1735_013:0599c16": "人墮海，五事難出：一水深、二波迅、三迷闇、",
    "T35n1735_013:0599c17": "四蟲執、五憂迫失力。眾生欲海流轉亦爾。此",
    "T35n1735_013:0599c18": "中愛有二義：一已得無厭，深廣如海；二於",
    "T35n1735_013:0599c19": "未得處，無足如流。癡亦二義：一迷不見過；",
    "T35n1735_013:0599c20": "二妄見有德，結網自纏。五由前癡愛招大",
    "T35n1735_013:0599c21": "憂苦。次句舉古佛已行，亡身為物故曰至",
    "T35n1735_013:0599c22": "人；後句立誓當作。二度著欲眾生。上半所",
    "T35n1735_013:0599c23": "救。放逸者，著欲緣也。著五欲，欲事也。不實分",
    "T35n1735_013:0599c24": "別，欲因也。受眾苦，欲果也。未得已失，皆受大",
    "T35n1735_013:0599c25": "苦；正得亦苦，橫生樂想，況當受三塗，故云",
    "T35n1735_013:0599c26": "眾苦。次句受教自修。後句立誓轉化。三救",
    "T35n1735_013:0599c27": "著我眾生。前半所救著我為因受生死果，未",
    "T35n1735_013:0599c28": "證無我浩無邊際。次句救方。說二無我，唯",
    "T35n1735_013:0599c29": "佛有之。四救惡趣眾生。三句所救，謂無善",
    "T35n1735_013:0600a01": "可恃，顯唯惡業及惑病因，招三惡趣，展轉",
    "T35n1735_013:0600a02": "復起三毒之過，因果俱燒。末句救方，但淨",
    "T35n1735_013:0600a03": "其心，因亡果喪。五救邪見眾生。前半所救，",
    "T35n1735_013:0600a04": "上句明因，迷四真諦，惑現境故。次句起見，",
    "T35n1735_013:0600a05": "邪見翳理即為闇宅。後半能救之方。六救",
    "T35n1735_013:0600a06": "著有眾生。前半所救，三有深廣總喻於海，漂",
    "T35n1735_013:0600a07": "至人天還溺惡趣，未遇如來多成難處。",
    "T35n1735_013:0600a08": "希求不已故名為憂，未有對治故無涯畔，",
    "T35n1735_013:0600a09": "具上諸失故不可處。後半能救，可知。七救",
    "T35n1735_013:0600a10": "無明眾生。前半所救，由本住無明故，不見",
    "T35n1735_013:0600a11": "無住之本，迷理惑事狂走於生死之中。後",
    "T35n1735_013:0600a12": "半能救，佛既授法，正念即升也。八救險道",
    "T35n1735_013:0600a13": "眾生。前半所救，人天報危臨墮惡趣，名為",
    "T35n1735_013:0600a14": "險道。能救可知。後一偈總結者，前半結有",
    "T35n1735_013:0600a15": "教證之智，能導無緣之悲。次句結有同體",
    "T35n1735_013:0600a16": "之悲，能遍十方六道。後句結於所救不越",
    "T35n1735_013:0600a17": "群迷。第十重光照十方，總結無盡。長行分",
    "T35n1735_013:0600a18": "二：先明世界數量，略有十七，漸窮法界；",
    "T35n1735_013:0600a19": "後明彼諸世界所有皆現。十頌明因果圓遍",
    "T35n1735_013:0600a20": "德，於中分二：前四示佛因果遍說、後六勸",
    "T35n1735_013:0600a21": "物順行。今初，初一偈因圓果滿，彰有說因。",
    "T35n1735_013:0600a22": "初三句三達因圓，後句十力果滿。次一偈大",
    "T35n1735_013:0600a23": "用外彰，正明說法周遍，可知。後二對因辨",
    "T35n1735_013:0600a24": "果。初一偈遍因，初可為因，三句皆果。法供",
    "T35n1735_013:0600a25": "養佛故於法順知，普為眾生故能遍用，斯",
    "T35n1735_013:0600a26": "即等流名相似果。晉經云正心供養，明是",
    "T35n1735_013:0600a27": "法供養也。後一偈深因，故能速證。初二句六",
    "T35n1735_013:0600a28": "度自利，謂供佛是檀，意柔兼戒，從初至末",
    "T35n1735_013:0600a29": "是進策也。次句利他，兼方便等。二行既圓則",
    "T35n1735_013:0600b01": "佛果朝夕，故云速成。後六偈觀物順行。佛",
    "T35n1735_013:0600b02": "昔如是行，今得說法果，令物行之亦得斯",
    "T35n1735_013:0600b03": "果。初一偈求法行、二說法行、三聽法行、四",
    "T35n1735_013:0600b04": "有三偈破相行。今初，初句離過勝他名利，",
    "T35n1735_013:0600b05": "名為異情。次二句顯德，一句滿福、一句圓",
    "T35n1735_013:0600b06": "智。又無異者，於一切法都無所求，若此之",
    "T35n1735_013:0600b07": "求則見真法身也。二說法行。前半說法益",
    "T35n1735_013:0600b08": "物。義利者，令眾生得離惡攝善故、此世他",
    "T35n1735_013:0600b09": "世益故、世出世益故、福德智慧益故。上四對",
    "T35n1735_013:0600b10": "皆先義後利。後半，若無說無示，同佛說也。",
    "T35n1735_013:0600b11": "三聽法行，兼顯法輪之體。初句教法、次句即",
    "T35n1735_013:0600b12": "教成行。無有一文一法非菩提因，豈止三",
    "T35n1735_013:0600b13": "十七品。次句悟理，揀去隨文。後句理無廢",
    "T35n1735_013:0600b14": "興，故常見佛果也。後三破相行。初一正明、",
    "T35n1735_013:0600b15": "後二轉釋。今初，初三句反顯，金容煥目而非",
    "T35n1735_013:0600b16": "形，安可以相取；後句正顯，法性超乎視聽，",
    "T35n1735_013:0600b17": "唯可虛己而求。後二轉釋云何不見。前偈",
    "T35n1735_013:0600b18": "以妄喻真。眾生妄惑尚不可窮，諸佛契真",
    "T35n1735_013:0600b19": "如何見盡，後偈復轉釋云，雖遍十方，不",
    "T35n1735_013:0600b20": "可定取。如剎遍空，有其四義：一多剎滿",
    "T35n1735_013:0600b21": "空、二體無來去、三不妨成壞、四無別所",
    "T35n1735_013:0600b22": "依。佛身遍空亦具四義：一頓遍多剎、二恒",
    "T35n1735_013:0600b23": "不去來、三應有出沒、四體用無依，是故佛",
    "T35n1735_013:0600b24": "身亦不可以遍空而取耳。上來三品答初",
    "T35n1735_013:0600b25": "十句所依果問竟。",
    "T35n1735_013:0600b26": "大方廣佛華嚴經疏卷第十三"
}