{
    "X71n1404_003:0016b17": "兀菴和尚語錄卷下",
    "X71n1404_003:0016b19": "法語",
    "X71n1404_003:0016b20": "示關東法孫",
    "X71n1404_003:0016b21": "關東掌國法孫。誠至信向佛法。只欲發明己躬一",
    "X71n1404_003:0016b22": "大事。懷香袖紙。拜求法語。并袈裟。為究道之助。勉",
    "X71n1404_003:0016b23": "為引筆云。",
    "X71n1404_003:0016b24": "信為道源功德母。長養一切諸善根。所以諸佛法者。",
    "X71n1404_003:0016c01": "皆從信心之所生。但信心堅固。則善心堅固。若善心",
    "X71n1404_003:0016c02": "堅固。則道心堅固。若道心堅固。則佛心堅固。與天地",
    "X71n1404_003:0016c03": "同根。萬物同體。利人利物。亘古亘今。無一毫之差別",
    "X71n1404_003:0016c04": "者也。信心者。信向佛法僧三寶。敬信天地人神。孝養",
    "X71n1404_003:0016c05": "父母師長。一切事皆能敬信。無有退失。信能必到如",
    "X71n1404_003:0016c06": "來地者也。信向心如是。便能持五戒修十善。若持五",
    "X71n1404_003:0016c07": "戒堅固。善根不斷。必生人道。若修十善堅固。必生天",
    "X71n1404_003:0016c08": "道。若生生信心堅固。善根不斷者。即是三資粮。四加",
    "X71n1404_003:0016c09": "行位。菩薩十住位。十行位。十回向位。煖頂忍世第一",
    "X71n1404_003:0016c10": "位。是也。自此從凡入聖。十地位菩薩。乃至金剛心後。",
    "X71n1404_003:0016c11": "解脫道初。方且漸次入等覺位妙覺位。自十地位。至",
    "X71n1404_003:0016c12": "此妙覺位。謂之如來地。說法如雲。利生如雨。自利利",
    "X71n1404_003:0016c13": "它。度未度也。如來地者。即自己信向堅固之心。是也。",
    "X71n1404_003:0016c14": "持五戒修十善。堅固之心。是也。但心心堅固。位位增",
    "X71n1404_003:0016c15": "修。無有退失者。即是佛心。必到如來地也。縱饒修習",
    "X71n1404_003:0016c16": "到此。却不要執著。直須沒彼前來之位名。但彰自己",
    "X71n1404_003:0016c17": "之實行。吾亦不知。吾是誰。與天地同根。萬物同體。方",
    "X71n1404_003:0016c18": "有少分相應。戒律中教相中。所說一同。若要參透向",
    "X71n1404_003:0016c19": "上一著。須是離心意識參。出聖凡路學。方有趣向分。",
    "X71n1404_003:0016c20": "豈不見。趙州和尚有僧問云。狗子還有佛性也無。州",
    "X71n1404_003:0016c21": "答云。無。自古及今。惱亂天下衲僧。無有休日。法孫。但",
    "X71n1404_003:0016c22": "十二時中。行住坐臥。只向無之一字。切切留心。念念",
    "X71n1404_003:0016c23": "不捨。食息不忘。日久歲深。忽然參透。歷歷分明。絲毫",
    "X71n1404_003:0016c24": "無疑。自己本來面目。本地風光。頓現在前。便與從上",
    "X71n1404_003:0017a01": "諸佛諸祖。所得所證無別。此生它生。得大自在。得大",
    "X71n1404_003:0017a02": "解脫。便見從前信心善心佛心。自己心它人心。天地",
    "X71n1404_003:0017a03": "同根之心。萬物同體之心。無一毫差別。盡大千世界。",
    "X71n1404_003:0017a04": "日月星辰。山河大地。亦無一毫差別。於無差別中。千",
    "X71n1404_003:0017a05": "差萬別。信心亦如是。善心亦如是。佛心亦如是。乃至",
    "X71n1404_003:0017a06": "菩薩心。緣覺聲聞之心。天地人。飛走。山河大地之心。",
    "X71n1404_003:0017a07": "亦如是。心心既如是。可以治國治家。利人利物。盡未",
    "X71n1404_003:0017a08": "來際。無有退失。作是說者。聞是說者。誰復誰乎。(咄)從",
    "X71n1404_003:0017a09": "前汗馬無人識。只要重論葢代功。",
    "X71n1404_003:0017a10": "示源清藏主",
    "X71n1404_003:0017a11": "靈山密付。猶如話月。曹溪竪拂。猶如指月。遞代相承。",
    "X71n1404_003:0017a12": "炎天求雪。吾侍徑山圓照老師。雖歷多載。曾無一法",
    "X71n1404_003:0017a13": "可得。唯飢飽寒溫。能自知之。至於涉世匡徒。亦無毫",
    "X71n1404_003:0017a14": "髮差別。屢承法眷之約。因東望扶桑。有大乘根器。冒",
    "X71n1404_003:0017a15": "險越漠。觀國之光。復遭世緣所陷。悒悒之氣。而不能",
    "X71n1404_003:0017a16": "釋。源清藏主。贊佐叢社。表儀多眾。超卓偉偉。袖紙需",
    "X71n1404_003:0017a17": "語。以為究道之助。不容堅却。呵凍書此。祝之云。鼻端",
    "X71n1404_003:0017a18": "若有通天竅。可與吾出此氣也。",
    "X71n1404_003:0017a19": "示隆覺藏主",
    "X71n1404_003:0017a20": "隆覺藏主。久歷叢林。留心參學。以老僧示眾語中。有",
    "X71n1404_003:0017a21": "無之一字。於四威儀中。提撕不輟。昨五月八日夜。四",
    "X71n1404_003:0017a22": "更四點。就床之時。豁然頓息。自嘆曰。菩提妙果不難",
    "X71n1404_003:0017a23": "成。真善知識。實難遇也。信脚上床。信手整服。更無別",
    "X71n1404_003:0017a24": "念。身心如如。無彼此之非。如如復如如。專一守之。諸",
    "X71n1404_003:0017b01": "緣自空。唯自己耳。雖然如是。不知正邪如何。伏乞慈",
    "X71n1404_003:0017b02": "悲開示。老僧覽之是說。欣然有喜。元來殘羮餿飯。亦",
    "X71n1404_003:0017b03": "有人留心矣。既認得些子蹊徑。方可入道。所謂見道",
    "X71n1404_003:0017b04": "方修道。不見復何修。但專一守之。如執杖牧牛。勿令",
    "X71n1404_003:0017b05": "放逸。莫管相應不相應。正邪不正邪。出此沒彼。盡未",
    "X71n1404_003:0017b06": "來際。不動不變。始是工夫純熟。始是得力處。亦不得",
    "X71n1404_003:0017b07": "打淨潔毬子。更須知。南泉道。喚作如如。早是變了也。",
    "X71n1404_003:0017b08": "須和這無之一字。如如復如如。勝妙境界。一時颺却",
    "X71n1404_003:0017b09": "始得。豈不見道。法身有三種病二種光。一一透得。始",
    "X71n1404_003:0017b10": "解穩坐。更須知有向上一竅在。此語大有賺人處。若",
    "X71n1404_003:0017b11": "檢點得出。却再來老僧手裏請棒喫。",
    "X71n1404_003:0017b12": "示松島圓海長老",
    "X71n1404_003:0017b13": "佛法遍在一切處。一切眾生及國土。豈有東土西天。",
    "X71n1404_003:0017b14": "宋朝日本。分疆列界者耶。所以百億四天下佛法。始",
    "X71n1404_003:0017b15": "自靈山之所傳。靈山之佛法。乃自七佛之所傳。七佛",
    "X71n1404_003:0017b16": "之佛法。乃自賢劫千佛之所傳。賢劫千佛之佛法。乃",
    "X71n1404_003:0017b17": "自過去莊嚴劫之所傳。過去莊嚴劫佛法。乃自未有",
    "X71n1404_003:0017b18": "世界。未有佛祖。威音王已前之所傳。其所傳者。本無",
    "X71n1404_003:0017b19": "法可傳。但以心傳心。如水傳器。無傳之傳。所以流傳",
    "X71n1404_003:0017b20": "至今。絲毫不增。絲毫不減。若有有傳之傳。便成斷常",
    "X71n1404_003:0017b21": "之法。終成敗壞。無有今日之盛者也。我於然燈佛所。",
    "X71n1404_003:0017b22": "實無一法可得。誠哉是言。所以參禪只圖見性。如觀",
    "X71n1404_003:0017b23": "掌上。若不見性。無異盲人摸象。有何益哉。我宗無語",
    "X71n1404_003:0017b24": "句。亦無一法與人。若有一法與人。便成斷常之法。非",
    "X71n1404_003:0017c01": "正法也。從上佛佛授手。祖祖相傳。只貴所得所證。正",
    "X71n1404_003:0017c02": "知正見。廓然蕩豁。徹見本源。方謂之正知正見。繩繩",
    "X71n1404_003:0017c03": "有準。法法融通。或於十二分教明得者。或於教外明",
    "X71n1404_003:0017c04": "得者。或有未舉先知。未言先領者。或有無師自悟者。",
    "X71n1404_003:0017c05": "葢根性優劣不等。只要明自心見自性。宗眼明教眼",
    "X71n1404_003:0017c06": "明。如杲日當空。百億四天下。無幽不燭。何曾有絲毫",
    "X71n1404_003:0017c07": "隔礙來。若是所得所證。半明半滅。何緣得徹見本源。",
    "X71n1404_003:0017c08": "既不徹見本源。終成斷常之法。非正法也。[拚-ㄙ+ㄊ]得死工",
    "X71n1404_003:0017c09": "夫。方學得生活計。工夫不到。何得周圓。參須實參。悟",
    "X71n1404_003:0017c10": "須實悟。棒打石人頭。嚗嚗論實事。既得實證實悟處。",
    "X71n1404_003:0017c11": "與從上諸佛諸祖。無異無別。至於隨機應變。揑聚放",
    "X71n1404_003:0017c12": "開。自然得大自在。如雷如霆。有何隔礙來。以至出死",
    "X71n1404_003:0017c13": "入生。出此沒彼。有何隔礙來。松島圓海長老。曩遊宋",
    "X71n1404_003:0017c14": "朝。復回舊邦。贊佐法社。近董禪剎。既曰住持。便有主",
    "X71n1404_003:0017c15": "法之稱。為後學之規模。須要明吾宗之來源。開人天",
    "X71n1404_003:0017c16": "之正眼。方且不枉匡徒之職矣。袖紙需語。信筆不覺",
    "X71n1404_003:0017c17": "忉怛。",
    "X71n1404_003:0017c18": "示成道大師",
    "X71n1404_003:0017c19": "成道大師。見任住持肥後州報恩寺。已經數載。內外",
    "X71n1404_003:0017c20": "享合。緇白歸向。切為自己一段大事因緣。胸次礙膺",
    "X71n1404_003:0017c21": "之物未釋。往年雖曾求師指迷。葢緣歲月蹉跎。未有",
    "X71n1404_003:0017c22": "與決。思之世間名利之役。無有休歇。於自己全無所",
    "X71n1404_003:0017c23": "益。由是暫假不遠數千里之遙。僕僕來參。只要決此",
    "X71n1404_003:0017c24": "一事。了了分明。免致虗生浪死之苦。不辜負出家之",
    "X71n1404_003:0018a01": "志。只求直截。數句繁多難記矣。老僧每見尋言逐句。",
    "X71n1404_003:0018a02": "求玄求妙者。痛掃之。不欲特地。不見道。我宗無語句。",
    "X71n1404_003:0018a03": "亦無一法與人。若只求數句。亦是繁了。若有一句到",
    "X71n1404_003:0018a04": "汝。即埋沒汝也。若無一句到汝。即辜負老僧。有句無",
    "X71n1404_003:0018a05": "句。一時截斷。昔日寂壽道人。參昭覺圓悟禪師。指示",
    "X71n1404_003:0018a06": "不是心不是佛不是物。提撕既久。忽然契悟。凡有問",
    "X71n1404_003:0018a07": "答。如流無滯。直往淮西。參五祖演和尚。乃圓悟法嗣",
    "X71n1404_003:0018a08": "師也。纔參禮了。五祖問云。汝參什麼人來。寂壽云。參",
    "X71n1404_003:0018a09": "昭覺和尚來。祖遂問云。釋迦彌勒是他奴。他是阿誰。",
    "X71n1404_003:0018a10": "寂壽拊掌大笑云。大小大五祖老翁。元來不識他在。",
    "X71n1404_003:0018a11": "五祖便知是了徹底人。遂與印可。自此七縱八橫。得",
    "X71n1404_003:0018a12": "大自在。佛之與祖。到他面前。不滿一笑。更有何生死",
    "X71n1404_003:0018a13": "礙慮。掛胸中耶。成道大師。但將此不是心不是佛不",
    "X71n1404_003:0018a14": "是物。十二時中。行住坐臥。喜怒憂樂。片時不要放捨。",
    "X71n1404_003:0018a15": "久久便見倒斷。非但超他總持。末山劉鐵磨寂壽輩",
    "X71n1404_003:0018a16": "一頭地。亦乃翻笑建長老翁。恣將陳年橘皮。以之為",
    "X71n1404_003:0018a17": "火。鼓弄人家男女。敗缺不少。法位大師。既是手足。不",
    "X71n1404_003:0018a18": "必別紙。",
    "X71n1404_003:0018a19": "示正傳長老(禪師號宏覺)",
    "X71n1404_003:0018a20": "嗣法小師慧安長老。號東巖。建長聚首。孜孜究道。請",
    "X71n1404_003:0018a21": "益不輟。別後聞之。開法住持。大興宗社。甚慰老懷。顓",
    "X71n1404_003:0018a22": "書遠投。懇求法語。用侍者捧呈云。節次請益。伏蒙開",
    "X71n1404_003:0018a23": "示因緣。欲乞親染而寶之。答云。今為老懶。猒煩却之。",
    "X71n1404_003:0018a24": "重復啟請。信筆以贈云。語底默底不是。非語非默更",
    "X71n1404_003:0018b01": "非。透出重重關捩。而況猶涉厘微。豈不見。靈山拈起。",
    "X71n1404_003:0018b02": "迦葉攢眉。得便宜是落便宜。不是苦心人不知。所以",
    "X71n1404_003:0018b03": "每遇問答酬倡。如空谷答響。豈容嚵啄哉。達磨不來",
    "X71n1404_003:0018b04": "震旦。老僧不遊日本。單傳直付東巖。廣為人天宣演。",
    "X71n1404_003:0018b05": "(咦)輸機是筭人之本。(復指侍者云)我宗無語句。說甚",
    "X71n1404_003:0018b06": "閑公案。(擲筆噓一聲)侍者破顏微笑。復云。老僧今日",
    "X71n1404_003:0018b07": "失利。",
    "X71n1404_003:0018b08": "示院豪長老",
    "X71n1404_003:0018b09": "弘持佛法。在人不在法。人能弘道。非道弘人。是也。既",
    "X71n1404_003:0018b10": "曰住持。却與閑衲子不同。須當潔己精專。為後學者",
    "X71n1404_003:0018b11": "法。應機接物。亦須隨己力量。切防過與不及。從上來",
    "X71n1404_003:0018b12": "大有規則。當一一依而行之乃善。長老經歷多年。必",
    "X71n1404_003:0018b13": "能熏煉不失。若是未能徹證大法。亦須退步就己。窮",
    "X71n1404_003:0018b14": "究教徹。方是千了百當。若只記持言句。蘊在胸中。以",
    "X71n1404_003:0018b15": "為我能我解。最是障道之本。大法無由發明。終不濟",
    "X71n1404_003:0018b16": "事。且如住院一事。終日役役。無有了期。但按其綱紀",
    "X71n1404_003:0018b17": "大槩。碎事撥向一邊。忙裏偷閑。直將僧問雲門和尚",
    "X71n1404_003:0018b18": "云。不起一念。還有過也無。答云。須彌山。但將此一轉",
    "X71n1404_003:0018b19": "語。時時提撕。十二時中。絲毫勿令退失。日就月將。噁",
    "X71n1404_003:0018b20": "地一聲。便能徹見本有之性。本來面目。虗而靈空而",
    "X71n1404_003:0018b21": "妙。超然獨脫。與從上佛祖。把手共行。出生入死。得大",
    "X71n1404_003:0018b22": "自在。豈不偉歟。世良田當代住持院豪長老。昨冬老",
    "X71n1404_003:0018b23": "僧乍到建長。先辱遠訪。越春袖紙來語。以為究道之",
    "X71n1404_003:0018b24": "助。信筆姑塞其誠矣。",
    "X71n1404_003:0018c01": "示小師景用",
    "X71n1404_003:0018c02": "徒弟景用侍者。執侍既久。奉養懃渠。始終守節。併去",
    "X71n1404_003:0018c03": "雜交。顓切向道。炷拜求一語。懷抱決了己躬一大事。",
    "X71n1404_003:0018c04": "即答云。我宗無語句。亦無一法與人。參禪只圖見性。",
    "X71n1404_003:0018c05": "若得見性。方是千了百當。從上無數大劫而來。諸佛",
    "X71n1404_003:0018c06": "諸祖。千聖萬聖。亦只明自心見自性。傳此法。此法者。",
    "X71n1404_003:0018c07": "無傳之傳。是為真傳。名正法也。若有傳之傳。是為妄",
    "X71n1404_003:0018c08": "傳。非正法也。但每日苦樂逆順。逐旋消遣。惟要參究",
    "X71n1404_003:0018c09": "自己。工夫片時不輟。久久必獲感驗也。驀然明自心",
    "X71n1404_003:0018c10": "見自性。盡乾坤大地。總是自己全體作用。更有何疑",
    "X71n1404_003:0018c11": "慮者哉。今為老病力怯。不及書而却之。侍者忽問云。",
    "X71n1404_003:0018c12": "昔日馬大師不安。院主進前。徐徐問云。和尚近日尊",
    "X71n1404_003:0018c13": "位如何。馬祖答云。日面佛月面佛時如何。老僧答云。",
    "X71n1404_003:0018c14": "和贓捉敗。即頌示之曰。日面佛月面佛。賊被賊捉見",
    "X71n1404_003:0018c15": "贓物。贓賊一時推勘圓。漢州姜與邠州鐵。(復頌曰)日",
    "X71n1404_003:0018c16": "面佛月面佛。病勢元因自執著。只消三片漢州姜。煎",
    "X71n1404_003:0018c17": "取一服應驗藥。(呵呵)即書以遺。",
    "X71n1404_003:0018c18": "序跋",
    "X71n1404_003:0018c19": "性空序",
    "X71n1404_003:0018c20": "撥草瞻風。只圖見性。果能見性。十方虗空。悉皆消殞。",
    "X71n1404_003:0018c21": "山河大地。依而建立。八解六通。由茲發現。豈不見。碧",
    "X71n1404_003:0018c22": "眼胡云。不立文字。直指人心。見性成佛。無端粘牙帶",
    "X71n1404_003:0018c23": "齒。衲僧門下。猶隔重關。義侍者號性空。求敘語。因詰",
    "X71n1404_003:0018c24": "之云。既曰性空。是中還著得元字脚否。義默而不答。",
    "X71n1404_003:0019a01": "復指之云。錯。姑與引筆。",
    "X71n1404_003:0019a02": "跋敬侍者頌軸",
    "X71n1404_003:0019a03": "妙喜老漢。初發足游方時。先以四句偈。辭之受業。其",
    "X71n1404_003:0019a04": "後句云。且喜今朝離火坑。前輩標格。打頭便有吞佛",
    "X71n1404_003:0019a05": "吞祖底氣槩。若不是川巴子。如何羅籠得住。自後花",
    "X71n1404_003:0019a06": "木瓜種族。罕有出乎其類。拔乎其萃者焉。敬侍者鄉",
    "X71n1404_003:0019a07": "談一同。九華豐林受經。仙骨亦能越格。初發足時。府",
    "X71n1404_003:0019a08": "僉祕書。贈以伽陀。嘉尚其銳志。及到龍游雙徑。群英",
    "X71n1404_003:0019a09": "次其韻而美之。一家纔有事。引得百家忙。需一語於",
    "X71n1404_003:0019a10": "其後。即就其韻一字。酬之云休。",
    "X71n1404_003:0019a11": "跋弈東峴住常州橫林淨慈賀頌軸",
    "X71n1404_003:0019a12": "澗東一脉。曲曲彎彎。分枝列派。接於奉川。正出東峴。",
    "X71n1404_003:0019a13": "滔滔聒聒。注入梁溪。浪打濤翻。蝦蠏魚龍。游泳自若。",
    "X71n1404_003:0019a14": "引得西湖群英。揚清激濁。風波遍地。余見其源源不",
    "X71n1404_003:0019a15": "已。姑以坯土塞之。",
    "X71n1404_003:0019a16": "跋大火中燒金剛經不壞",
    "X71n1404_003:0019a17": "[宋-木+取]明寺殿。信心堅固。如金中之剛。親染金字金剛般",
    "X71n1404_003:0019a18": "若經。直得入水不能溺。入火不能燒。只以此見堅固",
    "X71n1404_003:0019a19": "之心。盡未來際。等金剛而不壞者也。因觀火中之經。",
    "X71n1404_003:0019a20": "合掌頂戴。嘆未曾有。故書其後云。",
    "X71n1404_003:0019a21": "跋了侍者頌軸",
    "X71n1404_003:0019a22": "禪了侍者。遊歷宋朝。遍參諸老。湖海同流。寂巖號之。",
    "X71n1404_003:0019a23": "揄揚之德。頌成巨軸。并歸帆之帙。併捧呈。葢老眼矇",
    "X71n1404_003:0019a24": "矓。略觀彷彿。其中有一句子。直是無巴鼻。由是急卷",
    "X71n1404_003:0019b01": "而復還之。",
    "X71n1404_003:0019b02": "跋大眾賀[宋-木+取]明寺殿悟道頌軸",
    "X71n1404_003:0019b03": "靈山密付。只要密傳。剗地不密。惡聲流布。遞相鈍置。",
    "X71n1404_003:0019b04": "浩浩至今。昨來密室付授[宋-木+取]明寺殿。只要密傳。剗地",
    "X71n1404_003:0019b05": "不密。言下忽然打失鼻孔。被人指證。案沓如牛腰。且",
    "X71n1404_003:0019b06": "道因誰致得。(咄)來說是非者。便是是非人。",
    "X71n1404_003:0019b07": "跋安忍子大智律師草書心經",
    "X71n1404_003:0019b08": "竺皇先生。四處十六會。慈悲之故。有落草之談。掬其",
    "X71n1404_003:0019b09": "旨歸。八十餘科。不出乎一紙。靈芝老子。守南山家法",
    "X71n1404_003:0019b10": "外。筆陣掃雲煙。無故隨後草窠裏輥。雖則貫古通今。",
    "X71n1404_003:0019b11": "正眼看來。草氣太甚。",
    "X71n1404_003:0019b12": "佛祖贊",
    "X71n1404_003:0019b13": "出山相",
    "X71n1404_003:0019b14": "入山出山。何異何別。六年所成。一時漏泄。那堪滿口",
    "X71n1404_003:0019b15": "嚼冰雪。",
    "X71n1404_003:0019b16": "渡江達磨",
    "X71n1404_003:0019b17": "道箇不識。自生荊棘。悽悽渡江。忍羞面壁。賴有神光",
    "X71n1404_003:0019b18": "與雪屈。",
    "X71n1404_003:0019b19": "寒山拾得",
    "X71n1404_003:0019b20": "指東畫西。眼笑眉垂。心似秋月。髮如亂絲。吟句不成",
    "X71n1404_003:0019b21": "句。題詩不是詩。豐干輕饒舌。敗缺一時知。善哉苦哉。",
    "X71n1404_003:0019b22": "敢稱七佛之師。",
    "X71n1404_003:0019b23": "行道持數珠觀音",
    "X71n1404_003:0019b24": "從聞思修。入三摩地。八萬行門。一十九類。尋聲救苦",
    "X71n1404_003:0019c01": "越塵沙。一串數珠數不已。",
    "X71n1404_003:0019c02": "布袋",
    "X71n1404_003:0019c03": "杖頭挑百億乾坤。布袋貯三千世界。閙市叢中等箇",
    "X71n1404_003:0019c04": "人。不知誰是知音者(咄)。",
    "X71n1404_003:0019c05": "普化",
    "X71n1404_003:0019c06": "踢倒飯床。特地乖張。指空話空。撤顛撤狂。木槵拈來",
    "X71n1404_003:0019c07": "換人眼。贏得惡聲滿大唐。",
    "X71n1404_003:0019c08": "魚婦觀音",
    "X71n1404_003:0019c09": "提起活鱍鱍。馬郎亦被惑。度生雖願重。那知成敗缺。",
    "X71n1404_003:0019c10": "靈照女",
    "X71n1404_003:0019c11": "拈將破笊篱。風前賣與誰。攙行奪市處。非獨老爺知。",
    "X71n1404_003:0019c12": "無準和尚頂相",
    "X71n1404_003:0019c13": "文武火煨殺人。千衲子恨難伸。五處主法。雙徑兩新。",
    "X71n1404_003:0019c14": "內庭敷演。賜號超倫。自剏正續梵菀。延納雲水高賓。",
    "X71n1404_003:0019c15": "將謂多少奇特。依前滿面埃塵(咦)。",
    "X71n1404_003:0019c16": "義簡禪人畫圓相請贊",
    "X71n1404_003:0019c17": "圓同太虗。無欠無餘。良由取捨。所以不如。恁麼說話。",
    "X71n1404_003:0019c18": "早是起模畫樣了。殊不知纔擬任麼。便不任麼。更問",
    "X71n1404_003:0019c19": "如何若何。笑倒嵩山破竈墮。",
    "X71n1404_003:0019c20": "最明寺殿真像",
    "X71n1404_003:0019c21": "掌持國土。天下安堵。信向佛法。運心堅固。德重丘山。",
    "X71n1404_003:0019c22": "名播寰宇。清白傳家。望隆今古。參透吾宗。眼眉卓竪。",
    "X71n1404_003:0019c23": "末後一機。超佛越祖。(咦)汝辜負吾。吾辜負汝。",
    "X71n1404_003:0019c24": "自讚",
    "X71n1404_003:0020a01": "正傳寺住持安東巖請贊",
    "X71n1404_003:0020a02": "生緣於西蜀。非獨遊日本。十方國土中。當頭俱坐斷。",
    "X71n1404_003:0020a03": "宏海侍者請贊",
    "X71n1404_003:0020a04": "這川藞苴。全不仁者。握起老拳。佛祖也怕。",
    "X71n1404_003:0020a05": "小師景用請贊",
    "X71n1404_003:0020a06": "要贊而無德可贊。要罵而無過可罵。贊與罵不及處。",
    "X71n1404_003:0020a07": "大地而不能載。",
    "X71n1404_003:0020a08": "正因法孫命工繪吾幻質炷禮請讚",
    "X71n1404_003:0020a09": "箇樣面觜。阿誰敢擬。威凜凜生。氣憤憤地。臨濟德山。",
    "X71n1404_003:0020a10": "望風敬畏。([囗@力])和蘇嚕之。",
    "X71n1404_003:0020a11": "偈頌",
    "X71n1404_003:0020a12": "無錫劉相幹(佑)。篤信佛法。常來參請。自和雪",
    "X71n1404_003:0020a13": "竇罌粟頌。來呈老僧。即次韻酬之云。",
    "X71n1404_003:0020a14": "一實包含萬點春。收來粒粒是家珍。些兒圓轉誰能",
    "X71n1404_003:0020a15": "委。唯一身分百億身。",
    "X71n1404_003:0020a16": "公讀了忽然契悟。眾皆賀喜。乃知信向佛法。",
    "X71n1404_003:0020a17": "靈驗如之。",
    "X71n1404_003:0020a18": "鐵壁",
    "X71n1404_003:0020a19": "剛然隔斷太虗空。縫罅渾無拶不通。頑鈍碓夫覷不",
    "X71n1404_003:0020a20": "破。倩人書處轉乖宗。",
    "X71n1404_003:0020a21": "鐵牛",
    "X71n1404_003:0020a22": "骨格純剛蹄角全。軒然鼻孔自遼天。不貪陝府欄邊",
    "X71n1404_003:0020a23": "草。肯遍畊翻祖父田。",
    "X71n1404_003:0020a24": "海月",
    "X71n1404_003:0020b01": "金波涌出爛銀盆。黑白虧盈湛不痕。莫謂清波無透",
    "X71n1404_003:0020b02": "路。珊瑚枝上影團團。",
    "X71n1404_003:0020b03": "竹溪",
    "X71n1404_003:0020b04": "空服高心耐歲寒。滔滔聲價沒遮攔。自從南北分枝",
    "X71n1404_003:0020b05": "派。攪動江西十八灘。",
    "X71n1404_003:0020b06": "雪竇前堂音座寮有煉指行人求頌",
    "X71n1404_003:0020b07": "未徹根源肯便休。煉磨三種愈精修。發輝自己光明",
    "X71n1404_003:0020b08": "藏。抹過俱胝一指頭。",
    "X71n1404_003:0020b09": "寫華嚴經求頌",
    "X71n1404_003:0020b10": "破一微塵出此經。因該果海果該因。無端却被管城",
    "X71n1404_003:0020b11": "子。名句文俱錯指陳。",
    "X71n1404_003:0020b12": "畫髑髏檐人我檐者求頌",
    "X71n1404_003:0020b13": "自從塵劫至于今。執著無明人我心。驀忽眼睛俱突",
    "X71n1404_003:0020b14": "出。乾坤大地孰知音。",
    "X71n1404_003:0020b15": "栽松道者",
    "X71n1404_003:0020b16": "栽培得地。節操蒼然。死而復活。身後身前。楖[木*栗]橫肩",
    "X71n1404_003:0020b17": "阿剌剌。再來不直半分錢。",
    "X71n1404_003:0020b18": "亮知客(出世住戒香)",
    "X71n1404_003:0020b19": "主中賓句驗來端。四海禪流總被瞞。鐵磨機輪難比",
    "X71n1404_003:0020b20": "擬。逢人即出舌翻瀾。",
    "X71n1404_003:0020b21": "南洲",
    "X71n1404_003:0020b22": "贍部那邊沙際間。閧然魔子恣縱橫。周金剛帶不平",
    "X71n1404_003:0020b23": "氣。勘破却從潭上行。",
    "X71n1404_003:0020b24": "小佛事",
    "X71n1404_003:0020c01": "尤木石相公薨背上香",
    "X71n1404_003:0020c02": "此一炷香。根蒂穩實。枝葉繁榮。透骨馨香。遼天價重。",
    "X71n1404_003:0020c03": "爇向寶爐。以伸供養。共惟。宋故侍讀提史端明相公。",
    "X71n1404_003:0020c04": "清白傳家。儒釋通貫。詞源浩汗而涌三峽水。講讀琮",
    "X71n1404_003:0020c05": "琤而對九重天。修史決古今是非。操麻定人我邪正。",
    "X71n1404_003:0020c06": "為紀為綱兮霜風凜凜。利人利物兮春日融融。因觀",
    "X71n1404_003:0020c07": "妙喜語句。脫然契證如如。披閱內典真乘。驀忽點頭",
    "X71n1404_003:0020c08": "唯唯。總道坡仙之再世。宛然普覺之後身。來兮似月",
    "X71n1404_003:0020c09": "行空。去兮如雲散壑。南禪每叨藥誨。懷抱奚忘。荐伸",
    "X71n1404_003:0020c10": "奠禮之芹。領徒熏誦。神靈歆格。不昧本來。(插香云)願",
    "X71n1404_003:0020c11": "此香雲遍剎塵。饒益一切成正覺。",
    "X71n1404_003:0020c12": "奠茶",
    "X71n1404_003:0020c13": "錫麓之英。上苑之春。山川秀發。雨露重新。石銚烹來",
    "X71n1404_003:0020c14": "味別。快哉壯爽精神。睡魔退舍。兩腋風清。翻笑趙州",
    "X71n1404_003:0020c15": "錯喚人。",
    "X71n1404_003:0020c16": "奠湯",
    "X71n1404_003:0020c17": "地道收來。精麤揀擇。牛溲馬勃。藍毒砒霜。盡情細末",
    "X71n1404_003:0020c18": "將來。變作醍醐上味。當陽點出。滿座馨香。不比其他",
    "X71n1404_003:0020c19": "薑杏湯。",
    "X71n1404_003:0020c20": "潮西堂鎻龕",
    "X71n1404_003:0020c21": "靈峰全提正令。太白平分風月。碎佛祖玄關。掃衲僧",
    "X71n1404_003:0020c22": "窠窟。活中全死。死中全活。舉鎻子云。何似白雲鎻口",
    "X71n1404_003:0020c23": "訣。",
    "X71n1404_003:0020c24": "覺禪客起龕",
    "X71n1404_003:0021a01": "奮不顧身。丁字著脚。拶透玄關。死生夢覺。便任麼去",
    "X71n1404_003:0021a02": "時如何。切忌語脉裏轉却。",
    "X71n1404_003:0021a03": "明侍者起龕",
    "X71n1404_003:0021a04": "明明知有道不得。明明道得不知有。一回喪盡目前",
    "X71n1404_003:0021a05": "機。八角磨盤空裏走。",
    "X71n1404_003:0021a06": "嵩知客下火(福州人)",
    "X71n1404_003:0021a07": "飛猿嶺太白嶺。須信平夷中險峻。不憚區區親到來。",
    "X71n1404_003:0021a08": "等閑踏斷無蹊徑。泯去來忘途轍。六月火燒空。烏龜",
    "X71n1404_003:0021a09": "頭帶雪。",
    "X71n1404_003:0021a10": "蒙庵主下火(浙翁小師在天童死)",
    "X71n1404_003:0021a11": "佛心宗賑愚蒙。出生死絕羅籠。泥牛入海覔無蹤。以",
    "X71n1404_003:0021a12": "火把打圓相云。扶桑依舊一輪紅。",
    "X71n1404_003:0021a13": "普淳二上座起骨",
    "X71n1404_003:0021a14": "普通年後。淳祐年初。有則公案。非實非虗。擬之則心",
    "X71n1404_003:0021a15": "膽喪。覷著則眼睛枯。中問有優有劣。如何判得恰好。",
    "X71n1404_003:0021a16": "撫骨一下云。一狀領過。",
    "X71n1404_003:0021a17": "安危峰藏主起骨(中秋後)",
    "X71n1404_003:0021a18": "舌底卷風雷。胷中蟠錦綉。機輪轉碌碌。古今都穿透。",
    "X71n1404_003:0021a19": "不墮常流。骨格渾別。獨騎瘦馬踏殘月。",
    "X71n1404_003:0021a20": "藏上座入骨",
    "X71n1404_003:0021a21": "與汝往來者是藏。死語誑人成自誑。不往來者亦是",
    "X71n1404_003:0021a22": "藏。火乱灰飛收不上。收得上。與誰論。夜聽巖溜響。朝",
    "X71n1404_003:0021a23": "看嶺雲屯。",
    "X71n1404_003:0021a24": "清圻二上座入塔",
    "X71n1404_003:0021b01": "二由一有。一亦莫守。抹過空劫前。超出涅槃後。攪不",
    "X71n1404_003:0021b02": "濁。澄不清。沒圻岸。等空平。酌然雙暗復雙明。休認山",
    "X71n1404_003:0021b03": "河作眼睛。",
    "X71n1404_003:0021b04": "端知客秉炬",
    "X71n1404_003:0021b05": "驗衲僧句。如何舉似。要知端的。言外領取。驀然當下",
    "X71n1404_003:0021b06": "死偷心。鐵鑽通紅被虫蛀。",
    "X71n1404_003:0021b07": "兀菴和尚語錄卷下(終)",
    "X71n1404_003:0021b10": "小師景用命工鋟板",
    "X71n1404_003:0021b12": "越州兵衛主將官。二月初一日夜。忽夢見一大寺。殿",
    "X71n1404_003:0021b13": "堂深廣。樓閣重重。莊嚴真奇特。裏面去不得。外有一",
    "X71n1404_003:0021b14": "人立。兵衛主將問曰。這裏名什麼所。人答曰。此間名",
    "X71n1404_003:0021b15": "巨福山建長禪寺善法堂。彼岸之時。十方諸佛。來這",
    "X71n1404_003:0021b16": "裏說法度人。中間第一尊。便是巨福山長老。如今便",
    "X71n1404_003:0021b17": "是彼岸也。裏面無人去得。你且待長老出來看。少時",
    "X71n1404_003:0021b18": "便得見長老出來。年及六十餘歲。身相圓滿。不短不",
    "X71n1404_003:0021b19": "長。兵衛見了。心中如法歡喜。夢覺後。語屋裏人曰。我",
    "X71n1404_003:0021b20": "夢見如此事。你等曾見巨福山長老麼。屋裏人答曰。",
    "X71n1404_003:0021b21": "未曾見。兵衛云。我自去巨福山。參見長老。即自來建",
    "X71n1404_003:0021b22": "長寺侍者寮。說如上夢事了。便得見",
    "X71n1404_003:0021b23": "兀庵和尚在佛殿。領眾行道諷經。果如夢見一同。始",
    "X71n1404_003:0021b24": "信夢事真實。見者聞者。手舞足蹈。",
    "X71n1404_003:0021c01": "時景用在侍傍。同眾親見是事。即略記之。",
    "X71n1404_003:0021c05": "寧侍者自育王至雙徑。首尾相從。已經數載。見其孜",
    "X71n1404_003:0021c06": "孜為道。真本色衲子。秋風吹衣。忽來告別。且袖紙求",
    "X71n1404_003:0021c07": "語。而謁蔣山。吾不欲特地固却之。而所請益堅。因謂",
    "X71n1404_003:0021c08": "之曰。昔太師祖據鍾阜。大慧居五峰。一時龍象。往來",
    "X71n1404_003:0021c09": "二開士之門。憧憧致武於道。又不知悞了多少人家",
    "X71n1404_003:0021c10": "男女。吾故不敢仰視前輩。而痴絕兄實當世宗匠。此",
    "X71n1404_003:0021c11": "行若空去。後必實回。若使實去。必須空回斷無疑矣。",
    "X71n1404_003:0021c12": "或恐問著。此問如何若何。却不得妄通消息。何故。彼",
    "X71n1404_003:0021c13": "此老大。端平乙未中秋。徑山無準叟書于凌霄閣。",
    "X71n1404_003:0021c17": "無準老送寧侍者。謁予。且有不得妄通消息之訓。教",
    "X71n1404_003:0021c18": "兒迷子之訣。自當如是。殊不知子未下五峰頂。此消",
    "X71n1404_003:0021c19": "息已塞破四天下。無你左遮右掩處。況",
    "X71n1404_003:0021c20": "無準老有三千里外。定殽訛底眼目。早已知予。悞了",
    "X71n1404_003:0021c21": "人家男女。子歸當自知之矣。端平丙申大寒。金陵北",
    "X71n1404_003:0021c22": "山道冲。書于正傳。",
    "X71n1404_003:0022a04": "歐峰有亭曰見山。乃昔人啟關悟心之所。戊辰嘉定。",
    "X71n1404_003:0022a05": "余適會吾燦祖演心銘於其上。至兀爾忘緣。歸復自",
    "X71n1404_003:0022a06": "然處。余不覺掩耳而退。三十年來每每兀坐。即知其",
    "X71n1404_003:0022a07": "然。亦知其所以然。終未能見其所以然而然也。及觀",
    "X71n1404_003:0022a08": "徑山無準大長老。書兀庵二字。付寧侍者。因問命名",
    "X71n1404_003:0022a09": "之意。曰無他焉。唯癡兀自守也。若果如此。曷若從徑",
    "X71n1404_003:0022a10": "山所書兀為菴。兀兀然而從燦祖遊為愈也。心月書。",
    "X71n1404_003:0022a14": "這暗號子。不是當場主將。他人一字不會。而今大唐",
    "X71n1404_003:0022a15": "國裡。棊布星羅。如吾。",
    "X71n1404_003:0022a16": "兀菴。叢林傑出。正續真傳。言句流布。活人眼目。余獲",
    "X71n1404_003:0022a17": "覧觀。痛快平生。故書其後云。",
    "X71n1404_003:0022a18": "寶祐六年季夏望日　晉陵尤煜"
}