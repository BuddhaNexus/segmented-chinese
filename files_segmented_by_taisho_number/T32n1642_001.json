{
    "T32n1642_001:0169b02": "金剛針論",
    "T32n1642_001:0169b04": "法稱菩薩造",
    "T32n1642_001:0169b05": "西天譯經三藏朝散大夫",
    "T32n1642_001:0169b06": "試鴻臚少卿傳教大師臣",
    "T32n1642_001:0169b07": "法天奉　詔譯",
    "T32n1642_001:0169b08": "如婆羅門言：眾典之內，四圍陀正。又於此",
    "T32n1642_001:0169b09": "中念為其正，又此念中能所詮正，又於此中",
    "T32n1642_001:0169b10": "能詮為正。唯此最上無法過此。世若無此，業",
    "T32n1642_001:0169b11": "云何作？由此能詮，若愛若恚從此而生。如一",
    "T32n1642_001:0169b12": "切姓婆羅門上，今此言詮亦復如是。",
    "T32n1642_001:0169b13": "此理不然。所以者何？彼婆羅門何姓何命？復",
    "T32n1642_001:0169b14": "云何知？行業云何？如何得此婆羅門名？又此",
    "T32n1642_001:0169b15": "圍陀，云何稱正？帝釋元因，云何傍生？傍生云",
    "T32n1642_001:0169b16": "何生於月天、日天元因，復生傍生風天、火",
    "T32n1642_001:0169b17": "天、水天元因，展轉往來？云何如是？",
    "T32n1642_001:0169b18": "又彼妄執，天中死已復生天中，人中死已復",
    "T32n1642_001:0169b19": "生人中，傍生亦然。四圍陀內作此說者，皆非",
    "T32n1642_001:0169b20": "正理。此命是何？何因名命？婆羅門等亦復如",
    "T32n1642_001:0169b21": "是。",
    "T32n1642_001:0169b22": "又汝外道婆羅門言：正典所說，婆囉帝山產",
    "T32n1642_001:0169b23": "七禽獸，那娑囉陀及別鹿迦陵惹哩山，彼",
    "T32n1642_001:0169b24": "山所有鸚鵡鷺𪆗鵝鹿之類，生在人中俱嚕",
    "T32n1642_001:0169b25": "乞曬二合，此云福地，從彼死已生在婆羅門中，解四圍",
    "T32n1642_001:0169b26": "論。",
    "T32n1642_001:0169b27": "此等禽獸鹿鵝鴛鴦出生人中，彼獸之命，是",
    "T32n1642_001:0169b28": "婆羅門、非婆羅門？所以者何？彼命若是，而非",
    "T32n1642_001:0169b29": "禽獸；彼命若非，彼生婆羅。此言非理。",
    "T32n1642_001:0169c01": "婆羅門執，四圍陀論是萬法本，亦號真如，非",
    "T32n1642_001:0169c02": "於餘姓而許受食。",
    "T32n1642_001:0169c03": "於首陀處數數受利，正違自宗，何名淨行？由",
    "T32n1642_001:0169c04": "此亦非真婆羅門。",
    "T32n1642_001:0169c05": "又四圍陀婆羅門法，妄執正命及於正法婆",
    "T32n1642_001:0169c06": "羅門種。亦復非理。云何正法？種姓間雜何名",
    "T32n1642_001:0169c07": "最上？所以者何？非最間雜，其事云何？",
    "T32n1642_001:0169c08": "且如父名那洛乞叉，其子乃名兵誐羅仙。又",
    "T32n1642_001:0169c09": "如父名阿誐悉帝，其子亦名阿誐悉帝二合。又",
    "T32n1642_001:0169c10": "如父名布沙野二合左，其子乃名嬌尸迦。又如",
    "T32n1642_001:0169c11": "其父名俱舍子，其子名為僧薩多二合誐。又如",
    "T32n1642_001:0169c12": "父名迦癡那，其子亦名迦癡那。又如父名婆左",
    "T32n1642_001:0169c13": "虞臘麼二合，其子乃名嬌怛麼。又如父名迦",
    "T32n1642_001:0169c14": "羅舍引，其子乃名訥嚕二合拏左哩野二合。又如",
    "T32n1642_001:0169c15": "父名底逸底哩，其子乃名底帝哩𠯆尼所引迦。",
    "T32n1642_001:0169c16": "又如父名捺囉二合𤚥，子名仙覺。又如母名野",
    "T32n1642_001:0169c17": "鹿採魚人生，其子乃名嚩野二合僧子覺乞曬",
    "T32n1642_001:0169c18": "二合引。父首陀姓，其子乃名尾濕二合彌怛覽二合。",
    "T32n1642_001:0169c19": "母是氈陀羅，子名嚩瑟姹二合。母名烏哩",
    "T32n1642_001:0169c20": "嚩二合尸，天所生女，非婆羅門。如上所說，何因",
    "T32n1642_001:0169c21": "固執言婆羅門人間最上？又如所執戌嚕",
    "T32n1642_001:0169c22": "二合底經正亦非理，是故所有婆羅門法道理",
    "T32n1642_001:0169c23": "亦非。",
    "T32n1642_001:0169c24": "又如所執婆羅門法，新肉紫礦及鹽等物，",
    "T32n1642_001:0169c25": "戌陀應受，汝婆羅門勿宜受之。今何不爾？",
    "T32n1642_001:0169c26": "又如彼計，乳賣婆羅門行虛空，墮落非婆羅",
    "T32n1642_001:0169c27": "門。食肉墮空，非理亦爾。是故應知，買賣乳肉",
    "T32n1642_001:0169c28": "婆羅門，非戌陀之法。由此當知，一切非食肉",
    "T32n1642_001:0169c29": "乳等人及非買賣，皆總得名婆羅門邪。是故",
    "T32n1642_001:0170a01": "應知，乳肉計賣非婆羅門，妄執非法。",
    "T32n1642_001:0170a02": "又世間姓妄執最上，亦非正法。如剎帝利，毘",
    "T32n1642_001:0170a03": "舍，戌達各執最上，應皆總名婆羅門姓。",
    "T32n1642_001:0170a04": "又執苦身名婆羅門，諸有苦身，一切總應名",
    "T32n1642_001:0170a05": "婆羅門。",
    "T32n1642_001:0170a06": "又彼妄執殺婆羅門而獲罪重，害彼眷屬獲",
    "T32n1642_001:0170a07": "罪亦爾。復執彼從淨天口生，剎帝利姓彼天",
    "T32n1642_001:0170a08": "身上，毘舍首陀身足而生。若殺於彼，故獲重",
    "T32n1642_001:0170a09": "罪。",
    "T32n1642_001:0170a10": "彼執非理。所以者何？應殺餘姓，其罪非有，害",
    "T32n1642_001:0170a11": "餘眷屬非有亦然。由是妄執，不契正理。",
    "T32n1642_001:0170a12": "又彼所執，破壞彼行、破壞檀行，及彼受施，若",
    "T32n1642_001:0170a13": "智若身皆獲重罪。",
    "T32n1642_001:0170a14": "此不應然。所以者何？身智之中何者得名號",
    "T32n1642_001:0170a15": "婆羅門？應首陀等皆有身智，悉應得名婆羅",
    "T32n1642_001:0170a16": "門邪。",
    "T32n1642_001:0170a17": "又彼妄執，解四圍陀及彌𤚥婆，并僧佉論",
    "T32n1642_001:0170a18": "尾世史迦，乃至諸論皆悉了達，名婆羅門。",
    "T32n1642_001:0170a19": "此理亦非，如首陀等亦解彼論、曉了彼義，應",
    "T32n1642_001:0170a20": "皆得名婆羅門邪？",
    "T32n1642_001:0170a21": "若修苦行名婆羅門，彼首陀等亦能行之，應",
    "T32n1642_001:0170a22": "亦得名婆羅門邪？",
    "T32n1642_001:0170a23": "解諸術數名婆羅門，彼採魚人及諸樂人，了",
    "T32n1642_001:0170a24": "解術數種種差別，亦可得名婆羅門邪？",
    "T32n1642_001:0170a25": "是故應知，行非婆羅門、業非婆羅門、檀行受",
    "T32n1642_001:0170a26": "者非婆羅門。",
    "T32n1642_001:0170a27": "彼剎帝利、毘舍、首陀亦能行之，應皆得名婆",
    "T32n1642_001:0170a28": "羅門邪？是故應知，非族、非業、非行、非生，乃至",
    "T32n1642_001:0170a29": "於德名婆羅門。",
    "T32n1642_001:0170b01": "彼因何立日如軍那花？亦似白月，離一切染、",
    "T32n1642_001:0170b02": "善修勝行，威儀無缺、戒行具足，善伏諸根，除",
    "T32n1642_001:0170b03": "斷煩惱，無我無人、離諸執著，及貪瞋癡悉皆",
    "T32n1642_001:0170b04": "遠離，如是乃名真婆羅門。",
    "T32n1642_001:0170b05": "又離愛染乃至畜生，不生貪著，修清淨行，名",
    "T32n1642_001:0170b06": "婆羅門。",
    "T32n1642_001:0170b07": "是故得知此速骨嚕二合大仙所說，此婆羅門",
    "T32n1642_001:0170b08": "非姓非業、非德非行、亦非工巧。如旃陀羅，善",
    "T32n1642_001:0170b09": "四圍陀、工巧藝能德行具足，應可得名婆羅",
    "T32n1642_001:0170b10": "門邪？是故應知，非命、非姓、非智、非身，亦非業",
    "T32n1642_001:0170b11": "行，名婆羅門。",
    "T32n1642_001:0170b12": "又如首陀，苦行修學解四圍陀，獲五通仙。汝",
    "T32n1642_001:0170b13": "婆羅門云何奉事此下種姓？又彼仙道四姓",
    "T32n1642_001:0170b14": "皆得，云何餘姓名非最上？",
    "T32n1642_001:0170b15": "又如帝釋，往修善業得生彼天，本下種姓。彼",
    "T32n1642_001:0170b16": "經正文作如是說：此婆伽晚及於帝釋，彼下",
    "T32n1642_001:0170b17": "種姓。如是徵詰，一准於前。又彼所說，大自",
    "T32n1642_001:0170b18": "在天及於天后口中，生彼帝釋諸天及器世",
    "T32n1642_001:0170b19": "間，非從世間生大自在及生天后。本能生末、",
    "T32n1642_001:0170b20": "非末生本，是故此言違彼正說。本下種姓，云",
    "T32n1642_001:0170b21": "何妄執從彼而生？故知非理。又如首陀命終",
    "T32n1642_001:0170b22": "生彼大自在天，汝婆羅門云何奉事彼下種",
    "T32n1642_001:0170b23": "姓？",
    "T32n1642_001:0170b24": "又如汝說婆羅門法，服氣餌藥、苦行絕食名",
    "T32n1642_001:0170b25": "婆羅門。",
    "T32n1642_001:0170b26": "彼首陀等亦能行之，此應得名婆羅門邪？",
    "T32n1642_001:0170b27": "又彼所執，於首陀處手中受食經於一月，現",
    "T32n1642_001:0170b28": "身變為首陀之身，後報生中決定作狗。",
    "T32n1642_001:0170b29": "又婆羅門娶首陀女以為其妻，父母家神皆",
    "T32n1642_001:0170c01": "悉遠離，死入地獄。",
    "T32n1642_001:0170c02": "此執非理，婆羅門姓與彼首陀有何差別？",
    "T32n1642_001:0170c03": "如迦癡那大仙，從於鹿胎而生，苦行修學乃",
    "T32n1642_001:0170c04": "證仙道。此仙豈可從婆羅門而乃生邪？",
    "T32n1642_001:0170c05": "如嚩野二合娑大仙，從採魚女之所生故，苦",
    "T32n1642_001:0170c06": "行修學而成仙道。此仙豈是婆羅門姓？是故",
    "T32n1642_001:0170c07": "妄執不契正理。",
    "T32n1642_001:0170c08": "又如嚩斯瑟吒二合大仙，從於烏哩嚩二合尸天",
    "T32n1642_001:0170c09": "女所生，苦行修學乃獲仙道。此仙豈是婆羅",
    "T32n1642_001:0170c10": "門生？",
    "T32n1642_001:0170c11": "又如鹿角大仙，生於鹿胎，修習苦行而成仙",
    "T32n1642_001:0170c12": "道。此仙豈是婆羅門邪？",
    "T32n1642_001:0170c13": "又如尾濕嚩二合彌怛嚕二合大仙，從於旃陀羅",
    "T32n1642_001:0170c14": "家女之所生。此仙豈是婆羅門耶？是故應知，",
    "T32n1642_001:0170c15": "調伏諸根、不執我人、勤修梵行、遠離染欲、永",
    "T32n1642_001:0170c16": "息諸惑，由此方名真婆羅門，而非從彼族姓",
    "T32n1642_001:0170c17": "而生。如何妄執婆羅門姓世間最上、戒行清",
    "T32n1642_001:0170c18": "潔、族姓無雜，以此妄執非最為最。是故當知",
    "T32n1642_001:0170c19": "彼婆羅門，非姓非命、非族非行、非業非生名",
    "T32n1642_001:0170c20": "婆羅門。",
    "T32n1642_001:0170c21": "又如多人本下種姓，持戒修福而得生天。何",
    "T32n1642_001:0170c22": "因族姓乃生天邪？",
    "T32n1642_001:0170c23": "又如汝宗迦癡曩大仙、尾野二合娑大仙、嚩尸",
    "T32n1642_001:0170c24": "瑟吒二合大仙、覺善大仙、尾濕嚩二合大仙、彌怛",
    "T32n1642_001:0170c25": "囉二合大仙、曩囉那大仙，此等大仙皆從下姓",
    "T32n1642_001:0170c26": "種族而生，苦行修因乃獲仙道。何故妄執種",
    "T32n1642_001:0170c27": "姓非雜世間最上？是故虛言應非信受。",
    "T32n1642_001:0170c28": "又如彼執，婆羅門姓梵王口生、剎帝利姓梵",
    "T32n1642_001:0170c29": "天臂生、毘舍種姓梵天髀生、從於梵足乃生",
    "T32n1642_001:0171a01": "首陀，是故虛妄多作是執。又執苦行堅守其",
    "T32n1642_001:0171a02": "志名婆羅門，應採魚人、染師皮作及首陀等",
    "T32n1642_001:0171a03": "堅志苦行，應皆總名婆羅門邪？",
    "T32n1642_001:0171a04": "又執彼形編其髻髮，腰帶索繫，手執木杖，衣",
    "T32n1642_001:0171a05": "素儉食名婆羅門。餘戌陀等亦能行之，應此",
    "T32n1642_001:0171a06": "總名婆羅門邪？又執四姓皆從梵生，如何父",
    "T32n1642_001:0171a07": "一，子姓乃別？應可首陀乃至餘族，一父所生",
    "T32n1642_001:0171a08": "子姓應殊。此既不爾，彼云何然？",
    "T32n1642_001:0171a09": "又婆羅門從一梵天口中而生，姊妹兄弟自",
    "T32n1642_001:0171a10": "相交契，世所呵厭。汝能行之，云何清淨？是",
    "T32n1642_001:0171a11": "故妄執非淨稱淨。如一父母而生四子，非可",
    "T32n1642_001:0171a12": "別姓，如何妄執，此婆羅門、此剎帝利、此是",
    "T32n1642_001:0171a13": "毘舍、此是首陀。云何一父子姓各別？是故四",
    "T32n1642_001:0171a14": "姓妄執差別。",
    "T32n1642_001:0171a15": "非如象馬牛羊駝鹿師子虎狼形足各異，此",
    "T32n1642_001:0171a16": "是牛跡乃至象跡可分差別。又如一樹出生",
    "T32n1642_001:0171a17": "花果可無有異，非餘花卉，生處不同非可令",
    "T32n1642_001:0171a18": "同。汝今四姓，道理亦然。若婆羅門、若剎帝利",
    "T32n1642_001:0171a19": "乃至首陀，皆從一父之所生故，云何妄執四",
    "T32n1642_001:0171a20": "姓差別？",
    "T32n1642_001:0171a21": "復有天王名喻地瑟致二合囉，虔恭合掌來詣",
    "T32n1642_001:0171a22": "仙人吠娑波灑，頭面禮足而白大仙：云何",
    "T32n1642_001:0171a23": "得名婆羅門德？復云何名婆羅門相？差別之",
    "T32n1642_001:0171a24": "相復有幾種？願今演說令我了解。",
    "T32n1642_001:0171a25": "時彼仙人吠娑波灑乃告王言：忍辱、精進、靜",
    "T32n1642_001:0171a26": "慮、般若，此乃名為婆羅門德。遠離貪瞋及諸",
    "T32n1642_001:0171a27": "殺害一切有情，是名第一婆羅門相。於他所",
    "T32n1642_001:0171a28": "有一切財物而非貪受，是名第二婆羅門相。",
    "T32n1642_001:0171a29": "遠離暴惡性行溫和，不封我人，捨離繫縛及",
    "T32n1642_001:0171b01": "諸欲染，是名第三婆羅門相。於人天女乃至",
    "T32n1642_001:0171b02": "傍生恒離染著，是名第四婆羅門相。又復",
    "T32n1642_001:0171b03": "成熟一切有情恒起悲愍，調伏諸根清淨最",
    "T32n1642_001:0171b04": "勝，是名第五婆羅門相。如是五種悉皆具足，",
    "T32n1642_001:0171b05": "名婆羅門。若封彼我非具五相，皆名首陀。仙",
    "T32n1642_001:0171b06": "人復告喻地瑟恥二合囉言：非族非姓及修苦",
    "T32n1642_001:0171b07": "行成婆羅門，彼旃陀等具足五相亦得名為",
    "T32n1642_001:0171b08": "真婆羅門。由如是理，彼婆羅門亦名首陀，首",
    "T32n1642_001:0171b09": "陀亦名真婆羅門。",
    "T32n1642_001:0171b10": "彼喻地瑟恥二合囉白仙人言：彼婆羅門行不殺",
    "T32n1642_001:0171b11": "行獲果清淨，此乃少分名婆羅門。",
    "T32n1642_001:0171b12": "仙人復告喻地瑟恥二合囉言：此四姓別，皆由",
    "T32n1642_001:0171b13": "過去宿業因緣。猶如世間胎生有情，一切皆",
    "T32n1642_001:0171b14": "從穢處根生，有何差別？是故戒行復修德",
    "T32n1642_001:0171b15": "業，名婆羅門。乃至首陀修於德行，成婆羅",
    "T32n1642_001:0171b16": "門。",
    "T32n1642_001:0171b17": "若婆羅門不修德業，此亦得名下劣首陀。",
    "T32n1642_001:0171b18": "又此五根能起惡業，恒應調伏。猶如大海沈",
    "T32n1642_001:0171b19": "溺有情，應求濟度令超彼岸。爾時喻地瑟恥",
    "T32n1642_001:0171b20": "二合囉王聞仙所說，了解踊躍，以此所聞迴施",
    "T32n1642_001:0171b21": "一切無邊有情，悉令曉悟，非為自身及貪己",
    "T32n1642_001:0171b22": "命。我今日夜修習忍辱，遠離眷屬及於嫉妬，",
    "T32n1642_001:0171b23": "一切欲境更不耽著，趣求解脫恒修淨行。",
    "T32n1642_001:0171b24": "仙人復告喻地瑟恥二合囉言：不殺有情、遠離",
    "T32n1642_001:0171b25": "貪瞋、清淨無比，如是名為婆羅門行。調伏諸",
    "T32n1642_001:0171b26": "根、布施忍辱、真實梵行、悲念愍護一切有",
    "T32n1642_001:0171b27": "情、修習智慧，如是名為婆羅門行。離邪苦行、",
    "T32n1642_001:0171b28": "應有情機所有眾苦，如是名為婆羅門行。",
    "T32n1642_001:0171b29": "又婆羅門誐野怛哩二合經呪中說：苦行離執",
    "T32n1642_001:0171c01": "調伏諸根，四時行施愛念有情，捨離睡眠恒",
    "T32n1642_001:0171c02": "修淨行經於千劫，方得名為真婆羅門。",
    "T32n1642_001:0171c03": "仙人復告喻地瑟恥二合囉言：若人解了四圍",
    "T32n1642_001:0171c04": "陀論，名婆羅門，稱姓最上。餘首陀姓亦能了",
    "T32n1642_001:0171c05": "解，何非最上？",
    "T32n1642_001:0171c06": "譬如四姓同遊聖境，所有蹤跡不可分別此",
    "T32n1642_001:0171c07": "人之蹤非彼人跡。一姓四姓亦復如是，由假",
    "T32n1642_001:0171c08": "施設本無差別。",
    "T32n1642_001:0171c09": "又如世間牛馬等形，相狀雖異，男女二根同",
    "T32n1642_001:0171c10": "類不殊。彼婆羅門與剎帝利、毘舍、首陀，一姓",
    "T32n1642_001:0171c11": "四姓相望亦然。",
    "T32n1642_001:0171c12": "又如一人血肉屎尿手足諸根，與眾多人所",
    "T32n1642_001:0171c13": "有血肉同類亦然。",
    "T32n1642_001:0171c14": "又如蓮花、剎怛哩花，月螺光色可分差別。於",
    "T32n1642_001:0171c15": "餘四姓色相無異，如何差別？又如牛馬乃至",
    "T32n1642_001:0171c16": "象鹿行於染欲，而非交契可分差別。今婆羅",
    "T32n1642_001:0171c17": "門與剎帝利、毘舍、首陀互相交契而行染欲，",
    "T32n1642_001:0171c18": "皆同胎生，有何差別？",
    "T32n1642_001:0171c19": "又如婆羅門所生之女，對餘婆羅門同姓姊",
    "T32n1642_001:0171c20": "妹，云何交契？姊妹兄弟夫妻乃爾，世間首陀",
    "T32n1642_001:0171c21": "非行此法。",
    "T32n1642_001:0171c22": "譬如世間憂曇鉢樹，花果枝葉雖復眾多，根",
    "T32n1642_001:0171c23": "身無異，非能分別此彼之花。汝婆羅門亦復",
    "T32n1642_001:0171c24": "如是，非可交會同姓姊妹，世所呵厭非可行",
    "T32n1642_001:0171c25": "之。",
    "T32n1642_001:0171c26": "又如捨離身語不善，恒修淨業，名婆羅門。彼",
    "T32n1642_001:0171c27": "毘舍等亦能行之，得彼大仙名嚩私瑟姹二合。",
    "T32n1642_001:0171c28": "又如世間之火能燒柴薪而無分別，今婆羅",
    "T32n1642_001:0171c29": "門對餘諸姓無異亦然。",
    "T32n1642_001:0172a01": "又如彼宗彌野二合娑大仙，本是採魚父之所生，",
    "T32n1642_001:0172a02": "亦非是彼婆羅門生。",
    "T32n1642_001:0172a03": "又如半拏嚩王，兄弟五人同一母生，父乃",
    "T32n1642_001:0172a04": "各別。此由宿業同母別父，非由於姓。而妄執",
    "T32n1642_001:0172a05": "別。",
    "T32n1642_001:0172a06": "又如世間鹽處於水，形雖可隱鹽味非無。宿",
    "T32n1642_001:0172a07": "業隨身，隱顯亦然。如是妄執，諸有智人應當",
    "T32n1642_001:0172a08": "審悉，非可依信。",
    "T32n1642_001:0172a09": "金剛針論"
}