{
    "T23n1442_039:0838c03": "根本說一切有部毘奈耶卷第三",
    "T23n1442_039:0838c04": "十九",
    "T23n1442_039:0838c06": "三藏法師義淨奉　制譯",
    "T23n1442_039:0838c07": "與未近圓人同室宿過二夜學處第五十四",
    "T23n1442_039:0838c08": "爾時薄伽梵在室羅伐城逝多林給孤獨園。",
    "T23n1442_039:0838c09": "時有眾多敬信施主來至寺中，白諸苾芻曰：",
    "T23n1442_039:0838c10": "「聖者！幸為我等宣揚正法，樂欲聽聞。」苾芻報",
    "T23n1442_039:0838c11": "曰：「賢首！汝等有心樂聞法者，當詣佛所，佛自",
    "T23n1442_039:0838c12": "為說。」彼云：「聖者！唯一大師，瞻仰者眾，天龍",
    "T23n1442_039:0838c13": "人鬼皆願聞法，知欲為誰而演法要？仁等亦",
    "T23n1442_039:0838c14": "可為我誦經。」苾芻報曰：「世尊未許。」諸俗聞已",
    "T23n1442_039:0838c15": "共起譏嫌捨之而去。時諸苾芻以緣白佛，佛",
    "T23n1442_039:0838c16": "言：「我今聽諸苾芻隨時誦經。」世尊既許苾芻",
    "T23n1442_039:0838c17": "誦經，彼便日日誦經不息。諸有福德閑暇者，",
    "T23n1442_039:0838c18": "晝常來聽，既歸家已，便於夜中告諸無福營",
    "T23n1442_039:0838c19": "作之人，作如是語：「君等當知！彼諸聖眾於日",
    "T23n1442_039:0838c20": "日中常誦正法，言詞美妙令眾樂聞，聽者忘",
    "T23n1442_039:0838c21": "疲如蜂食蜜。」時營作者聞斯語已報諸人曰：",
    "T23n1442_039:0838c22": "「仁等有福逢佛出世，得聞法要獲大利益，於",
    "T23n1442_039:0838c23": "日日中得未曾有。」報作人曰：「汝何不聽？」答曰：",
    "T23n1442_039:0838c24": "「仁有福德，雖晝聽經家生得濟，我等薄福作",
    "T23n1442_039:0838c25": "業求活，恒去聞經終當餓死。若其聖者夜誦",
    "T23n1442_039:0838c26": "經者，我亦樂聽。」時諸苾芻聞是語已，便往白",
    "T23n1442_039:0838c27": "佛，佛言：「雖在夜中亦誦經法。」彼便通夜而為",
    "T23n1442_039:0838c28": "誦經，因生疲苦，佛言：「不應晝夜誦經。」苾芻隨",
    "T23n1442_039:0838c29": "時少宣其法，諸來聽者共生嫌意，佛言：「不應",
    "T23n1442_039:0839a01": "隨宜，當圓滿說。」時諸苾芻夜夜常誦，諸作業",
    "T23n1442_039:0839a02": "人無暇鎮來。時有福人，既至家已同前為說，",
    "T23n1442_039:0839a03": "作人自歎：「我等薄福不得聞經。若諸聖者",
    "T23n1442_039:0839a04": "每於月八日、十五日、二十三日、月盡日通夜誦",
    "T23n1442_039:0839a05": "者，我等常聞能生福利。」苾芻以緣白佛，佛言：",
    "T23n1442_039:0839a06": "「當於月八日、十五日、二十三日、月盡日通夜誦",
    "T23n1442_039:0839a07": "經。」時有乞食苾芻，在阿蘭若住，告同住者",
    "T23n1442_039:0839a08": "曰：「今是十五日，我欲向寺共為長淨并復聽",
    "T23n1442_039:0839a09": "經。」便詣寺所慇懃聽法乃至夜半，時乞食者",
    "T23n1442_039:0839a10": "作如是念：「今既非時，無緣得往蘭若之處，且",
    "T23n1442_039:0839a11": "留此住於一面坐。」諸聽法俗人亦住於此。時",
    "T23n1442_039:0839a12": "知寺人將滅燈燭，俗人告言：「聖者！勿去燈明，",
    "T23n1442_039:0839a13": "我助油燭。」有摩訶羅苾芻，共於此臥不用心",
    "T23n1442_039:0839a14": "眠，便在夢中見與故二共為聚集，遂即寱言",
    "T23n1442_039:0839a15": "說非法事。俗人聞已遂即遍觀，見摩訶羅仰",
    "T23n1442_039:0839a16": "腹而臥，口說寱言說非法事。諸俗見已共作",
    "T23n1442_039:0839a17": "是議：「仁等觀此年老苾芻，尚為斯事。諸餘少",
    "T23n1442_039:0839a18": "壯當欲如何？」時乞食者聞俗嫌議，旦詣林中，",
    "T23n1442_039:0839a19": "於蘭若內習定之人見而問曰：「具壽！於彼寺",
    "T23n1442_039:0839a20": "中同梵行者夜誦經時，能令諸俗人生淨信",
    "T23n1442_039:0839a21": "不？」報言：「聽微妙法皆生喜信，然而有一年老",
    "T23n1442_039:0839a22": "苾芻，起俗譏嫌。」彼問：「何故？」即以事具答，諸",
    "T23n1442_039:0839a23": "苾芻聞以緣白佛，佛言：「由諸苾芻與未圓具",
    "T23n1442_039:0839a24": "者同一室宿及然燈燭，有是過生。是故我今",
    "T23n1442_039:0839a25": "不聽苾芻與未圓具人同一室宿及燃燈燭。」",
    "T23n1442_039:0839a26": "此是緣起，尚未制學處。",
    "T23n1442_039:0839a27": "佛在憍閃毘妙音園中。時尊者舍利子有二",
    "T23n1442_039:0839a28": "求寂：一是准陀，二是羅怙羅。于時羅怙羅有",
    "T23n1442_039:0839a29": "緣須至晝日遊處，有客苾芻來入寺中，見授",
    "T23n1442_039:0839b01": "事人已覓停止處。其授事人見羅怙羅出外",
    "T23n1442_039:0839b02": "不在，即便令客權止房中。其客苾芻即取羅",
    "T23n1442_039:0839b03": "怙羅所有衣鉢置之房外。時羅怙羅從外靜",
    "T23n1442_039:0839b04": "處還至本房，見其衣鉢在房門外悵然而立。",
    "T23n1442_039:0839b05": "于時准陀來至其所，問言：「具壽！何故愁然似",
    "T23n1442_039:0839b06": "帶憂色？」答曰：「我暫出遊，有客來至以我衣鉢",
    "T23n1442_039:0839b07": "棄在房前，日時欲暮天復將雨，我於今夜何",
    "T23n1442_039:0839b08": "處當臥？」准陀報曰：「隨處隨時，且容身臥，詎勞",
    "T23n1442_039:0839b09": "憂悒徙倚房前？」答曰：「仁具福德有大威神，",
    "T23n1442_039:0839b10": "化作草菴即堪止宿。我無威力其欲如何？」准",
    "T23n1442_039:0839b11": "陀聞已默然而去。時有淨信施主，為佛及僧",
    "T23n1442_039:0839b12": "以妙香泥塗拭圊廁，羅怙羅見已便作是念：",
    "T23n1442_039:0839b13": "「非時見佛，欲有諮問，無有是處。我今宜可於",
    "T23n1442_039:0839b14": "此眠宿以度今宵。」遂入廁屋權時而臥。即於",
    "T23n1442_039:0839b15": "其夜天降大雨，去斯不遠於地穴中，有大毒",
    "T23n1442_039:0839b16": "蛇依止而住。水滿穴中，其蛇遂出便往廁上。",
    "T23n1442_039:0839b17": "如來大師得無忘心作如是念：「若彼毒蛇螫",
    "T23n1442_039:0839b18": "羅怙羅者，此必當死但有其名。又釋迦種自",
    "T23n1442_039:0839b19": "恃高慢，便生不信作如是語：『若羅怙羅不出",
    "T23n1442_039:0839b20": "家者繼轉輪王位，今既出家無所依怙，臥於",
    "T23n1442_039:0839b21": "廁上被蛇所螫枉苦身亡。』」作是念已便舒右",
    "T23n1442_039:0839b22": "手如象王鼻，到羅怙羅所擎取其身，至己房",
    "T23n1442_039:0839b23": "內安自床上。佛於是夜時行時坐以至天明。",
    "T23n1442_039:0839b24": "有餘苾芻，於晨朝時嚼齒木澡漱訖，往世尊",
    "T23n1442_039:0839b25": "所欲申禮敬。世尊常法，若欲為諸聲聞制學",
    "T23n1442_039:0839b26": "處者，未至苾芻待其總集，其現至者不即令",
    "T23n1442_039:0839b27": "去。時求寂准陀至羅怙羅所彈指警覺，告言：",
    "T23n1442_039:0839b28": "「羅怙羅！汝何處臥？」彼既覺已知是佛床，即便",
    "T23n1442_039:0839b29": "驚起惶怖而立。准陀告曰：「羅怙羅！向使世尊",
    "T23n1442_039:0839c01": "不念汝者，被毒蛇螫必定無常，但空名在。」爾",
    "T23n1442_039:0839c02": "時世尊告諸苾芻曰：「凡諸求寂無父無母，唯",
    "T23n1442_039:0839c03": "有汝等同梵行人共相慈念。此等多是阿羅漢",
    "T23n1442_039:0839c04": "胎終將出離，汝等若不共相愍護，誰當見憂？",
    "T23n1442_039:0839c05": "是故我今聽諸苾芻，與未圓具人齊二夜同宿",
    "T23n1442_039:0839c06": "無犯。」時有苾芻忽得下痢不淨污足，房無燈",
    "T23n1442_039:0839c07": "燭求洗無由，遂垂足床前偃臥經宿。天將欲",
    "T23n1442_039:0839c08": "曉，弟子門人入房參問：「不審鄔波馱耶，四大",
    "T23n1442_039:0839c09": "安不？」答曰：「不安。」問言：「何故？」具以患狀告彼令",
    "T23n1442_039:0839c10": "知，諸苾芻聞以緣白佛，佛言：「應置燈明。」時諸",
    "T23n1442_039:0839c11": "苾芻置燈明已，有病不眠因斯更重，佛言：「苾",
    "T23n1442_039:0839c12": "芻有病須燃燈者，對臥無犯，勿致疑心。」時看",
    "T23n1442_039:0839c13": "病人亦不敢臥，因加疾病，佛言：「其看病人雖",
    "T23n1442_039:0839c14": "臥燈明，亦無有犯。」時彼病者須受藥食，無人",
    "T23n1442_039:0839c15": "為授遂闕所須，佛言：「未受具人應令共宿。」時",
    "T23n1442_039:0839c16": "諸苾芻過二宿已遂不敢睡，因更病生，佛言：",
    "T23n1442_039:0839c17": "「病人雖過二夜共宿無犯。」有病苾芻不能自",
    "T23n1442_039:0839c18": "噉，令受具者哺而方食。時受具人出行不在，",
    "T23n1442_039:0839c19": "佛言：「未受具者亦聽哺食。若無此人，雖大苾",
    "T23n1442_039:0839c20": "芻自取而哺。」時諸苾芻於日月光下不敢睡",
    "T23n1442_039:0839c21": "眠，佛言：「日月之光非所避物，臥時無犯。」如佛",
    "T23n1442_039:0839c22": "所制：苾芻不得與未受具人過二夜宿。時諸",
    "T23n1442_039:0839c23": "苾芻過二夜已驅出寺外，被賊惡獸及蚊蟻",
    "T23n1442_039:0839c24": "等之所損傷，佛言：「不應遣彼令出寺外。」時諸",
    "T23n1442_039:0839c25": "苾芻遣出檐外，佛言：「不應驅出檐外，應離房",
    "T23n1442_039:0839c26": "門勢分令其止宿。」時有苾芻畜一求寂，夜令",
    "T23n1442_039:0839c27": "出宿，有罪惡苾芻從外來至，問求寂曰：「汝於",
    "T23n1442_039:0839c28": "今夜何處當宿？」答言：「於門屋下。」時彼師主聞",
    "T23n1442_039:0839c29": "其語聲，問言：「彼說何事？」弟子具答，師主聞已",
    "T23n1442_039:0840a01": "喚入房中一處止宿，自便通夜，或行或坐以",
    "T23n1442_039:0840a02": "徹天明。時弟子門人共來參問：「不審鄔波駄",
    "T23n1442_039:0840a03": "耶宿夜以來，起居輕利氣力安不？」答曰：「不安。」",
    "T23n1442_039:0840a04": "問言：「何故？」是時師主具以事答。弟子聞已",
    "T23n1442_039:0840a05": "白師主曰：「師豈不聞，如佛所言：『有二種事方",
    "T23n1442_039:0840a06": "成大人：一者知是不可為事即不應為；二者",
    "T23n1442_039:0840a07": "已為其事即不應捨可令究竟。』師既愍彼求",
    "T23n1442_039:0840a08": "寂已為攝養，當存終始，豈得辭勞？」師聞便默。",
    "T23n1442_039:0840a09": "爾諸苾芻聞以緣白佛，佛言：「若有如此罪惡",
    "T23n1442_039:0840a10": "人來，能驅擯者應共斥逐。若不可者應將求",
    "T23n1442_039:0840a11": "寂往餘寺中。若於夏內安居已後，有惡苾芻",
    "T23n1442_039:0840a12": "來寺中者，時彼師主應與求寂同房而宿，以",
    "T23n1442_039:0840a13": "至夏終，勿致疑惑。至夏罷已，能驅逐者可擯",
    "T23n1442_039:0840a14": "斥之，若不可者應將求寂別詣餘寺。」時有眾",
    "T23n1442_039:0840a15": "多苾芻，隨路而去并將求寂，過二夜已便令",
    "T23n1442_039:0840a16": "出宿，遂被惡獸之所傷害。以緣白佛，佛言：「不",
    "T23n1442_039:0840a17": "應令出，應分苾芻以為二處，隨夜未滿共宿",
    "T23n1442_039:0840a18": "無犯。」時諸求寂夜起之時於路睡著，苾芻棄",
    "T23n1442_039:0840a19": "之而去，亦被傷害，佛言：「不應棄去，應令在",
    "T23n1442_039:0840a20": "前。」時彼求寂於小食時從索飲食，苾芻不與，",
    "T23n1442_039:0840a21": "佛言：「應與。」至午還索，苾芻報曰：「已與朝食",
    "T23n1442_039:0840a22": "因何更索？」遂不與食。佛言：「少年火盛，更可與",
    "T23n1442_039:0840a23": "食。」又與未具隨伴道行，苾芻相告曰：「如佛所",
    "T23n1442_039:0840a24": "制：過二夜已不許與未圓具者同宿。」彼便警",
    "T23n1442_039:0840a25": "覺通夜不眠，遂生勞倦，佛言：「應護明相，不假",
    "T23n1442_039:0840a26": "通宵。」時諸苾芻猶尚疲勞，佛言：「如在行路通",
    "T23n1442_039:0840a27": "夜應眠，勿生疑惑。」時鄔波難陀有二求寂：一",
    "T23n1442_039:0840a28": "名利刺，二名長大，與此二弟子過二夜宿。",
    "T23n1442_039:0840a29": "諸苾芻見告言：「具壽！佛制不許二夜共宿。仁",
    "T23n1442_039:0840b01": "今何意故違佛語？當可改之。」鄔波難陀曰：「此",
    "T23n1442_039:0840b02": "第二夜與第三夜有何異相？又第三夜豈可",
    "T23n1442_039:0840b03": "飲酒食葱蒜耶？」時有少欲苾芻，聞是語已便",
    "T23n1442_039:0840b04": "生嫌賤：「云何苾芻不奉佛教？世尊不聽過二",
    "T23n1442_039:0840b05": "夜與未受具人同室宿，而故違聖教，與之同",
    "T23n1442_039:0840b06": "宿。」即以此緣具白世尊。世尊集眾問答虛實，",
    "T23n1442_039:0840b07": "乃至「我觀十利，為諸苾芻制其學處，應如是",
    "T23n1442_039:0840b08": "說：",
    "T23n1442_039:0840b09": "「若復苾芻與未近圓人同室宿，過二夜者波",
    "T23n1442_039:0840b10": "逸底迦。」",
    "T23n1442_039:0840b11": "若復苾芻者，謂鄔波難陀，餘義如上。有二圓",
    "T23n1442_039:0840b12": "具，謂苾芻、苾芻尼。餘非圓具，謂求寂等，餘義",
    "T23n1442_039:0840b13": "可解。室有四種：一、總覆總障，如諸房舍及客",
    "T23n1442_039:0840b14": "堂樓觀等，上總遍覆四壁皆遮；二、總覆多障，",
    "T23n1442_039:0840b15": "於四壁少安窓戶；三、多覆總障，即四面舍，於",
    "T23n1442_039:0840b16": "四邊安壁，中間竪柱，四檐內入，或低或平；四、",
    "T23n1442_039:0840b17": "多覆多障，謂三面舍，於四面舍無其一邊。若",
    "T23n1442_039:0840b18": "半障半覆、或多覆少障、或檐際等，並皆無犯。",
    "T23n1442_039:0840b19": "又無犯者，謂最初犯人，或癡狂、心亂、痛惱所纏。",
    "T23n1442_039:0840b20": "不捨惡見違諫學處第五十五",
    "T23n1442_039:0840b21": "佛在室羅伐城逝多林給孤獨園。時有苾芻名",
    "T23n1442_039:0840b22": "曰無相，自生惡見作如是語：「如佛所說：『障礙",
    "T23n1442_039:0840b23": "之法不應習行。』我知此法習行之時非是障",
    "T23n1442_039:0840b24": "礙。」時有眾多苾芻，聞是語已往白世尊。世尊",
    "T23n1442_039:0840b25": "告曰：「汝等苾芻眾！應與彼無相苾芻作別諫",
    "T23n1442_039:0840b26": "事。若復更有如斯等類，應如是作。往至其所",
    "T23n1442_039:0840b27": "而告之曰：『汝無相莫作是語：「如佛所說：『障礙",
    "T23n1442_039:0840b28": "之法不應習行。』我知此法習行之時非是障",
    "T23n1442_039:0840b29": "礙。」汝莫謗世尊，謗世尊者不善。汝無相，世尊",
    "T23n1442_039:0840c01": "不說障礙法非障礙法，以種種方便說是障",
    "T23n1442_039:0840c02": "礙法，若習行者定是障礙法。無相！汝今應捨",
    "T23n1442_039:0840c03": "如是惡見。』如是應諫。」諸苾芻奉教而去，至無",
    "T23n1442_039:0840c04": "相所，如佛所教諫誨之時，於其惡見固執不",
    "T23n1442_039:0840c05": "捨，作如是語：「我說是實，餘皆虛妄。」時諸苾芻",
    "T23n1442_039:0840c06": "見諫不隨，便詣佛所作如是語：「大德！我已如",
    "T23n1442_039:0840c07": "佛所教別諫無相，諫誨之時彼於惡見固執",
    "T23n1442_039:0840c08": "不捨。」乃至廣說。佛言：「汝諸苾芻！應作白四羯",
    "T23n1442_039:0840c09": "磨諫彼苾芻。應如是作，鳴槌集眾，眾既集",
    "T23n1442_039:0840c10": "已，令一苾芻作白羯磨，應如是作：『大德僧伽",
    "T23n1442_039:0840c11": "聽！此無相苾芻自生惡見作如是語：「如佛所",
    "T23n1442_039:0840c12": "說：『障礙之法不應習行。』我知此法習行之時",
    "T23n1442_039:0840c13": "非是障礙。」時諸苾芻為作別諫。別諫之時，所",
    "T23n1442_039:0840c14": "有惡見堅執其事不肯棄捨，云：「我說是實，餘",
    "T23n1442_039:0840c15": "皆虛妄。」若僧時到聽者，僧伽應許僧伽",
    "T23n1442_039:0840c16": "今與汝無相苾芻作白四羯磨開曉其事。「汝",
    "T23n1442_039:0840c17": "無相莫作是語：『如佛所說：「障礙之法不應習",
    "T23n1442_039:0840c18": "行。」我知此法習行之時非障礙法。』莫謗世尊，",
    "T23n1442_039:0840c19": "謗世尊者不善。汝無相！世尊以種種方便說",
    "T23n1442_039:0840c20": "欲是障礙法，若習行者定為障礙。汝無相當",
    "T23n1442_039:0840c21": "捨如是惡見。」白如是。』次作羯磨，應准白成。」時",
    "T23n1442_039:0840c22": "諸苾芻作白羯磨，開諫之時無相苾芻所有",
    "T23n1442_039:0840c23": "惡見堅執不捨，云：「此事是實，餘皆虛妄。」時諸",
    "T23n1442_039:0840c24": "苾芻見其不改，即以不隨諫事具白世尊。世",
    "T23n1442_039:0840c25": "尊告曰：「諸苾芻！應與無相苾芻作不捨惡見",
    "T23n1442_039:0840c26": "捨置羯磨。應如是作，餘亦如是。鳴槌集眾等，",
    "T23n1442_039:0840c27": "令一苾芻作白羯磨。",
    "T23n1442_039:0840c28": "「『大德僧伽聽！此無相苾芻自生惡見，廣說如",
    "T23n1442_039:0840c29": "前，乃至若僧伽時至聽者，僧伽應許僧伽今",
    "T23n1442_039:0841a01": "與無相苾芻作不捨惡見捨置羯磨，乃至此",
    "T23n1442_039:0841a02": "無相苾芻如是惡見未捨已來，眾僧不應共",
    "T23n1442_039:0841a03": "語共說，可惡極惡如旃荼羅。白如是。』次作羯",
    "T23n1442_039:0841a04": "磨，應准白成。」時諸苾芻雖與無相作捨置羯",
    "T23n1442_039:0841a05": "磨，然彼惡見堅執不捨。時諸苾芻以緣白佛。",
    "T23n1442_039:0841a06": "佛集僧眾問無相曰：「汝實作此語：『如佛所說",
    "T23n1442_039:0841a07": "障礙之法，我知非障礙，習行之時不為障礙。』」",
    "T23n1442_039:0841a08": "白佛言：「實爾。大德！」世尊種種呵責廣如前說，",
    "T23n1442_039:0841a09": "乃至「我觀十利，為諸苾芻制其學處，應如是",
    "T23n1442_039:0841a10": "說：若復苾芻作如是語：『我知佛所說法，欲是",
    "T23n1442_039:0841a11": "障礙者，習行之時非是障礙。』諸苾芻應語彼",
    "T23n1442_039:0841a12": "苾芻言：『汝莫作是語：「我知佛所說，欲是障礙",
    "T23n1442_039:0841a13": "法者，習行之時非是障礙。」汝莫謗世尊，謗世",
    "T23n1442_039:0841a14": "尊者不善。世尊不作是語，世尊以無量門於",
    "T23n1442_039:0841a15": "諸欲法說為障礙，汝可棄捨如是惡見。』諸苾",
    "T23n1442_039:0841a16": "芻如是諫時，捨者善；若不捨者應可再三慇",
    "T23n1442_039:0841a17": "懃正諫，隨教應詰令捨是事。捨者善，若不",
    "T23n1442_039:0841a18": "捨者波逸底迦。」",
    "T23n1442_039:0841a19": "若復苾芻者，謂是無相，餘義如上。作如是語",
    "T23n1442_039:0841a20": "者，說其事也。我知佛所說法者，謂如來、應、正",
    "T23n1442_039:0841a21": "等覺，法謂佛說、或聲聞說，說是障礙義。障",
    "T23n1442_039:0841a22": "礙法者，謂四他勝及眾教、二不定、三十捨墮、",
    "T23n1442_039:0841a23": "九十一墮、四別悔、眾學法。習行之時非障礙",
    "T23n1442_039:0841a24": "者，謂不能障沙門聖果。謗者，謂出非理言。不",
    "T23n1442_039:0841a25": "善者，招惡異熟。諸苾芻見是語時應作別諫，",
    "T23n1442_039:0841a26": "若不捨者作羯磨諫，乃至結竟，廣說如前。此",
    "T23n1442_039:0841a27": "中犯相其事云何？若苾芻作如是語：「我知佛",
    "T23n1442_039:0841a28": "所說等。」諸苾芻見是語時應作別諫。捨者善，",
    "T23n1442_039:0841a29": "若不捨者得惡作罪。羯磨諫時，若作白時及",
    "T23n1442_039:0841b01": "初二羯磨，若不捨者皆惡作罪；若三羯磨竟",
    "T23n1442_039:0841b02": "時便得墮罪。若作非法等羯磨者，彼無有犯。",
    "T23n1442_039:0841b03": "又無犯者，謂最初犯人，或癡狂、心亂、痛惱所",
    "T23n1442_039:0841b04": "纏。",
    "T23n1442_039:0841b05": "隨捨置人學處第五十六",
    "T23n1442_039:0841b06": "時無相苾芻得捨置羯磨，往鄔波難陀處啼",
    "T23n1442_039:0841b07": "泣而住。鄔波難陀告言：「具壽無相！何故啼泣？」",
    "T23n1442_039:0841b08": "報言：「諸黑鉢者為我作捨置羯磨。」鄔波難陀",
    "T23n1442_039:0841b09": "曰：「設與城邑聚落及三界有情作捨置羯磨",
    "T23n1442_039:0841b10": "者，豈城邑等而非有耶？且勿憂惱當求懺謝。」",
    "T23n1442_039:0841b11": "如是教已便共言說、受用衣食、同室而臥。時",
    "T23n1442_039:0841b12": "少欲苾芻見是事已共生嫌賤：「云何苾芻知",
    "T23n1442_039:0841b13": "彼苾芻是惡見人，眾與羯磨未行隨法，而與",
    "T23n1442_039:0841b14": "言談為同住事？」即以此緣具白世尊。世尊集",
    "T23n1442_039:0841b15": "眾問其虛實，種種呵責，乃至「我觀十利，為諸",
    "T23n1442_039:0841b16": "苾芻制其學處，應如是說：",
    "T23n1442_039:0841b17": "「若復苾芻，知如是語人未為隨法不捨惡見，",
    "T23n1442_039:0841b18": "共為言說、共住受用、同室而宿者，波逸底迦。」",
    "T23n1442_039:0841b19": "若復苾芻者，謂鄔波難陀，餘義如上。如是語",
    "T23n1442_039:0841b20": "人者，謂是無相。未為隨順法者，未作隨順懺",
    "T23n1442_039:0841b21": "摩之法。不捨惡見共為言說等者，謂作教授",
    "T23n1442_039:0841b22": "依止等事，於四室中同宿天明，結罪如上。此",
    "T23n1442_039:0841b23": "中犯相其事云何？若苾芻知如是語人未作",
    "T23n1442_039:0841b24": "隨法，為言論共住等事，便得墮罪。若彼身病，",
    "T23n1442_039:0841b25": "看侍無犯。或共同居令捨惡見，此亦無犯。又",
    "T23n1442_039:0841b26": "無犯者，謂最初犯人，或癡狂、心亂、痛惱所纏。",
    "T23n1442_039:0841b27": "攝受惡見不捨求寂學處第五十七",
    "T23n1442_039:0841b28": "佛在室羅伐城住逝多林給孤獨園。時鄔波",
    "T23n1442_039:0841b29": "難陀有二求寂：一名利刺，二名長大。時有異",
    "T23n1442_039:0841c01": "處眾多苾芻來至其所，與二求寂以為共住，",
    "T23n1442_039:0841c02": "言戲掉舉身相摩觸。時諸苾芻後生懊悔，便",
    "T23n1442_039:0841c03": "自剋責所犯之罪，應責心者責心而悔，應對",
    "T23n1442_039:0841c04": "說者對說而除，發勇猛心起決定意，斷諸煩",
    "T23n1442_039:0841c05": "惱證阿羅漢，獲大神通。後於異時彼二求寂",
    "T23n1442_039:0841c06": "林中採花，於虛空中見彼苾芻乘空而至，遂",
    "T23n1442_039:0841c07": "遙問曰：「仁等是誰？」苾芻答言：「我是某甲。」彼二",
    "T23n1442_039:0841c08": "報曰：「仁等豈不昔與我等而為共住，言戲掉",
    "T23n1442_039:0841c09": "舉身相摩觸作諸罪業，云何於今獲增上證？」",
    "T23n1442_039:0841c10": "彼便答曰：「此事實爾，然我後時情生懊悔，深",
    "T23n1442_039:0841c11": "自剋責所犯之罪，如前具說，乃至獲得道",
    "T23n1442_039:0841c12": "果。」求寂聞已便作是念：「此諸苾芻昔與我等",
    "T23n1442_039:0841c13": "共作如是如是非法之事，云何於今得增上",
    "T23n1442_039:0841c14": "果？以此因緣，我知佛所說法云：『習諸欲是障",
    "T23n1442_039:0841c15": "礙』者，此非障礙。」具以此事告諸苾芻。時少欲",
    "T23n1442_039:0841c16": "者聞是語已不嫌不喜，具以其事往白世尊。",
    "T23n1442_039:0841c17": "世尊爾時告諸苾芻：「此二求寂所言非理，汝",
    "T23n1442_039:0841c18": "等應可作別諫法而開曉之。若有餘人作斯事",
    "T23n1442_039:0841c19": "者，亦如是諫，告言：『汝利刺、長大莫作是語：「我",
    "T23n1442_039:0841c20": "知佛所說法『欲是障礙』者，此非是障。」勿作是語",
    "T23n1442_039:0841c21": "謗讟世尊，謗世尊者不善。世尊不作是語，佛",
    "T23n1442_039:0841c22": "以種種方便說：「行諸欲是障礙法。」汝今二人",
    "T23n1442_039:0841c23": "當捨惡見。』」時諸苾芻奉佛教已，往二求寂所",
    "T23n1442_039:0841c24": "如佛所教曉喻其事。如是諫時，彼二求寂所",
    "T23n1442_039:0841c25": "有惡見堅執不捨，作如是語：「此事是實，餘皆",
    "T23n1442_039:0841c26": "虛妄。」時諸苾芻即以此緣具白世尊：「我等奉",
    "T23n1442_039:0841c27": "教別諫彼二求寂時，彼之惡見堅執不捨，而云：",
    "T23n1442_039:0841c28": "『我說是實，餘皆虛妄。』」佛言：「汝諸苾芻！應作白",
    "T23n1442_039:0841c29": "四羯磨諫二求寂。如是應作，鳴槌集眾。眾既",
    "T23n1442_039:0842a01": "集已，令二求寂離聞處在見處，應令一人作",
    "T23n1442_039:0842a02": "白羯磨，應如是作：",
    "T23n1442_039:0842a03": "「『大德僧伽聽！此利刺、長大二求寂，自起如是",
    "T23n1442_039:0842a04": "惡見，作如是語：「我知佛所說法『欲是障礙』者，",
    "T23n1442_039:0842a05": "此非是障。」苾芻與作別諫之時，彼二惡見堅",
    "T23n1442_039:0842a06": "執不捨，作如是語：「此事是實，餘皆虛妄。」若僧",
    "T23n1442_039:0842a07": "伽時至聽者，僧伽應許僧伽今與彼二人",
    "T23n1442_039:0842a08": "作白四羯磨曉喻其事。「汝等二人莫作是語：",
    "T23n1442_039:0842a09": "『如佛所說「障礙之法不應習行。」我知此法習",
    "T23n1442_039:0842a10": "行之時非是障礙。』莫謗世尊，謗世尊者不善。",
    "T23n1442_039:0842a11": "世尊不作是說，世尊以種種方便說：『欲是障",
    "T23n1442_039:0842a12": "礙法，若習行者定為障礙。』汝之二人當捨如",
    "T23n1442_039:0842a13": "是惡見。」此是其白。』一苾芻向二人所報言：",
    "T23n1442_039:0842a14": "『眾僧與汝作白四羯磨，已作白竟，汝今應捨",
    "T23n1442_039:0842a15": "惡見。』若捨者善；若不捨者，彼苾芻應還眾中，",
    "T23n1442_039:0842a16": "告言：『惡見不捨。』次作羯磨：『大德僧伽聽！准白",
    "T23n1442_039:0842a17": "應作，乃至初羯磨了。』如前令問。若不捨者，還",
    "T23n1442_039:0842a18": "報眾知。次作第二、第三了時，亦如前問，如是",
    "T23n1442_039:0842a19": "應作。」時諸苾芻奉佛教已，喚彼二人為作白",
    "T23n1442_039:0842a20": "四羯磨曉喻之時，彼於惡見堅執不捨云：「此",
    "T23n1442_039:0842a21": "事是實，餘皆虛妄。」時諸苾芻即以此緣具白",
    "T23n1442_039:0842a22": "世尊：「我等已作白四羯磨諫彼二人，彼於惡",
    "T23n1442_039:0842a23": "見堅執不捨，云：『此事是實，餘皆虛妄。』」佛言：「汝",
    "T23n1442_039:0842a24": "等苾芻！應與彼二求寂作不捨惡見擯羯磨。如",
    "T23n1442_039:0842a25": "是應作。鳴槌集眾。眾既集已，令一苾芻作白",
    "T23n1442_039:0842a26": "羯磨：『大德僧伽聽！彼利刺、長大二求寂，自起",
    "T23n1442_039:0842a27": "惡見，如前廣說。僧伽為作別諫，及白四羯磨",
    "T23n1442_039:0842a28": "曉喻之時，堅執不捨，云：「此事是實，餘皆虛妄。」",
    "T23n1442_039:0842a29": "若僧時到聽者，僧伽應許僧伽今與此二",
    "T23n1442_039:0842b01": "人作不捨惡見擯羯磨，應告之曰：「汝等二人",
    "T23n1442_039:0842b02": "從今已去，不得更云：『如來、應、正等覺是我大",
    "T23n1442_039:0842b03": "師。』亦復不應隨苾芻後同一道行。如餘求寂",
    "T23n1442_039:0842b04": "與大苾芻二夜同室宿，汝今無是事。汝愚癡",
    "T23n1442_039:0842b05": "人！今可滅去！」白如是。』應一苾芻向二人所報",
    "T23n1442_039:0842b06": "言：『眾今與汝二人作白四擯羯磨，已作白訖，",
    "T23n1442_039:0842b07": "汝等應捨如是惡見。』若捨者善，若不捨者還",
    "T23n1442_039:0842b08": "至眾中具告其事，廣說如上。次應與作羯磨，",
    "T23n1442_039:0842b09": "准白應為。作一番訖還令苾芻向彼陳說：『眾",
    "T23n1442_039:0842b10": "已與汝作初羯磨訖，應捨惡見。』廣說如上。",
    "T23n1442_039:0842b11": "乃至第三羯磨竟，結文准作。」諸苾芻白佛言：",
    "T23n1442_039:0842b12": "「大德！應如是作。」時諸苾芻承佛教已，喚二求",
    "T23n1442_039:0842b13": "寂為作驅擯羯磨已，惡見不捨，便往鄔波難",
    "T23n1442_039:0842b14": "陀所啼泣而住。鄔波難陀問曰：「汝二具壽！何",
    "T23n1442_039:0842b15": "汝啼泣？」答言：「諸黑鉢者已為我等作擯羯磨，",
    "T23n1442_039:0842b16": "今欲如何？」鄔波難陀曰：「若彼為諸村坊城邑",
    "T23n1442_039:0842b17": "乃至三界作擯羯磨，豈村坊等而非有耶？汝",
    "T23n1442_039:0842b18": "勿憂惱，當就懺摩。」便受彼二供給供養，言談",
    "T23n1442_039:0842b19": "同宿。少欲苾芻見是事已，生嫌賤心作如是",
    "T23n1442_039:0842b20": "語：「云何苾芻，具知如是惡見求寂，大眾與作",
    "T23n1442_039:0842b21": "擯羯磨已，受彼供承言談同宿？」即以此緣具",
    "T23n1442_039:0842b22": "白世尊。世尊集眾問鄔波難陀，廣說如上，乃",
    "T23n1442_039:0842b23": "至「我觀十利，為諸苾芻制其學處，應如是說：",
    "T23n1442_039:0842b24": "「若復苾芻，見有求寂作如是語：『我知佛所說",
    "T23n1442_039:0842b25": "法「欲是障礙法」者，習行之時非是障礙。』諸苾",
    "T23n1442_039:0842b26": "芻應語彼求寂言：『汝莫作是語：「我知佛所說",
    "T23n1442_039:0842b27": "『欲是障礙法』者，習行之時非是障礙。」汝莫",
    "T23n1442_039:0842b28": "謗世尊，謗世尊者不善。世尊不作是語，世",
    "T23n1442_039:0842b29": "尊以無量門於諸欲法說為障礙，汝可棄捨",
    "T23n1442_039:0842c01": "如是惡見。』諸苾芻語彼求寂時，捨此事者",
    "T23n1442_039:0842c02": "善；若不捨者乃至二、三，隨正應諫、隨正應",
    "T23n1442_039:0842c03": "教令捨是事。捨者善，若不捨者諸苾芻應",
    "T23n1442_039:0842c04": "語彼求寂言：『汝從今已去，不應說言：「如來、",
    "T23n1442_039:0842c05": "應、正等覺是我大師。」若有尊宿及同梵行者，",
    "T23n1442_039:0842c06": "不應隨行。如餘求寂得與苾芻二夜同宿，汝",
    "T23n1442_039:0842c07": "今無是事。汝愚癡人！可速滅去。』若苾芻知",
    "T23n1442_039:0842c08": "是被擯求寂，而攝受饒益同室宿者，波逸",
    "T23n1442_039:0842c09": "底迦。」",
    "T23n1442_039:0842c10": "若復苾芻者，謂鄔波難陀，餘義如上。有求寂",
    "T23n1442_039:0842c11": "者，謂利刺、長大。佛者，謂如來、應、正等覺。說者，",
    "T23n1442_039:0842c12": "開導義。法者，若佛說、若聲聞說。欲是障礙者，",
    "T23n1442_039:0842c13": "謂是五欲。習行者，謂作其事。非是障礙者，謂",
    "T23n1442_039:0842c14": "不能障沙門聖果。苾芻者，謂此法中人。語彼",
    "T23n1442_039:0842c15": "求寂等者，述其惡見，與作別諫及與眾諫。若",
    "T23n1442_039:0842c16": "不捨者，應擯羯磨語言：「汝從今已去廣說其",
    "T23n1442_039:0842c17": "事，是不應作共行同宿。汝是癡人！可速滅去。」",
    "T23n1442_039:0842c18": "若苾芻者，謂鄔波難陀。知者，或自知、或從他",
    "T23n1442_039:0842c19": "聞。攝受者，與作依止。饒益者，謂給衣食。同室",
    "T23n1442_039:0842c20": "者，四種室中與其同宿，結罪同前。此中犯相",
    "T23n1442_039:0842c21": "其事云何？若苾芻知是彼擯求寂，乃至同室",
    "T23n1442_039:0842c22": "宿者，波逸底迦。",
    "T23n1442_039:0842c23": "若是親族、或時帶病、若復令彼冀捨惡見，雖",
    "T23n1442_039:0842c24": "權攝受並皆無犯。又無犯者，謂最初犯人，或",
    "T23n1442_039:0842c25": "癡狂、心亂、痛惱所纏。",
    "T23n1442_039:0842c26": "著不壞色衣學處第五十八",
    "T23n1442_039:0842c27": "佛在王舍城住竹林園。時此城中有二龍王，",
    "T23n1442_039:0842c28": "一名祇利，一名跋窶。由此二龍威神力故，於",
    "T23n1442_039:0842c29": "王舍城有五百溫泉及諸池沼常流不絕，時",
    "T23n1442_039:0843a01": "降甘雨五穀熟成。爾時世尊調伏難陀、鄔波",
    "T23n1442_039:0843a02": "難陀二龍王已，此二龍王每於月八日、十五",
    "T23n1442_039:0843a03": "日、二十三日、月盡日，從大海出昇妙高峯，來",
    "T23n1442_039:0843a04": "詣佛所為欲供養及聽法故。時祇利、跋窶二",
    "T23n1442_039:0843a05": "龍王，見難陀、鄔波難陀來至佛所而申供養，",
    "T23n1442_039:0843a06": "自相謂曰：「此二龍王每月於四齋日，遠從餘",
    "T23n1442_039:0843a07": "處來至此城，承事世尊并聞妙法。我等云何",
    "T23n1442_039:0843a08": "在此城中不申禮敬？我今宜往供養世尊。」是",
    "T23n1442_039:0843a09": "時二龍王來詣佛所，禮雙足已在一面坐。爾",
    "T23n1442_039:0843a10": "時世尊為彼二龍宣說法要，令歸三寶受五",
    "T23n1442_039:0843a11": "學處，從此已後身及貲財並皆增盛。既增盛",
    "T23n1442_039:0843a12": "已即共議曰：「我等宜可往大海中，隨廣博處",
    "T23n1442_039:0843a13": "而為居止。」作是議已往詣佛所，致敬既畢在",
    "T23n1442_039:0843a14": "一面坐，白佛言：「大德！我從世尊受歸戒已，身",
    "T23n1442_039:0843a15": "及資財並皆增盛。若大悲世尊哀憐許者，我",
    "T23n1442_039:0843a16": "等今欲往大海中隨寬而住。」佛見請已告二",
    "T23n1442_039:0843a17": "龍曰：「影勝大王是國之主，汝等欲去，宜可白",
    "T23n1442_039:0843a18": "知。」時二龍王辭佛而去，便相謂曰：「如佛所言",
    "T23n1442_039:0843a19": "似不容許。」便依舊住。然二龍王若於夜中來",
    "T23n1442_039:0843a20": "見佛者，依本形狀，若於晝日作長者形。後異",
    "T23n1442_039:0843a21": "時中龍於晝日在世尊所聽佛說法，影勝大",
    "T23n1442_039:0843a22": "王亦於彼時往竹林園，既至門所命左右曰：",
    "T23n1442_039:0843a23": "「汝往佛所觀有何人？」時彼左右奉教而去，既",
    "T23n1442_039:0843a24": "至佛所禮佛足已，見二長者在世尊處，即還",
    "T23n1442_039:0843a25": "王所，白言：「大天！有二長者在世尊處。」王作",
    "T23n1442_039:0843a26": "是念：「彼二長者是我國人，見我來至敢不起",
    "T23n1442_039:0843a27": "耶？」時影勝王欲至佛所，彼二龍王見大王來，",
    "T23n1442_039:0843a28": "白世尊曰：「大德！我今先且敬法？為敬王耶？」世",
    "T23n1442_039:0843a29": "尊告曰：「諸佛世尊及阿羅漢等咸敬於法。」以",
    "T23n1442_039:0843b01": "此因緣說三伽他曰：",
    "T23n1442_039:0843b02": "「若過去諸佛，　　及以未來者；",
    "T23n1442_039:0843b03": "　現在諸世尊，　　能斷一切憂。",
    "T23n1442_039:0843b04": "　皆共尊敬法，　　言說及行住；",
    "T23n1442_039:0843b05": "　常於一切時，　　尊重於正法。",
    "T23n1442_039:0843b06": "　是故求益者，　　欲希富盛樂；",
    "T23n1442_039:0843b07": "　應當尊敬法，　　常思諸佛教。」",
    "T23n1442_039:0843b08": "時彼二龍聞佛世尊說敬法事，雖見王來而",
    "T23n1442_039:0843b09": "不修敬。王既見已便作是念：「此二長者是我",
    "T23n1442_039:0843b10": "國人，見我來至不相敬重。」便生瞋恨。至世尊",
    "T23n1442_039:0843b11": "所禮雙足已在一面坐，佛知王意有瞋恚心，",
    "T23n1442_039:0843b12": "別作餘言不為說法。時影勝王請世尊曰：「唯",
    "T23n1442_039:0843b13": "願大師為我說法。」爾時世尊以此因緣說伽",
    "T23n1442_039:0843b14": "他曰：",
    "T23n1442_039:0843b15": "「若無清淨心，　　而懷瞋恨意，",
    "T23n1442_039:0843b16": "　不能解諸佛，　　所說微妙法。",
    "T23n1442_039:0843b17": "　降伏鬪諍心，　　及無不淨意，",
    "T23n1442_039:0843b18": "　能除於忿害，　　方解微妙法。」",
    "T23n1442_039:0843b19": "時影勝王聞伽陀已作如是念：「由二長者遂",
    "T23n1442_039:0843b20": "令世尊不時為我演說法要。」便從座起禮佛",
    "T23n1442_039:0843b21": "而去，命左右曰：「汝可伺彼佛邊長者辭佛去",
    "T23n1442_039:0843b22": "時，應告之曰：『大王有教，爾等二人宜當速去，",
    "T23n1442_039:0843b23": "勿居我國。』」于時使人奉命而往。彼二龍王既",
    "T23n1442_039:0843b24": "聞妙法，禮佛而去將出竹園。使人報曰：「大王",
    "T23n1442_039:0843b25": "有教，爾等二人宜當速去，勿居我國。」二龍聞",
    "T23n1442_039:0843b26": "已便作是念：「我比長夜情所樂者，今不為勞",
    "T23n1442_039:0843b27": "而能遂願。」即起密雲降注洪雨，從諸渠澗次",
    "T23n1442_039:0843b28": "入江河，展轉隨流至于大海，身及資財轉更",
    "T23n1442_039:0843b29": "增盛。龍去之後，王舍城側五百溫泉並皆枯",
    "T23n1442_039:0843c01": "涸，於時時中不降甘雨，五穀不成人懷憂慼。",
    "T23n1442_039:0843c02": "時影勝王見此事已便作是念：「王舍城內有",
    "T23n1442_039:0843c03": "二龍王，一名山，二名勝，常居此城。由彼威力",
    "T23n1442_039:0843c04": "能令五百溫泉及諸池沼常流不絕，於時時中",
    "T23n1442_039:0843c05": "每降甘澤，五穀熟成無所乏少。忽於今時溫",
    "T23n1442_039:0843c06": "泉池沼並皆乾竭，多時無雨五穀不成，豈二",
    "T23n1442_039:0843c07": "龍王而命過耶？或復逃竄向餘方國，或呪龍",
    "T23n1442_039:0843c08": "者之所攝持，成金翅鳥王之所噉食。然佛世",
    "T23n1442_039:0843c09": "尊具一切智無不觀察，我今宜往問彼所由。」",
    "T23n1442_039:0843c10": "時影勝王往竹林中，禮佛足已在一面坐，白",
    "T23n1442_039:0843c11": "佛言：「大德！有二龍王在此城住，具述威力盛",
    "T23n1442_039:0843c12": "衰所由，不委今時居止何處？」爾時世尊告影",
    "T23n1442_039:0843c13": "勝王曰：「大王當知！非彼二龍身死命過，乃至",
    "T23n1442_039:0843c14": "亦無金翅所食，然是大王自為驅擯。」王曰：「我",
    "T23n1442_039:0843c15": "曾不憶與彼相見，況驅擯乎？」世尊告曰：「我為",
    "T23n1442_039:0843c16": "大王憶驅擯事。王豈不憶，曾於一時來至我",
    "T23n1442_039:0843c17": "所，見二長者在我邊坐，大王于時共作何語？」",
    "T23n1442_039:0843c18": "影勝白佛言：「世尊！我不共語，遣使留言報二",
    "T23n1442_039:0843c19": "長者：『勿居我國。』」佛言：「彼二長者即是龍王，化",
    "T23n1442_039:0843c20": "作人身來聽法要。」王曰：「彼二龍王今向何處？」",
    "T23n1442_039:0843c21": "佛言：「往大海中。」王聞語已便帶憂色而白佛",
    "T23n1442_039:0843c22": "言：「大德！我之國界將衰損耶？」佛言：「王之國界",
    "T23n1442_039:0843c23": "未至衰損，然可愧謝彼二龍王。」王曰：「彼在海",
    "T23n1442_039:0843c24": "中我住城邑，既不相見，求謝無由。」佛言：「每於",
    "T23n1442_039:0843c25": "四齋日來至我所而申禮敬，王至此日宜可",
    "T23n1442_039:0843c26": "自來，我指示之當申懺謝。」王曰：「我懺謝時為",
    "T23n1442_039:0843c27": "禮彼足耶？」佛言：「不應禮足，宜申右手告龍王",
    "T23n1442_039:0843c28": "曰：『願容恕我，勿恨前言。』彼二龍王自當容",
    "T23n1442_039:0843c29": "忍。」後於異時至褒灑陀日，彼二龍王來至佛",
    "T23n1442_039:0844a01": "所，禮佛足已在一面坐；其影勝王，亦於是日",
    "T23n1442_039:0844a02": "來禮佛足一面而坐。爾時世尊即便現相示其",
    "T23n1442_039:0844a03": "處所，此是二大龍王。時影勝王便舒右手告",
    "T23n1442_039:0844a04": "二龍曰：「龍王！於我願見懺摩。」龍王報曰：「懺摩。",
    "T23n1442_039:0844a05": "大王！」王曰：「若容恕者，願還來此住我國中。」二",
    "T23n1442_039:0844a06": "龍告曰：「我從此處至大海已，身及資財非常",
    "T23n1442_039:0844a07": "廣大，若來此者無處相容。」王曰：「若如是者當",
    "T23n1442_039:0844a08": "失我國。」龍曰：「唯願大王勿憂失國，可於城外",
    "T23n1442_039:0844a09": "造二神堂，一名祇利龍神堂，二名跋窶龍神",
    "T23n1442_039:0844a10": "堂。我令眷屬住此堂中，六月一時盛興大會，",
    "T23n1442_039:0844a11": "我等自來觀王國土不令闕乏。」王曰：「善！當如",
    "T23n1442_039:0844a12": "是作。」時影勝王即於城外林泉之所造二神",
    "T23n1442_039:0844a13": "堂，每年二時至節會日，遍六大城所有諸人",
    "T23n1442_039:0844a14": "並皆雲集。曾於一時至節會日，有南方樂者",
    "T23n1442_039:0844a15": "來至王城，時彼樂人自相謂曰：「我等作何方",
    "T23n1442_039:0844a16": "便得使眾人情生歡愛，多獲財利以自供身？」",
    "T23n1442_039:0844a17": "時有一人作如是議：「若說大人殊勝行迹，可",
    "T23n1442_039:0844a18": "使眾人情生歡愛多獲財物。」諸人報曰：「若如",
    "T23n1442_039:0844a19": "是者世間殊勝無過於佛，一切有情共所欽",
    "T23n1442_039:0844a20": "敬。我若讚歎攝引眾人，因此得財永無闕乏。」",
    "T23n1442_039:0844a21": "時彼樂人俱共往詣六眾之所，禮足而白：「唯",
    "T23n1442_039:0844a22": "願聖者為我宣說，如佛往昔為菩薩時，在覩",
    "T23n1442_039:0844a23": "史天宮將欲下生贍部洲內，作四種觀察。欲",
    "T23n1442_039:0844a24": "界六天隨應作事咸皆為作，降神母腹及誕",
    "T23n1442_039:0844a25": "生時，漸至童年出門遊觀見老病死等，遂",
    "T23n1442_039:0844a26": "適林中苦行六年，將為無益道成正覺普濟",
    "T23n1442_039:0844a27": "群迷，如是等緣願皆為說。」六眾報曰：「汝等聞",
    "T23n1442_039:0844a28": "此，欲何所為？」樂人告曰：「我欲修入管絃緝為",
    "T23n1442_039:0844a29": "歌曲。」時鄔陀夷聞已告曰：「癡人！汝將我佛法",
    "T23n1442_039:0844b01": "勝事奏入絃歌，汝可即行，不能為說。」時諸樂",
    "T23n1442_039:0844b02": "人默然捨去，詣尼寺中至吐羅難陀一芻",
    "T23n1442_039:0844b03": "尼處，禮而告曰：「唯願聖者為我宣說，如佛往",
    "T23n1442_039:0844b04": "昔為菩薩時，在覩史天上來此下生，乃至普",
    "T23n1442_039:0844b05": "濟群迷，願為我說。」吐羅難陀聞而告曰：「汝樂",
    "T23n1442_039:0844b06": "聞此欲作何事？」樂人答曰：「我今欲取其事奏",
    "T23n1442_039:0844b07": "入管絃欲為舞曲。」尼便報曰：「共作要契，方可",
    "T23n1442_039:0844b08": "為陳。汝若與我餅果直者，當為汝說。」樂人曰：",
    "T23n1442_039:0844b09": "「此是小事，必當奉與。」其吐羅難陀尼具足多",
    "T23n1442_039:0844b10": "聞善閑三藏，即為宣說始從生位終至菩提，",
    "T23n1442_039:0844b11": "樂人聞已咸取其事修入絃歌。樂人于時共",
    "T23n1442_039:0844b12": "相告曰：「此之勝事令信敬人情發歡喜，作何",
    "T23n1442_039:0844b13": "方便令不信者亦起歡心？我當一時俱呈兩",
    "T23n1442_039:0844b14": "伎，令信不信咸唱善哉！」遂即遍覓希奇還入",
    "T23n1442_039:0844b15": "僧寺，見闡陀苾芻飽食已訖復捨威儀，忽有",
    "T23n1442_039:0844b16": "施主持妙飲食來與闡陀。于時闡陀情希更",
    "T23n1442_039:0844b17": "食，洗手受已往鄔陀夷所。其鄔陀夷食尚未",
    "T23n1442_039:0844b18": "起，即對其前蹲踞而住，作如是語：「大德鄔",
    "T23n1442_039:0844b19": "陀夷存念！我苾芻闡陀已足食訖，復得如是",
    "T23n1442_039:0844b20": "美好飲食，今欲更食，願與我作餘食法。」時鄔",
    "T23n1442_039:0844b21": "陀夷取兩三口食已，告曰：「去，此是汝食，隨意餐",
    "T23n1442_039:0844b22": "噉。」時彼樂人見斯事已便作是念：「此好緣由，",
    "T23n1442_039:0844b23": "我若作者能令不信之輩亦發歡心。」即便往",
    "T23n1442_039:0844b24": "彼作樂之處，手振鼗鼓廣集諸人作眾伎樂，",
    "T23n1442_039:0844b25": "始從菩薩覩史天下迄至普濟群迷，並悉奏",
    "T23n1442_039:0844b26": "入管絃盛為舞樂。敬信之類生希有心，皆云：",
    "T23n1442_039:0844b27": "「奇哉！樂人善為歌唱。」多贈錢賄，有異常倫。于",
    "T23n1442_039:0844b28": "時樂者復更思惟：「不信之人終須汲引。」遂令",
    "T23n1442_039:0844b29": "一人作闡陀形，復遣一人作鄔陀夷狀，却坐",
    "T23n1442_039:0844c01": "而食。其闡陀形者，即以瓦椀盛灰滿中上置",
    "T23n1442_039:0844c02": "沙糖，至鄔陀夷處蹲踞而住，報言：「大德鄔陀",
    "T23n1442_039:0844c03": "夷存念！我闌陀苾芻已飽足食，復得如是",
    "T23n1442_039:0844c04": "美好飲食，情希更食，願與我作餘食之法。」時",
    "T23n1442_039:0844c05": "鄔陀夷樂人取沙糖食，便以灰椀覆彼頭上，",
    "T23n1442_039:0844c06": "告云：「此是汝物，隨意飡噉。」時不信人見其希",
    "T23n1442_039:0844c07": "有，並皆大笑唱言美樂，多遺珍財。時諸看人",
    "T23n1442_039:0844c08": "戲散之後，隨所至處如前次第話向餘人。六",
    "T23n1442_039:0844c09": "眾苾芻展轉聞說，共相議曰：「無識倡優摸我",
    "T23n1442_039:0844c10": "形狀，戲場之內用作希奇。我今宜可與彼樂",
    "T23n1442_039:0844c11": "兒作無益事。」即相謂曰：「我等宜應向姊妹邊",
    "T23n1442_039:0844c12": "共憶戲事。」即便至彼而告之曰：「姊妹！如我世",
    "T23n1442_039:0844c13": "尊為菩薩時所有行迹，當時有一樂者名高",
    "T23n1442_039:0844c14": "臘婆，取菩薩行歌入管絃。我等雖看有憶不",
    "T23n1442_039:0844c15": "憶，即便共歌，其事無有遺失。」遂即往至二神",
    "T23n1442_039:0844c16": "堂所，去其不遠張設戲場，青布傍遮紅禪上",
    "T23n1442_039:0844c17": "覆，既布置已六眾俱來。時鄔波難陀即著俗",
    "T23n1442_039:0844c18": "服，以彩疊纏頭手拍鼗鼓，自餘諸伴皆為舞",
    "T23n1442_039:0844c19": "樂。鼓聲纔發大眾雲奔，棄彼戲場皆集斯處。",
    "T23n1442_039:0844c20": "時彼樂人聞音奇絕，亦並俱來觀其所為，咸",
    "T23n1442_039:0844c21": "成絕代。共相謂曰：「此等為是天？為龍、藥叉、乾",
    "T23n1442_039:0844c22": "闥婆等來此歌戲？」各生奇異共捨資財。于時",
    "T23n1442_039:0844c23": "六眾戲訖散場，所有錢財並收將去。時諸樂",
    "T23n1442_039:0844c24": "人亦隨其後觀知住處，便見六眾入竹園中，",
    "T23n1442_039:0844c25": "樂人在門伺看其事。時鄔陀夷出寺門外，於",
    "T23n1442_039:0844c26": "其耳側尚有雌黃，樂人見之問言：「向為伎樂",
    "T23n1442_039:0844c27": "豈聖者耶？」答言：「是我故欲辱汝癡人！豈容汝",
    "T23n1442_039:0844c28": "等假我威光以為活命，反相調弄，作我形儀",
    "T23n1442_039:0844c29": "對眾人前以當訶笑。若汝去處我必隨行，令",
    "T23n1442_039:0845a01": "汝長時一無所獲。我等不將戲具借覓權充。",
    "T23n1442_039:0845a02": "汝等擎持諸事辛苦。」見是語已樂人請曰：「唯",
    "T23n1442_039:0845a03": "願聖者恕我一愆。」鄔陀夷曰：「若汝得財悉當",
    "T23n1442_039:0845a04": "與我，共為盟要即我不隨行。」樂人議曰：「我若",
    "T23n1442_039:0845a05": "不與相惱未休。」是故今時得者皆與，遂還本",
    "T23n1442_039:0845a06": "處咸共憂愁。彼有知識來問之曰：「仁等何因",
    "T23n1442_039:0845a07": "各懷憂色？」答曰：「我今被罰，豈得不憂？」問曰：「是",
    "T23n1442_039:0845a08": "誰？」答言：「釋子。」問言：「何意？」即以上事具悉告知。",
    "T23n1442_039:0845a09": "時彼知識俱生嫌賤：「云何苾芻著俗白衣躬",
    "T23n1442_039:0845a10": "為伎弄，雖諸樂人並不免輸物？」時諸苾芻聞",
    "T23n1442_039:0845a11": "是語已具白世尊。世尊爾時集苾芻眾，如俗",
    "T23n1442_039:0845a12": "譏嫌問知虛實，乃至「我觀十利，為諸苾芻制",
    "T23n1442_039:0845a13": "其學處，應如是說：若復苾芻得新衣，當作三",
    "T23n1442_039:0845a14": "種染壞色：若青、若泥、若赤，隨一而壞。若不作",
    "T23n1442_039:0845a15": "三種壞色而受用者，波逸底迦。」若復苾芻者，",
    "T23n1442_039:0845a16": "謂六眾也，餘義如上。新衣者，有二種新：一謂",
    "T23n1442_039:0845a17": "衣體是新，二謂新從他得。此中新者，謂是新",
    "T23n1442_039:0845a18": "衣。衣有七種，具如上說。青者，謂青色。泥者，謂",
    "T23n1442_039:0845a19": "赤石。赤者，謂樹赤皮。染壞色者，謂壞其白色。",
    "T23n1442_039:0845a20": "若不染壞而受用者，得罪同前。此中犯相其",
    "T23n1442_039:0845a21": "事云何？若諸苾芻得新衣，於三種色中不隨",
    "T23n1442_039:0845a22": "一而壞者，皆得墮罪。無犯者，謂最初犯人，或",
    "T23n1442_039:0845a23": "癡狂、心亂、痛惱所纏。",
    "T23n1442_039:0845a24": "根本說一切有部毘奈耶卷第三十九"
}