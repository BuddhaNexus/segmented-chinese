{
    "X65n1280_008:0166b09": "天童和尚闢妄救略說卷之八",
    "X65n1280_008:0166b11": "侍者　真啟　編",
    "X65n1280_008:0166b12": "▲成都府昭覺寺克勤佛果禪師五祖嗣。彭州駱氏",
    "X65n1280_008:0166b13": "子。世宗儒。師兒時日記千言。偶遊妙寂寺見佛書。三",
    "X65n1280_008:0166b14": "復悵然。如獲舊物。曰予殆過去沙門也。即去家。依自",
    "X65n1280_008:0166b15": "省祝髮。從文炤通講說。又從敏行授楞嚴。俄得病瀕",
    "X65n1280_008:0166b16": "死。嘆曰。諸佛涅槃正路。不在文句中。吾欲以聲求色",
    "X65n1280_008:0166b17": "見。宜其無以死也。遂棄去。至真覺勝禪師之席。勝方",
    "X65n1280_008:0166b18": "創背。出血指示師曰。此曹溪一滴也。師矍然。良久曰。",
    "X65n1280_008:0166b19": "道固如是乎。即徒步出蜀。首謁玉泉皓。次依金鑾信",
    "X65n1280_008:0166b20": "大溈喆黃龍心東林度。僉指為法器。而晦堂稱他日",
    "X65n1280_008:0166b21": "臨濟一派屬子矣。最後見五祖。盡其機用。祖皆不諾。",
    "X65n1280_008:0166b22": "乃謂祖強移換人。出不遜語。忿然而去。祖曰。待你著",
    "X65n1280_008:0166b23": "一頓熱病打時。方思量我在。師到金山。染傷寒困極。",
    "X65n1280_008:0166b24": "以平日見處試之。無得力者。追繹五祖之言。乃自誓",
    "X65n1280_008:0166c01": "曰。我病稍間。即歸五祖。病痊。尋歸。祖一見而喜。令即",
    "X65n1280_008:0166c02": "參堂。便入侍者寮。方半月。會部使者解印還蜀。詣祖",
    "X65n1280_008:0166c03": "問道。祖曰。提刑少年曾讀小艶詩否。有兩句頗相近。",
    "X65n1280_008:0166c04": "頻呼小玉元無事。祇要檀郎認得聲。提刑應喏喏。祖",
    "X65n1280_008:0166c05": "曰。且仔細。師適歸。侍立次。問曰。聞和尚舉小艶詩。提",
    "X65n1280_008:0166c06": "刑會否。祖曰。他祇認得聲。師曰。祇要檀郎認得聲。他",
    "X65n1280_008:0166c07": "既認得聲。為甚麼却不是。祖曰。如何是祖師西來意。",
    "X65n1280_008:0166c08": "庭前栢樹子聻。師忽有省。遽出見鷄飛上闌干。鼓翅",
    "X65n1280_008:0166c09": "而鳴。復自謂曰。此豈不是聲。遂袖香入室。通所得。呈",
    "X65n1280_008:0166c10": "偈曰。金鴨香銷錦繡幃。笙歌叢裏醉扶歸。少年一段",
    "X65n1280_008:0166c11": "風流事。祇許佳人獨自知。祖曰。佛祖大事。非小根劣",
    "X65n1280_008:0166c12": "品所能造詣。吾助汝喜。祖徧謂山中耆舊曰。我侍者",
    "X65n1280_008:0166c13": "參得禪也。繇此所至推為上首。",
    "X65n1280_008:0166c14": "示隆知藏。五祖老師。平生孤峻。少許可人。乾嚗嚗地",
    "X65n1280_008:0166c15": "壁立。只靠此一著。常自云。如倚一座須彌山。豈可落",
    "X65n1280_008:0166c16": "虗弄滑頭謾人。把箇沒滋味鐵酸饀。劈頭拈似學者。",
    "X65n1280_008:0166c17": "令咬嚼。須待渠桶底子脫。喪却如許惡知惡見。胸次",
    "X65n1280_008:0166c18": "不掛絲毫。透得淨盡。始可下手鍛鍊。方禁得拳踢。然",
    "X65n1280_008:0166c19": "後示以金剛王寶劍。度其果能踐履負荷。淨然無一",
    "X65n1280_008:0166c20": "事。山是山。水是水。更應轉向那邊。千聖羅籠。不肯住",
    "X65n1280_008:0166c21": "處。便契乃祖以來傳持正法眼藏。及至應用為物。仍",
    "X65n1280_008:0166c22": "當驅耕夫牛。奪饑人食。證驗得十成無滲漏。即是本",
    "X65n1280_008:0166c23": "家道流也。摩竭提國親行此令。少林面壁。全提正宗。",
    "X65n1280_008:0166c24": "而時流錯認。遂尚泯默。以為無縫罅。無摸索。壁立萬",
    "X65n1280_008:0167a01": "仞。殊不知本分事。但恣情識摶量。便為高見。此大病",
    "X65n1280_008:0167a02": "也。從上來事。本不如是。巖頭云。只露目前些子箇。如",
    "X65n1280_008:0167a03": "擊石火閃電光。若搆不得。不用疑著。此是向上人行",
    "X65n1280_008:0167a04": "履處。除非知有。莫能知之。趙州喫茶去。秘魔巖擎杈。",
    "X65n1280_008:0167a05": "雪峰輥毬。禾山打鼓。俱胝一指。歸宗拽石。玄沙未徹。",
    "X65n1280_008:0167a06": "德山棒。臨濟喝。並是透頂透底。直截剪斷葛藤。大機",
    "X65n1280_008:0167a07": "大用。千差萬別。會歸一源。可以與人解粘去縛。若隨",
    "X65n1280_008:0167a08": "語作解。即須與本分草料。如十斛驢乳。只以一滴師",
    "X65n1280_008:0167a09": "子乳滴。悉皆迸散。要脚下傳持。相繼綿遠。直須不狥",
    "X65n1280_008:0167a10": "人情。勿使容易。乃端的也。末後一句。始到牢關。誠哉",
    "X65n1280_008:0167a11": "是言。透脫死生。提持正令。全是此箇時節。惟踏著上",
    "X65n1280_008:0167a12": "頭關棙子底。便諳悉也。",
    "X65n1280_008:0167a13": "示杲書記。臨濟正宗。自馬師黃檗。闡大機大用。脫羅",
    "X65n1280_008:0167a14": "籠出窠臼。虎驟龍馳。星飛電激。卷舒擒縱。皆據本分。",
    "X65n1280_008:0167a15": "綿綿的的。到興化風穴。唱愈高。機愈峻。西河弄師子。",
    "X65n1280_008:0167a16": "霜華奮金剛王。非深入閫奧。親受印記。皆莫知端倪。",
    "X65n1280_008:0167a17": "徒自名邈。只益戲論。大抵負冲天氣宇。格外提持。不",
    "X65n1280_008:0167a18": "戰屈人兵。殺人不眨眼。尚未髣髴其趣向。況移星換",
    "X65n1280_008:0167a19": "斗。轉天輪。回地軸耶。是故示三玄三要四料簡四賓",
    "X65n1280_008:0167a20": "主金剛王寶劒。踞地師子一喝不作一喝用。探竿影",
    "X65n1280_008:0167a21": "草。一喝分賓主。炤用一時行。許多落索。多少學家。摶",
    "X65n1280_008:0167a22": "量註解。殊不知。我王庫內無如是刀。弄將出來看底。",
    "X65n1280_008:0167a23": "只眨得眼。須是他上流。契證驗認。正按旁提。須還本",
    "X65n1280_008:0167a24": "分種草。豈假梯媒。只如寶壽開堂。三聖推出一僧。壽",
    "X65n1280_008:0167b01": "便打。聖云。你恁麼為人。非獨瞎却者僧眼。瞎却鎮州",
    "X65n1280_008:0167b02": "一城人眼去在。壽擲下拄杖。便歸方丈。興化見同參",
    "X65n1280_008:0167b03": "來。便喝。僧亦喝。化又喝。僧復喝。化云。你看者瞎漢。僧",
    "X65n1280_008:0167b04": "擬議。直打出法堂。侍者問。有何相觸忤。化云。是他也",
    "X65n1280_008:0167b05": "有權。也有實。我將手向伊面前。橫兩遭。却不會。似此",
    "X65n1280_008:0167b06": "瞎漢。不打更待何時。看他本色宗風。逈然殊絕。不貴",
    "X65n1280_008:0167b07": "作略。只欽他眼。正要扶荷正宗。提持宗眼。須是透頂",
    "X65n1280_008:0167b08": "透底。徹骨徹髓。不涉廉纖。逈然獨脫。然後的的相承。",
    "X65n1280_008:0167b09": "可以起此大法幢。然此大法炬。繼他馬祖百丈首山",
    "X65n1280_008:0167b10": "楊岐。不為忝竊爾。",
    "X65n1280_008:0167b11": "救曰。妙喜為佛果得意上足。茲錄以源流承接。不",
    "X65n1280_008:0167b12": "能載。存此篇以見意云。夫透法而後忘法。世間技",
    "X65n1280_008:0167b13": "藝且爾。況無上覺道耶。今之撥無宗旨者。若未渡",
    "X65n1280_008:0167b14": "而焚舟。泥於名相者。若忘渡而戀筏。二者俱病。惟",
    "X65n1280_008:0167b15": "此篇足以起之。老僧據潭吉。謂妙喜為佛果得意",
    "X65n1280_008:0167b16": "上足。茲錄以源流承接。不能載。存此篇以見意。暨",
    "X65n1280_008:0167b17": "佛果總論中。近代師承。有若演之於師。師之於杲",
    "X65n1280_008:0167b18": "者乎。而不及我虎丘。讀之不覺毛竪。漢月妄攀高",
    "X65n1280_008:0167b19": "峰為得心之師。覺範為印法之師。真師則臨濟。正",
    "X65n1280_008:0167b20": "若世間無父之子。認三姓為父親。遺臭萬年。唾罵",
    "X65n1280_008:0167b21": "不盡。今救中既謂源流承接。豈可不顧源流。仰扳",
    "X65n1280_008:0167b22": "妙喜。夾雜於其間。是潭吉又一雜種也。昔佛果將",
    "X65n1280_008:0167b23": "歸蜀時。因應菴華欲隨入蜀。親囑其見彰教。如潭",
    "X65n1280_008:0167b24": "吉所云。佛果何故賺應菴。而不指見妙喜耶。且妙",
    "X65n1280_008:0167c01": "喜於衛所。親書偈以寄應菴云。坐斷金輪第一峰。",
    "X65n1280_008:0167c02": "千妖百怪盡潛踪。年來又得真消息。報道楊岐正",
    "X65n1280_008:0167c03": "脉通。何為者耶。若我虎丘隆。非佛果得意上足。豈",
    "X65n1280_008:0167c04": "惟佛果。不當囑應菴往見而虎丘出應菴。妙喜亦",
    "X65n1280_008:0167c05": "不當謂楊岐正脉。爾時一切人。又不當並稱大慧",
    "X65n1280_008:0167c06": "應菴。為二甘露門矣。可見潭吉逆種無知。是箇極",
    "X65n1280_008:0167c07": "炎凉的光頭俗物。故以從人學底技藝。喻人人本",
    "X65n1280_008:0167c08": "具。無上覺道。泥於名相。忘渡戀筏。豈非親口親言。",
    "X65n1280_008:0167c09": "至謂透法忘法。殊不思古人道時節若至。如迷忽",
    "X65n1280_008:0167c10": "悟。如忘忽憶。又曰。經行及坐臥。常在於其中。正恐",
    "X65n1280_008:0167c11": "暫時忘却。即不堪耳。今潭吉業識茫茫。無本可據。",
    "X65n1280_008:0167c12": "錯認無法與人。以為忘法。據忘之一字。非莾莾蕩",
    "X65n1280_008:0167c13": "蕩。撥無宗旨而何。戀筏焚舟。二者俱病。潭吉等一",
    "X65n1280_008:0167c14": "擔擔了也。即如興化見同參來。便喝。僧亦喝。化又",
    "X65n1280_008:0167c15": "喝。僧復喝。化云。你看者瞎漢。僧擬議。直打出法堂。",
    "X65n1280_008:0167c16": "侍者問。有何相觸忤。化云是他也有權。也有實。及",
    "X65n1280_008:0167c17": "我將手向伊面前橫兩遭。却不會。似此瞎漢。不打",
    "X65n1280_008:0167c18": "更待何時。佛果舉了云。看他本色宗風。逈然殊別。",
    "X65n1280_008:0167c19": "不貴作略。只欽他眼正。要扶荷正宗。提持宗眼。須",
    "X65n1280_008:0167c20": "是透頂透底。徹骨徹髓。不涉廉纖。逈然獨脫。然後",
    "X65n1280_008:0167c21": "的的相承。可以起此大法幢。然此大法炬。繼他馬",
    "X65n1280_008:0167c22": "祖百丈。首山楊岐。不為忝竊爾。漢月潭吉等。謂透",
    "X65n1280_008:0167c23": "法而後忘法。漸次等待。非以廉纖為宗旨。而不據",
    "X65n1280_008:0167c24": "獨脫為宗旨者乎。忝竊可勝嘆哉。老僧本色本分。",
    "X65n1280_008:0168a01": "正眼正宗。即佛果此篇。亦若為我證據。不見道。玄",
    "X65n1280_008:0168a02": "要料揀賓主炤用。許多絡索。多少學家。摶量註解。",
    "X65n1280_008:0168a03": "殊不知我王庫內。無如是刀。又如示我隆祖云。五",
    "X65n1280_008:0168a04": "祖老師。平生孤峻。少許可人。乾嚗嚗地壁立。只靠",
    "X65n1280_008:0168a05": "此一著。常自云。如倚一座須彌山。豈可落虗弄滑",
    "X65n1280_008:0168a06": "頭謾人。亦為老僧證據。漢月等咬古人言句。以為",
    "X65n1280_008:0168a07": "宗旨。老僧要將極麤一棒。直打他到底。佛果老人。",
    "X65n1280_008:0168a08": "葢早已註破矣。若隨語作解。即須與本分草料。如",
    "X65n1280_008:0168a09": "十斛驢乳。只以一滴師子乳滴。悉皆迸散。",
    "X65n1280_008:0168a10": "▲平江虎丘紹隆禪師昭覺嗣。和州含山人也。九歲",
    "X65n1280_008:0168a11": "出家於佛慧院。既長遊方。初謁長蘆信禪師。得其大",
    "X65n1280_008:0168a12": "略。有傳佛果語至者。師讀之歎曰。想酢生液。雖未澆",
    "X65n1280_008:0168a13": "腸沃胃。要且使人慶快。苐恨未聆謦欬耳。遂繇寶峰。",
    "X65n1280_008:0168a14": "依湛堂。客黃龍。扣死心禪師。次謁佛果。一日入室。果",
    "X65n1280_008:0168a15": "問曰。見見之時。見非是見。見猶離見。見不能及。舉拳",
    "X65n1280_008:0168a16": "曰。還見麼。師曰見。果曰。頭上安頭。師聞脫然契證。果",
    "X65n1280_008:0168a17": "叱曰。見箇甚麼。師曰。竹密不妨流水過。果肯之。尋俾",
    "X65n1280_008:0168a18": "掌藏教。有問佛果曰。隆藏主柔易若此。何能為哉。果",
    "X65n1280_008:0168a19": "曰。瞌睡虎耳。",
    "X65n1280_008:0168a20": "▲明州天童應菴曇華禪師虎丘嗣。蘄州江氏子。生",
    "X65n1280_008:0168a21": "而奇傑。不類凡兒。年十七。依於東禪薙髮。首謁遂和",
    "X65n1280_008:0168a22": "尚。略得染指法味。於是徧參知識。靡所契證。聞佛果",
    "X65n1280_008:0168a23": "住雲居。煆煉學者。師往禮依侍。果乃痛與錐劄。值果",
    "X65n1280_008:0168a24": "返蜀。指見虎丘隆禪師。侍一載。頓明大事。已而訪此",
    "X65n1280_008:0168b01": "菴元。命分座。於是開堂妙嚴。遷歸宗。時大慧在梅陽。",
    "X65n1280_008:0168b02": "有僧傳師示眾語。大慧見之。極口稱歎。復寄偈曰。坐",
    "X65n1280_008:0168b03": "斷金輪第一峰。千妖百怪盡潛踪。年來又得真消息。",
    "X65n1280_008:0168b04": "報道楊岐正脉通。當時與大慧。同稱為二甘露門。",
    "X65n1280_008:0168b05": "救曰。臨濟大法。後世得其自受用者。亦間有之。至",
    "X65n1280_008:0168b06": "於驅耕奪食。解粘去縛。應菴華藏而下。能說者未",
    "X65n1280_008:0168b07": "必能用。能用者未必能全用。或有窮而未覈。玩而",
    "X65n1280_008:0168b08": "弗精。故天奇諸老。不復拈起矣。近世遂以宗旨為",
    "X65n1280_008:0168b09": "怪誕。實繇漸而至著也。余述五宗救。得失必書之。",
    "X65n1280_008:0168b10": "非暴其所聞以論先德。葢法之隆替係此。知而罪",
    "X65n1280_008:0168b11": "我。又何憾焉。漢月妄揑一○。為千佛萬佛之祖。謂",
    "X65n1280_008:0168b12": "五宗各出○之一面。則臨濟亦被粘縛於一○矣。",
    "X65n1280_008:0168b13": "更將許多絡索。粘縛臨濟。以為宗旨。抹殺從上來。",
    "X65n1280_008:0168b14": "正眼正宗。自成一家外道。不謂之怪誕而何。潭吉",
    "X65n1280_008:0168b15": "作五宗救。據所聞於漢月者。以論先德。非但順父",
    "X65n1280_008:0168b16": "逆祖已也。將不復拈起四字。抹殺天奇諸祖。將能",
    "X65n1280_008:0168b17": "說者未必能用。能用者未必能全用二語。抹殺應",
    "X65n1280_008:0168b18": "菴華藏下諸祖。殊不知臨濟宗旨。逈然獨脫。無一",
    "X65n1280_008:0168b19": "法與人。諸祖具之為正眼。承之為正宗。不待驅牛",
    "X65n1280_008:0168b20": "奪食。而耕夫自耕夫。饑人自饑人。自繇自在。獨脫",
    "X65n1280_008:0168b21": "無依。直下無粘可解。無縛可去。豈別有一法。為人",
    "X65n1280_008:0168b22": "解粘去縛哉。所謂據自受用身。直指一切人。各各",
    "X65n1280_008:0168b23": "醒自身受用者此耳。潭吉謗應菴下諸祖。得自受",
    "X65n1280_008:0168b24": "用者。亦間有之。而以宗旨為怪誕。實繇漸至著。不",
    "X65n1280_008:0168c01": "見汾陽道。明取古人意旨。通變自在。受用無窮。喚",
    "X65n1280_008:0168c02": "作自受用身。豈有得自受用。不明宗旨者。又豈有",
    "X65n1280_008:0168c03": "不明宗旨。得自受用者。葢本色衲僧。據自受用身。",
    "X65n1280_008:0168c04": "逈然獨脫。以本分草料。直指一切人。各各醒自身",
    "X65n1280_008:0168c05": "受用。別無一法與人。即此是臨濟宗旨。即此是臨",
    "X65n1280_008:0168c06": "濟敲骨取髓。痛下針錐。驅耕夫之牛。奪饑人之食",
    "X65n1280_008:0168c07": "的手段。潭吉自未甞悟。據所聞於漢月者。作五宗",
    "X65n1280_008:0168c08": "救以救五宗原。妄將宗旨受用。打做兩橛。粘縛先",
    "X65n1280_008:0168c09": "聖。抹殺祖宗。嗚呼。此其所以為怪誕也與。此其所",
    "X65n1280_008:0168c10": "以為怪誕也與。",
    "X65n1280_008:0168c11": "▲明州天童密菴咸傑禪師應菴嗣。福州鄭氏子。其",
    "X65n1280_008:0168c12": "母夢廬山老僧入舍。遂舉師。自幼穎異過人。及壯剃",
    "X65n1280_008:0168c13": "髮進具。徧參知識。最後謁應菴華和尚於衢州明果。",
    "X65n1280_008:0168c14": "菴一日問曰。如何是正法眼。答曰。破沙盆。應菴頷之。",
    "X65n1280_008:0168c15": "說偈曰。大徹投機句。當陽廓頂門。相從今四載。徵詰",
    "X65n1280_008:0168c16": "洞無痕。雖未付鉢袋。氣宇吞乾坤。却把正法眼。喚作",
    "X65n1280_008:0168c17": "破沙盆。後出世住衢州烏巨。次遷祥符蔣山華藏。未",
    "X65n1280_008:0168c18": "幾奉詔住徑山及靈隱。",
    "X65n1280_008:0168c19": "潭吉據密菴上堂卓拄杖一下云。迷時祇迷者箇。",
    "X65n1280_008:0168c20": "復卓一下云。悟時祇悟者箇。迷悟兩忘。糞掃堆頭",
    "X65n1280_008:0168c21": "重添搕[打-丁+(天/韭)]。莫有向東湧西沒。全機獨脫處。道得一",
    "X65n1280_008:0168c22": "句底麼。若道不得。華藏自道去也。擲拄杖云。三十",
    "X65n1280_008:0168c23": "年後。救曰。典刑猶在。老僧看典刑猶在四字。乃不",
    "X65n1280_008:0168c24": "足之辭。所謂雖無老成人。尚有典刑耳。潭吉每稱",
    "X65n1280_008:0169a01": "祖師心印。自臨濟至應菴。十有二傳。華藏而後。此",
    "X65n1280_008:0169a02": "印漸沒。不知何所考據。即如密菴道。莫有向東湧",
    "X65n1280_008:0169a03": "西沒。全機獨脫處。道得一句底麼。潭吉試道道看。",
    "X65n1280_008:0169a04": "若道不得。莫謗密菴好。",
    "X65n1280_008:0169a05": "▲破菴先禪師密菴嗣。廣安王氏子。後出世上堂云。",
    "X65n1280_008:0169a06": "不是心。不是佛。不是物。忍俊不禁。為諸人作箇撇脫。",
    "X65n1280_008:0169a07": "拈拄杖卓一下云。流水暗消溪畔石。勸人除却是非",
    "X65n1280_008:0169a08": "難。",
    "X65n1280_008:0169a09": "▲徑山無準師範禪師破菴嗣。生雍氏。蜀之梓州人",
    "X65n1280_008:0169a10": "也。九歲依陰平山道欽出家。初請益成都老宿名堯",
    "X65n1280_008:0169a11": "者坐禪之法。堯曰。禪是何物。坐底是誰。師晝夜體究。",
    "X65n1280_008:0169a12": "一日如廁。提前話有省。次謁育王佛炤禪師。炤問。何",
    "X65n1280_008:0169a13": "處人。師曰劒州。炤曰。帶得劒來麼。師隨聲便喝。炤笑",
    "X65n1280_008:0169a14": "之。至靈隱。破菴先禪師。居第一座。一日遊石筍菴。師",
    "X65n1280_008:0169a15": "隨侍。有道者問曰。胡孫子捉不住。願垂開示。破菴曰。",
    "X65n1280_008:0169a16": "用捉他作麼。如風吹水。自然成紋。師在傍忽大悟。異",
    "X65n1280_008:0169a17": "日開堂拈香。遂嗣破菴先禪師焉。甞受詔住徑山。賜",
    "X65n1280_008:0169a18": "師號曰佛鑑禪師。宋淳祐己酉三月十五日。示寂。其",
    "X65n1280_008:0169a19": "徒請遺偈。乃執筆書云。來時空索索。去也赤條條。要",
    "X65n1280_008:0169a20": "更問端的。天台有石橋。移頃而逝。塔全身於圓炤菴。",
    "X65n1280_008:0169a21": "▲仰山雪巖祖欽禪師無準嗣。師初參鐵橛遠。次參",
    "X65n1280_008:0169a22": "天目禮。禮公為松源嫡子。師敬慕之。懷香造其室。禮",
    "X65n1280_008:0169a23": "曰。汝豈不見。臨濟三度問黃檗佛法的的大意。三遭",
    "X65n1280_008:0169a24": "痛棒。末後向大愚肋下築三拳。道原來黃檗佛法無",
    "X65n1280_008:0169b01": "多子。汝但恁麼看。師不喜而出。依舊自作主意。每甞",
    "X65n1280_008:0169b02": "坐禪。一日纔上蒲團。面前豁然一開。如地陷一般。自",
    "X65n1280_008:0169b03": "此目前淨躶躶地。半月餘日。動相不生。然於中夜睡",
    "X65n1280_008:0169b04": "著無夢無想無聞無見之地。又却打作兩橛。凡古人",
    "X65n1280_008:0169b05": "公案。有義路可以咬嚼者。則理會得下。無義路如銀",
    "X65n1280_008:0169b06": "山鐵壁者。却都不會。師雖在徑山無準和尚會下多",
    "X65n1280_008:0169b07": "年。每遇入室。舉主人公便可打箇[跳-兆+孛]跳。若舉衲僧巴",
    "X65n1280_008:0169b08": "鼻佛祖爪牙。更無有下口處。如是十年。不得徹悟。後",
    "X65n1280_008:0169b09": "過浙東天目兩山作住。一日佛殿前行。忽然擡眸。見",
    "X65n1280_008:0169b10": "一株古栢。觸著向來所得境界。和底一時颺下。碍膺",
    "X65n1280_008:0169b11": "之物。撲然而散。自謂如暗室中。在白日之下。走一轉",
    "X65n1280_008:0169b12": "相似。方始得見徑山老人立地處。正好三十拄杖。",
    "X65n1280_008:0169b13": "▲天目高峰原妙禪師雪巖嗣。吳江徐氏子也。十五",
    "X65n1280_008:0169b14": "出家於秀水密印寺。二十更衣。入杭之淨慈。立死限。",
    "X65n1280_008:0169b15": "三年學禪。一日父兄尋訪。巍然不顧。初參斷橋倫。令",
    "X65n1280_008:0169b16": "看生從何來死從何去話。脇不至席。口體俱忘。或如",
    "X65n1280_008:0169b17": "廁中單而出。又甞發函忘扄鐍。有同參僧顯慨然曰。",
    "X65n1280_008:0169b18": "吾己事弗克辦。曷若輔之有成。於是朝夕侍奉惟謹。",
    "X65n1280_008:0169b19": "時雪巖欽禪師。寓北澗。師懷香往扣之。方問訊。即打",
    "X65n1280_008:0169b20": "出閉却門。一再往。始得親近。令看無字話。自此參扣",
    "X65n1280_008:0169b21": "無虗日。巖忽問。阿誰與你。拖箇死屍來。聲未絕。便打",
    "X65n1280_008:0169b22": "出。如是不知其幾。一日少林忌辰。隨眾詣三塔。諷經",
    "X65n1280_008:0169b23": "次。忽擡頭覩五祖演和尚真讚曰。百年三萬六千朝。",
    "X65n1280_008:0169b24": "返覆元來是者漢。驀然打破拖死屍之疑。時年二十",
    "X65n1280_008:0169c01": "四矣。先是雪巖移南明。師解夏。即往省之。巖一見便",
    "X65n1280_008:0169c02": "問。阿誰與你。拖箇死屍到者裏。師便喝。巖拈棒。師把",
    "X65n1280_008:0169c03": "住云。今日打某甲不得。曰為甚打不得。師拂袖便出。",
    "X65n1280_008:0169c04": "自此機鋒不讓。一日巖問曰。日間浩浩時。作得主麼。",
    "X65n1280_008:0169c05": "師云。作得主。又問。睡夢中作得主麼。師云。作得主。又",
    "X65n1280_008:0169c06": "問。正睡著時。無夢無想。無見無聞。主在甚麼處。師無",
    "X65n1280_008:0169c07": "語。巖囑曰。從今日去。也不要你學佛學法也。不要你",
    "X65n1280_008:0169c08": "窮古窮今。但只饑來喫飰。困來打眠。纔眠覺來。却抖",
    "X65n1280_008:0169c09": "擻精神。我者一覺主人公。畢竟在甚麼處。安身立命。",
    "X65n1280_008:0169c10": "丙寅冬。奮志入臨安龍鬚。自誓曰。拚一生作箇痴獃",
    "X65n1280_008:0169c11": "漢。決要者一著子明白。越五載。因同參僧推枕子墮",
    "X65n1280_008:0169c12": "地作聲。廓然大徹。自謂如泗州見大聖。遠客還故鄉。",
    "X65n1280_008:0169c13": "元來只是舊時人。不改舊時行履處。",
    "X65n1280_008:0169c14": "救曰。金剛王劍。佛祖不留。至虎丘應菴。十有二傳。",
    "X65n1280_008:0169c15": "如器注器。當時有與臨濟。先後出世者。如石霜多",
    "X65n1280_008:0169c16": "枯木眾。以勝妙境界作究竟。至首座化去。不會宗",
    "X65n1280_008:0169c17": "旨。微九峰。孰能反正之。厥後流為默炤邪禪。而真",
    "X65n1280_008:0169c18": "淨五祖妙喜諸老宿。痛斥其非。迨勝朝此病熾作。",
    "X65n1280_008:0169c19": "雖沒量大漢。不免從狐鼠蹊徑中來。賴是二老。生",
    "X65n1280_008:0169c20": "鐵鑄成。終得正悟。雖悟後痛訴昔時之謬。往路之",
    "X65n1280_008:0169c21": "非。而學者耽著恬寂。卒不能捨。甚哉邪法入人之",
    "X65n1280_008:0169c22": "深也。繇是",
    "X65n1280_008:0169c23": "國初至今。多坐不語禪。南北甚行。牢不可破。天童",
    "X65n1280_008:0169c24": "三峰。相並而出。十餘年中。摟盡黑暗魔軍窠臼。然",
    "X65n1280_008:0170a01": "而狂打潑罵。記名泥跡之獘。不旋踵而生。末世說",
    "X65n1280_008:0170a02": "法。其難如此。要當扇以淳風。感以至誠。驗以宗旨。",
    "X65n1280_008:0170a03": "擇以人類。復還馬祖百丈。臨濟興化已來之元氣",
    "X65n1280_008:0170a04": "根本。全機大用。非徒囂囂然口舌爭也。若夫雪巖",
    "X65n1280_008:0170a05": "父子。拈提濟上綱領。下刀發藥。去古人實有間。設",
    "X65n1280_008:0170a06": "使施之今日。獨不可以稱良劑乎。故曰。道。歲也。聖",
    "X65n1280_008:0170a07": "人。時也。老僧即據黃檗打臨濟。大覺打興化。暨馬",
    "X65n1280_008:0170a08": "祖扭百丈鼻。負痛失聲。以迄見僧入門便棒。諸大",
    "X65n1280_008:0170a09": "老。本分草料接人。天下萬世。未有指為狂打者。又",
    "X65n1280_008:0170a10": "如噇酒糟漢。尿牀鬼子。是惡知識。敢裨販我之類。",
    "X65n1280_008:0170a11": "往往極其詬辱。所以古人致疑曰。罵豈慈悲法施",
    "X65n1280_008:0170a12": "耶。答曰。汝作罵會那。遂於言下有省。天下萬世。未",
    "X65n1280_008:0170a13": "有指為潑罵者。何以故。全機大用。不涉廉纖。師子",
    "X65n1280_008:0170a14": "咬人。壁立千仞。即臨濟一喝不作一喝用。老僧一",
    "X65n1280_008:0170a15": "棒不作一棒用。棒頭有眼。喝下知歸。誰敢斥為顛",
    "X65n1280_008:0170a16": "狂。誣為撒潑者乎。妄稱狂打潑罵。自潭吉始。使天",
    "X65n1280_008:0170a17": "下萬世。疑打即是狂。罵即是潑。師家束手結舌。不",
    "X65n1280_008:0170a18": "敢以本分草料接人。自潭吉一言始矣。至於記名",
    "X65n1280_008:0170a19": "泥跡之弊。正漢月潭吉為始。使天下萬世。記四料",
    "X65n1280_008:0170a20": "揀。四炤用。四賓主之名。泥三擊碓。三甕醬。三撼門",
    "X65n1280_008:0170a21": "扇之迹。其流弊可勝道哉。據雪巖高峰。苦參力究。",
    "X65n1280_008:0170a22": "真如生鐵鑄成。所謂不是一番寒徹骨。爭得梅花",
    "X65n1280_008:0170a23": "撲鼻香也。何甞墮默炤邪禪。狐鼠蹊徑來。漢月等",
    "X65n1280_008:0170a24": "自未甞悟。認一夾夾住。便為了當。苦參力究者。不",
    "X65n1280_008:0170b01": "分皂白。槩呵為黑暗魔軍。悞矣悞矣。老僧拈條白",
    "X65n1280_008:0170b02": "棒。立地要人悟去。彼苦參力究。蒲團上二三十年。",
    "X65n1280_008:0170b03": "喚作鈍漢即得。喚作邪禪即不得。又如雪巖接高",
    "X65n1280_008:0170b04": "峰。峰初懷香問訊。便打出閉却門。一再往。始得親",
    "X65n1280_008:0170b05": "近。自此參叩無虗日。巖忽問阿誰與你拖個死屍",
    "X65n1280_008:0170b06": "來。聲未絕便打出。如是不記其數。誠所謂本分草",
    "X65n1280_008:0170b07": "料。痛下鉗錘。潭吉不知何據。囂囂然謂雪巖父子。",
    "X65n1280_008:0170b08": "拈提濟上綱領。下刀發藥。去古人實有間。抹殺雪",
    "X65n1280_008:0170b09": "巖猶不足怪。者高峰老人。是汝漢月。扳為得心之",
    "X65n1280_008:0170b10": "師者。如何也抹殺他。",
    "X65n1280_008:0170b11": "▲天目中峰明本禪師高峰嗣。杭之錢塘人。俗姓孫。",
    "X65n1280_008:0170b12": "母李氏。夢無門道者持燈籠至家。遂生師。師神儀挺",
    "X65n1280_008:0170b13": "異。具大人相。離褓襁。便趺坐。能言。便歌讚梵唄。雖嬉",
    "X65n1280_008:0170b14": "戲必為佛事。九歲喪母。十五立誓出家。禮佛燃臂。誓",
    "X65n1280_008:0170b15": "持五戒。日誦法華諸經。夜則常行。困極。以首觸柱自",
    "X65n1280_008:0170b16": "警。甫冠閱傳燈。至菴摩羅女問曼殊。明知生是不生",
    "X65n1280_008:0170b17": "之理。為甚麼却被生死之所流轉。於是致疑。一日誦",
    "X65n1280_008:0170b18": "金剛經。至荷擔如來。恍然開解。內外典籍。輒知義趣。",
    "X65n1280_008:0170b19": "而師自謂。識量依通非悟也。遂往從高峰。薙落於師",
    "X65n1280_008:0170b20": "子院。時年二十有四矣。未幾觀流泉有省。詣峰求證。",
    "X65n1280_008:0170b21": "峰打趁之。適民間訛傳。官選童男女。師因問峰曰。忽",
    "X65n1280_008:0170b22": "有人來問和尚。討童男女時如何。峰曰。我但度竹篦",
    "X65n1280_008:0170b23": "子與他。師言下無碍。於是高峰書真讚付師曰。我相",
    "X65n1280_008:0170b24": "不思議。佛祖莫能視。獨許不肖兒。見得半邊鼻。且俾",
    "X65n1280_008:0170c01": "參徒詣師請益。繇是學者輻凑歸之。如水就下。而師",
    "X65n1280_008:0170c02": "猶深自韜晦。未甞肯以師道自處。一時宰相公卿。上",
    "X65n1280_008:0170c03": "及天子。每虗徑山靈隱諸大剎。齎幣迎師。卒不可致。",
    "X65n1280_008:0170c04": "或踰山泛海以逃。是故居無常處。然所過之地。皆成",
    "X65n1280_008:0170c05": "寶坊。緇素男女無貴賤。皆望塵拜伏。金帛之供。一視",
    "X65n1280_008:0170c06": "而已。師初侍高峰於死關。晝則作務。夜則禪寂。剋勵",
    "X65n1280_008:0170c07": "嚴苦。脇不沾席者十年。詰究研窮。始承記莂。自高峰",
    "X65n1280_008:0170c08": "化後。師或船或庵。榜以幻住。又以自號云。",
    "X65n1280_008:0170c09": "中峰舉大覺打興化云。二虎之下。獸不容蹄。兩刃",
    "X65n1280_008:0170c10": "之間。人不容足。當大覺興化。棒喝交馳之際。豈容",
    "X65n1280_008:0170c11": "心思意解於其間哉。雖然。只如大覺云。脫下衲衣。",
    "X65n1280_008:0170c12": "痛與一頓。興化言下大悟。又悟箇甚麼道理。者裏",
    "X65n1280_008:0170c13": "見得。許你作臨濟半箇兒孫。漢月云。興化既悟者",
    "X65n1280_008:0170c14": "兩喝。又道曾學箇賓主句。則何待向軟言句中大",
    "X65n1280_008:0170c15": "悟。中峰道。大覺興化。棒喝交馳。豈容思議。則二老",
    "X65n1280_008:0170c16": "既同鼻孔。化更何待後語耶。今之不識宗旨者。每",
    "X65n1280_008:0170c17": "每藉口中峰。有掃蕩宗旨。藥病之言。據為實法。守",
    "X65n1280_008:0170c18": "住初悟。不肯信有徹底賓主等事。若向者裏了去。",
    "X65n1280_008:0170c19": "便不疑五家。各闡祖師心印之妙也。復頌云。喝既",
    "X65n1280_008:0170c20": "已明。打豈不會。兩度相逢。醒何復醉。衲衣脫下又",
    "X65n1280_008:0170c21": "加槌。黃檗也應百雜碎。堪笑兒孫逐隊多。翻嫌臨",
    "X65n1280_008:0170c22": "濟不足貴。老僧據興化自云。某甲於三聖師兄處。",
    "X65n1280_008:0170c23": "學得箇賓主句。總被師兄折倒了。既是學得的。何",
    "X65n1280_008:0170c24": "甞言悟者兩喝。又何甞於兩喝外。另學箇賓主句。",
    "X65n1280_008:0171a01": "聰只學者兩喝當賓主句耳。所以大覺勘驗他曰。",
    "X65n1280_008:0171a02": "我直下疑你昨日者兩喝。而興化果喝。豈不顯然",
    "X65n1280_008:0171a03": "學喝當賓主句乎。是則喝且不可。況可謂悟者兩",
    "X65n1280_008:0171a04": "喝來。中峰恐人。向棒喝交馳上。心思意解。所以道。",
    "X65n1280_008:0171a05": "二虎之下。獸不容蹄。兩刃之間。人不容足。據大覺",
    "X65n1280_008:0171a06": "云。者瞎漢脫下衲衣。痛與一頓。化於言下大悟。又",
    "X65n1280_008:0171a07": "悟箇甚麼道理。者裏見得。許你作臨濟半箇兒孫。",
    "X65n1280_008:0171a08": "而漢月先裝點興化。悟者兩喝。又道曾學個賓主",
    "X65n1280_008:0171a09": "句。作兩橛話開了。好出漢月謂。何待向軟言句中",
    "X65n1280_008:0171a10": "大悟者有兩意。一欲賍誣興化。先悟者兩喝。故硬",
    "X65n1280_008:0171a11": "作主宰。擬誣類老僧。守住初悟。一橛頭硬禪。不肯",
    "X65n1280_008:0171a12": "信有徹底賓主等事。及五家各以言句。闡祖師心",
    "X65n1280_008:0171a13": "印之妙的宗旨。二為證漢月。昔謂諸方譏萬峰法",
    "X65n1280_008:0171a14": "軟之意。故謂何待向軟言句中大悟耳。據軟言句。",
    "X65n1280_008:0171a15": "則頌中謂。衲衣脫下又加搥。黃檗也應百雜碎。又",
    "X65n1280_008:0171a16": "非相違乎。漢月又不思。初見老僧請陞座。舉有以",
    "X65n1280_008:0171a17": "棒喝為直指。有以言句為直指。言句棒喝雖不同。",
    "X65n1280_008:0171a18": "無非發明祖師直指之旨。如大覺初則一味直打",
    "X65n1280_008:0171a19": "興化。因化不薦。反謂某甲於三聖師兄處。學得箇",
    "X65n1280_008:0171a20": "賓主句。總被師兄折倒了。願與某甲箇安樂法門。",
    "X65n1280_008:0171a21": "故大覺痛口。覿面直指曰。者瞎漢。却來者裏納敗",
    "X65n1280_008:0171a22": "闕。脫下衲衣。痛打一頓。化於言下。薦得臨濟先師",
    "X65n1280_008:0171a23": "於黃檗處。喫棒的道理。非大覺興化。明據言句與",
    "X65n1280_008:0171a24": "棒下。直指無異之旨乎。如是則黃檗大愚。臨濟大",
    "X65n1280_008:0171b01": "覺興化。何甞言於喫棒的道理外。別有所謂宗旨",
    "X65n1280_008:0171b02": "來。又誣謗興化謂。喝既已明。打豈不會。可見漢月。",
    "X65n1280_008:0171b03": "只向棒喝上心思意解。故曰。兩度相逢。醒何復醉。",
    "X65n1280_008:0171b04": "既據醒無復醉。則與前文守住初悟。不肯信有徹",
    "X65n1280_008:0171b05": "底賓主等事。非漢月自語相違乎。且古人有。發心",
    "X65n1280_008:0171b06": "畢竟二不別。若初悟不徹底賓主等事。又說甚麼",
    "X65n1280_008:0171b07": "若不脫下。爭得見骨。若骨有初後之異。賓主之別。",
    "X65n1280_008:0171b08": "則與興化初學得箇賓主句。何以異哉。既謂衲衣",
    "X65n1280_008:0171b09": "脫下又加搥。黃檗也應百雜碎。豈可更貴臨濟哉。",
    "X65n1280_008:0171b10": "所以老僧七書中。謂丈夫自有冲天志。不向如來",
    "X65n1280_008:0171b11": "行處行。況臨濟乎。而況藉口中峰。掃蕩宗旨。宗旨",
    "X65n1280_008:0171b12": "二字。老僧辯之詳矣。你且道阿誰藉口中峰來。藥",
    "X65n1280_008:0171b13": "病之言。據為實法。漢月自欵自供。據守住初悟。不",
    "X65n1280_008:0171b14": "肯信有徹底賓主等事。益為顛倒。若痛與一頓。大",
    "X65n1280_008:0171b15": "悟在前。學賓主句在後。好作是說。以為證據。興化",
    "X65n1280_008:0171b16": "初明明道。學得箇賓主句。次明明道。被大覺棒下",
    "X65n1280_008:0171b17": "折倒。後明明向脫下衲衣。痛與一頓處悟去。是則",
    "X65n1280_008:0171b18": "大覺本分草料。別無一法與人。興化獨脫無依。悟",
    "X65n1280_008:0171b19": "得箇不從人學底。豈若漢月。逐五家言句。認為宗",
    "X65n1280_008:0171b20": "旨。真所謂瞎驢趂隊者。頌中結句。堪笑兒孫逐隊",
    "X65n1280_008:0171b21": "多。天理昭彰。使漢月不打自招。老僧至是不覺一",
    "X65n1280_008:0171b22": "笑。",
    "X65n1280_008:0171b23": "▲伏龍聖壽寺千巖元長禪師中峰嗣。蕭山縣人也。",
    "X65n1280_008:0171b24": "俗姓董。家世宗儒。父九鼎。母何氏。晚而生師。欲棄之。",
    "X65n1280_008:0171c01": "嫂謝氏趨救。鞠為子。七歲即就外傳。諸書經目輒成",
    "X65n1280_008:0171c02": "誦。出入莊重。有若成人。其父喜曰。是子當以文行亢",
    "X65n1280_008:0171c03": "吾宗乎。僧曇芳者。師諸父行也。欲乞師為嗣。謝氏難",
    "X65n1280_008:0171c04": "之。未幾師遘疾。甚革。謝氏禱於觀音大士。頃之果愈。",
    "X65n1280_008:0171c05": "遂從芳遊。年十七。摩切九流百氏之言。已而棄之。十",
    "X65n1280_008:0171c06": "九薙髮受具。習律於武林靈芝寺。會行丞相府飰僧。",
    "X65n1280_008:0171c07": "師隨眾受供。時中峰本禪師。先已在座。遙見師。即呼",
    "X65n1280_008:0171c08": "曰。汝日用如何。師曰念佛。峰曰。佛今何在。師擬議。峰",
    "X65n1280_008:0171c09": "厲聲叱之。師胡跪求法要。峰授師以趙州無字話令",
    "X65n1280_008:0171c10": "參。於是縛茅於靈隱山中。未幾復以他務移動。隨順",
    "X65n1280_008:0171c11": "世緣。倐忽十載。乃歎曰。平生志氣。充塞乾坤。今乃作",
    "X65n1280_008:0171c12": "甕裡醯鷄耶。復造靈隱。脇不著蓆者三年。因往望亭。",
    "X65n1280_008:0171c13": "聞鵲聲有省。亟往見中峰。峰又斥之。師憤然來歸。夜",
    "X65n1280_008:0171c14": "將寂。忽鼠食猫飯。墮其器。有聲。恍然開悟。披衣待旦。",
    "X65n1280_008:0171c15": "復往質於中峰。峰問曰。趙州何故言無。師曰。鼠食猫",
    "X65n1280_008:0171c16": "飯。峰曰未在。師曰。飯器破矣。曰破後云何。曰觸碎方",
    "X65n1280_008:0171c17": "甓。峰乃微笑。祝師曰。汝宜善自護持。栖遁巖穴。時節",
    "X65n1280_008:0171c18": "若至。其理自彰。師既受付囑。乃隱天龍之東菴。俄而",
    "X65n1280_008:0171c19": "中竺訢公。及行丞相脫歡。請師出世。師與弟子希昇。",
    "X65n1280_008:0171c20": "杖錫至伏龍山。圖深遁焉。",
    "X65n1280_008:0171c21": "漢月云。當時中峰。見此老於猫飯碗破。打碎方甓",
    "X65n1280_008:0171c22": "處。不辯開合。便教住山蓄養。及乎出世。只道得箇",
    "X65n1280_008:0171c23": "響字。若到三峰門下。更須勘過始得。據是不惟謗",
    "X65n1280_008:0171c24": "千巖。悟處不實。并謗中峰。冬瓜印子。失却一隻眼",
    "X65n1280_008:0172a01": "矣。即如道箇響字。亦有何過。雲門因僧問。如何是",
    "X65n1280_008:0172a02": "啐啄之機。答曰響。請問漢月。還肯雲門也無。潭吉",
    "X65n1280_008:0172a03": "舉宋學士。製師塔銘。敘其末曰。濂甞往伏龍山見",
    "X65n1280_008:0172a04": "師。師問曰。聞君閱盡一大藏教。有諸。濂曰然。曰君",
    "X65n1280_008:0172a05": "耳閱乎。目觀乎。曰目觀也。曰使目之能觀者。君謂",
    "X65n1280_008:0172a06": "誰耶。濂揚眉向之。於是相視一笑。締為方外友。以",
    "X65n1280_008:0172a07": "此言之。則臨濟正法眼藏。至師之世。已若大羮玄",
    "X65n1280_008:0172a08": "酒。備而不用久矣。厥後天奇祖翁。只以一誰字誨",
    "X65n1280_008:0172a09": "人云云。據謂正法眼藏。備而不用。謗千巖亦已太",
    "X65n1280_008:0172a10": "甚。即如使目之能觀者謂誰。致天奇舉唱誰字。正",
    "X65n1280_008:0172a11": "亦未有過在。百丈有時說法竟。大眾下堂。乃召之。",
    "X65n1280_008:0172a12": "大眾回首。丈曰。是甚麼。藥山目為百丈下堂句。請",
    "X65n1280_008:0172a13": "問潭吉。還肯百丈也無。若漢月不肯雲門。潭吉不",
    "X65n1280_008:0172a14": "肯百丈。任汝不肯千巖可也。否則千巖老人。與汝",
    "X65n1280_008:0172a15": "父子何仇。一以響字抹殺他。一以誰字抹殺他。請",
    "X65n1280_008:0172a16": "問汝等。是何心行。",
    "X65n1280_008:0172a17": "▲蘇州府鄧尉聖恩寺萬峰時蔚禪師千巖嗣。溫州",
    "X65n1280_008:0172a18": "樂清金氏子。母鄭。夢儒釋二人入其寢。覺而生二子。",
    "X65n1280_008:0172a19": "師居末。適有光燭室。鄭懼欲弗舉。其姑保而育之。襁",
    "X65n1280_008:0172a20": "褓中見僧。輒微笑。作合掌態。父母度不可留。使禮越",
    "X65n1280_008:0172a21": "之永慶寺講主昇公出家。時年十一。甞誦法華經。至",
    "X65n1280_008:0172a22": "諸法從本來常自寂滅相。有省。遂入杭。受具戒。參止",
    "X65n1280_008:0172a23": "巖禪師於虎跑。巖示以南泉三不是語。因入達蓬山。",
    "X65n1280_008:0172a24": "卓庵佛跡寺古址。晝夜參究。至忘寢食。一日聞寺主",
    "X65n1280_008:0172b01": "宗律師舉溈山踢倒淨瓶話。忽契悟說偈曰。顛顛倒",
    "X65n1280_008:0172b02": "倒是南泉。累於工夫却半年。當下若能親薦得。如何",
    "X65n1280_008:0172b03": "不進劈胸拳。遂往見止巖。並無見覩公。皆許以法器",
    "X65n1280_008:0172b04": "囑令住山。於是還達蓬。獨處者十年。會止巖圓寂。師",
    "X65n1280_008:0172b05": "往掃塔。忽聞僧方殿主者舉千巖和尚頌。有寄語諸",
    "X65n1280_008:0172b06": "方參學者莫教錯過好時光之句。師即往伏龍。謁千",
    "X65n1280_008:0172b07": "巖焉。纔入門。巖便問。不是心。不是佛。不是物。是箇甚",
    "X65n1280_008:0172b08": "麼。師將坐具。打一圓相。叉手而立。復呈偈曰。南泉不",
    "X65n1280_008:0172b09": "是惱人心。有要將心去捉心。不是我心不是佛。性天",
    "X65n1280_008:0172b10": "空廓有何尋。巖允之。舉第一座。未幾復退職潛隱。千",
    "X65n1280_008:0172b11": "巖和尚屢招不起。乃以法衣頂相寄之。後卓錫蘇州",
    "X65n1280_008:0172b12": "鄧尉山。衲子奔集。遂成叢林。",
    "X65n1280_008:0172b13": "▲寶藏普持禪師萬峰嗣。住聖恩為二世。萬峰禪師",
    "X65n1280_008:0172b14": "付法。與師偈曰。大愚肋下痛還拳。三要三玄絕正偏。",
    "X65n1280_008:0172b15": "臨濟窟中獅子子。燈燈續燄古今傳。",
    "X65n1280_008:0172b16": "▲東明虗白慧旵禪師寶藏嗣。年十四。於丹陽妙覺",
    "X65n1280_008:0172b17": "寺。禮湛然師。薙髮受戒。參雲間松隱。叩其心印。然未",
    "X65n1280_008:0172b18": "心肯。自誓若不徹證不已。因禪定六日。出定舉首覩",
    "X65n1280_008:0172b19": "松。豁然有省。尋至蘇之玄墓聖恩寺。見果林和尚。針",
    "X65n1280_008:0172b20": "芥相投。復指示見寶藏持禪師。且陳悟因。藏叱之曰。",
    "X65n1280_008:0172b21": "佛法如大海。轉入轉深。那得泊在者裏。師遂親炙座",
    "X65n1280_008:0172b22": "下。藏一日問曰。心不是佛。智不是道。汝云何會。師向",
    "X65n1280_008:0172b23": "前問訊。叉手而立。藏呵曰。汝在此許多時。還作者箇",
    "X65n1280_008:0172b24": "見解。師乃發憤忘寢食。至第二夜。驀然徹法源底。遂",
    "X65n1280_008:0172c01": "呈偈曰。一拳打破太虗空。百億須彌不露踪。借問個",
    "X65n1280_008:0172c02": "中誰是主。扶桑湧出一輪紅。藏笑曰。雖然如是。也須",
    "X65n1280_008:0172c03": "善自護持。時節既至。其理自彰。",
    "X65n1280_008:0172c04": "救曰。末世禪人。依稀彷彿不必論。即真得一悟者",
    "X65n1280_008:0172c05": "只到問訊叉手處。便起聖解。硬作主宰。既無明眼",
    "X65n1280_008:0172c06": "師匠。為之裁削。久則化醍醐成毒藥矣。據東明出",
    "X65n1280_008:0172c07": "定舉首。覩松有省。原不曾大悟。及乎問訊叉手。只",
    "X65n1280_008:0172c08": "顯前舉首有省之意耳。亦何曾自謂大悟。潭吉以",
    "X65n1280_008:0172c09": "便作聖解。贓誣東明。化醍醐成毒藥。抹殺東明。正",
    "X65n1280_008:0172c10": "為汝自未甞悟。故謂即真得一悟者。只到問訊叉",
    "X65n1280_008:0172c11": "手處。硬作主宰耳。殊不知真得一悟。隨處作主。豈",
    "X65n1280_008:0172c12": "更須硬作主宰。況有凡情聖解。毒藥醍醐。許多絡",
    "X65n1280_008:0172c13": "索來。可見潭吉。不過是學語之流。即依稀彷彿。亦",
    "X65n1280_008:0172c14": "未夢見在。",
    "X65n1280_008:0172c15": "▲杭州東明海舟普慈禪師蘇之常熟人。姓錢。世宗",
    "X65n1280_008:0172c16": "儒業。出家於破山。至慧日寺。聽講楞嚴。至但有言說",
    "X65n1280_008:0172c17": "都無實義處。乃曰。言說今日愈多矣。遂歸。日夜閱經。",
    "X65n1280_008:0172c18": "尋思實義。面顏日悴。有居士問曰。師顏色有病。師云。",
    "X65n1280_008:0172c19": "佛法不明故爾。非病也。士曰。佛法不明。何不往府中",
    "X65n1280_008:0172c20": "鄧尉山。問取萬峰和尚去。師聞之。欣然便詣鄧尉見",
    "X65n1280_008:0172c21": "萬峰。峰問曰。沙彌何來。師禮拜。起曰。常熟。峰曰。到此",
    "X65n1280_008:0172c22": "何為。師舉前話。再拜求示。峰便劈頭兩棒。攔背一踏。",
    "X65n1280_008:0172c23": "以脚兩踢曰。只者是實義。師有省。起曰。好只好。太費",
    "X65n1280_008:0172c24": "和尚心力。峰笑而許之。付以偈曰。龜毛付囑與兒孫。",
    "X65n1280_008:0173a01": "兔角拈來要問津。一喝耳聾三日去。箇中消息許誰",
    "X65n1280_008:0173a02": "親。又曰。子當匿跡護持。莫輕為人師範。師自以為得。",
    "X65n1280_008:0173a03": "乃結庵於洞庭山塢。廿有九年。一日僧至。師問曰。上",
    "X65n1280_008:0173a04": "座何來。曰安溪。曰安溪有人麼。曰有虗白和尚。說法",
    "X65n1280_008:0173a05": "不異高峰。曰是誰弟子。曰寶藏。曰有甚言句。僧舉室",
    "X65n1280_008:0173a06": "中騐人語云。心不是佛。智不是道。三藏不是法。是甚",
    "X65n1280_008:0173a07": "麼。下語者皆不契。舉畢。復問曰。曾參寶藏否。師曰。我",
    "X65n1280_008:0173a08": "與寶藏。同參萬峰。僧曰。當日有何所見。遂隱於此。就",
    "X65n1280_008:0173a09": "不再參人去。師曰。我昔日問萬峰。但有言說。都無實",
    "X65n1280_008:0173a10": "義。峰便打。自從此得悟。僧曰。請言得之所以。師曰。但",
    "X65n1280_008:0173a11": "要人知痛癢的是實義是妙心。言說盡屬皮毛。僧曰。",
    "X65n1280_008:0173a12": "若據此見解。生死尚未了。何得言悟。未在未在。不見",
    "X65n1280_008:0173a13": "道。心不是佛。智不是道耶。師遂有疑。即棄庵渡湖。往",
    "X65n1280_008:0173a14": "安溪。詣東明。適有人設齋。師至關前。問明曰。今日齋",
    "X65n1280_008:0173a15": "是什麼滋味。明曰。到口方知。說即遠矣。師曰。如何是",
    "X65n1280_008:0173a16": "到口味。明即打。滅燈曰。識得燈光。何處著落味。即到",
    "X65n1280_008:0173a17": "口。師無語。次日黎明。遣侍者請師。師至。明問曰。曾見",
    "X65n1280_008:0173a18": "人否。師笑曰。見只見一人。說出恐驚人。明曰。假使親",
    "X65n1280_008:0173a19": "見釋迦。依然是箇俗漢。但說何妨。師曰萬峰明曰。為",
    "X65n1280_008:0173a20": "序先後耶。為論佛法耶。若序先後。萬峰會下千人。若",
    "X65n1280_008:0173a21": "論佛法。老闍黎未夢見在。何驚之有。若觀見萬峰。萬",
    "X65n1280_008:0173a22": "峰即今在什麼處。師面赤罔然。明曰。若如此不曾見",
    "X65n1280_008:0173a23": "萬峰。師歸客寮。三晝夜寢食俱忘。偶值香燈繩斷墮",
    "X65n1280_008:0173a24": "地。忽然大悟。詣關前。呈悟繇。明曰。老闍黎承嗣萬峰",
    "X65n1280_008:0173b01": "去。師曰。白公為我打徹。何得承嗣萬峰。明乃笑。遂集",
    "X65n1280_008:0173b02": "眾出關。陞座曰。瞿曇有意向誰傳。迦葉無端開笑顏。",
    "X65n1280_008:0173b03": "到此豈容七佛長。文殊面赤也茫然。今朝好笑東明",
    "X65n1280_008:0173b04": "事。千古令人費唾涎。幸得海公忘我我。濟宗一脉續",
    "X65n1280_008:0173b05": "綿綿。乃擲下拄杖下座。師即入方丈。禮謝明曰。老僧",
    "X65n1280_008:0173b06": "不出月去也。至二十七夜辭眾。二十九日示寂。師仍",
    "X65n1280_008:0173b07": "欲遁歸洞庭。四眾苦留。乃繼其席。萬峰忌日。師拈香",
    "X65n1280_008:0173b08": "指真曰。我幾淹殺你甕裏。幸是普慈若別人。不可救",
    "X65n1280_008:0173b09": "也。爇此瓣香。堪酧接引。喝一喝云。只笑你護短沒頭。",
    "X65n1280_008:0173b10": "師佛法當人情。展坐具禮拜。又拈香云。此一瓣香。供",
    "X65n1280_008:0173b11": "養東明長老。一片赤心鞭策。令余洞遠宗源。連喝兩",
    "X65n1280_008:0173b12": "喝云。受恩深處。便為家有乳。方知是阿娘禮拜起慟",
    "X65n1280_008:0173b13": "哭。歸方丈。臨示寂說偈曰。九十六年於世。七十四載",
    "X65n1280_008:0173b14": "為僧。中間多少誵訛。一見東明消殞。以拂子打○云。",
    "X65n1280_008:0173b15": "釋迦至我。六十二世。有不可數。老和尚又打○云。多",
    "X65n1280_008:0173b16": "向者裏安身。咄。乃投筆而逝。在景泰元年。全身塔於",
    "X65n1280_008:0173b17": "東明左側。得法十二人。",
    "X65n1280_008:0173b18": "五宗救。載海舟普慈禪師。據源流。列為東明旵公",
    "X65n1280_008:0173b19": "得法弟子。然未見其語錄。惟萬峰錄中。列為上首。",
    "X65n1280_008:0173b20": "今姑依源流列此。以俟考證。萬峰印記頌云。龜毛",
    "X65n1280_008:0173b21": "付囑與兒孫。兔角拈來要問津。一喝耳聾三日去。",
    "X65n1280_008:0173b22": "個中消息許誰親。海安同知沈貫居士。問師曰。圓",
    "X65n1280_008:0173b23": "覺經云。修多羅教。如標月指。若復見月。了知所標。",
    "X65n1280_008:0173b24": "畢竟非月。此理如何。師舉手曰。經也月也指也。士",
    "X65n1280_008:0173c01": "懵然。師拍案一下云。月落寒潭。士有省。乃云。從此",
    "X65n1280_008:0173c02": "知師之道。非凡情之所能測。救曰。源流之設。若家",
    "X65n1280_008:0173c03": "譜然。所以考定厥祖若宗。承接次序。俾後代兒孫。",
    "X65n1280_008:0173c04": "觀源視流。僶俛進道。不使厥跡。有愧先德。非徒彰",
    "X65n1280_008:0173c05": "顯名號而已。若夫上下相亂。尊卑倒置。如寶藏東",
    "X65n1280_008:0173c06": "明海舟三尊宿。譜安用哉。元季多兵",
    "X65n1280_008:0173c07": "國家至今近三百年。僧行稠雜。宗祖之道。微亦極",
    "X65n1280_008:0173c08": "矣。雖有一二大士。深韜巖穴。名聞未著。故其語錄",
    "X65n1280_008:0173c09": "無傳焉。三峰先師。頌臨濟宗。至海舟慈公。翻覆推",
    "X65n1280_008:0173c10": "求。得其梗槩。葢慈公為萬峰蔚禪師得法高弟。萬",
    "X65n1280_008:0173c11": "峰有付法偈云云。而海安同知沈貫。為蔚撰塔銘。",
    "X65n1280_008:0173c12": "自序得法於萬峰大弟子海舟和尚。則海舟與寶",
    "X65n1280_008:0173c13": "藏為伯仲。而東明旵公。實海舟之法侄也。今源流",
    "X65n1280_008:0173c14": "以海舟為東明之嗣。豈有二海舟耶。丙子冬余救",
    "X65n1280_008:0173c15": "五宗。適得五世祖。無聞聰禪師語錄。有客窓夜話",
    "X65n1280_008:0173c16": "一篇。序從上源流甚確。自臨濟至高峰。十有八傳。",
    "X65n1280_008:0173c17": "皆與近代所序不異自高峰而下。則曰出二人。其",
    "X65n1280_008:0173c18": "一為中峰本公。其一為斷崖義公。義不聞。中峰出",
    "X65n1280_008:0173c19": "千巖長。長出萬峰蔚。蔚出海舟慈。慈出寶峰瑄。瑄",
    "X65n1280_008:0173c20": "出天奇瑞。而略不及寶藏東明。則二公為疊出可",
    "X65n1280_008:0173c21": "知矣。又據四世祖。笑巖月心寶禪師。有聯芳偈六",
    "X65n1280_008:0173c22": "首。其自序曰。不肖上承迦葉六十三世之元祖。下",
    "X65n1280_008:0173c23": "繼曹溪三十一葉之真孫。今以源流數之。自迦葉",
    "X65n1280_008:0173c24": "至笑岩。順流而下。為六十五世。自笑岩至曹溪。泝",
    "X65n1280_008:0174a01": "流而上。則三十三傳。較聯芳自序多二世。則聰公",
    "X65n1280_008:0174a02": "不及寶藏東明為是也。且聰公為海舟三世孫。笑",
    "X65n1280_008:0174a03": "岩又聰公之子。蹈踵接武。只一二代。亦若吾輩之",
    "X65n1280_008:0174a04": "於龍池。使年歲稍長。猶足望見顏色。豈數十年間。",
    "X65n1280_008:0174a05": "錯謬遂至此耶。實龍池之誤。非今日之誤也。然則",
    "X65n1280_008:0174a06": "龍池豈無故插入二人歟。余甞見香嚴古溪澄和",
    "X65n1280_008:0174a07": "尚。祭海舟文有曰。續高峰七世之燈。紹旵祖百年",
    "X65n1280_008:0174a08": "之踵。自高峰至海舟實七世。而寶藏東明在焉。則",
    "X65n1280_008:0174a09": "東明之下。別出一海舟無疑矣。不然。無聞之親口",
    "X65n1280_008:0174a10": "所說。笑岩之親筆所書。萬峰之偈。沈子之銘。俱不",
    "X65n1280_008:0174a11": "足信乎。凡事之疑難。當委曲而折衷之。求其所安",
    "X65n1280_008:0174a12": "而後已。今者據師承之偈。考銘傳之載。合世數之",
    "X65n1280_008:0174a13": "符。詳遠祖之說。四處咸契。獨香嚴祭文一疑未決。",
    "X65n1280_008:0174a14": "茲可以懸解者也。且馬祖石頭。同時並化。既有二",
    "X65n1280_008:0174a15": "道悟於前矣。則萬峰東明。祖孫繼踵。安知無二海",
    "X65n1280_008:0174a16": "舟於後哉。此不待辨而依前四說為安矣。聞天童",
    "X65n1280_008:0174a17": "師翁。有意改政之。錄此以備採擇。而寶藏東明二",
    "X65n1280_008:0174a18": "公。仍舊不敢擅專也。老僧誠有意探討。故刻小字。",
    "X65n1280_008:0174a19": "印於語錄之前。數年竟不能得。邇來有法侄山茨。",
    "X65n1280_008:0174a20": "將海舟寶峰二祖機緣。刻行於世。葢得諸丹壑查",
    "X65n1280_008:0174a21": "居士。家藏佛祖源流中者。然則萬峰蔚。出寶藏持。",
    "X65n1280_008:0174a22": "持出東明旵。旵出海舟慈。慈出寶峰瑄。又得靜庵",
    "X65n1280_008:0174a23": "素禪師語錄。素為海舟二世孫。敘聯芳圖云。釋迦",
    "X65n1280_008:0174a24": "牟尼佛。首傳心印。二十八代。至菩提達磨。東土為",
    "X65n1280_008:0174b01": "初祖。二祖慧可大師。三祖僧璨大師。四祖道信大",
    "X65n1280_008:0174b02": "師。五祖弘忍大師。六祖慧能大師。南嶽讓大師。馬",
    "X65n1280_008:0174b03": "祖一禪師。百丈海禪師。黃檗運禪師。臨濟玄禪師。",
    "X65n1280_008:0174b04": "興化獎禪師。南院顒禪師。風穴沼禪師。首山念禪",
    "X65n1280_008:0174b05": "師。汾陽昭禪師。慈明圓禪師。楊岐會禪師。白雲端",
    "X65n1280_008:0174b06": "禪師。東山演禪師。佛果勤禪師。虎丘隆禪師。應庵",
    "X65n1280_008:0174b07": "華禪師。密庵傑禪師。破庵先禪師。無準範禪師。雪",
    "X65n1280_008:0174b08": "巖欽禪師。高峰妙禪師。中峰本禪師。千巖長禪師。",
    "X65n1280_008:0174b09": "萬峰蔚禪師。寶藏持禪師。東明旵禪師。海舟慈禪",
    "X65n1280_008:0174b10": "師。雲溪瑛禪師。瑛與寶峰瑄為昆季焉。據是益證",
    "X65n1280_008:0174b11": "源流。的的相承。海舟為東明旵祖之嗣。無疑矣。潭",
    "X65n1280_008:0174b12": "吉謂無聞語錄。有客窓夜話一篇。序從上源流甚",
    "X65n1280_008:0174b13": "確。略不及寶藏東明。則二公為疊出可知。數十年",
    "X65n1280_008:0174b14": "間。錯謬遂至此實。龍池之誤。但疑香嚴祭海舟文",
    "X65n1280_008:0174b15": "有曰。續高峰七世之燈。紹旵祖百年之踵。遂謂東",
    "X65n1280_008:0174b16": "明下。別出一海舟。引馬祖石頭。同時並化。既有二",
    "X65n1280_008:0174b17": "道悟於前。證萬峰東明。祖孫繼踵。安知無二海舟",
    "X65n1280_008:0174b18": "於後。可見潭吉。妄為折衷。抹殺寶藏東明二祖。不",
    "X65n1280_008:0174b19": "信我龍池老人。的的源流。即此一案。悖逆亦已甚",
    "X65n1280_008:0174b20": "矣。何況其他。",
    "X65n1280_008:0174b21": "▲南京高峰寺寶峰明瑄禪師海舟嗣。姑蘇吳江人。",
    "X65n1280_008:0174b22": "姓范氏。在俗為木匠。因海舟和尚造塔院。斧傷自足。",
    "X65n1280_008:0174b23": "痛甚。索酒喫。舟聞之。往謂曰。適來范作頭。傷足猶可",
    "X65n1280_008:0174b24": "假。若斫去頭。有千石酒。與作頭喫。作頭能喫否。師有",
    "X65n1280_008:0174c01": "省。即止酒。遂求為僧。舟即與披剃曰。今日汝頭落也。",
    "X65n1280_008:0174c02": "師曰。頭雖落好。喫酒人頭不落也。乃充火頭。一日師",
    "X65n1280_008:0174c03": "負薪。舟見曰。將刺棘作麼。師曰是柴。舟呵呵大笑。師",
    "X65n1280_008:0174c04": "罔然。舟曰。是柴將去燒却。師起疑曰。和尚畢竟是甚",
    "X65n1280_008:0174c05": "麼道理。故問我。我不能答。是夕刻意參究。不覺被火",
    "X65n1280_008:0174c06": "燎去眉毛。面如刀割。以鏡炤之。豁然大悟。呈悟於舟。",
    "X65n1280_008:0174c07": "舟便打。師奪拄杖云。者條六尺竿。幾年不用。今日又",
    "X65n1280_008:0174c08": "要重拈。舟大笑。師呈偈曰。棒頭著處血痕斑。笑裏藏",
    "X65n1280_008:0174c09": "刀仔細看。若是英靈真漢子。死人喫棒舞喃喃。舟曰。",
    "X65n1280_008:0174c10": "即此偈語。可紹吾宗。乃付偈曰。臨濟兒孫是獅子。一",
    "X65n1280_008:0174c11": "吼千山百獸死。今朝汝具爪牙威。也須萬壑深藏止。",
    "X65n1280_008:0174c12": "從此名聞遐邇。學者雲集。得法五人。逝於成化八年",
    "X65n1280_008:0174c13": "十二月九日。全身塔於東明寺左。",
    "X65n1280_008:0174c14": "▲天奇本瑞禪師寶峰嗣。南昌鐘陵江氏子。年二十。",
    "X65n1280_008:0174c15": "隨父商於頴州。偶厭世相。遂信步至荊門。禮無說能",
    "X65n1280_008:0174c16": "公。披剃為沙門。令看萬法歸一。一歸何處話。師乃徧",
    "X65n1280_008:0174c17": "參耆宿。晝夜坐禪。至隨州觀音寺聞進長老會中度",
    "X65n1280_008:0174c18": "夏。見壁間。有保寧廣中竺警策一篇。師時持不語。每",
    "X65n1280_008:0174c19": "擡頭惟看中間兩句曰。沉吟是阿誰。舉處是何人。且",
    "X65n1280_008:0174c20": "看且參。日久意深。覺山河大地林木池沼六根六塵。",
    "X65n1280_008:0174c21": "都來只是一箇誰字。後與全首座。往襄陽。偶聞婦人",
    "X65n1280_008:0174c22": "喚猪聲。全說偈曰。阿娘墻內喚哪哪。途路師僧會也",
    "X65n1280_008:0174c23": "麼。拶破者些關棙子。阿娘依舊是婆婆。全舉了便行。",
    "X65n1280_008:0174c24": "再不回顧。師自念曰。且不得直下承當。便是乎。行數",
    "X65n1280_008:0175a01": "程。猶恍惚不已。一日病中聞僧舉大慧禪師發背因",
    "X65n1280_008:0175a02": "緣。豁然透得全公說偈之意。乃作頌曰。直下承當事",
    "X65n1280_008:0175a03": "不差。皆因分別隔天涯。若能返此回光炤。直下承當",
    "X65n1280_008:0175a04": "本不差。因入蜀見楚山雪峰諸老。漸有省發。末後參",
    "X65n1280_008:0175a05": "寶峰和尚。峰云。甚麼處來。師云北京。峰云。只在北京。",
    "X65n1280_008:0175a06": "別有去處。師云。隨方瀟灑。峰云。曾到四川否。云曾到。",
    "X65n1280_008:0175a07": "峰云。見法鑑否。云曾見。峰云。見楚山否。云曾見。峰云。",
    "X65n1280_008:0175a08": "法鑑會下多少眾。云三十。峰云。楚山會下多少眾。云",
    "X65n1280_008:0175a09": "三十。峰云。且不一般。云本無差別。豈分彼此。峰云。四",
    "X65n1280_008:0175a10": "川境界。與我此境界如何。云江山雖異。風月一般。峰",
    "X65n1280_008:0175a11": "竪起拳頭云。還有者箇麼。云無。峰云。因甚却無。云非",
    "X65n1280_008:0175a12": "我境界。峰云。如何是你境界。云諸佛不能識。誰敢強",
    "X65n1280_008:0175a13": "安名。峰云。汝豈不是著空。云終不向鬼窟裡作活計。",
    "X65n1280_008:0175a14": "峰云。西天九十六種外道。你是第一師。拂袖便出。",
    "X65n1280_008:0175a15": "救曰。往余讀師開示一篇。從頭至尾數千言。止教",
    "X65n1280_008:0175a16": "人看一誰字。今讀行實。葢知師於壁間誰字染指。",
    "X65n1280_008:0175a17": "而脫謝未盡耳。師之得法弟子。三百四十有奇。未",
    "X65n1280_008:0175a18": "及百年。湮沒殆盡。獨無聞一枝。流至今日未斷者。",
    "X65n1280_008:0175a19": "幾若懸縷。其正法眼藏。不問可知。余錄諸祖悟繇。",
    "X65n1280_008:0175a20": "工拙備存。以見時代升降。學者不得於誰字上。更",
    "X65n1280_008:0175a21": "生研味可也。潭吉以一誰字。抹殺天奇老人。妄意",
    "X65n1280_008:0175a22": "於誰字著脚。易認門頭耳。殊不知只者誰字。認門",
    "X65n1280_008:0175a23": "頭也繇你。不認門頭也繇你。譬如要朝聖主。直入",
    "X65n1280_008:0175a24": "京師也繇你。祇到潼關也繇你。過豈在誰字哉。漢",
    "X65n1280_008:0175b01": "月又以猶涉語脉在。抹殺無聞老人。未免著忙在。",
    "X65n1280_008:0175b02": "抹殺笑巖老人。笑巖上堂。拈拄杖云。有麼有麼。時",
    "X65n1280_008:0175b03": "有一僧出作禮。師劈脊便打云。多口作麼。僧云。某",
    "X65n1280_008:0175b04": "甲一言也未。何為多口。師復打云。再犯不容。只如",
    "X65n1280_008:0175b05": "寶壽開堂。三聖推出一僧。壽便打。聖云。你恁麼為",
    "X65n1280_008:0175b06": "人。非獨瞎却者僧眼。瞎却鎮州一城人眼去在。壽",
    "X65n1280_008:0175b07": "擲下拄杖。便歸方丈。佛果示妙喜云。看他本色宗",
    "X65n1280_008:0175b08": "風。逈然殊絕。妙喜頌此則因緣。提起須彌第一鎚。",
    "X65n1280_008:0175b09": "電光石火太遲遲。象王行處狐踪絕。獅子咆哮百",
    "X65n1280_008:0175b10": "獸危。請問漢月。寶壽恁麼打。還著忙也無。佛果恁",
    "X65n1280_008:0175b11": "麼示。妙喜恁麼頌。漢月還肯他也無。難道寶壽便",
    "X65n1280_008:0175b12": "恁麼得。笑巖便恁麼不得。吾不意汝父子。絕滅祖",
    "X65n1280_008:0175b13": "宗一至此。",
    "X65n1280_008:0175b14": "▲關子嶺絕學正聰禪師天奇嗣。又號無聞。邵武人。",
    "X65n1280_008:0175b15": "俗姓奚。母吳氏。將誕師前一夕。有病僧告宿。吳氏辭",
    "X65n1280_008:0175b16": "之。夜半遂生師。而病僧亦以是夕亡於道上。里人咸",
    "X65n1280_008:0175b17": "謂。此僧再來也。師生三歲。父母繼亡。外祖憐而收養",
    "X65n1280_008:0175b18": "之。未期年外祖亦死。舅氏以師命孤苦。乃送且隱菴",
    "X65n1280_008:0175b19": "為僧。十七得度。二十受具。精毗尼。兼修止觀。深究唯",
    "X65n1280_008:0175b20": "識等論。同學皆敬之。一日遊百丈山。逢一老宿問師",
    "X65n1280_008:0175b21": "曰。大通智勝佛。十劫坐道場。佛法不現前。不得成佛",
    "X65n1280_008:0175b22": "道。此理如何。師乃依文講之。老宿詬罵而去。師從此",
    "X65n1280_008:0175b23": "疑情頓發。念念孜孜。經五六載。一日聞馬嘶。豁然大",
    "X65n1280_008:0175b24": "悟。乃曰。如斯之事。如來明見。無有錯謬。遂參諸方。得",
    "X65n1280_008:0175c01": "法於天奇老人焉。奇問。苦樂皆心。因何外取。師曰。祇",
    "X65n1280_008:0175c02": "為不了。奇曰。是非皆事。因何妄承。師曰。錯認定盤星。",
    "X65n1280_008:0175c03": "奇曰。迷悟皆人。因何不懂。師曰。早知燈是火。豈向四",
    "X65n1280_008:0175c04": "方求。",
    "X65n1280_008:0175c05": "▲笑巖月心德寶禪師絕學嗣。金臺吳氏子。世族錦",
    "X65n1280_008:0175c06": "衣。師幼孤。情質近道。弱冠時入寺。聽講華嚴大疏。至",
    "X65n1280_008:0175c07": "十地品如來為輪王時捨國城妻字頭目手足。因感",
    "X65n1280_008:0175c08": "悟。禮廣慧能禪師出家。既落髮。徧參名宿。乃至伏牛",
    "X65n1280_008:0175c09": "火場淨土觀門。無所不歷。一日渡溪失足。墮水中。衣",
    "X65n1280_008:0175c10": "履俱濕。前至呂家店。更衣默坐。忽聞婦人責子語。有",
    "X65n1280_008:0175c11": "省。遂造關嶺。謁絕學聰公。呈所得。聰印可之。明旦入",
    "X65n1280_008:0175c12": "室。聰問曰。上座昨日許多絡索。向甚處去也。師擬對",
    "X65n1280_008:0175c13": "聰笑曰。鷂子過新羅。師復問曰。十聖三賢已全聖智。",
    "X65n1280_008:0175c14": "為甚不明斯旨。聰厲聲曰。如何是斯旨。速道速道。師",
    "X65n1280_008:0175c15": "連下數轉語。或隨問隨喝。皆不契。後因泉邊洗菜。忽",
    "X65n1280_008:0175c16": "然一莖菜葉墮水。師逐水圜轉。捉之不可得。遂有省。",
    "X65n1280_008:0175c17": "喜躍來歸。至晚聰以玄沙未徹語問之。師曰。賊入空",
    "X65n1280_008:0175c18": "房。聰曰。者則公案。不得草草。師便喝。拂袖而出。數日",
    "X65n1280_008:0175c19": "後辭關嶺。與爽菴結伴。入楚參大覺圓公。覺齒高。儀",
    "X65n1280_008:0175c20": "貌豐碩。辭音如鐘。住山數十年。不與人事。實禪門巨",
    "X65n1280_008:0175c21": "匠也。師一見便求依侍。覺却之。再四乃允。師侍覺凡",
    "X65n1280_008:0175c22": "數月。朝夕扣擊。覺老拈放風轉。方便莫測。一日室中。",
    "X65n1280_008:0175c23": "舉外道問佛。不問有言。不問無言。世尊良久。外道便",
    "X65n1280_008:0175c24": "悟。覺曰。既不涉有無。良久亦是閑名正當。恁麼時外",
    "X65n1280_008:0176a01": "道悟箇甚麼。師擬對。覺以手掩師口曰。止止。猶更挂",
    "X65n1280_008:0176a02": "齒在。師乃豁然曰。可謂東土衲僧。不若西天外道誠",
    "X65n1280_008:0176a03": "大遠在。即呈偈曰。自笑當年畵模則。幾番紅了幾番",
    "X65n1280_008:0176a04": "黑。如今謝主老還鄉。那管平生得未得。覺為助喜。未",
    "X65n1280_008:0176a05": "幾覺老順世。師回關嶺。聰禪師甚重之。付以法印。",
    "X65n1280_008:0176a06": "▲荊溪幻有正傳禪師笑巖嗣。俗呂氏。溧陽人也。年",
    "X65n1280_008:0176a07": "十九。薙髮於樂菴和尚。因嬰勞疾。菴令看父母未生",
    "X65n1280_008:0176a08": "前話。久之無所契。繇是克勤精進。歷二七日餘。一夕",
    "X65n1280_008:0176a09": "經行。方坐。昏沉無奈。忽聞琉璃燈花熚爆聲。豁然有",
    "X65n1280_008:0176a10": "省。乃曰。始知。古人所謂。直得虗空粉碎。大地平沉。十",
    "X65n1280_008:0176a11": "方無壁落。四面亦無門。若有一人發真歸源。十方虗",
    "X65n1280_008:0176a12": "空悉皆消殞等說。皆非虗語。於是直造燕都。參笑巖",
    "X65n1280_008:0176a13": "和尚。求印可。通所得。未竟。巖忽趯。出隻履曰。向者裏",
    "X65n1280_008:0176a14": "道一句看。師無語。乃通夕不寐。至明旦猶立簷下。巖",
    "X65n1280_008:0176a15": "出見喚之。師回首。巖翹一足。作修羅勢。師有省。服勤",
    "X65n1280_008:0176a16": "數載。禮辭南歸。巖書從上源流付之。臨行贈以一笠",
    "X65n1280_008:0176a17": "曰。無露圭角。",
    "X65n1280_008:0176a18": "救曰。否泰相生。理固然也。滹沱一宗。數傳而後。子",
    "X65n1280_008:0176a19": "孫徧天下。可謂盛甚。至雪巖父子。千巖萬峰已來。",
    "X65n1280_008:0176a20": "雖宗旨漸沒。猶多雄偉端正。志趣超邁之士。其衰",
    "X65n1280_008:0176a21": "颯未有若今日者。嗚呼。三峰固已化去。而天童師",
    "X65n1280_008:0176a22": "翁。儼然猶在也。彼竊名座下者。擾擾公門。千態萬",
    "X65n1280_008:0176a23": "狀數年之後。流獘可勝道哉。潭吉謗雪巖父子。千",
    "X65n1280_008:0176a24": "巖萬峰已來。宗旨漸沒。老僧試問汝等。指甚麼為",
    "X65n1280_008:0176b01": "宗旨。而謂其漸沒。且謂其衰颯耶。昔臨濟曰。山僧",
    "X65n1280_008:0176b02": "今日。事不獲已。曲順人情。方登此座。若約祖宗門",
    "X65n1280_008:0176b03": "下。稱揚大事。直是開口不得。無你措足處。山僧此",
    "X65n1280_008:0176b04": "日。因常侍堅請。那隱綱宗。還有作家戰將。直下展",
    "X65n1280_008:0176b05": "陣開旗。對眾證據看。時有僧問。如何是佛法的的",
    "X65n1280_008:0176b06": "大意。濟便喝。僧禮拜。濟曰。者箇師僧。却堪持論。看",
    "X65n1280_008:0176b07": "來臨濟。據直是開口不得。無你措足處為綱宗。故",
    "X65n1280_008:0176b08": "謂那隱綱宗。者僧會得禮拜不作禮拜用。故濟云。",
    "X65n1280_008:0176b09": "者箇師僧。却堪持論綱宗也。是則滹沱一宗。惟以",
    "X65n1280_008:0176b10": "棒喝指人。為佛法的的大意。豈若漢月。徧搜今古",
    "X65n1280_008:0176b11": "三法。死煞配定。三玄三要。認為濟上綱宗。潭吉等",
    "X65n1280_008:0176b12": "從而和之。遂謂雪巖父子。千巖萬峰已來。宗旨漸",
    "X65n1280_008:0176b13": "沒耶。老僧一棒不作一棒用。直指一切人。為佛法",
    "X65n1280_008:0176b14": "的的大意。漢月謗為一橛頭硬禪。相似野狐涎。潭",
    "X65n1280_008:0176b15": "吉遂為滹沱一宗。衰颯未有若今日者。嗚呼。抹殺",
    "X65n1280_008:0176b16": "老僧。猶可言也。抹殺雪巖父子已來。歷代諸祖。不",
    "X65n1280_008:0176b17": "可言也。且滹沱一宗。惟以棒喝指人。為佛法的的",
    "X65n1280_008:0176b18": "大意。今日被汝等抹殺。更不可言也矣。",
    "X65n1280_008:0176b20": "天童和尚闢妄救略說卷之八"
}