{
    "T28n1551_005:0858a11": "阿毘曇心論經卷第五",
    "T28n1551_005:0858a13": "法勝論大德優波扇多釋",
    "T28n1551_005:0858a14": "高齊天竺三藏那連提耶舍譯",
    "T28n1551_005:0858a15": "六卷成部",
    "T28n1551_005:0858a16": "定品之二別譯",
    "T28n1551_005:0858a17": "已說功德自性，亦說有漏無漏，成就今當說。",
    "T28n1551_005:0858a18": "當知未離欲，　　成就味相應，",
    "T28n1551_005:0858a19": "離下未至上，　　成就淨諸定。",
    "T28n1551_005:0858a20": "當知未離欲成就味相應者，若人若此地未",
    "T28n1551_005:0858a21": "離欲，成就此地味相應。離下未至上成就淨",
    "T28n1551_005:0858a22": "諸定者，離欲界欲未生第二禪等中梵世，若",
    "T28n1551_005:0858a23": "離欲若不離欲，成就淨初禪及彼地餘善功",
    "T28n1551_005:0858a24": "德。",
    "T28n1551_005:0858a25": "住上應當知，　　成就下無漏，",
    "T28n1551_005:0858a26": "方便生功德，　　當知非離欲。",
    "T28n1551_005:0858a27": "住上應當知成就下無漏者，聖人生梵世上，",
    "T28n1551_005:0858a28": "成就無漏初禪及餘無漏三昧神通及智等",
    "T28n1551_005:0858a29": "諸功德。彼地有漏功德生處縛，無漏斷縛，是",
    "T28n1551_005:0858b01": "故離生處捨有漏非無漏。如是一切地隨其",
    "T28n1551_005:0858b02": "義說。方便生功德當知非離欲者，已說離下",
    "T28n1551_005:0858b03": "地欲成就諸功德，當知說得成就不現在前。",
    "T28n1551_005:0858b04": "方便現在前者，彼非離欲。方便得者，如天眼",
    "T28n1551_005:0858b05": "耳，彼無記故，無漏、淨、味相應不攝，是故得彼",
    "T28n1551_005:0858b06": "三種禪時不得滅盡，是滅盡定者方便故。彼",
    "T28n1551_005:0858b07": "得現前二十三種正受：八味相應、八淨、七無",
    "T28n1551_005:0858b08": "漏。問曰：彼中一一幾種因？答曰：",
    "T28n1551_005:0858b09": "所謂無漏定，　　一一七種因，",
    "T28n1551_005:0858b10": "味淨相應禪，　　當知因有一。",
    "T28n1551_005:0858b11": "所謂無漏定一一七種因者，一一無漏七種，",
    "T28n1551_005:0858b12": "無漏中自分因中因自地者，亦相應共生因。",
    "T28n1551_005:0858b13": "味淨相應禪當知因有一者，味相應初禪。味",
    "T28n1551_005:0858b14": "相應初禪因非餘，初禪因不相似故，非餘地",
    "T28n1551_005:0858b15": "穢污因，行相違故。非穢污行相違，亦非自分。",
    "T28n1551_005:0858b16": "如是淨初禪淨初禪因，非穢污、非無漏。何以",
    "T28n1551_005:0858b17": "故？不相似故。非餘地淨因，自地果報故及自",
    "T28n1551_005:0858b18": "地係縛故。如是一切。問曰：一一次第生幾",
    "T28n1551_005:0858b19": "種？答曰：",
    "T28n1551_005:0858b20": "無漏禪無色，　　逆順超次第，",
    "T28n1551_005:0858b21": "次第生六種，　　當知乃至十。",
    "T28n1551_005:0858b22": "無漏初禪次第生六種自地淨及無漏，如是",
    "T28n1551_005:0858b23": "第二第三禪，如是超越正受。無漏無所有處",
    "T28n1551_005:0858b24": "次第生七：自地二、下地四、上地一。無漏第二",
    "T28n1551_005:0858b25": "禪次第生八：自地二、初禪地二、上地四。無漏",
    "T28n1551_005:0858b26": "無邊識處次第生九：自地二、下地四、上地三。",
    "T28n1551_005:0858b27": "餘無漏次第生十：自地二、下地四、上地四。",
    "T28n1551_005:0858b28": "或六至十一，　　謂淨次第生，",
    "T28n1551_005:0858b29": "從二乃至十，　　當知說有味。",
    "T28n1551_005:0858c01": "或六至十一謂淨次第生者，淨非想非非想",
    "T28n1551_005:0858c02": "處次第生六：自地味相應，及淨下地四淨，及",
    "T28n1551_005:0858c03": "無漏，非味相應，離欲故。淨初禪次第生七：自",
    "T28n1551_005:0858c04": "地三、上地四淨及無漏。淨不用處次第生八：",
    "T28n1551_005:0858c05": "自地三、上地一、下地四。淨第二禪次第生九，",
    "T28n1551_005:0858c06": "無邊識處次第生十，餘十一。如是一切當知，",
    "T28n1551_005:0858c07": "正受時如是說，非死時。是故彼中上下地味",
    "T28n1551_005:0858c08": "相應不攝，生得淨次第上下味相應生。從二",
    "T28n1551_005:0858c09": "乃至十當知說有味者，味相應初禪次第生",
    "T28n1551_005:0858c10": "二：自地味相應及淨，彼此不相違故。有頂味",
    "T28n1551_005:0858c11": "相應次第生十：正受味三、自地二、及下地淨，",
    "T28n1551_005:0858c12": "自地煩惱所惱故，依不用處地淨以自救護。",
    "T28n1551_005:0858c13": "如是一切地下地淨三，及死時上地退下地，",
    "T28n1551_005:0858c14": "一切味相應。問曰：前說正受。煩惱今當說。答",
    "T28n1551_005:0858c15": "曰：淨次第正受煩惱說味相應，及受生煩惱。",
    "T28n1551_005:0858c16": "何以故？煩惱力生非定力。是故此中說一切",
    "T28n1551_005:0858c17": "煩惱淨必定定力，是故說共正受煩惱。問曰：",
    "T28n1551_005:0858c18": "彼中一一緣幾種？答曰：",
    "T28n1551_005:0858c19": "淨及無漏禪，　　一切地中轉，",
    "T28n1551_005:0858c20": "自地有漏法，　　味相應所緣。",
    "T28n1551_005:0858c21": "淨及無漏禪一切地中轉者，淨及無漏禪緣",
    "T28n1551_005:0858c22": "一切地、一切事。自地有漏法味相應所緣者，",
    "T28n1551_005:0858c23": "味相應禪緣自地味相應及淨，非無漏。何以",
    "T28n1551_005:0858c24": "故？非無漏緣。有愛亦非愛他地。",
    "T28n1551_005:0858c25": "無色則不行，　　於下有漏事，",
    "T28n1551_005:0858c26": "若根本彼善，　　穢污如味禪。",
    "T28n1551_005:0858c27": "無色則不行於下有漏事者，無色正受不緣",
    "T28n1551_005:0858c28": "下地有漏法。何以故？下地不寂滅故。亦緣下",
    "T28n1551_005:0858c29": "地無漏，如比智分。問曰：一切有漏不緣下地",
    "T28n1551_005:0859a01": "耶？答曰：不爾，若根本彼善。若根本無色淨",
    "T28n1551_005:0859a02": "及無漏，彼緣自地及上地，不緣下地。未來禪",
    "T28n1551_005:0859a03": "若緣下地，彼於下地麁想緣厭離。穢污如味",
    "T28n1551_005:0859a04": "禪者，如味相應禪說，無色穢污亦如是。",
    "T28n1551_005:0859a05": "色界若有餘，　　無量等功德，",
    "T28n1551_005:0859a06": "彼欲界境界，　　世尊之所說。",
    "T28n1551_005:0859a07": "若色界功德，謂四無量、一切處等，彼緣欲界。",
    "T28n1551_005:0859a08": "何以故除神通說無量等？彼五神通緣欲色",
    "T28n1551_005:0859a09": "界。問曰：如前說熏禪中修智，彼云何熏？答曰：",
    "T28n1551_005:0859a10": "若能熏諸禪，　　是依第四禪，",
    "T28n1551_005:0859a11": "三地愛盡故，　　淨居唯廣果。",
    "T28n1551_005:0859a12": "若能熏諸禪是依第四禪者，得第四禪能熏",
    "T28n1551_005:0859a13": "禪非餘。彼人數數入無漏四禪，起無漏數數",
    "T28n1551_005:0859a14": "入有漏禪，復還入無漏、還入有漏，漸略乃至",
    "T28n1551_005:0859a15": "住二剎那。如是方便，若一無漏心，若一有漏心，",
    "T28n1551_005:0859a16": "是時一念有漏、一念無漏。二念一有漏、一無漏，",
    "T28n1551_005:0859a17": "是說成就。問曰：此何處得果？答曰：淨居天",
    "T28n1551_005:0859a18": "中。何以故？三地愛盡故，淨居唯廣果。若得第",
    "T28n1551_005:0859a19": "四禪離三地愛，是故此得第四禪人。淨居廣",
    "T28n1551_005:0859a20": "果中凡夫共修熏禪，不與凡夫共五種者，",
    "T28n1551_005:0859a21": "下、中、上、上中、上上。彼如是五種，不廣天、無熱",
    "T28n1551_005:0859a22": "天、善見天、善現天及色究竟天，是故彼中得",
    "T28n1551_005:0859a23": "果。問曰：如前說七種願智，是云何？答曰：",
    "T28n1551_005:0859a24": "無著不動法，　　得一切正受，",
    "T28n1551_005:0859a25": "彼三昧智力，　　能起頂四禪。",
    "T28n1551_005:0859a26": "彼人煩惱不能逼惱，心相續故。一切正受力心",
    "T28n1551_005:0859a27": "相續生故，得三功德：謂願智、無諍及無礙。彼",
    "T28n1551_005:0859a28": "願智者，若欲知過去未來現在及無為，彼時",
    "T28n1551_005:0859a29": "願智邊際住第四禪正受能知。無諍名於他",
    "T28n1551_005:0859b01": "相續中煩惱諍不欲起，此人他相續中不起",
    "T28n1551_005:0859b02": "煩惱諍。無礙名如前說。問曰：願智何地攝？答",
    "T28n1551_005:0859b03": "曰：",
    "T28n1551_005:0859b04": "三地有願智，　　無諍五地中，",
    "T28n1551_005:0859b05": "二地法辭辯，　　二辯依九地。",
    "T28n1551_005:0859b06": "三地有願智者，第四禪、初禪及欲界。決定第",
    "T28n1551_005:0859b07": "四禪中得，欲界唯人中能起欲界梵世相應",
    "T28n1551_005:0859b08": "心，記起言說心彼處有，是故說三地。無諍",
    "T28n1551_005:0859b09": "五地中者，根本四禪及欲界。此決定於四禪",
    "T28n1551_005:0859b10": "中得，人中能起非餘處。二地法辭辯者，法辯，",
    "T28n1551_005:0859b11": "欲界、梵世，此五地：根本四禪及欲界。此但名",
    "T28n1551_005:0859b12": "緣，言從名轉，是故起語言道。有覺觀處說辭",
    "T28n1551_005:0859b13": "辯，欲界及梵世。何以故？言語緣故。二辯依",
    "T28n1551_005:0859b14": "九地者，義辯、樂說辯，欲界四禪中及四無色",
    "T28n1551_005:0859b15": "定，未來、中間禪，根本初禪攝。問曰：云何得此",
    "T28n1551_005:0859b16": "正受？答曰：",
    "T28n1551_005:0859b17": "離欲及受生，　　而得於淨禪，",
    "T28n1551_005:0859b18": "穢污退及生，　　無漏唯離欲。",
    "T28n1551_005:0859b19": "離欲及受生而得於淨禪者，淨初禪二時得：",
    "T28n1551_005:0859b20": "離欲時得及上地沒生梵世，彼地過捨，如是",
    "T28n1551_005:0859b21": "一切。穢污退及生者，味相應禪退上得下，或",
    "T28n1551_005:0859b22": "第二禪中若欲界纏、若梵世纏退，爾時得。味",
    "T28n1551_005:0859b23": "相應初禪生得者，如上地沒生欲界及梵世，",
    "T28n1551_005:0859b24": "爾時得味相應初禪，如是一切。無漏唯離欲",
    "T28n1551_005:0859b25": "者，無漏禪離欲得。謂聖人離欲界欲，彼得無",
    "T28n1551_005:0859b26": "漏初禪，昔所未得故得，如是一切。問曰：此功",
    "T28n1551_005:0859b27": "德何者能除煩惱？答曰：",
    "T28n1551_005:0859b28": "無漏除煩惱，　　正受中間者，",
    "T28n1551_005:0859b29": "一切定中間，　　相應於捨根。",
    "T28n1551_005:0859c01": "無漏除煩惱者，無漏禪無色除煩惱，非世俗。",
    "T28n1551_005:0859c02": "問曰：何故世俗不斷煩惱？答曰：同一係縛",
    "T28n1551_005:0859c03": "故。世俗共煩惱一縛，是故自地煩惱不能斷。",
    "T28n1551_005:0859c04": "如人被反縛不能自解，若彼對治及斷中生。",
    "T28n1551_005:0859c05": "問曰：一切世俗不能斷煩惱耶？答曰：有世俗",
    "T28n1551_005:0859c06": "能斷煩惱。問曰：何者是？答曰：正受中間者。",
    "T28n1551_005:0859c07": "謂未來禪猶未得根本禪，若作方便得離下",
    "T28n1551_005:0859c08": "地欲。彼初禪未來有漏無漏，餘未來一向有",
    "T28n1551_005:0859c09": "漏。為根本禪無色正受，是故說世俗不斷煩",
    "T28n1551_005:0859c10": "惱。問曰：此近禪何處？答曰：一切定中間相應",
    "T28n1551_005:0859c11": "於捨根。一切正受中捨根相應，未得所求故",
    "T28n1551_005:0859c12": "不生喜。問曰：雖說神足境界智證神通，未說",
    "T28n1551_005:0859c13": "幾種變化心今當說。答曰：十四欲界初禪果。",
    "T28n1551_005:0859c14": "初禪地初禪果，欲界二禪果，初禪地二禪果，",
    "T28n1551_005:0859c15": "二禪地二禪果，乃至第四禪亦如是。問曰：彼",
    "T28n1551_005:0859c16": "誰成就？答曰：",
    "T28n1551_005:0859c17": "下地變化心，　　成就彼種果，",
    "T28n1551_005:0859c18": "隨彼識相應，　　彼上地成就。",
    "T28n1551_005:0859c19": "下地變化心成就彼種果者，若人成就禪，是",
    "T28n1551_005:0859c20": "人成就彼果下地變化心。如得初禪，是初禪",
    "T28n1551_005:0859c21": "地欲界中初禪果成就，如是一切應當知。問",
    "T28n1551_005:0859c22": "曰：汝先說第二禪等無五識身，若生於上若",
    "T28n1551_005:0859c23": "欲見聞，彼云何見聞？答曰：梵世識現前。問",
    "T28n1551_005:0859c24": "曰：何故上地無此識？答曰：無覺觀故。問曰：",
    "T28n1551_005:0859c25": "彼幾時成就？答曰：隨彼識相應，彼上地成就，",
    "T28n1551_005:0859c26": "乃至彼識相應爾時成就，或眼識或耳識或",
    "T28n1551_005:0859c27": "身識，隨爾時現在前爾時成就。此識滅時名",
    "T28n1551_005:0859c28": "捨。何以故？係屬根故。",
    "T28n1551_005:0859c29": "8 修多羅品修多羅品第八",
    "T28n1551_005:0860a01": "一切智口所說最深微細義，此餘我今當說。",
    "T28n1551_005:0860a02": "一切智口說，　　甚深微細義，",
    "T28n1551_005:0860a03": "我今說少分，　　修多羅諦聽。",
    "T28n1551_005:0860a04": "問曰：如佛說三界，彼何者是？答曰：",
    "T28n1551_005:0860a05": "欲界十居處，　　色界說十七，",
    "T28n1551_005:0860a06": "無色界有四，　　決定唯彼有。",
    "T28n1551_005:0860a07": "欲界十居處者，謂地獄、畜生、餓鬼、人、六欲界",
    "T28n1551_005:0860a08": "天種類。此十居處，當知說欲界，此眾生有欲",
    "T28n1551_005:0860a09": "想轉。若此處，具足彼一切愛欲相應，是故說",
    "T28n1551_005:0860a10": "欲界。色界說十七者，梵身、梵富樓、少光、無量",
    "T28n1551_005:0860a11": "光、光曜、少淨、無量淨、遍淨、無蔭、福生、大果、無",
    "T28n1551_005:0860a12": "想眾生、不廣、不熱、善見、善現、色究竟，此十七",
    "T28n1551_005:0860a13": "居處說色界。此居處欲想不轉，彼極大色，非",
    "T28n1551_005:0860a14": "男女相，是故說色界。無色界有四者，無色界",
    "T28n1551_005:0860a15": "有四居處：無邊虛空處、無邊識處、無所有處、",
    "T28n1551_005:0860a16": "非想非非想處。此居處中色不生。何以故？離",
    "T28n1551_005:0860a17": "色欲故。又次第滅故，若無色中生色者，便無",
    "T28n1551_005:0860a18": "次第滅，然有次第滅；若無者，應色中生欲過，",
    "T28n1551_005:0860a19": "是故無色中不生色，是故說無色。問曰：如佛",
    "T28n1551_005:0860a20": "說三有，欲有、色有、無色有。此云何？答曰：決定",
    "T28n1551_005:0860a21": "唯彼有。前所說界，此即是有。問曰：如世尊說",
    "T28n1551_005:0860a22": "七識住，彼何者是？答曰：",
    "T28n1551_005:0860a23": "善趣是欲界，　　及色界三地，",
    "T28n1551_005:0860a24": "無色亦三地，　　當知為識住。",
    "T28n1551_005:0860a25": "欲界善趣數，謂人天；色界前三地、無色界前",
    "T28n1551_005:0860a26": "三地，此七地說識住處。問曰：何故三惡道、第",
    "T28n1551_005:0860a27": "四禪、有頂不說識住耶？答曰：若地為見斷、修",
    "T28n1551_005:0860a28": "斷，若不斷生識，彼說識住。三惡趣中無不斷",
    "T28n1551_005:0860a29": "事，第四禪中無想眾生及淨居天，無見斷事，",
    "T28n1551_005:0860b01": "是故第四禪不攝。有頂一向有漏，若識樂住",
    "T28n1551_005:0860b02": "說識住。三惡道中識不樂住。何以故？苦逼迫",
    "T28n1551_005:0860b03": "故。淨居天向涅槃故，識不樂住。無想眾生亦",
    "T28n1551_005:0860b04": "一向無心，是故第四禪不攝。有頂行不捷利，",
    "T28n1551_005:0860b05": "是故彼亦不攝。三種眾生或樂境界樂、樂樂",
    "T28n1551_005:0860b06": "想。彼中樂境界眾生人及欲界天樂、樂三禪",
    "T28n1551_005:0860b07": "地、樂想三無色，是故彼說識住。問曰：九眾生",
    "T28n1551_005:0860b08": "居云何？答曰：",
    "T28n1551_005:0860b09": "有頂及無想，　　是說眾生居，",
    "T28n1551_005:0860b10": "四種有漏陰，　　當知識住處。",
    "T28n1551_005:0860b11": "有頂及無想是說眾生居者，前說七識住，及",
    "T28n1551_005:0860b12": "無想天、有頂，此說九眾生居。問曰：何故惡道、",
    "T28n1551_005:0860b13": "無想眾生外，第四禪不說眾生居耶？答曰：隨",
    "T28n1551_005:0860b14": "何處樂住不欲去，彼處名眾生居。惡道中無",
    "T28n1551_005:0860b15": "此二，廣果中雖欲樂住亦欲樂去。問曰：如佛",
    "T28n1551_005:0860b16": "說四識住，彼云何？答曰：四種有漏陰當知識",
    "T28n1551_005:0860b17": "住處。有漏色、受、想、行，是名陰，說識住。取俱",
    "T28n1551_005:0860b18": "識生住執著長養，故名識住。是故無漏非識",
    "T28n1551_005:0860b19": "住，彼壞有故，彼亦非取和合識住處。問曰：何",
    "T28n1551_005:0860b20": "故識非識住處？答曰：彼因由不成。如王道，王",
    "T28n1551_005:0860b21": "非是道。無住分俱生識名住處，三和合名住",
    "T28n1551_005:0860b22": "處，此識非如是。問曰：無有他識現前緣耶？答",
    "T28n1551_005:0860b23": "曰：自和合不生故，彼亦不成就，彼亦眾生數",
    "T28n1551_005:0860b24": "非眾生數。問曰：云何外識住處事作？答曰：",
    "T28n1551_005:0860b25": "和合俱生依緣住多故無過，彼亦緣住彼自",
    "T28n1551_005:0860b26": "分地界非他分地界。問曰：如世尊說十二緣",
    "T28n1551_005:0860b27": "起，彼有何相？答曰：",
    "T28n1551_005:0860b28": "諸煩惱及業，　　有事次第生，",
    "T28n1551_005:0860b29": "當知是有支，　　眾生一切生。",
    "T28n1551_005:0860c01": "無明、愛、取是煩惱，行及有是業，餘支是事。如",
    "T28n1551_005:0860c02": "是此煩惱業事，彼彼生中次第起，故說緣起",
    "T28n1551_005:0860c03": "支。彼中煩惱依事，煩惱作業、業作事。如是。",
    "T28n1551_005:0860c04": "彼諸分建立，　　謂眾生受生，",
    "T28n1551_005:0860c05": "過去及未來，　　中間當知八。",
    "T28n1551_005:0860c06": "彼諸分建立謂眾生受生者，此分差別說十",
    "T28n1551_005:0860c07": "二支。問曰：此云何？答曰：過去及未來，中間",
    "T28n1551_005:0860c08": "當知八。於中無明者，過去煩惱。行者，過去",
    "T28n1551_005:0860c09": "業。識者，相續心及眷屬。名色者，已受生相續",
    "T28n1551_005:0860c10": "連縛不滅，未生四種色根六入未具，是名名",
    "T28n1551_005:0860c11": "色。六入者，已生四種色根，未能為觸作所依，",
    "T28n1551_005:0860c12": "是時名六入。觸者，此諸根已能為觸作所依，",
    "T28n1551_005:0860c13": "未能分別苦樂，不能分別利衰，是時名觸。受",
    "T28n1551_005:0860c14": "者，能分別苦樂利衰因，能知差別食、分別愛",
    "T28n1551_005:0860c15": "不起婬欲，是時名受。愛者，於欲具中愛求欲",
    "T28n1551_005:0860c16": "不能求、有分別，是時名愛。取者，能取、有分別。",
    "T28n1551_005:0860c17": "有者，此於彼境界求趣向速疾，廣生諸有趣",
    "T28n1551_005:0860c18": "當來生，是時名有。生者，彼死次第相續連節",
    "T28n1551_005:0860c19": "縛，是時名生。老死者，次後名色、受等是名老",
    "T28n1551_005:0860c20": "死。問曰：世尊說六界，此云何？答曰：",
    "T28n1551_005:0860c21": "所謂四大種，　　及諸有漏識，",
    "T28n1551_005:0860c22": "亦色中間見，　　是界說生本。",
    "T28n1551_005:0860c23": "所謂四大種及諸有漏識亦色中間見者，四大",
    "T28n1551_005:0860c24": "及五識身有漏意識，若色孔眼所取虛空數，",
    "T28n1551_005:0860c25": "此說六界。問曰：何故十八界中別說六界耶？",
    "T28n1551_005:0860c26": "答曰：是界說生本。彼法生本，此中丈夫想，地",
    "T28n1551_005:0860c27": "所成立、水和合潤漬、火熟除臭爛、風界推、空",
    "T28n1551_005:0860c28": "中間孔飲食入出、相應識力建立，得名丈夫",
    "T28n1551_005:0860c29": "想。是故此名界想。何以故？是生性故。如世尊",
    "T28n1551_005:0861a01": "說：因六界因緣入母腹胎。修多羅句如是。",
    "T28n1551_005:0861a02": "彼大亦生，是故名大生。如大眾生、如大生，於",
    "T28n1551_005:0861a03": "此中地堅相、水濕相、火熱相、風輕舉相、色邊",
    "T28n1551_005:0861a04": "受色相名虛空界。色者是與思異事也，識者",
    "T28n1551_005:0861a05": "了知相也。問曰：聖諦有何相？答曰：",
    "T28n1551_005:0861a06": "果相似諸行，　　有漏是說苦，",
    "T28n1551_005:0861a07": "因相似是集，　　滅諦眾苦盡。",
    "T28n1551_005:0861a08": "果相似諸行有漏是說苦者，一切有漏行從",
    "T28n1551_005:0861a09": "因生逼惱相，是故說苦。因相似是集者，一切",
    "T28n1551_005:0861a10": "有漏行他因相似，是故彼說苦集。如一稻種",
    "T28n1551_005:0861a11": "子前後相望故，亦說果亦說因。如是有漏行",
    "T28n1551_005:0861a12": "觀已生當生故，亦說苦說集。滅諦眾苦盡者，",
    "T28n1551_005:0861a13": "一切有漏行究竟盡滅，是說滅諦。",
    "T28n1551_005:0861a14": "若無漏諸行，　　是說為道諦，",
    "T28n1551_005:0861a15": "彼二種名故，　　從麁次第見。",
    "T28n1551_005:0861a16": "若無漏諸行是說為道諦者，一切無漏行說",
    "T28n1551_005:0861a17": "道諦，彼一切苦滅故說道。問曰：何故說名諦？",
    "T28n1551_005:0861a18": "答：彼二種名故。二種事故名諦，謂自相不虛",
    "T28n1551_005:0861a19": "及見彼生不顛倒心覺。問：何故虛空、非數滅",
    "T28n1551_005:0861a20": "非諦攝？答曰：非因果故。此觀察苦盡故，觀察",
    "T28n1551_005:0861a21": "聖諦；彼非苦、苦因、非離苦方便，但欲盡苦故",
    "T28n1551_005:0861a22": "觀察。譬如病因、病藥、病差，如觀察病。問曰：",
    "T28n1551_005:0861a23": "聖諦有何義？答曰：聖者如實覺已為他顯示，",
    "T28n1551_005:0861a24": "故名聖諦。是中逼迫相是苦、生相是集、寂靜",
    "T28n1551_005:0861a25": "相是滅、出離相是道。問曰：如見因有果，何故",
    "T28n1551_005:0861a26": "佛先說果後說因耶？答曰：從麁次第見，如是",
    "T28n1551_005:0861a27": "但見無間等，故世尊前說果。行者先得苦無",
    "T28n1551_005:0861a28": "間等、後苦因、先滅後道。何以故？先知果已",
    "T28n1551_005:0861a29": "後斷因，修智生故。彼行者於苦自性無間已，",
    "T28n1551_005:0861b01": "彼時為斷苦因，故決定智生，是過患因故。如",
    "T28n1551_005:0861b02": "是彼行者先見滅相，彼時為欲證滅，故修方",
    "T28n1551_005:0861b03": "便生決定智，是故先說果。如是，先見麁後見",
    "T28n1551_005:0861b04": "細故。苦麁集細，施設推求故、信故。滅麁道細，",
    "T28n1551_005:0861b05": "是故先說滅後說道。如修多羅說：比丘當為",
    "T28n1551_005:0861b06": "說滅，為趣滅故說道。如是等。是故先求滅後",
    "T28n1551_005:0861b07": "修道。如向城道，先覓道已然後得入。一切皆",
    "T28n1551_005:0861b08": "信滅而不信道，是故欲易知故從麁次第說。",
    "T28n1551_005:0861b09": "問曰：世尊說四沙門果，彼幾事？答曰：",
    "T28n1551_005:0861b10": "聖果事有六，　　最勝在九地，",
    "T28n1551_005:0861b11": "第三在六地，　　二種依未來。",
    "T28n1551_005:0861b12": "聖果事有六者，六事說沙門果：五無漏陰及",
    "T28n1551_005:0861b13": "數緣滅。問曰：沙門果何義？答曰：聖道說沙",
    "T28n1551_005:0861b14": "門，彼精進成就，故名沙門果。問曰：世俗道亦",
    "T28n1551_005:0861b15": "精進丈夫得，彼亦得沙門果？答曰：彼見聖道",
    "T28n1551_005:0861b16": "果差別。問曰：此何果何地攝？答曰：最勝在",
    "T28n1551_005:0861b17": "九地，阿羅漢果九地攝：未來、中間、四禪、三無",
    "T28n1551_005:0861b18": "色。第三在六地，阿那含果六地攝，除無色。二",
    "T28n1551_005:0861b19": "種依未來，須陀洹、斯陀含果未來攝。何以故？",
    "T28n1551_005:0861b20": "未離欲故。問曰：跡有何相？答曰：",
    "T28n1551_005:0861b21": "隨信行諸法，　　無煩惱鈍根，",
    "T28n1551_005:0861b22": "隨法行諸法，　　無煩惱速相。",
    "T28n1551_005:0861b23": "隨信行諸法無煩惱鈍根者，隨信行人自",
    "T28n1551_005:0861b24": "身無漏法軟分攝者，當知鈍信行攝故。信解",
    "T28n1551_005:0861b25": "脫時解脫亦攝，當知軟根故。隨法行諸法無",
    "T28n1551_005:0861b26": "煩惱速相者，隨法行自身法利根所攝故，當",
    "T28n1551_005:0861b27": "知速相彼攝故，見到不時解脫法亦攝當知。",
    "T28n1551_005:0861b28": "何以故？利根故。",
    "T28n1551_005:0861b29": "彼禪根本中，　　當知是樂通，",
    "T28n1551_005:0861c01": "小及難得故，　　當知餘說苦。",
    "T28n1551_005:0861c02": "彼禪根本中當知是樂通者，根本四禪若軟",
    "T28n1551_005:0861c03": "根法及利根法，當知樂跡，止觀等得道故及",
    "T28n1551_005:0861c04": "樂行故。小及難得故當知餘說苦者，餘者無",
    "T28n1551_005:0861c05": "漏地攝道名苦，以少故，彼未來、中間禪止道",
    "T28n1551_005:0861c06": "少。無色中觀少無漏，未來禪難得。何以故？世",
    "T28n1551_005:0861c07": "間從未來得故，得彼故易修禪。中間禪一",
    "T28n1551_005:0861c08": "地中間心心數斷除現前，謂覺斷觀現前成",
    "T28n1551_005:0861c09": "就，如木斷木。無色界微細難成就五陰轉斷，",
    "T28n1551_005:0861c10": "四陰轉現前，彼難如是，難得故說難。非聖道",
    "T28n1551_005:0861c11": "苦，自性非苦受相應，此中建立勝道故。入涅",
    "T28n1551_005:0861c12": "槃城義，故名跡義。問曰：不壞淨云何？答曰：",
    "T28n1551_005:0861c13": "佛及聲聞法，　　解脫亦餘因，",
    "T28n1551_005:0861c14": "清淨無垢信，　　聖戒謂決定。",
    "T28n1551_005:0861c15": "佛及聲聞法解脫亦餘因清淨無垢信者，一",
    "T28n1551_005:0861c16": "切種正覺智菩提佛，彼阿羅漢攝功德佛法。",
    "T28n1551_005:0861c17": "當知於彼中若無漏信，彼名佛不壞淨。他教",
    "T28n1551_005:0861c18": "授得正決定聲聞，當知彼中學無學得聲聞",
    "T28n1551_005:0861c19": "法，若彼無漏信，彼是僧不壞信。若於涅槃若",
    "T28n1551_005:0861c20": "無漏信，轉餘有為法中，如苦諦集諦等，信如",
    "T28n1551_005:0861c21": "是無漏，菩薩功德、學無學、辟支佛法，一切法",
    "T28n1551_005:0861c22": "中不壞信，彼苦集中正信清淨、滅道中希求",
    "T28n1551_005:0861c23": "信。無漏戒聖道俱生第四不壞淨。云何名不",
    "T28n1551_005:0861c24": "壞？知已決定清淨信，名不壞信。問曰：何所知",
    "T28n1551_005:0861c25": "不壞？答曰：四聖諦中。問曰：何故無漏不壞信？",
    "T28n1551_005:0861c26": "答曰：決定故。彼實智俱生無漏信及戒決定",
    "T28n1551_005:0861c27": "有漏信者，能障欺呵不信。持戒破戒呵欺障",
    "T28n1551_005:0861c28": "無漏，餘不生能障欺呵，是故決定無漏不壞",
    "T28n1551_005:0861c29": "信差別者。問曰：修定有何相？答曰：",
    "T28n1551_005:0862a01": "初禪若有善，　　當知現法樂，",
    "T28n1551_005:0862a02": "謂得生死智，　　是說名知見。",
    "T28n1551_005:0862a03": "初禪若有善當知現法樂者，淨及無漏初禪",
    "T28n1551_005:0862a04": "現法樂住，是名修定得現法樂。謂得生死智",
    "T28n1551_005:0862a05": "是說名知見者，生死智通是說修定得知見。",
    "T28n1551_005:0862a06": "慧分別當知，　　方便生功德，",
    "T28n1551_005:0862a07": "金剛喻四禪，　　是名為漏盡。",
    "T28n1551_005:0862a08": "慧分別當知方便生功德者，所有方便生功",
    "T28n1551_005:0862a09": "德，乃至欲界有教戒聞思修功德，三界中隨",
    "T28n1551_005:0862a10": "所有，若有為無漏，彼一切說名修定得分別",
    "T28n1551_005:0862a11": "慧。金剛喻四禪是名為漏盡者，金剛喻定",
    "T28n1551_005:0862a12": "者，最後學心彼共眷屬相應，第四禪地漏盡",
    "T28n1551_005:0862a13": "故，是說修定。此世尊自說己功德，菩薩閻浮",
    "T28n1551_005:0862a14": "提樹影中初禪正受，彼見法樂住。十一起煩",
    "T28n1551_005:0862a15": "惱，清淨天眼智見，如《趺祇羅經》說。彼經說，知",
    "T28n1551_005:0862a16": "受生如是等慧差別，依第四禪無上正真道",
    "T28n1551_005:0862a17": "證漏盡。問曰：如意足何自性？答曰：",
    "T28n1551_005:0862a18": "善有為諸法，　　方便之所起，",
    "T28n1551_005:0862a19": "佛說如意足，　　是亦說正燒。",
    "T28n1551_005:0862a20": "善有為諸法方便之所起佛說如意足者，若",
    "T28n1551_005:0862a21": "彼方便所起法已，說彼一切如意器，故說如",
    "T28n1551_005:0862a22": "意足。自心自在起種種功德，成就如意足，名",
    "T28n1551_005:0862a23": "如意足。足、支、具、因，一義也。何者是謂三昧？彼",
    "T28n1551_005:0862a24": "四種增上差別。如欲增上生三昧，名欲三昧。",
    "T28n1551_005:0862a25": "如是精進心增上生，名簡擇三昧。初起欲故",
    "T28n1551_005:0862a26": "欲增上，欲生已欲所求為得，故精進定增上，",
    "T28n1551_005:0862a27": "起精進已不捨精進隨順趣向心，名心定。此",
    "T28n1551_005:0862a28": "欲精進心道理現前，如意足具身中究竟，故",
    "T28n1551_005:0862a29": "名慧三昧。若不簡擇餘，此一心一切成就，一",
    "T28n1551_005:0862b01": "切心中生故。方便差別彼增長故，說餘功德。",
    "T28n1551_005:0862b02": "彼亦說正燒，此如是所說功德，亦說為正燒。",
    "T28n1551_005:0862b03": "依道理能燒煩惱草，故名正燒。或以能斷煩",
    "T28n1551_005:0862b04": "惱故說正斷，入正決定故名正勝。彼捨過惡",
    "T28n1551_005:0862b05": "功德生，守護增長策勤業，名精進正勝。彼四",
    "T28n1551_005:0862b06": "種業差別故。一心建立精進能作四業，現在",
    "T28n1551_005:0862b07": "煩惱得斷、未來不生，於善法容受生故。生已",
    "T28n1551_005:0862b08": "相續不失方便力，彼亦四種差別。",
    "T28n1551_005:0862b09": "彼亦說念處，　　亦說四聖種，",
    "T28n1551_005:0862b10": "隨其勢力生，　　以彼名說彼。",
    "T28n1551_005:0862b11": "彼亦說念處亦說四聖種，彼前所說功德說",
    "T28n1551_005:0862b12": "念處，如修多羅。身、受、心、法內外俱自相共相，是",
    "T28n1551_005:0862b13": "名念處，彼四種緣差別故，彼一切緣分齊差",
    "T28n1551_005:0862b14": "別故。身念處身緣，非餘法。如是受念處說受",
    "T28n1551_005:0862b15": "念處，非餘心念處。說心念處，非餘法念處。二",
    "T28n1551_005:0862b16": "種餘法緣，以想陰、行陰有為緣。及壞緣，以身",
    "T28n1551_005:0862b17": "受、身心受。如是等乃至一切法緣。問曰：云何",
    "T28n1551_005:0862b18": "聖種？答曰：聖種亦如是。彼所說功德亦說聖",
    "T28n1551_005:0862b19": "種，聖以此為種故名聖種，此法自性是聖種，",
    "T28n1551_005:0862b20": "故說聖種，於此種中生故名聖種。四種愛",
    "T28n1551_005:0862b21": "生對治故，說四差別。因衣服故愛生，廣說四",
    "T28n1551_005:0862b22": "種，如修多羅。問曰：云何以此功德為如意足",
    "T28n1551_005:0862b23": "乃至四正斷等耶？答曰：隨彼勢力生，以彼名",
    "T28n1551_005:0862b24": "說彼。此法以定力生，故名如意足；精進力生，",
    "T28n1551_005:0862b25": "故說正斷；念增上生，故說念處；知足增上生，",
    "T28n1551_005:0862b26": "故說聖種。已說助菩提分共，此自相今當說。",
    "T28n1551_005:0862b27": "淨信精進念，　　智慧及憙猗，",
    "T28n1551_005:0862b28": "覺分及與捨，　　思戒三摩提。",
    "T28n1551_005:0862b29": "如佛所說三十七助菩提分法，彼名有三十",
    "T28n1551_005:0862c01": "七、事有十。於中信等如偈中結集。彼中信根、",
    "T28n1551_005:0862c02": "信力名信。正斷精進、根精進、力精進、覺支正",
    "T28n1551_005:0862c03": "精進，此是精進。念根、念力、念覺支、正念，是",
    "T28n1551_005:0862c04": "名念四念處。慧根、慧力、擇法覺支、正見，是",
    "T28n1551_005:0862c05": "等名慧。喜猗捨覺支、正思惟戒是正語、正業、",
    "T28n1551_005:0862c06": "正命、如意足、定根、定力、定覺支、正定八支，是",
    "T28n1551_005:0862c07": "定支。問曰：何故如是多種說？答曰：",
    "T28n1551_005:0862c08": "處方便一心，　　軟及利亦然，",
    "T28n1551_005:0862c09": "見道亦修道，　　故說三十七。",
    "T28n1551_005:0862c10": "處者，正緣處，故說念處。方便者，正方便，說正",
    "T28n1551_005:0862c11": "斷。一心者，一心中住處，是故說如意足。軟根",
    "T28n1551_005:0862c12": "相續見名根利事，此亦是根，利根相續見故",
    "T28n1551_005:0862c13": "名力。彼中增上義是根義，餘不能陵名力。見",
    "T28n1551_005:0862c14": "道得見，故名道分。修道見故，名覺支。說三十",
    "T28n1551_005:0862c15": "七。此十法，如是各各業差別故，佛說三十七。",
    "T28n1551_005:0862c16": "此中覺支一向無漏，餘有漏無漏。問曰：道品",
    "T28n1551_005:0862c17": "云何有漏？菩提是無漏，彼菩提器、菩提眷屬，",
    "T28n1551_005:0862c18": "是故名菩提分。如是此中與菩提遠、有漏，隨",
    "T28n1551_005:0862c19": "順菩提故名菩提分，是故無過。",
    "T28n1551_005:0862c20": "二禪三十六，　　未來禪亦然，",
    "T28n1551_005:0862c21": "三四及中間，　　是悉三十五。",
    "T28n1551_005:0862c22": "二禪三十六者，除思。何以故？此地無覺觀故。",
    "T28n1551_005:0862c23": "未來禪亦然者，亦三十六，除喜覺支。何以故？",
    "T28n1551_005:0862c24": "未成就是故無喜，我已先說。三四及中間是",
    "T28n1551_005:0862c25": "悉三十五者，第四、第三、中間，三十五，除喜、除",
    "T28n1551_005:0862c26": "正思惟。",
    "T28n1551_005:0862c27": "初禪說一切，　　三空三十二，",
    "T28n1551_005:0862c28": "有頂二十二，　　欲界亦如是。",
    "T28n1551_005:0862c29": "初禪說一切者，初禪中一切三十七。三空三",
    "T28n1551_005:0863a01": "十二，除喜、正思、正語、正業、正命。有頂二十二",
    "T28n1551_005:0863a02": "者，一切無覺支、道支，是故二十二。隨何處覺",
    "T28n1551_005:0863a03": "支次說道分，彼中當知有漏無漏。欲界亦如",
    "T28n1551_005:0863a04": "是者，欲界亦二十二，一向是有漏，二處一向",
    "T28n1551_005:0863a05": "有漏故。問曰：四食何地何性？答曰：",
    "T28n1551_005:0863a06": "諸食中摶食，　　欲界說三入，",
    "T28n1551_005:0863a07": "識食及思觸，　　是食說有漏。",
    "T28n1551_005:0863a08": "諸食中摶食欲界說三入者，摶食是欲界三",
    "T28n1551_005:0863a09": "入：香、味、觸。事有十三，十一事是觸：四大、七種",
    "T28n1551_005:0863a10": "造色。所謂澁、滑、重、輕、冷、飢、渴及香、味。問曰：何",
    "T28n1551_005:0863a11": "故色聲非食？答曰：見聞非增長。滿足根大資",
    "T28n1551_005:0863a12": "益義是食義。或見或聞妄分別力故生樂受",
    "T28n1551_005:0863a13": "觸生喜，彼喜不能潤益根大，是故觸為食能",
    "T28n1551_005:0863a14": "利益。非色聲香味離分別亦能資益身。識食",
    "T28n1551_005:0863a15": "及思觸是食說有漏者，識、思、觸是有漏，彼持",
    "T28n1551_005:0863a16": "生相續縛能牽有，是故名食。無漏觸等雖利",
    "T28n1551_005:0863a17": "益諸根大，彼不能牽有，故斷除有，是故非食。",
    "T28n1551_005:0863a18": "有三種事故名食：能牽後有、牽已復牽、攝持",
    "T28n1551_005:0863a19": "自身，是故名食。彼意思識牽未來有。摶食、觸",
    "T28n1551_005:0863a20": "食生已，諸有攝持。或復一切諸食皆能牽有，",
    "T28n1551_005:0863a21": "皆能攝持諸根。問曰：先所說諸三昧，何者三",
    "T28n1551_005:0863a22": "昧？幾種轉？答曰：",
    "T28n1551_005:0863a23": "無願有十行，　　空二行當知，",
    "T28n1551_005:0863a24": "四行說無相，　　是說為聖行。",
    "T28n1551_005:0863a25": "無願有十行者，無願三昧總說十行，緣三諦",
    "T28n1551_005:0863a26": "故十行轉：苦中無常苦二行，集中四行如前",
    "T28n1551_005:0863a27": "說，道中四行亦如前說。問曰：何故不緣滅？答",
    "T28n1551_005:0863a28": "曰：不願求故名無願，是不樂求義也。不願何",
    "T28n1551_005:0863a29": "等？謂苦。彼因盡則無，是故彼因亦捨，彼因修",
    "T28n1551_005:0863b01": "道盡，是故緣道。是故此定緣苦因道，不緣滅。",
    "T28n1551_005:0863b02": "或復說於有為不願，是故緣三諦，是中修道",
    "T28n1551_005:0863b03": "如服苦藥。如是如空二行當知，身見近對治",
    "T28n1551_005:0863b04": "故。空三昧有二行。何等為二？空、無我。身見取",
    "T28n1551_005:0863b05": "我我所行見，我對治故，說無我行；我所對治",
    "T28n1551_005:0863b06": "故，說空行。如彼法無我，是故無我。四行說無",
    "T28n1551_005:0863b07": "相者，無相三昧滅四行轉，除有為行，但緣於",
    "T28n1551_005:0863b08": "法。行說無相，此中顯示解脫門，故一向無漏",
    "T28n1551_005:0863b09": "三昧。問曰：顛倒云何斷？何自性？答曰：",
    "T28n1551_005:0863b10": "謂彼四顛倒，　　當知見苦斷，",
    "T28n1551_005:0863b11": "於彼增上見，　　見實者廢立。",
    "T28n1551_005:0863b12": "謂彼四顛倒當知見苦斷者，一切四顛倒依",
    "T28n1551_005:0863b13": "苦轉，是故見苦斷，已說三見中。於彼增上見",
    "T28n1551_005:0863b14": "者，此四顛倒，三見中少分，是見自性。經中想",
    "T28n1551_005:0863b15": "心濁故說想心倒。見實者廢立，何以故？增上",
    "T28n1551_005:0863b16": "見中若得增上如是力，顛倒建立。如我見顛",
    "T28n1551_005:0863b17": "倒非我所見，如是邊見常見顛倒非斷見。見",
    "T28n1551_005:0863b18": "取淨樂見顛倒。問曰：誰增上？答曰：推建立一",
    "T28n1551_005:0863b19": "向顛倒，是故顛倒。彼如是想，是故非一切見",
    "T28n1551_005:0863b20": "是顛倒。邪見斷見雖推及一向倒，壞事轉建",
    "T28n1551_005:0863b21": "立。戒取推建立，非一向顛倒取，少淨非勝見",
    "T28n1551_005:0863b22": "勝取少勝。我見力建立我所，是故我所見不",
    "T28n1551_005:0863b23": "立顛倒。問曰：世尊說多見，如六十二見，彼見",
    "T28n1551_005:0863b24": "何見攝？答曰：五見攝。問曰：此云何？答曰：",
    "T28n1551_005:0863b25": "誹謗於真實，　　此見說邪見，",
    "T28n1551_005:0863b26": "非實而建立，　　二見及是智。",
    "T28n1551_005:0863b27": "誹謗於真實此見說邪見者，若見謗真實有",
    "T28n1551_005:0863b28": "義，言無所有，如無施等，是為邪見。非實而建",
    "T28n1551_005:0863b29": "立二見及是智者，於陰中非實我所建立身",
    "T28n1551_005:0863c01": "見，非真實樂淨建立見取。若餘非實建立，如",
    "T28n1551_005:0863c02": "見杌建立人想。邪智非邪見。",
    "T28n1551_005:0863c03": "又戒威儀取，　　非因而見因，",
    "T28n1551_005:0863c04": "若攝受邊見，　　依常見斷見。",
    "T28n1551_005:0863c05": "又戒威儀取非因而見因者，如自在天因、牛",
    "T28n1551_005:0863c06": "戒見等，生天世間流轉解脫。若攝受邊見依",
    "T28n1551_005:0863c07": "常見斷見者，若見諸行常，是名常見。如說常",
    "T28n1551_005:0863c08": "者，彼不知因果連續，是故於事中立斷，是名",
    "T28n1551_005:0863c09": "斷見。是二見名受邊見。除此更無餘見，是故",
    "T28n1551_005:0863c10": "一切見入此見中當知。問曰：此見何斷、何不",
    "T28n1551_005:0863c11": "斷？答曰：",
    "T28n1551_005:0863c12": "誹謗而建立，　　因見依二邊，",
    "T28n1551_005:0863c13": "隨於此事轉，　　若見彼則斷。",
    "T28n1551_005:0863c14": "誹謗邪見已說。彼若謗苦，彼說見苦斷，如是",
    "T28n1551_005:0863c15": "集等建立不實，說二見。彼身見於苦建立見",
    "T28n1551_005:0863c16": "苦斷見取，若見苦斷樂等建立，是故見苦",
    "T28n1551_005:0863c17": "斷當知。如是見集斷等戒取，若依於有漏轉",
    "T28n1551_005:0863c18": "彼見苦斷，若依無漏轉彼見道斷當知。斷見",
    "T28n1551_005:0863c19": "常見依苦轉，是故見苦所斷。",
    "T28n1551_005:0863c20": "阿毘曇心論經卷第五"
}