{
    "X59n1106_001:0666b07": "補續芝園集",
    "X59n1106_001:0666b09": "台州順感院轉輪藏記秀州普照院多寶塔記",
    "X59n1106_001:0666b10": "臨安無量院彌陀像記台州慈德院修大殿記",
    "X59n1106_001:0666b11": "越州龍泉彌陀寶閣記明州經院三聖立像記",
    "X59n1106_001:0666b13": "台州順感院輪藏記",
    "X59n1106_001:0666b14": "擣楮以為紙殺煙以為墨採毫剪筠以為筆點畫蹙",
    "X59n1106_001:0666b15": "捺以為字字有呼召以為名累名以為句累句以為",
    "X59n1106_001:0666b16": "偈累偈以為卷累卷以為帙用是以紀聖人之言埀",
    "X59n1106_001:0666b17": "干後世可法而不可易故命之曰經甞考其所以為",
    "X59n1106_001:0666b18": "經者皆天地間有為之物抑人力之所為耳紙素筆",
    "X59n1106_001:0666b19": "墨土木水火之所成者也名字句偈世俗之字語言",
    "X59n1106_001:0666b20": "虗響之所為者也造作工匠精識血氣之所聚者也",
    "X59n1106_001:0666b21": "此等皆由眾緣而生然且各不自名而人強名之以",
    "X59n1106_001:0666b22": "強名之人會強名之物以成乎經則經亦強名也夫",
    "X59n1106_001:0666b23": "如是則佛之經果安在哉雖然至有信受誦持一念",
    "X59n1106_001:0666b24": "隨喜固有滅罪者焉脫苦者焉生福者焉開悟者焉",
    "X59n1106_001:0666c01": "證人者焉以至萬行莊嚴正徧知海莫不由是而生",
    "X59n1106_001:0666c02": "如是則佛之經豈在他哉紙素筆墨文字句偈造作",
    "X59n1106_001:0666c03": "工巧無非經者如向所求了無一切當其名者況有",
    "X59n1106_001:0666c04": "實乎以今觀之未有一物而非實者況其名乎是則",
    "X59n1106_001:0666c05": "吾佛之經不可謂有不可謂無不可以內外中間求",
    "X59n1106_001:0666c06": "不可以語言情慮測苟能達此不見達者則物我齊",
    "X59n1106_001:0666c07": "泯取舍兩忘當處湛然一切清淨雖手不執卷常讀",
    "X59n1106_001:0666c08": "是經口不輟誦未霑一字是以一句一偈經耳過眼",
    "X59n1106_001:0666c09": "雖河沙身命布施之福未足為多而況深造者乎故",
    "X59n1106_001:0666c10": "如來於百千萬劫捐頭目棄國城屈身為牀座布髮",
    "X59n1106_001:0666c11": "為裀褥從眾聖以求之微塵剎土示生唱滅因緣譬",
    "X59n1106_001:0666c12": "喻隨宜以說之逮于滅後飲光慶喜集結之二十四",
    "X59n1106_001:0666c13": "師傳持之安清童壽翻譯之法顯玄獎搜索之經雖",
    "X59n1106_001:0666c14": "無量且據東華見翻五千餘軸流衍布濩啟寤迷塞",
    "X59n1106_001:0666c15": "其間迴邪復正識心達本者不可悉數東陽大士補",
    "X59n1106_001:0666c16": "處聖人將欲普植龍華得度之緣乃會集大小部帙",
    "X59n1106_001:0666c17": "盛以琅凾架以層樓括以機關飾以金彩號為轉輪",
    "X59n1106_001:0666c18": "經藏焉於是毗盧海藏大千經卷寂然不動運轉無",
    "X59n1106_001:0666c19": "窮或徒見其轉而生信者或因其所轉而知其未嘗",
    "X59n1106_001:0666c20": "轉者或安住無轉而從其終日轉者上智下愚隨分",
    "X59n1106_001:0666c21": "得益故輪藏自雙林為始厥後他寺皆倣之而浙東",
    "X59n1106_001:0666c22": "尤盛雖無所考斯亦善巧汲引之一端乎台城順感",
    "X59n1106_001:0666c23": "院石晉天福中郡人胡都使捨宅為之始名報國今",
    "X59n1106_001:0666c24": "朝祥符初改賜今額師徒繼世甲乙住持久不得人",
    "X59n1106_001:0667a01": "寥落滋甚熈寧十年郡吏臨華弟僧希湛相與募緣",
    "X59n1106_001:0667a02": "建轉輪經藏洎法堂僧堂三門鐘皷臺房廊厨庫等",
    "X59n1106_001:0667a03": "于茲僅二十年然猶興葺未已所費無慮一千萬錢",
    "X59n1106_001:0667a04": "其輪藏所出用建長堂接待海眾遂有士女競施田",
    "X59n1106_001:0667a05": "畝以給二時每夏請法師講唱化導香燈鏡梵晨夕",
    "X59n1106_001:0667a06": "不輟予以景德建壇之命寓于楞嚴上方而臨華希",
    "X59n1106_001:0667a07": "湛累以記文見託竊惟命之為佛者謂道不在語言",
    "X59n1106_001:0667a08": "文字而忽於經教者有矣或籍此講誦專求聲利飾",
    "X59n1106_001:0667a09": "於一身者有矣或因之得利不懼罪福用與不公者",
    "X59n1106_001:0667a10": "有矣豈意俗士身為公吏而能崇奉興建竭力外護",
    "X59n1106_001:0667a11": "若此則吾曹得無媿乎故為書其始末以告同道云。",
    "X59n1106_001:0667a12": "秀州普照院多寶塔記",
    "X59n1106_001:0667a13": "靈鷲山中無上法王會百千萬眾說法華經俄有寶",
    "X59n1106_001:0667a14": "塔從地而涌卓然聳于四天王宮華瓔飛灑龍鬼翼",
    "X59n1106_001:0667a15": "從塔中發聲稱歎釋迦世尊所說如實大眾驚疑莫",
    "X59n1106_001:0667a16": "知所自世尊告曰此遠古多寶如來全身之塔彼有",
    "X59n1106_001:0667a17": "大誓滅度之後十方國土有說是經我塔涌現證明",
    "X59n1106_001:0667a18": "讚嘆眾聞欣踊咸欲瞻禮于時世尊大軫神用三變",
    "X59n1106_001:0667a19": "其國土徧集其分身即舉右指指開塔戶眾覩彼佛",
    "X59n1106_001:0667a20": "儼然如生仍分半座與釋迦並坐世尊乘是顧命大",
    "X59n1106_001:0667a21": "眾懇囑流通終于散席塔亦隨隱竊惟如來為一大",
    "X59n1106_001:0667a22": "事因緣出興于世群生著欲力所未堪四十餘年祕",
    "X59n1106_001:0667a23": "而不授洎于大根將啟圓音方震指萬化歸乎一理",
    "X59n1106_001:0667a24": "會三乘同乎一轍髻珠既解寶輅等賜宣降靈之致",
    "X59n1106_001:0667b01": "暢久默之懷將事歸真猶悲末度庶幾妙道埀諸無",
    "X59n1106_001:0667b02": "窮夫以道在人持種由緣起是故古佛現殊特之瑞",
    "X59n1106_001:0667b03": "本師亦殷勤之囑且使無邊大士奮志維持後世獲",
    "X59n1106_001:0667b04": "聞莫不由此秀州海鹽縣廣陳鎮普照院有僧處詮",
    "X59n1106_001:0667b05": "甞覽斯經仰追化跡乃率眾信依經建塔自嘉祐癸",
    "X59n1106_001:0667b06": "卯發首興搆至治平間不幸物故弟子智圓克荷師",
    "X59n1106_001:0667b07": "道接武遺業力勤營幹歲無暇日逮于元豐改元戊",
    "X59n1106_001:0667b08": "午仲秋跨一十六載役工方畢所費無慮萬緡皆出",
    "X59n1106_001:0667b09": "於四眾塔有七級每級藏法華寶篋各一帙下級加",
    "X59n1106_001:0667b10": "以金銀為文字頂層安相輪經九十九本基下瘞以",
    "X59n1106_001:0667b11": "臥佛舍利自餘經卷塔像不復具數中間塑多寶釋",
    "X59n1106_001:0667b12": "迦列坐之像眾寶莊校極為嚴飾遐邇具瞻歎未曾",
    "X59n1106_001:0667b13": "有由是聞見者迴邪而復正禮敬者殄罪以蒙福至",
    "X59n1106_001:0667b14": "於遇物感心即事通道植一乘緣種造諸佛境界者",
    "X59n1106_001:0667b15": "往往有之矣旨哉處詮草創之智圓力成之以有為",
    "X59n1106_001:0667b16": "材建大佛事發千古之遺美為萬劫之良導其濟世",
    "X59n1106_001:0667b17": "益物可勝言哉余以經從獲究始末輒復命筆為之",
    "X59n1106_001:0667b18": "記云。",
    "X59n1106_001:0667b19": "無量院彌陀像記",
    "X59n1106_001:0667b20": "彌陀教觀載于大藏不為不多然佛化東流數百年",
    "X59n1106_001:0667b21": "間世人殆無知者晉慧遠法師居廬山之東林神機",
    "X59n1106_001:0667b22": "獨拔為天下倡鑾池栽蓮構堂立誓專崇淨業號為",
    "X59n1106_001:0667b23": "白蓮社當時名僧巨儒不期而自至慧持道生釋門",
    "X59n1106_001:0667b24": "之俊彥劉遺民雷次宗文士之豪傑皆伏膺請教而",
    "X59n1106_001:0667c01": "預其社焉是故後世言淨社者必以東林始厥後善",
    "X59n1106_001:0667c02": "導懷感大闡於長安智覺慈雲盛振于浙右末流狂",
    "X59n1106_001:0667c03": "妄正道梗塞或束縛於名相或沉冥於豁達故有貶",
    "X59n1106_001:0667c04": "念佛為麤行忽淨業為小道執隅自蔽瞢無所聞雖",
    "X59n1106_001:0667c05": "聞而不信雖信而不修雖修而不勤於是淨土教門",
    "X59n1106_001:0667c06": "或幾乎熄矣嗚呼明教觀孰如智者乎臨終舉觀經",
    "X59n1106_001:0667c07": "贊淨土而長逝矣達法界孰如杜順乎勸四眾念彌",
    "X59n1106_001:0667c08": "陀感勝相而西邁矣參禪見性孰如高玉智覺乎皆",
    "X59n1106_001:0667c09": "結社念佛而俱登上品矣業儒有才孰如劉雷柳子",
    "X59n1106_001:0667c10": "厚白樂天乎然皆秉筆書誠而願生彼土矣以是觀",
    "X59n1106_001:0667c11": "之自非負剛明卓㧞之識達死生變化之數者其孰",
    "X59n1106_001:0667c12": "能信於此哉近世宗師公心無黨者率用此法誨誘",
    "X59n1106_001:0667c13": "其徒由是在處立殿造像結社建會無豪賤無少長",
    "X59n1106_001:0667c14": "莫不歸誠淨土若觀想若持名若禮誦若齊戒至有",
    "X59n1106_001:0667c15": "見光花觀相好生身流於舍利埀終感於善相者不",
    "X59n1106_001:0667c16": "可勝數淨業之盛往古無以加焉生當此時得不知",
    "X59n1106_001:0667c17": "幸乎臨安縣實杭之巨邑九仙山乃邑之佳境無量",
    "X59n1106_001:0667c18": "院又境之精舍先是道者於院之東南隅建觀音堂",
    "X59n1106_001:0667c19": "復於堂後建彌陀殿其徒用淵乃募士女一千人率",
    "X59n1106_001:0667c20": "財計三百緡雕造八尺彌陀像元祐八年上元日集",
    "X59n1106_001:0667c21": "眾瞻禮淵乃述識說偈發大弘誓寘像腹中是日供",
    "X59n1106_001:0667c22": "五百羅漢設會飯僧以落之越明年四月八日莊嚴",
    "X59n1106_001:0667c23": "圓備儀相妙好輝彩煥發由是一方之人得以歸向",
    "X59n1106_001:0667c24": "百世之下得以流通其有禮足瞻顏稱名送想莫不",
    "X59n1106_001:0668a01": "拔業根於苦海投蓮種於寶池若夫畫地聚沙皆成",
    "X59n1106_001:0668a02": "佛道低頭舉手同歸一乘而況竭力經營存誠繫念",
    "X59n1106_001:0668a03": "克論其利尚可量耶淵聞予屬意此道累以記文為",
    "X59n1106_001:0668a04": "請遂援毫直書以塞其命。",
    "X59n1106_001:0668a05": "台州慈德院重修大殿記",
    "X59n1106_001:0668a06": "西天竺國藏佛舍利者則曰塔婆此謂之方墳也安",
    "X59n1106_001:0668a07": "佛形像者則曰支提此謂之廟也然今所謂殿者本",
    "X59n1106_001:0668a08": "宮至之異名秦漢已來唯王者稱之蓋至尊之所居",
    "X59n1106_001:0668a09": "也佛為法王首出庶物大千化主群生導師其尊可",
    "X59n1106_001:0668a10": "謂至矣自佛化東漸王公大臣尊其道重其教凡聖",
    "X59n1106_001:0668a11": "像所在必構以大廈揭以勝名而謂之殿焉故歷代",
    "X59n1106_001:0668a12": "相承其風不墜此院舊有佛殿而草剏低窄歲月浸",
    "X59n1106_001:0668a13": "久加復朽故往來瞻禮不能發越極敬之意宿德子",
    "X59n1106_001:0668a14": "瑊主首子斌斌之弟子仲元乃同謀併力導募眾緣",
    "X59n1106_001:0668a15": "鼎新大廈重塑尊像克誠所感眾信響合故不簡豪",
    "X59n1106_001:0668a16": "賤傾施金帛所費無慮二百萬錢發首於嘉祐戊戌",
    "X59n1106_001:0668a17": "落成於治平丁未由是材植宏壯詹棟高敞金彩輝",
    "X59n1106_001:0668a18": "映儀相殊絕豈止一方之榮觀仰為萬世之歸向也",
    "X59n1106_001:0668a19": "竊惟如來以法界身住寂光土清淨湛然廣大虗寂",
    "X59n1106_001:0668a20": "言詮不可示情慮無以測經曰性空即是佛不可得",
    "X59n1106_001:0668a21": "思量又曰離一切相即名諸佛即知佛身非相佛土",
    "X59n1106_001:0668a22": "無方然而啟迪來蒙提携弱喪非事無以表其理非",
    "X59n1106_001:0668a23": "相無以動其心故出世也現奇妙之容顏洎滅度也",
    "X59n1106_001:0668a24": "示莊嚴之形像是以優填剏啟於西竺摩騰賷至於",
    "X59n1106_001:0668b01": "東華為生福之勝緣作出世之夷徑故使散心稱號",
    "X59n1106_001:0668b02": "咸悟佛乘舉手低頭盡歸實道其功叵究其利莫窮",
    "X59n1106_001:0668b03": "實設化之要門住持之大本也元祐二年仲冬月予",
    "X59n1106_001:0668b04": "以結界之命因過是院而仲元者具狀本末丐文為",
    "X59n1106_001:0668b05": "記辭不得已試復敘云。",
    "X59n1106_001:0668b06": "越州龍泉彌陀閣記",
    "X59n1106_001:0668b07": "金璧珠具世間貴重道德事業出世尊仰難得希有",
    "X59n1106_001:0668b08": "皆名寶焉然出世間寶大略有四眾生妄念天真本",
    "X59n1106_001:0668b09": "具一體三寶也諸佛果德清淨無染理體三寶也乘",
    "X59n1106_001:0668b10": "時利見啟迪群庶化相三寶也埀裕後世流及無窮",
    "X59n1106_001:0668b11": "住持三寶也範金合土彫刻丹青住持佛也琅函鈿",
    "X59n1106_001:0668b12": "軸紙素竹帛住持法也壞服毀容陞壇稟戒住持僧",
    "X59n1106_001:0668b13": "也餘之三寶以佛為尊住持三寶推僧為上豈不以",
    "X59n1106_001:0668b14": "無興替維持在於人乎越州餘姚龍泉寺經始于東",
    "X59n1106_001:0668b15": "晉咸康中逮今大觀丁亥凡八百五十載唐末會昌",
    "X59n1106_001:0668b16": "天下寺宇例遭毀廢唯茲塔廟儼然獨存咸通啟運",
    "X59n1106_001:0668b17": "吾道復興寺主法光大師勸募邑人詹文舉等寫造",
    "X59n1106_001:0668b18": "大藏皇朝開寶二年慧文大德始建藏閣安著經卷",
    "X59n1106_001:0668b19": "待遇四方皇祐二年智端蘊栖并力化緣別立殿宇",
    "X59n1106_001:0668b20": "更為輪藏於是藏閣癈而不用歷年滋久舍宇隳弊",
    "X59n1106_001:0668b21": "其徒不能葺治主首僧眾具狀申舉邑宰曾公給牒",
    "X59n1106_001:0668b22": "命智榮者繼嗣住持榮乃竭力募眾鼎新構立其閣",
    "X59n1106_001:0668b23": "左右前後共五間寺首覃悅以謂淨土教觀方今盛",
    "X59n1106_001:0668b24": "行仍出長財彫造丈六彌陀妙相立于當中舊有千",
    "X59n1106_001:0668c01": "佛畫幀大悲刻像布列左右重修雙塔增廣堂舍利",
    "X59n1106_001:0668c02": "成一院揭號彌陀寶閣焉自是可以延集僧徒焚脩",
    "X59n1106_001:0668c03": "報德遵承律範演唱利人三寶得以隆安四生得以",
    "X59n1106_001:0668c04": "依仰嚮所謂道無興替維持在於人者為不誣矣大",
    "X59n1106_001:0668c05": "觀改仲秋晦記。",
    "X59n1106_001:0668c06": "明州經院三聖立像記",
    "X59n1106_001:0668c07": "三聖立像見于觀無量壽佛經釋迦世尊無緣大悲",
    "X59n1106_001:0668c08": "深悲堪忍未得度者大啟淨土法門曲示念佛三昧",
    "X59n1106_001:0668c09": "將使神棲淨域故合繫想聖緣十六妙觀於是乎設",
    "X59n1106_001:0668c10": "也是以落日懸皷指其向方大水凝冰狀其寶地林",
    "X59n1106_001:0668c11": "泉樓觀第而觀焉莫不皆以百寶莊嚴世無與比光",
    "X59n1106_001:0668c12": "色炳煥不可具名已而方欲廣宣觀彼佛身光明相",
    "X59n1106_001:0668c13": "好眾會階善俄於太虗空中現出三聖令韋提希見",
    "X59n1106_001:0668c14": "以為發請之端經曰佛告韋提希吾當為汝分別解",
    "X59n1106_001:0668c15": "說除苦惱法說是語時無量壽佛住立空中觀世音",
    "X59n1106_001:0668c16": "大勢至侍立左右韋提白佛我今因佛力故得見彼",
    "X59n1106_001:0668c17": "佛及二菩薩未來眾生當云何觀而得見耶佛令先",
    "X59n1106_001:0668c18": "觀華座次觀形像後觀佛身左右侍者九品徒眾念",
    "X59n1106_001:0668c19": "佛三昧於茲備矣自廬山遠師已來天下僧坊結繫",
    "X59n1106_001:0668c20": "念淨社立彌陀三聖蓋出於此經的見於斯文耳四",
    "X59n1106_001:0668c21": "明慈溪靈龜山福源蘭若釋子戒深自入道稟具常",
    "X59n1106_001:0668c22": "持是經而篤志淨業有年數矣以謂脩一己不若誘",
    "X59n1106_001:0668c23": "諸人振一時不若存諸久於是糺募眾信躬往錢唐",
    "X59n1106_001:0668c24": "命工彫造三聖立像江山千里往返經營歷涉數載",
    "X59n1106_001:0669a01": "始獲完就所費幾一千緡立干城南開元寺經藏院",
    "X59n1106_001:0669a02": "之懺室四眾具瞻歎未曾有一日拏舟度江抵于芝",
    "X59n1106_001:0669a03": "園蘭若解囊結夏捻香稽首請文為記予忝屬意此",
    "X59n1106_001:0669a04": "道故樂為書之或曰經云諸佛如來是法界身入一",
    "X59n1106_001:0669a05": "切眾生心想中今刻木為像世物所成用比為佛不",
    "X59n1106_001:0669a06": "知其可乎對曰佛身無想亦不離相以其無相故世",
    "X59n1106_001:0669a07": "出世間無有一法而是佛者雖八萬四千三十二相",
    "X59n1106_001:0669a08": "亦即非相況他物乎故曰離一切相即名諸佛以其",
    "X59n1106_001:0669a09": "不離相故世出世間無有一法而非佛者況相好乎",
    "X59n1106_001:0669a10": "故曰當知一切諸法即是佛法如能達此相即非相",
    "X59n1106_001:0669a11": "非相即相則山河國土草木微塵四生六道翾飛蠕",
    "X59n1106_001:0669a12": "動莫非諸佛法身之體而況範金合土刻木繪素莊",
    "X59n1106_001:0669a13": "嚴相好而獨非佛乎諸有智者當觀此像材木[序-予+火]布",
    "X59n1106_001:0669a14": "膠漆金彩假被眾緣和合而成求於眾緣皆世間之",
    "X59n1106_001:0669a15": "物各有名體孰為佛乎然緣無定相物無定名既號",
    "X59n1106_001:0669a16": "為佛一切眾緣莫非佛體豈可捨此別求佛乎故華",
    "X59n1106_001:0669a17": "嚴云色相不是佛音聲亦復然亦不離色聲見佛神",
    "X59n1106_001:0669a18": "通力若此觀像不住於相亦不離相理事一如真俗",
    "X59n1106_001:0669a19": "不二雖復對像是真見佛經云若佛滅後造立形像",
    "X59n1106_001:0669a20": "持用供養是人來世必得念佛清淨三昧是知末法",
    "X59n1106_001:0669a21": "住持像設為勝上中下根莫不霑益是以紫檀琢削",
    "X59n1106_001:0669a22": "優填剏啟於西乾白氎丹青迦竺始流於東夏傅模",
    "X59n1106_001:0669a23": "既廣瑞應尤多生靈覩相以知歸佛化承風而久住",
    "X59n1106_001:0669a24": "其有識心達本直造上乘至於舉手低頭終成緣種",
    "X59n1106_001:0669b01": "克論弘濟詎可勝言凡到道場宜加兢慎。",
    "X59n1106_001:0669b03": "補續芝園集"
}