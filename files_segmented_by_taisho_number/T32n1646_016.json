{
    "T32n1646_016:0365b13": "成實論卷第十六",
    "T32n1646_016:0365b15": "訶梨跋摩造",
    "T32n1646_016:0365b16": "姚秦三藏鳩摩羅什譯",
    "T32n1646_016:0365b17": "◎聖行品第一百九十二",
    "T32n1646_016:0365b18": "有二行。空行無我行。於五陰中不見眾生",
    "T32n1646_016:0365b19": "是名空行。見五陰亦無。是無我行。何以知",
    "T32n1646_016:0365b20": "之。經中說。見色無體性。見受想行識無體",
    "T32n1646_016:0365b21": "性。又經中說。因無性得解脫。故知色性非",
    "T32n1646_016:0365b22": "真實有。受想行識性非真實有。又經中說。",
    "T32n1646_016:0365b23": "五陰皆空如幻。不可說幻為真實。幻若真",
    "T32n1646_016:0365b24": "實有不名為幻。亦不可言無。但以無實",
    "T32n1646_016:0365b25": "能為誑惑。又此行者觀一切空。故知五陰",
    "T32n1646_016:0365b26": "非真實有。如破一相故不見壁等一法。五",
    "T32n1646_016:0365b27": "陰亦爾。無一實法。問曰。若色等法亦非真",
    "T32n1646_016:0365b28": "實。今應唯一世諦。答曰。滅是第一義諦故",
    "T32n1646_016:0365b29": "有。如經中說。妄謂虛誑諦名如實。滅即是",
    "T32n1646_016:0365c01": "如實決定。故名第一義有。又行者生真實",
    "T32n1646_016:0365c02": "智。一切有為皆悉空無。故知滅是第一義",
    "T32n1646_016:0365c03": "有。問曰。汝說見五陰中無眾生。因何五陰",
    "T32n1646_016:0365c04": "說名眾生。為有漏為無漏。答曰。亦有漏亦",
    "T32n1646_016:0365c05": "無漏。問曰。經中說。若見眾生皆是見五受",
    "T32n1646_016:0365c06": "陰。答曰。無漏法亦在眾生數。不在非眾生",
    "T32n1646_016:0365c07": "數木石等中。故知亦因無漏諸陰名為眾",
    "T32n1646_016:0365c08": "生。又若聖人在無漏心。爾時亦名有心眾",
    "T32n1646_016:0365c09": "生。故無漏心亦名眾生。一切諸陰皆名受",
    "T32n1646_016:0365c10": "陰。從受生故。問曰。云何知皆從受生。答曰。",
    "T32n1646_016:0365c11": "無漏法皆從布施持戒修定等業心中生。無",
    "T32n1646_016:0365c12": "則不生。如經中說。為無明所覆愛結所",
    "T32n1646_016:0365c13": "繫。故愚夫得此身智者亦如是。身即受陰。",
    "T32n1646_016:0365c14": "問曰。若一切陰皆名受陰。漏無漏陰有何",
    "T32n1646_016:0365c15": "差別。答曰。一切諸陰從受生。故皆名受陰。",
    "T32n1646_016:0365c16": "但不受後身故名無漏。是名差別。陰與受",
    "T32n1646_016:0365c17": "陰俱從受生。故曰受陰。是故此經不相違",
    "T32n1646_016:0365c18": "背。是二行皆緣無所有。若色等法空及體",
    "T32n1646_016:0365c19": "性滅。皆是無所有。問曰。此二皆緣五陰。經",
    "T32n1646_016:0365c20": "中說。見色空無我見受想行識空無我。答",
    "T32n1646_016:0365c21": "曰。因諸陰見空無我。所以者何。於眾生因",
    "T32n1646_016:0365c22": "緣中見眾生空。亦見色等法滅。問曰。是",
    "T32n1646_016:0365c23": "則俱緣。若行者念諸陰及空。即名緣陰及",
    "T32n1646_016:0365c24": "無所有。答曰。行者於眾生因緣中不見眾",
    "T32n1646_016:0365c25": "生。故即生空心。然後見空。又於五陰滅中。",
    "T32n1646_016:0365c26": "不見色體性受想行識體性。故知此二皆無",
    "T32n1646_016:0365c27": "所有緣。",
    "T32n1646_016:0365c28": "見智品第一百九十三",
    "T32n1646_016:0365c29": "問曰。正見正智有何差別。答曰。即是一體",
    "T32n1646_016:0366a01": "無有差別。正見二種。世間出世間。世間者。",
    "T32n1646_016:0366a02": "謂有罪福等。出世間者。謂能通達苦等諸",
    "T32n1646_016:0366a03": "諦。正智亦爾。問曰。汝說見智相不如是。所",
    "T32n1646_016:0366a04": "以者何。諸忍但見非智。盡智無生智及五識",
    "T32n1646_016:0366a05": "相應慧。但智非見。答曰。何故諸忍非智。問",
    "T32n1646_016:0366a06": "曰。以未知欲知故名未知根。若苦法忍是",
    "T32n1646_016:0366a07": "智。苦法忍知已。苦法智應名知根。不名未",
    "T32n1646_016:0366a08": "知根。是故忍非智也。又經中說。若行者於",
    "T32n1646_016:0366a09": "是諸法少能以慧觀。忍名未訖竟。訖竟名",
    "T32n1646_016:0366a10": "智。若忍名觀未訖。又初無漏慧始見名忍。",
    "T32n1646_016:0366a11": "不應以初見為智。又忍時不了。智時決了。",
    "T32n1646_016:0366a12": "又忍生時疑猶隨逐。故忍非智。答曰。忍即",
    "T32n1646_016:0366a13": "是智。所以者何。欲樂忍皆是一義。行者先知",
    "T32n1646_016:0366a14": "苦已。然後忍樂。若先不知何所忍樂。又少",
    "T32n1646_016:0366a15": "語中但說觀忍。而不說智。然則應受行果",
    "T32n1646_016:0366a16": "者無智。若汝意謂行者有智而名為忍。今",
    "T32n1646_016:0366a17": "亦應受忍即是智。又經中說。行者知時見",
    "T32n1646_016:0366a18": "時即得漏盡。又說。知見得是一義。又佛說",
    "T32n1646_016:0366a19": "苦智集滅道智。不說有忍。故知智即是忍。",
    "T32n1646_016:0366a20": "又佛解智義中說。如實知故名智。忍亦如",
    "T32n1646_016:0366a21": "實知。故不應有異。若汝以未知根故名為",
    "T32n1646_016:0366a22": "忍者。是事不然。我等不說先忍後智。於一",
    "T32n1646_016:0366a23": "心中即名忍智。是義不成。汝云何以不",
    "T32n1646_016:0366a24": "成相成。汝言忍名未訖。我已先答。謂先知",
    "T32n1646_016:0366a25": "後忍。當知忍即為訖。若不知訖云何能忍。",
    "T32n1646_016:0366a26": "汝言忍時未了。汝法中以忍斷結。如其不",
    "T32n1646_016:0366a27": "了何能斷結。汝言忍時疑猶隨逐。若爾見",
    "T32n1646_016:0366a28": "諦道中皆有疑隨。是中智生皆應非智。又",
    "T32n1646_016:0366a29": "無有分別是忍是智。如世間觀隨順四諦。",
    "T32n1646_016:0366b01": "亦名為忍亦名為智。無漏忍智亦應如是。",
    "T32n1646_016:0366b02": "問曰。盡智無生智但智非見。答曰。有何因",
    "T32n1646_016:0366b03": "緣。問曰。經中別說正見正智。故智非見。答",
    "T32n1646_016:0366b04": "曰。若爾則正見不名正智。若汝謂正見是",
    "T32n1646_016:0366b05": "正智。正智亦應是正見。又五分法身從慧品",
    "T32n1646_016:0366b06": "中別說解脫知見。應當非慧。然則盡智無",
    "T32n1646_016:0366b07": "生智亦非是慧。今即正見以異相故說名",
    "T32n1646_016:0366b08": "正智。謂盡一切煩惱於阿羅漢心中生。故",
    "T32n1646_016:0366b09": "說名正智。問曰。若正智即是正見。則阿羅漢",
    "T32n1646_016:0366b10": "不名十分成就。答曰。體一而異名。如法智",
    "T32n1646_016:0366b11": "苦智。又說阿羅漢名八功德福田成就。是",
    "T32n1646_016:0366b12": "故正智即是正見。又六和敬中第六和敬說",
    "T32n1646_016:0366b13": "名同見。若如汝說則盡無生智不名和敬。",
    "T32n1646_016:0366b14": "又正觀故名正見。盡無生智以正觀故亦名",
    "T32n1646_016:0366b15": "正見。問曰。五識相應慧但智非見。答曰。何",
    "T32n1646_016:0366b16": "故非見。問曰。五識皆無分別。以初在緣故",
    "T32n1646_016:0366b17": "見名思惟觀察。又五識但緣現在。是故非",
    "T32n1646_016:0366b18": "見。答曰。是中無覺觀故不能分別。若言",
    "T32n1646_016:0366b19": "初在緣故非見。是事不然。所以者何。汝法",
    "T32n1646_016:0366b20": "眼識有相續緣。如意識故。不應言初在",
    "T32n1646_016:0366b21": "緣。若爾意識亦不應有見。又汝說緣現",
    "T32n1646_016:0366b22": "在故非見。是亦不然。他心智亦緣現在。是",
    "T32n1646_016:0366b23": "亦應非見。五識中無真實知以無行故",
    "T32n1646_016:0366b24": "亦常隨假名。故見智慧等一切皆無。況但無",
    "T32n1646_016:0366b25": "見。問曰。有人言眼根名見。是事云何。答曰。",
    "T32n1646_016:0366b26": "眼根非見。眼識能緣隨俗言說。故曰眼見。",
    "T32n1646_016:0366b27": "問曰。有人言有八見。謂五邪見世間正見學",
    "T32n1646_016:0366b28": "見無學見。除此八見餘慧不名為見。是事",
    "T32n1646_016:0366b29": "云何。答曰。若見智得解了通證皆是一義。",
    "T32n1646_016:0366c01": "若言此見此非見。皆自憶想分別說。問曰。",
    "T32n1646_016:0366c02": "經中說知者見者則得漏盡有何差別。答",
    "T32n1646_016:0366c03": "曰。若智初破假名名為知。入法位已則名",
    "T32n1646_016:0366c04": "為見。始觀名知達了名見。有如是法深",
    "T32n1646_016:0366c05": "淺等別。◎",
    "T32n1646_016:0366c06": "◎三慧品第一百九十四",
    "T32n1646_016:0366c07": "三慧。聞慧思慧修慧。從修多羅等十二部經",
    "T32n1646_016:0366c08": "中生名為聞慧。以此能生無漏聖慧。故名",
    "T32n1646_016:0366c09": "為慧。如經中說。羅睺羅比丘今能成就得",
    "T32n1646_016:0366c10": "解脫慧。雖聞違陀等世俗經典以不能",
    "T32n1646_016:0366c11": "生無漏慧故不名聞慧。若能思量諸經中",
    "T32n1646_016:0366c12": "義是名思慧。如說行者聞法思惟義趣。又",
    "T32n1646_016:0366c13": "說。行者聞法思惟義已。當隨順行。若能現",
    "T32n1646_016:0366c14": "前知見是名修慧。如說行者於定心中見",
    "T32n1646_016:0366c15": "五陰生滅。如諸經中說汝等比丘修習禪",
    "T32n1646_016:0366c16": "定當得如實現前知見。又七正智經中說。",
    "T32n1646_016:0366c17": "若比丘知法名聞慧。知義名思慧。知時等",
    "T32n1646_016:0366c18": "名修慧。又如羅睺羅讀誦五受陰部等名",
    "T32n1646_016:0366c19": "聞慧。獨處思義名思慧。後得道時名修慧。",
    "T32n1646_016:0366c20": "又經中說三種器杖。聞杖離杖慧杖。聞杖名",
    "T32n1646_016:0366c21": "聞慧。離杖名思慧。慧杖名修慧。又經中說",
    "T32n1646_016:0366c22": "聞法五利。未聞則聞已聞明了。斷疑正見",
    "T32n1646_016:0366c23": "以慧通達甚深義趣。未聞則聞已聞明了是",
    "T32n1646_016:0366c24": "名聞慧。斷疑正見是名思慧。以慧通達是",
    "T32n1646_016:0366c25": "名修慧。又聞法利中說。行者以耳聽法以",
    "T32n1646_016:0366c26": "口誦習是名聞慧。以意思量是名思慧。以",
    "T32n1646_016:0366c27": "見通達是名修慧。又四須陀洹分中聞正",
    "T32n1646_016:0366c28": "法名聞慧。正憶念名思慧。隨法行名修慧。",
    "T32n1646_016:0366c29": "又五解脫門中。從所尊聞法是名聞慧。",
    "T32n1646_016:0367a01": "通達語義是名思慧。生歡喜等名為修慧。",
    "T32n1646_016:0367a02": "又經中言。佛所說法三時善等。善男子若長",
    "T32n1646_016:0367a03": "若幼聞法生念。在家憒鬧出家閑靜。若不",
    "T32n1646_016:0367a04": "出家則不能淨修善法。即捨所有親屬財",
    "T32n1646_016:0367a05": "物。出家持戒守護諸根。威儀詳審獨處思",
    "T32n1646_016:0367a06": "惟。遠離五蓋得初禪等乃至漏盡。於此",
    "T32n1646_016:0367a07": "中長幼聞法是名聞慧。念在家憒鬧出家",
    "T32n1646_016:0367a08": "閑靜是名思慧。遠離五蓋乃至漏盡是名",
    "T32n1646_016:0367a09": "修慧。又經中說。二因緣故能生正見。從他",
    "T32n1646_016:0367a10": "聞法自正憶念。從他聞法名聞慧。自正憶",
    "T32n1646_016:0367a11": "念名思慧。能生正見名修慧。又偈中說。當",
    "T32n1646_016:0367a12": "習近善人聽受正法。樂於獨處調伏其心。",
    "T32n1646_016:0367a13": "是中習近善人聽受正法是名聞慧。樂於",
    "T32n1646_016:0367a14": "獨處是名思慧。調伏其心是名修慧。又佛",
    "T32n1646_016:0367a15": "教諸比丘。汝所說時當說四諦。所思惟時",
    "T32n1646_016:0367a16": "當思四諦。是中若說四諦名聞慧。思惟四",
    "T32n1646_016:0367a17": "諦名思慧。得四諦名修慧。如是等處處經",
    "T32n1646_016:0367a18": "中佛說三慧。問曰。是三慧幾欲界幾色界幾",
    "T32n1646_016:0367a19": "無色界。答曰。欲色界一切。如手居士生",
    "T32n1646_016:0367a20": "無熱天彼中說法。若人說法必思其義。故",
    "T32n1646_016:0367a21": "知色界亦有思慧。無色界中唯有修慧。問",
    "T32n1646_016:0367a22": "曰。有人言。欲界無修慧色界無思慧。是事",
    "T32n1646_016:0367a23": "云何。答曰。何因緣故欲界無修慧。問曰。以",
    "T32n1646_016:0367a24": "欲界道不能斷諸蓋障諸纏令欲界纏不",
    "T32n1646_016:0367a25": "現在前。答曰。佛法中無有此語。以欲界道",
    "T32n1646_016:0367a26": "不能斷諸蓋障諸纏令欲界纏不現在前。",
    "T32n1646_016:0367a27": "又說以欲界道能破煩惱。何者欲界有不",
    "T32n1646_016:0367a28": "淨觀等。如經中說善修不淨觀能破貪欲。",
    "T32n1646_016:0367a29": "慈等亦爾。問曰。是欲界不淨觀等不能永",
    "T32n1646_016:0367b01": "斷煩惱。答曰。色界不淨觀等。亦不能畢竟",
    "T32n1646_016:0367b02": "斷諸煩惱。問曰。以麁重不適等行能斷煩",
    "T32n1646_016:0367b03": "惱非不淨等。答曰。無有經說麁等能斷煩",
    "T32n1646_016:0367b04": "惱不淨等不能。經中說。以不淨等能斷煩",
    "T32n1646_016:0367b05": "惱。又麁等有何勢力能斷煩惱。而不淨等",
    "T32n1646_016:0367b06": "不能。又若欲界有麁等行。應以此行斷諸",
    "T32n1646_016:0367b07": "煩惱。若無應說因緣。何故有不淨等而無",
    "T32n1646_016:0367b08": "麁等。若有而不斷煩惱。色界雖有亦不應",
    "T32n1646_016:0367b09": "能斷。是亦應說因緣。何故欲界不能而色",
    "T32n1646_016:0367b10": "界能。問曰。欲界雖有麁等而不能斷諸煩",
    "T32n1646_016:0367b11": "惱。以是散亂界故。散亂心者無所能斷。如",
    "T32n1646_016:0367b12": "經中說。攝心是道散亂心非道。答曰。應說",
    "T32n1646_016:0367b13": "因緣何故欲界名散亂界耶。是中有不淨觀",
    "T32n1646_016:0367b14": "等。若是散亂界云何能觀骨等異相。又色界",
    "T32n1646_016:0367b15": "攝心有何異相而欲界無。問曰。以色界道",
    "T32n1646_016:0367b16": "能得離欲。於此間死生色界中如榍出",
    "T32n1646_016:0367b17": "榍。答曰。何名離欲。問曰。斷煩惱名離欲。",
    "T32n1646_016:0367b18": "以色界道能斷煩惱非欲界也。答曰。諸外",
    "T32n1646_016:0367b19": "道斷結還起還生欲界。是故凡夫不名斷",
    "T32n1646_016:0367b20": "結。若斷已更生。則無漏斷結亦應更生。是",
    "T32n1646_016:0367b21": "事不可。又經中說。斷三結已能斷三毒。凡",
    "T32n1646_016:0367b22": "夫不能斷三結。故無得離欲。又凡夫常有",
    "T32n1646_016:0367b23": "我等心。故無有能斷身見等。若凡夫能離",
    "T32n1646_016:0367b24": "欲者。一切煩惱皆不應有。所以者何。一切",
    "T32n1646_016:0367b25": "煩惱皆眾緣成。如經中說。從眾緣成我。若",
    "T32n1646_016:0367b26": "此凡夫於欲界五陰不起身見。復未得上",
    "T32n1646_016:0367b27": "界諸陰。然則應無身見有如此過。如是",
    "T32n1646_016:0367b28": "煩惱應當永盡。此凡夫應是羅漢。而實不",
    "T32n1646_016:0367b29": "得煩惱都盡。如經中說。聞大雷音二人不",
    "T32n1646_016:0367c01": "怖。轉輪聖王及阿羅漢。今此凡夫亦應不",
    "T32n1646_016:0367c02": "怖。又阿羅漢不欣生惡死。如優波斯那",
    "T32n1646_016:0367c03": "阿羅漢。為毒蛇所螫將命終時。諸根不異",
    "T32n1646_016:0367c04": "顏色不變。是人亦應如是。又阿羅漢世間",
    "T32n1646_016:0367c05": "八法不能覆心。此人亦應如是。以離欲",
    "T32n1646_016:0367c06": "故。而實凡夫雖說離欲皆無此相。故知不",
    "T32n1646_016:0367c07": "斷煩惱。問曰。凡夫能斷煩惱。此間命終往",
    "T32n1646_016:0367c08": "生色界。若不斷結云何生彼。經中亦說。有",
    "T32n1646_016:0367c09": "離欲外道。又說阿羅漢迦羅摩欝頭藍弗捨",
    "T32n1646_016:0367c10": "離欲色生無色中。又說。以色離欲以無色",
    "T32n1646_016:0367c11": "離欲。以滅離起思念。是故汝言凡夫雖斷",
    "T32n1646_016:0367c12": "煩惱以還生故不名為斷。是事不然。汝亦",
    "T32n1646_016:0367c13": "說凡夫諸有所斷實皆是遮。但名為斷離",
    "T32n1646_016:0367c14": "其實不斷說名為斷。實不離欲說名離欲。",
    "T32n1646_016:0367c15": "如偈中說。若念我我所。死來則能斷。小兒",
    "T32n1646_016:0367c16": "弄土戲。隨愛時則悋護若心厭離時即壞",
    "T32n1646_016:0367c17": "而捨去。此亦名離欲。而外道斷與死斷異。",
    "T32n1646_016:0367c18": "死斷不生色無色界。小兒捨土雖供養之。",
    "T32n1646_016:0367c19": "無大果報。若供養離欲外道得大果報。語",
    "T32n1646_016:0367c20": "言雖同其義則異。故知凡夫實有斷離。答",
    "T32n1646_016:0367c21": "曰。遮中有差別。若能深遮煩惱則生色無",
    "T32n1646_016:0367c22": "色界。又若能遮身見先已說過。若不能遮",
    "T32n1646_016:0367c23": "欲界身見。云何能生色無色界。但遮貪",
    "T32n1646_016:0367c24": "恚故生色界。非遮身見等。故知凡夫實不",
    "T32n1646_016:0367c25": "斷結。亦有欲界善法。能遮煩惱。故知欲界",
    "T32n1646_016:0367c26": "亦有修慧。又經中說。除七依處亦許得",
    "T32n1646_016:0367c27": "道。故知依欲界定能生真智。問曰。是人",
    "T32n1646_016:0367c28": "依初禪近地得阿羅漢道。非欲界定。答曰。",
    "T32n1646_016:0367c29": "不然。言除七依則除初禪及近地已。又",
    "T32n1646_016:0368a01": "此中無有因緣能依近地非欲界定。若此",
    "T32n1646_016:0368a02": "行者能入近地。何故不能入初禪耶。是事",
    "T32n1646_016:0368a03": "亦無因緣。又須尸摩經中說。先法住智後泥",
    "T32n1646_016:0368a04": "洹智。是義不必先得禪定。而後漏盡。但必",
    "T32n1646_016:0368a05": "以法住智為先。然後漏盡。故知除諸禪定。",
    "T32n1646_016:0368a06": "除禪定故說須尸摩經。若受近地即過同",
    "T32n1646_016:0368a07": "諸禪。又無有經中說近地名。是汝自憶想",
    "T32n1646_016:0368a08": "分別。問曰。我先說榍喻。故知以異地道能",
    "T32n1646_016:0368a09": "斷異地結。如以細榍能出麁榍。如是以",
    "T32n1646_016:0368a10": "色界道能斷欲界。行者若先斷欲及惡不善",
    "T32n1646_016:0368a11": "法。然後能入初禪。故知必有近地以之斷",
    "T32n1646_016:0368a12": "欲。又說因色出欲。若無近地云何因色。",
    "T32n1646_016:0368a13": "又經中說。行者若得淨喜則能捨不淨",
    "T32n1646_016:0368a14": "喜猶如難陀因天女愛能捨本欲。又若不",
    "T32n1646_016:0368a15": "得初禪寂滅味者。不能於五欲中生麁",
    "T32n1646_016:0368a16": "弊心。故知先得初禪近地能捨欲界。答曰。",
    "T32n1646_016:0368a17": "得欲界淨善能斷不善。如說五出性。若聖",
    "T32n1646_016:0368a18": "弟子或念五欲不生喜樂。心不通暢如燒",
    "T32n1646_016:0368a19": "筋羽。若念出法心則通暢。又說。行者隨生",
    "T32n1646_016:0368a20": "不善覺觀。則以善覺觀滅。是故汝說榍",
    "T32n1646_016:0368a21": "喻亦可欲界。汝言因色離欲是末後事。行",
    "T32n1646_016:0368a22": "者以欲界道斷諸煩惱。隨次漸斷乃至能",
    "T32n1646_016:0368a23": "得色界善法。爾時欲界名畢竟斷。得色界",
    "T32n1646_016:0368a24": "法汝名得滅盡定阿羅漢亦得諸定。但",
    "T32n1646_016:0368a25": "說其味。汝言得淨妙喜及寂滅味。皆已總",
    "T32n1646_016:0368a26": "答。又若欲界無定。云何能以散心證色界",
    "T32n1646_016:0368a27": "善。問曰。慧解脫阿羅漢無定亦但有慧。答",
    "T32n1646_016:0368a28": "曰。此中但遮禪定。必當應有少時攝心乃",
    "T32n1646_016:0368a29": "至一念。如經中佛說比丘取衣時有三毒",
    "T32n1646_016:0368b01": "著衣已則滅。無有經說散亂心中能生真",
    "T32n1646_016:0368b02": "智。皆說攝心生如實智。",
    "T32n1646_016:0368b03": "四無礙品第一百九十五",
    "T32n1646_016:0368b04": "問曰。有近法位世智。何者是耶。答曰。是煖",
    "T32n1646_016:0368b05": "等法中能破假名智。是智以世俗見諦故",
    "T32n1646_016:0368b06": "曰世智。近聖道故名近法位。問曰。見諦",
    "T32n1646_016:0368b07": "道中未來修等智。答曰。無未來修等智後當",
    "T32n1646_016:0368b08": "說。所以者何。破法相中無假名心。是故見",
    "T32n1646_016:0368b09": "諦道中不修世智。問曰。經中說四無礙智。",
    "T32n1646_016:0368b10": "何者是耶。答曰名字中無礙智名法無礙。",
    "T32n1646_016:0368b11": "言音中無礙智名辭無礙。謂殊方異俗言音",
    "T32n1646_016:0368b12": "差別。如經中說。行者不應貪著國土言辭。",
    "T32n1646_016:0368b13": "若言音不便義亦難解。若無名字則義不",
    "T32n1646_016:0368b14": "可明。即此言辭不留不盡名樂說無礙。如",
    "T32n1646_016:0368b15": "經中說。有四種說法。或說有義趣不能無",
    "T32n1646_016:0368b16": "盡。有能無盡而無義趣。有二俱能有二俱",
    "T32n1646_016:0368b17": "不能。此三種智名言辭方便。知名語中義",
    "T32n1646_016:0368b18": "無礙智名義無礙。如說有四種說法。有義",
    "T32n1646_016:0368b19": "方便無語方便。有語方便無義方便。有俱",
    "T32n1646_016:0368b20": "方便有俱無方便。若人能得四無礙智是",
    "T32n1646_016:0368b21": "名具足方便。難詶難近說法中上樂說無",
    "T32n1646_016:0368b22": "盡。亦有義趣智慧無窮言辭無滯。問曰。此",
    "T32n1646_016:0368b23": "無礙智云何當得。答曰。以先世業因緣故",
    "T32n1646_016:0368b24": "得。若能世世善修因緣智慧及陰等方便。以",
    "T32n1646_016:0368b25": "修習力故。今世雖不學習文字讀誦經典。",
    "T32n1646_016:0368b26": "亦能得知如天眼通等。問曰。何人能得。答",
    "T32n1646_016:0368b27": "曰。唯聖人得。又人言但阿羅漢得非諸學",
    "T32n1646_016:0368b28": "人。此不必爾。學人亦能得八解脫。何故不",
    "T32n1646_016:0368b29": "能得此智耶。問曰。此四無礙在何界中。答",
    "T32n1646_016:0368c01": "曰。欲色界一切。無色界中唯義無礙。無礙二",
    "T32n1646_016:0368c02": "種。有漏無漏。學人具二種無學唯無漏。若",
    "T32n1646_016:0368c03": "得則一時盡得。女人亦得。如曇摩塵那比丘",
    "T32n1646_016:0368c04": "尼等。",
    "T32n1646_016:0368c05": "五智品第一百九十六",
    "T32n1646_016:0368c06": "五智。法住智泥洹智無諍智願智邊際智。",
    "T32n1646_016:0368c07": "知諸法生起名法住智。如生緣老死乃至",
    "T32n1646_016:0368c08": "無明緣行。以有佛無佛此性常住故曰法",
    "T32n1646_016:0368c09": "住智。此法滅名泥洹智。如生滅故老死滅。",
    "T32n1646_016:0368c10": "乃至無明滅故諸行滅。問曰。若爾者泥洹智",
    "T32n1646_016:0368c11": "亦名法住智。所以者何。若有佛無佛是性亦",
    "T32n1646_016:0368c12": "常住故。答曰。諸法盡滅名為泥洹。是盡",
    "T32n1646_016:0368c13": "滅中有何法住。問曰。泥洹非實有耶。答曰。",
    "T32n1646_016:0368c14": "陰滅無餘故稱泥洹。是中何所有耶。問曰。",
    "T32n1646_016:0368c15": "實有泥洹何以知之。滅諦名泥洹。苦等諸",
    "T32n1646_016:0368c16": "諦實有。故泥洹亦應實有。又泥洹中智名滅",
    "T32n1646_016:0368c17": "智。若無法云何生智。又經中佛為諸比丘",
    "T32n1646_016:0368c18": "說。有生起作有為法。有不生起作無為",
    "T32n1646_016:0368c19": "法。又經中說。唯有二法有為法無為法。",
    "T32n1646_016:0368c20": "有為法有生滅住異。無為法無生滅住異。又",
    "T32n1646_016:0368c21": "經中說。諸所有法若有為若無為滅盡泥洹。",
    "T32n1646_016:0368c22": "唯此為上。又說色是無常滅色故泥洹是常。",
    "T32n1646_016:0368c23": "乃至識亦如是。又經中說。滅應證若無法",
    "T32n1646_016:0368c24": "何所證。又佛於多性經中說。智者如實知",
    "T32n1646_016:0368c25": "有為性及無為性。無為性即是泥洹。以真",
    "T32n1646_016:0368c26": "智知云何言無。又諸經中無有定說泥洹",
    "T32n1646_016:0368c27": "無法。故知汝自憶想分別謂無泥洹。答曰。",
    "T32n1646_016:0368c28": "若離諸陰更有異法名泥洹者。則不應",
    "T32n1646_016:0368c29": "名諸陰盡滅以為泥洹。又若有泥洹。應說",
    "T32n1646_016:0369a01": "其體。何者是耶。又緣泥洹。定名曰無相。若",
    "T32n1646_016:0369a02": "法相猶存者何名無相。如經中說。行者",
    "T32n1646_016:0369a03": "見色相斷乃至見法相斷。又經中處處說。",
    "T32n1646_016:0369a04": "一切行無常一切法無我寂滅泥洹。是中我名",
    "T32n1646_016:0369a05": "諸法體性。若不見諸法體性名見無我者。",
    "T32n1646_016:0369a06": "若泥洹是法則無體性不可得見。以此法",
    "T32n1646_016:0369a07": "不滅故。如隨有瓶時無瓶壞法。若瓶壞時",
    "T32n1646_016:0369a08": "得說瓶壞。斷樹等亦如是。如是若諸行猶",
    "T32n1646_016:0369a09": "在爾時不名泥洹。諸行滅故有泥洹名。又",
    "T32n1646_016:0369a10": "苦滅不名更有別法。如經中說。諸比丘若",
    "T32n1646_016:0369a11": "此苦滅餘苦不生。更無相續。是處第一寂滅",
    "T32n1646_016:0369a12": "安隱。所謂捨離一切身心貪愛永盡離滅。泥",
    "T32n1646_016:0369a13": "洹是中言此苦滅餘苦不生。更有何法名",
    "T32n1646_016:0369a14": "泥洹耶。又亦更無別有盡法。但已生愛滅",
    "T32n1646_016:0369a15": "未生不生。爾時名盡。更有何法說名盡",
    "T32n1646_016:0369a16": "耶。實不可說。復次有是法之異名。五陰法",
    "T32n1646_016:0369a17": "無名為泥洹。是中無有而名為有。此則不",
    "T32n1646_016:0369a18": "可。以盡滅故說名泥洹。猶如衣盡更無",
    "T32n1646_016:0369a19": "別法。若不爾者亦應別有衣盡等法。汝言",
    "T32n1646_016:0369a20": "有滅智者亦無所妨。如於斷樹等中智",
    "T32n1646_016:0369a21": "生亦無別有斷法。又由諸行故是中智生。",
    "T32n1646_016:0369a22": "謂隨諸行無名為泥洹。如隨無此物知",
    "T32n1646_016:0369a23": "此物空。問曰。今無泥洹耶。答曰。非無泥",
    "T32n1646_016:0369a24": "洹。但無實法。若無泥洹則常處生死永無",
    "T32n1646_016:0369a25": "脫期。如有瓶壞樹斷。但非實有別法。言餘",
    "T32n1646_016:0369a26": "諦等皆已通答。所以者何。有苦滅故說有",
    "T32n1646_016:0369a27": "不生不起不作無為法等。悉無所害。無諍智",
    "T32n1646_016:0369a28": "者。隨以何智不與他諍此名無諍。有人",
    "T32n1646_016:0369a29": "言慈心是也。以慈心故不惱眾生。復有人",
    "T32n1646_016:0369b01": "言。空行是也。以此空行不與物諍。又有人",
    "T32n1646_016:0369b02": "言樂泥洹心是。以樂泥洹故無所諍。有",
    "T32n1646_016:0369b03": "人言。在第四禪此不必爾。是阿羅漢以此",
    "T32n1646_016:0369b04": "智修心皆無所諍。願智者。於諸法中無",
    "T32n1646_016:0369b05": "障礙智名為願智。問曰。若爾者唯佛世尊獨",
    "T32n1646_016:0369b06": "有此智。答曰。如是。唯佛世尊具足此智。餘",
    "T32n1646_016:0369b07": "人隨力所及得無障礙。邊際智者。隨行者",
    "T32n1646_016:0369b08": "得最上智。以一切禪定勳修增長。若於",
    "T32n1646_016:0369b09": "增損壽命等中得自在力。名邊際智。",
    "T32n1646_016:0369b10": "六通智品第一百九十七",
    "T32n1646_016:0369b11": "有六通智。六通者。身通天眼天耳他心智宿",
    "T32n1646_016:0369b12": "命漏盡。身通名行者身出水火。飛騰隱顯",
    "T32n1646_016:0369b13": "摩捫日月。至梵自在及種種變化。如是等",
    "T32n1646_016:0369b14": "業名為身通。問曰。此事云何當成。答曰。",
    "T32n1646_016:0369b15": "行者深修禪定故得。如經中說禪定者力",
    "T32n1646_016:0369b16": "不可思議。有人言。變化心是無記。此事不",
    "T32n1646_016:0369b17": "然。若此行者為利他故種種現變。何故名",
    "T32n1646_016:0369b18": "無記耶。有人言。以欲界心作欲界變化。色",
    "T32n1646_016:0369b19": "界心作色界變化。此亦不然。眼等亦應如",
    "T32n1646_016:0369b20": "是。可以欲界識見欲界色耶。如是等若",
    "T32n1646_016:0369b21": "色界心作欲界變化有何咎。又人言。初",
    "T32n1646_016:0369b22": "禪神通能至梵世。乃至四禪神通能到色",
    "T32n1646_016:0369b23": "究竟是亦不然。隨根力所及。若利根者以",
    "T32n1646_016:0369b24": "初禪神通能到四禪。鈍根者以二禪神通",
    "T32n1646_016:0369b25": "不能用初禪。如大梵王到禪中間。是中無",
    "T32n1646_016:0369b26": "神通以初禪力能到諸餘梵天。即以初禪",
    "T32n1646_016:0369b27": "不能知梵王住處。又佛以宿命憶念無",
    "T32n1646_016:0369b28": "色。如經中說。若色無色中先所生處佛悉知",
    "T32n1646_016:0369b29": "之。是故不定又人言。天眼是慧性。此事不",
    "T32n1646_016:0369c01": "然。天眼由光明成慧不如是。問曰。經中",
    "T32n1646_016:0369c02": "說。修光明相能成知見。知見即是天眼。答",
    "T32n1646_016:0369c03": "曰。不然。亦說天耳不以慧性名之為耳故",
    "T32n1646_016:0369c04": "非慧也。又天眼緣現在色。意識不爾。有",
    "T32n1646_016:0369c05": "解天眼中說知眾生業報。眼識無有此力。",
    "T32n1646_016:0369c06": "但意識中知用眼識時生故。知從禪定",
    "T32n1646_016:0369c07": "生色名為天眼。問曰。天眼形處大小。答曰。",
    "T32n1646_016:0369c08": "如童子量。又問。盲人云何。答曰。亦齊眼處。",
    "T32n1646_016:0369c09": "又問。天眼為一為二。答曰。是二。又問。隨",
    "T32n1646_016:0369c10": "見所向方耶。答曰。遍見諸方。又問。化人",
    "T32n1646_016:0369c11": "有耶。答曰無。造化者有天耳論亦如是。行",
    "T32n1646_016:0369c12": "者若知他心名他心智。問曰。何故不說知",
    "T32n1646_016:0369c13": "他心數。答曰。以此因緣故無別有心數知",
    "T32n1646_016:0369c14": "他受想等亦名他心智。又人言。此智同性",
    "T32n1646_016:0369c15": "緣。如以有漏。知有漏無漏知無漏。是事不",
    "T32n1646_016:0369c16": "然。此人不說決定因緣。以此因緣知同性",
    "T32n1646_016:0369c17": "緣。有人言。但緣現在此亦不然。或緣未來",
    "T32n1646_016:0369c18": "如人入無覺定。知從此定起。當覺如是",
    "T32n1646_016:0369c19": "如是事。有人言。此智不知見諦道。是事不",
    "T32n1646_016:0369c20": "然。若知何咎耶。有說辟支佛欲知見諦道",
    "T32n1646_016:0369c21": "中第三心。即見第七心。聲聞欲知第三心。",
    "T32n1646_016:0369c22": "即見第十六心。此不名知見諦道耶。又",
    "T32n1646_016:0369c23": "人言。此智不知上地上人上根。是亦不定。",
    "T32n1646_016:0369c24": "諸天亦知佛心。如佛一時深擯眾僧還念",
    "T32n1646_016:0369c25": "欲取梵王悉知。又於一時心念。為王如法",
    "T32n1646_016:0369c26": "化世。魔王即知而來勸請。又諸天亦知此是",
    "T32n1646_016:0369c27": "羅漢乃至此是行須陀洹。又諸比丘亦知佛",
    "T32n1646_016:0369c28": "心。如佛將泥洹時阿那律次第知佛所入",
    "T32n1646_016:0369c29": "諸禪定。又人言。此智不知無色。是亦不",
    "T32n1646_016:0370a01": "然。佛以宿命能知無色。他心智亦如是。知",
    "T32n1646_016:0370a02": "有何咎耶。問曰。云何知他心。答曰。於緣",
    "T32n1646_016:0370a03": "中知。若心行色名緣色心如是等。問曰。若",
    "T32n1646_016:0370a04": "爾則他心智緣一切法。答曰。如是若不知",
    "T32n1646_016:0370a05": "緣。云何知心。如經中說。我知汝心如是",
    "T32n1646_016:0370a06": "如是即是緣色等知他心。三種。一相知。二",
    "T32n1646_016:0370a07": "報得。三修得。相知者。知以鴦伽呪等故知。",
    "T32n1646_016:0370a08": "報得者。如鬼神等。修得者。謂禪定力得他",
    "T32n1646_016:0370a09": "心智。此六通中說。修得者若憶過去世中諸",
    "T32n1646_016:0370a10": "陰名宿命智。問曰。為憶何陰。答曰。憶自",
    "T32n1646_016:0370a11": "陰他陰及非眾生陰。唯不能憶勝者諸陰。",
    "T32n1646_016:0370a12": "能憶勝者戒等諸法。何以知之。如舍利弗",
    "T32n1646_016:0370a13": "答世尊言。我雖不知去來佛心能知其",
    "T32n1646_016:0370a14": "法。又淨居天知佛心故來白佛言。如是世",
    "T32n1646_016:0370a15": "尊過去諸佛威儀亦爾。問曰。解宿命中何故",
    "T32n1646_016:0370a16": "說共相共性。答曰。憶念明了故如是說相",
    "T32n1646_016:0370a17": "名字。如某人等。又以識事故名為相性名",
    "T32n1646_016:0370a18": "種族。如言此是汝家此是汝性。相性合說。",
    "T32n1646_016:0370a19": "故知見明了。問曰。何故為明了憶。答曰。過",
    "T32n1646_016:0370a20": "去法盡滅無相而能得知。此為奇特。有人",
    "T32n1646_016:0370a21": "以思量相知。不能明了。謂佛弟子亦復如",
    "T32n1646_016:0370a22": "是。是故性相合說。有人用宿命智。或以有",
    "T32n1646_016:0370a23": "道思慧知過去世。如行緣識。此二種中思",
    "T32n1646_016:0370a24": "慧為勝。所以者何。是人雖知八萬大劫。",
    "T32n1646_016:0370a25": "無此思慧故生邪見。謂從此來名為生死。",
    "T32n1646_016:0370a26": "過此更無有道思慧。終無此心。有人言。此",
    "T32n1646_016:0370a27": "智次第憶念過去是事不然。若念念次第",
    "T32n1646_016:0370a28": "憶。一劫中事尚難知盡。況無量劫。問曰。經",
    "T32n1646_016:0370a29": "中何故說。我於九十一劫已來。未見布施",
    "T32n1646_016:0370b01": "損而無報。答曰。佛於此中以七佛為證。",
    "T32n1646_016:0370b02": "亦有長壽淨居與佛同見。又佛得真智故",
    "T32n1646_016:0370b03": "功德清淨。若人供養得二世福。故齊此說。",
    "T32n1646_016:0370b04": "有人言此智不知上地。是事不然。上身通",
    "T32n1646_016:0370b05": "等中已答。問曰。若是憶性何故名智。答曰。",
    "T32n1646_016:0370b06": "憶隨相生。過去無相而能憶念。當知勝慧",
    "T32n1646_016:0370b07": "名之為憶。憶宿命有三種。一用宿命智。",
    "T32n1646_016:0370b08": "二報得。三生便自憶宿命智。名修得報得者",
    "T32n1646_016:0370b09": "如鬼神等。生便自憶謂人道中。問曰。以何",
    "T32n1646_016:0370b10": "業故生便自憶。答曰。以不惱眾生此業",
    "T32n1646_016:0370b11": "能得。所以者何。死時生時苦切逼故忘失憶",
    "T32n1646_016:0370b12": "念。此中難得不失故須善業。又人言。此",
    "T32n1646_016:0370b13": "憶過去極至七世。是事不定。有人世世深",
    "T32n1646_016:0370b14": "修不惱法。故能憶念久遠。證漏盡智通者",
    "T32n1646_016:0370b15": "金剛三昧是也。金剛三昧是漏盡。無礙道",
    "T32n1646_016:0370b16": "漏盡智名無學智。以金剛三昧滅盡諸漏。",
    "T32n1646_016:0370b17": "名證漏盡智通。問曰。餘神通亦應說以何",
    "T32n1646_016:0370b18": "法證。答曰。先已說深修禪定證神足通。",
    "T32n1646_016:0370b19": "又隨所用證及所證事皆名神通。有人言。",
    "T32n1646_016:0370b20": "一切聖道皆是漏盡方便。如經中說。若佛",
    "T32n1646_016:0370b21": "出世若人聞法出家。奉戒除捨五蓋修",
    "T32n1646_016:0370b22": "定見諦。此等皆名漏盡方便。又人言。施等",
    "T32n1646_016:0370b23": "善法亦名漏盡因緣。如經中說。行者布施",
    "T32n1646_016:0370b24": "助成漏盡空無我智。是名真證漏盡智通。",
    "T32n1646_016:0370b25": "此法別名金剛三昧。能破諸相故曰金剛。",
    "T32n1646_016:0370b26": "諸外道人但名五通。皆以不得此真智故。",
    "T32n1646_016:0370b27": "問曰。以無我智應破我見。云何以此斷貪",
    "T32n1646_016:0370b28": "恚等。答曰。無我智能滅諸相。以無相故諸",
    "T32n1646_016:0370b29": "煩惱滅。問曰。以初無我智能壞諸相。第二",
    "T32n1646_016:0370c01": "智等更何所用。答曰。諸相雖滅還生。是故",
    "T32n1646_016:0370c02": "須第二等。問曰。若滅已還生相則無邊。然則",
    "T32n1646_016:0370c03": "無阿羅漢道。答曰。有邊如今現見乳滅還",
    "T32n1646_016:0370c04": "生。有時乳滅。酪生是則為邊相亦如是又",
    "T32n1646_016:0370c05": "如燒鐵黑相滅還更生至赤相生。爾時名",
    "T32n1646_016:0370c06": "邊。迦羅邏等諸喻亦如是。隨於何時諸相",
    "T32n1646_016:0370c07": "滅盡更無相生。爾時名得阿羅漢道。問曰。",
    "T32n1646_016:0370c08": "阿羅漢都無諸相耶。答曰。若在不定心中",
    "T32n1646_016:0370c09": "爾時亦有色等諸相。但不生過。若人眼見色",
    "T32n1646_016:0370c10": "以邪心邪分別。爾時相能生過。問曰。何者",
    "T32n1646_016:0370c11": "是。空無我智。答曰。若行者於五陰中不見",
    "T32n1646_016:0370c12": "假名眾生。以法空故見色體滅乃至識滅。是",
    "T32n1646_016:0370c13": "名空無我智。問曰。假令諸法常在。愛等煩惱",
    "T32n1646_016:0370c14": "亦可除盡。如說萬物常在而精進者能除",
    "T32n1646_016:0370c15": "貪愛。何須滅相。答曰。經中說。所有生相皆",
    "T32n1646_016:0370c16": "知滅相。於諸法中得法眼淨。若以滅斷名",
    "T32n1646_016:0370c17": "畢竟斷。有行者離諸色欲遮滅貪恚。佛為",
    "T32n1646_016:0370c18": "此故說如是偈。又說諸行性空如幻。凡夫",
    "T32n1646_016:0370c19": "無智謂之實有。學人了知虛誑如幻。阿羅",
    "T32n1646_016:0370c20": "漢亦不見幻。故知隨以何慧證諸法滅。是",
    "T32n1646_016:0370c21": "名證漏盡智通。",
    "T32n1646_016:0370c22": "忍智品第一百九十八",
    "T32n1646_016:0370c23": "問曰。經中說。若行者有七方便三種觀義。",
    "T32n1646_016:0370c24": "於此法中速得漏盡。是何智耶。答曰。七方",
    "T32n1646_016:0370c25": "便名聞慧思慧。所以者何。心未定者作如",
    "T32n1646_016:0370c26": "是觀。謂此是色色集色滅。及色滅道色味過",
    "T32n1646_016:0370c27": "出。問曰。若是聞思慧者。何故言速得漏",
    "T32n1646_016:0370c28": "盡。答曰雖是聞慧思慧。如是分別五陰。",
    "T32n1646_016:0370c29": "能破我心。故說速得漏盡。三種觀智。謂觀",
    "T32n1646_016:0371a01": "有為法無常苦無我。若以陰界入門觀有為",
    "T32n1646_016:0371a02": "法則無義利。問曰。若爾者前過中已說無",
    "T32n1646_016:0371a03": "常苦。出中已說無我。何故復說此三種觀",
    "T32n1646_016:0371a04": "耶。答曰。習學三種。先聞思慧然後修慧。先",
    "T32n1646_016:0371a05": "於聞思慧中說七種。後修慧中說三種。所",
    "T32n1646_016:0371a06": "以者何。若無常苦壞相名壞無常。非行無",
    "T32n1646_016:0371a07": "常。雖說除欲染不說云何除。後乃說三",
    "T32n1646_016:0371a08": "種觀義。問曰。何謂八忍。答曰。若智能破假",
    "T32n1646_016:0371a09": "名是名為忍。是忍在煖頂忍世間第一法",
    "T32n1646_016:0371a10": "中。問曰。行者亦於佛法僧及戒等中忍。何",
    "T32n1646_016:0371a11": "故但說八耶。答曰。以勝故說。勝名近道。此",
    "T32n1646_016:0371a12": "慧為智。故名為忍。如為苦法智名苦法",
    "T32n1646_016:0371a13": "忍。如是等。所以者何。先用順道思慧。後得",
    "T32n1646_016:0371a14": "現智。如牧象人先觀象跡。以比智知在",
    "T32n1646_016:0371a15": "此中。後則現見。行者亦爾。先以忍比知思",
    "T32n1646_016:0371a16": "量泥洹。然後以智現見。故經中說。知者見者",
    "T32n1646_016:0371a17": "能得漏盡。",
    "T32n1646_016:0371a18": "九智品第一百九十九",
    "T32n1646_016:0371a19": "問曰。有論師言。阿羅漢證盡智時得世俗",
    "T32n1646_016:0371a20": "九智。謂欲界繫善無記。乃至非想非非想處",
    "T32n1646_016:0371a21": "善無記。是事云何。答曰。非一切阿羅漢盡",
    "T32n1646_016:0371a22": "得諸禪定。云何當得九智。問曰。一切阿羅",
    "T32n1646_016:0371a23": "漢皆得禪定。但非一切皆能現入。答曰。若",
    "T32n1646_016:0371a24": "不能現入。云何名得。如人言知書而不",
    "T32n1646_016:0371a25": "識一字。是事亦爾。問曰。若人離欲而未能",
    "T32n1646_016:0371a26": "現入初禪。是人命終不生彼耶。答曰。經中",
    "T32n1646_016:0371a27": "說先此間入後當生彼。今云何此間不入而",
    "T32n1646_016:0371a28": "能生彼。問曰。若離欲時過去未來諸禪皆本",
    "T32n1646_016:0371a29": "得。得以此報生。答曰。未來業無作無起不",
    "T32n1646_016:0371b01": "應得報。過去諸禪曾於心生。若與果報則",
    "T32n1646_016:0371b02": "無所害。又不應得未來諸業。若可得者。",
    "T32n1646_016:0371b03": "一切未來皆應可得。以何障故有得不得。",
    "T32n1646_016:0371b04": "問曰。若未來法不可得者。學人不應八分",
    "T32n1646_016:0371b05": "成就。無學不應十分成就。所以者何。若依",
    "T32n1646_016:0371b06": "第二禪等入正法位。是人未來得正思惟。",
    "T32n1646_016:0371b07": "又若行者盡智現前。爾時未來得世正見。",
    "T32n1646_016:0371b08": "又人依無色定得羅漢果。是人未來得正",
    "T32n1646_016:0371b09": "思惟正語正業正命。又若人依第三禪等",
    "T32n1646_016:0371b10": "得聖道得未來喜。如是等法則應皆無",
    "T32n1646_016:0371b11": "故。知有未來法。又若無未來修者。云何當",
    "T32n1646_016:0371b12": "得諸果諸禪定等。行者若在道比智中。悉",
    "T32n1646_016:0371b13": "得初果所攝諸智諸定。若不爾果等應數數",
    "T32n1646_016:0371b14": "得。所以者何。諸果皆應現前時得。是事不",
    "T32n1646_016:0371b15": "可。故知應有未來中修。答曰。汝說無諸",
    "T32n1646_016:0371b16": "分者。此無所妨。所以者何。我說戒等諸分",
    "T32n1646_016:0371b17": "以次第得非一時得。故非難也。汝言諸得",
    "T32n1646_016:0371b18": "得其種類。行者得苦智時餘苦智種皆名",
    "T32n1646_016:0371b19": "為得。如得人種故名得人相。亦不名於",
    "T32n1646_016:0371b20": "念念中漸得人相。是事亦爾。問曰。行者所",
    "T32n1646_016:0371b21": "有苦等諸智次第得者。皆已捨離。更一時得",
    "T32n1646_016:0371b22": "須陀洹果所攝諸智。答曰。無漏諸智。得則不",
    "T32n1646_016:0371b23": "失。問曰。若先得不失。則得行無別。所以者",
    "T32n1646_016:0371b24": "何。得果者即是行者。有此等過。答曰。若無",
    "T32n1646_016:0371b25": "差別有何咎耶。如成就果者亦名行者。",
    "T32n1646_016:0371b26": "此亦如是。又是人更得勝法故有差別。是",
    "T32n1646_016:0371b27": "故無過。如受五戒者更得出家律儀亦不",
    "T32n1646_016:0371b28": "失本戒。又得果者。不以見道故有差別。",
    "T32n1646_016:0371b29": "如人雖知初事更以勝事故有差別。此事",
    "T32n1646_016:0371c01": "亦爾。故知無未來得。又行者住空無我智。",
    "T32n1646_016:0371c02": "爾時云何得世間法。故知得盡智時不得",
    "T32n1646_016:0371c03": "世智。問曰此諸世智共盡智。得與阿羅漢",
    "T32n1646_016:0371c04": "作入出定心。答曰。阿羅漢心相續生。念念",
    "T32n1646_016:0371c05": "皆淨。若更得九智眼等皆應更得。若不爾",
    "T32n1646_016:0371c06": "不應但得九智。又說。未來修者。皆無因緣。",
    "T32n1646_016:0371c07": "所以者何。此等說見諦道中。但修相似智。",
    "T32n1646_016:0371c08": "思惟道中亦修相似及不相似。見諦道中不",
    "T32n1646_016:0371c09": "修上地。思惟道中修。道比智中不修世俗",
    "T32n1646_016:0371c10": "善。餘智中修。無礙道中不修他心智。信",
    "T32n1646_016:0371c11": "解脫轉為見到時。一切無礙解脫道中不",
    "T32n1646_016:0371c12": "修世俗道。時解脫轉為不壞解脫時。九無",
    "T32n1646_016:0371c13": "礙八解脫道中不修世俗道。第九解脫道中",
    "T32n1646_016:0371c14": "修。微細心中不修一切無漏。如是等皆無",
    "T32n1646_016:0371c15": "因緣。是故汝今若說正因。若應信受。若以",
    "T32n1646_016:0371c16": "學習為修。在煖等中時。上諸善根一切皆",
    "T32n1646_016:0371c17": "修。以悉增益故。如誦習經書則皆明利。是",
    "T32n1646_016:0371c18": "故在煖等法時乃至盡智一切皆修。若不",
    "T32n1646_016:0371c19": "爾當說正因。",
    "T32n1646_016:0371c20": "十智品第二百",
    "T32n1646_016:0371c21": "十智。法智比智他心智名字智四諦智盡智",
    "T32n1646_016:0371c22": "無生智。知現在法是名法智。如經中說。",
    "T32n1646_016:0371c23": "佛告阿難。汝於此法如是見知如是通達。",
    "T32n1646_016:0371c24": "過去未來亦如是知。應言現法智。今不說",
    "T32n1646_016:0371c25": "現故但說法智。如經中說。愚者貴現在",
    "T32n1646_016:0371c26": "法智者貴未來。又說。現在諸欲未來諸欲。",
    "T32n1646_016:0371c27": "皆是魔網魔繫魔縛。如是等中皆說現語。",
    "T32n1646_016:0371c28": "略現語故但說法智。知餘殘法名曰比智。",
    "T32n1646_016:0371c29": "餘謂過去未來諸法。次現法後知故名比",
    "T32n1646_016:0372a01": "智。所以者何。先現知已然後比知。法智名現",
    "T32n1646_016:0372a02": "智。隨此法智思量比知名為比智。問曰。此",
    "T32n1646_016:0372a03": "智是無漏智。無漏智云何名比智。答曰。世間",
    "T32n1646_016:0372a04": "亦有比智。所以者何。法智比智他心智苦智",
    "T32n1646_016:0372a05": "集智滅智道智皆有有漏無漏。是諸智在",
    "T32n1646_016:0372a06": "煖等法中是有漏。入法位中所得名無",
    "T32n1646_016:0372a07": "漏問曰。有人言。知欲界諸行諸行集諸行滅",
    "T32n1646_016:0372a08": "諸行滅道名為法智。知色無色界諸行四",
    "T32n1646_016:0372a09": "種名為比智。是事云何。答曰。經中說。佛",
    "T32n1646_016:0372a10": "告阿難。過去未來世中亦如是知。無有經",
    "T32n1646_016:0372a11": "說色無色界諸行中知名為比智。又經中",
    "T32n1646_016:0372a12": "說。行者應念。我今為現色之所侵食。過去",
    "T32n1646_016:0372a13": "亦曾為色之所侵食。未來中色亦當侵食。",
    "T32n1646_016:0372a14": "又經中說。生緣老死去來世中亦復如是。",
    "T32n1646_016:0372a15": "如馬鳴菩薩說偈。如現在火熱去來火亦熱。",
    "T32n1646_016:0372a16": "現在五陰苦去來陰亦苦。如是等苦。諸大論",
    "T32n1646_016:0372a17": "師亦如是說。又知過去未來世法名為比",
    "T32n1646_016:0372a18": "智。亦有道理。所以者何。行者於去來現在",
    "T32n1646_016:0372a19": "苦中厭離。厭離名於此法中生真智慧。",
    "T32n1646_016:0372a20": "如現在行苦。去來諸行亦如是苦。今以何",
    "T32n1646_016:0372a21": "智知去來法。若是法智色無色界諸行亦有",
    "T32n1646_016:0372a22": "去來。於彼中知亦應名法智。然則唯是法",
    "T32n1646_016:0372a23": "智無比智也。若色無色界去來行中別有",
    "T32n1646_016:0372a24": "智者。欲界去來行中亦應別更有智。以此",
    "T32n1646_016:0372a25": "義故諸論師言。有得未得故次第見諦。",
    "T32n1646_016:0372a26": "欲界苦名得。色無色界苦名未得。是故不",
    "T32n1646_016:0372a27": "可一時並知。若未得苦以比智知。今欲界",
    "T32n1646_016:0372a28": "中所未得苦。亦應以比智知。問曰。以何",
    "T32n1646_016:0372a29": "智為斷結道。答曰。但用法智比智在方便",
    "T32n1646_016:0372b01": "道中。問曰。用何法智。答曰。用苦法智滅法",
    "T32n1646_016:0372b02": "智。所以者何行者觀無常苦時見空無我。",
    "T32n1646_016:0372b03": "爾時證諸行滅。餘智皆是方便。問曰。觀何",
    "T32n1646_016:0372b04": "苦滅。答曰。觀諸受苦。此中能生我心。亦",
    "T32n1646_016:0372b05": "於此中見滅。如說。內解脫故諸愛盡滅自",
    "T32n1646_016:0372b06": "說得阿羅漢。問曰。經中不說一切行斷名",
    "T32n1646_016:0372b07": "斷性耶。答曰。此行者證內滅故一切厭離。",
    "T32n1646_016:0372b08": "又行者必當應證內滅餘不必定。問曰。於",
    "T32n1646_016:0372b09": "諸諦中。云何生智。答曰。知生苦等。問曰。此",
    "T32n1646_016:0372b10": "非定心何能生智。答曰。有如是觀亦有",
    "T32n1646_016:0372b11": "見陰無常等過生苦無我想。如經中說。若",
    "T32n1646_016:0372b12": "法無常即是無我。所以者何。眼等諸根有",
    "T32n1646_016:0372b13": "生有滅。若是我者我即生滅。故知非我。是",
    "T32n1646_016:0372b14": "眼等生時無所從來。以有所作故名為",
    "T32n1646_016:0372b15": "我。而經中說無有作者。故知若法無常即",
    "T32n1646_016:0372b16": "是無我。如是行者善修無常及無我。故身心",
    "T32n1646_016:0372b17": "寂滅所有行生。皆覺其惱則生苦想。如無",
    "T32n1646_016:0372b18": "皮牛小觸覺痛。行者如是。以無我想故。",
    "T32n1646_016:0372b19": "成上苦想。愚者以我想故。雖有大苦不",
    "T32n1646_016:0372b20": "覺其惱。是名苦智。見諸行生是名集智。",
    "T32n1646_016:0372b21": "見諸行滅是名滅智。念道始終是名道",
    "T32n1646_016:0372b22": "智。問曰。何謂盡智。答曰。盡一切相故名盡",
    "T32n1646_016:0372b23": "智。所以者何。學人相斷還生。此畢竟斷故名",
    "T32n1646_016:0372b24": "盡智。如經中說。若知妄想唯是妄想諸苦",
    "T32n1646_016:0372b25": "則盡學人智但妄想是我。此心永斷名為盡",
    "T32n1646_016:0372b26": "智。如經中說。阿羅漢於佛前自記世尊所",
    "T32n1646_016:0372b27": "說諸結我無此也。我於是結不復生疑。",
    "T32n1646_016:0372b28": "我常一心攝念正行。貪等不善不漏於心。",
    "T32n1646_016:0372b29": "是中取相故生諸結。諸相斷故諸結則滅。",
    "T32n1646_016:0372c01": "學人行於相無相。故我心時發。如見杌樹",
    "T32n1646_016:0372c02": "疑謂是人。故阿羅漢獨得無疑。以心常行",
    "T32n1646_016:0372c03": "無相中故先以生空。於五陰中不見神",
    "T32n1646_016:0372c04": "我。後以法空不見色性乃至識性。故知一",
    "T32n1646_016:0372c05": "切相盡名為盡智。知諸相不生名無生智。",
    "T32n1646_016:0372c06": "學人斷相盡已更生。無學相盡更不復生。",
    "T32n1646_016:0372c07": "若能令諸相盡滅更不復生。爾時名無生",
    "T32n1646_016:0372c08": "智。問曰。學人亦知有盡智無生智。如念我",
    "T32n1646_016:0372c09": "三結盡更不復生。何故不說十分成就。答",
    "T32n1646_016:0372c10": "曰。學人不能斷一切相。故不說有盡智",
    "T32n1646_016:0372c11": "無生智。如人處處繫縛雖一處解不名得",
    "T32n1646_016:0372c12": "脫。亦有此義。舍利弗說給孤獨氏十分成",
    "T32n1646_016:0372c13": "就。又阿羅漢得自在力故。自知結盡更不",
    "T32n1646_016:0372c14": "復生。學人不爾。又阿羅漢得無學道時。",
    "T32n1646_016:0372c15": "自知一切生盡名為盡智。梵行成者。謂捨",
    "T32n1646_016:0372c16": "諸學行。所作辦者。謂諸所應作皆已作訖。",
    "T32n1646_016:0372c17": "知從此身更無相續。故知但阿羅漢於一",
    "T32n1646_016:0372c18": "切所作。應得自在成就盡智及無生智。非",
    "T32n1646_016:0372c19": "諸學人。如人瘧病雖不發時亦不名為",
    "T32n1646_016:0372c20": "差。如經中說。離一切處喜滅一切處憂。",
    "T32n1646_016:0372c21": "證一切法滅常行無漏心。他心智如六通",
    "T32n1646_016:0372c22": "中說。五陰和合假名眾生。此等中智名名字",
    "T32n1646_016:0372c23": "智。無漏智名真實智。此似無漏得名為智。",
    "T32n1646_016:0372c24": "故曰名字智。問曰。又人言。一切眾生成就",
    "T32n1646_016:0372c25": "等智。是事云何。答曰。若佛弟子能知諸法",
    "T32n1646_016:0372c26": "從眾緣生。是人能得非餘眾生。以得智名",
    "T32n1646_016:0372c27": "故。一切眾生但用想識。若得此智名內凡",
    "T32n1646_016:0372c28": "夫。",
    "T32n1646_016:0372c29": "四十四智品第二百一",
    "T32n1646_016:0373a01": "問曰。經中說四十四智。謂老死智老死集智",
    "T32n1646_016:0373a02": "老死滅智老死滅道智。生有取愛受觸六入",
    "T32n1646_016:0373a03": "名色識行亦如是。何故說此。答曰。泥洹是",
    "T32n1646_016:0373a04": "真法寶。以種種門入。有以五陰門入。或",
    "T32n1646_016:0373a05": "觀界入因緣諸諦如是等門。皆至泥洹。何",
    "T32n1646_016:0373a06": "以知之。如經中說。王處城中有雙使來。",
    "T32n1646_016:0373a07": "從一門入到已向王說其事實。語已還去。",
    "T32n1646_016:0373a08": "諸門亦爾。此中王喻行者。諸門謂觀陰界入",
    "T32n1646_016:0373a09": "等。雙使如止觀。說其事實謂通達空。是諸",
    "T32n1646_016:0373a10": "使雖從諸門。入皆到一處。如是雖觀陰",
    "T32n1646_016:0373a11": "界入等諸門方便。皆入泥洹。如羅睺羅說。",
    "T32n1646_016:0373a12": "於獨屏處思惟法時。知如是法皆隨順趣",
    "T32n1646_016:0373a13": "向稱讚泥洹。又佛於讚法中說。是法能滅",
    "T32n1646_016:0373a14": "諸煩惱火故名為滅。能令行者心得安隱",
    "T32n1646_016:0373a15": "故名安隱。能令行者到正遍知故名為至。",
    "T32n1646_016:0373a16": "如是等義皆讚泥洹。又梵行名八聖道。八",
    "T32n1646_016:0373a17": "聖道中正智為上。是正智果所謂泥洹。又佛",
    "T32n1646_016:0373a18": "所說教皆為泥洹。故知五陰等門皆至泥洹。",
    "T32n1646_016:0373a19": "問曰。有論師言。老死智名苦智。是事云何。",
    "T32n1646_016:0373a20": "答曰。非也。所以者何。是中不說苦行故非",
    "T32n1646_016:0373a21": "苦智。問曰。為是何智。答曰。此名老死性智。",
    "T32n1646_016:0373a22": "問曰。亦說知老死集老死滅老死滅道。故知",
    "T32n1646_016:0373a23": "應是苦智。答曰。此是因緣門非真諦門。是",
    "T32n1646_016:0373a24": "故此中不應說苦行。應說集等以相順",
    "T32n1646_016:0373a25": "故。問曰。此中何故不說味過出等諸智耶。",
    "T32n1646_016:0373a26": "答曰。此義皆攝。但集經者略而不說。",
    "T32n1646_016:0373a27": "七十七智品第二百二",
    "T32n1646_016:0373a28": "問曰。經中說七十七智。謂生緣老死不離",
    "T32n1646_016:0373a29": "生有老死。過去未來世中亦如是。是法住",
    "T32n1646_016:0373b01": "智觀無常有為作起從眾緣生。盡相壞相離",
    "T32n1646_016:0373b02": "相滅相亦如是觀。乃至無明緣行亦如是。",
    "T32n1646_016:0373b03": "是中何故不說老死性及滅道等耶。答曰。",
    "T32n1646_016:0373b04": "為利智者故如是說。但開其門可知。餘",
    "T32n1646_016:0373b05": "亦如是。又外道多於因緣中謬說世間萬",
    "T32n1646_016:0373b06": "物因世性等。故佛於此但說因緣。問曰。已",
    "T32n1646_016:0373b07": "說生緣老死。何故更說不離。答曰。為必",
    "T32n1646_016:0373b08": "定故諸法中有不定因。如施為福因亦",
    "T32n1646_016:0373b09": "以持戒得福。如說持戒得生天上。或",
    "T32n1646_016:0373b10": "有生念老死因生或不因生故須定說。問",
    "T32n1646_016:0373b11": "曰。何故去來世中復須定說。答曰。現在與",
    "T32n1646_016:0373b12": "過去世或有異相。謂過去眾生壽命無量勢",
    "T32n1646_016:0373b13": "同諸天。如是等。恐人謂壽命等異老死因",
    "T32n1646_016:0373b14": "緣亦當有異。故須定說。未來亦爾。此六種",
    "T32n1646_016:0373b15": "名法住智。餘名泥洹智。能令老死相續。故",
    "T32n1646_016:0373b16": "說無常有為作起從眾緣生。盡相壞相即",
    "T32n1646_016:0373b17": "是無常行。離相即是苦行。滅相即是空無我",
    "T32n1646_016:0373b18": "行。所以者何。此中色性滅受想行識性滅。是",
    "T32n1646_016:0373b19": "名三種觀義。如經中說比丘有七處方便",
    "T32n1646_016:0373b20": "三種觀義速得漏盡皆是為泥洹智。如是",
    "T32n1646_016:0373b21": "等因緣智有百千無量。謂眼智等如經中說。",
    "T32n1646_016:0373b22": "眼緣業業緣愛。愛緣無明無明緣邪念。邪",
    "T32n1646_016:0373b23": "念緣眼色諸漏緣邪念。諸食緣愛五欲緣",
    "T32n1646_016:0373b24": "揣食等。地獄短命緣殺生等。若今苦先苦皆",
    "T32n1646_016:0373b25": "緣妄想。妄想緣身心憎愛。憎愛緣貪欲。貪",
    "T32n1646_016:0373b26": "欲緣邪思惟。如是等諸因緣智無量無邊。自",
    "T32n1646_016:0373b27": "應當知。",
    "T32n1646_016:0373b28": "成實論卷第十六"
}