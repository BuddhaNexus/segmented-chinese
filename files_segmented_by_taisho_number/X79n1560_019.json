{
    "X79n1560_019:0529b16": "禪林僧寶傳卷第十九",
    "X79n1560_019:0529b18": "宋明白庵居沙門　惠洪　撰",
    "X79n1560_019:0529b19": "餘杭政禪師",
    "X79n1560_019:0529b20": "政黃牛者。錢塘人。住餘杭功臣山。幼孤為童子。有卓",
    "X79n1560_019:0529b21": "識。詞語皆出人意表。其師稱於人。有大檀越奇之。以",
    "X79n1560_019:0529b22": "度牒施之。跪奉謝而不受。其師問故。曰。恩不可輕受。",
    "X79n1560_019:0529b23": "彼非知我者。特以師之言。施百千於一童子。保其終",
    "X79n1560_019:0529b24": "身。能施物不責報乎。如來世尊。大願度生。則有慈蔭。",
    "X79n1560_019:0529c01": "今妙法蓮華經是也。當折節誦持。恩併歸一。於義為",
    "X79n1560_019:0529c02": "安。其師自是益奇之。年十八。果以其志。為大僧。游方",
    "X79n1560_019:0529c03": "問道三十年乃罷。其居功臣山。甞跨一黃犢。蔣侍郎",
    "X79n1560_019:0529c04": "堂。出守杭州。與政為方外友。每來謁。必巾持掛角上。",
    "X79n1560_019:0529c05": "市人爭觀之。政自若也。至郡庭下犢。而談笑終日而",
    "X79n1560_019:0529c06": "去。一日郡有貴客至。蔣公留政曰。明日府有燕飲。師",
    "X79n1560_019:0529c07": "固奉律。能為我少留一日。因欵清話。政諾之。明日使",
    "X79n1560_019:0529c08": "人要之。留一偈而去矣。曰。昨日曾將今日期。出門倚",
    "X79n1560_019:0529c09": "杖又思惟。為僧只合居嵓谷。國士筵中甚不宜。坐客",
    "X79n1560_019:0529c10": "皆仰其標致。又作山中偈曰。橋上山萬層。橋下水千",
    "X79n1560_019:0529c11": "里。唯有白鷺鷥。見我嘗來此。又作送僧偈曰。山中何",
    "X79n1560_019:0529c12": "所有。嶺上多白雲。秖可自怡悅。不堪持贈君。冬不擁",
    "X79n1560_019:0529c13": "爐。以荻花作毬。納足其中。客至共之。夏秋好翫月。盤",
    "X79n1560_019:0529c14": "膝大盆中。浮池上自旋其盆。吟笑達旦。率以為常。工",
    "X79n1560_019:0529c15": "書筆法勝絕。如晉宋間風流人。甞笑學者臨法帖曰。",
    "X79n1560_019:0529c16": "彼皆知翰墨為貴者。其工皆有意。今童子書畫。多純",
    "X79n1560_019:0529c17": "筆可法也。秦少游見政字畫。必収畜之。有問者曰。師",
    "X79n1560_019:0529c18": "以禪師名。乃不談禪何也。曰徒費言語吾嬾。寧假曲",
    "X79n1560_019:0529c19": "折。但日夜煩萬象。為敷演耳。言語有間。而此法無盡。",
    "X79n1560_019:0529c20": "所謂造物。無盡藏也。九峯鑒韶禪師。甞客政。韶坦率",
    "X79n1560_019:0529c21": "不事事。每竊笑之。一夕將臥。政使人呼。韶不得已。顰",
    "X79n1560_019:0529c22": "頞而至。政曰。月色如此。勞生擾擾。對之者能幾人。韶",
    "X79n1560_019:0529c23": "唯唯而已。呼童子使熟炙。韶方饑意作藥石。久之。乃",
    "X79n1560_019:0529c24": "橘皮湯一盃。韶匿笑去。曰無乃太清乎。政風調高。老",
    "X79n1560_019:0530a01": "益清癯。甞自贊其像曰。貌古形疎倚杖棃。分明畫出",
    "X79n1560_019:0530a02": "須菩提。解空不許離聲色。似聽孤猿月下啼。",
    "X79n1560_019:0530a03": "西余端禪師",
    "X79n1560_019:0530a04": "端師子者。吳興人也。始見弄師子者。發明心要。則以",
    "X79n1560_019:0530a05": "綵帛像其皮。時時著之。因以為號。住西余山。嗣姑蘇",
    "X79n1560_019:0530a06": "翠峯月禪師。西余去湖州密邇。每雪朝著綵衣入城。",
    "X79n1560_019:0530a07": "小兒爭譁逐之。從人乞錢。得即以散饑寒者。錢穆父",
    "X79n1560_019:0530a08": "赴官浙東。見之約明日飯。端黎明獨往。避雨入道旁",
    "X79n1560_019:0530a09": "人家。幼婦出迎。俄其夫至詬逐。竟為邏卒所收。穆父",
    "X79n1560_019:0530a10": "吏速客。見之問故。曰。煩寄聲錢公。本來赴齋中。塗奸",
    "X79n1560_019:0530a11": "情事發。請自飯。穆父聞之驚。且笑顧客曰。此僧胷中",
    "X79n1560_019:0530a12": "無一點疑事。又甞見持死雞疾行者。挽衣問何之。曰",
    "X79n1560_019:0530a13": "雞為狸害。法不可食。將棄水中。端苦求之。道路聚觀",
    "X79n1560_019:0530a14": "諷。曰。當得偈乃可與。端跪作祭文曰。維靈生有鷹鴉",
    "X79n1560_019:0530a15": "之厄。死有湯鑊之灾。生時要汝報曉。死後無人収埋。",
    "X79n1560_019:0530a16": "奉為轉化檀施。施肚為汝作棺材(一本云。闍梨無可布施。施肚為汝作棺材)。",
    "X79n1560_019:0530a17": "言卒携雞去。以施饑者。能誦法華經。湖人爭延之。必",
    "X79n1560_019:0530a18": "得錢五百乃開秩。目誦數句。即持錢地坐去。缺薄者",
    "X79n1560_019:0530a19": "易之而去。好歌漁父詞。月夕必歌之達旦。有狂僧號",
    "X79n1560_019:0530a20": "回頭和尚。以左道鼓動流俗。士大夫亦安其妄。方對",
    "X79n1560_019:0530a21": "丹陽守呂公肉食。端竟至指曰。正當與麼時。如何是",
    "X79n1560_019:0530a22": "佛。回頭不能遽對。端捶其頭。推倒乃行。又有妖人號",
    "X79n1560_019:0530a23": "不托。掘秀州城外地。有佛像。建塔其上。傾城信敬。端",
    "X79n1560_019:0530a24": "見揕住曰。如何是佛。不托擬議。端趯之而去。章丞相",
    "X79n1560_019:0530b01": "子厚請升座。使俞秀老撰疏。敘其事。曰。推倒回頭。趯",
    "X79n1560_019:0530b02": "翻不托。七軸之蓮經未誦。一聲之漁父先聞。端聽僧",
    "X79n1560_019:0530b03": "官宣至。此以手耶揄曰止。乃坐引聲吟曰。本是瀟湘",
    "X79n1560_019:0530b04": "一釣客。自東自西自南北。大眾雜然稱善。端顧笑曰。",
    "X79n1560_019:0530b05": "我觀法王法。法王法如是。下座。子厚留飯。端瞋說偈",
    "X79n1560_019:0530b06": "曰。章惇章惇。請我看墳。我却喫素。汝却喫葷。子厚為",
    "X79n1560_019:0530b07": "大笑。時呂太尉吉甫。亦留丹陽。三人者日過從。吉甫",
    "X79n1560_019:0530b08": "誦禪定功德。諸般若中第一。曰惠卿修之十年。子厚",
    "X79n1560_019:0530b09": "獨稱。鍛可忘憂。稽康得僊。竟作劒解。端說偈曰。章公",
    "X79n1560_019:0530b10": "好學仙。呂公好坐禪徐六喻擔板。各自見一邊聞者",
    "X79n1560_019:0530b11": "傳以為笑樂元祐初。圓照禪師自京師慧林。退歸姑",
    "X79n1560_019:0530b12": "蘇見端於甘露曰汝非端師子乎曰是圓照戲之曰。",
    "X79n1560_019:0530b13": "村裏師子耳端應聲曰。村裏師子村裏弄眉毛與眼",
    "X79n1560_019:0530b14": "一齊動開却口。肚裏直徿[彳*同]不愛人取奉直饒弄到",
    "X79n1560_019:0530b15": "帝王宮也是一場乾打鬨圓照粹美。不悟其譏也端",
    "X79n1560_019:0530b16": "客無錫。欲歸湖且行江上問。有湖秀便舡乎篙師曰。",
    "X79n1560_019:0530b17": "我行常潤舡也端欣然曰。亦可。乃附船尾。高郵秦觀",
    "X79n1560_019:0530b18": "少游聞其高道。請升座於廣慧端以手自指曰天上",
    "X79n1560_019:0530b19": "無雙月。人間只一僧一堂風冷淡。千古意分明少游",
    "X79n1560_019:0530b20": "首肯之端高自稱譽。吐語奇怪。逸人也病牙久不愈",
    "X79n1560_019:0530b21": "謂眾曰。明日遷化去。眾以為戲語。請說偈。端索筆大",
    "X79n1560_019:0530b22": "書曰。端師子。太慵懶。未死牙齒先壞爛。二時伴眾赴",
    "X79n1560_019:0530b23": "堂。粥飯都趕不辦。如今得死是便宜。長眠百事皆不",
    "X79n1560_019:0530b24": "管。第一不著看官。第二不著喫粥飯。五更遂化。閱世",
    "X79n1560_019:0530c01": "七十二。東吳祠之。以為散聖。",
    "X79n1560_019:0530c02": "贊曰。予竄海外三年而還。叢林頓衰。耆年物故無餘。",
    "X79n1560_019:0530c03": "所至鶵道人成阡陌。皆飽食游談。無根而已。喟然長",
    "X79n1560_019:0530c04": "想。如政黃牛端師子輩。皆三十年前。少叢林者。然高",
    "X79n1560_019:0530c05": "風逸韻。且爾。況其傳法度生者乎。因載兩士平生大",
    "X79n1560_019:0530c06": "槩。使後之俊流。得以覽觀焉。",
    "X79n1560_019:0530c08": "禪林僧寶傳卷第十九"
}