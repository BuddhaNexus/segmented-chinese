{
    "T17n0761_006:0643b19": "佛說法集經卷第六",
    "T17n0761_006:0643b21": "元魏天竺三藏菩提流支譯",
    "T17n0761_006:0643b22": "◎爾時，大海慧菩薩白佛言：「世尊！世尊！菩薩",
    "T17n0761_006:0643b23": "不應畏諸煩惱。何以故？以有煩惱，隨何處有",
    "T17n0761_006:0643b24": "煩惱，彼處有菩提，斷煩惱者則無菩提。世尊！",
    "T17n0761_006:0643b25": "空及一切煩惱，此二即一，無差別。世尊！菩",
    "T17n0761_006:0643b26": "提及一切煩惱、一切眾生，此等諸法亦即是",
    "T17n0761_006:0643b27": "一，無有差別，但諸毛頭凡夫墮顛倒心，分別",
    "T17n0761_006:0643b28": "我染、我淨。世尊！正行菩薩不斷煩惱、不取淨",
    "T17n0761_006:0643b29": "法，而是菩薩觀諸煩惱門得諸三昧及諸",
    "T17n0761_006:0643c01": "陀羅尼門。是故，世尊！菩薩知諸佛法以煩",
    "T17n0761_006:0643c02": "惱為性，彼如是煩惱隨何等眾生具散亂心、",
    "T17n0761_006:0643c03": "顛倒心，彼毛頭凡夫眾生必入惡道受諸",
    "T17n0761_006:0643c04": "苦惱，諸菩薩如是正觀能得諸佛菩提。是",
    "T17n0761_006:0643c05": "故，世尊！諸菩薩則應修行隨順逆流，不隨順",
    "T17n0761_006:0643c06": "順流。世尊！諸菩薩得解脫者，於涅槃中，非",
    "T17n0761_006:0643c07": "於世間中。何以故？諸菩薩應畏於涅槃，不畏",
    "T17n0761_006:0643c08": "世間，以觀世間得於大悲及證大菩提故。若",
    "T17n0761_006:0643c09": "分別涅槃、厭畏世間，如是菩薩以厭世間故，",
    "T17n0761_006:0643c10": "退於諸佛無上菩提。世尊！諸菩薩於世間眾",
    "T17n0761_006:0643c11": "生成大慈大悲，非於得涅槃涅槃眾生。世",
    "T17n0761_006:0643c12": "尊！所言涅槃，涅槃者，是於寂滅虛妄分別不",
    "T17n0761_006:0643c13": "實之心。世尊！是故，菩薩願見涅槃，應觀虛",
    "T17n0761_006:0643c14": "妄分別寂滅之心，如是之處得於涅槃。世尊！",
    "T17n0761_006:0643c15": "是名勝妙法集。」",
    "T17n0761_006:0643c16": "爾時，觀世音菩薩白佛言「世尊！菩薩不須修",
    "T17n0761_006:0643c17": "學多法。世尊！菩薩若受持一法、善知一法，餘",
    "T17n0761_006:0643c18": "一切諸佛法自然如在掌中。世尊！何者是",
    "T17n0761_006:0643c19": "一法？所謂大悲。菩薩若行大悲，一切諸佛",
    "T17n0761_006:0643c20": "法如在掌中。世尊！譬如轉輪王所乘輪寶，",
    "T17n0761_006:0643c21": "隨往何處，一切四兵隨順而去。世尊！菩薩",
    "T17n0761_006:0643c22": "摩訶薩亦復如是，乘大悲心隨至何處，彼諸",
    "T17n0761_006:0643c23": "佛法隨順大悲自然而去。世尊！譬如日出朗",
    "T17n0761_006:0643c24": "照萬品，一切眾生作業無難。世尊！菩薩摩",
    "T17n0761_006:0643c25": "訶薩亦復如是，隨於何處大慈悲日照於世",
    "T17n0761_006:0643c26": "間，彼處眾生於一切菩提分法修行則易。世",
    "T17n0761_006:0643c27": "尊！譬如諸根以意為本，悉能隨意取於境界。",
    "T17n0761_006:0643c28": "世尊！菩薩摩訶薩亦復如是，依於大悲住",
    "T17n0761_006:0643c29": "持一切菩提分法，隨諸分中、隨可作事中自",
    "T17n0761_006:0644a01": "然修行。世尊！譬如依彼命根有餘諸根。世",
    "T17n0761_006:0644a02": "尊！菩薩摩訶薩亦復如是，依於大悲有餘一",
    "T17n0761_006:0644a03": "切菩提分法。世尊！是名勝妙法集。」",
    "T17n0761_006:0644a04": "爾時，堅意菩薩白佛言：「世尊！諸法，直心、深心",
    "T17n0761_006:0644a05": "以為根本。世尊！若菩薩無直心、深心，是菩",
    "T17n0761_006:0644a06": "薩則為遠離諸佛妙法。世尊！成就直心、深心",
    "T17n0761_006:0644a07": "菩薩，若無佛說法，於上虛空及樹木、石壁等",
    "T17n0761_006:0644a08": "中自然出於法聲。世尊！直心、深心菩薩意",
    "T17n0761_006:0644a09": "自能念，聞於法聲，隨順一切諸佛妙法。是故，",
    "T17n0761_006:0644a10": "世尊！菩薩摩訶薩應當修行直心、深心。世尊！",
    "T17n0761_006:0644a11": "如人有足則能遊行。如是，世尊！菩薩摩訶薩",
    "T17n0761_006:0644a12": "亦復如是，有直心，深心，諸佛妙法自然修行。",
    "T17n0761_006:0644a13": "世尊！譬如有人具足上分則有壽命。世尊！",
    "T17n0761_006:0644a14": "菩薩摩訶薩亦復如是，若有直心、深心，如是",
    "T17n0761_006:0644a15": "菩薩則有諸佛菩提。世尊！如人有命則得諸",
    "T17n0761_006:0644a16": "事。世尊！菩薩摩訶薩亦復如是，若菩薩有直",
    "T17n0761_006:0644a17": "心、深心，是菩薩則得成就一切佛法。世尊！",
    "T17n0761_006:0644a18": "譬如有於可然，故有能然；離於可然，則無能",
    "T17n0761_006:0644a19": "然。世尊！菩薩摩訶薩亦復如是，若有直心、",
    "T17n0761_006:0644a20": "深心，則能熾然諸佛妙法；若離直心、深心，",
    "T17n0761_006:0644a21": "則不熾然諸佛妙法。世尊！譬如有雲則能有",
    "T17n0761_006:0644a22": "雨。世尊！菩薩摩訶薩亦復如是，以有直心、深",
    "T17n0761_006:0644a23": "心，則有諸佛法雨。世尊！譬如樹根腐敗則",
    "T17n0761_006:0644a24": "不能生芽葉華果。世尊！菩薩摩訶薩亦復",
    "T17n0761_006:0644a25": "如是，若無直心、深心，則一切諸佛善法不復",
    "T17n0761_006:0644a26": "生長。是故，世尊！菩薩欲得諸佛菩提，應自",
    "T17n0761_006:0644a27": "善取直心、深心，善自守護直心、深心，善自清",
    "T17n0761_006:0644a28": "淨直心、深心。世尊！是名勝妙法集。」",
    "T17n0761_006:0644a29": "爾時，善護菩薩白佛言：「世尊！菩薩不須守護",
    "T17n0761_006:0644b01": "諸法。世尊！若菩薩但能善護自心，是菩薩善",
    "T17n0761_006:0644b02": "護自心故，則能成就諸佛妙法。世尊！若菩",
    "T17n0761_006:0644b03": "薩守護諸法，是菩薩則不能得無生法忍。世",
    "T17n0761_006:0644b04": "尊！若菩薩不護諸法而入禪定，是菩薩則無",
    "T17n0761_006:0644b05": "過失，亦不違於諸佛、菩薩，則能自心知諸佛",
    "T17n0761_006:0644b06": "法而不護自心。見如是心依因緣生，如是見",
    "T17n0761_006:0644b07": "一切諸法依因緣生；見自心如幻，如是見諸",
    "T17n0761_006:0644b08": "法如幻，而心非內、非外、非二中間可得；如是",
    "T17n0761_006:0644b09": "見一切諸法，見即如心無於色相，不可得示、",
    "T17n0761_006:0644b10": "不可得見，無於形礙，不可執捉、不照、不住，見",
    "T17n0761_006:0644b11": "一切諸法其相如是。若能如是見者，是菩薩",
    "T17n0761_006:0644b12": "則能得於平等之心；以得平等心故，如是菩",
    "T17n0761_006:0644b13": "薩不復更得於法。是菩薩不復住、不復行，不",
    "T17n0761_006:0644b14": "取、不捨及以不求，以不求故而能不取，以不",
    "T17n0761_006:0644b15": "取故而無所著，以不著故而能不染，以是菩",
    "T17n0761_006:0644b16": "薩不染一切法。世尊！是名勝妙法集。」",
    "T17n0761_006:0644b17": "爾時，虛空菩薩白佛言：「世尊！菩薩不作如是",
    "T17n0761_006:0644b18": "言：『以何等言說能生他人瞋心？』菩薩不作如",
    "T17n0761_006:0644b19": "是言：『以何等言說能生他人惱心？』菩薩不作",
    "T17n0761_006:0644b20": "如是言：『以何等言說能令他人不知？』菩薩不",
    "T17n0761_006:0644b21": "作如是言：『以何等言說無義虛妄？』菩薩不作",
    "T17n0761_006:0644b22": "如是言：『以何等言說能令不生智慧光明？』菩",
    "T17n0761_006:0644b23": "薩不作如是言：『以何等言說能令其心不生",
    "T17n0761_006:0644b24": "歡喜、亦不具足、及以耳聞不生喜樂？』菩薩不",
    "T17n0761_006:0644b25": "作如是言：『以何等言說令破壞二處？』世尊！",
    "T17n0761_006:0644b26": "菩薩不作如是言：『以何等言說令他不能解",
    "T17n0761_006:0644b27": "空？』何以故？世尊！一切言說，彼如是言說最為",
    "T17n0761_006:0644b28": "堅固：『以何等言說令他能知於空？』世尊！",
    "T17n0761_006:0644b29": "若菩薩能知諸法空義，無心、無我，其相不二，",
    "T17n0761_006:0644c01": "遠離二相而不捨一切眾生所作事業，是名",
    "T17n0761_006:0644c02": "菩薩無障礙大悲。若菩薩行無障礙大悲，",
    "T17n0761_006:0644c03": "是菩薩能學諸佛所學；若學諸佛所學，是菩",
    "T17n0761_006:0644c04": "薩能知諸法如虛空；以知諸法如虛空故，是",
    "T17n0761_006:0644c05": "菩薩得虛空藏。是菩薩為欲捨者能捨諸",
    "T17n0761_006:0644c06": "捨，而於捨及慳不生二心；破戒、持戒，忍辱、瞋",
    "T17n0761_006:0644c07": "恨，精進、懈怠，散亂、禪定，愚癡、智慧，不生二",
    "T17n0761_006:0644c08": "想。是菩薩不復求諸佛妙法，不捨諸凡夫",
    "T17n0761_006:0644c09": "惡法。世尊！譬如一切諸水入於大海皆同",
    "T17n0761_006:0644c10": "一味，所謂醎味。世尊！菩薩亦復如是，入於",
    "T17n0761_006:0644c11": "第一義大海，所見一切諸法皆是一味，所謂",
    "T17n0761_006:0644c12": "真解脫味。世尊！譬如日光等照一切眾生。",
    "T17n0761_006:0644c13": "世尊！菩薩智慧亦復如是，等照一切諸法。世",
    "T17n0761_006:0644c14": "尊！一切諸法不違於空。世尊！若菩薩能如",
    "T17n0761_006:0644c15": "是知，是菩薩能於一切法中見真菩提。若菩",
    "T17n0761_006:0644c16": "薩於一切法中見真菩提，是菩薩知所說言",
    "T17n0761_006:0644c17": "音皆是佛語。是菩薩無所著而說於法，是菩",
    "T17n0761_006:0644c18": "薩名為得無障礙樂說辯才。世尊！是名勝妙",
    "T17n0761_006:0644c19": "法集。」◎",
    "T17n0761_006:0644c20": "◎爾時，文殊師利菩薩白佛言：「世尊！世尊！世",
    "T17n0761_006:0644c21": "間之人顛倒妄取。若如是言：『依波羅蜜故，菩",
    "T17n0761_006:0644c22": "薩得名。』此則不然。何以故？世尊！依於菩薩，",
    "T17n0761_006:0644c23": "諸波羅蜜得名故。世尊！若依波羅蜜菩薩得",
    "T17n0761_006:0644c24": "名者，亦應依諸眾生名為菩薩，此義不然。",
    "T17n0761_006:0644c25": "何以故？世尊！菩薩生諸波羅蜜、菩薩知諸",
    "T17n0761_006:0644c26": "波羅蜜，以菩薩生諸波羅蜜為諸眾生說。",
    "T17n0761_006:0644c27": "是故，如來常說：『菩薩未曾生法而能生、未",
    "T17n0761_006:0644c28": "曾成法而能成、未曾說法而能說。』世尊！諸",
    "T17n0761_006:0644c29": "波羅蜜不能護菩薩，而菩薩能護諸波羅蜜，",
    "T17n0761_006:0645a01": "是故說菩薩能護諸法。世尊！諸波羅蜜不能",
    "T17n0761_006:0645a02": "住持菩薩，菩薩能住持諸波羅蜜，是故說菩",
    "T17n0761_006:0645a03": "薩能受持法。「世尊！一切諸法無病，以自體",
    "T17n0761_006:0645a04": "無垢故。世尊！一切諸法不二，以遠離眾生、我",
    "T17n0761_006:0645a05": "身故；一切諸法無心，以遠離可取捨故；一",
    "T17n0761_006:0645a06": "切諸法無意識，以無始發故；一切諸法無",
    "T17n0761_006:0645a07": "來相，以無間故；一切諸法無去，以不動故；",
    "T17n0761_006:0645a08": "一切諸法無死，以無命故；一切諸法不活，",
    "T17n0761_006:0645a09": "以本來不食故；一切諸法無物，以不和合故；",
    "T17n0761_006:0645a10": "一切諸法不減，以法界無差別故；一切諸法",
    "T17n0761_006:0645a11": "不可割截，以無形故；一切諸法如金剛，以實",
    "T17n0761_006:0645a12": "際平等故。「世尊！知如是諸法，是菩薩能知諸",
    "T17n0761_006:0645a13": "法實體；若知諸法實體，是菩薩能知於空；",
    "T17n0761_006:0645a14": "若能知空，是菩薩不與他諍競；若不與他諍",
    "T17n0761_006:0645a15": "競，是菩薩能住沙門法中；若能住沙門法中，",
    "T17n0761_006:0645a16": "是菩薩則能不住；若能不住，是菩薩於諸漏",
    "T17n0761_006:0645a17": "境界不起於漏；若於諸境界不起於漏，是菩",
    "T17n0761_006:0645a18": "薩能無諸病；若無諸病，是菩薩名為如來；",
    "T17n0761_006:0645a19": "若菩薩得名如來，是菩薩不說二語；若不說",
    "T17n0761_006:0645a20": "二語，",
    "T17n0761_006:0645a21": "是菩薩不捨世間、不取涅槃，唯為一切眾生",
    "T17n0761_006:0645a22": "而說遠離一切分別虛妄煩惱。世尊！是名勝",
    "T17n0761_006:0645a23": "妙法集、不顛倒集、名為空集、無相無願無行",
    "T17n0761_006:0645a24": "不生不滅集、無生法忍集、大乘集、轉大法輪",
    "T17n0761_006:0645a25": "集、大波羅蜜集、諸大地集、一切諸法不顛倒",
    "T17n0761_006:0645a26": "集。「世尊！諸菩薩依大法集修持受行，或於",
    "T17n0761_006:0645a27": "國土作轉輪王，受持十善業道，能令眾生安",
    "T17n0761_006:0645a28": "住十善業道；或作勝首，教化眾生令得出世",
    "T17n0761_006:0645a29": "間勝事；或作大長者，能令眾生厭世間惡事；",
    "T17n0761_006:0645b01": "或作天帝釋，能令諸天不起放逸；或作梵王，",
    "T17n0761_006:0645b02": "能令眾生住於禪定、四無量等；或作四天王，",
    "T17n0761_006:0645b03": "能令眾生於諸法中不能染心；或作沙門，教",
    "T17n0761_006:0645b04": "化眾生令不聞惡法；或作婆羅門，教化眾生",
    "T17n0761_006:0645b05": "令知寂靜之處，自身寂靜、令諸眷屬亦住寂",
    "T17n0761_006:0645b06": "靜，自身柔軟、令諸眷屬亦得柔軟，具足住於",
    "T17n0761_006:0645b07": "一切處，以得大自在；能作大法師，以能斷",
    "T17n0761_006:0645b08": "一切眾生疑故；於一切處不生怯弱，以一切",
    "T17n0761_006:0645b09": "煩惱盡故。世尊！是名勝妙法集。」",
    "T17n0761_006:0645b10": "爾時，世尊告文殊師利菩薩摩訶薩：「文殊師",
    "T17n0761_006:0645b11": "利！若有眾生聞說文殊師利如是勝妙法集、",
    "T17n0761_006:0645b12": "及聞諸菩薩勝妙法集、及諸聲聞勝妙法集",
    "T17n0761_006:0645b13": "而能知能信，彼諸眾生深種善根，非於一佛",
    "T17n0761_006:0645b14": "而修供養，非於一佛、二佛而種善根。何以故？",
    "T17n0761_006:0645b15": "文殊師利！諸佛如來甚深菩提，是黠慧者、能",
    "T17n0761_006:0645b16": "知法者深妙境界。「文殊師利！是妙法門，微",
    "T17n0761_006:0645b17": "少善根眾生不能得聞，假令得聞亦不能信。",
    "T17n0761_006:0645b18": "若菩薩自身能證，是菩薩能信，復有諸善知",
    "T17n0761_006:0645b19": "識護故，是人能信而能受持、能得無生忍。",
    "T17n0761_006:0645b20": "「文殊師利！離此法行，無有一人成佛。文殊師",
    "T17n0761_006:0645b21": "利！過去恒河沙諸佛如來成佛菩提，彼諸佛",
    "T17n0761_006:0645b22": "行如是法行得阿耨多羅三藐三菩提。「文殊",
    "T17n0761_006:0645b23": "師利！若人遠離此法行欲得菩提者，是人如",
    "T17n0761_006:0645b24": "縛虛空，不能得法。離此法行，隨順法忍尚不",
    "T17n0761_006:0645b25": "可得，何況能得無生法忍而成阿耨多羅三",
    "T17n0761_006:0645b26": "藐三菩提？",
    "T17n0761_006:0645b27": "「文殊師利！我諸聲聞得俱解脫、得八解脫及",
    "T17n0761_006:0645b28": "四無礙，彼諸聲聞亦不離此法行而得解脫。",
    "T17n0761_006:0645b29": "「文殊師利！寧聞此深妙法門起謗生於惡道，",
    "T17n0761_006:0645c01": "不能於餘淺法門起信生於善道。何以故？謗",
    "T17n0761_006:0645c02": "此法門者生於地獄，因聞此法門現前得於",
    "T17n0761_006:0645c03": "解脫，非聞餘淺法門生於善道。「文殊師利！",
    "T17n0761_006:0645c04": "菩薩摩訶薩有四種法聞此法門能生於信。",
    "T17n0761_006:0645c05": "何者為四？所謂是人過去世曾聞此法門、聞",
    "T17n0761_006:0645c06": "已隨喜有大善根、有大善根莊嚴諸善知識、",
    "T17n0761_006:0645c07": "善護成就受持聞慧之行。文殊師利！是名菩",
    "T17n0761_006:0645c08": "薩四種法聞此法門能生於信。「復次，文殊師",
    "T17n0761_006:0645c09": "利！菩薩更有四種法聞此法門能生於信。",
    "T17n0761_006:0645c10": "何者為四？所謂常思惟正念，常畏諸不善業，",
    "T17n0761_006:0645c11": "常作大菩提願，自性質直柔軟安隱樂修勝",
    "T17n0761_006:0645c12": "行。文殊師利！是名菩薩成就四種法聞此法",
    "T17n0761_006:0645c13": "門能生於信。「復次，文殊師利！菩薩成就四種",
    "T17n0761_006:0645c14": "法聞此法門不生於謗。何者為四？所謂畢",
    "T17n0761_006:0645c15": "竟成就菩提願、得無生法忍、成就正見、得不",
    "T17n0761_006:0645c16": "退阿耨多羅三藐三菩提心。文殊師利！是",
    "T17n0761_006:0645c17": "名得畢竟成就四種法聞此法門不生於謗。",
    "T17n0761_006:0645c18": "「文殊師利！菩薩復有四種法聞此法門能生",
    "T17n0761_006:0645c19": "於信。何等為四？所謂成就聞慧、成就般若、",
    "T17n0761_006:0645c20": "成就空、以禪定得大陀羅尼。文殊師利！是",
    "T17n0761_006:0645c21": "名菩薩有四種法聞此法門能生於信。「文殊",
    "T17n0761_006:0645c22": "師利！菩薩復有四種法聞此法門而能了知。",
    "T17n0761_006:0645c23": "何等為四？所謂成就功德莊嚴、成就聞慧莊",
    "T17n0761_006:0645c24": "嚴、成就智莊嚴、成就諸禪定柔軟心莊嚴。",
    "T17n0761_006:0645c25": "文殊師利！是名菩薩四種法聞此法門而能",
    "T17n0761_006:0645c26": "了知。「文殊師利！菩薩復有四法聞此法門",
    "T17n0761_006:0645c27": "得受阿耨多羅三藐三菩提記。何等為四？所",
    "T17n0761_006:0645c28": "謂菩薩見一切色佛色、聞一切法佛法、遠",
    "T17n0761_006:0645c29": "離一切諸求乃至不求佛菩提、不退於大悲。",
    "T17n0761_006:0646a01": "文殊師利！是名菩薩有四種法得受阿耨多",
    "T17n0761_006:0646a02": "羅三藐三菩提記。「是故，文殊師利！諸菩薩常",
    "T17n0761_006:0646a03": "應求聞讀誦此經。文殊師利！菩薩願速得",
    "T17n0761_006:0646a04": "菩提，常應勤求聞此法門；菩薩願速得受",
    "T17n0761_006:0646a05": "記，常應勤求聞此法門；菩薩願得斷於業",
    "T17n0761_006:0646a06": "障、願得斷於煩惱障、願得斷於智障，是菩",
    "T17n0761_006:0646a07": "薩常應求聞此經；菩薩願得諸佛如來無上",
    "T17n0761_006:0646a08": "供養，是菩薩常應求聞此經；願得常護妙法，",
    "T17n0761_006:0646a09": "是菩薩常應聞、受持、讀誦此經。文殊師利！若",
    "T17n0761_006:0646a10": "人聞此法門，能信、能忍，不生於謗，文殊師利！",
    "T17n0761_006:0646a11": "我授是人阿耨多羅三藐三菩提記。」爾時，無",
    "T17n0761_006:0646a12": "所發菩薩摩訶薩於頸上脫八千萬阿僧祇",
    "T17n0761_006:0646a13": "寶瓔珞奉散如來，作如是言：「世尊！因此",
    "T17n0761_006:0646a14": "功德，令一切眾生成就諸佛、如來、應、正遍知。」",
    "T17n0761_006:0646a15": "爾時，彼瓔珞於如來頂上住虛空中，作種種",
    "T17n0761_006:0646a16": "勝妙莊嚴大寶帳而住，四角形量過於天人，",
    "T17n0761_006:0646a17": "妙相莊嚴，彼諸聲聞及一切菩薩、釋提桓因",
    "T17n0761_006:0646a18": "梵天王、四天王未曾見聞，是大寶帳隨如",
    "T17n0761_006:0646a19": "來去而去、隨如來住而住。現如是妙事時，",
    "T17n0761_006:0646a20": "無量諸天人等皆生希有奇特之心，僉於頂",
    "T17n0761_006:0646a21": "上，合掌而住，讚歎如來、瞻仰如來，目不暫瞬。",
    "T17n0761_006:0646a22": "爾時，無所發菩薩摩訶薩生於歡喜希有之",
    "T17n0761_006:0646a23": "心，偏袒右肩，禮如來足，合掌向佛以偈讚",
    "T17n0761_006:0646a24": "言：",
    "T17n0761_006:0646a25": "「諸功德眾如來器，　　天人眾生唯佛救，",
    "T17n0761_006:0646a26": "　佛於世間無勝者，　　無勝寂靜及平等。",
    "T17n0761_006:0646a27": "　等心無諂行亦然，　　於世以悲牽縛心，",
    "T17n0761_006:0646a28": "　如空平等心無染，　　安樂多人而說法。",
    "T17n0761_006:0646a29": "　世尊無親、無諸怨，　　無有諸憂、無歡喜，",
    "T17n0761_006:0646b01": "　能救世間如良醫，　　於世行慈無分別。",
    "T17n0761_006:0646b02": "　修羅、天、人、龍、夜叉，　　歸依於佛得寂靜，",
    "T17n0761_006:0646b03": "　佛於三界為最上，　　是故今者我歸命。",
    "T17n0761_006:0646b04": "　善逝有為更無過，　　而於寂靜靡功德，",
    "T17n0761_006:0646b05": "　捨於二道無分別，　　已得寂滅行世間。",
    "T17n0761_006:0646b06": "　寂滅境界不可測，　　唯乃十力知如來，",
    "T17n0761_006:0646b07": "　如地及空不可量，　　是故合掌而頂戴。",
    "T17n0761_006:0646b08": "　不沈不浮大波浪，　　不漂不住無上人，",
    "T17n0761_006:0646b09": "　有海彼岸唯佛到，　　無比智海我歸命。",
    "T17n0761_006:0646b10": "　如蓮處水無能污，　　佛行世間法不染，",
    "T17n0761_006:0646b11": "　更無有能與佛等，　　以無等故我歸依。",
    "T17n0761_006:0646b12": "　如來無法而不知，　　以有十力過一切，",
    "T17n0761_006:0646b13": "　於眾奮迅無與比，　　是故名佛勇獨步。",
    "T17n0761_006:0646b14": "　能受諸佛甘露法，　　是故遠離一切畏；",
    "T17n0761_006:0646b15": "　無上醫師勝應供，　　是故歸命大悲者。」",
    "T17n0761_006:0646b16": "爾時，無所發菩薩摩訶薩白佛言：「世尊！世尊",
    "T17n0761_006:0646b17": "唯知我心，我不為自身供養如來。世尊！我奉",
    "T17n0761_006:0646b18": "瓔珞供養如來及讚歎如來，因此善根功德",
    "T17n0761_006:0646b19": "願令一切眾生得於無上諸佛菩提。世尊！此",
    "T17n0761_006:0646b20": "是我意。」爾時，世尊熙怡而笑——諸佛如來熙怡",
    "T17n0761_006:0646b21": "而笑必不虛妄。爾時，如來從面門放種種色",
    "T17n0761_006:0646b22": "無量光明，譬如青、黃、赤、白、紅、紫、頗梨、金、銀等",
    "T17n0761_006:0646b23": "無量種色，普照十方無量無邊世界，滅除一",
    "T17n0761_006:0646b24": "切惡趣眾生無量苦惱、生諸天人無量喜樂",
    "T17n0761_006:0646b25": "已，還攝光明，圍繞如來百千萬匝，於如來",
    "T17n0761_006:0646b26": "頂上而沒。爾時，彼諸大眾見是光明心生歡",
    "T17n0761_006:0646b27": "喜，踊躍安樂，合掌向佛於一面住，而作是念：",
    "T17n0761_006:0646b28": "「如來何因熙怡而笑？」爾時，阿難從座而起，偏",
    "T17n0761_006:0646b29": "袒右肩，合掌向佛，以偈而問微笑因緣：",
    "T17n0761_006:0646c01": "「無上第一尊！　　世間及天人，",
    "T17n0761_006:0646c02": "　瞻仰如來住，　　疑於喜笑事。",
    "T17n0761_006:0646c03": "　大師離煩惱，　　知法及化人，",
    "T17n0761_006:0646c04": "　熙怡必不空，　　願佛為解說。",
    "T17n0761_006:0646c05": "　面門放光明，　　清淨生喜悅，",
    "T17n0761_006:0646c06": "　天人及惡道，　　光觸身安樂。",
    "T17n0761_006:0646c07": "　大人放光明，　　於其面門出，",
    "T17n0761_006:0646c08": "　是光為何義？　　唯願大慈說。",
    "T17n0761_006:0646c09": "　齒出勝妙光，　　明艶甚鮮白，",
    "T17n0761_006:0646c10": "　顯現最殊勝，　　隱蔽一切光，",
    "T17n0761_006:0646c11": "　餘明闇不現，　　以是世間喜。",
    "T17n0761_006:0646c12": "　佛悲何所為？　　何人功德起？",
    "T17n0761_006:0646c13": "　願說慈所為，　　除斷我等疑。",
    "T17n0761_006:0646c14": "　遠離煩惱人，　　非無因緣笑，",
    "T17n0761_006:0646c15": "　妙光出面門，　　普照於十方，",
    "T17n0761_006:0646c16": "　所作已還攝，　　入於如來頂。",
    "T17n0761_006:0646c17": "　此光起佛意，　　為表聖心出，",
    "T17n0761_006:0646c18": "　如電晝在空，　　普照而不停。」",
    "T17n0761_006:0646c19": "爾時，佛告阿難：「阿難！此無所發菩薩摩訶",
    "T17n0761_006:0646c20": "薩於未來世過十二劫，當成阿耨多羅三藐",
    "T17n0761_006:0646c21": "三菩提，佛號大光明如來、應供、正遍知、明行",
    "T17n0761_006:0646c22": "足、善逝、世間解、無上士、調御丈夫、天人師、佛、世",
    "T17n0761_006:0646c23": "尊，劫名諸天讚歎，世界名大歡喜。阿難！彼大",
    "T17n0761_006:0646c24": "光明如來、應供、正遍知壽命住一大劫，彼國",
    "T17n0761_006:0646c25": "眾生壽命十二小劫。阿難！譬如他化自在天",
    "T17n0761_006:0646c26": "所受妙樂，彼佛國土眾生所受妙樂亦復如",
    "T17n0761_006:0646c27": "是。」爾時，慧命須菩提語無所發菩薩言：「大",
    "T17n0761_006:0646c28": "士！快得善利，如來今日授仁者記，必得阿",
    "T17n0761_006:0646c29": "耨多羅三藐三菩提。」無所發菩薩言：「大德須",
    "T17n0761_006:0647a01": "菩提！汝見何法名為成佛？」須菩提言：「善男子！",
    "T17n0761_006:0647a02": "我不見有法成阿耨多羅三藐三菩提。」問曰：",
    "T17n0761_006:0647a03": "「若大德須菩提若不見有法得成佛，何故誑",
    "T17n0761_006:0647a04": "我大士授於阿耨多羅三藐三菩提記？」須菩",
    "T17n0761_006:0647a05": "提言：「善男子！如來與仁者授記必得成佛，是",
    "T17n0761_006:0647a06": "故我作此說。」無所發菩薩言：「大德須菩提！諸",
    "T17n0761_006:0647a07": "佛如來如實知法，是故佛言：『汝當得阿耨多",
    "T17n0761_006:0647a08": "羅三藐三菩提。』云何如來如實知法？須菩提！",
    "T17n0761_006:0647a09": "若有菩薩求菩提者，諸佛不與是人授記；若",
    "T17n0761_006:0647a10": "有菩薩不求菩提者，諸佛如來則與授記。",
    "T17n0761_006:0647a11": "諸佛、如來如實知法無授記相，而為眾生種",
    "T17n0761_006:0647a12": "諸善根故，作是記汝當成佛。須菩提！汝",
    "T17n0761_006:0647a13": "見何法而作是言：『大士必得阿耨多羅三藐",
    "T17n0761_006:0647a14": "三菩提。』」須菩提言：「善男子！諸佛如來依世俗",
    "T17n0761_006:0647a15": "文字而說授記，我諸聲聞隨佛世尊故如是",
    "T17n0761_006:0647a16": "說。」無所發菩薩言：「大德須菩提！夫文字者，",
    "T17n0761_006:0647a17": "若依世俗名為文字、若於聖人則非文字。何",
    "T17n0761_006:0647a18": "以故？聖人所說皆是真實，世俗言語悉為虛",
    "T17n0761_006:0647a19": "妄。是故，大德須菩提！不應以此世俗邪語聖",
    "T17n0761_006:0647a20": "法中說。大德須菩提！諸菩薩等為護眾生，",
    "T17n0761_006:0647a21": "若聞甚深第一義諦驚怖不信，是故聖人以",
    "T17n0761_006:0647a22": "大悲心捨真實法而說世間虛妄之語，為欲",
    "T17n0761_006:0647a23": "將護毛道凡夫，終不為聖作如是說。若為聖",
    "T17n0761_006:0647a24": "人則說實法，以此實法聖所愛樂。何等名",
    "T17n0761_006:0647a25": "為聖人實法？大德須菩提！聖實法者，菩提之",
    "T17n0761_006:0647a26": "法本性常寂名為真實。如菩提相本性清淨，",
    "T17n0761_006:0647a27": "一切諸法亦如是相，是則名為聖人實法。」須",
    "T17n0761_006:0647a28": "菩提言：「善男子！有四真諦名為實諦。何等",
    "T17n0761_006:0647a29": "為四？苦諦、集諦、滅諦、道諦。」無所發菩薩言：",
    "T17n0761_006:0647b01": "「大德須菩提！汝不說苦是有為耶？」須菩提言：",
    "T17n0761_006:0647b02": "「如是，善男子！我常說苦是有為法。」無所發菩",
    "T17n0761_006:0647b03": "薩言：「大德須菩提！如來常說一切有為皆是",
    "T17n0761_006:0647b04": "虛妄。」須菩提言：「如是，善男子！如來常說有",
    "T17n0761_006:0647b05": "為之法皆是虛妄。」無所發菩薩言：「若如是者，",
    "T17n0761_006:0647b06": "汝云何言苦是實諦？大德須菩提！若言苦是",
    "T17n0761_006:0647b07": "有為法者，即是虛妄。」須菩提言：「善男子！苦",
    "T17n0761_006:0647b08": "是有為，虛妄不實。我說知苦以為實諦。」無所",
    "T17n0761_006:0647b09": "發菩薩言：「須菩提！若苦是有為，虛妄不實，",
    "T17n0761_006:0647b10": "知彼苦智亦應虛妄，非是真實。」須菩提言：",
    "T17n0761_006:0647b11": "「善男子！如是如是，知苦智者亦是虛妄。」無",
    "T17n0761_006:0647b12": "所發菩薩言：「大德須菩提！若如是者，云何",
    "T17n0761_006:0647b13": "知苦是聖諦智？」須菩提言：「善男子！滅諦是",
    "T17n0761_006:0647b14": "無為法。若爾，何故非聖諦？」無所發菩薩言：「大",
    "T17n0761_006:0647b15": "德須菩提！滅何等法名為滅諦？為即自滅故",
    "T17n0761_006:0647b16": "名為滅？更有所滅稱為滅耶？」須菩提言：「善",
    "T17n0761_006:0647b17": "男子！有為說者言滅盡諸苦名為滅諦。」無",
    "T17n0761_006:0647b18": "所發菩薩言：「須菩提！汝不說苦是有為，虛妄",
    "T17n0761_006:0647b19": "不實耶？」須菩提言：「如是，善男子！我向說言：",
    "T17n0761_006:0647b20": "『苦是有為法，虛妄不實。』」無所發菩薩言：「大德",
    "T17n0761_006:0647b21": "須菩提！若法虛妄不實，是法無滅。若如是",
    "T17n0761_006:0647b22": "者，云何而言滅盡諸苦名為滅諦？」爾時，慧命",
    "T17n0761_006:0647b23": "須菩提白無所發菩薩摩訶薩言：「善男子！我",
    "T17n0761_006:0647b24": "於大士如是無礙樂說辯才生隨喜心。善男",
    "T17n0761_006:0647b25": "子！願諸眾生皆得是辯才。」須菩提言：「善",
    "T17n0761_006:0647b26": "男子！何者是諸菩薩摩訶薩實諦證智？」無所",
    "T17n0761_006:0647b27": "發菩薩言：「須菩提！一切諸法與實諦行不相",
    "T17n0761_006:0647b28": "違背，是故證一切法名證實諦。須菩提！一",
    "T17n0761_006:0647b29": "切諸法從因緣生，能如實知因緣生法名為",
    "T17n0761_006:0647c01": "實諦。一切法空如實知空名實諦，證空者名",
    "T17n0761_006:0647c02": "證實諦；一切諸法不生，證諸法不生名為證",
    "T17n0761_006:0647c03": "實諦。隨何法證於實諦，於彼法中乃至無有",
    "T17n0761_006:0647c04": "一法可取、一法可捨。須菩提！是名諸菩薩摩",
    "T17n0761_006:0647c05": "訶薩證實智。須菩提！言實諦者，即是宣說",
    "T17n0761_006:0647c06": "無分別法。何以故？須菩提！所有分別者皆",
    "T17n0761_006:0647c07": "是邪法。須菩提！汝向所言：『大士快得善利，",
    "T17n0761_006:0647c08": "授阿耨多羅三藐三菩提記必得成佛。』須菩",
    "T17n0761_006:0647c09": "提！若人自謂快得善利，佛則不與是人授記；",
    "T17n0761_006:0647c10": "若人遠離快得善利，如是之人佛則授記。若",
    "T17n0761_006:0647c11": "人於得利養不生歡喜、若失利養亦不憂惱，",
    "T17n0761_006:0647c12": "是人授記；若人不離世間而得涅槃，是人",
    "T17n0761_006:0647c13": "授記；若人不捨凡法而證聖道，是人授記；",
    "T17n0761_006:0647c14": "若人聞得記不喜，是人授記。」須菩提言：「善",
    "T17n0761_006:0647c15": "男子！所向所知，若如是知，其義甚深。」無所",
    "T17n0761_006:0647c16": "發菩薩言：「須菩提！若人不見有去來，是人",
    "T17n0761_006:0647c17": "則知甚深。」須菩提言：「此甚深法難可得知。」",
    "T17n0761_006:0647c18": "無所發菩薩言：「須菩提！若人欲見是甚深，",
    "T17n0761_006:0647c19": "是人則不能見。」須菩提言：「如是知者，難可",
    "T17n0761_006:0647c20": "了知。」無所發菩薩言：「須菩提！無修行者亦",
    "T17n0761_006:0647c21": "難了知。」須菩提言：「善男子！何等眾生於甚",
    "T17n0761_006:0647c22": "深法能生信心？」無所發菩薩言：「須菩提！若",
    "T17n0761_006:0647c23": "人已曾供養過去無量佛，是人能信。須菩",
    "T17n0761_006:0647c24": "提！若人不能種諸善根、亦不修行供養諸佛，",
    "T17n0761_006:0647c25": "如是之人終不能得聞此法門。」須菩提言：",
    "T17n0761_006:0647c26": "「善男子！云何得為供養諸佛？」無所發菩薩",
    "T17n0761_006:0647c27": "言：「若人能住如實修行，是人名為供養諸",
    "T17n0761_006:0647c28": "佛。」須菩提言：「善男子！云何能住如實修行？」",
    "T17n0761_006:0647c29": "無所發菩薩言：「若人能為諸眾生發心修行。」",
    "T17n0761_006:0648a01": "須菩提言：「云何為諸眾生發心修行？」無所發",
    "T17n0761_006:0648a02": "菩薩言：「若能不捨大慈、大悲。」須菩提言：「何等",
    "T17n0761_006:0648a03": "名為菩薩大慈？」無所發菩薩言：「若有菩薩能",
    "T17n0761_006:0648a04": "捨身命及諸善根，施與眾生而不求報恩，是",
    "T17n0761_006:0648a05": "名大慈。」須菩提言：「何等名為菩薩大悲？」無所",
    "T17n0761_006:0648a06": "發菩薩言：「若菩薩先與眾生無上菩提，然後",
    "T17n0761_006:0648a07": "自證，是名大悲。」說此甚深法門時，七萬六",
    "T17n0761_006:0648a08": "千眾生發阿耨多羅三藐三菩提心，二百比",
    "T17n0761_006:0648a09": "丘遠離諸漏心得解脫。",
    "T17n0761_006:0648a10": "爾時，會中有一天子名善思惟，白佛言：「世尊！",
    "T17n0761_006:0648a11": "云何菩薩住佛菩提根本行處？」佛言：「天子！菩",
    "T17n0761_006:0648a12": "薩若能成就深直之心，發無上意，是名菩提",
    "T17n0761_006:0648a13": "根本住處。」善思惟天子言：「如是發心諸菩薩",
    "T17n0761_006:0648a14": "等，以何等法而為境界？」佛言：「若能修行布施",
    "T17n0761_006:0648a15": "境界而不悕求報恩等門、若能修行持戒境",
    "T17n0761_006:0648a16": "界而不分別持戒行門、若能修行忍辱境界",
    "T17n0761_006:0648a17": "而不見盡滅法門、若能修行精進境界而不",
    "T17n0761_006:0648a18": "發起修行等門、常行禪境界而能現見一",
    "T17n0761_006:0648a19": "切法門、修行般若境界而不見彼無戲論",
    "T17n0761_006:0648a20": "門現前、常求聞慧境界而不見於語言等門",
    "T17n0761_006:0648a21": "現前、修行舍摩他境界而見諸法本來清",
    "T17n0761_006:0648a22": "淨寂靜法門、修行毘婆舍那境界而一切",
    "T17n0761_006:0648a23": "法不可見門現前、修行四念處境界而無念",
    "T17n0761_006:0648a24": "無思惟門現前、修行四正勤境界而無所",
    "T17n0761_006:0648a25": "作門現前、修行四如意足境界而斷一切願",
    "T17n0761_006:0648a26": "欲門現前、修行五根境界而過諸根法門現",
    "T17n0761_006:0648a27": "前、修行五力境界而不破壞法門現前、修",
    "T17n0761_006:0648a28": "行七覺分境界而佛菩提門現前、修行八聖",
    "T17n0761_006:0648a29": "道境界為救行邪道眾生故、修行教化眾生",
    "T17n0761_006:0648b01": "境界而無眾生無度脫法門現前、修行斷煩",
    "T17n0761_006:0648b02": "惱境界而見諸法本性離煩惱門現前、修行",
    "T17n0761_006:0648b03": "諸波羅蜜境界而不著於此岸彼岸故、修行",
    "T17n0761_006:0648b04": "世間境界而涅槃門現前、修行涅槃境界",
    "T17n0761_006:0648b05": "而不行諸行門現前、修行生境界而不生不",
    "T17n0761_006:0648b06": "滅門現前、修行陰境界而無煩惱門現前、",
    "T17n0761_006:0648b07": "修行界境界而無差別門現前、修行入境",
    "T17n0761_006:0648b08": "界而聖入門現前、修行聞法境界而寂",
    "T17n0761_006:0648b09": "靜禪定門現前、修行說法境界而無言說門",
    "T17n0761_006:0648b10": "現前、修行成就色相境界而法身門現前、",
    "T17n0761_006:0648b11": "修行轉法輪境界而不轉不說門現前、修行",
    "T17n0761_006:0648b12": "聲聞境界而諸佛法門現前、修行辟支佛",
    "T17n0761_006:0648b13": "境界而行諸菩薩勝行門現前，天子！是名",
    "T17n0761_006:0648b14": "菩薩摩訶薩境界。」善思惟天子白佛言：「世",
    "T17n0761_006:0648b15": "尊！何等名為諸菩薩行？」佛言：「天子！自捨己",
    "T17n0761_006:0648b16": "樂，能與一切眾生樂；常在世間而能持戒、多",
    "T17n0761_006:0648b17": "聞，心無放逸；常在涅槃而不捨大悲，涅槃",
    "T17n0761_006:0648b18": "門現前而不求證。為化眾生故，隨順世間行，",
    "T17n0761_006:0648b19": "護諸眾生。能於眾生其心平等，令一切眾",
    "T17n0761_006:0648b20": "生得清淨心，於一切眾生心無差別，所有之",
    "T17n0761_006:0648b21": "物與一切共。為人說法不為飲食，畜清淨物",
    "T17n0761_006:0648b22": "而常知足，常樂空閑，正念思惟，常處大眾說",
    "T17n0761_006:0648b23": "法不懈。入城邑、聚落，慈悲現前，不求讚歎、",
    "T17n0761_006:0648b24": "供養、恭敬，常能遠離世間雜語。凡有言說",
    "T17n0761_006:0648b25": "不違佛法，廣略得所，愛語柔軟，一切身分禮",
    "T17n0761_006:0648b26": "敬三寶，先意問訊。心常愛樂第一義諦，於一",
    "T17n0761_006:0648b27": "切法心無所著，於諸資生心不貪染。常近聖",
    "T17n0761_006:0648b28": "人，遠離非法。愛法如身，重佛如命，愛敬修行",
    "T17n0761_006:0648b29": "猶如身首。於一切衣服、飲食、臥具、湯藥、資生",
    "T17n0761_006:0648c01": "之事得少為足，敬重師長猶如世尊，乃至喪",
    "T17n0761_006:0648c02": "失身命終不捨於菩提之心。初夜、後夜精勤",
    "T17n0761_006:0648c03": "修行，禪定三昧常現在前。如所聞法思惟正",
    "T17n0761_006:0648c04": "觀，以微妙慧求於解脫。若修習清淨無垢濁",
    "T17n0761_006:0648c05": "心，能捨一切所有之物，觀於內身，不隨外身。",
    "T17n0761_006:0648c06": "能捨所施，遠離瞋恚；能滅愚癡，增長般若；能",
    "T17n0761_006:0648c07": "護於戒，不違修行。「於一切處生柔軟心、於",
    "T17n0761_006:0648c08": "一切處智慧為首，不顛倒心，無垢光明。心常",
    "T17n0761_006:0648c09": "修諸波羅蜜，心不捨精進，常求善根。如所",
    "T17n0761_006:0648c10": "聞法而不忘失，如所聞法而為他說。離諸",
    "T17n0761_006:0648c11": "供養、飲食等心，常護諸根、常在定心、常隨順",
    "T17n0761_006:0648c12": "涅槃心、常不捨世間心，得失、利衰、毀譽、稱譏、",
    "T17n0761_006:0648c13": "苦樂不能動心。「於一切處生如是心：布施",
    "T17n0761_006:0648c14": "得大富、持戒生天人、忍辱得端政、精進",
    "T17n0761_006:0648c15": "捨煩惱、禪定三昧得心柔軟、修習般若能知",
    "T17n0761_006:0648c16": "世間出世間法、修行四攝無諸過失、修行四",
    "T17n0761_006:0648c17": "無量心無憍慢、修行諦捨滅慧得寂靜調柔、",
    "T17n0761_006:0648c18": "修行禪定得自在心、修習三昧得於深心、修",
    "T17n0761_006:0648c19": "行於諦如實知諸法、修行於定遠離諸見、修",
    "T17n0761_006:0648c20": "行無相得無分別、修行無願得無著心、修",
    "T17n0761_006:0648c21": "行諸波羅蜜得究竟大乘心、修行方便波羅",
    "T17n0761_006:0648c22": "蜜得一切智智處、修行菩薩十地滿足諸菩",
    "T17n0761_006:0648c23": "薩行、親近善知識得一切功德門、敬順和",
    "T17n0761_006:0648c24": "上阿闍梨能得隨順一切諸佛、知自身心得",
    "T17n0761_006:0648c25": "一切種智、習無憍慢得大威勢、恭敬禮拜",
    "T17n0761_006:0648c26": "一切眾生得諸眾生無能見頂、修行種種布",
    "T17n0761_006:0648c27": "施得具足妙相身、隨順諸眾生得具足八十",
    "T17n0761_006:0648c28": "種好、說大乘法得墮自在地、教眾生發菩",
    "T17n0761_006:0648c29": "提心得不退地、說諸法空能斷煩惱及煩惱",
    "T17n0761_006:0649a01": "習、以法布施得四無礙、與眾生念得陀羅尼、",
    "T17n0761_006:0649a02": "令眾生知法得四無礙、與眾生樂說因得無錯",
    "T17n0761_006:0649a03": "謬記、於羸劣眾生起忍辱心得那羅延身、於",
    "T17n0761_006:0649a04": "破戒眾生起忍辱心得諸眾生見者恭敬心、",
    "T17n0761_006:0649a05": "能滅瞋恨心眾生得常定心、勤修精進得速",
    "T17n0761_006:0649a06": "證法修行、以三昧施諸眾生得陰密藏相、施",
    "T17n0761_006:0649a07": "與威儀得一切普莊嚴事、令眾生近善知",
    "T17n0761_006:0649a08": "識得佛、菩薩、聲聞、辟支佛常現在前、捨於欲",
    "T17n0761_006:0649a09": "心常為一切世間所信、捨於瞋心得一切世",
    "T17n0761_006:0649a10": "間之所愛樂、捨慳嫉心得一切名聞利養、能",
    "T17n0761_006:0649a11": "與眾生作依止處得一切世間之所歸依、",
    "T17n0761_006:0649a12": "捨一切供養恭敬讚歎得法喜食得美名聞、",
    "T17n0761_006:0649a13": "施先問訊得清淨言音、施於愛語得梵音",
    "T17n0761_006:0649a14": "聲、施柔軟語得迦陵頻伽聲、遠離瞋恨得",
    "T17n0761_006:0649a15": "諸世間勝妙之身、不誑眾生得悉為一切世",
    "T17n0761_006:0649a16": "間所信、不說他過得不入胎、遠離殺生得",
    "T17n0761_006:0649a17": "壽無量命、遠離劫盜得以虛空而為庫藏、",
    "T17n0761_006:0649a18": "捨所愛事得如意寶手、迴向菩提得無盡",
    "T17n0761_006:0649a19": "資財、遠離邪婬得大丈夫身、遠離妄語得",
    "T17n0761_006:0649a20": "口業密、遠離兩舌得不失菩提心、遠離惡",
    "T17n0761_006:0649a21": "口得一切世間讚歎、遠離綺語得不壞眷屬、",
    "T17n0761_006:0649a22": "遠離貪心得無盡藏、遠離瞋心得與一切眾",
    "T17n0761_006:0649a23": "生而作橋梁、遠離邪見得於正見教化眾生、",
    "T17n0761_006:0649a24": "住於大乘得佛十力、能施一切不求果報得",
    "T17n0761_006:0649a25": "十八不共法、捨諸所著得四無畏。「天子！若我",
    "T17n0761_006:0649a26": "廣說如是菩薩無量境界、菩薩無量修行者，",
    "T17n0761_006:0649a27": "乃至百千萬億劫不能窮盡。天子！是名菩薩",
    "T17n0761_006:0649a28": "境界修行。天子！若菩薩如是成就境界、如是",
    "T17n0761_006:0649a29": "修行，於得菩提則為不難。」善思惟天子言：",
    "T17n0761_006:0649b01": "「世尊！云何菩薩名為安隱？」佛言：「天子！若菩",
    "T17n0761_006:0649b02": "薩常不捨離三昧，而不依三昧生。得三昧已，",
    "T17n0761_006:0649b03": "隨有利益眾生之處彼彼處生。天子！菩薩如",
    "T17n0761_006:0649b04": "是名為安隱。」善思惟天子言：「世尊！云何菩",
    "T17n0761_006:0649b05": "薩名為寂靜？」佛言：「天子！若菩薩見一切真",
    "T17n0761_006:0649b06": "如法界實際，是菩薩處於大眾而能寂靜。",
    "T17n0761_006:0649b07": "應如是知，天子！是則名為菩薩寂靜。天子！",
    "T17n0761_006:0649b08": "若菩薩不起二處心，名為菩薩寂靜。」天子言：",
    "T17n0761_006:0649b09": "「世尊！菩薩云何名為常在三昧？」佛言：「天子！若",
    "T17n0761_006:0649b10": "菩薩心常不求一切諸事、不見一法可取、不",
    "T17n0761_006:0649b11": "見一法可捨，是菩薩隨所見法悉知空寂，無",
    "T17n0761_006:0649b12": "有真實。天子！菩薩如是，名為常在三昧。」善",
    "T17n0761_006:0649b13": "思惟天子言：「世尊！菩薩云何名為到一切處？」",
    "T17n0761_006:0649b14": "佛言：「天子！若菩薩能見自身及諸眾生平等",
    "T17n0761_006:0649b15": "空寂，天子！菩薩如是名為到一切處。」善思",
    "T17n0761_006:0649b16": "惟天子言：「世尊！云何菩薩名為調伏？」佛言：",
    "T17n0761_006:0649b17": "「天子！若菩薩一切分別所不能動，名為調伏。」",
    "T17n0761_006:0649b18": "天子言：「云何菩薩名為得滅？」佛言：「若菩薩",
    "T17n0761_006:0649b19": "不染、不淨，名為得滅。」善思惟天子言：「世尊！",
    "T17n0761_006:0649b20": "如我解佛所說義者，依止自心而得菩提。世",
    "T17n0761_006:0649b21": "尊！菩薩如是離諸煩惱，如是如是取於佛法。",
    "T17n0761_006:0649b22": "世尊！諸佛法者，無所從來、去無所至。世尊！",
    "T17n0761_006:0649b23": "於諸法中清淨智，名為菩提。」「天子！菩薩如是",
    "T17n0761_006:0649b24": "隨順忍辱，名為菩提。能如是知，名為一切智",
    "T17n0761_006:0649b25": "者。」「世尊！若能入如是平等法界，是菩薩名",
    "T17n0761_006:0649b26": "為成就檀波羅蜜；若能如是知得成就平等",
    "T17n0761_006:0649b27": "法界，是菩薩名為成就尸波羅蜜；若能如是",
    "T17n0761_006:0649b28": "知忍平等法界，名為成就忍辱波羅蜜；若能",
    "T17n0761_006:0649b29": "於此法門修行聞、思、修、慧，名為成就毘離耶",
    "T17n0761_006:0649c01": "波羅蜜；若能思惟是法平等法界，名為成就",
    "T17n0761_006:0649c02": "禪波羅蜜；若能了達如是法平等法界，名為",
    "T17n0761_006:0649c03": "般若波羅蜜。世尊！若人能信此法門者，是",
    "T17n0761_006:0649c04": "人名為見法、名為證法、名降伏魔。世尊！若",
    "T17n0761_006:0649c05": "人能說此法門者，是人於如來所轉法輪而",
    "T17n0761_006:0649c06": "得隨轉。世尊！若人能得此法門者，是人名得",
    "T17n0761_006:0649c07": "最上妙法。」爾時，世尊於善思惟天子所說法",
    "T17n0761_006:0649c08": "門讚言：「善哉，善哉。天子！如是如是，如汝所",
    "T17n0761_006:0649c09": "說。天子！一切諸佛阿耨多羅三藐三菩提",
    "T17n0761_006:0649c10": "藏皆悉在此法門中攝。天子！一切諸佛所有",
    "T17n0761_006:0649c11": "意趣於此法門皆已示現。天子！若人聞此",
    "T17n0761_006:0649c12": "法門者，當知是菩薩快得善利。天子！若人",
    "T17n0761_006:0649c13": "手執此法門者，當知是菩薩得大法藏。天子！",
    "T17n0761_006:0649c14": "若人攝受此法門者，當知是菩薩名為可信",
    "T17n0761_006:0649c15": "者、名為受持如來密藏者、名為以最上供養",
    "T17n0761_006:0649c16": "供養如來者、名為攝受如來法門者。天子！",
    "T17n0761_006:0649c17": "若人聞此法門、聞已能信者，當知是菩薩名",
    "T17n0761_006:0649c18": "為報如來恩。天子！若人信此法門者，當知",
    "T17n0761_006:0649c19": "是菩薩於十方界無有闇障。」爾時，世尊告一",
    "T17n0761_006:0649c20": "切大眾唱如是言：「誰能於未來世護持此法",
    "T17n0761_006:0649c21": "門？」",
    "T17n0761_006:0649c22": "爾時，無所發菩薩即從座起，偏袒右肩，右膝",
    "T17n0761_006:0649c23": "著地，合掌向佛而作是言：「世尊！我當能於",
    "T17n0761_006:0649c24": "未來世護持此法門。世尊！若菩薩有所發者，",
    "T17n0761_006:0649c25": "不能護持此法。是故，我不發、不起、不受，於一",
    "T17n0761_006:0649c26": "切眾生平等心，能護持此甚深無生法忍法",
    "T17n0761_006:0649c27": "門。我遠離飲食心，不求一切供養、恭敬、讚歎。",
    "T17n0761_006:0649c28": "何以故？世尊！若依供養、恭敬者，不能護持",
    "T17n0761_006:0649c29": "此法。世尊！於如來滅後，若有人聞此法能",
    "T17n0761_006:0650a01": "受、能持、能書寫、能讀誦，書寫已乃至受持",
    "T17n0761_006:0650a02": "經卷者，當知皆是無所發菩薩威神力故。」",
    "T17n0761_006:0650a03": "爾時，世尊讚無所發菩薩言：「善哉，善哉。善男",
    "T17n0761_006:0650a04": "子！若有如是心者，是人則能護持妙法。」觀世",
    "T17n0761_006:0650a05": "音菩薩言：「世尊！若人不斷大悲，是人則能",
    "T17n0761_006:0650a06": "護持妙法。是故，我今依大悲心護持此法門。」",
    "T17n0761_006:0650a07": "彌勒菩薩言：「世尊！若人有大慈心，是人能",
    "T17n0761_006:0650a08": "攝受妙法。何以故？若人多瞋恚，是人不能",
    "T17n0761_006:0650a09": "攝受妙法。是故，我依慈心流通此法門。」見",
    "T17n0761_006:0650a10": "者愛樂菩薩言：「世尊！若菩薩眾生見者無",
    "T17n0761_006:0650a11": "厭，是人則能護持妙法。世尊！是故，我於一",
    "T17n0761_006:0650a12": "切眾生不起瞋心，護持此法門。」導師菩薩言：",
    "T17n0761_006:0650a13": "「世尊！若菩薩為一切眾生起心：『我拔一切眾",
    "T17n0761_006:0650a14": "生苦。』若一切眾生欲聚集佛菩提、欲度一切",
    "T17n0761_006:0650a15": "眾生，是菩薩能受持此法門。是故，世尊！我為",
    "T17n0761_006:0650a16": "一切眾生成佛菩提。世尊！我先度一切眾生",
    "T17n0761_006:0650a17": "然後自度，而不見能度可度者、亦不見度眾",
    "T17n0761_006:0650a18": "生法。是故，世尊！我畢竟起如是心護持此法",
    "T17n0761_006:0650a19": "門。」文殊師利菩薩言：「世尊！世間人顛倒，若",
    "T17n0761_006:0650a20": "人生如是心：『我護持妙法。』即是顛倒。何以故？",
    "T17n0761_006:0650a21": "世尊！菩薩調柔自身、寂靜自身，是菩薩自調",
    "T17n0761_006:0650a22": "柔、自寂靜實法身即是護持妙法。是故，世尊！",
    "T17n0761_006:0650a23": "我自身柔軟、自身寂靜、自身法身即護持妙",
    "T17n0761_006:0650a24": "法。」爾時，世尊讚彼護持妙法菩薩言：「善哉，善",
    "T17n0761_006:0650a25": "哉。善男子！汝真是大士。汝今能安樂一切眾",
    "T17n0761_006:0650a26": "生故，護持妙法。護法菩薩正應如是。何以",
    "T17n0761_006:0650a27": "故？此是諸菩薩最妙勝業，所謂護持妙法。善",
    "T17n0761_006:0650a28": "男子！是諸法相應法集法門，若菩薩受持、讀",
    "T17n0761_006:0650a29": "誦、修行，是菩薩於諸佛所得光明現前，一切",
    "T17n0761_006:0650b01": "諸佛身不生、不滅；於法中得大光明現前，知",
    "T17n0761_006:0650b02": "一切法非作、非有為；於僧中得光明現前，如",
    "T17n0761_006:0650b03": "來弟子僧無我、無我所；於菩薩修持戒得",
    "T17n0761_006:0650b04": "光明現前，菩薩於諸學中大悲為根本；得",
    "T17n0761_006:0650b05": "樂說光明現前，一切語言樂說以無生為體。",
    "T17n0761_006:0650b06": "善男子！是法門多行於娑伽羅龍王世界、多",
    "T17n0761_006:0650b07": "行帝釋住處、多行於阿那波達多龍王住",
    "T17n0761_006:0650b08": "處，然後行於閻浮提中。雖行閻浮提，常於諸",
    "T17n0761_006:0650b09": "佛所護眾生中行、於直心不諂曲心眾生中",
    "T17n0761_006:0650b10": "行、於能信深法者，常在如是眾生心手中行。」",
    "T17n0761_006:0650b11": "如來說此法門時，無所發菩薩、奮迅慧菩薩",
    "T17n0761_006:0650b12": "及彼諸菩薩摩訶薩，及大聲聞，天、龍、夜叉、乾",
    "T17n0761_006:0650b13": "闥婆、阿修羅、迦樓羅、緊那羅、摩睺羅伽、人非人",
    "T17n0761_006:0650b14": "等，一切大眾聞說此法門歡喜奉行。",
    "T17n0761_006:0650b15": "佛說法集經卷第六"
}