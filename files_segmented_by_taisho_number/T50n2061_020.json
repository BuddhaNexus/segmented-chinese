{
    "T50n2061_020:0836b02": "宋高僧傳卷第二十",
    "T50n2061_020:0836b04": "宋左街天壽寺通慧大師",
    "T50n2061_020:0836b05": "賜紫沙門贊寧等奉　勅撰",
    "T50n2061_020:0836b06": "之三感通篇第六之三正傳二十二人附見四人",
    "T50n2061_020:0836b07": "唐資州山北蘭若處寂傳唐資州山北蘭若處寂傳",
    "T50n2061_020:0836b08": "釋處寂，俗姓周氏，蜀人也。師事寶修禪師，",
    "T50n2061_020:0836b09": "服勤寡慾，與物無競。雅通玄奧，居山北，行",
    "T50n2061_020:0836b10": "杜多行。天后聞焉，詔入內，賜摩納僧伽梨，",
    "T50n2061_020:0836b11": "辭乞歸山。涉四十年，足不到聚落。坐一胡",
    "T50n2061_020:0836b12": "床，宴默不寐。常有虎蹲伏座下，如家畜類。",
    "T50n2061_020:0836b13": "資民所重，學其道者臻萃。由是頗形奇異，",
    "T50n2061_020:0836b14": "如：無相大師自新羅國將來謁詵禪師，寂",
    "T50n2061_020:0836b15": "預誡眾曰：「外來之賓明日當見矣。宜灑掃",
    "T50n2061_020:0836b16": "以待之。」明日，果有海東賓至也。開元初，新",
    "T50n2061_020:0836b17": "除太守王曄——本黃冠也，景雲中曾立少功",
    "T50n2061_020:0836b18": "——刺于是郡，終於釋子苞藏禍心。上任處",
    "T50n2061_020:0836b19": "分，令境內應是沙門追集。唯寂久不下山，",
    "T50n2061_020:0836b20": "或勸寂往參，免為厲階。寂謂弟子曰：「汝雖",
    "T50n2061_020:0836b21": "出家，猶未識業，吾之未死，王曄其如吾何？」",
    "T50n2061_020:0836b22": "迨乎王公上官三日，緇徒畢至。或曰：「唯處寂",
    "T50n2061_020:0836b23": "蔑視藩侯，弗來致賀。」曄微怒也，屈諸僧，升",
    "T50n2061_020:0836b24": "廳坐已，將啟怒端，問寂違拒之由，慍色悖",
    "T50n2061_020:0836b25": "興，僧皆股慄。曄俄然仆地，左右扶掖歸宅，",
    "T50n2061_020:0836b26": "至廳事後屏樹，如被摑頰之聲，禺中氣絕。",
    "T50n2061_020:0836b27": "自此人謂為妄欲加諸道人，一至於此。寂",
    "T50n2061_020:0836b28": "以開元二十二年正月示滅，享年八十七。資",
    "T50n2061_020:0836b29": "中至今崇仰焉。",
    "T50n2061_020:0836c01": "唐代州五臺山華嚴寺無著傳唐代州五臺山華嚴寺無著傳",
    "T50n2061_020:0836c02": "釋無著，永嘉人也，識度寬明，秉操貞礭。留神",
    "T50n2061_020:0836c03": "大道，約志遊方，抵于京師雲華寺，就澄觀",
    "T50n2061_020:0836c04": "法師研習華嚴之教。凡諸經論，志極旁通，然",
    "T50n2061_020:0836c05": "於華藏海，終誓遨遊。以大曆二年入五臺",
    "T50n2061_020:0836c06": "山，肆欲觀聖人之境界。五月，到華嚴寺挂",
    "T50n2061_020:0836c07": "錫。始於堂中啜茶，見老僧寢陋，據北床問",
    "T50n2061_020:0836c08": "曰：「子從南方來，還齎數珠請看。」著乃躬度",
    "T50n2061_020:0836c09": "之。迴視之間，失僧之所。于時神情𢠵恍，疑",
    "T50n2061_020:0836c10": "喜交生，曰：「昔僧明入此，覩石臼木杵，後得",
    "T50n2061_020:0836c11": "入聖寺獲見聖賢。我願止此，其為快乎！」",
    "T50n2061_020:0836c12": "次由般若經樓見吉祥鳥羽毛蒨絢，雙飛",
    "T50n2061_020:0836c13": "于頂上，望東北鼓翼而去。明日有白光兩",
    "T50n2061_020:0836c14": "穗，入戶悠颺，少頃而滅。同房僧法等見而驚",
    "T50n2061_020:0836c15": "怪，言曰：「此何祥也？願期再現，斷眾生疑。」尋",
    "T50n2061_020:0836c16": "覩光如前。因往金剛窟，望中致禮，方坐假",
    "T50n2061_020:0836c17": "寐，聞叱牛三聲云：「飲水。」一翁古貌瓌形，服",
    "T50n2061_020:0836c18": "麁短褐，曳麻屨，巾裹甚異。著乃迎執其手，",
    "T50n2061_020:0836c19": "問「從何來？」翁曰：「山外求糧用來。」「居在何地？」",
    "T50n2061_020:0836c20": "云：「求糧用在臺山。」翻質著云：「師何戾止？」答",
    "T50n2061_020:0836c21": "曰：「聞此有金剛窟，故來隨喜。」翁曰：「師困耶？」",
    "T50n2061_020:0836c22": "答曰：「否。」曰：「既不困憊，何輒睡乎？」著曰：「凡夫",
    "T50n2061_020:0836c23": "昏沈，胡可怪哉？」曰：「師若昏沈，可去啜煮荈",
    "T50n2061_020:0836c24": "乎？」翁指東北，見精舍相距數步餘，翁牽牛",
    "T50n2061_020:0836c25": "前行，著躡躅而隨。至寺門，喚均提三聲，童",
    "T50n2061_020:0836c26": "子󰉵唯開闔，年可十四、五，垂髮齊眉，衣褐",
    "T50n2061_020:0836c27": "襦。牽牛入寺，見其地盡是瑠璃，堂舍廊廡",
    "T50n2061_020:0836c28": "皆耀金色。其間華靡，非人間之制度。翁踞",
    "T50n2061_020:0836c29": "白牙床，指錦墩揖著坐。童子捧二甌茶，對",
    "T50n2061_020:0837a01": "飲畢。擎玳瑁器，滿中酥酪，各賦一匙。著咽",
    "T50n2061_020:0837a02": "之，如有所證，神府明豁，悟宿事焉。翁曰：「師",
    "T50n2061_020:0837a03": "出家來，何營何慮乎？」答曰：「有修無證，大小",
    "T50n2061_020:0837a04": "二乘，染指而已。」曰：「未知初出家時求何心？」著",
    "T50n2061_020:0837a05": "云：「求大乘菩提心。」曰：「師以初心修即得。」又",
    "T50n2061_020:0837a06": "問「齒臘幾何？」「三十一矣。」翁云：「師之純淑，年三",
    "T50n2061_020:0837a07": "十八則其福根荄植此地而榮茂歟！且徐",
    "T50n2061_020:0837a08": "徐下山，好尋道路，勿傷厥足。吾年老朽，從",
    "T50n2061_020:0837a09": "山外來，困極欲偃息也。」著請：「寓一宵可乎？」",
    "T50n2061_020:0837a10": "曰：「不可。緣師有兩伴相隨，今夜不見師",
    "T50n2061_020:0837a11": "歸，憂愁曷已？此乃師有執情在。」著曰：「瞿曇",
    "T50n2061_020:0837a12": "弟子有何執處？雖然有伴，不顧戀他。」又問：",
    "T50n2061_020:0837a13": "「持三衣否？」曰：「受戒已來持之。」曰：「此是封執",
    "T50n2061_020:0837a14": "處。」著曰：「亦有聖教在。若許住宿，心念捨",
    "T50n2061_020:0837a15": "之。脫有強緣，佛故聽許。」曰：「若依小乘，無難",
    "T50n2061_020:0837a16": "不得捨衣。宜從急護。」翁拂襟投袂而作，著",
    "T50n2061_020:0837a17": "亦趨行。翁曰：「聽吾宣偈『一念淨心是菩提，",
    "T50n2061_020:0837a18": "勝造恒沙七寶塔。寶塔究盡碎為塵，一念淨",
    "T50n2061_020:0837a19": "心成正覺。』」著俯聽凝神，謝曰：「蒙宣密偈，若",
    "T50n2061_020:0837a20": "飲醍醐。容入智門，敢忘指決。丈人可謂知",
    "T50n2061_020:0837a21": "言，銘刻心府。」翁喚均提可送師去。臨行",
    "T50n2061_020:0837a22": "拊背曰：「好去。」著再折腰，與童子駢肩齊步，",
    "T50n2061_020:0837a23": "至金剛窟前，問童子：「此何伽藍，不懸題額？」",
    "T50n2061_020:0837a24": "童子指金剛窟反問著云：「伊何窟乎？」曰：「先",
    "T50n2061_020:0837a25": "代相傳，名金剛窟」童子曰：「金剛下有何字？」",
    "T50n2061_020:0837a26": "著惟忖少選曰：「金剛下有般若。」童子唍爾，",
    "T50n2061_020:0837a27": "「適入者般若寺也。」著携童子手，揖顧而別。童",
    "T50n2061_020:0837a28": "子瞠目視著，如欲吐辭。著曰：「送我可以言",
    "T50n2061_020:0837a29": "代縞帶與玉玦乎？」童子遂宣偈㖟云：「面上",
    "T50n2061_020:0837b01": "無瞋供養具，口裏無瞋吐妙香，心裏無瞋",
    "T50n2061_020:0837b02": "是珍寶，無染無垢是真常。」偈終，恍惚之間，童",
    "T50n2061_020:0837b03": "子及聖寺俱滅，唯見山林土石。悢悢盈懷，",
    "T50n2061_020:0837b04": "歔欷不已，歎曰：「緒言餘論，若笙鏞之末響，",
    "T50n2061_020:0837b05": "猶在乎耳。」諦觀山翁立處，有白雲冉冉湧",
    "T50n2061_020:0837b06": "起，去地尋常許，變成五色雲霓，上有大聖",
    "T50n2061_020:0837b07": "乘師子而諸菩薩圍遶。食頃，東方白雲一段，",
    "T50n2061_020:0837b08": "漸遮菩薩面，群像與雲偕滅。著倏見汾州",
    "T50n2061_020:0837b09": "菩提寺主僧修政等六人，相將還至窟前作",
    "T50n2061_020:0837b10": "禮。忽聞山石振吼，聲如霹靂，諸僧奔走。良",
    "T50n2061_020:0837b11": "久，寂無所覩。著遂陳遭遇，六人悔責不見",
    "T50n2061_020:0837b12": "聖容，咫尺綿邈，知罪障之屏翳歟！著遂隱",
    "T50n2061_020:0837b13": "此山而終。元和中門人文一追述焉。",
    "T50n2061_020:0837b14": "唐真定府普化傳唐真定府普化傳",
    "T50n2061_020:0837b15": "釋普化，不知何許人也。秉性殊常，且多真",
    "T50n2061_020:0837b16": "率，作為簡放，言語不拘。躬事盤山積禪師，",
    "T50n2061_020:0837b17": "密密指教，深入堂奧，誡令保任，而發狂悖。",
    "T50n2061_020:0837b18": "甞與臨濟玄公相見，乃對之以之驢鳴，旁",
    "T50n2061_020:0837b19": "侍無不哂笑。直時歌舞，或即悲號。人或接",
    "T50n2061_020:0837b20": "之，千變萬態，略無恒度。一日，擎挾棺木巡",
    "T50n2061_020:0837b21": "街，徇戶告辭云：「普化明日死去。」時視之知",
    "T50n2061_020:0837b22": "不可訾。趙人相率隨送出城東門，而揚言",
    "T50n2061_020:0837b23": "曰：「今日葬，不合《青烏》。」經二日出南門，人亦",
    "T50n2061_020:0837b24": "隨送，又曰：「明日方吉。」如是西門、北門，出而還",
    "T50n2061_020:0837b25": "返，人煩意怠。一旦坐于郊野，如入禪定焉。",
    "T50n2061_020:0837b26": "禪宗有著述者，以其發言先覺，排普化為",
    "T50n2061_020:0837b27": "散聖科目中，言非正員也矣。",
    "T50n2061_020:0837b28": "唐漢州棲賢寺大川傳唐漢州棲賢寺大川傳法烱",
    "T50n2061_020:0837b29": "釋大川，不知何許人也，沈默自居，節操彌",
    "T50n2061_020:0837c01": "厲。戒無竁穴，言不浪施。於漢州棲賢寺行",
    "T50n2061_020:0837c02": "四聖種法，克苦既增，川也，其樂也泄泄。綿竹",
    "T50n2061_020:0837c03": "之人無夙少，率皆宗奉。及乎終也，臥于寺",
    "T50n2061_020:0837c04": "外，白衣具床榻，相率舁歸寺中，務營喪禮。",
    "T50n2061_020:0837c05": "方當屍舉，無何雙鹿引前若騶導焉。始履",
    "T50n2061_020:0837c06": "門閾，寺額奮然隕地，遠近驚歎。又此山靈異，",
    "T50n2061_020:0837c07": "不容麁鄙。有僧深藏者，不謹愿，多所違",
    "T50n2061_020:0837c08": "犯。神人擲于山下可七里許，唯傷足指。從",
    "T50n2061_020:0837c09": "此無不悛革守戒者。大曆初北山變成黃",
    "T50n2061_020:0837c10": "金色，上有樓閣，菩薩行道。斯須之間，萬形千",
    "T50n2061_020:0837c11": "狀。川素居此寺，與地俱靈，留影供養，如事",
    "T50n2061_020:0837c12": "靈祠焉。次閩城法烱者，未詳何許人也，行",
    "T50n2061_020:0837c13": "頭陀法，克苦克勤，激勸閩人，辭氣剛直。聞",
    "T50n2061_020:0837c14": "海壇練門江內有巨鐘，相傳云昔有人往廣",
    "T50n2061_020:0837c15": "州募鑄信鼓。巨艦至此，忽值風濤沈溺。每",
    "T50n2061_020:0837c16": "月望日，其潮大至，水退，其蒲牢乃出，可容一",
    "T50n2061_020:0837c17": "人從中穿過，約其周圍徑一丈餘。大曆中",
    "T50n2061_020:0837c18": "烱欲出此鐘，先於開元寺設大會齋誦呪，",
    "T50n2061_020:0837c19": "令一小僧詣龍宮——乞鐘於人世，擊扣以警",
    "T50n2061_020:0837c20": "晨昏。小僧見海神曰：「我惜以鎮海。」別與小",
    "T50n2061_020:0837c21": "珠三顆為信，當爾時小僧有如夢覺，珠在",
    "T50n2061_020:0837c22": "手焉。",
    "T50n2061_020:0837c23": "唐西域難陀傳唐西域難陀傳",
    "T50n2061_020:0837c24": "釋難陀者，華言喜也，未詳種姓何國人乎。",
    "T50n2061_020:0837c25": "其為人也，詭異不倫，恭慢無定。當建中年",
    "T50n2061_020:0837c26": "中，無何至于岷蜀，時張魏公延賞之任成",
    "T50n2061_020:0837c27": "都。喜自言我得如幻三昧——甞入水不濡，投",
    "T50n2061_020:0837c28": "火無灼，能變金石，化現無窮。初入蜀，與",
    "T50n2061_020:0837c29": "三少尼俱行，或大醉狂歌，或聚眾說法，戍",
    "T50n2061_020:0838a01": "將深惡之，亟令擒捉。喜被捉隨至，乃曰：「貧",
    "T50n2061_020:0838a02": "道寄迹僧門，別有藥術。」因指三尼曰：「此皆",
    "T50n2061_020:0838a03": "妙於歌舞。」戍將乃重之，遂留連為置酒肉，",
    "T50n2061_020:0838a04": "夜宴，與之飲唱。乃假襦袴、巾櫛，三尼各施",
    "T50n2061_020:0838a05": "粉黛，並皆列坐，含睇調笑，逸態絕世。飲欲",
    "T50n2061_020:0838a06": "半酣，喜謂尼曰：「可為押衙蹋舞乎？」因徐進",
    "T50n2061_020:0838a07": "對舞，曳練迴雪，迅起摩趺，伎又絕倫。良久",
    "T50n2061_020:0838a08": "曲終而舞不已，喜乃咄曰：「婦女風邪？」喜忽起",
    "T50n2061_020:0838a09": "取戍將刀，眾謂酒狂，坐者悉皆驚走。遂斫三",
    "T50n2061_020:0838a10": "尼頭，皆踣於地，血及數丈。戍將大驚，呼左",
    "T50n2061_020:0838a11": "右縛喜。喜笑曰：「無草草也。」徐舉三尼乃",
    "T50n2061_020:0838a12": "笻竹杖也，血乃向來所飲之酒耳。喜乃却",
    "T50n2061_020:0838a13": "坐飲宴，別使人斷其頭，釘兩耳柱上，皆無",
    "T50n2061_020:0838a14": "血污。身即坐於席上，酒巡到即瀉入斷處，",
    "T50n2061_020:0838a15": "面色亦赤。而口能歌舞，手復擊掌應節。及宴",
    "T50n2061_020:0838a16": "散，其身自起，就柱取頭安之，輒無瘢痕。時",
    "T50n2061_020:0838a17": "時言人吉凶事，多是謎語，過後方悟。成都有",
    "T50n2061_020:0838a18": "人供養，數日，喜忽不欲住，乃閉關留之。喜",
    "T50n2061_020:0838a19": "即入壁縫中，及牽之，漸入唯餘袈裟角，逡",
    "T50n2061_020:0838a20": "巡不見。來日見壁畫僧影，其狀如日色，隔",
    "T50n2061_020:0838a21": "日漸落。經七日，空有墨迹。至八日，墨迹已",
    "T50n2061_020:0838a22": "滅。有人早見喜已在彭州界。後終不知所",
    "T50n2061_020:0838a23": "之。",
    "T50n2061_020:0838a24": "系曰：難陀之狀迹為邪正邪？而自言得如",
    "T50n2061_020:0838a25": "幻三昧，與無厭足王同此三昧者，即諸佛之",
    "T50n2061_020:0838a26": "大定也。唯如幻見如幻，不可以言論分境",
    "T50n2061_020:0838a27": "界矣。四神通有如幻通，能轉變外事。故難",
    "T50n2061_020:0838a28": "陀警覺庸蜀之人，多尚鬼道神仙。非此三",
    "T50n2061_020:0838a29": "昧，不足以化難化之俗也。",
    "T50n2061_020:0838b01": "唐壽州紫金山玄宗傳唐壽州紫金山玄宗傳",
    "T50n2061_020:0838b02": "釋玄宗，姓吳氏，永嘉人也。少時出塵，氣度寬",
    "T50n2061_020:0838b03": "裕，於本部永定山寶壽院依常靜為師。照",
    "T50n2061_020:0838b04": "得戒已，還諸方遊學，抵江陵詞朗禪師門，若",
    "T50n2061_020:0838b05": "真金之就冶焉。決了疑貳，復振錫他行，見",
    "T50n2061_020:0838b06": "紫金山悅可自心，留行禪觀。此山先多虎",
    "T50n2061_020:0838b07": "暴，或噬行商，或傷樵子——避苛政者，哭婦",
    "T50n2061_020:0838b08": "堪哀。從宗卜居，哮㘚絕迹，自邇入山者",
    "T50n2061_020:0838b09": "無憚矣。一日禪徒擁集，見一老父趨及座",
    "T50n2061_020:0838b10": "前，拜跪勤恪。宗問：「子何人耶？」答云：「我本虎",
    "T50n2061_020:0838b11": "也，在此山中食啖眾生。因大師化此，冥迴",
    "T50n2061_020:0838b12": "我心，得脫業軀，已生天道，故來報謝。」折旋",
    "T50n2061_020:0838b13": "之頃，了無所見。以大曆二年囑別門徒，溘",
    "T50n2061_020:0838b14": "然化矣。春秋八十六，二月入塔，立碑存焉。",
    "T50n2061_020:0838b15": "唐袁州陽岐山廣敷傳唐袁州陽岐山廣敷傳",
    "T50n2061_020:0838b16": "釋廣敷，俗姓鄭，南燕人也。少依京望大德思",
    "T50n2061_020:0838b17": "浩下，承乎法訓。登戒畢，遊嵩少、兩京，遇神",
    "T50n2061_020:0838b18": "會禪師，大明玄旨。至宜春陽岐山挂錫——是",
    "T50n2061_020:0838b19": "中，峯巒積翠洞穴涉幽，芝菌之苗參于草",
    "T50n2061_020:0838b20": "卉。敷終日瞑目，木食度辰。時有峨冠羽帔，",
    "T50n2061_020:0838b21": "馭鶴驂鸞者，始則乍往倏來，後則登庵造",
    "T50n2061_020:0838b22": "膝。其仙客所到，必輕雲薄霧，隨步而至。擁",
    "T50n2061_020:0838b23": "從者天丁、力士令遠去，對晤談論移晷。其後",
    "T50n2061_020:0838b24": "道化既成，於貞元元年三月四日入滅，春秋",
    "T50n2061_020:0838b25": "九十一云。",
    "T50n2061_020:0838b26": "系曰：神仙道異，談論豈同乎？通曰：「昔小有真",
    "T50n2061_020:0838b27": "人能談空理，方諸山神仙建浮圖者信崇",
    "T50n2061_020:0838b28": "佛道，止不削染，號『在家菩薩』。又雪山諸仙",
    "T50n2061_020:0838b29": "善五明論求度者同也。然其相似道，必須",
    "T50n2061_020:0838c01": "甄簡。若西域二十諦中五唯量五大，與釋",
    "T50n2061_020:0838c02": "氏法名同。所計天殊，良難區別哉。」",
    "T50n2061_020:0838c03": "唐鄧州烏牙山圓震傳唐鄧州烏牙山圓震傳",
    "T50n2061_020:0838c04": "釋圓震姓陳，中山人也。少警悟而尚學，入",
    "T50n2061_020:0838c05": "庠序，研究五經。倏遇雲遊沙門寓宵，其父",
    "T50n2061_020:0838c06": "為州衙吏，酷有道心，留是僧供施。震禮奉",
    "T50n2061_020:0838c07": "其僧，聽其談道，頗覺入神。捨儒典，披釋",
    "T50n2061_020:0838c08": "經，頓辭所愛，往白磁山，禮智幽為師受",
    "T50n2061_020:0838c09": "教。後遇荷澤禪師得法，隱南陽烏牙山。先",
    "T50n2061_020:0838c10": "是山中多巨蛇，澤穴有毒龍，鄉人患之。",
    "T50n2061_020:0838c11": "及震居此，二物潛蹤。曾有一人形服且異，",
    "T50n2061_020:0838c12": "致拜乃曰：「我在此已二百歲，今感無心之",
    "T50n2061_020:0838c13": "化，絕慮之修，吾曹冥感超昇，可非師之力",
    "T50n2061_020:0838c14": "歟！」貞元六年終，享齡八十六，弟子奉全身",
    "T50n2061_020:0838c15": "入塔焉。",
    "T50n2061_020:0838c16": "唐池州九華山化城寺地藏傳唐池州九華山化城寺地藏傳",
    "T50n2061_020:0838c17": "釋地藏，姓金氏，新羅國王之支屬也。慈心而",
    "T50n2061_020:0838c18": "貌惡，頴悟天然。七尺成軀，頂聳奇骨特高，",
    "T50n2061_020:0838c19": "才力可敵十夫。甞自誨曰：「六籍寰中，三清",
    "T50n2061_020:0838c20": "術內，唯第一義與方寸合。」于時落髮涉海，",
    "T50n2061_020:0838c21": "捨舟而徒，振錫觀方。邂逅至池陽，覩九子",
    "T50n2061_020:0838c22": "山焉，心甚樂之，乃逕造其峯，得谷中之地，",
    "T50n2061_020:0838c23": "面陽而寬平。其土黑壤，其泉滑甘，巖棲磵汲，",
    "T50n2061_020:0838c24": "趣爾度日。藏甞為毒螫，端坐無念。俄有美",
    "T50n2061_020:0838c25": "婦人作禮饋藥云：「小兒無知，願出泉以補",
    "T50n2061_020:0838c26": "過。」言訖不見，視坐左右間潗㵫然，時謂",
    "T50n2061_020:0838c27": "為九子山神為湧泉資用也。其山天寶中李",
    "T50n2061_020:0838c28": "白遊此，號為九華焉。俗傳山神，婦女也。其",
    "T50n2061_020:0838c29": "峯多冒雲霧，罕曾露頂歟。藏素願持四大",
    "T50n2061_020:0839a01": "部經，遂下山至南陵，有信士為繕寫，得以",
    "T50n2061_020:0839a02": "歸山。至德年初，有諸葛節率村父自麓登",
    "T50n2061_020:0839a03": "高，深極無人，雲日鮮明，居唯藏，孤然閉目",
    "T50n2061_020:0839a04": "石室。其房有折足鼎，鼎中白土和少米，烹",
    "T50n2061_020:0839a05": "而食之。群老驚歎曰：「和尚如斯苦行，我曹",
    "T50n2061_020:0839a06": "山下列居之咎耳。」相與同構禪宇，不累載",
    "T50n2061_020:0839a07": "而成大伽藍。建中初張公嚴典是邦，仰藏",
    "T50n2061_020:0839a08": "之高風，因移舊額奏置寺焉。本國聞之，率",
    "T50n2061_020:0839a09": "以渡海相尋，其徒且多，無以資歲。藏乃發",
    "T50n2061_020:0839a10": "石得土，其色青白，不磣如麵，而供眾食。其",
    "T50n2061_020:0839a11": "眾請法以資神，不以食而養命。南方號為",
    "T50n2061_020:0839a12": "「枯槁眾」，莫不宗仰。龍潭之側有白墡硎，取",
    "T50n2061_020:0839a13": "之無盡。以貞元十九年夏，忽召眾告別，罔",
    "T50n2061_020:0839a14": "知攸往。但聞山嗚石隕，扣鐘嘶嗄，如趺而",
    "T50n2061_020:0839a15": "滅。春秋九十九。其屍坐於函中，洎三稔開",
    "T50n2061_020:0839a16": "將入塔，顏貌如生，舉舁之動骨節，若撼",
    "T50n2061_020:0839a17": "金鎖焉。乃立小浮圖于南臺，是藏宴坐之地",
    "T50n2061_020:0839a18": "也。時徵士右拾遺費冠卿序事存焉。大中中",
    "T50n2061_020:0839a19": "僧應物亦紀其德哉。",
    "T50n2061_020:0839a20": "唐婺州金華山神暄傳唐婺州金華山神暄傳",
    "T50n2061_020:0839a21": "釋神暄，俗姓留，建陽人也。幼而沈靜，非問不",
    "T50n2061_020:0839a22": "言。客遊婺女，入開元寺，志願出家焉。無",
    "T50n2061_020:0839a23": "何，本郡太守入寺訪其師，見暄神彩朗練。",
    "T50n2061_020:0839a24": "太守善相人也，顧之數四，且曰：「是子真出",
    "T50n2061_020:0839a25": "塵之器，異日承受深法，千眾圍遶，必超上",
    "T50n2061_020:0839a26": "果，非凡氣也。」乃誦《七佛俱胝神呪》，昏曉不",
    "T50n2061_020:0839a27": "絕。納戒畢，於金華山北洞百家巖——有石穴",
    "T50n2061_020:0839a28": "——，暄居中止息，不構庵室，作露地頭陀。復無",
    "T50n2061_020:0839a29": "床榻，然有神人吐紫色雲氣而高覆之——遐",
    "T50n2061_020:0839b01": "望冉冉，猶獨柱觀焉。其神人時來問道，拱",
    "T50n2061_020:0839b02": "手白暄曰：「赤松洞之東峯有林泉卓異，師",
    "T50n2061_020:0839b03": "可居之否？」暄隨請往住，數年越多徵瑞。貞",
    "T50n2061_020:0839b04": "元二年遇志賢禪師，問暄如此持誦，魔事",
    "T50n2061_020:0839b05": "必生。欲滅魔怨，須識身本。身本既真，無魔",
    "T50n2061_020:0839b06": "無佛，豁然開悟，理事俱成，神呪功倍。元和八",
    "T50n2061_020:0839b07": "年，范敭中丞知仰，遣使齎乳香、氈罽、器皿",
    "T50n2061_020:0839b08": "施暄，並迴施現前大眾。次中書舍人王仲。",
    "T50n2061_020:0839b09": "請於大雲寺為眾受菩薩戒。十二載，平昌",
    "T50n2061_020:0839b10": "孟簡尚書自會稽甄請，不赴。八月，俄迴舊",
    "T50n2061_020:0839b11": "山，人莫詳測。倏云示滅，春秋七十六。弟子",
    "T50n2061_020:0839b12": "建塔焉。一云暄在金華山北，多寒少陽。神",
    "T50n2061_020:0839b13": "人問曰：「師須何物？」曰：「吾在山之陰，苦於凜",
    "T50n2061_020:0839b14": "冽」神曰：「小事耳。」至夜聞暄闐之聲，明旦見",
    "T50n2061_020:0839b15": "一小峯移矣。",
    "T50n2061_020:0839b16": "唐澧州開元寺道行傳唐澧州開元寺道行傳",
    "T50n2061_020:0839b17": "釋道行，姓楊，桂陽人也。自生已來，神府聰利，",
    "T50n2061_020:0839b18": "肌體氷雪如也。年甫十二，心誓慕道，於南岳",
    "T50n2061_020:0839b19": "般若道場受學，於鐘陵求訣，自默證法，",
    "T50n2061_020:0839b20": "號「自在三昧」。由此布納蒲鞵，用資殘息而",
    "T50n2061_020:0839b21": "已。就澧陽西南，伐木為室，方丈而居，虎豹",
    "T50n2061_020:0839b22": "多伏於床榻之間。後有齎材殖，為營堂",
    "T50n2061_020:0839b23": "宇，曾未浹旬，一皆周具。視之，寂無人焉，始",
    "T50n2061_020:0839b24": "知鬼神捨材輸力也。太守苦召居州治開",
    "T50n2061_020:0839b25": "元寺。未久，元和十五年終，年六十九，焚舍",
    "T50n2061_020:0839b26": "利建塔焉。",
    "T50n2061_020:0839b27": "唐徐州安豐山懷空傳唐徐州安豐山懷空傳",
    "T50n2061_020:0839b28": "釋懷空，姓梁氏，閬州人也。幼適本州耆闍山",
    "T50n2061_020:0839b29": "廣福院削染。得戒之後，遊方慕學，於大寂",
    "T50n2061_020:0839c01": "禪法洗然明暢。後至彭城安豐山挂錫宴",
    "T50n2061_020:0839c02": "默，不數載間，成大伽藍。甞有一僧乘空而",
    "T50n2061_020:0839c03": "至，遶垣牆不息。或躡蓮華，或時履地，人",
    "T50n2061_020:0839c04": "咸瞻覩。數日之後，禮辭空，且曰：「我三五稔",
    "T50n2061_020:0839c05": "却來依附。」言訖不見。空以興元元年滅度，",
    "T50n2061_020:0839c06": "春秋八十八。長慶元年二月，方遷入塔云。",
    "T50n2061_020:0839c07": "唐洛京慧林寺圓觀傳唐洛京慧林寺圓觀傳",
    "T50n2061_020:0839c08": "釋圓觀，不知何許人也。居于洛宅，率性疎",
    "T50n2061_020:0839c09": "簡，或勤梵學而好治生，獲田園之利，時謂",
    "T50n2061_020:0839c10": "之空門猗頓也。此外施為絕異，且通音律，",
    "T50n2061_020:0839c11": "大曆末，與李源為忘形之友。源父憕居守，",
    "T50n2061_020:0839c12": "天寶末陷於賊中，遂將家業捨入洛城北",
    "T50n2061_020:0839c13": "慧林寺——即憕之別墅也——，以為公用無盡財也。",
    "T50n2061_020:0839c14": "但日給一器，隨僧眾飲食而已。如此三年。",
    "T50n2061_020:0839c15": "源好服食，忽約觀遊蜀青城、峨眉等山洞",
    "T50n2061_020:0839c16": "求藥。觀欲遊長安，由斜谷路。李欲自荊",
    "T50n2061_020:0839c17": "入峽，爭此二途，半年未決。李曰：「吾已不",
    "T50n2061_020:0839c18": "事王侯，行不願歷兩京道矣。」觀曰：「行無",
    "T50n2061_020:0839c19": "固必，請從子命。」遂自荊上峽，行次南浦，泊",
    "T50n2061_020:0839c20": "舟，見數婦女絛達錦璫，負罌而汲。觀俛首",
    "T50n2061_020:0839c21": "而泣曰：「某不欲經此者，恐見此婦人也。」李",
    "T50n2061_020:0839c22": "曰：「自上峽來，此徒不少，奚獨泣為？」觀曰：「其",
    "T50n2061_020:0839c23": "孕婦王氏者，是某託身之所也。已逾三載，尚",
    "T50n2061_020:0839c24": "未解㝃，唯以吾未來故。今既見矣，命有所",
    "T50n2061_020:0839c25": "歸，釋氏所謂循環者也。請君用符呪遣其",
    "T50n2061_020:0839c26": "速生，且少留行舟，葬吾山谷。其家浴兒時，",
    "T50n2061_020:0839c27": "亦望君訪臨。若相顧一笑，是識認君也。後",
    "T50n2061_020:0839c28": "十二年當中秋月夜，專於錢塘天竺寺外，",
    "T50n2061_020:0839c29": "乃是與君相見之期也。」李追悔此之一行，",
    "T50n2061_020:0840a01": "致觀到此，哀慟殆絕。召孕婦告以其事，婦",
    "T50n2061_020:0840a02": "人喜躍還。頃之，親族畢集，以枯魚濁酒饋",
    "T50n2061_020:0840a03": "于水濱。李往授符水。觀具其沐浴，新其衣",
    "T50n2061_020:0840a04": "裝。觀其死矣，孕婦生焉。李三日往看新兒，襁",
    "T50n2061_020:0840a05": "抱就明，果致一笑。李泣具告王氏，王氏厚",
    "T50n2061_020:0840a06": "葬觀。明日李迴棹歸慧林寺，詢問弟子，方",
    "T50n2061_020:0840a07": "知已理命矣。李常念杭州之約。至期，到天",
    "T50n2061_020:0840a08": "竺山寺，其夜桂魄皎然，忽聞葛洪井畔有牧",
    "T50n2061_020:0840a09": "童歌《竹枝》者，乘牛扣角，雙髻短衣，徐至寺",
    "T50n2061_020:0840a10": "前，乃觀也。李趨拜曰：「觀公健否？」曰：「李公真信",
    "T50n2061_020:0840a11": "士。我與君殊途，慎勿相近。君俗緣未盡，但",
    "T50n2061_020:0840a12": "且勤修不墮，即遂相見。」李無由序語，望之",
    "T50n2061_020:0840a13": "澘然。觀又歌《竹枝》，杳䮍前去，詞切調高，莫",
    "T50n2061_020:0840a14": "知所謂。歎曰：「真得道之僧也！咫尺懸隔，聖",
    "T50n2061_020:0840a15": "凡路殊，諒有之乎？」初，源忿父遇害賊庭，時",
    "T50n2061_020:0840a16": "方八歲，為群賊所虜，流浪南北，展轉人家，",
    "T50n2061_020:0840a17": "凡六七年，歸於近親。代宗聞之，授河府掾。",
    "T50n2061_020:0840a18": "源遂絕酒肉，不婚娶，不役童僕，常依慧林",
    "T50n2061_020:0840a19": "寺，寓一室，隨僧齋食。先命穴其野以備終",
    "T50n2061_020:0840a20": "制，時時往眠其間。至於榮辱是非，一皆均",
    "T50n2061_020:0840a21": "等也。時相國李公德裕表薦之，遂授諫議大",
    "T50n2061_020:0840a22": "夫。于時源已年八十餘矣，抗表不起。二年",
    "T50n2061_020:0840a23": "而卒——長慶二年也。",
    "T50n2061_020:0840a24": "系曰：圓觀未死先寄胎者，聞必不信。何耶？",
    "T50n2061_020:0840a25": "違諸聖教也。甞聞閩尼多許族姓家婦女為",
    "T50n2061_020:0840a26": "兒，云「便來」也。及終，有以朱題髀，當日有",
    "T50n2061_020:0840a27": "家生子，身有赤文「便來」二字焉。此類亦多。",
    "T50n2061_020:0840a28": "莊子所謂「曲士不可與語道者，束於教也。」",
    "T50n2061_020:0840a29": "其或竺乾異計有教未來佛，或別會曾談，",
    "T50n2061_020:0840b01": "見有我宗自許。若然者未可定執已行之",
    "T50n2061_020:0840b02": "教矣。其如觀也果證高深，同《智論》中多種",
    "T50n2061_020:0840b03": "不思議也，心思言議，千里難追矣。",
    "T50n2061_020:0840b04": "唐江州廬山五老峯法藏傳唐江州廬山五老峯法藏傳",
    "T50n2061_020:0840b05": "釋法藏，俗姓周氏，南康人也。穉齡爽俊，始研",
    "T50n2061_020:0840b06": "尋史籍，而於醫方明得其工巧，同支法存",
    "T50n2061_020:0840b07": "之妙用焉。有門僧臥疾，幾云不救，藏切",
    "T50n2061_020:0840b08": "脈處方，信宿平復。其僧多接談玄，自爾萌",
    "T50n2061_020:0840b09": "出塵之意。年已長矣，懇辭親，投本郡平田山",
    "T50n2061_020:0840b10": "寶積院從願師下受教，納戒。後遊謁大寂",
    "T50n2061_020:0840b11": "禪師，言喻若石之投水。翛然北下廬山登",
    "T50n2061_020:0840b12": "五老峯，愛其靈異，獨止寒林，采橡栗，掬溪",
    "T50n2061_020:0840b13": "㵎，聊延形氣，而止數年。有二仙乘雲而來，",
    "T50n2061_020:0840b14": "終日談論，或留宵宿，或經月不來，或繼日",
    "T50n2061_020:0840b15": "而至。他人有見者，旁說不同。及乎學僧臻",
    "T50n2061_020:0840b16": "萃，全無蹤跡。又一日告辭藏云：「且歸山去，",
    "T50n2061_020:0840b17": "師當好住。」由是道且馨香，檀越共營一院。",
    "T50n2061_020:0840b18": "寶曆中示滅，年八十二。其年三月四日入",
    "T50n2061_020:0840b19": "塔云。",
    "T50n2061_020:0840b20": "系曰：藏隱五老峯時，二仙來終日談論者，何？",
    "T50n2061_020:0840b21": "通曰：「昔劉向輯《列仙》云：『若干人見于內典",
    "T50n2061_020:0840b22": "歟。』又裴、周、桐栢三真人弟子，各半學佛法，可",
    "T50n2061_020:0840b23": "非來問道乎？《詩》中草蟲之應阜螽同也。」",
    "T50n2061_020:0840b24": "唐洛陽香山寺鑑空傳唐洛陽香山寺鑑空傳",
    "T50n2061_020:0840b25": "釋鑑空，俗姓齊，吳郡人也。少小苦貧，雖勤",
    "T50n2061_020:0840b26": "於學而寡記持。壯歲為詩，不多靡麗。常困",
    "T50n2061_020:0840b27": "遊吳、楚間，已四、五年矣。干謁侯伯，所潤無",
    "T50n2061_020:0840b28": "幾。錢或盈貫，則必病生，用罄方差。元和初",
    "T50n2061_020:0840b29": "遊錢塘，屬其荒儉，乃議求餐於天竺寺。至",
    "T50n2061_020:0840c01": "孤山寺西，餒甚不前，因臨流雪涕，悲吟數",
    "T50n2061_020:0840c02": "聲。俄有梵僧臨流而坐，顧空笑曰：「法師秀",
    "T50n2061_020:0840c03": "才，旅遊滋味足未？」空曰：「旅遊滋味則已足矣。",
    "T50n2061_020:0840c04": "法師之呼，一何乖謬？」蓋以空未為僧時名君",
    "T50n2061_020:0840c05": "房也。梵僧曰：「子不憶講《法華經》於同德寺",
    "T50n2061_020:0840c06": "乎？」空曰：「生身已四十五歲矣，盤桓吳、楚間，",
    "T50n2061_020:0840c07": "未甞涉京口。又何洛中之說？」僧曰：「子應為",
    "T50n2061_020:0840c08": "飢火所燒，不暇憶故事。」遂探囊出一棗，",
    "T50n2061_020:0840c09": "大如拳許，曰：「此吾國所產，食之者，上智知",
    "T50n2061_020:0840c10": "過去未來事，下智止於知前生事耳。」空飢",
    "T50n2061_020:0840c11": "極食棗，掬泉飲之。忽欠呻，枕石而寢，頃刻",
    "T50n2061_020:0840c12": "乃悟，憶講經於同德寺如昨日焉。因增涕",
    "T50n2061_020:0840c13": "泣，問僧曰：「震和尚安在？」曰：「專精未至，再為",
    "T50n2061_020:0840c14": "蜀僧矣。今則斷攀緣也。」「神上人安在？」曰：「前",
    "T50n2061_020:0840c15": "願未滿。」「悟法師焉在？」曰：「豈不記香山石像",
    "T50n2061_020:0840c16": "前戲發大願乎？若不證無上菩提，必願為",
    "T50n2061_020:0840c17": "赳赳貴臣。昨聞已得大將軍矣。當時雲水五",
    "T50n2061_020:0840c18": "人，唯吾得解脫，獨汝為凍餒之士也。」空泣",
    "T50n2061_020:0840c19": "曰：「某四十許年日唯一餐，三十餘年擁一褐，",
    "T50n2061_020:0840c20": "浮俗之事決斷根源。何期福不完乎！坐於飢",
    "T50n2061_020:0840c21": "凍？」僧曰：「由師子座上廣說異端，使學空之",
    "T50n2061_020:0840c22": "人心生疑惑。戒珠曾缺，羶氣微存，聲渾響清，",
    "T50n2061_020:0840c23": "終不可致。質傴影曲，報應宜然。」空曰：「為之",
    "T50n2061_020:0840c24": "奈何？」僧曰：「今日之事，吾無計矣。他生之事，",
    "T50n2061_020:0840c25": "警於吾子焉。」乃探鉢囊取一鑑，背、面皆瑩",
    "T50n2061_020:0840c26": "徹，謂空曰：「要知貴賤之分，脩短之期，佛法",
    "T50n2061_020:0840c27": "興替，吾道盛衰，宜一鑒焉。」空覽照久之，謝",
    "T50n2061_020:0840c28": "曰：「報應之事，榮枯之理，謹知之矣。」僧收鑑",
    "T50n2061_020:0840c29": "入囊，遂挈而去，行十餘步，旋失所在。空是",
    "T50n2061_020:0841a01": "夕投靈隱寺出家，受具足戒。後周遊名山，",
    "T50n2061_020:0841a02": "愈高苦節。大和元年詣洛陽，於龍門天竺",
    "T50n2061_020:0841a03": "寺遇河東柳珵，親說厥由向珵。珵聞空之",
    "T50n2061_020:0841a04": "說，事皆不常，且甚奇之。空曰：「我生世七十",
    "T50n2061_020:0841a05": "有七，僧臘三十二，持鉢乞食，尚九年在世。吾",
    "T50n2061_020:0841a06": "捨世之日，佛法其衰乎！」珵詰之，默然無答。",
    "T50n2061_020:0841a07": "乃索珵筆硯，題數行於經藏北垣而去。曰：",
    "T50n2061_020:0841a08": "「興一沙衰恒河沙，兔而罝，犬而拏，牛虎相",
    "T50n2061_020:0841a09": "交與角牙，寶檀終不滅其華。」",
    "T50n2061_020:0841a10": "系曰：食梵僧之棗而知宿命者，與茹雪山",
    "T50n2061_020:0841a11": "之藥解諸國言音同也。覽鑑而知吉凶者，",
    "T50n2061_020:0841a12": "與窺圖澄塗麻掌同也。食棗臨鑑，豈偶然",
    "T50n2061_020:0841a13": "耶？非常人之遇也。其空公題讖而答，塞柳",
    "T50n2061_020:0841a14": "珵之問，驗在會昌之毀教矣。時武宗勒僧",
    "T50n2061_020:0841a15": "尼反俗，計二十萬七千餘人，坼寺并蘭若",
    "T50n2061_020:0841a16": "共四萬七千有奇，故云「興一沙衰恒河沙，",
    "T50n2061_020:0841a17": "兔在罝，犬仍拏」，言殘害之甚。乙丑毀法，丙寅",
    "T50n2061_020:0841a18": "厭代。佛法喻寶檀之樹，終不絕其華蘤芬",
    "T50n2061_020:0841a19": "馥，故云也。苟非異人，何以藏往考來之若",
    "T50n2061_020:0841a20": "是乎？",
    "T50n2061_020:0841a21": "唐廣州羅浮山道行傳唐廣州羅浮山道行傳",
    "T50n2061_020:0841a22": "釋道行，姓梅氏，會稽人也。父為越州衙吏。",
    "T50n2061_020:0841a23": "行弱齡知書，比成造秀。有僧分衛，行接之",
    "T50n2061_020:0841a24": "談道，頗精禪觀，遂求出家。至四明山保壽",
    "T50n2061_020:0841a25": "院智幽所，稟訓進修，拾薪汲水。後遊南岳，",
    "T50n2061_020:0841a26": "聞江西大寂道化，往親附焉。思養聖胎，見",
    "T50n2061_020:0841a27": "羅浮奇異，高三千丈，有七十石室，七十二長",
    "T50n2061_020:0841a28": "溪。仙人、仙禽、玉樹、朱草生于上，半入海中。",
    "T50n2061_020:0841a29": "行居于石室，默爾安禪。然或山精水怪，往往",
    "T50n2061_020:0841b01": "驚鳴，行視之蔑如也。有老人容貌端正，衣",
    "T50n2061_020:0841b02": "冠華楚，再拜稽顙云：「我居此中僅二百載，",
    "T50n2061_020:0841b03": "今因師住，冥感匪躬，逍遙脫苦，歸人趣受",
    "T50n2061_020:0841b04": "樂矣。」其感物多此類也。寶曆九載疾終，春",
    "T50n2061_020:0841b05": "秋九十五。其年九月十八日入塔焉。",
    "T50n2061_020:0841b06": "唐潞州普滿傳唐潞州普滿傳",
    "T50n2061_020:0841b07": "釋普滿者，未知何許人也。於汾、晉間，所為",
    "T50n2061_020:0841b08": "率意，不拘僧體，或歌或哭，莫喻其旨。以言",
    "T50n2061_020:0841b09": "斥事，往必有徵，故時人以強練、萬迴待之。",
    "T50n2061_020:0841b10": "或入稽胡，激勸修善，至有罷弋獵者。建中",
    "T50n2061_020:0841b11": "初，於潞州佛舍中題詩數篇而亡去。所記",
    "T50n2061_020:0841b12": "者云：「此水連涇水，雙朱血滿川；青牛將赤",
    "T50n2061_020:0841b13": "虎，還號太平年。」題後，人莫能知。至朱泚為",
    "T50n2061_020:0841b14": "涇源叛徒推擁，駕幸奉天。于時天下徵兵，",
    "T50n2061_020:0841b15": "關輔賊據，圍逼連戰，人方解悟。此水者，泚也；",
    "T50n2061_020:0841b16": "涇水者，涇州來兵始亂也；雙朱，泚與滔也；青",
    "T50n2061_020:0841b17": "牛者，興元元年乙丑——乙木，青也；丑，牛也——，其年",
    "T50n2061_020:0841b18": "改元貞元，至二年丙寅——丙火，赤也；寅，虎也——，",
    "T50n2061_020:0841b19": "至是賊始平，故曰還號太平年也。",
    "T50n2061_020:0841b20": "唐江陵府些些傳唐江陵府些些傳食油師",
    "T50n2061_020:0841b21": "釋些些師，又名青者，蓋是不與人交狎，口",
    "T50n2061_020:0841b22": "自言些些，故號之矣。德宗朝，於渚宮游，衣",
    "T50n2061_020:0841b23": "服零落，狀極憨癡，而善歌《河滿子》。縱肆所",
    "T50n2061_020:0841b24": "為，故無定檢。甞遇醉伍伯，伯於塗中辱",
    "T50n2061_020:0841b25": "之，抑令唱歌。些便揚音揭調，詞中皆訐",
    "T50n2061_020:0841b26": "伍伯從前陰私惡迹，人所未聞事。伍伯慚",
    "T50n2061_020:0841b27": "惶，旁聽之者知是聖僧，拜跪悔過焉。貞元",
    "T50n2061_020:0841b28": "初，多入市肆，聚群小隨逐，楚人以興笑本",
    "T50n2061_020:0841b29": "矣。後不測其終。次有僧憨狂，遊行無度。每",
    "T50n2061_020:0841c01": "斷中，唯食麻油幾升。如見巨器盛施之，則",
    "T50n2061_020:0841c02": "喜。荊渚一家特召啜麻膏，是日又在湖南",
    "T50n2061_020:0841c03": "齋，分身應供號食油師焉。",
    "T50n2061_020:0841c04": "系曰：些之聲為商為羽耶？通曰：「傳家采錄，",
    "T50n2061_020:0841c05": "其例有二：一則按文不音，二則口授知韻。",
    "T50n2061_020:0841c06": "今得些者，按文也。若楚詞聲餘，則蘇箇切",
    "T50n2061_020:0841c07": "也，若山東言少，則寫邪切焉。此師荊楚間事",
    "T50n2061_020:0841c08": "也，其二音以聽來教，『些』名同鳥獸之自呼",
    "T50n2061_020:0841c09": "也。」",
    "T50n2061_020:0841c10": "唐吳郡義師傳唐吳郡義師傳證智薦福寺老僧",
    "T50n2061_020:0841c11": "釋義師者，不知何許人也。狀類風狂，語言",
    "T50n2061_020:0841c12": "倒亂。貞元初，巡吳苑乞丐，事多先覺，人以",
    "T50n2061_020:0841c13": "此疑之。市肆中百姓屋數間，義師輒操斧",
    "T50n2061_020:0841c14": "斫劑其簷，禁之不止。其人素知其神異，禮",
    "T50n2061_020:0841c15": "白之曰：「弟子藉此生活，無壞我屋。」迴顧曰：",
    "T50n2061_020:0841c16": "「汝惜乎？」投斧而去。其夜市火連延而燎，唯",
    "T50n2061_020:0841c17": "所截簷屋數間存焉。好止廢寺中，無冬夏",
    "T50n2061_020:0841c18": "常積聚壞旛蓋、木佛像，悉代薪炭。又於煨",
    "T50n2061_020:0841c19": "火燒炙鯉魚，而多跳躍，灰坌彌漫。撫掌大",
    "T50n2061_020:0841c20": "笑，不具匕筯而食。面垢不靧，靧之輒陰",
    "T50n2061_020:0841c21": "雨，吳人以為占候。及將死也，飲灰汁數十",
    "T50n2061_020:0841c22": "斛，乃念佛而坐，士庶觀之，滿七日而死。時",
    "T50n2061_020:0841c23": "盛暑，色不變，支不摧。百姓舁出郊外焚之。",
    "T50n2061_020:0841c24": "又京兆安國寺僧事迹不常，熟地而燒木",
    "T50n2061_020:0841c25": "佛。所言人事，必無虛發。此亦不測之僧也。",
    "T50n2061_020:0841c26": "復次京師永壽寺釋証智，不詳生族。貞元中",
    "T50n2061_020:0841c27": "於京寺多發神異，而眾罔知。或晝在張瀆",
    "T50n2061_020:0841c28": "蘭若治田，夜歸寺中。其蘭若在漢陰金州，",
    "T50n2061_020:0841c29": "相距京甸七百里焉。時號智禪師——此之長",
    "T50n2061_020:0842a01": "足安、法雲公也——，皆能致遠於瞬息間，道家謂",
    "T50n2061_020:0842a02": "之縮地脈而能陟遐矣。若於色塵作神變，",
    "T50n2061_020:0842a03": "雖遠而近也。次薦福寺老僧，專務誦持，罕",
    "T50n2061_020:0842a04": "有間缺，言未兆事，來如目擊。大和初，相國",
    "T50n2061_020:0842a05": "韋公處厚好重空門，逐月別召名德僧食。",
    "T50n2061_020:0842a06": "老僧見韋新登庸，曰：「大奇，相公得如此好",
    "T50n2061_020:0842a07": "滅度處。」人皆不喻。後因奏對，於文宗御前",
    "T50n2061_020:0842a08": "疾作，僵仆殿階，及扶舁出殿前，氣已絕矣。",
    "T50n2061_020:0842a09": "方驗老僧言，死在內殿中，故云好滅度處——",
    "T50n2061_020:0842a10": "即開成中也。後不知其終。",
    "T50n2061_020:0842a11": "唐唐州雲秀山神鑒傳唐唐州雲秀山神鑒傳",
    "T50n2061_020:0842a12": "釋神鑒，姓韓氏，潯陽人也。穉歲淳靜，而不",
    "T50n2061_020:0842a13": "雜群童。父為齊安掾，且歸心釋氏，甞於廨",
    "T50n2061_020:0842a14": "署陳像設，命僧徒讚唄揚音，法樂俱作。鑒",
    "T50n2061_020:0842a15": "則喜色盈顏，隨僧不捨，求願出家。父母無",
    "T50n2061_020:0842a16": "計阻之，潛投東林寺貞素律師下修學。後",
    "T50n2061_020:0842a17": "講通大涅槃經義，乃南格豫章，參大寂禪",
    "T50n2061_020:0842a18": "師。續於懷安西北山居焉。是山先是猛獸旁",
    "T50n2061_020:0842a19": "午，率多作害。從鑒居之，虎災弭息，遠近稱",
    "T50n2061_020:0842a20": "之。忽有戴平幘男子，望法座致禮勤重，",
    "T50n2061_020:0842a21": "倏爾無蹤。七日後有冠裳宛異者，於方丈",
    "T50n2061_020:0842a22": "前升空宣言曰：「此大師者，真法寶也。開人",
    "T50n2061_020:0842a23": "天眼目，故來報之。」其徒聞見，知鑒道高。會",
    "T50n2061_020:0842a24": "昌四年入滅，八月十五日藏之于塔。凡得道",
    "T50n2061_020:0842a25": "之人，地神報空神，展轉至于有頂，於斯見",
    "T50n2061_020:0842a26": "矣。",
    "T50n2061_020:0842a27": "唐天台山國清寺清觀傳唐天台山國清寺清觀傳物外",
    "T50n2061_020:0842a28": "釋清觀，字明中，臨海人也，姓屈氏。初誕彌，手",
    "T50n2061_020:0842a29": "足指間有幕蹼屬相著焉，佛經所謂網漫相",
    "T50n2061_020:0842b01": "也。迨為童孺，神俊挺然，乃有出塵之志。遂",
    "T50n2061_020:0842b02": "詣國清寺，投元璋律師執侍瓶鉢。非父母",
    "T50n2061_020:0842b03": "不沮之，若迦樓羅鳥啄幾萬重圍矣。年十",
    "T50n2061_020:0842b04": "八，納形俱法，良由善根深植，悟解天然，台",
    "T50n2061_020:0842b05": "嶺教文，洞明三觀，兼得深定，神異通感，皆",
    "T50n2061_020:0842b06": "莫我知。少覽百家，彌通三教。仍善屬文，長",
    "T50n2061_020:0842b07": "於詩筆。凡其邦伯輶軒，皆響風造謁，觀則持",
    "T50n2061_020:0842b08": "重若嚴君焉。見則畏伏，秖就几杖以待貴",
    "T50n2061_020:0842b09": "士。或施財寶，皆迴入常住，罄無私畜。或曰：",
    "T50n2061_020:0842b10": "「貴人所施皆充別施，何不己用耶？」對曰：「恨",
    "T50n2061_020:0842b11": "未能捨頭目，況世財乎？」大中初，天下寺剎",
    "T50n2061_020:0842b12": "中興，觀入京請大鐘歸寺鳴擊，并重懸勅",
    "T50n2061_020:0842b13": "額，則集賢院學士柳公權書題也。柳復有詩",
    "T50n2061_020:0842b14": "序，送其東歸。復請藏經歸寺。大中癸酉，江",
    "T50n2061_020:0842b15": "表荐饑，殍踣相望，觀遂併糧食施之。又山",
    "T50n2061_020:0842b16": "僧物外度荒，自入室禪定，謂弟子曰：「汝如",
    "T50n2061_020:0842b17": "不死，至禾黍熟時，當以磬引我出。」果如其",
    "T50n2061_020:0842b18": "言，明歲方從定起矣。一旦溪南人命觀齋",
    "T50n2061_020:0842b19": "食，可去寺二十里餘。其夜溪㵎泛溢，無人",
    "T50n2061_020:0842b20": "可渡，謂觀不來。頃刻而至，且無淹濕，作用",
    "T50n2061_020:0842b21": "可知也，人皆異之。遠近瞻禮，日別盈滿，喧",
    "T50n2061_020:0842b22": "擾可厭，乃逃往翠屏山蘭若獨棲。續天台",
    "T50n2061_020:0842b23": "山眾列請為僧正，乃佯狂隱晦。州牧杜雄遂",
    "T50n2061_020:0842b24": "奏昭宗宣賜紫衣，觀聞之，若愁思不樂。後",
    "T50n2061_020:0842b25": "無疾而終焉。",
    "T50n2061_020:0842b26": "唐洪州黃蘗山希運傳唐洪州黃蘗山希運傳",
    "T50n2061_020:0842b27": "釋希運，閩人也。年及就傅，鄉校推其慧利。",
    "T50n2061_020:0842b28": "乃割愛投高安黃蘗山寺出家。迨成長也，",
    "T50n2061_020:0842b29": "身量減王商裁一尺所，額間隆起，號為「肉",
    "T50n2061_020:0842c01": "珠」。然倜儻不羈，人莫輕測。而乃觀方入天",
    "T50n2061_020:0842c02": "台，偶逢一僧偕行，言笑自若。運偷窺之，其",
    "T50n2061_020:0842c03": "目時閃爍，爛然射人。相比而行，截路巨磎，",
    "T50n2061_020:0842c04": "泛泛湧溢，如是捐笠倚杖而止。其僧督運",
    "T50n2061_020:0842c05": "渡去，乃強激發之曰：「師要渡自渡。」言訖，其",
    "T50n2061_020:0842c06": "僧褰衣躡波，若履平陸，曾無沾濕，已到他",
    "T50n2061_020:0842c07": "岸矣。迴顧招手曰：「渡來。」運戟手呵曰：「咄，自了",
    "T50n2061_020:0842c08": "漢，早知必斮汝脛。」其僧歎曰：「真大乘法器，我",
    "T50n2061_020:0842c09": "所不及。縱能傷我，只取辱焉。」少頃不見。運",
    "T50n2061_020:0842c10": "𢠵怳自失。及薄遊京闕，分衛及一家門，屏",
    "T50n2061_020:0842c11": "樹之後聞一姥曰：「太無厭乎？」運曰：「主不慁",
    "T50n2061_020:0842c12": "賓，何無厭之有？」姥召入，施食訖。姥曰：「五障",
    "T50n2061_020:0842c13": "之身忝甞禮惠忠國師來。勸師可往尋百",
    "T50n2061_020:0842c14": "丈山禪師所，惜巍巍乎堂堂乎真大乘器也。」",
    "T50n2061_020:0842c15": "運念受二過，記莂攸同，乃還洪井見海禪",
    "T50n2061_020:0842c16": "師，開了心趣，聲價彌高。徇命居黃蘗精舍，",
    "T50n2061_020:0842c17": "昇平相裴公休欽重躬謁，有詩贈焉：「曾傳達",
    "T50n2061_020:0842c18": "士心中印，額有圓珠七尺身。挂錫十年棲",
    "T50n2061_020:0842c19": "蜀水，浮盃今日渡漳濱。一千龍象隨高步，萬",
    "T50n2061_020:0842c20": "里香華結勝因。願欲事師為弟子，不知將",
    "T50n2061_020:0842c21": "法付何人！」則裴相得法，出運之門。以大中",
    "T50n2061_020:0842c22": "中終于所住寺，勅諡斷際禪師，塔名廣業，",
    "T50n2061_020:0842c23": "語錄而行于世。",
    "T50n2061_020:0842c24": "宋高僧傳卷第二十"
}