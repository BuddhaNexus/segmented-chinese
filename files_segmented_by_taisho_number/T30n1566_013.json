{
    "T30n1566_013:0117a02": "般若燈論釋卷第十三",
    "T30n1566_013:0117a04": "偈本龍樹菩薩　釋論分別明菩薩",
    "T30n1566_013:0117a05": "大唐中印度三藏波羅頗蜜多羅譯",
    "T30n1566_013:0117a06": "22 觀如來品觀如來品第二十二",
    "T30n1566_013:0117a07": "釋曰：今此品者亦為遮空所對治，令決定解",
    "T30n1566_013:0117a08": "第一義諦如來身故說。",
    "T30n1566_013:0117a09": "修多羅人及鞞世師等言：有自體，色等諸體是",
    "T30n1566_013:0117a10": "體故，譬如如來。何等是如來？謂金剛三昧解",
    "T30n1566_013:0117a11": "脫道同，起無間第十六剎那心，彼差別門初",
    "T30n1566_013:0117a12": "起剎那即名為智，此智是第一義諦如來智，",
    "T30n1566_013:0117a13": "所依陰亦名如來。論者言：若依止世諦智、諸",
    "T30n1566_013:0117a14": "體及如來，有自性汝欲得取，此成我義。今依",
    "T30n1566_013:0117a15": "第一義諦觀如來，若此智是陰自體者，已攝",
    "T30n1566_013:0117a16": "入諸陰中。今遮如來，亦遮彼智。如論偈說：",
    "T30n1566_013:0117a17": "「非陰不離陰，　　陰如來互無；",
    "T30n1566_013:0117a18": "非如來有陰，　　何等是如來？」",
    "T30n1566_013:0117a19": "釋曰：陰者謂積聚義。陰非如來者，如來自",
    "T30n1566_013:0117a20": "體非是陰故。此中說驗，第一義中陰非如來，",
    "T30n1566_013:0117a21": "陰是起盡法故，譬如凡夫諸陰又如外四大",
    "T30n1566_013:0117a22": "等。如是以作故為因者，當廣說驗。復次諸陰",
    "T30n1566_013:0117a23": "非如來，已遮此陰起法，亦遮實法，及遮色等",
    "T30n1566_013:0117a24": "陰故。復次今將智為一門，別遮第一義中智",
    "T30n1566_013:0117a25": "非如來，是起盡法故、是智故，譬如凡夫智。諸",
    "T30n1566_013:0117a26": "外道等謂陰外有如來，以此方便成立於我。今",
    "T30n1566_013:0117a27": "答此故，若離陰外有如來者，無驗可令信解，",
    "T30n1566_013:0117a28": "如是離陰有如來者不然。互無者，謂如來中",
    "T30n1566_013:0117a29": "無陰、陰中無如來。如來中無陰者，譬如雪山",
    "T30n1566_013:0117b01": "中無藥，不得言有藥。陰中無如來者，譬如林",
    "T30n1566_013:0117b02": "中無師子，不得言有師子。非如來有陰者，如",
    "T30n1566_013:0117b03": "具足財者名為有財，不以不具足者名為有",
    "T30n1566_013:0117b04": "財。如是以五種觀察，如來不成。如所說觀察",
    "T30n1566_013:0117b05": "方便時無有如來，譬如收賊多獲眾人謂言",
    "T30n1566_013:0117b06": "是賊，及其撿驗還是好人無有實賊。如是離",
    "T30n1566_013:0117b07": "陰之外何等是丈夫？何等是自在？汝所說如",
    "T30n1566_013:0117b08": "來不成。所說不成故，亦闕於譬喻。譬喻闕故，",
    "T30n1566_013:0117b09": "是立義有過。修多羅人復言：因陰故假設名",
    "T30n1566_013:0117b10": "如來，我等所說無過。論者言：是義不然，汝所",
    "T30n1566_013:0117b11": "說者則為有過。如論偈說：",
    "T30n1566_013:0117b12": "「因陰有如來，　　則無有自體；",
    "T30n1566_013:0117b13": "若無自體者，　　云何因他有？」",
    "T30n1566_013:0117b14": "釋曰：此謂有自體者，得如是過。應作是知，如",
    "T30n1566_013:0117b15": "來無自體。此中說驗，於第一義中如來無自",
    "T30n1566_013:0117b16": "體，以假設故，譬如旋火輪；無實故，譬如瓶。",
    "T30n1566_013:0117b17": "阿毘曇人言：第一義中瓶有實體，可識故，譬",
    "T30n1566_013:0117b18": "如色。論者言：瓶等是實者，亦不成無有，譬喻",
    "T30n1566_013:0117b19": "故。然瓶及水等是世諦中有色者，第一義中",
    "T30n1566_013:0117b20": "無實。何以故？若法分別無者是世諦，乃至最",
    "T30n1566_013:0117b21": "後不無者亦是世諦。阿毘曇人復言：如五陰",
    "T30n1566_013:0117b22": "是假設，如來亦是假設。而言如來自體是作",
    "T30n1566_013:0117b23": "者，以如是解成立如來無自體者，反成我義。",
    "T30n1566_013:0117b24": "何以故？諸陰是作故。若言以他為緣有如來",
    "T30n1566_013:0117b25": "起者，如是成立，亦無譬喻可為譬喻。如是",
    "T30n1566_013:0117b26": "一切以他為緣者悉有自體，亦如火輪色等",
    "T30n1566_013:0117b27": "是無分別眼識境界故。如是一切以他為緣",
    "T30n1566_013:0117b28": "者皆有自體，我宗立義如是。論者言：火於空",
    "T30n1566_013:0117b29": "中上下遍轉而無輪體，以輪體空而為喻者",
    "T30n1566_013:0117c01": "不然。火等有起，先已遮故。如是實法及眼",
    "T30n1566_013:0117c02": "識等諸識色等境界，先皆已遮。如眼乃至色",
    "T30n1566_013:0117c03": "等一切法，亦如是遮故。若待因緣而起者，有",
    "T30n1566_013:0117c04": "自體義不成。何以故？如論偈說：",
    "T30n1566_013:0117c05": "「法從他緣起，　　有我者不然；",
    "T30n1566_013:0117c06": "若無有我者，　　云何有如來？」",
    "T30n1566_013:0117c07": "釋曰：此謂以他為緣者，是假設故，譬如幻人。",
    "T30n1566_013:0117c08": "若如來無自體者，何能成立諸體有自體譬",
    "T30n1566_013:0117c09": "喻？以如是意，先所譬喻則為有過。復次汝言",
    "T30n1566_013:0117c10": "如來有自體故，一切諸體得有自體者，是亦",
    "T30n1566_013:0117c11": "不然。外人言：雖無一物可為如來，而如來是",
    "T30n1566_013:0117c12": "有，我喻得成，無如上過。論者言：是義不然。何",
    "T30n1566_013:0117c13": "以故？如論偈說：",
    "T30n1566_013:0117c14": "「若無有自體，　　云何有他體？",
    "T30n1566_013:0117c15": "若離自他體，　　何等是如來？」",
    "T30n1566_013:0117c16": "釋曰：此謂畢竟無有如來。若言自體他體之",
    "T30n1566_013:0117c17": "外別有如來體者，第一義中不成，汝非無過。",
    "T30n1566_013:0117c18": "犢子部言：因陰施設有如來，不可言與陰一",
    "T30n1566_013:0117c19": "異。何以故？非陰自體故不一，非無陰自體故",
    "T30n1566_013:0117c20": "不異。若如是說如來者，其義得成。論者言：為",
    "T30n1566_013:0117c21": "第一義如來取陰施設耶？為非第一義如來",
    "T30n1566_013:0117c22": "取陰施設耶？彼若取陰為如來者，取則無義。",
    "T30n1566_013:0117c23": "若非如來者，今問其義。如論偈說：",
    "T30n1566_013:0117c24": "「彼未取陰前，　　已有非如來，",
    "T30n1566_013:0117c25": "而今取陰故，　　始是如來耶？」",
    "T30n1566_013:0117c26": "釋曰：此謂未取陰前已有我者，外人意言如",
    "T30n1566_013:0117c27": "此。論者言：若爾者，如論偈說：",
    "T30n1566_013:0117c28": "「彼未取陰時，　　則無有如來；",
    "T30n1566_013:0117c29": "未取無自體，　　云何後取陰？」",
    "T30n1566_013:0118a01": "釋曰：此謂離取，如來不成。何以故？如來無自",
    "T30n1566_013:0118a02": "體故。如外人所執我無陰體，我後時取如來",
    "T30n1566_013:0118a03": "陰為如來。論者言：今遮此我不取如來陰，我",
    "T30n1566_013:0118a04": "非如來故，譬如餘物不取如來陰為如來。若",
    "T30n1566_013:0118a05": "如來取陰已後為如來者，汝等欲得爾耶？如",
    "T30n1566_013:0118a06": "上偈說過。今問如來者，為是陰體？為非陰",
    "T30n1566_013:0118a07": "體？若是陰體，已如前答。若異陰體，則無如",
    "T30n1566_013:0118a08": "來。何以故？非陰自體故，譬如兔角。亦如前",
    "T30n1566_013:0118a09": "說，第一義如來未起已前非如來，不取如來",
    "T30n1566_013:0118a10": "陰，未起已前無如來故，譬如非如來。如論",
    "T30n1566_013:0118a11": "偈說：",
    "T30n1566_013:0118a12": "「猶如未有取，　　不得名為取；",
    "T30n1566_013:0118a13": "若離於彼取，　　無處有如來。」",
    "T30n1566_013:0118a14": "釋曰：此謂離取無如來體。今當說驗，五陰中",
    "T30n1566_013:0118a15": "無丈夫，是作故，譬如瓶。如是從緣起法無丈",
    "T30n1566_013:0118a16": "夫，是作故，譬如瓶。無常法無丈夫，是作故，",
    "T30n1566_013:0118a17": "譬如瓶。正智邪智疑智中無丈夫，是作故，譬",
    "T30n1566_013:0118a18": "如瓶。憂喜因中諦所攝中無丈夫，是作故，譬",
    "T30n1566_013:0118a19": "如瓶。如是諸因，當廣說驗。犢子部復言：第一",
    "T30n1566_013:0118a20": "義中有如來。若言無者，佛所不記。如外道所",
    "T30n1566_013:0118a21": "執丈夫，如來即記言無，然未曾說無。如來若",
    "T30n1566_013:0118a22": "言無者，何緣復記？有人問言：死後無如來耶？",
    "T30n1566_013:0118a23": "佛亦不答，以是故有如來。論者言：如經中說，",
    "T30n1566_013:0118a24": "有一國王來問佛言：「世尊！我有所疑請問世",
    "T30n1566_013:0118a25": "尊。唯願世尊為我直答，不須廣說。身中我",
    "T30n1566_013:0118a26": "者為大為小？為長為短？色相方圓各似何等？",
    "T30n1566_013:0118a27": "為在一處為遍身中？」佛言：「大王！王得自在，",
    "T30n1566_013:0118a28": "今還問王。大王宮中菴羅樹果作何氣味？形",
    "T30n1566_013:0118a29": "狀色相復似何等？」王言：「世尊！我所住宮無菴",
    "T30n1566_013:0118b01": "羅樹，云何問言氣味形色？」佛言：「大王！身中",
    "T30n1566_013:0118b02": "有我，王可問言大小長短。然此身中本無有",
    "T30n1566_013:0118b03": "我，云何令我答王所問？」如是答者，即是如來",
    "T30n1566_013:0118b04": "記於無我。多摩羅跋外道說言：第一義中有",
    "T30n1566_013:0118b05": "如來，取施設故。此謂若言無者，不於取上而",
    "T30n1566_013:0118b06": "有施設。云何有取？謂取無上解脫熏修諸陰",
    "T30n1566_013:0118b07": "相續，故名如來。如經所說，佛之名者非父母",
    "T30n1566_013:0118b08": "作，乃至非諸天作。其義如是。復次云何名佛？",
    "T30n1566_013:0118b09": "謂最後得解脫時乃名為佛。以如是等，故有",
    "T30n1566_013:0118b10": "如來。論者言：如上偈說「不即不離陰，陰中無",
    "T30n1566_013:0118b11": "如來。如來中無陰，非如來有陰。何等是如來？」",
    "T30n1566_013:0118b12": "此謂如來於此第一義中畢竟不可得故。如",
    "T30n1566_013:0118b13": "論偈說：",
    "T30n1566_013:0118b14": "「一異無如來，　　五種求不得；",
    "T30n1566_013:0118b15": "云何當以取，　　施設有如來？」",
    "T30n1566_013:0118b16": "釋曰：此謂第一義中有自體者，云何可施設",
    "T30n1566_013:0118b17": "耶？若可施設，則非第一義中有自體者。若言",
    "T30n1566_013:0118b18": "如瓶是假施設，欲得爾者，汝所立義便為不",
    "T30n1566_013:0118b19": "成。如汝所言，以施設有如來者，此立因驗第",
    "T30n1566_013:0118b20": "一義中不成，亦與因義相違。云何相違？謂",
    "T30n1566_013:0118b21": "取施設而有瓶等，但是世諦中有故，非第一",
    "T30n1566_013:0118b22": "義。復有自部人謂論者言：彼向說偈「若無",
    "T30n1566_013:0118b23": "有諸取，云何有如來」者，為不善說。我今說言",
    "T30n1566_013:0118b24": "有取者取，若無取者亦無有取，譬如龜毛聚。",
    "T30n1566_013:0118b25": "云何名取？謂無漏解脫不共法等，以為五陰",
    "T30n1566_013:0118b26": "有所任持，是故如所說因。云何名取者？謂如",
    "T30n1566_013:0118b27": "來身。此如來有故，我所立義得成。論者言：是",
    "T30n1566_013:0118b28": "義不然。何以故？如論偈說：",
    "T30n1566_013:0118b29": "「如來所取取，　　此取不可得，",
    "T30n1566_013:0118c01": "取及取者空，　　及一切種空。」",
    "T30n1566_013:0118c02": "釋曰：此謂取無自體，無自體義先已令解，不",
    "T30n1566_013:0118c03": "復更說。一切種者，謂自體種他體種等。見真",
    "T30n1566_013:0118c04": "實者，一切種門觀察之時，於第一義中不可",
    "T30n1566_013:0118c05": "施設，隨順世諦而有施設。云何施設？謂不可",
    "T30n1566_013:0118c06": "思議未曾有十力無畏不共等諸功德海熏修",
    "T30n1566_013:0118c07": "如來，為一切世間之所供養。中論者，因彼",
    "T30n1566_013:0118c08": "五陰作是施設。如經言：「一人出世，多人利益、",
    "T30n1566_013:0118c09": "多人安樂。」以是義故名假施設。如佛言曰：「我",
    "T30n1566_013:0118c10": "是眾生真善知識，一切眾生有生苦等令得",
    "T30n1566_013:0118c11": "解脫。」又如佛言：「應知者我已知，應識者我",
    "T30n1566_013:0118c12": "已識，應修者我已修。」《阿含經》中作如是說：「我",
    "T30n1566_013:0118c13": "所立義不與相違，如來於世諦中作是施設，",
    "T30n1566_013:0118c14": "非第一義。」外人復言：第一義中不欲得者，自",
    "T30n1566_013:0118c15": "違彼宗。論者言：若第一義中有如來令人信",
    "T30n1566_013:0118c16": "解者，汝不出驗，而亦不能破我所立。我非",
    "T30n1566_013:0118c17": "先受第一義故然後說遮，諸外道等甚可憐",
    "T30n1566_013:0118c18": "慜。何以故？如經偈說：",
    "T30n1566_013:0118c19": "「十力無垢輪，　　一切三有日，",
    "T30n1566_013:0118c20": "無量眾所歸，　　普照無明闇。」",
    "T30n1566_013:0118c21": "　眾所歸，有本作言說光",
    "T30n1566_013:0118c22": "此謂如眼病者不信有日。或有說言：如來無",
    "T30n1566_013:0118c23": "一切智，是人故，譬如餘人。復有說言：如來智",
    "T30n1566_013:0118c24": "者，非一切智，是智故，譬如凡夫智。復有說",
    "T30n1566_013:0118c25": "言：如來身者，非一切智所依止處，是身故，譬",
    "T30n1566_013:0118c26": "如凡夫身。論者言：是等所說非也。若第一",
    "T30n1566_013:0118c27": "義中如來無一切智而令信解，是人故、是凡",
    "T30n1566_013:0118c28": "夫智故、是凡夫身故而為因者，此等因義咸",
    "T30n1566_013:0118c29": "皆不成。法身者，永離人故、智故、身故、諸有",
    "T30n1566_013:0119a01": "戲論故、三界所不攝故，是出世間無漏法聚",
    "T30n1566_013:0119a02": "故，名為法身。復次若更有人說言：如來無一",
    "T30n1566_013:0119a03": "切智，是作故，廣說如是諸因者，如前所立與",
    "T30n1566_013:0119a04": "其過咎。若復有人作譬喻言，如來身者，非一",
    "T30n1566_013:0119a05": "切智所依止處，是屍故，譬如凡夫死屍。此喻",
    "T30n1566_013:0119a06": "過失，亦同前遮智門譬喻出因等。若言是能",
    "T30n1566_013:0119a07": "取及有所緣，亦以此過說之。復次汝言如來",
    "T30n1566_013:0119a08": "無一切智者，此有何義？為一切不知、少有所",
    "T30n1566_013:0119a09": "知耶、為一不知耶？若外人受初問者，即應問",
    "T30n1566_013:0119a10": "言何故不知？若外人意謂不能知諸根境界，",
    "T30n1566_013:0119a11": "是故言不知者。論者言：此諸根等亦能有知。",
    "T30n1566_013:0119a12": "何以故？可知境界故？譬如自手等。若受後問",
    "T30n1566_013:0119a13": "者，汝先立義則為自破。何以故，汝先以人故",
    "T30n1566_013:0119a14": "為因者，豈有人一事不知耶？又復世間悉知",
    "T30n1566_013:0119a15": "故。云何知耶？謂知如來有真解故。汝以凡夫",
    "T30n1566_013:0119a16": "等為喻者，是皆不然，世間凡夫亦少有所知",
    "T30n1566_013:0119a17": "故。復次如諸天等能知過去未來現在三界",
    "T30n1566_013:0119a18": "所攝及不攝等事，謂如來不知此事耶？若不",
    "T30n1566_013:0119a19": "知者，反成我義。云何成我義？謂汝天等以",
    "T30n1566_013:0119a20": "邪智所知，故與如來不同。又復以此智惡故",
    "T30n1566_013:0119a21": "名為無智耶？如汝所事大師等，為有一切智？",
    "T30n1566_013:0119a22": "為無一切智耶？若是一切智者，如來亦是一",
    "T30n1566_013:0119a23": "切智。若汝師無一切智而說如來無一切智",
    "T30n1566_013:0119a24": "者，如是之言不可信也。何以故？為汝師非一",
    "T30n1566_013:0119a25": "切智故。復有外道號聰慢者說言：如來無一",
    "T30n1566_013:0119a26": "切智。何以故？如來不記十四難故。又復說言：",
    "T30n1566_013:0119a27": "如來無一切智。何以故？如來不記孫陀利死",
    "T30n1566_013:0119a28": "故。又復說言：如來無一切智。何以故？如來不",
    "T30n1566_013:0119a29": "記旃遮女婆羅門作毀謗事故。又復說言：如",
    "T30n1566_013:0119b01": "來無一切智。何以故？如來不定記華氏城壞",
    "T30n1566_013:0119b02": "故。又復說言：如來無一切智。何以故？如來不",
    "T30n1566_013:0119b03": "知生死前際，自障其無知故。又復說言：如來",
    "T30n1566_013:0119b04": "無一切智。何以故？如來不知提婆達多壞僧",
    "T30n1566_013:0119b05": "等事度出家故。是等不記不知者，如來無一",
    "T30n1566_013:0119b06": "切智故。論者言：汝聰慢等虛妄所說立義出",
    "T30n1566_013:0119b07": "因及以譬喻，今與其過。汝何不說，尼乾外",
    "T30n1566_013:0119b08": "道計有我人眾生壽命。汝何不說，鞞世師人",
    "T30n1566_013:0119b09": "計有實法。汝何不說，僧佉人計有自性。汝何",
    "T30n1566_013:0119b10": "不說，韋陀中所說丈夫如此等事，不能記不",
    "T30n1566_013:0119b11": "能說故，名為無一切智耶？為是等皆無故不",
    "T30n1566_013:0119b12": "記耶？又復汝言，總不知故名為不知者，此即",
    "T30n1566_013:0119b13": "是知。何等是總？為一切諸法皆無自體而已，",
    "T30n1566_013:0119b14": "令物解故。佛涅槃後當來之世，諸弟子等亦",
    "T30n1566_013:0119b15": "以無自體義令眾生解。復有彌息伽外道言：",
    "T30n1566_013:0119b16": "佛家所說十二部經者，非一切智人所說，有",
    "T30n1566_013:0119b17": "作者故，譬如鞞世師等論。論者言：若有作者，",
    "T30n1566_013:0119b18": "汝出因義不成。何以故？見有可化眾生故。如",
    "T30n1566_013:0119b19": "來無功用，自然出言說，猶如天鼓空中自鳴。",
    "T30n1566_013:0119b20": "如我法中作者受者皆無故，汝立有作者義，",
    "T30n1566_013:0119b21": "是因不成。汝違陀有作者，誦習故，譬如鞞世",
    "T30n1566_013:0119b22": "師等論。汝所立因則非一向。若外人如是意，",
    "T30n1566_013:0119b23": "韋陀文句無有作者。其義云何？作者時遠不",
    "T30n1566_013:0119b24": "能憶故。論者言：是說不善。汝但說因，無有譬",
    "T30n1566_013:0119b25": "喻。又汝韋陀中言，一力山中造一力毘陀，三",
    "T30n1566_013:0119b26": "摩山中造三摩毘陀，迦逋處唐言白領地造阿闥毘",
    "T30n1566_013:0119b27": "陀。云何言無作者耶？是故汝立宗義不成。若",
    "T30n1566_013:0119b28": "言是了非作者，此了義先已遮，汝立了義不",
    "T30n1566_013:0119b29": "能成就。何以故？文句是作法，如人受學次第",
    "T30n1566_013:0119c01": "披讀文字章句，譬如僧佉論文句。復次汝文",
    "T30n1566_013:0119c02": "句是作法，有樂欲故，譬如僧佉論文句。復次",
    "T30n1566_013:0119c03": "文句是作法，有受持故，譬如僧佉論文句。復",
    "T30n1566_013:0119c04": "次文句是作法，有誦習故，譬如僧佉論文句。",
    "T30n1566_013:0119c05": "以是等因，應廣為驗。如彌息伽外道所計韋",
    "T30n1566_013:0119c06": "陀聲是常者，今遮此義。汝所分別聲者，非",
    "T30n1566_013:0119c07": "聲自體。何以故？為根所取故，譬如色。復次聲",
    "T30n1566_013:0119c08": "非了出法，是可依行因故，如言提婆達多將",
    "T30n1566_013:0119c09": "瓶來，即依聲將瓶來，不將餘物來。譬如頭",
    "T30n1566_013:0119c10": "語手語等，如是有故。復次聲非了出法，是所",
    "T30n1566_013:0119c11": "召法故，譬如頭語等如是有故。復次聲非了",
    "T30n1566_013:0119c12": "出法，是能成立法故，譬如頭語等如是有故。",
    "T30n1566_013:0119c13": "復次聲非出法，是喜怒因故，譬如頭語等如",
    "T30n1566_013:0119c14": "是有故。以是等因，當廣為驗。若有人言：劫初",
    "T30n1566_013:0119c15": "諸天子故者，亦同前遮。又復韋陀是破戒惡",
    "T30n1566_013:0119c16": "人所作，說殺生祀天、親處邪行、飲酒等故，",
    "T30n1566_013:0119c17": "譬如波西目伽論。外人言：韋陀中說殺生者",
    "T30n1566_013:0119c18": "不是非法，以呪力禳不畏殺罪故，譬如以呪",
    "T30n1566_013:0119c19": "毒不害人。論者言：不與取邪行等是極惡法，",
    "T30n1566_013:0119c20": "然非一向。是故作此殺生罪，是趣惡道因故，",
    "T30n1566_013:0119c21": "作意殺非以狂亂時殺故，譬如不入祭祀羊。",
    "T30n1566_013:0119c22": "又復若言羊等梵天遣來為祭祀者，此義不",
    "T30n1566_013:0119c23": "然，非為祭祀而來生也。何以故？是受食物",
    "T30n1566_013:0119c24": "故，譬如業報果。如是有故等，諸因廣如上",
    "T30n1566_013:0119c25": "說。彼如是不顛倒一切法無自體者，如來所",
    "T30n1566_013:0119c26": "說，一切天人之所供養，如來有一切智十力",
    "T30n1566_013:0119c27": "無畏等諸功德具足故。且置是事，今還說我",
    "T30n1566_013:0119c28": "本宗。如論偈說：",
    "T30n1566_013:0119c29": "「彼所取五陰，　　不從自體有；",
    "T30n1566_013:0120a01": "若無自體者，　　云何有他體？」",
    "T30n1566_013:0120a02": "釋曰：此謂若不從自體有，云何從他體有？何",
    "T30n1566_013:0120a03": "以故？無自體故亦無他體。其義如論偈說：",
    "T30n1566_013:0120a04": "「法體如是故，　　取及取者空；",
    "T30n1566_013:0120a05": "云何當以空，　　而說空如來？」",
    "T30n1566_013:0120a06": "釋曰：思惟觀察取及取者，是二皆空，云何以",
    "T30n1566_013:0120a07": "空說空？如來無是事故。外人言：彼先所說一",
    "T30n1566_013:0120a08": "切諸法皆無戲論，今復說言一切法空者，還",
    "T30n1566_013:0120a09": "是戲論，違本所說。論者言：實如所問。何以故？",
    "T30n1566_013:0120a10": "如論偈說：",
    "T30n1566_013:0120a11": "「空則不應說，　　非空不應說，",
    "T30n1566_013:0120a12": "俱不俱亦然，　　世諦故有說。」",
    "T30n1566_013:0120a13": "釋曰：若有人言，離於聞慧而能於一切境界",
    "T30n1566_013:0120a14": "得第一義空者，則不說一切法空，無如是人",
    "T30n1566_013:0120a15": "故。為欲隨順所化眾生福智聚故說空等語，",
    "T30n1566_013:0120a16": "但以世諦施設故說。為欲洗濯不善分別垢",
    "T30n1566_013:0120a17": "故，為破邪見癡眼膜故，說一切境界不空。何",
    "T30n1566_013:0120a18": "以故？若為說空增長邪見。又為破執我等膜",
    "T30n1566_013:0120a19": "故，說一切境界空。第一義中如幻如焰，自體",
    "T30n1566_013:0120a20": "無生故，二俱不說。為遮異人立驗故，為息於",
    "T30n1566_013:0120a21": "境界起二見過故，為得第一義故，說言無二。",
    "T30n1566_013:0120a22": "如是為洗濯不善分別垢故，說空無相無作",
    "T30n1566_013:0120a23": "夢幻等語，是故說空滅一切見。如論偈說：",
    "T30n1566_013:0120a24": "「若法有自體，　　見空有何益？",
    "T30n1566_013:0120a25": "諸見分別縛，　　為遮此見故。」",
    "T30n1566_013:0120a26": "釋曰：此謂物有自體見空無益，為破彼見故",
    "T30n1566_013:0120a27": "讚於空。外人言：若言二俱不說者，此語即有",
    "T30n1566_013:0120a28": "戲論過。論者言：汝語非也。為遮異人分別故，",
    "T30n1566_013:0120a29": "而言二俱不可說，不可說故無過，譬如以聲",
    "T30n1566_013:0120b01": "止聲。復次若以第一義令信解者，無如是驗。",
    "T30n1566_013:0120b02": "若住第一義心，以世諦智說，第一義中一切",
    "T30n1566_013:0120b03": "法空，作是說者無過。如後偈說「若不依世諦，",
    "T30n1566_013:0120b04": "不解第一義。」此謂為遮不空故說空，然不取",
    "T30n1566_013:0120b05": "空，是故無過。如是如來自體亦空。若有人言：",
    "T30n1566_013:0120b06": "如來若常、若無常、亦常亦無常、非常非無常，",
    "T30n1566_013:0120b07": "世間有邊、世間無邊、亦有邊亦無邊、非有邊",
    "T30n1566_013:0120b08": "非無邊，若如來義得成，我義亦如是成者，今",
    "T30n1566_013:0120b09": "當答之。答如論偈說：",
    "T30n1566_013:0120b10": "「於寂滅法中，　　無常等四過，",
    "T30n1566_013:0120b11": "亦於寂滅中，　　無邊等四過。」",
    "T30n1566_013:0120b12": "釋曰：此謂如來自體空，能依無體、所依分別",
    "T30n1566_013:0120b13": "亦無體。若外人意欲以如來出因，引喻成立",
    "T30n1566_013:0120b14": "我者，其義不成。以是故因喻不同，亦違先",
    "T30n1566_013:0120b15": "義。如《文殊所問經》說，佛告文殊師利：「不生不",
    "T30n1566_013:0120b16": "滅名為如來。」若有人言：第一義中如來滅後",
    "T30n1566_013:0120b17": "不記有無，是故有如來，不如石女無兒說言",
    "T30n1566_013:0120b18": "無兒。我今答彼，汝以種種分別習氣熏習智",
    "T30n1566_013:0120b19": "慧故執說如來，是皆不然。如論偈說：",
    "T30n1566_013:0120b20": "「麁重執見者，　　說如來有無；",
    "T30n1566_013:0120b21": "如來滅度後，　　云何不分別？」",
    "T30n1566_013:0120b22": "釋曰：此謂如來滅後，如來有耶？如來無耶？",
    "T30n1566_013:0120b23": "亦有亦無耶？非有非無耶？是義不然。正習智",
    "T30n1566_013:0120b24": "眼開者，如論偈說：",
    "T30n1566_013:0120b25": "「如來自體空，　　不應起思惟：",
    "T30n1566_013:0120b26": "滅後有如來，　　及無有如來。」",
    "T30n1566_013:0120b27": "釋曰：此謂境界無體、慧無分別。以是故，汝先",
    "T30n1566_013:0120b28": "出因，譬喻有過。何以故？有無、常無常、色身、",
    "T30n1566_013:0120b29": "言教身、法身，能相所相因果、能覺所覺、空無",
    "T30n1566_013:0120c01": "相無作無願、如幻如夢等，悉是分別。如論偈",
    "T30n1566_013:0120c02": "說：",
    "T30n1566_013:0120c03": "「戲論生分別，　　如來過分別；",
    "T30n1566_013:0120c04": "為戲論所覆，　　不能見如來。」",
    "T30n1566_013:0120c05": "釋曰：譬如生盲者不見日輪，不見如來亦",
    "T30n1566_013:0120c06": "復如是。何故不見？戲論分別覆慧眼故，是",
    "T30n1566_013:0120c07": "名不見。云何為見？能見法性如來，是名為",
    "T30n1566_013:0120c08": "見。復次如經偈言「能見緣起者，是名為見法。",
    "T30n1566_013:0120c09": "若能見法者，即為見如來。」復次色身是如來，",
    "T30n1566_013:0120c10": "言教身及法身亦是如來者，如前偈說「戲",
    "T30n1566_013:0120c11": "論生分別，如來過分別。」又如《金剛般若經》中",
    "T30n1566_013:0120c12": "偈言：",
    "T30n1566_013:0120c13": "「若以色見我，　　以音聲求我，",
    "T30n1566_013:0120c14": "是人行邪道，　　不能見如來。」",
    "T30n1566_013:0120c15": "作如是觀察時，外人所立諸體自體言有成",
    "T30n1566_013:0120c16": "立，引如來為譬喻者不然。如論偈說：",
    "T30n1566_013:0120c17": "「以如來自體，　　同世間自體；",
    "T30n1566_013:0120c18": "如來無體故，　　世間亦無體。」",
    "T30n1566_013:0120c19": "釋曰：此謂觀如來時，諸陰界等無有自體，分",
    "T30n1566_013:0120c20": "別一切自體皆無體故。云何分別？謂陰界入、",
    "T30n1566_013:0120c21": "能相所相、若因若果、有體無體、一異等法，如",
    "T30n1566_013:0120c22": "上廣分別者悉皆無體。諸陰入等云何無體？",
    "T30n1566_013:0120c23": "如〈觀陰品〉中說「若離彼色因，有色者不然。」如",
    "T30n1566_013:0120c24": "彼所觀道理，陰無體故如來亦無體。又如〈觀",
    "T30n1566_013:0120c25": "界品〉中說「無物是虛空」，彼中如虛空等觀察",
    "T30n1566_013:0120c26": "六界時，非自體非他體、非能相非所相，一切",
    "T30n1566_013:0120c27": "諸體悉皆無故。已說色無自體，次觀識界。如",
    "T30n1566_013:0120c28": "是識界等分別為如來者，觀彼識界，非體非",
    "T30n1566_013:0120c29": "無體、非能相非所相，無自體故亦無如來。又",
    "T30n1566_013:0121a01": "如〈觀入品〉說入無自體已令開解，離此諸入",
    "T30n1566_013:0121a02": "無別見者得成。如是以諸入境界為如來者，",
    "T30n1566_013:0121a03": "義皆不成。又如〈然可然品〉已明一異俱遮，薪",
    "T30n1566_013:0121a04": "之與火皆無自體。如是若以智為如來，及以",
    "T30n1566_013:0121a05": "三十二相八十種好、慈悲喜捨、十力、無畏、三",
    "T30n1566_013:0121a06": "十七道品、六波羅蜜諸功德聚為如來，乃",
    "T30n1566_013:0121a07": "至法性、法界、法住、實際、真如、涅槃如是等法",
    "T30n1566_013:0121a08": "與如來身，為一為異、非一非異，此等無自體",
    "T30n1566_013:0121a09": "故，如來亦無自體。又如〈觀緣品〉說無起中已",
    "T30n1566_013:0121a10": "遮起故，亦遮如來起無自體。又如〈觀去來品〉",
    "T30n1566_013:0121a11": "已遮去來無自體故，如來亦無自體。以是故，",
    "T30n1566_013:0121a12": "外人立義皆無自體，亦違先出因義故。如向",
    "T30n1566_013:0121a13": "偈說「如來無體故，世間亦無體。」是故品初",
    "T30n1566_013:0121a14": "說外人立義等過而令信解，自說法身有成",
    "T30n1566_013:0121a15": "立義亦令信解。以是義故，我義得成。如《楞伽",
    "T30n1566_013:0121a16": "經》中說，佛告大慧菩薩：「如來身者，非常非無",
    "T30n1566_013:0121a17": "常、非因非果、非有為非無為、非覺非界、非相",
    "T30n1566_013:0121a18": "非無相、非是陰非離陰、非言說非所說物、非",
    "T30n1566_013:0121a19": "一非異，悉無和合，乃至無所得、無所緣，出過",
    "T30n1566_013:0121a20": "一切戲論者，名為如來。」又如《如來三密經》說，",
    "T30n1566_013:0121a21": "佛告寂慧菩薩：「如來身者，等虛空身、無等",
    "T30n1566_013:0121a22": "身、勝一切世間最勝身、遍一切眾生如身、無",
    "T30n1566_013:0121a23": "譬喻身、無相似身、清淨無垢身、無染污身、自",
    "T30n1566_013:0121a24": "性清淨身、自性無生身、自性無起身、不與心",
    "T30n1566_013:0121a25": "意識等和合身、如幻如焰如水中月自體身、",
    "T30n1566_013:0121a26": "空無相無願所觀察身、遍滿十方身、於一切",
    "T30n1566_013:0121a27": "眾生平等身、無邊無盡身、無動無分別身、於",
    "T30n1566_013:0121a28": "住不住得無壞身、無色體身、無受想行識身、",
    "T30n1566_013:0121a29": "非地界非水界非火界非風界等所合成身。",
    "T30n1566_013:0121b01": "如是身者，非實非生，亦非大等所成，非實非",
    "T30n1566_013:0121b02": "實法，一切世間所不能知。不從眼生，不依",
    "T30n1566_013:0121b03": "耳聞，不為鼻識所知，非舌所成，亦不與身相",
    "T30n1566_013:0121b04": "應。」又如《舍利弗陀羅尼經》所說：「唯修一心念",
    "T30n1566_013:0121b05": "佛，不以色見如來，不以無色見如來，不以相、",
    "T30n1566_013:0121b06": "不以好、不以戒定慧解脫解脫知見、不以生、",
    "T30n1566_013:0121b07": "不以家、不以姓、不以眷屬，乃至非自作非他",
    "T30n1566_013:0121b08": "作。若能如是，名為念佛。」又如《佛地經》中偈言",
    "T30n1566_013:0121b09": "「無起等法是如來，一切法與如來同。雖凡夫",
    "T30n1566_013:0121b10": "智妄取相，而常行於無法中。無漏根力眾德",
    "T30n1566_013:0121b11": "鏡，於中顯現如來像，而實無有真如體，亦未",
    "T30n1566_013:0121b12": "曾有如來身。世間所見如鏡像，從本無於往",
    "T30n1566_013:0121b13": "來相。」又如《楞伽經》偈言「佛以陰緣起，無處有",
    "T30n1566_013:0121b14": "人見。若言無人見，云何可觀察？」",
    "T30n1566_013:0121b15": "釋〈觀如來品〉竟。",
    "T30n1566_013:0121b16": "般若燈論釋卷第十三"
}