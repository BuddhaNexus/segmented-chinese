{
    "T53n2121_038:0202b19": "經律異相卷第三十八優婆夷部",
    "T53n2121_038:0202b21": "梁沙門僧旻寶唱等集",
    "T53n2121_038:0202b22": "2 優婆夷部(三八)優波斯那割肉救病比丘一阿凡和利至",
    "T53n2121_038:0202b23": "心請佛庫中自然皆備二蘇曼女產十卵",
    "T53n2121_038:0202b24": "卵成十男并其往緣三孤母喪子遇佛",
    "T53n2121_038:0202b25": "慈誘厭愛得道四婦人喪失眷屬心發狂",
    "T53n2121_038:0202b26": "癡五提韋婆羅門女無子自焚遇辯才沙",
    "T53n2121_038:0202b27": "門聞法悟解六女人懷妊願欲出家生子",
    "T53n2121_038:0202b28": "之後前心不遂七難陀燃燈聲聞神力共",
    "T53n2121_038:0202b29": "不能滅八善信女少悟無常秉志清白為",
    "T53n2121_038:0202c01": "天帝所試九",
    "T53n2121_038:0202c02": "1 優波斯那割肉救病比丘優波斯那割肉救病比丘一",
    "T53n2121_038:0202c03": "毘紐乾國。多信邪見。無佛法僧。有一女人。名",
    "T53n2121_038:0202c04": "優波斯那僧祇律云。名畢㖦夫亦名㖦卑。彌沙塞律云。須卑。時有事緣至",
    "T53n2121_038:0202c05": "舍衛國。波斯匿王所緣事畢。從諸篤信優婆",
    "T53n2121_038:0202c06": "塞邊聞佛功德。欲得見佛。即往祇洹。值佛為",
    "T53n2121_038:0202c07": "諸大眾說五戒法。優波斯那求從佛受。即得",
    "T53n2121_038:0202c08": "五戒。佛復以法句經與令諷誦。是時中夜誦",
    "T53n2121_038:0202c09": "法句經。有毘沙門天王。從數千夜叉欲至南",
    "T53n2121_038:0202c10": "方毘婁勒叉所。聞誦經聲尋皆住聽。讚言。善",
    "T53n2121_038:0202c11": "哉姊妹善說法要。優波斯那即便問言。汝為",
    "T53n2121_038:0202c12": "是誰。但聞空聲不見有形。答言。我是鬼王毘",
    "T53n2121_038:0202c13": "沙門天。為聽法故住於空中。又問。汝天我人。",
    "T53n2121_038:0202c14": "云何故稱我為姊妹耶。答曰。佛是法王亦人",
    "T53n2121_038:0202c15": "天父。同一法味故言姊妹。時優波斯那心大",
    "T53n2121_038:0202c16": "歡喜。常使人入林採薪。後旦上樹。遙見舍利",
    "T53n2121_038:0202c17": "弗目連及五百比丘在此林中精懃禪誦。使",
    "T53n2121_038:0202c18": "人還白大家。優波斯那歡喜無量脫二金環",
    "T53n2121_038:0202c19": "以賞使者。使者復言。世尊有好言寄與大家。",
    "T53n2121_038:0202c20": "具說五施。復解瓔珞重以賜之。使者曰。時起",
    "T53n2121_038:0202c21": "洗手辦具飲食。我向輒持大家言。請二尊者",
    "T53n2121_038:0202c22": "及五百弟子。今日來食。即放使者及與珍寶。",
    "T53n2121_038:0202c23": "告諸家屬及諸隣比。設於供具。尊者與諸比",
    "T53n2121_038:0202c24": "丘著衣持鉢就座而坐。作禮訖手自行水下",
    "T53n2121_038:0202c25": "種種食。香味具足。謂舍利弗言。此舍有神與",
    "T53n2121_038:0202c26": "我親厚。我有施時語我。此阿羅漢。此聖此凡。",
    "T53n2121_038:0202c27": "此持戒此破戒。此智此愚。告舍利弗言。我",
    "T53n2121_038:0202c28": "有四子及夫。皆惡邪見。我若供養三寶給施",
    "T53n2121_038:0202c29": "貧窮。便生嫉恚。而我修善布施終不退縮成",
    "T53n2121_038:0203a01": "須陀洹。舍利弗言。甚為希有。世尊是暮。當來",
    "T53n2121_038:0203a02": "毘乾持林。今還所住。僧去已後。即辦所用",
    "T53n2121_038:0203a03": "往至佛所。觀諸眾僧所止宿處。見一病僧臥",
    "T53n2121_038:0203a04": "草窟中。問其所患何所須欲。答曰。四大不調",
    "T53n2121_038:0203a05": "極大困苦。醫令服新肉汁僧祇律云比丘是常供養服下藥須肉",
    "T53n2121_038:0203a06": "斯那言。莫復他求。我明當送。明十五日國法",
    "T53n2121_038:0203a07": "不殺。遍求不得。便使却人。靜室自浴割股",
    "T53n2121_038:0203a08": "裏肉。以㲲纏裹合諸草藥。煮以為羹送病比",
    "T53n2121_038:0203a09": "丘。比丘食已病即除愈。其夫尋還見婦色變。",
    "T53n2121_038:0203a10": "即便問言。汝何憔悴。對曰。我病。即喚請醫",
    "T53n2121_038:0203a11": "不能識。逼問家人婢具言之。夫到街巷大呌",
    "T53n2121_038:0203a12": "呼言。沙門釋子食噉人肉如駿足王。佛因制。",
    "T53n2121_038:0203a13": "諸比丘。諸不淨肉甚不應食。優婆夷言。緣",
    "T53n2121_038:0203a14": "我斷肉。即語夫言。若能為我請佛及僧來此",
    "T53n2121_038:0203a15": "設供甚善。若其不能我當捨命。夫為妻故入",
    "T53n2121_038:0203a16": "林請佛。明日舍食。佛與眾僧就坐而坐。問斯",
    "T53n2121_038:0203a17": "那何在。答曰病。佛言喚來。夫言。汝師喚汝。",
    "T53n2121_038:0203a18": "答曰。病苦不任起。佛告阿難。汝往告令起。阿",
    "T53n2121_038:0203a19": "難即往稱佛呼之。并床輿之來到佛所。遇佛",
    "T53n2121_038:0203a20": "光明苦病即除平復如故僧祇律云比丘入慈心三昧瘡即平復即",
    "T53n2121_038:0203a21": "起禮佛。佛為說法得阿那含道。夫及眷屬捨",
    "T53n2121_038:0203a22": "離邪見法。受五戒為佛弟子出優波斯那經又出賢愚經。",
    "T53n2121_038:0203a23": "2 阿凡和利至心請佛庫中自然備阿凡和利至心請佛庫中自然備二",
    "T53n2121_038:0203a24": "維耶離城。有一女子。名阿凡和利。聞佛來",
    "T53n2121_038:0203a25": "遊歡喜無量。與五百女俱詣佛所。聞佛說法",
    "T53n2121_038:0203a26": "心生開悟。請佛飲食。時城中復有五百長者",
    "T53n2121_038:0203a27": "子。亦請世尊。世尊言。已受阿凡和利明日請。",
    "T53n2121_038:0203a28": "時諸長者子。語和利言。佛之至尊來化我",
    "T53n2121_038:0203a29": "國。我應先飯。汝且停供。女言。勿以豪強加於",
    "T53n2121_038:0203b01": "女弱。若能見惠四願當相讓也。一者令我心",
    "T53n2121_038:0203b02": "保善不移。二者令我命保在不亡。三者令我",
    "T53n2121_038:0203b03": "財物無減。四者令佛長住此國。長者曰善。汝",
    "T53n2121_038:0203b04": "今乃能悟於無常。諸所希願非我能辦。聽先",
    "T53n2121_038:0203b05": "飯佛。中有年少恥在其後。固執不已。便勅市",
    "T53n2121_038:0203b06": "司罷不貨易。和利遣人求索諸物。都無所得。",
    "T53n2121_038:0203b07": "庫中眾膳自然滿足。唯乏薪炭。油灌白疊以",
    "T53n2121_038:0203b08": "充代之。又內城門令不得出。啟請於佛。即遣",
    "T53n2121_038:0203b09": "鸚鵡往白食辦。長者射之。以佛神德箭化為",
    "T53n2121_038:0203b10": "花。得至佛所。飛鳴白佛眾祐及僧。足蹈城門",
    "T53n2121_038:0203b11": "天地震動。五百長者。阿凡和利及諸女人。見",
    "T53n2121_038:0203b12": "聞此事逮得法眼受持五戒出中本起經下卷。",
    "T53n2121_038:0203b13": "3 蘇曼女產十卵卵成十男并其往緣蘇曼女產十卵卵成十男并其往緣三",
    "T53n2121_038:0203b14": "舍衛國須達長者。末生小女。字曰蘇曼。面首",
    "T53n2121_038:0203b15": "最妙。其父憐愛。將至佛所。其女見佛情倍欣",
    "T53n2121_038:0203b16": "踊。願得好香塗佛住室。斯女手中有賓婆",
    "T53n2121_038:0203b17": "落。佛從女索。便以與佛。於上書香還以與之。",
    "T53n2121_038:0203b18": "女共其父還城推買。如佛所須持詣祇洹。躬",
    "T53n2121_038:0203b19": "自擣磨。日日如是。於時特叉尸利國王。遣",
    "T53n2121_038:0203b20": "其一兒使到舍衛廣行觀看。復至精舍見蘇",
    "T53n2121_038:0203b21": "曼女。便取為婦。後遂懷妊生十卵。卵後開敷",
    "T53n2121_038:0203b22": "有十男兒。形貌姝好勇健非凡。然喜畋獵。",
    "T53n2121_038:0203b23": "母教莫爾。諸子白母。射獵最樂。母令相遮",
    "T53n2121_038:0203b24": "將為見憎。母復告言。吾因愛汝等是以相",
    "T53n2121_038:0203b25": "制。若當憎汝時終無此言。殺生之罪當入地",
    "T53n2121_038:0203b26": "獄。無央數劫解脫何由。諸子白母。為自出心",
    "T53n2121_038:0203b27": "從他邊聞。母復告言。吾從佛聞。兒復問母。佛",
    "T53n2121_038:0203b28": "者何人。幸願具宣。母告諸子。迦維羅越國淨",
    "T53n2121_038:0203b29": "飯王子。厭老病死出家學道得無上果。巨身",
    "T53n2121_038:0203c01": "丈六三明六通遐鑒無外。諸子啟母求往覲",
    "T53n2121_038:0203c02": "佛。母即聽之。往至祇洹奉覲如來。佛為說法。",
    "T53n2121_038:0203c03": "十人俱時得法眼淨。便求出家。佛聽為道。鬚",
    "T53n2121_038:0203c04": "髮自墮法衣在身。精懃大業。盡得羅漢盡於",
    "T53n2121_038:0203c05": "苦際。過去九十一劫有毘婆尸佛。般涅槃後",
    "T53n2121_038:0203c06": "分布舍利起無量塔。時有一塔朽故崩壞。有",
    "T53n2121_038:0203c07": "一老母而修治之。有年少十人偶行覩見。歡",
    "T53n2121_038:0203c08": "喜相助所作已竟。誓為母子。從是已來九十",
    "T53n2121_038:0203c09": "一劫。天上人中恒與俱生受福快樂。時老母",
    "T53n2121_038:0203c10": "者今蘇曼女是。爾時十年少者今十羅漢是",
    "T53n2121_038:0203c11": "出賢愚經第十三卷。",
    "T53n2121_038:0203c12": "4 孤母喪子遇佛慈誘厭愛得道孤母喪子遇佛慈誘厭愛得道四",
    "T53n2121_038:0203c13": "佛在舍衛國給孤獨園。有一孤母而喪一子。",
    "T53n2121_038:0203c14": "憂惱愁憒抱屍啼走。譬如狂人。出至祇洹。聞",
    "T53n2121_038:0203c15": "佛大聖天人所宗。宣說經道忘憂除患。孤母",
    "T53n2121_038:0203c16": "見佛作禮長跪。願釋憂結。佛告孤母。汝速入",
    "T53n2121_038:0203c17": "城遍行街巷。有不死家者乞火持還。孤母求",
    "T53n2121_038:0203c18": "不能得。空手而反。佛告孤母。夫人處世有四",
    "T53n2121_038:0203c19": "因緣不可久保。一者常必無常。二者富貴必",
    "T53n2121_038:0203c20": "貧賤。三者合會必別離。四者強健必當死。",
    "T53n2121_038:0203c21": "汝今何為。不自憂慮。何不廣施持戒月持六",
    "T53n2121_038:0203c22": "齋任力堪能給施孤窮。孤母白佛。我今愛子",
    "T53n2121_038:0203c23": "入骨徹髓。豈惜身命。時佛欲化彼令其得悟。",
    "T53n2121_038:0203c24": "即化作四大火坑圍繞孤母。火氣逼身以兒",
    "T53n2121_038:0203c25": "自障。佛語孤母。汝向自陳愛子情重入骨徹",
    "T53n2121_038:0203c26": "髓。寧自喪身不使子亡。火氣逼已酸痛難堪。",
    "T53n2121_038:0203c27": "但當自受以子障乎。人間微火蓋不足言。地",
    "T53n2121_038:0203c28": "獄火燃疾痛無量。畜生懷癡苦。餓鬼飢渴苦。",
    "T53n2121_038:0203c29": "能自利者當修布施持戒忍辱。不生地獄及",
    "T53n2121_038:0204a01": "餓鬼等。受天人福漸近泥洹。時彼孤母內心",
    "T53n2121_038:0204a02": "自責厭患恩愛。即於佛前盡諸塵垢。成須陀",
    "T53n2121_038:0204a03": "洹出曜經所明。",
    "T53n2121_038:0204a04": "5 婦人喪失眷屬心發狂癡婦人喪失眷屬心發狂癡五",
    "T53n2121_038:0204a05": "天竺有一人。往詣舍衛國。婦生兩子。太子",
    "T53n2121_038:0204a06": "七歲。次子孩抱。母復懷妊。欲向在產。天竺國",
    "T53n2121_038:0204a07": "俗。婦人臨月歸父母家。時此夫婦共乘一車",
    "T53n2121_038:0204a08": "載其二子。詣舍衛城。中路放牛。時有毒蛇纏",
    "T53n2121_038:0204a09": "繞牛脚。牛遂離圈。其夫取牛蛇即捨牛殺",
    "T53n2121_038:0204a10": "夫。婦見怖懅啼哭。日已欲冥。去家不遠。隔",
    "T53n2121_038:0204a11": "一河水。冥懼抄賊。即棄其車携將二子。到",
    "T53n2121_038:0204a12": "於水畔。而留大兒水邊。抱小而度涉水始半。",
    "T53n2121_038:0204a13": "狼噉其子叫呼其母。母聞其聲轉顧見之。驚",
    "T53n2121_038:0204a14": "懼不覺抱兒墮河。隨流而逝。母益懊惱迷惑",
    "T53n2121_038:0204a15": "失志。頓躓水中墮所懷胎。遂便渡水問道行",
    "T53n2121_038:0204a16": "人。我家父母為安隱不。答曰。昨日失火皆",
    "T53n2121_038:0204a17": "燒死盡。又問行人。聞我夫家姑妐安隱不。答",
    "T53n2121_038:0204a18": "曰。遇賊傷害姑妐皆死。愁懅迷悶不識東",
    "T53n2121_038:0204a19": "西。裸形狂走。行人見者怪之。謂得邪病。馳走",
    "T53n2121_038:0204a20": "見佛。佛大會說法。時婦見佛意即得定。不復",
    "T53n2121_038:0204a21": "愁憂。自視裸形慚愧伏地。佛呼阿難取衣與",
    "T53n2121_038:0204a22": "之。婦著衣致敬。佛即說經為現罪福。即發無",
    "T53n2121_038:0204a23": "上道心。立不退轉地。愁憂除散如日無雲。發",
    "T53n2121_038:0204a24": "無上心出婦人遇辜經賢愚經大同小異。",
    "T53n2121_038:0204a25": "6 提韋婆羅門女無子自焚遇辯才沙門聞法悟解提韋婆羅門女無子自焚遇辯才沙門聞法悟",
    "T53n2121_038:0204a26": "解六",
    "T53n2121_038:0204a27": "裴扇闍國。有一女人。名曰提韋。婆羅門種。其",
    "T53n2121_038:0204a28": "家大富喪婿無兒。守寡孤窮無所恃怙。婆羅",
    "T53n2121_038:0204a29": "門法。若不如意便生自燒。諸婆羅門往教共",
    "T53n2121_038:0204b01": "化。令其願生那羅延天。請婆羅門足一百人。",
    "T53n2121_038:0204b02": "施設大會食畢。各襯牸牛。并從犢者家中。",
    "T53n2121_038:0204b03": "所有諸物。施五百婆羅門。於恒水邊積薪自",
    "T53n2121_038:0204b04": "燒。婆羅門為汝呪願。令汝輕重諸罪一時",
    "T53n2121_038:0204b05": "滅盡。後世生時六親眷屬壽命無量快樂無",
    "T53n2121_038:0204b06": "窮。提韋從之。即伐藮薪。欲擬自燒。國內沙",
    "T53n2121_038:0204b07": "門名鉢底婆梁言辯才。精進持戒多聞智惠。常以",
    "T53n2121_038:0204b08": "慈心教化天下。令改邪就正捨惡修善。往問",
    "T53n2121_038:0204b09": "提韋言何用薪火。答曰。自欲燒身滅除殃罪。",
    "T53n2121_038:0204b10": "辯才曰。夫先身罪業隨逐精神。不與身合。徒",
    "T53n2121_038:0204b11": "自焚燒安能滅罪禍隨心生。心念善法受報",
    "T53n2121_038:0204b12": "亦善。心念惡法受報亦惡。餘報亦然。云何於",
    "T53n2121_038:0204b13": "苦惱中。求欲滅罪望善報也。幸爾不須於理",
    "T53n2121_038:0204b14": "不通。如困病人為苦所逼。復遭惡人呵罵聳",
    "T53n2121_038:0204b15": "搏。時此病人寧有善心無忿惱不。提韋曰。但",
    "T53n2121_038:0204b16": "生忿惱。辯才曰。汝今如是。先身罪故今若燒",
    "T53n2121_038:0204b17": "身。猛炎起時身體燋爛氣息未絕。心未壞故。",
    "T53n2121_038:0204b18": "當爾之時身心被煮。識神未離故受苦毒煩",
    "T53n2121_038:0204b19": "悶心惱。從是命終生地獄中。苦惱尤劇千百",
    "T53n2121_038:0204b20": "萬倍。又如車牛厭患於車。欲使車壞前車若",
    "T53n2121_038:0204b21": "壞後車復枙。罪業未盡假令燒壞。百千萬身",
    "T53n2121_038:0204b22": "罪業因緣相續不絕。猶如阿鼻一日之中八",
    "T53n2121_038:0204b23": "萬過死八萬過生。終過一劫其罪方畢。況復",
    "T53n2121_038:0204b24": "如汝一過燒身欲求滅罪。問曰。願聞滅罪方",
    "T53n2121_038:0204b25": "法。辯才答曰。前心作惡如雲覆月。後心起善",
    "T53n2121_038:0204b26": "如炬消闇。起罪之源由身三口四意地業行。",
    "T53n2121_038:0204b27": "今當一心丹誠懺悔改邪就正。捨身受身至",
    "T53n2121_038:0204b28": "成佛道。辯才授十善禁。提韋歡喜。設種種飲",
    "T53n2121_038:0204b29": "食及諸珍寶。請留教化。辯才曰。汝受十善法",
    "T53n2121_038:0204c01": "即為法器。復以化人則為報効。汝已得度。",
    "T53n2121_038:0204c02": "我不宜留。復化餘處。物無所受。於是而去出未",
    "T53n2121_038:0204c03": "曾有經下卷。",
    "T53n2121_038:0204c04": "7 女人懷妊願得出家母子為道皆得成立女人懷妊願得出家母子為道皆得成立七",
    "T53n2121_038:0204c05": "有一女人。妊身數月。見佛及僧。願我生子以",
    "T53n2121_038:0204c06": "後出家為沙門。及生子後愛念既隆不遂宿",
    "T53n2121_038:0204c07": "心。子年七歲意忽還悟作二人食及三法衣。",
    "T53n2121_038:0204c08": "持瓶將子行詣佛所。白佛言。願哀我子使為",
    "T53n2121_038:0204c09": "沙門。令後得道身形如佛。佛即聽之。母以水",
    "T53n2121_038:0204c10": "灌前洗其兒。應時九龍從瓶中出。吐水灌兒。",
    "T53n2121_038:0204c11": "澡訖殘水散兒頭上。於頭上下變成花蓋。寶",
    "T53n2121_038:0204c12": "帳交絡。并師子座上有諸佛。佛時微笑。出五",
    "T53n2121_038:0204c13": "色光照十億剎。還繞佛身從兒頂入。母即前",
    "T53n2121_038:0204c14": "行以飯上佛并食其子。子發無上平等道意。",
    "T53n2121_038:0204c15": "十億佛剎六反震動。眾剎諸佛皆自然現。佛",
    "T53n2121_038:0204c16": "以母分飯飽爾所。佛及諸比丘皆等飽足。其",
    "T53n2121_038:0204c17": "飯如故。母即歡喜。及諸天人得阿惟越致。時",
    "T53n2121_038:0204c18": "兒髮墮成為沙門。立不退轉。我身是也出過世佛",
    "T53n2121_038:0204c19": "分衛經。",
    "T53n2121_038:0204c20": "8 難陀燃燈聲聞神力共不能滅難陀燃燈聲聞神力共不能滅八",
    "T53n2121_038:0204c21": "佛遊在給孤獨精舍。波斯匿王供養於佛及",
    "T53n2121_038:0204c22": "諸大眾眷屬。祇洹縱廣百六十里。波斯匿王",
    "T53n2121_038:0204c23": "周遍燃燈民人競看。貧女難陀居無舍宅。問",
    "T53n2121_038:0204c24": "行路者知。波斯匿王以油千斛為佛燃燈。難",
    "T53n2121_038:0204c25": "陀自責。我以何故獨貧如此。即入街里。家家",
    "T53n2121_038:0204c26": "乞匃得少雜飯。心自念言。我當賣之以為燈",
    "T53n2121_038:0204c27": "直。賣得一錢齎詣油家。油家問女持一錢油",
    "T53n2121_038:0204c28": "作何福德。難陀答言。欲為佛燃燈。油主聞",
    "T53n2121_038:0205a01": "之。助其喜踴持一燈油。即施與之。貧女歡喜",
    "T53n2121_038:0205a02": "受到祇𮁭。佛告阿難言。有大長者興無上福。",
    "T53n2121_038:0205a03": "不能自到開門使前。波斯匿王聞佛此教。尋",
    "T53n2121_038:0205a04": "自思惟。吾於舍衛一國之尊。興起道供豈殊",
    "T53n2121_038:0205a05": "我者。佛何以故。不讚於我復稱長者。須臾",
    "T53n2121_038:0205a06": "貧女來到佛所。燃所齎燈當佛之前。今發大",
    "T53n2121_038:0205a07": "願。並為一切。求佛知見。令此光明徹於十方。",
    "T53n2121_038:0205a08": "幽冥惡道悉皆休息。如是便退至明晨朝。賢",
    "T53n2121_038:0205a09": "者目連歷撿諸燈。難陀所燈光獨如故。目連",
    "T53n2121_038:0205a10": "即吹。吹不能滅。便以神力持五恒水澆亦復",
    "T53n2121_038:0205a11": "不滅。吹以隨藍大風漂不能滅。盡其神力",
    "T53n2121_038:0205a12": "竟不能滅。心懷恐懼。佛告目連。燃此燈者有",
    "T53n2121_038:0205a13": "慇重心。以是之故燈為常明。設羅漢舍利弗",
    "T53n2121_038:0205a14": "等及辟支佛。神化功德共滅此燈不能滅也。",
    "T53n2121_038:0205a15": "令金翅王搏大海水。若師子王振吼犇騰共",
    "T53n2121_038:0205a16": "滅此燈。燈不可滅。難陀女人以日出時。自",
    "T53n2121_038:0205a17": "往案行昨所燃燈。燈亦不滅。光不缺減。即大",
    "T53n2121_038:0205a18": "歡喜稽首佛足。佛知女心求無上道。放五色",
    "T53n2121_038:0205a19": "光從口中出。佛每說法三乘之業授聲聞別。",
    "T53n2121_038:0205a20": "光從頂入。授辟支佛別。光從兩眉間入。授",
    "T53n2121_038:0205a21": "菩薩別光從口入。佛之洪光上至三十三",
    "T53n2121_038:0205a22": "天。皆悉通達。已便迴還。繞佛三匝從口入。時",
    "T53n2121_038:0205a23": "阿難起問。佛言。阿難。汝見昨夜燃燈女不。此",
    "T53n2121_038:0205a24": "女壽終因是功德。轉女人身當作男子。却後",
    "T53n2121_038:0205a25": "二十劫不墮惡道。即生諸天及金輪王。二十",
    "T53n2121_038:0205a26": "劫後。當得作佛。號三曼陀優訶出賢愚經又云比丘出貧女難",
    "T53n2121_038:0205a27": "陀經。",
    "T53n2121_038:0205a28": "9 善信女少悟無常秉志清白為天帝所試善信女少悟無常秉志清白為天帝所試九",
    "T53n2121_038:0205a29": "佛在舍衛國。時有長者女。名曰善信。年始十",
    "T53n2121_038:0205b01": "五。為人慈孝。智慧博達。少小常有大願。不樂",
    "T53n2121_038:0205b02": "世俗之事。坐自思念。萬物無常當歸於死。年",
    "T53n2121_038:0205b03": "壽萬歲亦皆當死。天地當壞敗何況人身。念",
    "T53n2121_038:0205b04": "我當受如是咎責。苦痛難言。死後魂神當入",
    "T53n2121_038:0205b05": "惡道。酷毒懃苦獨當受之。本從何出。忽有瞋",
    "T53n2121_038:0205b06": "恚恐怖愁憂。或時歡喜。有此無常之事。不見",
    "T53n2121_038:0205b07": "來時。去至何所。是輩往來無休無息。念我父",
    "T53n2121_038:0205b08": "母諸家兄弟中外五種親屬。不知罪福貪欲",
    "T53n2121_038:0205b09": "無厭。我年三五以許他男。諸家兄弟飯食酒",
    "T53n2121_038:0205b10": "肉受取匹帛。念我身當往受患難。拘質縛結",
    "T53n2121_038:0205b11": "不可得離。當如之何。為此生老不如及我。今",
    "T53n2121_038:0205b12": "日清淨當發上願。求覓安隱長樂宮殿可以",
    "T53n2121_038:0205b13": "自娛。不宜踊濁沒於三塗。不覩光明長與苦",
    "T53n2121_038:0205b14": "俱。便正一心自誓。持我身命自歸。有神有靈",
    "T53n2121_038:0205b15": "知我心誠。爾時天神現於虛空。語善信言若",
    "T53n2121_038:0205b16": "當自歸西方安隱清淨法國。且當先向十方",
    "T53n2121_038:0205b17": "禮拜。慈心敬意念必達也。已便不現。爾時善",
    "T53n2121_038:0205b18": "信踊躍歡喜。便自澡洗燒香散華向十方禮",
    "T53n2121_038:0205b19": "叉手。自思念。一切人即有天神於空中言。汝",
    "T53n2121_038:0205b20": "當正心向於西方。說此一頌。以是讚歎阿彌",
    "T53n2121_038:0205b21": "陀佛。善信即向西方。如神所勅。天地大動。諸",
    "T53n2121_038:0205b22": "有困厄皆得解脫。疾病即除毒痛安隱愁憂",
    "T53n2121_038:0205b23": "歡喜。盲聾得差瘖瘂能言。不善皆善不信",
    "T53n2121_038:0205b24": "皆信。人非人等各得所願。善信燒香散花而",
    "T53n2121_038:0205b25": "說頌言。正心閉目數息思惟身中之事。帝釋",
    "T53n2121_038:0205b26": "化作端正男子。年十八九。手把黃金住善信",
    "T53n2121_038:0205b27": "前。以頌調之。善信正心以正頌答。訶男女過。",
    "T53n2121_038:0205b28": "帝釋踴躍叉手勞之。欲何求索。普世無雙功",
    "T53n2121_038:0205b29": "德洋洋不可稱量。願相告語。於是善信聞釋",
    "T53n2121_038:0205c01": "讚歎。信心歡喜地為大動。即為說偈。願奉佛",
    "T53n2121_038:0205c02": "法。釋大歡喜。便爾化滅。善信燒香自歸諸佛。",
    "T53n2121_038:0205c03": "佛與大眾俱即飛行到善信家。父母兄弟見",
    "T53n2121_038:0205c04": "佛飛空。莫不歡喜。善信前禮繞佛百匝。佛便",
    "T53n2121_038:0205c05": "微笑無數光出。語以戒法。繞身百匝還從頂",
    "T53n2121_038:0205c06": "入。即授二十四戒。佛言。是為我優婆夷高行",
    "T53n2121_038:0205c07": "三八二十四戒。善信歡喜而得七住。便於佛",
    "T53n2121_038:0205c08": "前化身為男。父母兄弟皆受五戒出善信磨祝經卷上。",
    "T53n2121_038:0205c09": "經律異相卷第三十八"
}