{
    "T52n2102_003:0016b02": "弘明集卷第三",
    "T52n2102_003:0016b04": "梁楊都建初寺釋僧祐撰",
    "T52n2102_003:0016b05": "孫綽喻道論",
    "T52n2102_003:0016b06": "宗居士炳答何承天書難白黑論",
    "T52n2102_003:0016b07": "4 孫綽喻道論(三)孫綽喻道論",
    "T52n2102_003:0016b08": "或有疑至道者。喻之曰。夫六合遐邈庶類殷",
    "T52n2102_003:0016b09": "充。千變萬化渾然無端。是以有方之識各期",
    "T52n2102_003:0016b10": "所見。鱗介之物。不達皐壤之事。毛羽之族。不",
    "T52n2102_003:0016b11": "識流浪之勢。自得於窞井者則怪遊溟之量。",
    "T52n2102_003:0016b12": "翻翥於數仞者。則疑冲天之力。纏束世教之",
    "T52n2102_003:0016b13": "內。肆觀周孔之跡。謂至德窮於堯舜。微言盡",
    "T52n2102_003:0016b14": "乎老易。焉復覩夫方外之妙趣。冥中之玄照",
    "T52n2102_003:0016b15": "乎。悲夫章甫之委裸俗。韶夏之棄鄙俚。至真",
    "T52n2102_003:0016b16": "絕於漫習。大道廢於曲士也。若窮迷而不遷",
    "T52n2102_003:0016b17": "者。非辭喻之所感。試明其旨。庶乎有悟於其",
    "T52n2102_003:0016b18": "間者焉。",
    "T52n2102_003:0016b19": "夫佛也者體道者也。道也者導物者也。應感",
    "T52n2102_003:0016b20": "順通無為而無不為者也。無為故虛寂自然。",
    "T52n2102_003:0016b21": "無不為故神化萬物。萬物之求卑高不同。故",
    "T52n2102_003:0016b22": "訓致之術或精或麁。悟上識則舉其宗本。不",
    "T52n2102_003:0016b23": "順者復其殃放。酒者羅刑淄為大罰。盜者",
    "T52n2102_003:0016b24": "抵罪三辟五刑。犯則無赦。此王者之常制。",
    "T52n2102_003:0016b25": "宰牧之所同也。若聖王御世百司明達。則向",
    "T52n2102_003:0016b26": "之罪人必見窮測無逃形之地矣。使姦惡者",
    "T52n2102_003:0016b27": "不得容其私。則國無違民而賢賢之流必見",
    "T52n2102_003:0016b28": "旌敘矣。且君明臣公世清理治。猶能令善惡",
    "T52n2102_003:0016b29": "得所曲直不濫。況神明所莅無遠近幽深。聰",
    "T52n2102_003:0016c01": "明正直罰惡祐善者哉。故毫釐之功錙銖之",
    "T52n2102_003:0016c02": "釁。報應之期不可得而差矣。歷觀古今禍福",
    "T52n2102_003:0016c03": "之證。皆有由緣載籍昭然。豈可掩哉。何者陰",
    "T52n2102_003:0016c04": "謀之門子孫不昌。三世之將道家明忌。斯非",
    "T52n2102_003:0016c05": "兵凶戰危積殺之所致耶。若夫魏顆從治",
    "T52n2102_003:0016c06": "而致結草之報。子都守信而受驄驥之錫。齊",
    "T52n2102_003:0016c07": "襄委罪。故有墜車之禍。晉惠棄禮。故有弊韓",
    "T52n2102_003:0016c08": "之困。斯皆死者報生之驗也。至於宣孟愍翳",
    "T52n2102_003:0016c09": "桑之飢。漂母哀淮陰之憊。並以一飡拯其懸",
    "T52n2102_003:0016c10": "餒。而趙蒙倒戈之祐。母荷千金之賞。斯一獲",
    "T52n2102_003:0016c11": "萬報不踰世。故立德闇昧之中。而慶彰萬物",
    "T52n2102_003:0016c12": "之上。陰行陽曜自然之勢。譬猶灑粒於土",
    "T52n2102_003:0016c13": "壤。而納百倍之收。地穀無情於人。而自然之",
    "T52n2102_003:0016c14": "利至也。",
    "T52n2102_003:0016c15": "或難曰。報應之事誠皆有徵。則周孔之教何",
    "T52n2102_003:0016c16": "不去殺。而少正正刑二叔伏誅耶。",
    "T52n2102_003:0016c17": "答曰。客可謂達教聲而不體教情者也。謂聖",
    "T52n2102_003:0016c18": "人有殺心乎。曰無也。答曰。子誠知其無心於",
    "T52n2102_003:0016c19": "殺。殺故百姓之心耳。夫時移世異物有薄",
    "T52n2102_003:0016c20": "純。結繩之前。陶然大和。暨于唐虞禮法始",
    "T52n2102_003:0016c21": "興。爰逮三代刑罔滋彰。刀斧雖嚴而猶不",
    "T52n2102_003:0016c22": "懲。至于君臣相滅父子相害。吞噬之甚過於",
    "T52n2102_003:0016c23": "豺虎。聖人知人情之固於殺不可一朝而息。",
    "T52n2102_003:0016c24": "故漸抑以求厥中。猶蝮蛇螫足。斬之以全身。",
    "T52n2102_003:0016c25": "癰疽附體。決之以救命。亡一以存十。亦輕重",
    "T52n2102_003:0016c26": "之所權。故刑依秋冬。所以順時殺。春蒐夏苗。",
    "T52n2102_003:0016c27": "所以簡胎乳。三驅之禮禽來則韜弓。聞聲覩",
    "T52n2102_003:0016c28": "生肉至不食。釣而不網。弋不射宿。其於",
    "T52n2102_003:0016c29": "昆蟲每加隱惻。至於議獄緩死眚災肆赦。刑",
    "T52n2102_003:0017a01": "疑從輕寧失有罪。流涕授鉞哀矜勿喜。生育",
    "T52n2102_003:0017a02": "之恩篤矣。仁愛之道盡矣。所謂為而不恃長",
    "T52n2102_003:0017a03": "而不宰。德被而功不在我。日用而萬物不知。",
    "T52n2102_003:0017a04": "舉茲以求。足以悟其歸矣。",
    "T52n2102_003:0017a05": "難曰。周孔適時而殺。佛欲頓去之。將何以",
    "T52n2102_003:0017a06": "懲暴止姦統理群生者哉。",
    "T52n2102_003:0017a07": "答曰。不然。周孔即佛佛即周孔。蓋外內名之",
    "T52n2102_003:0017a08": "耳。故在皇為皇。在王為王。佛者梵語。晉訓覺",
    "T52n2102_003:0017a09": "也。覺之為義。悟物之謂。猶孟軻以聖人為先",
    "T52n2102_003:0017a10": "覺。其旨一也。應世軌物蓋亦隨時。周孔救極",
    "T52n2102_003:0017a11": "弊。佛教明其本耳。共為首尾其致不殊。即如",
    "T52n2102_003:0017a12": "外聖有深淺之跡。堯舜世夷。故二后高讓。湯",
    "T52n2102_003:0017a13": "武時難。故兩軍揮戈。淵默之與赫斯其跡則",
    "T52n2102_003:0017a14": "胡越。然其所以跡者。何常有際哉。故逆尋",
    "T52n2102_003:0017a15": "者每見其二。順通者無往不一。",
    "T52n2102_003:0017a16": "或難曰。周孔之教。以孝為首。孝德之至百",
    "T52n2102_003:0017a17": "行之本。本立道生通于神明。故子之事親。",
    "T52n2102_003:0017a18": "生則致其養。沒則奉其祀。三千之責莫大",
    "T52n2102_003:0017a19": "無後。體之父母不敢夷毀。是以樂正傷足。",
    "T52n2102_003:0017a20": "終身含愧也。而沙門之道。委離所生棄親",
    "T52n2102_003:0017a21": "即疎。刓剔鬚髮殘其天貌。生廢色養終絕",
    "T52n2102_003:0017a22": "血食。骨肉之親等之行路。背理傷情莫此之",
    "T52n2102_003:0017a23": "甚。而云弘道敷仁廣濟群生。斯何異斬刈根",
    "T52n2102_003:0017a24": "本脩枝幹而言文頴碩茂。未之聞見皮之",
    "T52n2102_003:0017a25": "不存。毛將安附。此大乖於世教。子將何以祛",
    "T52n2102_003:0017a26": "之。",
    "T52n2102_003:0017a27": "答曰。此誠窮俗之甚所惑。倒見之為大謬。",
    "T52n2102_003:0017a28": "諮嗟而不能默已者也。夫父子一體惟命同",
    "T52n2102_003:0017a29": "之。故母疾其指兒心懸駭者。同氣之感也。",
    "T52n2102_003:0017b01": "其同無間矣。故唯得其歡心。孝之盡也。父隆",
    "T52n2102_003:0017b02": "則子貴。子貴則父尊。故孝之為貴。貴能立身",
    "T52n2102_003:0017b03": "行道永光厥親。若匍匐懷袖日御三牲。而不",
    "T52n2102_003:0017b04": "能令萬物尊己。舉世我賴以之養親。其榮近",
    "T52n2102_003:0017b05": "矣。夫緣督以為經。守柔以為常。形名兩絕",
    "T52n2102_003:0017b06": "親我交忘。養親之道也。既已明其宗。且復",
    "T52n2102_003:0017b07": "為客言其次者。夫忠孝名不並立。頴叔違君",
    "T52n2102_003:0017b08": "書稱純孝。石碏戮子武節乃全。傳曰。子之能",
    "T52n2102_003:0017b09": "仕父教之忠。策名委質二乃辟也。然則結纓",
    "T52n2102_003:0017b10": "公朝者。子道廢矣。何則見危授命逝不顧親",
    "T52n2102_003:0017b11": "皆名注史筆。事摽孝首。記注者。豈復以不",
    "T52n2102_003:0017b12": "孝為罪。故諺曰。求忠臣必於孝子之門。明其",
    "T52n2102_003:0017b13": "雖小違於此。而大順於彼矣。且𩨬放遐裔而",
    "T52n2102_003:0017b14": "禹不告退。若令委堯命以尋父屈。至公於私",
    "T52n2102_003:0017b15": "慼。斯一分之小善。非大者遠者矣。周之泰",
    "T52n2102_003:0017b16": "伯遠棄骨肉託跡殊域。祝髮文身存亡不反。",
    "T52n2102_003:0017b17": "而論稱至德書著大賢。誠以其忽南面之尊。",
    "T52n2102_003:0017b18": "保冲靈之貴。三讓之功遠。而毀傷之過微",
    "T52n2102_003:0017b19": "也。故能大革夷俗流風垂訓。夷齊同餓首陽",
    "T52n2102_003:0017b20": "之下。不恤孤竹之胤。仲尼目之為仁賢。評",
    "T52n2102_003:0017b21": "當者。寧復可言悖德乎。梁之高行毀容守節。",
    "T52n2102_003:0017b22": "宋之伯姬順理忘生。並名冠烈婦德範諸姬。",
    "T52n2102_003:0017b23": "秉二婦之倫。免愚悖之譏耳。率此以談。在",
    "T52n2102_003:0017b24": "乎所守之輕重可知也。昔佛為太子。棄國學",
    "T52n2102_003:0017b25": "道。欲全形以向道。恐不免維縶。故釋其鬚",
    "T52n2102_003:0017b26": "髮變其章服。既外示不反內修簡易。於是捨",
    "T52n2102_003:0017b27": "華殿而即曠林。解龍袞以衣鹿裘。遂垂條為",
    "T52n2102_003:0017b28": "宇藉草為茵。去櫛梳之勞。息湯沐之煩。頓馳",
    "T52n2102_003:0017b29": "騖之轡。塞欲動之門。目遏玄黃耳絕婬聲。口",
    "T52n2102_003:0017c01": "忘甘苦意放休慼。心去於累。胸中抱一。載",
    "T52n2102_003:0017c02": "平營魄。內思安般。一數二隨三止四觀五",
    "T52n2102_003:0017c03": "還六淨。遊志三四出入十二門。禪定拱默山",
    "T52n2102_003:0017c04": "停淵淡神若寒灰形猶枯木。端坐六年道成",
    "T52n2102_003:0017c05": "號佛。三達六通正覺無上。雅身丈六金色焜",
    "T52n2102_003:0017c06": "曜。光遏日月聲協八風。相三十二好。姿八十",
    "T52n2102_003:0017c07": "形偉。群有神足無方。於是遊步三界之表。恣",
    "T52n2102_003:0017c08": "化無窮之境。迴天舞地飛山結流。存亡倏忽",
    "T52n2102_003:0017c09": "神變綿邈。意之所指無往不通。大範群邪遷",
    "T52n2102_003:0017c10": "之正路。眾魔小道靡不遵服。于斯時也。天清",
    "T52n2102_003:0017c11": "地潤品物咸亨。蠢蠕之生浸毓靈液。枯槁之",
    "T52n2102_003:0017c12": "類改瘁為榮。還照本國廣敷法音。父王感悟",
    "T52n2102_003:0017c13": "亦昇道場。以此榮親。何孝如之。於是後進",
    "T52n2102_003:0017c14": "之士。被服弘訓思濟高軌。皆由父母不異",
    "T52n2102_003:0017c15": "所尚承歡心而後動耳。若有昆弟之親者。則",
    "T52n2102_003:0017c16": "服養不廢。既得弘修大業而恩紀不替。且令",
    "T52n2102_003:0017c17": "逝沒者得福報以生天。不復顧歆於世祀。斯",
    "T52n2102_003:0017c18": "豈非兼善大通之道乎。夫東隣宰牛西隣禴",
    "T52n2102_003:0017c19": "祀。殷美黍稷周尚明德。興喪之期於茲著",
    "T52n2102_003:0017c20": "矣。佛有十二部經。其四部專以勸孝為事。慇",
    "T52n2102_003:0017c21": "懃之旨。可謂至矣。而俗人不詳其源流。未涉",
    "T52n2102_003:0017c22": "其場肆。便瞽言妄說輒生攻難。以螢燭之見",
    "T52n2102_003:0017c23": "疑三光之盛。芒隙之滴怪淵海之量。以誣罔",
    "T52n2102_003:0017c24": "為辯。以果敢為名。可謂狎大人而侮天命者",
    "T52n2102_003:0017c25": "也。",
    "T52n2102_003:0017c26": "5 宗居士炳答何承天書難白黑論何與宗書(二)宗居士炳答何承天書難白黑論",
    "T52n2102_003:0017c27": "何與宗書何與宗書",
    "T52n2102_003:0017c28": "近得賢從中郎書。說足下勤西方法事。賢者",
    "T52n2102_003:0017c29": "志大。豈以萬劫為奢。但恨短生無以測冥靈",
    "T52n2102_003:0018a01": "耳。治城慧琳道人作白黑論。乃為眾僧所排",
    "T52n2102_003:0018a02": "擯。賴蒙值明主善救。得免波羅夷耳。既作比",
    "T52n2102_003:0018a03": "丘乃不應明此白徒亦何為不言。足下試尋。",
    "T52n2102_003:0018a04": "二家誰為長者。吾甚昧然。望有以佳悟。何承",
    "T52n2102_003:0018a05": "天白。",
    "T52n2102_003:0018a06": "宗答何書宗答何書",
    "T52n2102_003:0018a07": "所送琳道人白黑論。辭情致美。但吾闇於照",
    "T52n2102_003:0018a08": "理。猶未達其意。既云幽冥之理。不盡於人",
    "T52n2102_003:0018a09": "事。周孔疑而不辯。釋氏辯而不實。然則人事",
    "T52n2102_003:0018a10": "之表幽闇之理。為最廓然唯空。為猶有神明",
    "T52n2102_003:0018a11": "耶。若廓然唯空。眾聖莊老何故皆云有神。若",
    "T52n2102_003:0018a12": "有神明復何以斷其不實。如佛言。今相與共",
    "T52n2102_003:0018a13": "在常人之域。料度近事猶多差錯。以陷患禍。",
    "T52n2102_003:0018a14": "及博弈麁藝。注意研之。或謂生更死謂死實",
    "T52n2102_003:0018a15": "生。近事之中都未見有常得而無喪者。何以",
    "T52n2102_003:0018a16": "決斷天地之外億劫之表冥冥之中。必謂所",
    "T52n2102_003:0018a17": "辯不實耶。若推據事不容得實。則疑之可也。",
    "T52n2102_003:0018a18": "今人形至麁人神實妙。以形從神豈得齊終",
    "T52n2102_003:0018a19": "心之所感。崩城隕霜白虹貫日太白入昴氣",
    "T52n2102_003:0018a20": "禁之醫。心作水火冷暖輒應。況今以至明之",
    "T52n2102_003:0018a21": "智至精之志。專誠妙徹感以受身。更生於七",
    "T52n2102_003:0018a22": "寶之玉。何為不可實哉。又云。析毫空樹無",
    "T52n2102_003:0018a23": "傷垂蔭之茂。堆材虛空無損輪奐之美。貝",
    "T52n2102_003:0018a24": "錦以繁彩發華。和羹以鹽梅致旨。以塞本",
    "T52n2102_003:0018a25": "無之教。文不然矣。佛經所謂本無者。非謂",
    "T52n2102_003:0018a26": "眾緣和合者皆空也。垂蔭輪奐處物自可",
    "T52n2102_003:0018a27": "有耳。故謂之有諦。性本無矣。故謂之無諦。吾",
    "T52n2102_003:0018a28": "雖不悉佛理。謂此唱居然甚安。自古千變萬",
    "T52n2102_003:0018a29": "化之有。俄然皆已空矣。當其盛有之時。豈不",
    "T52n2102_003:0018b01": "常有也。必空之實。故俄而得以空耶。亦如惠",
    "T52n2102_003:0018b02": "子所謂物方生方死。日方中方晲。死晲之",
    "T52n2102_003:0018b03": "實。恒豫明於未生未中之前矣。愚者不覩其",
    "T52n2102_003:0018b04": "理。唯見其有。故齊侯攝爽鳩之餘。偽而位",
    "T52n2102_003:0018b05": "戀其樂。賢者心與理一。故顏子庶乎屢空。有",
    "T52n2102_003:0018b06": "若無實若虛也。自顏以下。則各隨深淺而味",
    "T52n2102_003:0018b07": "其虛矣。若又喻下縱不能自清於至言以傾",
    "T52n2102_003:0018b08": "愛競之惑。亦何常無髣髴於一毫。豈當反以",
    "T52n2102_003:0018b09": "一大增塞而更令變嗜好之欲乎。乃云明",
    "T52n2102_003:0018b10": "無常增渴廕之情。陳苦偽篤競辰之慮。其言",
    "T52n2102_003:0018b11": "過矣。又以舟壑唐肆之論。已盈耳於中國。",
    "T52n2102_003:0018b12": "非理之奧。故不舉為教本。謂剖析此理更由",
    "T52n2102_003:0018b13": "指掌之民。夫舟壑潛謝。佛經所謂現在不",
    "T52n2102_003:0018b14": "住矣。誠能明之則物我常虛。豈非理之奧耶。",
    "T52n2102_003:0018b15": "蓋悟之者寡。故不以為教本耳。支公所謂未",
    "T52n2102_003:0018b16": "與佛同也。何為以素聞於中國而蔑其至言",
    "T52n2102_003:0018b17": "哉。又以效神光無徑寸之明。驗靈變無纖介",
    "T52n2102_003:0018b18": "之實。徒稱無量之壽。孰見期頤之叟。諸若此",
    "T52n2102_003:0018b19": "類皆謂於事不符。夫神光靈變及無量之壽。",
    "T52n2102_003:0018b20": "皆由誠信幽奇。故將生乎佛土親映光明其",
    "T52n2102_003:0018b21": "壽無量耳。今沒於邪見慢誕靈化理固天隔。",
    "T52n2102_003:0018b22": "當何由覩其事之符乎。夫心不貪欲。為十善",
    "T52n2102_003:0018b23": "之本。故能俯絕地獄仰生天堂。即亦服義蹈",
    "T52n2102_003:0018b24": "道理端心者矣。今內懷虔仰。故禮拜悔罪。達",
    "T52n2102_003:0018b25": "夫無常。故情無所悋。委妻子而為施。豈有邀",
    "T52n2102_003:0018b26": "於百姓。復何得乃云。不由恭肅之意。不乘",
    "T52n2102_003:0018b27": "無吝之情乎。泥洹以無樂為樂。法身以無身",
    "T52n2102_003:0018b28": "為身。若本不希擬。亦可為增耽逸之慮。肇",
    "T52n2102_003:0018b29": "好奇之心。若誠飡仰則耽逸稍除。而獲利於",
    "T52n2102_003:0018c01": "無利矣。又何問利競之俗乎。又云。道在無",
    "T52n2102_003:0018c02": "欲。而以有欲要之。俯仰之間非利不動。何誣",
    "T52n2102_003:0018c03": "佛之深哉。夫佛家大趣。自以八苦皆由欲來。",
    "T52n2102_003:0018c04": "明言十二因緣。使高妙之流。朗神明於無生",
    "T52n2102_003:0018c05": "耳。欲此道者。可謂有欲於無欲矣。至於啟導",
    "T52n2102_003:0018c06": "麁近。天堂地獄皆有影嚮之實。亦由于公",
    "T52n2102_003:0018c07": "以仁活招封。嚴氏以好殺致誅。畏誅而欲封",
    "T52n2102_003:0018c08": "者。必捨殺而修仁矣。勵妙行以希天堂。謹",
    "T52n2102_003:0018c09": "五戒以遠地獄。雖有欲於可欲。實踐日損之",
    "T52n2102_003:0018c10": "清塗。此亦西行而求郢。何患其不至哉。又嫌",
    "T52n2102_003:0018c11": "丹青眩媚彩之目。土木誇好壯之心。成私樹",
    "T52n2102_003:0018c12": "之權。結師黨之勢。要厲精之譽。肆凌競之",
    "T52n2102_003:0018c13": "志。固黑蝗之醜。或可謂作法於涼。其弊猶貪",
    "T52n2102_003:0018c14": "耳。何得乃慢佛云作法於貪耶。王莾竊六經",
    "T52n2102_003:0018c15": "以篡帝位。秦皇因覲朝而搆阿房。寧可復",
    "T52n2102_003:0018c16": "罪。先王之禮教哉。又云。宜廢顯晦之跡。存其",
    "T52n2102_003:0018c17": "所要之旨。示來生者。蔽虧於道釋。不得已請",
    "T52n2102_003:0018c18": "問其旨為欲何要必欲使修利遷善以遂其性",
    "T52n2102_003:0018c19": "矣。夫聖無常心。就物之心以為心耳。若身",
    "T52n2102_003:0018c20": "死神滅。是物之真性。但當即其必滅之性。與",
    "T52n2102_003:0018c21": "周孔并力致教。使物無稟。則遷善之實。豈不",
    "T52n2102_003:0018c22": "純乎。何誑以不滅欺以佛理。使燒祝髮膚絕",
    "T52n2102_003:0018c23": "其胖合。所遏苗裔數不可量。為害若是。以",
    "T52n2102_003:0018c24": "傷盡性之美。釋氏何為其不得已乎。若不信",
    "T52n2102_003:0018c25": "之流。亦不肯修利而遷善矣。夫信者則必耆",
    "T52n2102_003:0018c26": "域揵陀勒夷陀密竺法乘帛法祖竺法護于",
    "T52n2102_003:0018c27": "法蘭竺法行于道邃𨵗公則佛圖澄尸梨蜜郭",
    "T52n2102_003:0018c28": "文舉釋道安支道林遠和上之倫矣。神理",
    "T52n2102_003:0018c29": "風操。似殊不在琳比丘之後。寧當妄有毀人",
    "T52n2102_003:0019a01": "理落簪於不實人之化哉。皆靈奇之實引綿",
    "T52n2102_003:0019a02": "邈之心。以成神通清真之業耳。足下藉其不",
    "T52n2102_003:0019a03": "信遠送此論。且世之疑者咸亦妙之。故自力",
    "T52n2102_003:0019a04": "白答以塵露眾情。夫世之然否佛法都是人",
    "T52n2102_003:0019a05": "興喪所大。何得相與共處以可否之間。吾故",
    "T52n2102_003:0019a06": "罄其愚思制明佛論。以自獻所懷。始成已令",
    "T52n2102_003:0019a07": "人書寫。不及此信晚更遣信可聞。當付往也。",
    "T52n2102_003:0019a08": "宗炳白。",
    "T52n2102_003:0019a09": "釋均善難釋均善難何承天",
    "T52n2102_003:0019a10": "前送均善論。并諮求雅旨。來答周至。及以",
    "T52n2102_003:0019a11": "為茲理興喪宜明。不可但處以可否之間。吾",
    "T52n2102_003:0019a12": "雖不能一切依附。亦不甚執偏見。但求夜光",
    "T52n2102_003:0019a13": "於巨海。正自未得耳。以為佛經者。善九流之",
    "T52n2102_003:0019a14": "別家。雜以道墨。慈悲愛施與中國不異。大",
    "T52n2102_003:0019a15": "人君子仁為己任。心無億必。且以形像彩飾",
    "T52n2102_003:0019a16": "將諧常人耳目。其為糜損尚微。其所引益或",
    "T52n2102_003:0019a17": "著。是以兼而存之。至于好事者遂以為超孔",
    "T52n2102_003:0019a18": "越老唯此為貴。斯未能求立言之本。而眩惑",
    "T52n2102_003:0019a19": "於末說者也。知其言者。當俟忘言之人。若",
    "T52n2102_003:0019a20": "唯取信天堂地獄之應。因緣不滅之驗。抑情",
    "T52n2102_003:0019a21": "菲食盡勤禮拜。庶幾廕寶稱之蓋升彌燈",
    "T52n2102_003:0019a22": "之坐。淳于生。所以大謔也。論云。眾聖老莊皆",
    "T52n2102_003:0019a23": "云有神明。復何以斷其不實如佛言。答曰。",
    "T52n2102_003:0019a24": "明有禮樂幽有鬼神。聖王所以為教。初不昧",
    "T52n2102_003:0019a25": "其有也。若果有來生報應。周孔寧當緘默而",
    "T52n2102_003:0019a26": "無片言耶。若夫嬰兒之臨坎。凡人為之駭",
    "T52n2102_003:0019a27": "怛。聖者豈猶不仁哉。又云。人形至麁人神",
    "T52n2102_003:0019a28": "實妙。以形從神豈得齊終。答曰。形神相資",
    "T52n2102_003:0019a29": "古人譬以薪火。薪弊火微薪盡火滅。雖有其",
    "T52n2102_003:0019b01": "妙豈能獨傳。又云。心之所感崩城隕霜白虹",
    "T52n2102_003:0019b02": "貫日太白入昂氣禁之醫冷煖輒應專誠妙感",
    "T52n2102_003:0019b03": "以受身更生七寶之土何為不可哉。",
    "T52n2102_003:0019b04": "答曰。崩城隕霜貫日入昂。不明來生之譬。非",
    "T52n2102_003:0019b05": "今論所宜引也。又見水火之禁異其能生七",
    "T52n2102_003:0019b06": "寶之鄉。猶觀大冶銷金冀其能自陶鑄終不",
    "T52n2102_003:0019b07": "可知也。又曰。有諦無諦。此唱居然甚安。自古",
    "T52n2102_003:0019b08": "千變萬化之有俄然皆已空矣。當其盛有之",
    "T52n2102_003:0019b09": "時。豈不常有必空之實。愚者不知其理唯見",
    "T52n2102_003:0019b10": "其有。答曰。如論云。當其盛有之時。已有必空",
    "T52n2102_003:0019b11": "之實。然則即物常空。空物為一矣。令空有",
    "T52n2102_003:0019b12": "未殊而賢愚異稱何哉。昔之所謂道者。於形",
    "T52n2102_003:0019b13": "為無形。於事為無事。恬漠冲粹養智怡神。豈",
    "T52n2102_003:0019b14": "獨愛欲未除宿緣是畏。唯見其有豈復是過。",
    "T52n2102_003:0019b15": "以此嗤齊侯。猶五十步笑百步耳。又云。舟壑",
    "T52n2102_003:0019b16": "潛謝。佛經所謂現在不住。誠能明之則物我",
    "T52n2102_003:0019b17": "常虛。",
    "T52n2102_003:0019b18": "答曰。潛謝不住。豈非自生入死自有入無之",
    "T52n2102_003:0019b19": "謂乎。故其言曰。有駭形而無損心。有旦宅而",
    "T52n2102_003:0019b20": "無憤死。賈生亦云。化為異物又何足患。此",
    "T52n2102_003:0019b21": "達乎死生之變者也。而區區去就在生慮死。",
    "T52n2102_003:0019b22": "心繫無量志生天堂。吾黨之常靈異於是焉。",
    "T52n2102_003:0019b23": "又云。神光靈變及無量之壽。皆由誠信幽奇。",
    "T52n2102_003:0019b24": "故映其明。今沒於邪見。理固天隔。答曰。今亦",
    "T52n2102_003:0019b25": "不從慢化者求其光明。但求之於誠信者耳。",
    "T52n2102_003:0019b26": "尋釋迦之教。以善權救物。若果應驗若斯。何",
    "T52n2102_003:0019b27": "為不見其靈變以曉邪見之徒。豈獨不愛數",
    "T52n2102_003:0019b28": "十百萬之說而悋俄頃神光。徒為化聲之辯。",
    "T52n2102_003:0019b29": "竟無明於真智。終年疲役而不知所歸。豈",
    "T52n2102_003:0019c01": "不哀哉。又云內懷虔仰故禮拜悔罪。達夫無",
    "T52n2102_003:0019c02": "常故情無所悋。委妻子而為施。豈有邀於百",
    "T52n2102_003:0019c03": "倍。答曰。繁巧以興事。未若除貪欲而息競。",
    "T52n2102_003:0019c04": "遵戒以洗悔。未若剪榮冀以全朴。況乃誘所",
    "T52n2102_003:0019c05": "尚以祈利。忘天屬以要譽。謂之無邀。吾不信",
    "T52n2102_003:0019c06": "也。又云。泥洹以無樂為樂。法身以無身為身。",
    "T52n2102_003:0019c07": "若誠能飡仰則耽逸稍除獲利於無利矣。答",
    "T52n2102_003:0019c08": "曰。泥洹以離苦為樂。法身以接善為身。所",
    "T52n2102_003:0019c09": "以使飡仰之徒不能自絕耳。果歸於無利。勤",
    "T52n2102_003:0019c10": "者何獲而云獲於無利耶。此乃形神俱盡之",
    "T52n2102_003:0019c11": "證。恐非雅論所應明言也。又云。欲此道者。可",
    "T52n2102_003:0019c12": "謂有欲於無欲矣。至若啟導麁近者。有影嚮",
    "T52n2102_003:0019c13": "之實。亦猶于公以仁活致封。嚴氏以好殺致",
    "T52n2102_003:0019c14": "誅。厲妙行以希天堂。謹五戒以遠地獄。雖有",
    "T52n2102_003:0019c15": "欲於可欲。實踐日損之塗。此亦西行而求郢。",
    "T52n2102_003:0019c16": "何患其不至。",
    "T52n2102_003:0019c17": "答曰。謂麁近為啟導。比報應於影嚮。不亦善",
    "T52n2102_003:0019c18": "乎。但影嚮所因必稱形聲。尋常之形安得八",
    "T52n2102_003:0019c19": "萬由旬之影乎。所滯若有欲於無欲。猶是常",
    "T52n2102_003:0019c20": "滯於所欲。夫耳目殊司工藝異業。末伎所",
    "T52n2102_003:0019c21": "存慮猶不並。是以金石克諧。泰山不能呈其",
    "T52n2102_003:0019c22": "高。鴻鵠方集。冥秋不能傳其旨。而欲以有欲",
    "T52n2102_003:0019c23": "成無欲。希望就日損。雖云西行去郢茲遠。如",
    "T52n2102_003:0019c24": "之何。又云。若身死神滅是物之真性。但當與",
    "T52n2102_003:0019c25": "周孔並力致教。何為誑以不滅欺以佛理。使",
    "T52n2102_003:0019c26": "燒祝髮膚絕其胖合。以傷盡性之義。答曰。",
    "T52n2102_003:0019c27": "華戎自有不同。何者。中國之人。稟氣清和",
    "T52n2102_003:0019c28": "含仁抱義。故周孔明性習之教。外國之徒。",
    "T52n2102_003:0019c29": "受性剛強貪欲忿戾。故釋氏嚴五戒之科。來",
    "T52n2102_003:0020a01": "論所謂聖無常心。就之物性者也。懲暴之戒",
    "T52n2102_003:0020a02": "莫若乎地獄。誘善之歡莫美乎天堂。將盡",
    "T52n2102_003:0020a03": "殘害之根。非中庸之謂。周孔則不然。順其天",
    "T52n2102_003:0020a04": "性去其甚泰。淫盜著於五刑。酒辜明乎周",
    "T52n2102_003:0020a05": "誥。春田不圍澤。見生不忍死。五犯三驅釣",
    "T52n2102_003:0020a06": "而不網。是以仁愛普洽澤及㹠魚。嘉禮有常",
    "T52n2102_003:0020a07": "爼。老者得食肉春耕秋收蠶織以時。三靈格",
    "T52n2102_003:0020a08": "思百神咸祑。方彼之所為者。豈不弘哉。又甄",
    "T52n2102_003:0020a09": "供灌之賞。嚴疑法之罰。述蒲宰之問。為勸",
    "T52n2102_003:0020a10": "化之本。演焄蒿之答。明來生之驗。祇服盱",
    "T52n2102_003:0020a11": "衡而矜斯說者。其處心亦誤矣。論又稱。耆",
    "T52n2102_003:0020a12": "陀尸梨之屬神理風操。不在琳比丘後。足下",
    "T52n2102_003:0020a13": "既明常人不能料度近事。今何以了其勝否",
    "T52n2102_003:0020a14": "於百年之前數千里之外耶。若琳比丘者僧",
    "T52n2102_003:0020a15": "貌而天靈。似夫深識真偽。殊不肯忌經護師",
    "T52n2102_003:0020a16": "崇飾幻說。吾以是敬之。孫興公論云。竺法",
    "T52n2102_003:0020a17": "護之淵達。于法蘭之純博。足下欲比中土何",
    "T52n2102_003:0020a18": "士也。及楚英之修仁寺。笮融之賙行饉。寧復",
    "T52n2102_003:0020a19": "有清真風操乎。昔在東邑。有道含沙門自吳",
    "T52n2102_003:0020a20": "中來。深見勸譬甚有懇誠。因留三宿。相為說",
    "T52n2102_003:0020a21": "練形澄神之緣。罪福起滅之驗。皆有條貫。吾",
    "T52n2102_003:0020a22": "拱聽讜言申旦忘寢。退以為士所以立身揚",
    "T52n2102_003:0020a23": "名著信行道者。實賴周孔之本。子路稱聞",
    "T52n2102_003:0020a24": "之。而未之能行。唯恐有聞吾所行者多矣。",
    "T52n2102_003:0020a25": "何遽捨此而務彼。又尋稱情立文之制。知來",
    "T52n2102_003:0020a26": "生之為奢。究終身不已之哀。悟受形之難",
    "T52n2102_003:0020a27": "再。聖人我師。周孔豈欺我哉。緣足下情篤。",
    "T52n2102_003:0020a28": "故具陳始末。想耆舊大智誨人不倦。於此未",
    "T52n2102_003:0020a29": "默耳。前已遣取明佛論。遲尋至冀或朗然於",
    "T52n2102_003:0020b01": "心。何承天白。",
    "T52n2102_003:0020b02": "答何衡陽難釋白黑論答何衡陽難釋白黑論",
    "T52n2102_003:0020b03": "敬覽來論。抑裁佛化畢志儒業。意義撿著才",
    "T52n2102_003:0020b04": "筆辯覈。善可以警策世情。實中區之美談也。",
    "T52n2102_003:0020b05": "觀足下意非謂制佛法者非聖也。但其法權",
    "T52n2102_003:0020b06": "而無實耳。未審竟何以了其無實。今相與斷",
    "T52n2102_003:0020b07": "見事大計失得略半也。靈化起於玄極之表。",
    "T52n2102_003:0020b08": "其故糺結於幽冥之中。曾無神人指掌相語。",
    "T52n2102_003:0020b09": "徒信史之𮤝文於焚燒之後。便欲以廢頓神",
    "T52n2102_003:0020b10": "化相助寒心也。夫聖人窮理盡性。以至於命",
    "T52n2102_003:0020b11": "物。有不得其所若已納之於隍。今誑以不滅",
    "T52n2102_003:0020b12": "欺以成佛。使髠首赭衣焚身然指。不復用天",
    "T52n2102_003:0020b13": "分以養父母夫婦父子之道。從佛法已來。沙",
    "T52n2102_003:0020b14": "河以西三十六國。末暨中華。絕此緒者億兆",
    "T52n2102_003:0020b15": "人矣。東夷西羗或可。聖賢及由余日磾得",
    "T52n2102_003:0020b16": "來之類將生而不得生者多矣。若使佛法無",
    "T52n2102_003:0020b17": "實。納隍之酷豈可勝言。及經之權為合何道",
    "T52n2102_003:0020b18": "而云欲以矯抂過正以治外國剛強忿戾之",
    "T52n2102_003:0020b19": "民乎。夫忿戾之類約法三章交賞見罰尚不",
    "T52n2102_003:0020b20": "信懼。寧當復以即色本無泥洹法身十二因",
    "T52n2102_003:0020b21": "緣微塵劫數之言。以治之乎。稟此訓者。皆足",
    "T52n2102_003:0020b22": "下所謂稟氣清和懷仁抱義之徒也。資清和",
    "T52n2102_003:0020b23": "以疎微言。厲義性以習妙行。故遂能澄照觀",
    "T52n2102_003:0020b24": "法。法照俱空而至於道。皆佛經所載。而足下",
    "T52n2102_003:0020b25": "所信矣。至若近世通神令德。若孫興公所讚",
    "T52n2102_003:0020b26": "八賢。支道林所頌五哲。皆時所共高。故",
    "T52n2102_003:0020b27": "二子得以綴筆。復何得其謂妄語乎。孫稱竺",
    "T52n2102_003:0020b28": "法護之淵達。于法蘭之淳博。吾不閑雅俗。",
    "T52n2102_003:0020b29": "不知當比何士。然法蘭弟子道邃。未逮其師。",
    "T52n2102_003:0020c01": "孫論云。時以對勝。流云。謂庾文秉也。是護",
    "T52n2102_003:0020c02": "蘭二公。當又出之。吾都不識。琳比丘又不悉",
    "T52n2102_003:0020c03": "世論。若足下謂與文秉等者。自可不後道邃",
    "T52n2102_003:0020c04": "猶當後護蘭也。前評未為失言。誠能僧貌天",
    "T52n2102_003:0020c05": "靈深識真偽。何必非天帝釋化作。故激厲以",
    "T52n2102_003:0020c06": "成佛耶。白黑論未可以為誠實也。來告所疑。",
    "T52n2102_003:0020c07": "若實有來生報應。周孔何故默無片言。此固",
    "T52n2102_003:0020c08": "偏見之恒疑也。真宜所共明。夫聖神玄發感",
    "T52n2102_003:0020c09": "而後應。非先物而唱者也。當商周之季。民墜",
    "T52n2102_003:0020c10": "塗炭。弑逆橫流。舉世情而感聖者亂也。故",
    "T52n2102_003:0020c11": "六經之應治而已矣。是以無佛言焉。劉向稱",
    "T52n2102_003:0020c12": "禹貢九州。蓋述山海所記。申毒之民偎人而",
    "T52n2102_003:0020c13": "愛人。郭璞謂之天竺浮屠所興。雖此之所夷。",
    "T52n2102_003:0020c14": "然萬土星陳於太虛。竟知孰為華哉。推其偎",
    "T52n2102_003:0020c15": "愛之感。故浮屠之化應焉。彼之麁者雜有亂",
    "T52n2102_003:0020c16": "虐君臣不治。此之精者隨時抱道佛事亦",
    "T52n2102_003:0020c17": "存。雖可有稟法性於伊洛。飡真際於洙泗。苟",
    "T52n2102_003:0020c18": "史佚以非治道而不書。卜商以背儒述而",
    "T52n2102_003:0020c19": "不編。縱復或存於複壁之外典。復為秦王所",
    "T52n2102_003:0020c20": "燒。周孔之無言。未必審也。夫玄虛之道靈仙",
    "T52n2102_003:0020c21": "之事。世典未甞無之。而夫子道言。遠見莊",
    "T52n2102_003:0020c22": "周之篇。瑤池之宴。乃從汲冢中出。然則然",
    "T52n2102_003:0020c23": "之五經。未可以塞天表之奇化也。難又曰。若",
    "T52n2102_003:0020c24": "即物常空。空物為一。空有未殊。何得賢愚異",
    "T52n2102_003:0020c25": "稱。夫佛經所稱。即色為空無復異空者。非",
    "T52n2102_003:0020c26": "謂無有。有而空耳。有也則賢愚異稱。空也則",
    "T52n2102_003:0020c27": "萬異俱空。夫色不自色。雖色而空。緣合而有。",
    "T52n2102_003:0020c28": "本自無有。皆如幻之所作。夢之所見。雖有非",
    "T52n2102_003:0020c29": "有。將來未至。過去已滅。現在不住。又無定",
    "T52n2102_003:0021a01": "有。凡此數義皆玄聖致極之理。以言斥之誠",
    "T52n2102_003:0021a02": "難朗然。由此觀物我亦實覺其昭然。所以曠",
    "T52n2102_003:0021a03": "焉增洗汰之清也。足下當何能安之。又云。形",
    "T52n2102_003:0021a04": "神相資古人譬之薪火。薪弊火微薪盡火滅。",
    "T52n2102_003:0021a05": "雖有其妙豈能獨存。夫火者薪之所生。神非",
    "T52n2102_003:0021a06": "形之所作意有精麁感而得形隨之。精神極",
    "T52n2102_003:0021a07": "則超形獨存無形而神存法身常住之謂也。",
    "T52n2102_003:0021a08": "是以始自凡夫終則如來。雖一生向麁。苟",
    "T52n2102_003:0021a09": "有識向萬劫不沒。必習以清昇。螟蛉有子蜾",
    "T52n2102_003:0021a10": "螺負之。況在神明廕寶積之蓋。升鐙王之",
    "T52n2102_003:0021a11": "座。何為無期。又疑釋迦以善權救物。豈獨",
    "T52n2102_003:0021a12": "不愛數十百萬之說。而悋俄頃神光不以曉",
    "T52n2102_003:0021a13": "邪見之徒。",
    "T52n2102_003:0021a14": "夫雖云善權感應顯昧各依罪福。昔佛為眾",
    "T52n2102_003:0021a15": "又放光明。皆素積妙誠故得神遊。若時言成",
    "T52n2102_003:0021a16": "已著之筌。故慢者可覩。光明發由觀照邪見",
    "T52n2102_003:0021a17": "無緣瞻灑。今覩經而不悛其慢先灑。夫復何",
    "T52n2102_003:0021a18": "益。若誠信之賢獨朗神照。足下復何由知之",
    "T52n2102_003:0021a19": "而言者。會復謂妄說耳。恒星不見夜明也。",
    "T52n2102_003:0021a20": "考其年月即佛生放光之夜也。管幼安風夜",
    "T52n2102_003:0021a21": "泛海。同侶皆沒。安於闇中見光。投光赴島。闔",
    "T52n2102_003:0021a22": "門獨濟。夫佛無適莫。唯善是應而致應。若王",
    "T52n2102_003:0021a23": "祥郭巨之類不可稱說。即亦見光之符也。豈",
    "T52n2102_003:0021a24": "足下未見便無佛哉。又陳周孔之盛。唯方佛",
    "T52n2102_003:0021a25": "為弘。然此國治世君王之盛耳。但精神無滅",
    "T52n2102_003:0021a26": "冥運而已一生瞬息之中八苦備有。雖剋儒",
    "T52n2102_003:0021a27": "業以整俄頃。而未幾已滅三監之難。父子相",
    "T52n2102_003:0021a28": "疑兄弟相截。七十二子雖復升堂入室。年",
    "T52n2102_003:0021a29": "五十者曾無數人。顏夭冉疾由醢予族賜滅",
    "T52n2102_003:0021b01": "其鬚匡陳之苦。豈可勝言。忍飢弘道諸國亂",
    "T52n2102_003:0021b02": "流。竟何所救。以佛法觀之。唯見其哀。豈非世",
    "T52n2102_003:0021b03": "物宿緣所萃耶。若所被之實理。於斯猶未為",
    "T52n2102_003:0021b04": "深弘。若使外率禮樂內修無生。澄神於泥洹",
    "T52n2102_003:0021b05": "之境。以億劫為當年。豈不誠弘哉。事不傳",
    "T52n2102_003:0021b06": "後理。未可知。幸勿據麁跡而云。周孔則不然",
    "T52n2102_003:0021b07": "也。人皆謂佛妄語。山海經說死而更生者甚",
    "T52n2102_003:0021b08": "眾。崑崙之山廣都之埜。軒轅所之之國。氣",
    "T52n2102_003:0021b09": "不寒暑。鳳卵是食甘露是飲。廕玕琪之樹歃",
    "T52n2102_003:0021b10": "朱泉之水。人皆數千歲不死。及化為黃能入",
    "T52n2102_003:0021b11": "于羽淵申生伯有之類。丘明所說亦不少矣。",
    "T52n2102_003:0021b12": "皆可權此之麁以信彼之精者也。承昔有",
    "T52n2102_003:0021b13": "道聞佛法而斂者。必不啻作蒲城之死士",
    "T52n2102_003:0021b14": "可矣。當由所聞者未高故耶。足下所聞者",
    "T52n2102_003:0021b15": "高。於今猶可豹變也。人是精神物但使歸信",
    "T52n2102_003:0021b16": "靈極。粗稟教戒。縱復微薄亦足為感。感則",
    "T52n2102_003:0021b17": "彌升。豈非脫或不滅之良計耶。昔不滅之實",
    "T52n2102_003:0021b18": "事如佛言。而神背心毀自逆幽司。安知今生",
    "T52n2102_003:0021b19": "之苦毒者非往生之故爾耶。輕以獨見傲尊",
    "T52n2102_003:0021b20": "神之訓。恐或自貽伊阻也。",
    "T52n2102_003:0021b21": "佛經說。釋迦文昔為小乘比丘而毀大乘。猶",
    "T52n2102_003:0021b22": "為此備苦地獄經歷劫數。況都不信者耶。復",
    "T52n2102_003:0021b23": "何以斷此經必虛乎。足下所詰前書中語。為",
    "T52n2102_003:0021b24": "因琳道人章句耳。其意既已粗達。不能復一",
    "T52n2102_003:0021b25": "二辯答。所制明佛論已。事事有通今付往。",
    "T52n2102_003:0021b26": "足下力為善尋。具告中否。老將死以此續其",
    "T52n2102_003:0021b27": "盡耳。此書至便倚索答。殊不容悉。宗炳",
    "T52n2102_003:0021b28": "白。",
    "T52n2102_003:0021b29": "何重答宗何重答宗",
    "T52n2102_003:0021c01": "重告并省大論。置陣如項籍。既足以賊漢",
    "T52n2102_003:0021c02": "祖。況弱士乎。證譬堅明文辭淵富。誠欲廣",
    "T52n2102_003:0021c03": "其利釋施及凡民。深知君子之用心也。足下",
    "T52n2102_003:0021c04": "方欲影嚮以神其教。故宜緘默成人之美。但",
    "T52n2102_003:0021c05": "常謂外國之事或非中華所務。是以有前言",
    "T52n2102_003:0021c06": "耳。果今中外宜同。余則陋矣。敢謝不敏。雖然",
    "T52n2102_003:0021c07": "猶有所懷。夫明天地性者。不致惑於迂怪。識",
    "T52n2102_003:0021c08": "盛衰之逕者。不役心於理表。儻令雅論不因",
    "T52n2102_003:0021c09": "善權篤誨。皆由情發。豈非通人之蔽哉。未緣",
    "T52n2102_003:0021c10": "言對。聊以代面。何承天白。",
    "T52n2102_003:0021c11": "弘明集卷第三"
}