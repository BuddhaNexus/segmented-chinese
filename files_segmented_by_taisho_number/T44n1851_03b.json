{
    "T44n1851_03b:0524b20": "folio_3b 大乘義章卷第三末",
    "T44n1851_03b:0524b22": "24 八識義(三末)八識義十門分別釋名一　辨相二　根塵有",
    "T44n1851_03b:0524b23": "無三　大小有無四　真妄依持五　真妄勳習六",
    "T44n1851_03b:0524b24": "　迷悟修捨七　迷悟分齊八　修捨分齊九　對治邪",
    "T44n1851_03b:0524b25": "執十",
    "T44n1851_03b:0524b26": "第一釋名。八識之義。出楞伽經。故彼經中。",
    "T44n1851_03b:0524b27": "大慧白佛。世尊不立八種識耶。佛言。建立。所",
    "T44n1851_03b:0524b28": "言識者。乃是神知之別名也。隨義分別。識乃",
    "T44n1851_03b:0524b29": "無量。今據一門且論八種。八名是何。一者眼",
    "T44n1851_03b:0524c01": "識。二者耳識。三者鼻識。四者舌識。五者身識。",
    "T44n1851_03b:0524c02": "六者意識。七者阿陀那識。八阿梨耶識。八",
    "T44n1851_03b:0524c03": "中前六。隨根受名。後之二種。就體立稱。根謂",
    "T44n1851_03b:0524c04": "眼耳鼻舌身意。從斯別識。故有六種。體含真",
    "T44n1851_03b:0524c05": "偽故。復分二。就前六中。對色名眼。乃至第六",
    "T44n1851_03b:0524c06": "對法名意。依此生心。能有了別故。名眼識乃",
    "T44n1851_03b:0524c07": "至意識。阿陀那者。此方正翻名為無解。體是",
    "T44n1851_03b:0524c08": "無明癡闇心故。隨義傍翻。差別有八。一無明",
    "T44n1851_03b:0524c09": "識。體是根本無明地故。二名業識。依無明心",
    "T44n1851_03b:0524c10": "不覺妄念忽然動故。三名轉識。依前業識。心",
    "T44n1851_03b:0524c11": "相漸麁。轉起外相分別取故。四名現識。所起",
    "T44n1851_03b:0524c12": "妄境。應現自心。如明鏡中現色相故。五名智",
    "T44n1851_03b:0524c13": "識。於前現識所現境中。分別染淨違順法故。",
    "T44n1851_03b:0524c14": "此乃昏妄分別名智。非是明解脫為智也。六",
    "T44n1851_03b:0524c15": "名相續識。妄境牽心。心隨境界。攀緣不斷。復",
    "T44n1851_03b:0524c16": "能住持善惡業果。不斷絕故。七名妄識。總前",
    "T44n1851_03b:0524c17": "六種非真實故。八名執識。執取我故。又執一",
    "T44n1851_03b:0524c18": "切虛妄相故。阿梨耶者。此方正翻名為無沒。",
    "T44n1851_03b:0524c19": "雖在生死。不失沒故。隨義傍翻。名別有八。一",
    "T44n1851_03b:0524c20": "名藏識。如來之藏為此識故。是以經言。如",
    "T44n1851_03b:0524c21": "來之藏名為藏識。以此識中涵含法界恒沙",
    "T44n1851_03b:0524c22": "佛法故名為藏。又為空義所覆藏故。亦名為",
    "T44n1851_03b:0524c23": "藏。二名聖識。出生大聖之所用故。三名第一",
    "T44n1851_03b:0524c24": "義識。以殊勝故。故楞伽經。說之以為第一義",
    "T44n1851_03b:0524c25": "心。四名淨識。亦名無垢識。體不染故。故經",
    "T44n1851_03b:0524c26": "說為自性淨心。五名真識。體非妄故。六名真",
    "T44n1851_03b:0524c27": "如識。論自釋言。心之體性無所破故。名之",
    "T44n1851_03b:0524c28": "為真。無所立故說以為如。七名家識。亦名宅",
    "T44n1851_03b:0524c29": "識。是虛妄法所依處故。八名本識。與虛妄心",
    "T44n1851_03b:0525a01": "為根本故。名別如是。八中前六。有所了別可",
    "T44n1851_03b:0525a02": "名為識。後之二種。云何名識。釋有兩義。一義",
    "T44n1851_03b:0525a03": "釋云。後二雖非了別之因。而是了體。故名為",
    "T44n1851_03b:0525a04": "識。第二義者。八識並有了別之義。故通名識。",
    "T44n1851_03b:0525a05": "云何了別。了別有三。一事相了別。謂前六識。",
    "T44n1851_03b:0525a06": "二妄相了別。謂第七識。三者真實自體了別。",
    "T44n1851_03b:0525a07": "謂第八識。了別既通。是故八種俱名為識。名",
    "T44n1851_03b:0525a08": "義如是。第二門中。辨其體相。於中廣略開",
    "T44n1851_03b:0525a09": "合不定。或說為一。如彼色心非色非心。三聚",
    "T44n1851_03b:0525a10": "法中。一切識。總名為心。或分為二。二有三",
    "T44n1851_03b:0525a11": "門。一通別為二。二真妄為二。三體相分二。言",
    "T44n1851_03b:0525a12": "通別者。曲有兩門。其一義者。前六事識。說",
    "T44n1851_03b:0525a13": "以為別。七八為通。前六隨事取境各異。前後",
    "T44n1851_03b:0525a14": "間起。故名為別。七八常有故說為通。問曰。前",
    "T44n1851_03b:0525a15": "六何故間起。前六心境別體。難了作念。方知。",
    "T44n1851_03b:0525a16": "作念各異。故六別起不得一時。又前六識。",
    "T44n1851_03b:0525a17": "生藉四緣。因緣．次第．緣緣．增上。所依六根。",
    "T44n1851_03b:0525a18": "為增上緣。所緣六塵。說為緣緣。前生心法。開",
    "T44n1851_03b:0525a19": "導起後。名次第緣。自分相應共有法等。以為",
    "T44n1851_03b:0525a20": "因緣。無有一時具足六種。次第緣義。為是六",
    "T44n1851_03b:0525a21": "識不得並生。問曰。若言次第緣別故令六識",
    "T44n1851_03b:0525a22": "前後生者。毘曇所說。無記心邊。有十二數。十",
    "T44n1851_03b:0525a23": "通大地及與覺觀。善心起時。二十二數。十二",
    "T44n1851_03b:0525a24": "同前。加十善地。從無記心時。十二同數。前有",
    "T44n1851_03b:0525a25": "同類為次第緣。可令頓起。十善大地。前無同",
    "T44n1851_03b:0525a26": "數為次第緣。何得並生。望不善品為難亦爾。",
    "T44n1851_03b:0525a27": "五煩惱地睡無慚愧十使隨一。何由並生。釋",
    "T44n1851_03b:0525a28": "言。前生心心數法。總相為緣。開導生後。非別",
    "T44n1851_03b:0525a29": "相對故。後所起諸心心法。若多若少。皆同並",
    "T44n1851_03b:0525b01": "生。問曰。心法非別相對。總藉前緣。後多心",
    "T44n1851_03b:0525b02": "法一時生者。六識之心。何故不爾。藉前一識。",
    "T44n1851_03b:0525b03": "為次第緣。令後多識一時並生。何為不得。釋",
    "T44n1851_03b:0525b04": "言。不類心與數法。從來相扶。共造一緣。共",
    "T44n1851_03b:0525b05": "辦一事。故得並生。六識相望。取境各別。成辦",
    "T44n1851_03b:0525b06": "有異。故不並生。如想受等一一數法不得並",
    "T44n1851_03b:0525b07": "起。六識心王。何容得並。問曰。楞伽宣說六",
    "T44n1851_03b:0525b08": "塵一時俱現六識並用。云何間起。釋言。彼說",
    "T44n1851_03b:0525b09": "是妄識中集用六識。非事識收。事識不並。經",
    "T44n1851_03b:0525b10": "論大同。問曰。何故妄中六識一時頓起。事識",
    "T44n1851_03b:0525b11": "不爾。釋亦。妄中境從心現。心外無法。以心",
    "T44n1851_03b:0525b12": "現故。一時並生。事識之中。心境別體。別體難",
    "T44n1851_03b:0525b13": "了。故識不並。妄中六識。並用既然。真中六",
    "T44n1851_03b:0525b14": "識。並用亦爾。問曰。事中取性。無明始終常",
    "T44n1851_03b:0525b15": "有遍通六識。以何義故不名為通。釋言。彼乃",
    "T44n1851_03b:0525b16": "事別法中各立定性。不取為一。故不名通。問",
    "T44n1851_03b:0525b17": "曰。真妄二種識中所起六識。依根不同。取境",
    "T44n1851_03b:0525b18": "各別。以何義故不說為別。釋言。彼六相似別",
    "T44n1851_03b:0525b19": "異。推體唯是一心所為。心外無別。攝用從體。",
    "T44n1851_03b:0525b20": "故說為通。一義如是。第二義者。事妄及真。三",
    "T44n1851_03b:0525b21": "重識中。所有六識。悉名為別。三重識中。所有",
    "T44n1851_03b:0525b22": "通義。皆名為通。事中通者。取性無明。妄中通",
    "T44n1851_03b:0525b23": "者。妄執我相及無明地。義如後解。真中通者。",
    "T44n1851_03b:0525b24": "真如心體。亦如後釋。通別如是此一門竟。次就",
    "T44n1851_03b:0525b25": "真妄開合為二。前六及七同名妄識。第八名",
    "T44n1851_03b:0525b26": "真。妄中前六。迷於因緣虛假之法。妄取定性。",
    "T44n1851_03b:0525b27": "故名為妄。第七妄識。心外無法。妄取有相故",
    "T44n1851_03b:0525b28": "名為妄。第八真識。體如一味。妙出情妄。故說",
    "T44n1851_03b:0525b29": "為真。又復隨緣種種。故異變體無失壞。故名",
    "T44n1851_03b:0525c01": "為真。如一味藥流出異味而體無異。又以恒",
    "T44n1851_03b:0525c02": "沙真法集成。內照自體恒法。故名為真。真",
    "T44n1851_03b:0525c03": "妄如是此二門竟。次就體相分以為二。如起信論",
    "T44n1851_03b:0525c04": "說。一心真如門。是心體性。二心生滅門。是其",
    "T44n1851_03b:0525c05": "心相。就真論體。論體常寂平等一味。名心",
    "T44n1851_03b:0525c06": "真如。又如論釋。於此心中。無法可壞。故名為",
    "T44n1851_03b:0525c07": "真。無法可存。故說為如。據妄攝真。真與妄",
    "T44n1851_03b:0525c08": "合。緣集起盡名心生滅。心真如中。義別有",
    "T44n1851_03b:0525c09": "二。一如實空。論自釋言。從本已來。不與一",
    "T44n1851_03b:0525c10": "切染法相應。離一切法差別之相。謂非有相",
    "T44n1851_03b:0525c11": "非無相。非非有相非非無相。非有無俱相。非",
    "T44n1851_03b:0525c12": "一相亦非異相。非非一相非非異相。非一異",
    "T44n1851_03b:0525c13": "俱相。亦非自相亦非他相。非非自相非非他",
    "T44n1851_03b:0525c14": "相。非自他俱相。如是一切妄心分別。皆不相",
    "T44n1851_03b:0525c15": "應。故名為空。言非有相。出於有句。言非無",
    "T44n1851_03b:0525c16": "相。出於無句。言非非有非非無者。出非有無",
    "T44n1851_03b:0525c17": "句。非有無俱者。出於亦有亦無之句。餘亦如",
    "T44n1851_03b:0525c18": "是。二如實不空。論自釋言。謂離妄想。常恒",
    "T44n1851_03b:0525c19": "不變。具過恒沙淨法滿足。雖復不空無相可",
    "T44n1851_03b:0525c20": "取。離念境界。唯證相應真如如是。心生滅中。",
    "T44n1851_03b:0525c21": "亦有兩門。一者本覺。生滅中真。二者不覺。生",
    "T44n1851_03b:0525c22": "滅中妄。言本覺者。論自釋言。以對無明不覺",
    "T44n1851_03b:0525c23": "心故。說之為覺。以對後際始覺心故。說為本",
    "T44n1851_03b:0525c24": "覺。相狀如何。論自釋言。心體離念等虛空界。",
    "T44n1851_03b:0525c25": "無所不遍。即是如來法身體。故名本覺。問",
    "T44n1851_03b:0525c26": "曰。凡時未有智解。以何義故說之為覺。論自",
    "T44n1851_03b:0525c27": "釋言。從本已來。有大智慧光明義。故遍照一",
    "T44n1851_03b:0525c28": "切法界。義故名之為覺。是義云何。真心是其",
    "T44n1851_03b:0525c29": "智慧三昧神通解脫一切德性離染。即是一",
    "T44n1851_03b:0526a01": "切德故。故論說言。從本已來。具足一切性功",
    "T44n1851_03b:0526a02": "德法。說彼心中智慧之性。以為智慧光明之",
    "T44n1851_03b:0526a03": "義。又此心中。具過恒沙一切佛法。如妄心中",
    "T44n1851_03b:0526a04": "具足一切諸虛妄法。心於彼法同體照明。由",
    "T44n1851_03b:0526a05": "來無障。名照一切境界之義。以有此義故。說",
    "T44n1851_03b:0526a06": "為覺。華嚴經中亦同此說。故彼文言。一切眾",
    "T44n1851_03b:0526a07": "生心微塵中。有如來智無師智無礙智廣大",
    "T44n1851_03b:0526a08": "智等。言不覺者。謂無明地迷覆真如。出生無",
    "T44n1851_03b:0526a09": "量諸虛妄法。故曰不覺。此覺不覺。緣集有",
    "T44n1851_03b:0526a10": "為一切生死。名心生滅。體相如是。或分為",
    "T44n1851_03b:0526a11": "三。三有三門。一事妄及真離分為三。二真妄",
    "T44n1851_03b:0526a12": "離合說以為三。三真妄和合本末為三。事妄",
    "T44n1851_03b:0526a13": "及真離分三者。於中曲有六門分別。一分定",
    "T44n1851_03b:0526a14": "其相。二辨定其名。三隨義分別。四明相起相",
    "T44n1851_03b:0526a15": "攝之義。五明有修無修之義。六明有盡無盡",
    "T44n1851_03b:0526a16": "之義。初分其相。根塵識等一切諸法。廢本談",
    "T44n1851_03b:0526a17": "末。悉是實有。以廢本故。不得云妄。不得言",
    "T44n1851_03b:0526a18": "真。於此分中了別之心。名為事識。攝末從本。",
    "T44n1851_03b:0526a19": "會事入虛。一切諸法。唯是妄想。自心所現。如",
    "T44n1851_03b:0526a20": "夢中事皆睡心現。於此分中。能起之心及妄",
    "T44n1851_03b:0526a21": "分別。說為妄識。是故經中說。一切法悉是妄",
    "T44n1851_03b:0526a22": "想。更作一重攝末從本會虛入實。一切諸法。",
    "T44n1851_03b:0526a23": "皆是佛性。真心所作。如夢中事皆報心作。於",
    "T44n1851_03b:0526a24": "此分中。能起之心。變為諸相。說為真識。以一",
    "T44n1851_03b:0526a25": "切法真所作故。涅槃宣說。一切諸法。悉是佛",
    "T44n1851_03b:0526a26": "性。三識如是。從本起末。亦得分三。廢末談本。",
    "T44n1851_03b:0526a27": "心性本淨。緣起集成無盡法界。是其真識。依",
    "T44n1851_03b:0526a28": "本起末。認實為虛。非有見有。是其妄識。依本",
    "T44n1851_03b:0526a29": "起末認虛為實。非實見實。是其事識。分相如",
    "T44n1851_03b:0526b01": "是此一門竟。次第二門。定其名義。言事識者。楞",
    "T44n1851_03b:0526b02": "伽經中名為轉識。起信論中名為意識。或復",
    "T44n1851_03b:0526b03": "說為分別意識。或名離識。復名為分別事識。",
    "T44n1851_03b:0526b04": "言轉識者。隨六塵轉。不同妄識轉起外境故",
    "T44n1851_03b:0526b05": "為轉識。言意識者。起信論中第八真識。名之",
    "T44n1851_03b:0526b06": "為心。第七名意。前六事識。從彼意生。故名意",
    "T44n1851_03b:0526b07": "識。意識分別六塵境界。故復名為分別意識。",
    "T44n1851_03b:0526b08": "約對根塵離分六別。故名離識。分別六塵事",
    "T44n1851_03b:0526b09": "相境界。故復名為分別事識。問曰。此識妄中",
    "T44n1851_03b:0526b10": "最極。以何義故不名妄識。通亦名妄。但為分",
    "T44n1851_03b:0526b11": "別。說之為事。以諸凡夫二乘人等倒惑轉深。",
    "T44n1851_03b:0526b12": "認虛為實。故不名妄。於此分中。根塵及識。若",
    "T44n1851_03b:0526b13": "因若果。一切皆實。以皆實故。經名四諦。故遺",
    "T44n1851_03b:0526b14": "教云。苦者實苦。乃至道者。真實是道。以真實",
    "T44n1851_03b:0526b15": "故。二乘見之。名得聖果。闡提謗之。便成邪",
    "T44n1851_03b:0526b16": "見。斷滅善根。墮阿鼻獄。事實如此。故不名",
    "T44n1851_03b:0526b17": "妄。言妄識者。名義如前。何故此識偏名為妄。",
    "T44n1851_03b:0526b18": "良以此識會實入虛。推事無事。唯心妄見。故",
    "T44n1851_03b:0526b19": "說為妄。又此妄心。親迷真起。迷真妄取。故名",
    "T44n1851_03b:0526b20": "為妄。言真識者。名義如上。良以此識會虛入",
    "T44n1851_03b:0526b21": "實。實處無妄。故說為真此二門竟。次第三門。從",
    "T44n1851_03b:0526b22": "義分別。事妄及真。各有四重。事中四者。一是",
    "T44n1851_03b:0526b23": "用相。謂六識心。了別六塵事相境界。於事分",
    "T44n1851_03b:0526b24": "齊。六識正是神知之體。是故此六。亦名體",
    "T44n1851_03b:0526b25": "相。二是我相。我有二種。一法著我。謂取性",
    "T44n1851_03b:0526b26": "心。於根塵識。妄立定性。此之性我。起信論",
    "T44n1851_03b:0526b27": "中。名執取相。又亦名為執相應染。二人著我。",
    "T44n1851_03b:0526b28": "於陰界入計我我所。起信論中。名此以為計",
    "T44n1851_03b:0526b29": "名字相。隨逐我人眾生等名。妄有建立我相",
    "T44n1851_03b:0526c01": "如是。三者闇相。不知諸法虛假無性。又不能",
    "T44n1851_03b:0526c02": "知陰界入等非我我所。四者理相。明前三重",
    "T44n1851_03b:0526c03": "非有非無。因緣假有。稱曰非無。假法無性。故",
    "T44n1851_03b:0526c04": "曰非有。又前三重。非我我所。名為非有。而有",
    "T44n1851_03b:0526c05": "識等。故曰非無。非有真諦。非無世諦。四中",
    "T44n1851_03b:0526c06": "初重。事中之事。中二是其事中之妄。後一是",
    "T44n1851_03b:0526c07": "其事中之真。以非有無道理心故。妄中四者。",
    "T44n1851_03b:0526c08": "一是用相。謂六識心。妄心變異。為根塵識。如",
    "T44n1851_03b:0526c09": "夢所為。於此分中。妄起六識。於自心所起六",
    "T44n1851_03b:0526c10": "根。了別自心所作六塵。故名為用。二者我相。",
    "T44n1851_03b:0526c11": "我有二種。一法著我。無明變起阿陀那識。執",
    "T44n1851_03b:0526c12": "彼妄心所作之法。以之為有。二人著我。於彼",
    "T44n1851_03b:0526c13": "妄心所起法中。計我我所。如人夢中見身為",
    "T44n1851_03b:0526c14": "我外為我所。三者闇相。謂無明地。不覺知心。",
    "T44n1851_03b:0526c15": "不了真如。又不能知妄心所起虛誑無法。四",
    "T44n1851_03b:0526c16": "者理相。即前三重曰非有非無。妄相無體說",
    "T44n1851_03b:0526c17": "為非有。妄情集起稱曰非無。又心所起根塵",
    "T44n1851_03b:0526c18": "識等。心外無法名為非有。妄心虛現故曰非",
    "T44n1851_03b:0526c19": "無。非有真諦。非無世諦。四中初重。妄中之",
    "T44n1851_03b:0526c20": "事。中間兩重。妄中之妄。末後一重。妄中之",
    "T44n1851_03b:0526c21": "真。以非有無道理心故。真中四者。一是用相。",
    "T44n1851_03b:0526c22": "謂六識心。真心變異為根塵識。如夢所現",
    "T44n1851_03b:0526c23": "皆報心作。所作六識。依於真心所作六根。了",
    "T44n1851_03b:0526c24": "別真心所作六塵。故名為用。問曰。此六與前",
    "T44n1851_03b:0526c25": "妄中六識何別。釋言。六識真妄共起。攝六從",
    "T44n1851_03b:0526c26": "妄。皆妄心為。如繩上蛇皆妄心造。攝六從真",
    "T44n1851_03b:0526c27": "皆真心作。如繩上蛇皆是繩作。分取前義。為",
    "T44n1851_03b:0526c28": "妄六識。分取後義。為真六識。二者我相。於此",
    "T44n1851_03b:0526c29": "分中。我有二種。相狀如何。一法實我。如來藏",
    "T44n1851_03b:0527a01": "性。是真是實。性不變異。稱之為我。又此真",
    "T44n1851_03b:0527a02": "心為妄所依。與妄為體。故說為我。故涅槃",
    "T44n1851_03b:0527a03": "云。我者即是如來之藏。藏是佛性。一切眾",
    "T44n1851_03b:0527a04": "生。皆有佛性。即是我義。二者假名集用之",
    "T44n1851_03b:0527a05": "我。佛性緣起集成我人。如依報心集起夢身。",
    "T44n1851_03b:0527a06": "故經說言。即此法界輪轉五道。名曰眾生。此",
    "T44n1851_03b:0527a07": "即涅槃六法中我。五陰及我。是其六也。五",
    "T44n1851_03b:0527a08": "陰離分即為五法。五陰和合。集成假人。為",
    "T44n1851_03b:0527a09": "第六法。故涅槃云。從凡夫我乃至佛我。我",
    "T44n1851_03b:0527a10": "性不改。名為佛性。良以眾生真妄所集。亦如",
    "T44n1851_03b:0527a11": "繩蛇。攝之從妄。悉是妄為。攝之從真。皆是真",
    "T44n1851_03b:0527a12": "作。今就真作判為此門。我相如是。三無分別",
    "T44n1851_03b:0527a13": "相。真心雖是神知之性。而非攀緣取捨之法。",
    "T44n1851_03b:0527a14": "故無分別。又為癡覆。未同佛智照明顯了故。",
    "T44n1851_03b:0527a15": "無分別故為妄。熏生無明地。隨妄流轉。四",
    "T44n1851_03b:0527a16": "者理相。即前三重體非有無。如實空義。離一",
    "T44n1851_03b:0527a17": "切相。離一切性。名為非有。如實不空。具過恒",
    "T44n1851_03b:0527a18": "沙淨法門。故曰非無。又能緣起生一切法。",
    "T44n1851_03b:0527a19": "名為非無。而體常寂稱曰非有。此四重中初",
    "T44n1851_03b:0527a20": "重真用。中二真。後一真性。真如理故。辨相如",
    "T44n1851_03b:0527a21": "是此三門竟。次明相起相攝之義。言相起者。依彼",
    "T44n1851_03b:0527a22": "真中集用六識。起妄六識。離真妄法不獨起",
    "T44n1851_03b:0527a23": "故。依妄六識。起事六識。執妄為實。名為事",
    "T44n1851_03b:0527a24": "故。如人夢中。謂根塵識。悉是實事。依於真",
    "T44n1851_03b:0527a25": "我。起於妄我。以真熏妄起我執故。又闇性",
    "T44n1851_03b:0527a26": "我起於妄執。如涅槃說。依於妄我。起於事我。",
    "T44n1851_03b:0527a27": "情計轉深。謂根塵等有定性故。又依妄心所",
    "T44n1851_03b:0527a28": "起陰等。顛倒計有我我所故。依於真中無分",
    "T44n1851_03b:0527a29": "別義。起妄識中無明住地。若彼真心。同於佛",
    "T44n1851_03b:0527b01": "智照明顯了。無明闇惑。無得生義。故楞伽云。",
    "T44n1851_03b:0527b02": "如來之藏。為彼無始惡習所熏。名為識藏生",
    "T44n1851_03b:0527b03": "無明地。起信論中。亦同此說故。彼文言。真如",
    "T44n1851_03b:0527b04": "熏習。生無明地。依於妄中無明住地。起事識",
    "T44n1851_03b:0527b05": "中迷性無明。闇性同故。又依真中非有無理。",
    "T44n1851_03b:0527b06": "起妄識中非有無義。本末同故。由其妄識性",
    "T44n1851_03b:0527b07": "非有無。所起事識。還非有無。理相同故。起相",
    "T44n1851_03b:0527b08": "如是。言相攝者。攝彼事中所有六識。即是妄",
    "T44n1851_03b:0527b09": "中集用六識。根塵亦爾。妄心變異。為彼事故。",
    "T44n1851_03b:0527b10": "攝妄六識。即是真中集用六識。真心變異。為",
    "T44n1851_03b:0527b11": "彼妄故。攝彼事中所起我相。即是妄我。於妄",
    "T44n1851_03b:0527b12": "法中。執為事故。攝彼妄我。即是真我。真心變",
    "T44n1851_03b:0527b13": "異。為彼我故。故得真我。無妄可存。攝彼事中",
    "T44n1851_03b:0527b14": "迷性無明。即是妄中無明闇相。無明住地。起",
    "T44n1851_03b:0527b15": "彼闇故。攝彼妄中無明地體。即是真中無分",
    "T44n1851_03b:0527b16": "別義。真心是彼無明性故。故維摩云。明無",
    "T44n1851_03b:0527b17": "明二。無明實性即是明。明亦叵取。離一切數。",
    "T44n1851_03b:0527b18": "心如虛空。離數如空。即是真心無分別義。又",
    "T44n1851_03b:0527b19": "攝事中非有無義。即是妄中非有非無。妄變",
    "T44n1851_03b:0527b20": "事。事則妄故。又攝妄中非有非無。即是真中",
    "T44n1851_03b:0527b21": "非有無義。真心變異。為彼妄法。真外無別妄",
    "T44n1851_03b:0527b22": "想法故。故經宣說。一切虛妄唯一心作。所",
    "T44n1851_03b:0527b23": "謂唯一真心所作。攝相如是此四門竟。次明有修",
    "T44n1851_03b:0527b24": "無修之義。事妄及真。三種心中。並皆有修。以",
    "T44n1851_03b:0527b25": "三種中皆有六識。六識分中近友聞法思量",
    "T44n1851_03b:0527b26": "修故。事妄二種。如起信論說。故彼文言。妄心",
    "T44n1851_03b:0527b27": "熏習義有二種。一者分別意識熏習。謂凡夫",
    "T44n1851_03b:0527b28": "二乘。厭離生死。隨力所堪。求無上道。二意熏",
    "T44n1851_03b:0527b29": "習。謂諸菩薩發心勇猛。速趣涅槃。前是其",
    "T44n1851_03b:0527c01": "事識中修。後則是其妄識中修。彼說妄識。以",
    "T44n1851_03b:0527c02": "之為意生六識故。人言。妄識不受熏習。一向",
    "T44n1851_03b:0527c03": "無修。其言謬矣。彼論宣說。真如熏妄。云何",
    "T44n1851_03b:0527c04": "說言妄不受熏。彼說。妄心熏習真如。何得宣",
    "T44n1851_03b:0527c05": "說妄識無修真識有修。攝論廣辨。修相如何。",
    "T44n1851_03b:0527c06": "彼說。真心與妄和合名阿梨耶。亦名本識。亦",
    "T44n1851_03b:0527c07": "名藏識。本為緣熏。變生六識。六中意識。起聞",
    "T44n1851_03b:0527c08": "思修。熏於本識。成聞思修善法種子。本熏無",
    "T44n1851_03b:0527c09": "明。令其漸薄。無明薄故。起阿陀那執我亦薄。",
    "T44n1851_03b:0527c10": "執我薄故。生起六識。起惑亦薄。如是展轉。",
    "T44n1851_03b:0527c11": "有過斯盡。有德皆備。真修如是。問曰。事妄",
    "T44n1851_03b:0527c12": "二熏。心中所有我相闇相理相。別有修不。釋",
    "T44n1851_03b:0527c13": "言。無別。但彼我相。是修所破。破離我故。所",
    "T44n1851_03b:0527c14": "有闇相。是修所滅。滅癡闇故。所有理相。是修",
    "T44n1851_03b:0527c15": "所觀。亦是所證。觀非有無。破取著故。證非有",
    "T44n1851_03b:0527c16": "無。成定慧故。問曰。真中我等云何。釋言。真",
    "T44n1851_03b:0527c17": "中所有假我。是修所轉。如涅槃說。轉不善五",
    "T44n1851_03b:0527c18": "陰。為善五陰。轉善五陰。為果五陰。我亦如之。",
    "T44n1851_03b:0527c19": "法實之我。是修所依。一切染淨。依之起故。亦",
    "T44n1851_03b:0527c20": "是所息。妄盡之時。染用亦息。不復與彼為依",
    "T44n1851_03b:0527c21": "止故。亦是所顯。顯彼我性。為大涅槃真實我",
    "T44n1851_03b:0527c22": "故。其第三門無分別相。是修所依。依無分別。",
    "T44n1851_03b:0527c23": "捨離一切分別相故。亦是所證。證成平等無",
    "T44n1851_03b:0527c24": "緣德故。第四理相。是修所依。依非有無。捨離",
    "T44n1851_03b:0527c25": "一切有無見故。又依非有。成就斷德。依法非",
    "T44n1851_03b:0527c26": "無。成就智德。又依非有。成就慧行。依法非無。",
    "T44n1851_03b:0527c27": "成就福行。又依非有。成就證行。依法非無。成",
    "T44n1851_03b:0527c28": "就教行。亦是所證。證法非有。成一切智。證法",
    "T44n1851_03b:0527c29": "非有。果體清淨。證法非無。果德圓備。又證法",
    "T44n1851_03b:0528a01": "非有。果體寂滅。證法非無。果用無盡。修相如",
    "T44n1851_03b:0528a02": "是此五門竟。次論有盡無盡之義。隨相麁分。事妄",
    "T44n1851_03b:0528a03": "二識。一向有盡。見實法故。真心無盡。妄息顯",
    "T44n1851_03b:0528a04": "故。以實通論。事妄及真。皆悉有盡。有不盡",
    "T44n1851_03b:0528a05": "義。事妄二心。體滅有盡。熏力在真故曰不盡。",
    "T44n1851_03b:0528a06": "故起信論說。妄熏習有其二種。一意識熏。二",
    "T44n1851_03b:0528a07": "者意熏習。如上辨。真心體常。研之唯明。所",
    "T44n1851_03b:0528a08": "以不盡。妄滅之時。隨妄用息故。亦有盡。事妄",
    "T44n1851_03b:0528a09": "及真三識如是。次第二門真妄離合。以說三",
    "T44n1851_03b:0528a10": "種。於中兩門。一立相門。明立三性。二遣相",
    "T44n1851_03b:0528a11": "門。明三無性。立相門中。五門分別。一定名引",
    "T44n1851_03b:0528a12": "證。借喻顯示。二辨體相。三明一異。四明修",
    "T44n1851_03b:0528a13": "有無。五明盡不盡。就初門中。先定其名。次引",
    "T44n1851_03b:0528a14": "文證。後以喻顯。名字如何。一分別性。二依他",
    "T44n1851_03b:0528a15": "性。三真實性。亦名為相。言分別者。就妄論",
    "T44n1851_03b:0528a16": "妄。妄心虛搆。集起情相。隨而取捨。故曰分",
    "T44n1851_03b:0528a17": "別。此楞伽經及地持論。說為妄想。所取不真。",
    "T44n1851_03b:0528a18": "故名為妄。妄心取捨。故說為想。攝大乘論。",
    "T44n1851_03b:0528a19": "亦說以為意言分別。覺觀心中。言有色等。名",
    "T44n1851_03b:0528a20": "為意言。分別自心所起境界。故曰分別。分別",
    "T44n1851_03b:0528a21": "之體故說為性。分別體狀因之為相。依他",
    "T44n1851_03b:0528a22": "性者。約妄辨真。妄起託真真隨妄轉。故曰依",
    "T44n1851_03b:0528a23": "他。性相同前。真實性者。就真論真。真體常",
    "T44n1851_03b:0528a24": "寂。無妄可隨。故曰真實。性相如上。名字如",
    "T44n1851_03b:0528a25": "是。次引文證。此三廣說。如攝大乘論。彼論",
    "T44n1851_03b:0528a26": "依何建立此三。論說依經故。彼文言。一切",
    "T44n1851_03b:0528a27": "經中。但說諸法虛妄不實空寂不有。是分別",
    "T44n1851_03b:0528a28": "性。若說諸法如幻如夢如水中月等。是依他",
    "T44n1851_03b:0528a29": "性。若說諸法是真是實本性清淨。是真實性。",
    "T44n1851_03b:0528b01": "又地持經說。心行稠林。句別有九。一心離",
    "T44n1851_03b:0528b02": "相六識心別。二心轉轉相生住滅等。三心無",
    "T44n1851_03b:0528b03": "形相心性空寂。四無量相順行無量虛偽境",
    "T44n1851_03b:0528b04": "界。此四即是分別中義。五自性不染心性",
    "T44n1851_03b:0528b05": "本淨。此一即是真實中義。六心染不染隨起",
    "T44n1851_03b:0528b06": "煩惱。七心縛解相真心隨使。八心幻起相。謂",
    "T44n1851_03b:0528b07": "諸菩薩隨願受生。九心隨道生相。謂諸凡夫。",
    "T44n1851_03b:0528b08": "隨業受生。此四是其依他性義。經說非一。略",
    "T44n1851_03b:0528b09": "舉斯耳。文證如是。次以喻顯。分別如風。真實",
    "T44n1851_03b:0528b10": "似水。依他如波。又依他性。如繩作蛇。蛇依情",
    "T44n1851_03b:0528b11": "作。分別如情。真實如繩。又論宣說。依他如",
    "T44n1851_03b:0528b12": "地。又亦如礦。分別如似礦中沙石。燒融則盡。",
    "T44n1851_03b:0528b13": "真實如金。融燒則現。喻相眾多。且舉斯耳此一",
    "T44n1851_03b:0528b14": "門竟。次辨體相。分別性中。開合不定。或總為",
    "T44n1851_03b:0528b15": "一。唯一分別。或分為二。一妄識分別。迷真起",
    "T44n1851_03b:0528b16": "相。二事識分別。迷虛立實。亦得分四。一無明",
    "T44n1851_03b:0528b17": "地。是妄識本。二妄想心。謂八妄想。是無明起。",
    "T44n1851_03b:0528b18": "三取性心。是事識本。四見愛等。是取性起。復",
    "T44n1851_03b:0528b19": "更有四。一妄識心。迷真起情。二虛偽相。依情",
    "T44n1851_03b:0528b20": "起於外境界相。如從睡心起夢境界。三事識",
    "T44n1851_03b:0528b21": "心。迷前妄境。不知心起。取為實有。四所取相。",
    "T44n1851_03b:0528b22": "由前心取事相境界。作實相現來應己心。亦",
    "T44n1851_03b:0528b23": "得分八。一妄想心。迷真起情。二依妄心起虛",
    "T44n1851_03b:0528b24": "偽境。故地持云。依八妄想。起妄緣事。此二",
    "T44n1851_03b:0528b25": "一對。三不知前境虛妄無法。取之為有。為之",
    "T44n1851_03b:0528b26": "施名。施名心生。四名心生已名字隨起。此第",
    "T44n1851_03b:0528b27": "二對。五名字起已。隨此名字取所名法。即是",
    "T44n1851_03b:0528b28": "覺觀。六依覺觀發起言說。言說隨生。此第三",
    "T44n1851_03b:0528b29": "對。七言生已復起心想。取所說法。是則言語。",
    "T44n1851_03b:0528c01": "以之為道。心以為行。八依此心行。一切違順",
    "T44n1851_03b:0528c02": "苦樂等境。紛然應心。此第四對。於是生死互",
    "T44n1851_03b:0528c03": "相熾燃。增長不絕。分別如是。依他性中。開合",
    "T44n1851_03b:0528c04": "不定。總之為一。唯一依他。或分為二。謂真與",
    "T44n1851_03b:0528c05": "妄。互以為他。互為能依。亦得分三。一是本",
    "T44n1851_03b:0528c06": "識。如來之藏。為於無始惡習。所熏生無明",
    "T44n1851_03b:0528c07": "地。與之和合。共為本識。二依此本識。起阿陀",
    "T44n1851_03b:0528c08": "那執我之心。此心恒與麁起無明．我見．我愛．",
    "T44n1851_03b:0528c09": "及與我慢四惑相應。何因生此。由於無始我",
    "T44n1851_03b:0528c10": "習所熏故起此執。此所生體。然是本識。本識",
    "T44n1851_03b:0528c11": "變異。為此執故。故論名為似我識矣。如夢中",
    "T44n1851_03b:0528c12": "身體是睡心。三依本識生起六種根塵及識。",
    "T44n1851_03b:0528c13": "何因生此。由於無始陰界入等名字所熏。及",
    "T44n1851_03b:0528c14": "善惡等有分所熏。所以生之。論說如是。然此",
    "T44n1851_03b:0528c15": "所生體是本識。本識變異為此事故。故論說",
    "T44n1851_03b:0528c16": "為似根識似塵識似識識。如夢中事體是心",
    "T44n1851_03b:0528c17": "故。三相如是。亦得分六。本識之中。有真有",
    "T44n1851_03b:0528c18": "妄。分以為二。阿陀那識。真妄共起。亦得分",
    "T44n1851_03b:0528c19": "二。六識亦爾。即是六也。隨別細分。亦可無",
    "T44n1851_03b:0528c20": "量。世俗諸法。無非識故。依他如是。真實性",
    "T44n1851_03b:0528c21": "中。開合不定。總唯一真。亦得分二。一有垢",
    "T44n1851_03b:0528c22": "如。在染恒淨。二無垢如。除染始淨。論說如",
    "T44n1851_03b:0528c23": "是。復有二種。一如實空。離性離相。二如實",
    "T44n1851_03b:0528c24": "不空。具過無量恒沙淨法。並如上辨。亦得分",
    "T44n1851_03b:0528c25": "三。一無垢如。本來常淨。無垢可處。二有垢",
    "T44n1851_03b:0528c26": "如。在染不污。三離垢如。除障始淨。亦得分",
    "T44n1851_03b:0528c27": "四。如攝論說。一者垢如。在染常淨。二無垢",
    "T44n1851_03b:0528c28": "如。除染始淨。三是淨相。修生真德。四是淨",
    "T44n1851_03b:0528c29": "教。謂十二部經。從其清淨法界流出。又云。",
    "T44n1851_03b:0529a01": "從淨法身流出故。名為淨。涅槃亦云。出於",
    "T44n1851_03b:0529a02": "如來大智海中故得為真。亦得分五。謂五佛",
    "T44n1851_03b:0529a03": "性。一者因性。是涅槃因。二因因性。是菩提",
    "T44n1851_03b:0529a04": "因。三者果性。是菩提果。四果果性。是涅槃",
    "T44n1851_03b:0529a05": "果。五非因果性。是理性矣。亦得說十。如寶",
    "T44n1851_03b:0529a06": "性論說十佛性。廣則無量。故經說為過恒沙",
    "T44n1851_03b:0529a07": "法。體相如是此二門竟。次明三性一異之義。此三",
    "T44n1851_03b:0529a08": "相望。不一不異。分末異本。得言不一。義如上",
    "T44n1851_03b:0529a09": "辨。就妄說妄。是分別性。約妄論真。是依他",
    "T44n1851_03b:0529a10": "性。就真說真。是真實性。以本攝末。得言不",
    "T44n1851_03b:0529a11": "異。是義云何。如來之藏。是真實性。是性為",
    "T44n1851_03b:0529a12": "本。惡習所熏。生無明等。與之共俱。名為依",
    "T44n1851_03b:0529a13": "他。真外更無別他可依。就彼依他變異分中。",
    "T44n1851_03b:0529a14": "虛妄浪取說為分別。依他之外無別分別。又",
    "T44n1851_03b:0529a15": "復緣攝一依他性。於中妄法即名分別。於中",
    "T44n1851_03b:0529a16": "真法即名真實。故無別異。一異如是此三門竟。次",
    "T44n1851_03b:0529a17": "明有修無修之義。此三識中。皆悉有修。分別",
    "T44n1851_03b:0529a18": "性中。修有二種。一事識中修。觀察五陰非我",
    "T44n1851_03b:0529a19": "我所。并觀五陰虛假無性。諸法例爾。二妄識",
    "T44n1851_03b:0529a20": "中修。觀一切法妄想心現心外無境。并觀妄",
    "T44n1851_03b:0529a21": "心依他變為無別妄體。依他性中。修亦有二。",
    "T44n1851_03b:0529a22": "一觀人空。二觀法空。於此二中。先起聞慧。聞",
    "T44n1851_03b:0529a23": "二無我。熏於本識。本識被熏。成聞熏習。於本",
    "T44n1851_03b:0529a24": "識中。有真有妄。真受淨熏。妄受染熏。真受熏",
    "T44n1851_03b:0529a25": "已。轉熏無明。令無明薄。無明薄故。於無明",
    "T44n1851_03b:0529a26": "中。無始積習。我見種子。隨而漸薄。此種薄",
    "T44n1851_03b:0529a27": "已。起阿陀那我執漸輕。此執輕已。起於六識",
    "T44n1851_03b:0529a28": "我見亦輕。此見輕已。起聞轉勝。以此轉聞。還",
    "T44n1851_03b:0529a29": "熏本識。如是展轉。以末熏本。本還熏末。思修",
    "T44n1851_03b:0529b01": "亦然。以末熏本。壞本識中我見種子。成就",
    "T44n1851_03b:0529b02": "出世法身種子。以本熏末。遮斷起惑。增長淨",
    "T44n1851_03b:0529b03": "行。乃至究竟。真實性中云何有修。釋言。獨",
    "T44n1851_03b:0529b04": "真即無修義。而言有者。一切所修。真妄共起。",
    "T44n1851_03b:0529b05": "攝修從妄。悉是妄修。攝修從真。盡是真修。如",
    "T44n1851_03b:0529b06": "前三性。真妄和合。名依他性。於依他中。分取",
    "T44n1851_03b:0529b07": "妄邊。名分別性。分取真邊。名真實性。修亦如",
    "T44n1851_03b:0529b08": "是。以有修故。妄盡之時。真獨成德。成德有",
    "T44n1851_03b:0529b09": "二。一真識心妄盡稱本。成就證行。二從體",
    "T44n1851_03b:0529b10": "起用。成就教行。此二皆用加行為因。作意修",
    "T44n1851_03b:0529b11": "習。名為加行。證前加行。有其二種。一觀諸",
    "T44n1851_03b:0529b12": "法本來唯真無妄可隨。能令妄心更不牽後",
    "T44n1851_03b:0529b13": "後。不起前。遂成灰盡。真心獨顯。二觀心外無",
    "T44n1851_03b:0529b14": "別如理如理之外亦無別心。如外無心。心不",
    "T44n1851_03b:0529b15": "異如。心外無如。如不異心。心不異如。照而常",
    "T44n1851_03b:0529b16": "寂。如不異心。寂而常照。由斯二觀。便成證",
    "T44n1851_03b:0529b17": "行。教前加行。亦有二種。一觀真心體是一切",
    "T44n1851_03b:0529b18": "功德法門能生諸行。二隨而修起種種善根。",
    "T44n1851_03b:0529b19": "由斯二種。便成教行。修義如是此四門竟。次門有",
    "T44n1851_03b:0529b20": "盡無盡之義。分別之性。一向可盡。推窮無故。",
    "T44n1851_03b:0529b21": "依他之性。亦盡無盡。妄盡之時。隨妄用息。名",
    "T44n1851_03b:0529b22": "之為盡。於本識中。所成行種妄盡之時。轉",
    "T44n1851_03b:0529b23": "依會本。名為無盡。真實之性。一向無盡。以常",
    "T44n1851_03b:0529b24": "住故。若復通論。分別體盡。熏力在真。名為不",
    "T44n1851_03b:0529b25": "盡。真性體寂。名之為盡。妙用難窮。名為無",
    "T44n1851_03b:0529b26": "盡。立相如是。遣相云何。論說有三。一無相",
    "T44n1851_03b:0529b27": "性。論亦名為無分別性。觀察外境。唯從心現。",
    "T44n1851_03b:0529b28": "心外無境。名無相性。觀察妄心。本識變為。本",
    "T44n1851_03b:0529b29": "外無妄故。復名為無分別性。二無生性。就實",
    "T44n1851_03b:0529c01": "推真。無妄隨起。名無生性。三無性性。論亦名",
    "T44n1851_03b:0529c02": "為無無性矣。如來藏中過恒沙法。同體義分。",
    "T44n1851_03b:0529c03": "攝別成總。諸法悉有。將別分總。諸法悉如。無",
    "T44n1851_03b:0529c04": "有一法別守自性。名無性性。就真論真。真體",
    "T44n1851_03b:0529c05": "常寂。無前二相可遣為無。名無無性。又真實",
    "T44n1851_03b:0529c06": "有。非全無法。名無無性第二門竟。次第三門。真妄",
    "T44n1851_03b:0529c07": "和合本末分三。於中曲有四門分別。一定別",
    "T44n1851_03b:0529c08": "其相。二辨一異。三明起修不起修別。四明有",
    "T44n1851_03b:0529c09": "盡無盡之異。初定其相。如攝論說。一是本",
    "T44n1851_03b:0529c10": "識。二阿陀那識。三生起六識。此三猶前依他",
    "T44n1851_03b:0529c11": "性中之差別也。據妄攝真。真隨妄轉。共成眾",
    "T44n1851_03b:0529c12": "生。於此共中。真識之心。為彼無始惡習所",
    "T44n1851_03b:0529c13": "熏。生無明地。所生無明。不離真心。共為神",
    "T44n1851_03b:0529c14": "本。名為本識。此亦名為阿梨耶識。故論說",
    "T44n1851_03b:0529c15": "言。如來之藏。不生滅法。與生滅合。名阿梨",
    "T44n1851_03b:0529c16": "耶。此阿梨耶。為彼無始我見所熏。成我種子。",
    "T44n1851_03b:0529c17": "此種力故。起阿陀那執我之心。依此我相。",
    "T44n1851_03b:0529c18": "起於我見我慢我愛。執何為我。依彼本識。變",
    "T44n1851_03b:0529c19": "起陰身。不知此無。執之為我。又此本識。為無",
    "T44n1851_03b:0529c20": "始來六識根塵名字熏故。成其種子。此種力",
    "T44n1851_03b:0529c21": "故。變起六種生起之識及六根塵。如依睡心",
    "T44n1851_03b:0529c22": "起於夢中根塵及識。定相麁爾此一門竟。次辨一",
    "T44n1851_03b:0529c23": "異。分末異本。得言是異。攝末從本。得言是",
    "T44n1851_03b:0529c24": "一。以是一故。一切諸法。皆一心作。如夢中",
    "T44n1851_03b:0529c25": "事皆睡心作。一異如是此二門竟。次明起修不起",
    "T44n1851_03b:0529c26": "修別。於此分中。六識之心。於善境界。見聞覺",
    "T44n1851_03b:0529c27": "知。正起行修。阿梨耶識。是修所因。是修所熏。",
    "T44n1851_03b:0529c28": "是修所轉。不起正修。以無念故。阿陀那識。是",
    "T44n1851_03b:0529c29": "修所轉。轉離我執。不起正修。以不起念近友",
    "T44n1851_03b:0530a01": "聞法思量修故此三門竟。次明有盡無盡之義。於",
    "T44n1851_03b:0530a02": "此分中。三識都盡。無明滅故。真無所從。不成",
    "T44n1851_03b:0530a03": "本識故。本識盡故。論說言。四修滿時。本識都",
    "T44n1851_03b:0530a04": "盡信心般若三昧大悲。是四修也。本識盡故。",
    "T44n1851_03b:0530a05": "我執不生。故得宣說阿陀那盡。本識無故。六",
    "T44n1851_03b:0530a06": "識不生。故六識盡。於此三中。所有之妄體滅",
    "T44n1851_03b:0530a07": "故盡。所依之真。用息故盡。體還歸本。得言不",
    "T44n1851_03b:0530a08": "盡。三識如是。或分為四。四有四門。一開妄",
    "T44n1851_03b:0530a09": "合真。以說四種。妄中分三。五識為二。妄識為",
    "T44n1851_03b:0530a10": "三。故楞伽云。心為採集業。意為廣採集。諸",
    "T44n1851_03b:0530a11": "識識所識現等境說五。第七妄識。集起之本",
    "T44n1851_03b:0530a12": "故。說為心。依此集起。一切妄境。隨而分別。",
    "T44n1851_03b:0530a13": "名採集業。第六意識。遍司諸塵故。說為意。通",
    "T44n1851_03b:0530a14": "司六塵。名廣採集。五識之心。隨境別了。名為",
    "T44n1851_03b:0530a15": "諸識。現在五塵。名識所識。唯知現在五塵境",
    "T44n1851_03b:0530a16": "別。不通過未。故云現等境五也。妄分此三。此",
    "T44n1851_03b:0530a17": "妄所依。即是真識。通別為四。二開真合妄。以",
    "T44n1851_03b:0530a18": "說四種。真中分三。如起信論說。一者體大。謂",
    "T44n1851_03b:0530a19": "真如法平等一味。不增不減。一切凡夫聲聞",
    "T44n1851_03b:0530a20": "緣覺菩薩諸佛等無差別。無有前際後際之",
    "T44n1851_03b:0530a21": "異。二者相大。論自釋言。如來之藏。從本已",
    "T44n1851_03b:0530a22": "來。具無量性功德法。如妄心中具足一切諸",
    "T44n1851_03b:0530a23": "煩惱法。三者用大。用有二種。一者染用。二者",
    "T44n1851_03b:0530a24": "淨用。染用有二。一依持用。如來藏法。為妄所",
    "T44n1851_03b:0530a25": "依。能持於妄。若無此真。妄則不立。故經說",
    "T44n1851_03b:0530a26": "言。若無藏識。七法不住。不得種苦樂求涅槃。",
    "T44n1851_03b:0530a27": "二緣起用。向雖在染。而不作染。今與妄合。緣",
    "T44n1851_03b:0530a28": "集起染。如水隨風波浪集起。是以不增不減",
    "T44n1851_03b:0530a29": "經言。即此法界。輪轉五道。名曰眾生。染用如",
    "T44n1851_03b:0530b01": "是。淨用之中。亦有二種。一隨緣顯用。真識",
    "T44n1851_03b:0530b02": "之體。本為妄陰。復息妄染。隨緣始淨。淨中",
    "T44n1851_03b:0530b03": "差別。說為性淨無作因果。二隨緣作用。本在",
    "T44n1851_03b:0530b04": "凡時。隨緣造作六道生死。後隨對治。集生方",
    "T44n1851_03b:0530b05": "便有作因果。淨用如是。以真識中具斯三義",
    "T44n1851_03b:0530b06": "妄識為一故。合有四。三真妄俱開。以說四種。",
    "T44n1851_03b:0530b07": "真中分二。一阿摩羅識。此云無垢。亦曰本淨。",
    "T44n1851_03b:0530b08": "就真論真。真體常淨。故曰無垢。此猶是前心",
    "T44n1851_03b:0530b09": "真如門。二阿梨耶識。此云無沒。即前真心。隨",
    "T44n1851_03b:0530b10": "妄流轉。體無失壞。故曰無沒。故起信論言。如",
    "T44n1851_03b:0530b11": "來之藏。不生滅法。與生滅合。名為阿梨耶。妄",
    "T44n1851_03b:0530b12": "中分二。謂妄與事。真妄各二故。合有四。四體",
    "T44n1851_03b:0530b13": "相不同。離分四種。相狀如何。如上所說。心真",
    "T44n1851_03b:0530b14": "如門。是其心體。即以為一。心生滅門。是其心",
    "T44n1851_03b:0530b15": "相。於中分三。一是本識。真與癡合。二依本",
    "T44n1851_03b:0530b16": "識起阿陀那執我之識。三依本識起於六種",
    "T44n1851_03b:0530b17": "生起之識。以此通前。合說為四。四相如是。亦",
    "T44n1851_03b:0530b18": "得分五。如上所辨。真性一。分別性二。依他性",
    "T44n1851_03b:0530b19": "中義別三重。所謂本識。阿陀那識。及生起識。",
    "T44n1851_03b:0530b20": "是其五也。亦得分六。於前五中。開分別性。以",
    "T44n1851_03b:0530b21": "之為二。謂事與妄。即是六也。又如經說。始從",
    "T44n1851_03b:0530b22": "眼識乃至意識。亦是六種。攝本從末。此六",
    "T44n1851_03b:0530b23": "之外。更無餘識。故維摩中說。無我人如第",
    "T44n1851_03b:0530b24": "七情畢竟無法。精猶識也。六根之外。無第七",
    "T44n1851_03b:0530b25": "根。六塵之外。無第七塵。故六識外。無第七",
    "T44n1851_03b:0530b26": "識。尚無第七。焉有餘識。問曰。經說。想受行",
    "T44n1851_03b:0530b27": "等。於六識中何識所收。依如成實。前後別",
    "T44n1851_03b:0530b28": "起。皆是通名意識所攝。依餘經論。此想受",
    "T44n1851_03b:0530b29": "等。與六識俱。是法塵收。六識不攝。攝伴從",
    "T44n1851_03b:0530c01": "主。六識所收。亦得謂七。謂七心界。於前六",
    "T44n1851_03b:0530c02": "上。加意根界。是其七也。六識生後。名為意",
    "T44n1851_03b:0530c03": "根。此亦攝本從末言耳。亦得說八。如楞伽辨。",
    "T44n1851_03b:0530c04": "於中兩門。一事妄及真離分為八。事識有六。",
    "T44n1851_03b:0530c05": "真妄各一。故有八種。二真妄和合共為八種。",
    "T44n1851_03b:0530c06": "義如上辨。本識為一。真與癡合。阿陀那識。以",
    "T44n1851_03b:0530c07": "為第二。真妄共起執我之心。生起六識。復以",
    "T44n1851_03b:0530c08": "為六。通前為八。真妄共為不遍在妄。亦得說",
    "T44n1851_03b:0530c09": "九。故楞伽經總品中云。八九種識。如水中之",
    "T44n1851_03b:0530c10": "波。其狀如何。分別有二。一真妄分別。以說",
    "T44n1851_03b:0530c11": "九種。妄中分七。謂六事識變與妄識。真中",
    "T44n1851_03b:0530c12": "分二。謂阿摩羅及阿梨耶。義如上辨。以此通",
    "T44n1851_03b:0530c13": "前故合有九。二真妄離合。以說九種。獨真為",
    "T44n1851_03b:0530c14": "一。所謂本淨阿摩羅識。真妄和合。共為八種。",
    "T44n1851_03b:0530c15": "義如上辨。共為本識阿陀那識及起六識。通",
    "T44n1851_03b:0530c16": "前九也。亦得分十。十有兩門。一開真離妄。",
    "T44n1851_03b:0530c17": "以說十種。妄中分七。義如上解。真中分三。所",
    "T44n1851_03b:0530c18": "謂體大相大用大。亦如上解。二真妄離合以",
    "T44n1851_03b:0530c19": "說十種。離則說二。一真實性唯真無妄。二分",
    "T44n1851_03b:0530c20": "別性唯妄無真。合則八種。謂依他性。於中",
    "T44n1851_03b:0530c21": "本識說以為一。執識為二。生起六識。通前為",
    "T44n1851_03b:0530c22": "八。三識離合。故有十種。亦得開分以為十一。",
    "T44n1851_03b:0530c23": "真識為一。妄識有六。事識有四。故為十一。",
    "T44n1851_03b:0530c24": "妄識六者。如起信論說。一無明心。二者業識。",
    "T44n1851_03b:0530c25": "三者轉識。四者現識。五者智識。六相續識。亦",
    "T44n1851_03b:0530c26": "曰不斷。此之六種。麁細分異。無明心者。所謂",
    "T44n1851_03b:0530c27": "根本無明住地。故論說言。依阿梨耶說有無",
    "T44n1851_03b:0530c28": "明。言業識者。依前無明便有妄念。不覺而起。",
    "T44n1851_03b:0530c29": "說之為業。故論說言。以無明故。不覺心動。動",
    "T44n1851_03b:0531a01": "名為業。言轉識者。依前業識。心慮漸麁。轉起",
    "T44n1851_03b:0531a02": "外境。隨而取著。故名為轉。故論說言。依於動",
    "T44n1851_03b:0531a03": "心。轉現外境。名為轉識。言現識者。依前轉",
    "T44n1851_03b:0531a04": "識所起境界。還顯自心。名為現識。故論說言。",
    "T44n1851_03b:0531a05": "現識能現一切境界。如明鏡中現眾色像。故",
    "T44n1851_03b:0531a06": "云現也。又如論說。此現識中。隨其五塵對至",
    "T44n1851_03b:0531a07": "即現。無有前後。以一切時。任運而現。常在前",
    "T44n1851_03b:0531a08": "故。就麁為言。且云五塵一時俱現。理實六塵",
    "T44n1851_03b:0531a09": "皆悉並現。言智識者。於前現識所了法中。分",
    "T44n1851_03b:0531a10": "別染淨違順差別。名為知識。故論說言。依於",
    "T44n1851_03b:0531a11": "境界起心。分別愛不愛等。名為智也。言相續",
    "T44n1851_03b:0531a12": "識者。依前智識。心相轉麁境界牽心。心隨境",
    "T44n1851_03b:0531a13": "界分別不斷。如海波浪故名相續。故論說言。",
    "T44n1851_03b:0531a14": "依於智識。起苦樂覺。與此起念。相應不斷。名",
    "T44n1851_03b:0531a15": "相續也。又復此心。能持三世善惡因果。令不",
    "T44n1851_03b:0531a16": "失壞。故名相續。故論說言。此相續識。住持過",
    "T44n1851_03b:0531a17": "去無量世等善惡之業。不令失壞。復能成就",
    "T44n1851_03b:0531a18": "現在未來苦樂果報。令無差違。故名相續。又",
    "T44n1851_03b:0531a19": "論說言。此相續識。不斷力故。能令過去已經",
    "T44n1851_03b:0531a20": "之事。忽然而念。未來之事。不覺緣慮忽然念",
    "T44n1851_03b:0531a21": "起。是故三界唯心所依。如夢所見。如鏡中",
    "T44n1851_03b:0531a22": "像。無有自體。離心則無六識境界。以從心",
    "T44n1851_03b:0531a23": "故。心生法生。心滅法滅。諸法生滅。皆隨於",
    "T44n1851_03b:0531a24": "心。論說如是。然此六種。相則難分。宜以喻",
    "T44n1851_03b:0531a25": "顯。譬如世人依於報心便起昏睡不覺之心。",
    "T44n1851_03b:0531a26": "起於睡中微動之念。業識如是。如人睡中微",
    "T44n1851_03b:0531a27": "動心。後心想漸麁。轉起外境。轉識如是。又",
    "T44n1851_03b:0531a28": "如夢中境界成已還顯自心。色香味等一時",
    "T44n1851_03b:0531a29": "俱現。現識如是。又如夢人於彼所現夢境界",
    "T44n1851_03b:0531b01": "中。分別染淨違順等別。智識如是。又如夢中",
    "T44n1851_03b:0531b02": "境界牽心。心隨境界分別不斷。續識如是。妄",
    "T44n1851_03b:0531b03": "識之中。麁細不同。有此六階。有人釋言。第",
    "T44n1851_03b:0531b04": "二業識。是其妄識。後之四重。是其六種分別",
    "T44n1851_03b:0531b05": "事識。是義不然。依起信論。六識與此分齊全",
    "T44n1851_03b:0531b06": "別。彼文宣說。第六相續不斷識後。別起六種",
    "T44n1851_03b:0531b07": "分別事識故。彼文言。即此相續。依諸凡夫取",
    "T44n1851_03b:0531b08": "著轉深。計我我所。種種妄執。隨事攀緣。分別",
    "T44n1851_03b:0531b09": "六塵。名為意識。亦名離識。依見愛起。云何",
    "T44n1851_03b:0531b10": "關預以妄識中六階差別。通真為七。事識四",
    "T44n1851_03b:0531b11": "者。如論中說。一執取相。論亦名為執相應染。",
    "T44n1851_03b:0531b12": "所謂根本取性無明。二計名字相。所謂十使",
    "T44n1851_03b:0531b13": "麁起煩惱。隨名計著我眾生等。集起諸結。是",
    "T44n1851_03b:0531b14": "故說為計名字相。三起業相。謂依煩惱造種",
    "T44n1851_03b:0531b15": "種業。四業繫苦相。依業受報。以此通前合為",
    "T44n1851_03b:0531b16": "十一。若就事中開合六識。通前十三。若就真",
    "T44n1851_03b:0531b17": "中。分體相用三大差別。通前十五。又隨義別。",
    "T44n1851_03b:0531b18": "亦得分識以為十八。彼六識中事識有六。事",
    "T44n1851_03b:0531b19": "識之本妄識有六。妄識所依真識有六。故有",
    "T44n1851_03b:0531b20": "十八。若使妄真齊有六者。何故經中但說",
    "T44n1851_03b:0531b21": "八識。良以事識差別義。顯隨根分六。妄真不",
    "T44n1851_03b:0531b22": "顯。不隨根別故但言八。又隨義別。亦得分識",
    "T44n1851_03b:0531b23": "以為六十。眼識有十。乃至意識類亦同。然眼",
    "T44n1851_03b:0531b24": "識十者。就眼識中。事識有一。當相可知。妄識",
    "T44n1851_03b:0531b25": "有六。如上所辨。始從無明乃至相續。真識有",
    "T44n1851_03b:0531b26": "三。亦如上說。謂體相用。眼識之中。有此十",
    "T44n1851_03b:0531b27": "重。乃至意識類亦同爾。故有六十。若復廣論。",
    "T44n1851_03b:0531b28": "數別難窮。此等廣略。各據一門。體相如是。",
    "T44n1851_03b:0531b29": "第三料簡根塵有無。於中兩門。第一約就事",
    "T44n1851_03b:0531c01": "妄及真三種識中。料簡有無。二約真妄共相",
    "T44n1851_03b:0531c02": "三識。料簡有無。就初門中。曲更有二。第一料",
    "T44n1851_03b:0531c03": "簡根塵有無。二明所依麁細不同。根塵有無。",
    "T44n1851_03b:0531c04": "三門分別。一通別分別。六識別故。有根有塵。",
    "T44n1851_03b:0531c05": "七八通故。不說根塵。何故如是。六識別故。",
    "T44n1851_03b:0531c06": "彼此互起。以互起故。生必有依。依有強弱。",
    "T44n1851_03b:0531c07": "強者為塵。故說有之。問曰。楞伽宣說。六識境",
    "T44n1851_03b:0531c08": "界。俱至一時並用。云何說言六識互起有根",
    "T44n1851_03b:0531c09": "有塵。此如上辨。今更論之。楞伽所說境界俱",
    "T44n1851_03b:0531c10": "至一時並用。准起信論。是妄識中第四現識。",
    "T44n1851_03b:0531c11": "於此識中。境界俱至。諸識並用。不關事",
    "T44n1851_03b:0531c12": "識。事中六識。無並用義。問曰。何故妄中六",
    "T44n1851_03b:0531c13": "識一時並用。事識不爾。釋言。於彼妄識之中。",
    "T44n1851_03b:0531c14": "說一切法皆是心作。心外無境。心所作法。與",
    "T44n1851_03b:0531c15": "心無隔。易可辨了。故得並照。於事識中。心外",
    "T44n1851_03b:0531c16": "有法。法非心造。非心作法。與心別體。難可辨",
    "T44n1851_03b:0531c17": "了。故不並知。不並知故。前後間起。故立根",
    "T44n1851_03b:0531c18": "塵。七八常有體。不互起則無依託。無依託",
    "T44n1851_03b:0531c19": "故。不得說言強者為根弱者為塵。是以七八。",
    "T44n1851_03b:0531c20": "不說根塵。此就凡時料簡有無。若就聖時。七",
    "T44n1851_03b:0531c21": "識八識。緣起法身無量根塵。問曰。前六依根",
    "T44n1851_03b:0531c22": "了塵。可名為識。後二常通。不說依根了別",
    "T44n1851_03b:0531c23": "諸塵。云何名識。釋言。後二雖無隨事了別之",
    "T44n1851_03b:0531c24": "用。而是眾生神知之性。了別之體。故名為識。",
    "T44n1851_03b:0531c25": "問曰。神知了別體。名之為識。體是識不。釋",
    "T44n1851_03b:0531c26": "言。此二心識之體。體即是識。問曰。若使心識",
    "T44n1851_03b:0531c27": "體故名為識者。根之與塵。亦應有體。以何義",
    "T44n1851_03b:0531c28": "故。不說根塵。釋言。良以根雖有體得名為根。",
    "T44n1851_03b:0531c29": "而非對塵生識之用。塵雖有體得名為塵。而",
    "T44n1851_03b:0532a01": "非對根生識之用。識雖有體得名為識。而非",
    "T44n1851_03b:0532a02": "依根了塵之用。以此識體不依根用。故不說",
    "T44n1851_03b:0532a03": "根。不了塵用。故不說塵。問曰。向說根塵有",
    "T44n1851_03b:0532a04": "體。何者是本。真妄二心所作根塵。能為事本。",
    "T44n1851_03b:0532a05": "是其體也。通別如是。二真妄分別。前七妄識。",
    "T44n1851_03b:0532a06": "有根有塵。第八真識。不說根塵。前六事識。根",
    "T44n1851_03b:0532a07": "塵可知。第七妄識。無常法故。念念生滅。生有",
    "T44n1851_03b:0532a08": "依託。故說有根。性是分別攀緣法故。說之為",
    "T44n1851_03b:0532a09": "塵。真識常法體無起滅。以無起故。無所依",
    "T44n1851_03b:0532a10": "託。故不說根。性非分別攀緣法。故不說有塵。",
    "T44n1851_03b:0532a11": "三就通分別。八俱有根。亦通有塵。故楞伽云。",
    "T44n1851_03b:0532a12": "依境及根識故。有八識生。有相如何。前六",
    "T44n1851_03b:0532a13": "可知。第七識中。有體有用。論其體也。無常流",
    "T44n1851_03b:0532a14": "注。藉前生後。義說為根。性是無明。迷覆真",
    "T44n1851_03b:0532a15": "法。真法即是所迷之塵。論其用也。還以眾",
    "T44n1851_03b:0532a16": "生眼等為根。色等為塵。是義云何。即前事識",
    "T44n1851_03b:0532a17": "所依根塵。以理窮之。皆是妄想自心所現。其",
    "T44n1851_03b:0532a18": "猶夢中所現根塵。此妄根塵。還為妄想六識",
    "T44n1851_03b:0532a19": "所依。名七識中用根塵也。第八識中。有體有",
    "T44n1851_03b:0532a20": "用。論其體也。就如來藏同體法中。義說根塵。",
    "T44n1851_03b:0532a21": "彼如來藏。非宜是其心識之體。亦是根體故。",
    "T44n1851_03b:0532a22": "經說言。眾生身中。有如來眼如來耳等。如",
    "T44n1851_03b:0532a23": "來藏中恒沙佛法。為心所照。即名為塵。故馬",
    "T44n1851_03b:0532a24": "鳴言。從本已來。遍照一切法界之義。論其用",
    "T44n1851_03b:0532a25": "也。還以眾生眼等為根。色等為塵。是義云何。",
    "T44n1851_03b:0532a26": "即前事識所託根塵。窮實皆是真心所作。如",
    "T44n1851_03b:0532a27": "人夢中根之與塵皆報心作。此真所作。還為",
    "T44n1851_03b:0532a28": "真用六識所依。名真識中集用根塵。通有如",
    "T44n1851_03b:0532a29": "是。問曰。八識通有根塵。何故經中但就事識",
    "T44n1851_03b:0532b01": "說根說塵。以前事識體別互起。依託義顯。故",
    "T44n1851_03b:0532b02": "約根塵以別六識。後二體通始終常有。依託",
    "T44n1851_03b:0532b03": "義微。所以不說。有無如是。次明所依麁細不",
    "T44n1851_03b:0532b04": "同。於中略以四句分別。一以麁依細。謂依真",
    "T44n1851_03b:0532b05": "識起於妄識。依於妄識起六事識。復六識中。",
    "T44n1851_03b:0532b06": "依於意識起於五識。此皆名為以麁依細。二",
    "T44n1851_03b:0532b07": "以細依麁。謂依色根。生於五識心通細法。",
    "T44n1851_03b:0532b08": "依於五識生於意識。此等名為以細依麁。三",
    "T44n1851_03b:0532b09": "同類相依。謂意識中。得有多念相續之義。前",
    "T44n1851_03b:0532b10": "後相望。同類說依。第七識體生滅相起。亦是",
    "T44n1851_03b:0532b11": "同類。以說依也。四同體相依。第八識體。還依",
    "T44n1851_03b:0532b12": "自體。如實法界。事妄及真三識根塵。有無如",
    "T44n1851_03b:0532b13": "是此一門竟。次就真妄共相三識料簡有無。言共",
    "T44n1851_03b:0532b14": "三者。真與無明。共為本識。依本共起阿陀那",
    "T44n1851_03b:0532b15": "識。依本共起六種生識。此三識中。六種起識。",
    "T44n1851_03b:0532b16": "有根有塵。根有二種。一者實依。依本識生。二",
    "T44n1851_03b:0532b17": "者似依。以依自心所作六根。如人夢中眼等",
    "T44n1851_03b:0532b18": "六識。實依睡心。似依眼等。而實不依。所有塵",
    "T44n1851_03b:0532b19": "者。唯是似塵。都無實事。如人夢中所見色等",
    "T44n1851_03b:0532b20": "非有似有。阿陀那識。亦有根塵。根有二種。一",
    "T44n1851_03b:0532b21": "者實依。依本識生。二者似依。同類相望。似前",
    "T44n1851_03b:0532b22": "生後。如人夢中執我之心。實依睡心。同類相",
    "T44n1851_03b:0532b23": "望。似後依前。所有塵者。唯是似塵。都無實",
    "T44n1851_03b:0532b24": "事。如人睡時取夢中身。以之為我。無身可取。",
    "T44n1851_03b:0532b25": "本識一種。無所依生。得說無根。而體生滅。藉",
    "T44n1851_03b:0532b26": "前起後。亦得說根。本識無緣。不說有塵。因",
    "T44n1851_03b:0532b27": "迷真法。亦得說塵。根塵有無。辨之麁爾。次",
    "T44n1851_03b:0532b28": "第四門。明其大小有無之義。小乘法中。但說",
    "T44n1851_03b:0532b29": "六識。大乘法說八。彼小乘中。未說心性妄",
    "T44n1851_03b:0532c01": "想之義。故無七識。未說心體性真實。故無",
    "T44n1851_03b:0532c02": "八識。問曰。小乘亦說六識。體是取性闇惑之",
    "T44n1851_03b:0532c03": "心。以何義故不名妄識。釋言。雖復闇惑名同。",
    "T44n1851_03b:0532c04": "所迷有異。彼小乘中所說取性闇惑心者。心",
    "T44n1851_03b:0532c05": "外法中。妄取自性。不知名用無性之義。大乘",
    "T44n1851_03b:0532c06": "法中所說妄識。迷覆真性。於己自心所現法",
    "T44n1851_03b:0532c07": "中。妄取為有。是故不同。又問。小乘中羅漢",
    "T44n1851_03b:0532c08": "辟支空觀之解。與大乘中緣智何別。釋言。不",
    "T44n1851_03b:0532c09": "同彼小乘中空觀解者。心外法中。解知名用",
    "T44n1851_03b:0532c10": "無性空義。不知諸法自心所現妄想無法。大",
    "T44n1851_03b:0532c11": "乘法中妄識智者。解知心外畢竟無法。不但",
    "T44n1851_03b:0532c12": "無性。乃至亦無因緣之相。但是妄想闇惑心",
    "T44n1851_03b:0532c13": "現如夢所現。有斯異也。又問小乘中亦說",
    "T44n1851_03b:0532c14": "心體諸法集成。與大乘中真識何別。然彼所",
    "T44n1851_03b:0532c15": "說。於小乘中。實是道理真實之心名。對大",
    "T44n1851_03b:0532c16": "乘。彼乃宣說因緣虛法共相集成。故非真識。",
    "T44n1851_03b:0532c17": "第五明其依持之義。於中有二。一真妄相",
    "T44n1851_03b:0532c18": "對以說依持。二就真妄共相識中。本末相對",
    "T44n1851_03b:0532c19": "以說依持。前中有三。一真妄相對以辨依持。",
    "T44n1851_03b:0532c20": "二唯就妄。三唯就真。真妄相對依持如何。前",
    "T44n1851_03b:0532c21": "七妄識情有體無。起必詑真。名之為依。故勝",
    "T44n1851_03b:0532c22": "鬘云。生死二法。依如來藏。地持經亦云。十",
    "T44n1851_03b:0532c23": "二因緣。皆依一心。第八真心。相隱性實。能為",
    "T44n1851_03b:0532c24": "妄本。住持於妄。故說為持。故勝鬘云。若無",
    "T44n1851_03b:0532c25": "藏識。七法不住。不得種苦樂求涅槃。此是真",
    "T44n1851_03b:0532c26": "妄依持義也。妄之依真。如波依水。真之持妄。",
    "T44n1851_03b:0532c27": "如水持波。故楞伽云。譬如巨海浪斯由猛風",
    "T44n1851_03b:0532c28": "起洪波。鼓冥壑無有斷絕時藏。海常住。境",
    "T44n1851_03b:0532c29": "界風所轉。種種諸識浪騰躍而轉生。無明",
    "T44n1851_03b:0533a01": "大海。雖為風飄水性不移。性不移故。名為常",
    "T44n1851_03b:0533a02": "住。性雖常住。而彼水相。隨風波轉。喻彼真識",
    "T44n1851_03b:0533a03": "雖為妄想境界風動。真性不變。性雖不變。而",
    "T44n1851_03b:0533a04": "彼真相隨妄境界。起於七識。如海波浪。楞伽",
    "T44n1851_03b:0533a05": "經中。境界為風。起信論中。無明為風。何故如",
    "T44n1851_03b:0533a06": "是。此等皆有飄動義故。若復論。無明妄心",
    "T44n1851_03b:0533a07": "及與妄境。皆得為風。故起信論宣說。無明妄",
    "T44n1851_03b:0533a08": "心妄境。皆為熏習。熏動真心。即是風義。但彼",
    "T44n1851_03b:0533a09": "論中。就其根本說無明風。楞伽據末說境界",
    "T44n1851_03b:0533a10": "風。皆得無傷。有人一向說彼海水。喻第七識",
    "T44n1851_03b:0533a11": "不喻真識。此言大偏。如彼經中說。如來識以",
    "T44n1851_03b:0533a12": "為藏識。第七妄心。名業相識。經自說言。藏",
    "T44n1851_03b:0533a13": "識如巨海。業相猶波浪。云何乃言水喻七識。",
    "T44n1851_03b:0533a14": "彼文復云。如來之藏。為彼無始虛偽惡習",
    "T44n1851_03b:0533a15": "所熏。名為藏識。生無明住地。與七識俱。如",
    "T44n1851_03b:0533a16": "海波浪。云何海水不喻真識。良以世人迷覆真",
    "T44n1851_03b:0533a17": "心。妄取空義以為真識。故為此論。真妄相對",
    "T44n1851_03b:0533a18": "依持如是。問曰。真妄一故相依。異故相依。是",
    "T44n1851_03b:0533a19": "義不定。若全一體。則無依持。若全別體。亦無",
    "T44n1851_03b:0533a20": "依持。不一不異故說依持。故楞伽云。非異非",
    "T44n1851_03b:0533a21": "不異。心俱和合生。此說妄識與彼真心和合生",
    "T44n1851_03b:0533a22": "矣。次就妄中以辨依持。第七妄識。諸虛偽本。",
    "T44n1851_03b:0533a23": "說為能持。前六事識。依妄而起。說為能依。能",
    "T44n1851_03b:0533a24": "持如水。能依如波。水在波生。水盡波滅。所況",
    "T44n1851_03b:0533a25": "如是。故楞伽云。如水大流盡波浪則不生。",
    "T44n1851_03b:0533a26": "如是意識滅。種種識不生。彼名妄識。以為",
    "T44n1851_03b:0533a27": "意識。六種事識為種種識。良以妄識為六本",
    "T44n1851_03b:0533a28": "故。妄想意滅。令彼種種六識不生。妄中本末",
    "T44n1851_03b:0533a29": "依持如是。次唯就真以辨依持。真有體用。本",
    "T44n1851_03b:0533b01": "淨真心。說之為體。隨緣隱顯。說以為用。用必",
    "T44n1851_03b:0533b02": "依體。名之為依。體能持用。說以為持。能持",
    "T44n1851_03b:0533b03": "如水。能依如波。繩蛇等喻類亦同爾。真妄相",
    "T44n1851_03b:0533b04": "對依持如是此一門竟。次就真妄共相識中。本末",
    "T44n1851_03b:0533b05": "相對以辨依持。真與癡合共為本識。依本共",
    "T44n1851_03b:0533b06": "起阿陀那識。依本共起六種生識。於此分中。",
    "T44n1851_03b:0533b07": "本識為本。餘二為末。末生依本。名之為依。本",
    "T44n1851_03b:0533b08": "能持末。流注不斷。說之為持。能持如水。能依",
    "T44n1851_03b:0533b09": "如波。問曰。末中阿陀那識共起六識。得有相",
    "T44n1851_03b:0533b10": "依持義不。釋言。不得。於此分中。六識親從本",
    "T44n1851_03b:0533b11": "識而起。本識變為。體是本識故。望本識說依",
    "T44n1851_03b:0533b12": "說持。非阿陀那變為六識。六識體非阿陀那",
    "T44n1851_03b:0533b13": "識。故望陀那不說依持。如人夢中見聞覺知",
    "T44n1851_03b:0533b14": "從睡心生。不從夢中執我心起。若就緣由。說",
    "T44n1851_03b:0533b15": "依說持。亦得無傷。是義云何。由阿陀那執我",
    "T44n1851_03b:0533b16": "心故。熏於本識。不見法如。不證涅槃。變起六",
    "T44n1851_03b:0533b17": "識及六根塵。離之則無。故經說云。以著我",
    "T44n1851_03b:0533b18": "故。世間受身。離我則無行。從是義得說依",
    "T44n1851_03b:0533b19": "持。依持如是此二門竟。次第六門。明熏習義。於中",
    "T44n1851_03b:0533b20": "有二。一就真妄別相識中以辨熏習。二就真",
    "T44n1851_03b:0533b21": "妄共相識中以論熏習。前中曲為三。一定熏",
    "T44n1851_03b:0533b22": "習法體。二總釋熏義。三廣顯熏相。熏習法者。",
    "T44n1851_03b:0533b23": "起信論中。說有四種。一淨法熏習。所謂真如。",
    "T44n1851_03b:0533b24": "二染因熏習。所謂無明。三妄心熏習。所謂業",
    "T44n1851_03b:0533b25": "識。第七識中。始從業識乃至相續。通名業識。",
    "T44n1851_03b:0533b26": "四妄境熏習。所謂妄想心所起偽境。此四猶",
    "T44n1851_03b:0533b27": "是地持論中。如是如實凡愚不知起八妄",
    "T44n1851_03b:0533b28": "想。生二種事。真如熏習。猶彼如實。無明猶",
    "T44n1851_03b:0533b29": "彼凡愚不知。妄心猶彼起八妄想。妄境猶彼",
    "T44n1851_03b:0533c01": "生三事中初虛偽事。問曰。事識及事根塵。以",
    "T44n1851_03b:0533c02": "何義故不說熏習。以此條未熏習所起故不",
    "T44n1851_03b:0533c03": "說之此一門竟。次第二門。總顯熏習。如論中說。熏",
    "T44n1851_03b:0533c04": "習義者。如衣無香熏之令有。心亦如是。真中",
    "T44n1851_03b:0533c05": "無染。妄熏令有。妄中無淨。真熏使有。故彼妄",
    "T44n1851_03b:0533c06": "中。得有方便對治行起。論釋如是此二門竟。次廣",
    "T44n1851_03b:0533c07": "辨釋熏習之相。先明起染。後明起淨。就起染",
    "T44n1851_03b:0533c08": "中。義別有二。一就前四法明其熏習相生次",
    "T44n1851_03b:0533c09": "第。二別明熏習所起不同。相生義者。如論",
    "T44n1851_03b:0533c10": "中說。以依第一真如法故。便起第二無明染",
    "T44n1851_03b:0533c11": "因。以有無明染法因故。熏習真如便起妄心。",
    "T44n1851_03b:0533c12": "如人昏睡覆報心故便起夢心。以有妄心熏",
    "T44n1851_03b:0533c13": "習無明。不了真如寂滅平等。不覺念起。便生",
    "T44n1851_03b:0533c14": "妄境。如人夢心動發昏睡起夢境界。以有妄",
    "T44n1851_03b:0533c15": "境。熏動妄心。便起念著。造種種業。受種種",
    "T44n1851_03b:0533c16": "苦。念猶愛也。著猶見也。此事識中見愛煩",
    "T44n1851_03b:0533c17": "惱造業受苦。皆依妄生。相生如是。次明熏習",
    "T44n1851_03b:0533c18": "所起不同。如論中說。從末尋本。次第辨之。妄",
    "T44n1851_03b:0533c19": "境熏習所起有二。一增長念。念猶愛也。二增",
    "T44n1851_03b:0533c20": "長取。取猶見也。妄心熏習所起亦二。一者熏",
    "T44n1851_03b:0533c21": "習起變易果。謂受聲聞緣覺變易菩薩細苦。",
    "T44n1851_03b:0533c22": "二起分段果。謂受凡夫分段麁苦。由妄識中",
    "T44n1851_03b:0533c23": "相續之力住持諸業。得彼果故。無明熏習所",
    "T44n1851_03b:0533c24": "起亦二。一以無明迷覆真心。受妄熏習。成妄",
    "T44n1851_03b:0533c25": "種子。於妄識。二以無明迷覆真心。受善惡",
    "T44n1851_03b:0533c26": "熏。成事種子。生於事識。真如熏習所起亦",
    "T44n1851_03b:0533c27": "二。一起無明。二起妄心。以彼真如無分別故。",
    "T44n1851_03b:0533c28": "能起無明。覺知性故。為惑所覆。便生妄心。如",
    "T44n1851_03b:0533c29": "人執心是知性故。昏睡所覆。便生夢知。起",
    "T44n1851_03b:0534a01": "染如是。次明起淨。起淨有二。一明真熏妄。二",
    "T44n1851_03b:0534a02": "妄熏真。真熏妄中。初明能熏。後明所熏。能熏",
    "T44n1851_03b:0534a03": "有二。一真體熏習。二真用熏習。體熏習者。如",
    "T44n1851_03b:0534a04": "論中說。從無始來。具無漏法及不思議作業",
    "T44n1851_03b:0534a05": "之性。熏習妄心。能令眾生厭生死苦樂求涅",
    "T44n1851_03b:0534a06": "槃。自信己身有真如法發心修行。法身本體。",
    "T44n1851_03b:0534a07": "名無漏法。報佛本目。名作業性。是二亦如",
    "T44n1851_03b:0534a08": "佛性義中具廣分別。由此二故。能熏妄矣。問",
    "T44n1851_03b:0534a09": "曰。若使真能熏妄起善行者。一切眾生。悉有",
    "T44n1851_03b:0534a10": "真如。何不等熏齊使發心起修所行。趣入涅",
    "T44n1851_03b:0534a11": "槃。而諸眾生。有信不信優劣前後無量差別。",
    "T44n1851_03b:0534a12": "論自釋言。真如本一。而諸眾生煩惱厚薄。",
    "T44n1851_03b:0534a13": "差別不同。是故前後優劣不等。又佛法中有",
    "T44n1851_03b:0534a14": "因有緣。是二具足。乃得成辦。如似木中雖有",
    "T44n1851_03b:0534a15": "火性。人攢方出。若無人攢。不能自燒。眾生如",
    "T44n1851_03b:0534a16": "是。雖有如性以無正因。若無善友諸佛菩薩",
    "T44n1851_03b:0534a17": "起行之緣。真法不能自除煩惱自成涅槃。用",
    "T44n1851_03b:0534a18": "熏習者。論自釋言。即是眾生外緣之力。謂",
    "T44n1851_03b:0534a19": "佛菩薩。證如起用。攝化眾生。令修善法。於",
    "T44n1851_03b:0534a20": "中有二。一差別緣。二平等緣。差別緣者。論",
    "T44n1851_03b:0534a21": "自釋言。修行之者。依佛菩薩。從初發心乃",
    "T44n1851_03b:0534a22": "至成佛。於其中間。若見若聞。諸佛菩薩。或",
    "T44n1851_03b:0534a23": "為眷屬。或為師長。或為知友。或為給使。或",
    "T44n1851_03b:0534a24": "為怨家。諸佛菩薩。於此眾生。慈悲方便。四",
    "T44n1851_03b:0534a25": "攝攝取。令增善行。使入正道。名差別緣。此",
    "T44n1851_03b:0534a26": "差別中。有近有遠。近者速疾。遠者久遠。此猶",
    "T44n1851_03b:0534a27": "是其應身化也。平等緣者。論自釋言。諸佛菩",
    "T44n1851_03b:0534a28": "薩。久發大願。誓度一切。以此善根熏習力故。",
    "T44n1851_03b:0534a29": "自然常隨一切眾生。隨應見聞。而為示現。謂",
    "T44n1851_03b:0534b01": "示如來平等法身。令諸眾生依三昧力平等",
    "T44n1851_03b:0534b02": "見佛。此猶是其真身益也。能熏如是。言所熏",
    "T44n1851_03b:0534b03": "者。如論中說。所熏有二。一未相應。謂熏凡",
    "T44n1851_03b:0534b04": "夫聲聞緣覺及菩薩中初發心者。令於六識",
    "T44n1851_03b:0534b05": "七識心中信順修行。未能捨妄與實相應。二",
    "T44n1851_03b:0534b06": "已相應。謂熏習出世法身菩薩。令捨妄心。除",
    "T44n1851_03b:0534b07": "滅無明。契證真如。與佛如來法身相應。無有",
    "T44n1851_03b:0534b08": "分別。唯依法力。自然修行。趣佛智海。上來一",
    "T44n1851_03b:0534b09": "門。明真熏妄集起淨法。下次明其妄心熏真",
    "T44n1851_03b:0534b10": "發生淨法。於中有二。一是能熏。二是所熏。能",
    "T44n1851_03b:0534b11": "熏之中。有總有別。總熏習者。論自釋言。以有",
    "T44n1851_03b:0534b12": "妄心。厭離生死。求涅槃故。熏習真心。自信己",
    "T44n1851_03b:0534b13": "性。唯是真如。如外無法。但是妄心顛倒所見。",
    "T44n1851_03b:0534b14": "以知外境無所有故。種種方便。修習離染趣",
    "T44n1851_03b:0534b15": "真之行。雖有所修。不取不念。久修力故。無明",
    "T44n1851_03b:0534b16": "則滅。無明滅故。妄心不生。妄心不生故。妄境",
    "T44n1851_03b:0534b17": "隨已。心相俱盡。名得涅槃。得涅槃故。自然成",
    "T44n1851_03b:0534b18": "就不思議業用充法界總相如是。別熏習者。",
    "T44n1851_03b:0534b19": "論釋有二。一事識熏。謂凡夫二乘人等。厭",
    "T44n1851_03b:0534b20": "生死苦。趣向涅槃。此六識中。方便修行。熏發",
    "T44n1851_03b:0534b21": "真也。二意熏習。謂諸菩薩。見虛妄法。無可貪",
    "T44n1851_03b:0534b22": "取。知真如法寂靜安穩發心勇猛。趣大涅槃。",
    "T44n1851_03b:0534b23": "此七識中。方便修行。熏發真也。良以妄識能",
    "T44n1851_03b:0534b24": "生事識。生事識所依故名意。非事識中意根",
    "T44n1851_03b:0534b25": "界也。能熏如是。所熏有二。一者熏生。熏生報",
    "T44n1851_03b:0534b26": "佛方便功德。二者熏顯。熏顯法佛性淨功德。",
    "T44n1851_03b:0534b27": "真妄別識熏習如是。問曰。真妄前後相熏。為",
    "T44n1851_03b:0534b28": "在一時。釋言。相熏必在同時。是義云何。染淨",
    "T44n1851_03b:0534b29": "諸法。真妄共起。單真不生。唯妄不成。何故如",
    "T44n1851_03b:0534c01": "是。唯真無妄。真性常湛。無為不變故無起",
    "T44n1851_03b:0534c02": "作。唯妄無真妄體不立故亦無作。故勝鬘云。",
    "T44n1851_03b:0534c03": "若無藏識。七法不住。不得種苦。不得厭苦樂",
    "T44n1851_03b:0534c04": "求涅槃。真妄相依。方能造作一切諸法。以共",
    "T44n1851_03b:0534c05": "作故。攝法從情皆是妄為。攝法從本。皆真心",
    "T44n1851_03b:0534c06": "作。如人夢中所為諸事。攝事從末。昏睡所為。",
    "T44n1851_03b:0534c07": "攝事從本。報心所作。亦如世人見繩為蛇。攝",
    "T44n1851_03b:0534c08": "蛇從情妄情所為。攝蛇從本皆是繩作。諸法",
    "T44n1851_03b:0534c09": "像此。真雖能作。作必隨情。如繩作蛇。蛇由闇",
    "T44n1851_03b:0534c10": "情。妄雖能作。作必託真。如情作蛇。蛇必依",
    "T44n1851_03b:0534c11": "繩。真無由情。名妄熏真。妄作由真。名真熏",
    "T44n1851_03b:0534c12": "妄。如此相熏義無先後。故說一時。真妄相熏。",
    "T44n1851_03b:0534c13": "旨要在斯。無宜不記。次就真妄共相識中。",
    "T44n1851_03b:0534c14": "以辨熏習。共相識者。佛性真心與無明地。合",
    "T44n1851_03b:0534c15": "為本識。名阿梨耶。依本變起阿陀那識執我",
    "T44n1851_03b:0534c16": "之心。依本變起眼等六識及六根塵。義如上",
    "T44n1851_03b:0534c17": "辨。今就此三明相熏習。如攝論說。於中曲有",
    "T44n1851_03b:0534c18": "三門分別。一辨熏相。二明能熏所熏差別。",
    "T44n1851_03b:0534c19": "三明受熏不受熏異。熏相如何。今此先明阿",
    "T44n1851_03b:0534c20": "陀那識共阿梨耶相熏習義。彼阿陀那執我",
    "T44n1851_03b:0534c21": "之心。熏於本識成我種子。本識受彼陀那熏",
    "T44n1851_03b:0534c22": "已還能引彼心中我性。生阿陀那。如是相熏。",
    "T44n1851_03b:0534c23": "往來無窮。是則陀那望於本識。互為因果。問",
    "T44n1851_03b:0534c24": "曰。此我何由可盡。由六識中聞無我教修無",
    "T44n1851_03b:0534c25": "我解。熏於本識成無我種。本中真心。受彼熏",
    "T44n1851_03b:0534c26": "已。熏於本中無明令薄。無明薄故。令無明中",
    "T44n1851_03b:0534c27": "我種轉薄。我種薄故。轉生陀那。執我亦薄。如",
    "T44n1851_03b:0534c28": "是展轉乃至窮盡。次將六識對於本識。明相",
    "T44n1851_03b:0534c29": "熏發。彼六識中。起染起淨。所起染過。熏於本",
    "T44n1851_03b:0535a01": "識。彼本識中所有闇性。受性染熏。成染種子。",
    "T44n1851_03b:0535a02": "種子成已。無明厚故。引生六識。於六識中。染",
    "T44n1851_03b:0535a03": "過轉增。如是展轉積習無窮。於六識中所修",
    "T44n1851_03b:0535a04": "善行。熏於本識。於本識中。佛性真心。名為解",
    "T44n1851_03b:0535a05": "性。解性受彼淨法熏成淨種子。淨種成已。",
    "T44n1851_03b:0535a06": "熏於無明。無明轉薄。無明薄故。變起六識。於",
    "T44n1851_03b:0535a07": "六識中。起善轉勝。如是展轉乃至究竟。是則",
    "T44n1851_03b:0535a08": "六識。望於本識。互為因果。論說如是此一門竟。",
    "T44n1851_03b:0535a09": "次明能熏所熏差別。論說能熏略有三種。一",
    "T44n1851_03b:0535a10": "言說熏。論亦名為名字熏矣。名有二種。一者",
    "T44n1851_03b:0535a11": "聲名。曰名言分別。二心語名。曰覺觀分別。",
    "T44n1851_03b:0535a12": "以諸凡夫隨逐一切陰界入等諸法名字。分",
    "T44n1851_03b:0535a13": "別取著。熏於本識。成陰界等諸法種子。二我",
    "T44n1851_03b:0535a14": "見熏習。以阿陀那及六識中我見之心。熏於",
    "T44n1851_03b:0535a15": "本識。成我種子。三有分熏習。善惡之業。是三",
    "T44n1851_03b:0535a16": "有因。名為有分。以善惡業。熏於本識。成善惡",
    "T44n1851_03b:0535a17": "種。名有分熏。能熏如是。言所熏者。是其所",
    "T44n1851_03b:0535a18": "起。論名事用。麁分為四。細分十一。麁分四",
    "T44n1851_03b:0535a19": "者。一名引生。本識為彼善惡等熏。成種子已。",
    "T44n1851_03b:0535a20": "引彼種子生未來果。二者果報。本識為彼善",
    "T44n1851_03b:0535a21": "惡等熏。變為一切苦樂等報。三者緣相。本識",
    "T44n1851_03b:0535a22": "為彼我見熏故。起我我所自他之別。四者相",
    "T44n1851_03b:0535a23": "貌。本識為彼言說熏故。起陰界入有為無為",
    "T44n1851_03b:0535a24": "若內若外一切種事。又更分四。一似我識。",
    "T44n1851_03b:0535a25": "於阿陀那及六識中。所取之我。非有似有。故",
    "T44n1851_03b:0535a26": "曰似我。如夢中身。本識變為體。是本識名似",
    "T44n1851_03b:0535a27": "我識。二似根識。眼等六根。非有似有。名為似",
    "T44n1851_03b:0535a28": "根。本識變為體是本識名似根識。三似塵識。",
    "T44n1851_03b:0535a29": "色等六塵。非有似有。名為似塵。本識變為體。",
    "T44n1851_03b:0535b01": "是本識名似塵識。四似識識。彼阿陀那及六",
    "T44n1851_03b:0535b02": "識心。非有似有。謂似凡夫所計之有。名為似",
    "T44n1851_03b:0535b03": "識。本識變為體。是本識名似識識。麁分如是。",
    "T44n1851_03b:0535b04": "細分十一。如論中說。一者身識。謂五根身。",
    "T44n1851_03b:0535b05": "本識變為體。是本識。二身者識謂阿陀那執",
    "T44n1851_03b:0535b06": "我之心。本識變為體。是本識。三受者識。論言。",
    "T44n1851_03b:0535b07": "謂意。是意根界。遍司諸塵。領納稱受。本識變",
    "T44n1851_03b:0535b08": "為體。是本識。四應受識。謂六塵境應為心受。",
    "T44n1851_03b:0535b09": "故曰應受。本識變為體。是本識。五正受識。謂",
    "T44n1851_03b:0535b10": "六識心。正納六塵。領納名受。本識變為體。是",
    "T44n1851_03b:0535b11": "本識。六者世識。謂三世時。本識變為體。是",
    "T44n1851_03b:0535b12": "本識。七者數識。謂百千等。識義如前。八者處",
    "T44n1851_03b:0535b13": "識。謂國土處。識義如上。九言說識。一切言",
    "T44n1851_03b:0535b14": "說。識如前解。此九是前言說熏起。十自他識。",
    "T44n1851_03b:0535b15": "自他身別。本識變為體。是本識。名自他識。此",
    "T44n1851_03b:0535b16": "一是前我見熏起。十一名為善道惡道生死",
    "T44n1851_03b:0535b17": "之識。六道生死。本識變為體。是本識。此一是",
    "T44n1851_03b:0535b18": "前有分熏起。細分無量。差別如是此二門竟。次",
    "T44n1851_03b:0535b19": "明三識受熏不同義。別有三。一者熏生。二",
    "T44n1851_03b:0535b20": "者熏轉。三者熏成。言熏生者。三識皆是心生",
    "T44n1851_03b:0535b21": "滅門。皆有相熏相生之義。問曰。本識若為熏",
    "T44n1851_03b:0535b22": "生。如楞伽說。如來之藏。為彼無始惡習所",
    "T44n1851_03b:0535b23": "熏。名為藏識。生無明地。共為本識。故名為",
    "T44n1851_03b:0535b24": "生。何者惡習。分別有三。一本識中無明住",
    "T44n1851_03b:0535b25": "地。前後相起。以前無明。熏於真心。生後無",
    "T44n1851_03b:0535b26": "明。如人睡習時至則睡。二阿陀那識執我之",
    "T44n1851_03b:0535b27": "心。熏於本識。成種子。此種污真不見法實。",
    "T44n1851_03b:0535b28": "生於無明。三六識中所起煩惱。熏於本識。成",
    "T44n1851_03b:0535b29": "染種子。此種污真。不見法實。生於無明。阿陀",
    "T44n1851_03b:0535c01": "那識生相云何。有人宣說。唯生我執。不得生",
    "T44n1851_03b:0535c02": "起無我之解。何故如是。我執無處。不復是其",
    "T44n1851_03b:0535c03": "阿陀那收。為是一切無我之解非阿陀那。道",
    "T44n1851_03b:0535c04": "理不盡。其義云何。凡夫本來。數聞說我。生於",
    "T44n1851_03b:0535c05": "我想。熏於本識。成我種子。此種力故。生於執",
    "T44n1851_03b:0535c06": "心。定計有我。此人後時。聞說無我。生無我",
    "T44n1851_03b:0535c07": "解。熏於本識。成無我種。此種之力。生於執",
    "T44n1851_03b:0535c08": "心。定計無我。何為不得。為是一切聲聞緣覺",
    "T44n1851_03b:0535c09": "諸小菩薩。於一切時常計無我。此我無我。皆",
    "T44n1851_03b:0535c10": "從熏生。執我之心。於大乘中名煩惱障。無我",
    "T44n1851_03b:0535c11": "之執。於大乘中名為智障。六識之心生相云",
    "T44n1851_03b:0535c12": "何。由本識中染種子故。熏起六識。染過踰",
    "T44n1851_03b:0535c13": "增。由本識中淨種子故。熏生六識。起淨轉勝。",
    "T44n1851_03b:0535c14": "問曰。陀那望於六識。得有相熏相生義不。釋",
    "T44n1851_03b:0535c15": "言。亦得。由阿陀那執我心故。熏於本識。成",
    "T44n1851_03b:0535c16": "我種子。生起六識。見我轉增。由阿陀那執無",
    "T44n1851_03b:0535c17": "我故。熏於本識。成無我種。此種力故。生起六",
    "T44n1851_03b:0535c18": "識。於六識中。我見漸薄。無我解增。熏生如",
    "T44n1851_03b:0535c19": "是。言熏轉者。三識不定。於中悉有熏之義。",
    "T44n1851_03b:0535c20": "於本識中熏轉如何。解有二種。一由諸識修",
    "T44n1851_03b:0535c21": "善起惡熏於本識。令本識中善惡二種遷轉",
    "T44n1851_03b:0535c22": "不定。或增或減。二由修習真觀力故。熏滅無",
    "T44n1851_03b:0535c23": "明。令真稱本常寂不動。觀法本來唯真無",
    "T44n1851_03b:0535c24": "妄。是真觀矣。阿陀那識熏轉如何。分別有二。",
    "T44n1851_03b:0535c25": "一六識中。聞說無我。起聞思修。熏於本識。成",
    "T44n1851_03b:0535c26": "無我種。此種力故。熏阿陀那。我執漸微。無我",
    "T44n1851_03b:0535c27": "解起。二六識中。聞說佛性常住。真我古今平",
    "T44n1851_03b:0535c28": "等。如如一味。起聞思修。熏於本識。壞無明",
    "T44n1851_03b:0535c29": "地。無明壞故。本識不成。本不成故。種子不",
    "T44n1851_03b:0536a01": "立。種不立故。執識不生。執不生故。無我解",
    "T44n1851_03b:0536a02": "滅。前離我執。經中名為滅煩惱障。後離無",
    "T44n1851_03b:0536a03": "我名除智障。六識之中熏轉如何。分別有三。",
    "T44n1851_03b:0536a04": "一六識中修善造惡。熏於本識。成善惡種。此",
    "T44n1851_03b:0536a05": "種成已。熏生六識。善惡不定。惡種熏起。惡增",
    "T44n1851_03b:0536a06": "善減。如斷善人。善種熏起。善增惡減。如生",
    "T44n1851_03b:0536a07": "善人。二六識中修習空觀。觀生無我。觀法無",
    "T44n1851_03b:0536a08": "我。熏於本識。成解種子。此種成已。壞本識",
    "T44n1851_03b:0536a09": "中有見種子。有種壞故。所生六識。不起有見。",
    "T44n1851_03b:0536a10": "有見息故。分段漸減。三六識中修習真觀。觀",
    "T44n1851_03b:0536a11": "法本來純真無妄。能令妄法更不生。復熏於",
    "T44n1851_03b:0536a12": "本識。壞無明地。無明壞故。本識不成。本不成",
    "T44n1851_03b:0536a13": "故。六識種子。無處存立。種不立故。分段之",
    "T44n1851_03b:0536a14": "中六識不生。六不生故。空觀亦滅。空觀滅故。",
    "T44n1851_03b:0536a15": "變易轉盡。變易盡處。名得涅槃。熏轉如是。",
    "T44n1851_03b:0536a16": "次辨熏成。熏習成種。名為成矣。於此門中。唯",
    "T44n1851_03b:0536a17": "有本識。受熏成種。餘悉不受。何故如是。解",
    "T44n1851_03b:0536a18": "有七義。一以本識緣起之本。能聚能散能受",
    "T44n1851_03b:0536a19": "一切諸法。所熏聚積成種。名為能聚。散生諸",
    "T44n1851_03b:0536a20": "法。說為能散。餘識不然。所以不受。二以本",
    "T44n1851_03b:0536a21": "識為諸識原變起諸識故。於諸識中。與善",
    "T44n1851_03b:0536a22": "造惡。悉是其功。攝一切歸本故。本識中受",
    "T44n1851_03b:0536a23": "諸法熏。積集成種。餘不如是。所以不受。三本",
    "T44n1851_03b:0536a24": "識中。具有明闇二種之法。真心是明。無明是",
    "T44n1851_03b:0536a25": "闇。闇能受染。增長生死。明能受淨。趣向涅",
    "T44n1851_03b:0536a26": "槃。故遍受熏。餘識不爾。所以不受。四本識",
    "T44n1851_03b:0536a27": "中親含真體。牢固難壞。力能住持一切業果",
    "T44n1851_03b:0536a28": "故。受一切染淨等熏。聚以成種。用之受果。餘",
    "T44n1851_03b:0536a29": "不如是。為是不受。五本識微細潛通諸法。與",
    "T44n1851_03b:0536b01": "一切法同生同滅。相伴義觀。故能遍受一切",
    "T44n1851_03b:0536b02": "法熏。餘識不然。所以不受。六本識無緣於善",
    "T44n1851_03b:0536b03": "惡等。無別記念。無別念故。彼此諸法。不相妨",
    "T44n1851_03b:0536b04": "礙故。得通受一切法熏。聚積成種。餘識別念。",
    "T44n1851_03b:0536b05": "彼此相礙。故不通受一切法熏。七本識是心",
    "T44n1851_03b:0536b06": "神知之性。心於諸法。性能領記。領別能受。",
    "T44n1851_03b:0536b07": "記則能持。故本識中。通受諸法。持令不失。餘",
    "T44n1851_03b:0536b08": "非心法。不能如是。故不受熏。七中前六。簡別",
    "T44n1851_03b:0536b09": "餘識。後一簡異非情之法。熏成如是。熏習義",
    "T44n1851_03b:0536b10": "難兼況且然。第七門中。明其迷悟修捨之",
    "T44n1851_03b:0536b11": "義。五識之中。不別明其迷悟修捨。於中迷悟",
    "T44n1851_03b:0536b12": "修捨之義。隨意說之。意識之中。有迷有悟。謬",
    "T44n1851_03b:0536b13": "執我人。取法性相。以之為迷。解會空理。說之",
    "T44n1851_03b:0536b14": "為悟。悟解不同。分為三種。一生空觀。觀察五",
    "T44n1851_03b:0536b15": "陰無我人故。二法空觀。觀法虛假無自性故。",
    "T44n1851_03b:0536b16": "三者如觀。觀察諸法非有無故。云何觀法。知",
    "T44n1851_03b:0536b17": "非有無之一切法。猶如幻化。幻化之有。無法",
    "T44n1851_03b:0536b18": "為有。有則非有。幻化之無。有法為無。無則非",
    "T44n1851_03b:0536b19": "無。然則說此幻有無。為非有無。亦無非有非",
    "T44n1851_03b:0536b20": "無可得。還即說此非有非無為有無故。有無",
    "T44n1851_03b:0536b21": "之相。亦不可得。進退推求。無法可取。境界既",
    "T44n1851_03b:0536b22": "然。心想亦爾。是故心想自然息滅。此三皆是",
    "T44n1851_03b:0536b23": "心外法中以求理故。通攝以為意識觀也。三",
    "T44n1851_03b:0536b24": "中前二。是其增相。後一息相。息六識也。第七",
    "T44n1851_03b:0536b25": "識中亦有迷悟。不知真實。妄取自心所起諸",
    "T44n1851_03b:0536b26": "法。說之為迷。返妄趣實。謂之為悟。悟解不",
    "T44n1851_03b:0536b27": "同。亦有三種。一者妄想依心之觀。觀察三界",
    "T44n1851_03b:0536b28": "虛偽之相。唯從心起。如夢所見。心外畢竟。無",
    "T44n1851_03b:0536b29": "法可得。二者妄想依真實觀。觀妄想心虛搆",
    "T44n1851_03b:0536c01": "無自依真而立。如波依水迷依妄三者真實",
    "T44n1851_03b:0536c02": "離妄想觀。觀一切法唯是真實。緣起集成。真",
    "T44n1851_03b:0536c03": "外畢竟無有一法可起妄想。既無有法可起",
    "T44n1851_03b:0536c04": "妄想。妄想之心。理亦無之。三中前二。是增相",
    "T44n1851_03b:0536c05": "觀。後一捨相。捨七識也。第八識中亦有迷悟。",
    "T44n1851_03b:0536c06": "隨妄成染。不證自實。名之為迷。離妄契本。說",
    "T44n1851_03b:0536c07": "之為悟。悟解不同。互以相成。不離不脫不",
    "T44n1851_03b:0536c08": "異。良以諸法同體緣集。亦有三種。一息相觀。",
    "T44n1851_03b:0536c09": "生死涅槃。本是真識。隨妄所起。證實返望。由",
    "T44n1851_03b:0536c10": "來無妄。妄想既無。焉有隨妄生死涅槃法相",
    "T44n1851_03b:0536c11": "可得。故名息相。二實性觀。內照真實。如來藏",
    "T44n1851_03b:0536c12": "性。唯是法界恒沙佛法。同體緣集。互以相",
    "T44n1851_03b:0536c13": "成。不離不脫。不斷不異。良以諸法同體緣集",
    "T44n1851_03b:0536c14": "互相成。故無有一法別守自性。雖無一性。而",
    "T44n1851_03b:0536c15": "無不性。無有一性。即是如如一實之門。而",
    "T44n1851_03b:0536c16": "無不性。即是真實常示淨等法界門也。體性",
    "T44n1851_03b:0536c17": "常然。古今不變。三真用觀。觀察一切諸佛菩",
    "T44n1851_03b:0536c18": "薩化用之門。是用門中。備含染淨三乘諸",
    "T44n1851_03b:0536c19": "法。法既圓具。依之成德。德無不施。是以大",
    "T44n1851_03b:0536c20": "聖。善入隨順世間故。能現一切煩惱等事。故",
    "T44n1851_03b:0536c21": "經說言。八萬四千諸煩惱門。而諸眾生為",
    "T44n1851_03b:0536c22": "之疲勞。諸佛以此而作佛事。煩惱既然。業苦",
    "T44n1851_03b:0536c23": "亦爾。又地經中說。此等門煩惱等事。為發",
    "T44n1851_03b:0536c24": "起殊勝之行。維摩說。為通達佛道。又復善",
    "T44n1851_03b:0536c25": "入二乘法門。能現一切二乘之事。故經說",
    "T44n1851_03b:0536c26": "言。示現聲聞辟支佛等。是菩薩行。又復善入",
    "T44n1851_03b:0536c27": "一切菩薩作用門故。雖得涅槃。畢竟不捨菩",
    "T44n1851_03b:0536c28": "薩所行。乃至善入諸佛如來作用門故。能以",
    "T44n1851_03b:0536c29": "八相。示成正覺。充滿法界。而無窮盡。此是第",
    "T44n1851_03b:0537a01": "三真用觀也。第八明其迷悟分齊。六識分",
    "T44n1851_03b:0537a02": "齊差別有五。一者迷處。在於外凡常沒之流。",
    "T44n1851_03b:0537a03": "二習解處。亦在凡隣於善趣。三正解處。亦",
    "T44n1851_03b:0537a04": "在外凡善趣位中。四漸捨處。習種已上。五終",
    "T44n1851_03b:0537a05": "盡處。初地已上。次初地已上。離六識故。經",
    "T44n1851_03b:0537a06": "中說之。為出世間。又楞伽云。初地菩薩。得二",
    "T44n1851_03b:0537a07": "十五三昧。離二十五有。是三界身。遠離彼故。",
    "T44n1851_03b:0537a08": "名捨六識。又大智論宣說。初地入菩薩家。捨",
    "T44n1851_03b:0537a09": "離肉身。得法性身。此亦是其離六識義。若論",
    "T44n1851_03b:0537a10": "殘習。十地乃盡。第七識中分齊有五。一者迷",
    "T44n1851_03b:0537a11": "處。在於外凡。二習解處。亦在凡十信位中。",
    "T44n1851_03b:0537a12": "三正解處。習種已上。四漸捨處。初地已上。五",
    "T44n1851_03b:0537a13": "窮盡處。在佛地。是故如來究竟真實。第八",
    "T44n1851_03b:0537a14": "識中分齊有四。一者迷處。在於外凡乃至十",
    "T44n1851_03b:0537a15": "信。二習解處。習種已上。三正解處。初地已",
    "T44n1851_03b:0537a16": "上。四窮滿處。在於佛地。問曰。六識盡在初",
    "T44n1851_03b:0537a17": "地。初地已上。便無六識。云何而得見聞覺知。",
    "T44n1851_03b:0537a18": "釋曰。雖無事相六識。猶有七識緣照無漏所",
    "T44n1851_03b:0537a19": "得法身。及彼真識緣起法身眼耳等識。是故",
    "T44n1851_03b:0537a20": "用之。見聞覺知。問曰。若以緣照法身見聞覺",
    "T44n1851_03b:0537a21": "知。與前六識有何差別。釋曰。前六是其事",
    "T44n1851_03b:0537a22": "識。分別事相。心外取法。緣照法身。所見聞覺",
    "T44n1851_03b:0537a23": "知外無法。一切悉是自心所起。如夢所見。於",
    "T44n1851_03b:0537a24": "自心相。分別照知。有此異也。問曰。真實緣起",
    "T44n1851_03b:0537a25": "法身見聞覺知。與彼七識緣照何別。釋言。七",
    "T44n1851_03b:0537a26": "識緣照法身者。但於妄想緣起法中。分別緣",
    "T44n1851_03b:0537a27": "照。又於真法分別緣照。不能離緣。真法身者。",
    "T44n1851_03b:0537a28": "遠離妄想。心淨照明清淨法界。顯自心原。名",
    "T44n1851_03b:0537a29": "為見聞。非分別知。第九明其修捨分齊。先",
    "T44n1851_03b:0537b01": "就事識辨修分齊。次就妄識。後就真識。事",
    "T44n1851_03b:0537b02": "識有二。一者障相。二者治相。障相有二。一",
    "T44n1851_03b:0537b03": "執取相。論中亦名執相應染。此是根本取性",
    "T44n1851_03b:0537b04": "無明。二計名字相。隨眾生名。取立我人。對",
    "T44n1851_03b:0537b05": "治相者。是意識中相應之慧。治前二障。名對",
    "T44n1851_03b:0537b06": "治相。成實論中。說為空心。計名字者。小乘",
    "T44n1851_03b:0537b07": "法中。見道時斷。大乘法中。十信時斷。執取相",
    "T44n1851_03b:0537b08": "者。小乘法中。得無學時斷之畢竟。大乘法中。",
    "T44n1851_03b:0537b09": "種性時盡。故彼大乘起信論言。執相應染。二",
    "T44n1851_03b:0537b10": "乘解脫信地菩薩所斷除也。彼說種性為信",
    "T44n1851_03b:0537b11": "地矣。對治相者。小乘法中。入無餘涅槃時滅。",
    "T44n1851_03b:0537b12": "大乘法中。初地時盡此一門竟。次就妄識以辨修",
    "T44n1851_03b:0537b13": "捨。妄識之中。亦有二種。一者障相。二者治",
    "T44n1851_03b:0537b14": "相。障相有六。如起信說。一心不相應無明",
    "T44n1851_03b:0537b15": "住持。不相應者。簡異二乘。二乘所斷。是無",
    "T44n1851_03b:0537b16": "明數與心別體。共心相應。無明地者。即指心",
    "T44n1851_03b:0537b17": "體。以為無明。非是心外別立數法共心相應",
    "T44n1851_03b:0537b18": "故。馬鳴言。即心不覺常無別異。不別與心",
    "T44n1851_03b:0537b19": "同知同緣。名不相應。二依無明地。起於業識",
    "T44n1851_03b:0537b20": "不相應染。愛著名染。不相應義。不異前釋。三",
    "T44n1851_03b:0537b21": "依業識。起於轉識不相應染。不相應義。亦同",
    "T44n1851_03b:0537b22": "前釋。四依轉識。起於現色不相應染。言現色",
    "T44n1851_03b:0537b23": "者。猶是現識。能現自心所起色故。名現色染。",
    "T44n1851_03b:0537b24": "不相應者。亦同前釋。五依現識。起於智識心",
    "T44n1851_03b:0537b25": "相應染。言相應者。心相轉麁。染與心別。共心",
    "T44n1851_03b:0537b26": "相應。故云相應。故論說言。心與念異。同知同",
    "T44n1851_03b:0537b27": "緣。故曰相應。念是貪數。六依智識。起不攝",
    "T44n1851_03b:0537b28": "識相應之染。言不攝者。猶是續識。相應同",
    "T44n1851_03b:0537b29": "前。馬鳴論中。攝此六種。以為二障。前之一",
    "T44n1851_03b:0537c01": "種。名為智礙。猶是智障。後之五種。名煩惱",
    "T44n1851_03b:0537c02": "礙。猶是煩惱障。障相如是。對治相者。猶是",
    "T44n1851_03b:0537c03": "七識緣照之解。治前六種故名治相。次辨斷",
    "T44n1851_03b:0537c04": "處。如彼大乘起信論說。前六障中。第六不",
    "T44n1851_03b:0537c05": "斷相應染者。始從信地漸學斷除。淨心地時",
    "T44n1851_03b:0537c06": "斷之畢竟。第五智識相應染者。從具戒地漸",
    "T44n1851_03b:0537c07": "次斷除。乃至無相方便地時。斷之畢竟。具戒",
    "T44n1851_03b:0537c08": "地者。謂第二地。無相方便。是第七地。第四現",
    "T44n1851_03b:0537c09": "色不相應染。色自在地。斷之畢竟。色自在者。",
    "T44n1851_03b:0537c10": "是第八地。能淨佛土。名色自在。第三轉識不",
    "T44n1851_03b:0537c11": "相應染。心自在地。斷之畢竟。心自在者。是第",
    "T44n1851_03b:0537c12": "九地。善知物心名心自在。第二業識不相應",
    "T44n1851_03b:0537c13": "染。菩薩地盡。斷之畢竟。入如來地。第一根",
    "T44n1851_03b:0537c14": "本無明住地。馬鳴論言。地前學斷。初地分",
    "T44n1851_03b:0537c15": "除。佛地窮盡。故勝鬘云。無明住地。佛菩提",
    "T44n1851_03b:0537c16": "智之所斷也。障之分齊。斷之如是。對治相者。",
    "T44n1851_03b:0537c17": "初地漸捨。至佛乃盡。若復通論。種性已上。亦",
    "T44n1851_03b:0537c18": "分斷除此二門竟。次就真識明修分齊。真識之",
    "T44n1851_03b:0537c19": "中。約緣有三。一者染相。與彼煩惱闇惑相應。",
    "T44n1851_03b:0537c20": "二雜染相。真心與彼緣治相應。三者淨相。離",
    "T44n1851_03b:0537c21": "妄始顯。若論染相。種性已上。漸次息除。至",
    "T44n1851_03b:0537c22": "佛乃窮。若復通論。十信已上。亦有捨義。第",
    "T44n1851_03b:0537c23": "二雜相。初地漸捨。至佛乃盡。若復通論。種性",
    "T44n1851_03b:0537c24": "已上。亦有捨義。故地持云。種性菩薩。六入",
    "T44n1851_03b:0537c25": "殊勝無始法爾。第三淨相。八地漸捨。至佛乃",
    "T44n1851_03b:0537c26": "窮。故八地中。觀法無生無滅無出。知一切法",
    "T44n1851_03b:0537c27": "畢竟平等。無有染相亦無淨相。若復通論。初",
    "T44n1851_03b:0537c28": "地已上。亦捨淨相。故大品中宣說。初地得無",
    "T44n1851_03b:0537c29": "生忍。證法本如。不見先染後息為淨。無取無",
    "T44n1851_03b:0538a01": "捨。如如平等。修捨如是。第十門中。對治邪",
    "T44n1851_03b:0538a02": "執。顯示正義。先就事識。對治邪執。次就妄",
    "T44n1851_03b:0538a03": "識。後就真識。就事識中。邪執有八。一執定",
    "T44n1851_03b:0538a04": "一。有人宣說。六識之心。隨根雖別。體性是一。",
    "T44n1851_03b:0538a05": "往來彼此。如一猨猴六窓俱現非有六猴。心",
    "T44n1851_03b:0538a06": "識如是。六根中現。非有六心。對此邪執。說",
    "T44n1851_03b:0538a07": "心非一。識無別體。緣知為義。六識之心所",
    "T44n1851_03b:0538a08": "依根異所緣亦異。云何定一。若定是一。常了",
    "T44n1851_03b:0538a09": "一塵無有轉異。又復心法。無往來義。隨有",
    "T44n1851_03b:0538a10": "知處。即彼處生。不得說言一而往來。又彼所",
    "T44n1851_03b:0538a11": "引。猨猴為喻。證心一者。是義不然。凡夫愚",
    "T44n1851_03b:0538a12": "人。謂猴定一六窓中現。然實猨猴念念生滅。",
    "T44n1851_03b:0538a13": "此窓現者。不至彼窓心識如是。依眼生者。不",
    "T44n1851_03b:0538a14": "至餘根。如是一切皆爾二執定異有人宣說。",
    "T44n1851_03b:0538a15": "六識之心體性定異。對此邪執。說心不別於",
    "T44n1851_03b:0538a16": "事分齊。相續一慮。非全別體。如一猨遊泆六",
    "T44n1851_03b:0538a17": "窓非有六猴。若言六識各別有體。別體之法。",
    "T44n1851_03b:0538a18": "不相干預。眼識還應從眼識生。乃至意識。還",
    "T44n1851_03b:0538a19": "從意生。不得相起。現見五識從意識生。意識",
    "T44n1851_03b:0538a20": "從於五識而生。明非別體。又若六識各別有",
    "T44n1851_03b:0538a21": "體。有體之法。不相妨礙。不相妨故。六識之",
    "T44n1851_03b:0538a22": "心。常應並有。若常並有。常應並用。不常並",
    "T44n1851_03b:0538a23": "故。明非別體三執定常有人聞說三世之中",
    "T44n1851_03b:0538a24": "業果不斷。謂心定常。生死往來常是一識用",
    "T44n1851_03b:0538a25": "雖興廢。心體不變。對治此執。說識無常人中",
    "T44n1851_03b:0538a26": "心異天中亦異。六道之心。各各別異。云何是",
    "T44n1851_03b:0538a27": "常。又如經說。苦相應異。樂相應異。不苦不",
    "T44n1851_03b:0538a28": "樂相應亦異。如是一切。各各別異。云何是常。",
    "T44n1851_03b:0538a29": "但諸凡夫。不知心相。妄謂是常。猶如小兒見",
    "T44n1851_03b:0538b01": "旋火輪謂不斷絕。若心常者。善應常善。惡應",
    "T44n1851_03b:0538b02": "恒惡。無有變異。以變異故。定知無常。四執定",
    "T44n1851_03b:0538b03": "斷。有人聞說心識無常。便謂定斷。對治此執。",
    "T44n1851_03b:0538b04": "說心不斷。現世造業。後必得果。云何定斷。譬",
    "T44n1851_03b:0538b05": "如乳酪轉變雖異。置毒乳中酪則殺人。心亦",
    "T44n1851_03b:0538b06": "如是。造惡於中。必受苦報。明非是斷。五執",
    "T44n1851_03b:0538b07": "定有。如毘曇說。十八界等。各住己性。是有",
    "T44n1851_03b:0538b08": "不空。設言空者。但空陰上橫計我人。不空法",
    "T44n1851_03b:0538b09": "體。法不空故。心識定有。對此邪執。說識是",
    "T44n1851_03b:0538b10": "空。空相云何。識者正以別知為義。如一念識。",
    "T44n1851_03b:0538b11": "則具四相。初生次住終異後滅。於此四中。何",
    "T44n1851_03b:0538b12": "者是知為初相知。為中為後。若初相知。餘應",
    "T44n1851_03b:0538b13": "不知。餘若不知。則不名識。若餘相知。初應不",
    "T44n1851_03b:0538b14": "知。初若不知。初不名識。若言四相各別是知。",
    "T44n1851_03b:0538b15": "便是四念各別知法。何關一念具足四相。若",
    "T44n1851_03b:0538b16": "言四相別非是知。和合之中方有知者。非知",
    "T44n1851_03b:0538b17": "共合。云何有知。如百盲聚。豈有所見。又復四",
    "T44n1851_03b:0538b18": "相都無合理。云何無合理。生相現時。餘相未",
    "T44n1851_03b:0538b19": "有。與誰共合。乃至第四滅現之時。餘相已謝。",
    "T44n1851_03b:0538b20": "復與誰合進退推求。都無合義。云何說言和",
    "T44n1851_03b:0538b21": "合有知。知義既然。焉有定識。是故經中說。",
    "T44n1851_03b:0538b22": "色乃至受想行識一切皆空。六執定無。有人",
    "T44n1851_03b:0538b23": "聞說五陰空寂。便謂世諦因緣亦無。對治此",
    "T44n1851_03b:0538b24": "執。說識非無。若無心識。云何而得見聞覺知。",
    "T44n1851_03b:0538b25": "現見六識。各具作用。明知不無。又若無識。則",
    "T44n1851_03b:0538b26": "無善惡。若無善惡。亦無苦樂。則入邪見斷善",
    "T44n1851_03b:0538b27": "根中。不宜受之經言。空者就真為論。於世諦",
    "T44n1851_03b:0538b28": "中。不無心識。七執心識獨立無數。如我實",
    "T44n1851_03b:0538b29": "說。對治此執。說有同時心心數法。故涅槃",
    "T44n1851_03b:0538c01": "云諸弟子不解我意。唱言。佛說定無心數。",
    "T44n1851_03b:0538c02": "又涅槃說。十大地中心數之定。明非無數。",
    "T44n1851_03b:0538c03": "又龍樹云。譬如池水珠在則清象入便濁。水",
    "T44n1851_03b:0538c04": "喻心王。珠象喻數。於彼喻中。不可說言水珠",
    "T44n1851_03b:0538c05": "象一。心法如是。寧無別數。八執心外定有別",
    "T44n1851_03b:0538c06": "數。如毘曇說。對治此執。明非定別。故涅槃",
    "T44n1851_03b:0538c07": "云。我諸弟子。不解我意。唱言。佛說定有心",
    "T44n1851_03b:0538c08": "數。若使心外定有別數。無預心事。無心之時。",
    "T44n1851_03b:0538c09": "何不別起。又若心外定有別數。識從意生",
    "T44n1851_03b:0538c10": "諸數亦應別有所依。若別有依。是義不然。",
    "T44n1851_03b:0538c11": "云何不然。於彼宗中說。三性心相應各異。如",
    "T44n1851_03b:0538c12": "欲界地。善心起時。二十二數相應共生。不善",
    "T44n1851_03b:0538c13": "起時二十二數相應共生。無記時。有十二",
    "T44n1851_03b:0538c14": "數相應共生。從無記心起善之時。十二同數。",
    "T44n1851_03b:0538c15": "可有所依。自餘別數除意何依。若無依生是",
    "T44n1851_03b:0538c16": "則心法無次第緣。經論不許。若無別依。依意",
    "T44n1851_03b:0538c17": "生者。與識同依。明非心外道理。云何即彼心",
    "T44n1851_03b:0538c18": "體同時。具有受想行等諸義差別。不同成實",
    "T44n1851_03b:0538c19": "前後建立。就一心體。隨義別分。不同毘曇異",
    "T44n1851_03b:0538c20": "體建立。兩義兼通。故非諍論此一門竟。次就妄識",
    "T44n1851_03b:0538c21": "對治邪執。邪執有六。一執定無。有人聞說",
    "T44n1851_03b:0538c22": "但有六識無第七情。便言一向無第七識。對",
    "T44n1851_03b:0538c23": "治此執。說有七識。如楞伽中說八識義。勝",
    "T44n1851_03b:0538c24": "鬘亦云。七法不住。若無妄識。說何為八。說何",
    "T44n1851_03b:0538c25": "為七。又六識外無妄識者。聲聞緣覺入涅槃",
    "T44n1851_03b:0538c26": "時。事識都滅。即應是佛。無別明妄識心故。",
    "T44n1851_03b:0538c27": "入涅槃時。雖滅事識。癡妄猶在。所有癡妄",
    "T44n1851_03b:0538c28": "識。何得言無。經中所言無七情者。事識之",
    "T44n1851_03b:0538c29": "中。無第七情。非無妄識。二執定有。有人聞",
    "T44n1851_03b:0539a01": "說有第七識。便謂七識別有體性。對此邪執。",
    "T44n1851_03b:0539a02": "明妄無體。當知如來就心法中。分取虛妄分",
    "T44n1851_03b:0539a03": "別之義。為第七識。何得於中別立體性。如似",
    "T44n1851_03b:0539a04": "世人見繩為蛇。繩是實事。喻彼真識。蛇是",
    "T44n1851_03b:0539a05": "妄情喻彼妄識。蛇依繩有。蛇無別體。妄依",
    "T44n1851_03b:0539a06": "真立。云何有體。迷夢等喻。類亦同然。又經",
    "T44n1851_03b:0539a07": "中說。若無真識七法不住。若自有體云何不",
    "T44n1851_03b:0539a08": "住。又若妄識自有體性。便是實有。何得言妄。",
    "T44n1851_03b:0539a09": "三執事識以為妄識。有人聞說真識名心。妄",
    "T44n1851_03b:0539a10": "識名意。事名意識。便言。小乘七心界中意根",
    "T44n1851_03b:0539a11": "界者。是第七識。對治此執。宣說妄識不同事",
    "T44n1851_03b:0539a12": "識。七心界中意根界者。即是六識。生從義邊",
    "T44n1851_03b:0539a13": "說為意根。更無別法。妄識與彼分齊條異。云",
    "T44n1851_03b:0539a14": "何言一。異相如何。如馬鳴說。妄識有六。始從",
    "T44n1851_03b:0539a15": "無明乃至相續。廣如上辨。事識有四。從執取",
    "T44n1851_03b:0539a16": "相乃至第四業繫苦相。亦如上辨。分齊各異。",
    "T44n1851_03b:0539a17": "何得說言意根界者是第七識。又楞伽云。第",
    "T44n1851_03b:0539a18": "七妄識。唯佛如來住地菩薩所能覺知。餘皆",
    "T44n1851_03b:0539a19": "不覺。云何說言意根界者是第七識。又若妄",
    "T44n1851_03b:0539a20": "識是七心界。聲聞緣覺。入涅槃時。滅七心界。",
    "T44n1851_03b:0539a21": "妄識應滅。若滅妄識。即應是佛。入涅槃時。滅",
    "T44n1851_03b:0539a22": "七心界。妄識猶在。未得同佛。明知全別。問",
    "T44n1851_03b:0539a23": "曰。妄識若非意根。何故楞伽馬鳴論說為意",
    "T44n1851_03b:0539a24": "乎。釋言。彼乃借名顯示。非即意根。如楞伽",
    "T44n1851_03b:0539a25": "中說第七識以之為心。馬鳴論中宣說真識。",
    "T44n1851_03b:0539a26": "以之為心。豈可名同便是一物。心名雖同。真",
    "T44n1851_03b:0539a27": "妄兩別。意名雖一。何妨差別。四執麁為細。有",
    "T44n1851_03b:0539a28": "人宣說。眼見色時。不知色空。即是七識迷惑",
    "T44n1851_03b:0539a29": "之心。餘亦如是。若解色空。即是七識明解之",
    "T44n1851_03b:0539b01": "心。餘亦如是。對治此執。須顯其異。言見色",
    "T44n1851_03b:0539b02": "時不知空者。是六識中取性無明非第七識。",
    "T44n1851_03b:0539b03": "此之取性。猶是向前事識之中初執取相。問",
    "T44n1851_03b:0539b04": "曰。若此是六識中無明心者。與七識中無明",
    "T44n1851_03b:0539b05": "何別。此如上辨。以於心外事相法中。執性迷",
    "T44n1851_03b:0539b06": "空故非妄識。又於心外事相法中。解知無性。",
    "T44n1851_03b:0539b07": "是事識中分別之解。非七識知。五執不滅。有",
    "T44n1851_03b:0539b08": "人宣說。七識之心。未見理時。生滅無常。見理",
    "T44n1851_03b:0539b09": "即常究竟不滅。對治此執。說妄終滅。七識妄",
    "T44n1851_03b:0539b10": "心體。唯癡闇相。唯分別。得聖會如。捨其分",
    "T44n1851_03b:0539b11": "別。見實明照。盡其癡闇。更有何在而言不",
    "T44n1851_03b:0539b12": "滅。道理如是。須以文證。如楞伽說。滅七種",
    "T44n1851_03b:0539b13": "識。名出佛身血。云何不滅。又彼經言。妄想",
    "T44n1851_03b:0539b14": "爾涅槃識。此滅我涅槃。明知妄滅。又唯識。",
    "T44n1851_03b:0539b15": "諸佛如來所行之處。唯有藏識更無餘識。云",
    "T44n1851_03b:0539b16": "何不滅。又大智論解釋如義。彼云。實相如",
    "T44n1851_03b:0539b17": "水性冷。觀智如大水隨火熱。若火滅已。水冷",
    "T44n1851_03b:0539b18": "如本。故名為如。如是實相。隨觀轉變。是觀滅",
    "T44n1851_03b:0539b19": "已。實相如本。故名為如。明知妄解終竟滅盡。",
    "T44n1851_03b:0539b20": "若觀不滅。水冷之時。火應不滅。有人說言。",
    "T44n1851_03b:0539b21": "經中說滅。但滅智中無明闇障。不滅智體。",
    "T44n1851_03b:0539b22": "是義不然。寶性論中。自有誠文。不但滅闇。亦",
    "T44n1851_03b:0539b23": "滅智解。故彼論中說。有四障不得如來淨我",
    "T44n1851_03b:0539b24": "樂常。一者緣相。謂無明地障佛真淨。斷離彼。",
    "T44n1851_03b:0539b25": "故得佛真淨。二者因相。謂無漏業障佛真我。",
    "T44n1851_03b:0539b26": "斷除彼。故得佛真我。三者生相。謂意生身障",
    "T44n1851_03b:0539b27": "佛真樂。斷除彼。故得佛真樂。四者壞相。謂變",
    "T44n1851_03b:0539b28": "易死障佛真常。斷除彼。故得佛真常。無明等",
    "T44n1851_03b:0539b29": "外。別說無漏。以之為障。別說斷除。云何而言",
    "T44n1851_03b:0539c01": "不滅無漏。人言。智體不滅盡者。不滅之體。即",
    "T44n1851_03b:0539c02": "是真心。非第七識。問曰。若使七識滅者。誰得",
    "T44n1851_03b:0539c03": "菩提。誰證涅槃。釋言。心相雖滅盡。心性猶在。",
    "T44n1851_03b:0539c04": "心性在者。即是真識。是故就之說得證。六執",
    "T44n1851_03b:0539c05": "定滅。有人聞說妄心終滅。便言定滅無熏習",
    "T44n1851_03b:0539c06": "義。何故如是。於真識中。具過恒沙淨法滿足。",
    "T44n1851_03b:0539c07": "更無所少。何用妄熏。對治此執。說妄有熏。如",
    "T44n1851_03b:0539c08": "起信論說妄熏真。云何不熏。若言真中淨法",
    "T44n1851_03b:0539c09": "滿足不假熏者。法佛之性本有。法體可言滿",
    "T44n1851_03b:0539c10": "足。報佛之性。本來但有可生之義。未有法體。",
    "T44n1851_03b:0539c11": "如子無樹。何得稱滿。報佛本無。假修方有。何",
    "T44n1851_03b:0539c12": "為不熏。熏力在真。故非定滅。問曰。真妄其性",
    "T44n1851_03b:0539c13": "各別。云何相熏。此如上辨。一切所修。真妄共",
    "T44n1851_03b:0539c14": "起。攝修從妄。悉是妄為。攝修從真。皆是真",
    "T44n1851_03b:0539c15": "作。真雖能作。作必隨妄。妄雖能為。為必依",
    "T44n1851_03b:0539c16": "真。由真妄作。名真熏妄。由妄真作。名妄熏",
    "T44n1851_03b:0539c17": "真。妄識之中。對治如是此二門竟。次就真識對治",
    "T44n1851_03b:0539c18": "邪執。依如論中。邪執有二。一者凡夫人著我",
    "T44n1851_03b:0539c19": "執。二者二乘法著我執。問曰。凡夫亦著諸法。",
    "T44n1851_03b:0539c20": "何故偏名人著我執。釋言。細分亦著諸法。今",
    "T44n1851_03b:0539c21": "對二乘。凡夫著我。及著我所。通名人執。諸法",
    "T44n1851_03b:0539c22": "皆是我所攝故。就凡執中。隨義具論。略有二",
    "T44n1851_03b:0539c23": "種。一者執有。二者執無。執有之中。別有四",
    "T44n1851_03b:0539c24": "種。一執實同神。有人聞說藏識是我。謂同外",
    "T44n1851_03b:0539c25": "道所取神我。對治此執說。如來藏非我。非眾",
    "T44n1851_03b:0539c26": "生非命非人。二執真中具足真染。如馬鳴言。",
    "T44n1851_03b:0539c27": "有人聞說生死二法是如來藏。便謂真中具",
    "T44n1851_03b:0539c28": "有生死。對治此執說。如來藏自性清淨。從本",
    "T44n1851_03b:0539c29": "已來。唯有清淨恒沙佛法。無有染污。若言真",
    "T44n1851_03b:0540a01": "中實有生死。而使證會永離生死。無有是處。",
    "T44n1851_03b:0540a02": "若言有修緣起作用隨世法門。非無此義。三",
    "T44n1851_03b:0540a03": "執有淨相。如馬鳴言。有人聞說如來藏中備",
    "T44n1851_03b:0540a04": "有一切諸功德法不增不減。即謂真中有色",
    "T44n1851_03b:0540a05": "心等。自相差別。對治此執說。如來藏雖具諸",
    "T44n1851_03b:0540a06": "法。依真如說無彼此相。無自他相。乃至亦",
    "T44n1851_03b:0540a07": "無離自他相。翻對染故。說彼真中具一切法。",
    "T44n1851_03b:0540a08": "又彼真中恒沙等法。同體緣集。無有差別。不",
    "T44n1851_03b:0540a09": "得別取差別之相。四執始終。如馬鳴說。有人",
    "T44n1851_03b:0540a10": "聞說依如來藏始起生死。又復聞說如來之",
    "T44n1851_03b:0540a11": "藏起生死故。雖得涅槃還起生死。起生死故",
    "T44n1851_03b:0540a12": "涅槃有終。對治此執說。如來藏無始無終。以",
    "T44n1851_03b:0540a13": "無始故。依起生死生死無始。是以論言。若有",
    "T44n1851_03b:0540a14": "宣說三界之外更有眾生初始起者。是外道",
    "T44n1851_03b:0540a15": "說。非正佛法。以無終故。依成涅槃。涅槃無",
    "T44n1851_03b:0540a16": "終。有執如是。言執無者。有人宣說。諸法空",
    "T44n1851_03b:0540a17": "義以為真識。對治此執。說真不空。於此識中。",
    "T44n1851_03b:0540a18": "具過恒沙一切佛法。云何名空。故勝鬘中說。",
    "T44n1851_03b:0540a19": "為不空如來藏矣。涅槃亦云。有如來藏。雖",
    "T44n1851_03b:0540a20": "不可見。破煩惱已。定必得之。彼文復言。若有",
    "T44n1851_03b:0540a21": "人說無我空寂為如來藏。當知。是人久在生",
    "T44n1851_03b:0540a22": "死。長受諸苦。不得解脫。而楞伽中。言依無",
    "T44n1851_03b:0540a23": "我說如來藏者。於此藏中。無妄所計。故名為",
    "T44n1851_03b:0540a24": "空。非無真法。故唯識論言。為破外道著我",
    "T44n1851_03b:0540a25": "我所故。說色等一切法空。非離言說如實境",
    "T44n1851_03b:0540a26": "空。如實境者。諸佛如來所行之處。唯有藏識。",
    "T44n1851_03b:0540a27": "更無餘識。對治凡夫邪執如是。次明對治二",
    "T44n1851_03b:0540a28": "乘妄執。於中有二。一者執有。二乘之人。未",
    "T44n1851_03b:0540a29": "得法空。見有生死涅槃之相。以此見故。深畏",
    "T44n1851_03b:0540b01": "生死。趣求涅槃。迷覆真如。對治此執。說如實",
    "T44n1851_03b:0540b02": "空離一切相。生死本寂涅槃亦如。二執定無。",
    "T44n1851_03b:0540b03": "二乘之人。分見生空。利根之者。小見法空。便",
    "T44n1851_03b:0540b04": "取此空。以為究竟。覆障真實。對治此執。說實",
    "T44n1851_03b:0540b05": "不空具過恒沙一切佛法。八識如是。",
    "T44n1851_03b:0540b06": "大乘義章卷第三之下"
}