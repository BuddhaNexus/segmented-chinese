{
    "T13n0397_049:0318c17": "大方等大集經卷第四十九",
    "T13n0397_049:0318c19": "高齊天竺三藏那連提耶舍譯",
    "T13n0397_049:0318c20": "6 令魔得信樂品月藏分第十四令魔得信樂品第六",
    "T13n0397_049:0318c21": "爾時，有一帝釋天王名曰火光，與大眾集在",
    "T13n0397_049:0318c22": "於會坐，白憍尸迦帝釋言：「憍尸迦！此魔波旬，",
    "T13n0397_049:0318c23": "為當欲令住於閑林與第一義相應菩薩摩訶",
    "T13n0397_049:0318c24": "薩等得三昧故勤作惱亂？為欲退彼三昧故",
    "T13n0397_049:0318c25": "也？」時，憍尸迦答彼火光天帝釋言：「是魔波旬，",
    "T13n0397_049:0318c26": "於四天下一切處中，令諸眾生退失留難善",
    "T13n0397_049:0318c27": "朋黨故，勤作惱亂。又令退失留難檀波羅蜜",
    "T13n0397_049:0318c28": "乃至般若波羅蜜故，勤作惱亂。復令退失天",
    "T13n0397_049:0318c29": "人種故、三種菩提故、增長三惡道故，勤作惱",
    "T13n0397_049:0319a01": "亂；魔諸眷屬亦復如是，為欲增長一切眾生",
    "T13n0397_049:0319a02": "大苦海故，勤作惱亂。」憍尸迦說是語已，于時",
    "T13n0397_049:0319a03": "一切諸來大眾，皆以慈心瞻視魔王。有諸菩",
    "T13n0397_049:0319a04": "薩摩訶薩等，慈愍勸諫魔王波旬。是時，火光",
    "T13n0397_049:0319a05": "帝釋復與一萬帝釋天眾，悉共合掌向魔波",
    "T13n0397_049:0319a06": "旬作如是言：「大王！慶喜，慶喜！於三寶中應生",
    "T13n0397_049:0319a07": "信敬。」是時，娑婆世界主大梵天王與六十億",
    "T13n0397_049:0319a08": "百千梵眾及四天王，慈心眼視魔王波旬，亦",
    "T13n0397_049:0319a09": "作是言：「慶喜，慶喜！汝魔波旬，若於三寶不得",
    "T13n0397_049:0319a10": "信敬，未來長夜有大損失，無所利益墮諸惡",
    "T13n0397_049:0319a11": "道。」是魔波旬，為彼一切諸來大眾各各皆以",
    "T13n0397_049:0319a12": "慈心眼視，及諸菩薩摩訶薩等，釋天、梵天、護",
    "T13n0397_049:0319a13": "世四王勸諫之時，從座而起，合掌向佛，頭面",
    "T13n0397_049:0319a14": "禮足，而說偈言：",
    "T13n0397_049:0319a15": "「智者一向棄王位，　　以有煩惱嫉妬慢，",
    "T13n0397_049:0319a16": "故令失壞勝善道，　　墜墮諸惡不善趣。",
    "T13n0397_049:0319a17": "我以富貴狂因緣，　　於善導師多留難，",
    "T13n0397_049:0319a18": "遮障眾生諸善業，　　初不見佛起瞋心。",
    "T13n0397_049:0319a19": "世尊一向常忍辱，　　慈悲憐愍諸眾生，",
    "T13n0397_049:0319a20": "等心一切已慢除，　　枯竭眾生煩惱海。",
    "T13n0397_049:0319a21": "惟佛燒盡煩惱薪，　　能示人天解脫道，",
    "T13n0397_049:0319a22": "令億眾生度有海，　　我盲無智入闇冥。",
    "T13n0397_049:0319a23": "我今啟請諸大眾，　　願以慈愍助我等，",
    "T13n0397_049:0319a24": "謝過如來住堅信，　　更不重起惱亂心。",
    "T13n0397_049:0319a25": "我今一向護佛法，　　熾然光顯正法眼，",
    "T13n0397_049:0319a26": "自捨所有貪妬慢，　　懺悔無餘諸罪業。",
    "T13n0397_049:0319a27": "我今發大菩提心，　　及勸一切眾生等，",
    "T13n0397_049:0319a28": "自修精進滿六度，　　置彼眾生於八道。",
    "T13n0397_049:0319a29": "我為一一眾生故，　　顯說無量諸法門，",
    "T13n0397_049:0319b01": "隨所能令入法城，　　如是勤勸一切眾。",
    "T13n0397_049:0319b02": "未曾見有如此會，　　悉能淨信於三寶，",
    "T13n0397_049:0319b03": "由我惡心被厭賤，　　故今捨之及眾過。",
    "T13n0397_049:0319b04": "從今永住淨信心，　　願後更不被厭賤，",
    "T13n0397_049:0319b05": "心與聖德常相應，　　不復造作眾惡業。」",
    "T13n0397_049:0319b06": "爾時，魔王說此偈已，即向佛所。到已禮拜，而",
    "T13n0397_049:0319b07": "說偈言：",
    "T13n0397_049:0319b08": "「我於世尊作留難，　　願以上忍見容恕，",
    "T13n0397_049:0319b09": "救孤獨者受我懺，　　大智慈仁不懷瞋。」",
    "T13n0397_049:0319b10": "爾時，一切諸來大眾咸同一音，而白佛言：「婆",
    "T13n0397_049:0319b11": "伽婆！唯願容恕魔王波旬，魔今深信誠心懺",
    "T13n0397_049:0319b12": "悔，當持佛法熾然法眼，令世尊法久住於世，",
    "T13n0397_049:0319b13": "復使人天長夜當得利益安樂。」爾時，世尊以",
    "T13n0397_049:0319b14": "偈答曰：",
    "T13n0397_049:0319b15": "「忍為世間最，　　忍是安樂道，",
    "T13n0397_049:0319b16": "忍為離孤獨，　　賢聖所欣樂。",
    "T13n0397_049:0319b17": "忍能顯眾生，　　忍能作親友，",
    "T13n0397_049:0319b18": "忍增美名譽，　　忍為世所愛，",
    "T13n0397_049:0319b19": "忍得富自在，　　忍能具端正，",
    "T13n0397_049:0319b20": "忍能得威力，　　忍照於世間，",
    "T13n0397_049:0319b21": "忍得諸欲樂，　　忍能成工巧，",
    "T13n0397_049:0319b22": "忍力降伏怨，　　及以除憂惱。",
    "T13n0397_049:0319b23": "忍得好容色，　　忍能具眷屬，",
    "T13n0397_049:0319b24": "忍招諸勝報，　　忍能趣善道，",
    "T13n0397_049:0319b25": "忍得人樂觀，　　忍能得妙好，",
    "T13n0397_049:0319b26": "忍能息諸苦，　　忍得壽命長，",
    "T13n0397_049:0319b27": "忍得大梵王，　　忍得欲自在，",
    "T13n0397_049:0319b28": "忍得天帝釋，　　輪王具神通。",
    "T13n0397_049:0319b29": "忍得人中主，　　忍力難降伏，",
    "T13n0397_049:0319c01": "忍得龍夜叉，　　修羅中自在。",
    "T13n0397_049:0319c02": "忍能息諸怨，　　不害於眾生，",
    "T13n0397_049:0319c03": "忍能離偷盜，　　忍能捨婬欲，",
    "T13n0397_049:0319c04": "忍能止妄語，　　兩舌綺惡言。",
    "T13n0397_049:0319c05": "忍能除貪瞋，　　及離邪見意，",
    "T13n0397_049:0319c06": "忍力成施戒，　　精進及禪那，",
    "T13n0397_049:0319c07": "般若波羅蜜，　　能滿此六度。",
    "T13n0397_049:0319c08": "忍能除諸惑，　　忍得羅漢樂，",
    "T13n0397_049:0319c09": "亦得辟支佛，　　及住無生忍。",
    "T13n0397_049:0319c10": "忍能具十地，　　速得菩提道，",
    "T13n0397_049:0319c11": "忍於諸眾生，　　得為無上勝。",
    "T13n0397_049:0319c12": "忍能降眾魔，　　及伏諸外道，",
    "T13n0397_049:0319c13": "忍能於世間，　　轉最無上輪。",
    "T13n0397_049:0319c14": "忍令多眾生，　　枯竭三惡道，",
    "T13n0397_049:0319c15": "忍斷煩惱障，　　及能淨法眼。",
    "T13n0397_049:0319c16": "忍授眾生記，　　三乘隨所求，",
    "T13n0397_049:0319c17": "忍能伏剛惡，　　夜叉羅剎等。",
    "T13n0397_049:0319c18": "忍與種種人，　　授記最勝道，",
    "T13n0397_049:0319c19": "忍已降諸怨，　　亦能滅眾惡。",
    "T13n0397_049:0319c20": "忍能息一切，　　非時暴風雨，",
    "T13n0397_049:0319c21": "忍能作大集，　　此諸所來眾。",
    "T13n0397_049:0319c22": "我恕汝波旬，　　於我諸獷戾，",
    "T13n0397_049:0319c23": "但自謝己心，　　是我第一恕。",
    "T13n0397_049:0319c24": "今於大眾前，　　證知勸誡汝，",
    "T13n0397_049:0319c25": "莫壞我所習，　　一切佛正法。」",
    "T13n0397_049:0319c26": "爾時，一切諸來大眾、天人、阿修羅、乾闥婆等，",
    "T13n0397_049:0319c27": "同聲歎言：「善哉，善哉！婆伽婆！如來常於一切",
    "T13n0397_049:0319c28": "眾生慈悲憐愍，以諸善法饒益安樂。魔王波",
    "T13n0397_049:0319c29": "旬常於世尊起憎惡心怨心害心，與諸眾生",
    "T13n0397_049:0320a01": "為惡知識，於諸善法常作留難令住不善。」時",
    "T13n0397_049:0320a02": "有梵天名曰威德，白不動大梵天王而說偈",
    "T13n0397_049:0320a03": "曰：",
    "T13n0397_049:0320a04": "「如空無邊亦無等，　　一切眾生所依住，",
    "T13n0397_049:0320a05": "佛智如是不思議，　　於一切法到彼岸。",
    "T13n0397_049:0320a06": "世尊有歎檀行處，　　憐愍一切眾生故，",
    "T13n0397_049:0320a07": "以檀得為功德士，　　速能滿諸波羅蜜。",
    "T13n0397_049:0320a08": "或有廣說戒忍進，　　及以禪那般若等，",
    "T13n0397_049:0320a09": "世尊於此一一中，　　具足能顯於六度。",
    "T13n0397_049:0320a10": "如來唯以禪定法，　　說能趣向菩提道，",
    "T13n0397_049:0320a11": "是故常應樂住禪，　　速能證於大菩提。」",
    "T13n0397_049:0320a12": "爾時，復有一切梵王、諸帝釋王、諸餘天王、諸",
    "T13n0397_049:0320a13": "龍王、諸夜叉王、諸阿修羅王、諸伽樓羅王、諸",
    "T13n0397_049:0320a14": "緊那羅王、諸乾闥婆王、諸摩睺羅伽王、諸羅剎",
    "T13n0397_049:0320a15": "王、諸鳩槃茶王、諸餓鬼王、諸毘舍遮王等，",
    "T13n0397_049:0320a16": "從座而起向魔波旬，合掌而禮，作如是言：「大",
    "T13n0397_049:0320a17": "王敬信敬信牟尼世尊，以此世尊解脫諸過，",
    "T13n0397_049:0320a18": "到於一切功德彼岸。慈悲憐愍諸眾生等，施",
    "T13n0397_049:0320a19": "一切樂覺了諸法，捨諸流轉住於彼岸。」又言：",
    "T13n0397_049:0320a20": "「大王！若有眾生，乃至一念深信如來敬仰尊",
    "T13n0397_049:0320a21": "重歎未曾有，以敬信故得作輪王，統四天下",
    "T13n0397_049:0320a22": "七寶具足，乃至得作帝釋天王，欲自在主魔",
    "T13n0397_049:0320a23": "王波旬，娑婆界主大梵天王，何況常能具信",
    "T13n0397_049:0320a24": "三寶！是故，大王！應捨魔見諸惡濁心具足淨",
    "T13n0397_049:0320a25": "信，於生死流轉富貴自在受諸果報，後成正",
    "T13n0397_049:0320a26": "覺能施眾生一切安樂，得為世間無上福田。」",
    "T13n0397_049:0320a27": "爾時，魔王復與諸臣頂禮佛足，專心敬信牟",
    "T13n0397_049:0320a28": "尼世尊慇懃懺謝。",
    "T13n0397_049:0320a29": "爾時，世尊以偈告曰：",
    "T13n0397_049:0320b01": "「惡心姦慧汝當起，　　我常容忍天人證，",
    "T13n0397_049:0320b02": "至心修行菩提道，　　汝當作佛無邊慧。」",
    "T13n0397_049:0320b03": "爾時，魔王極生淨信，即持無價摩尼寶鬘，無",
    "T13n0397_049:0320b04": "價咽瓔珞、臂瓔珞、脚瓔珞及以指印，奉",
    "T13n0397_049:0320b05": "獻世尊，合掌而禮，作如是言：「我昔於佛多作",
    "T13n0397_049:0320b06": "留難，為欲破壞正法眼目、斷三寶種、壞滅法",
    "T13n0397_049:0320b07": "炬。何以故？遠離善法迷惑心故。今於三寶深",
    "T13n0397_049:0320b08": "得敬信，本昔所作一切業障今已懺悔，已發",
    "T13n0397_049:0320b09": "阿耨多羅三藐三菩提心蒙得授記。唯願世",
    "T13n0397_049:0320b10": "尊，哀受我等摩尼寶鬘瓔珞指印。」爾時，世",
    "T13n0397_049:0320b11": "尊慈悲憐愍魔波旬故，即便受之。爾時，魔王",
    "T13n0397_049:0320b12": "心生大喜，作如是言：「若佛所有聲聞弟子，比",
    "T13n0397_049:0320b13": "丘、比丘尼、優婆塞、優婆夷，若復餘人，宴坐閑",
    "T13n0397_049:0320b14": "林與第一義相應住者，現在、未來若魔、魔子、",
    "T13n0397_049:0320b15": "魔婦、魔女，魔諸左右、男夫婦女，及依魔住所",
    "T13n0397_049:0320b16": "有眾生，若天天子天婦天女，天諸左右、男夫",
    "T13n0397_049:0320b17": "婦女，若龍龍子龍婦龍女，龍諸左右、男夫婦",
    "T13n0397_049:0320b18": "女，乃至迦吒富單那若子若婦若女。若諸左",
    "T13n0397_049:0320b19": "右、男夫婦女，嬈亂衰害取其精氣，氣噓其身",
    "T13n0397_049:0320b20": "散亂其心，若奪衣服飲食湯藥，若教他奪若",
    "T13n0397_049:0320b21": "奪其味，若以鼻嗅若放臭氣滿其住處，若復",
    "T13n0397_049:0320b22": "見彼住於閑林比丘、比丘尼、優婆塞、優婆夷及",
    "T13n0397_049:0320b23": "餘眾生修第一義者，若不勤作供給供養衣",
    "T13n0397_049:0320b24": "服飲食及以湯藥，我當令彼若魔魔子，乃至",
    "T13n0397_049:0320b25": "迦吒富單那左右男女，得頭病眼病耳病腹",
    "T13n0397_049:0320b26": "病，如是等病之所逼惱，退失神通不復能得",
    "T13n0397_049:0320b27": "飛空遠逝，一切方所皆迷闇冥。」魔王波旬",
    "T13n0397_049:0320b28": "作是語已，即說呪曰：",
    "T13n0397_049:0320b29": "「菴摩差叉戒反喝囉摩差　菴摩摩囉差　莫",
    "T13n0397_049:0320c01": "叉鞞闍婆帝　莫叉蘇兜帝　阿婆羯簁　阿",
    "T13n0397_049:0320c02": "婆坻𠼝　時那匙上支反那摩伽娑婆犀　頞",
    "T13n0397_049:0320c03": "囉棄摩那底𠼝　浮闍跋囉　坻泥阿佉𭋶",
    "T13n0397_049:0320c04": "差摩佉跛彌　陀羅阿鞞斯囉佉鞞娑　牟達",
    "T13n0397_049:0320c05": "羅佉鞞　畢𠼝剃毘　涅寐帝欝特迦　涅",
    "T13n0397_049:0320c06": "寐帝　坻闍涅寐帝婆耶婆涅寐帝　阿迦奢",
    "T13n0397_049:0320c07": "妹羅　涅寐帝分示那囉夜拏　佉婆涅文支",
    "T13n0397_049:0320c08": "　摩醯首婆囉涅文支　阿娑遮婆　涅文支",
    "T13n0397_049:0320c09": "　薩兜婆僧棄耶跋柘　涅文支　鉢囉摩",
    "T13n0397_049:0320c10": "頞他　涅文支　鉢囉伽拏　鉢囉頞他　涅",
    "T13n0397_049:0320c11": "文支　多婆跋囉多　涅目多　鉢囉摩頞他",
    "T13n0397_049:0320c12": "　涅文支邏　蘇婆呵」",
    "T13n0397_049:0320c13": "爾時，一切諸來大眾，於中所有惡行惡心，於",
    "T13n0397_049:0320c14": "諸眾生無慈悲者皆悉驚怖。魔王波旬復作",
    "T13n0397_049:0320c15": "是言：「若有違我此教令者，當得如上眾病等",
    "T13n0397_049:0320c16": "惱。復次，世尊！我今攝護佛子聲聞伏諸惡行，",
    "T13n0397_049:0320c17": "不令現在及未來世作諸衰惱，能使世尊法",
    "T13n0397_049:0320c18": "眼久住，令三寶種不斷於世。」爾時，世尊復讚",
    "T13n0397_049:0320c19": "魔言：「善哉，善哉！如是波旬！汝於長夜具大功",
    "T13n0397_049:0320c20": "德，無復諸惡一切衰惱。」",
    "T13n0397_049:0320c21": "爾時，一切諸來大眾，諸天及人、乾闥婆等皆",
    "T13n0397_049:0320c22": "悉讚言：「善哉，善哉！魔王波旬能於三寶深得",
    "T13n0397_049:0320c23": "淨信，如是佛法長夜熾然，天人當得入無畏",
    "T13n0397_049:0320c24": "城，閉塞惡道、常開善趣解脫之門，於四天下",
    "T13n0397_049:0320c25": "所有鬪諍、疫病、飢饉、非時風雨皆得休息。又",
    "T13n0397_049:0320c26": "令四天下常得安隱豐樂可樂，多眾盈滿。」爾",
    "T13n0397_049:0320c27": "時，魔王禮世尊足，右遶三匝退坐一面。爾時，",
    "T13n0397_049:0320c28": "大眾欲重明此義，以偈頌曰：",
    "T13n0397_049:0320c29": "「魔心決定得歡喜，　　懺謝如來及眷屬，",
    "T13n0397_049:0321a01": "真心踊悅作是語，　　慈悲人前捨諸惡。",
    "T13n0397_049:0321a02": "猶如虛空無邊際，　　佛智境界亦如是，",
    "T13n0397_049:0321a03": "覺了無邊諸法已，　　於世說法最第一。",
    "T13n0397_049:0321a04": "或有說檀勝無等，　　以檀能得妙菩提，",
    "T13n0397_049:0321a05": "或復有說尸羅忍，　　精進禪定及智慧，",
    "T13n0397_049:0321a06": "如是種種方便說，　　示現無等大菩提，",
    "T13n0397_049:0321a07": "天人修羅應當知，　　世尊降伏自在魔。",
    "T13n0397_049:0321a08": "此經佛說忍為最，　　能得一切安隱樂，",
    "T13n0397_049:0321a09": "忍能休息諸煩惱，　　能示勝妙解脫城。",
    "T13n0397_049:0321a10": "卑心合掌咸向佛，　　懺悔已作諸惡業，",
    "T13n0397_049:0321a11": "當發最勝菩提願，　　我等必當作導師。",
    "T13n0397_049:0321a12": "自然如來授記已，　　魔王速成等正覺，",
    "T13n0397_049:0321a13": "及餘百千眾生等，　　亦與無上菩提記。",
    "T13n0397_049:0321a14": "已滿忍辱波羅蜜，　　速為無等大導師，",
    "T13n0397_049:0321a15": "與諸善法作依止，　　護諸聲聞故說呪。",
    "T13n0397_049:0321a16": "若魔依魔諸神鬼，　　夜叉修羅富單那，",
    "T13n0397_049:0321a17": "如有惱害佛子者，　　當以惡病著其身。",
    "T13n0397_049:0321a18": "一切大眾皆踊悅，　　歡喜咸作如是言，",
    "T13n0397_049:0321a19": "以此業故法熾盛，　　則得久住於世間。",
    "T13n0397_049:0321a20": "魔王安住淨忍心，　　三寶水泉難枯竭，",
    "T13n0397_049:0321a21": "當息世間一切濁，　　飢饉暴風及亢旱。",
    "T13n0397_049:0321a22": "是故人天得諸樂，　　本所修習忍辱行，",
    "T13n0397_049:0321a23": "樂檀尸羅忍方便，　　到進禪智大彼岸。」",
    "T13n0397_049:0321a24": "爾時，世尊顯說如是忍功德時，九百八十萬",
    "T13n0397_049:0321a25": "諸天人等曾修忍者，一切悉得無生法忍；十",
    "T13n0397_049:0321a26": "頻婆羅百千人得柔順忍；億那由他百千天",
    "T13n0397_049:0321a27": "人得須陀洹果。過於數量諸眾生等得世正",
    "T13n0397_049:0321a28": "見；十頻婆羅百千天人、阿修羅、夜叉、羅剎，昔",
    "T13n0397_049:0321a29": "未曾發阿耨多羅三藐三菩提心者，悉得發",
    "T13n0397_049:0321b01": "心及不退轉；百萬眾生得授阿耨多羅三藐",
    "T13n0397_049:0321b02": "三菩提記。",
    "T13n0397_049:0321b03": "7 一切鬼神集會品大方等大集經月藏分第十四一切",
    "T13n0397_049:0321b04": "鬼神集會品第七",
    "T13n0397_049:0321b05": "爾時，護世四大天王，從座而起合掌向佛，頭",
    "T13n0397_049:0321b06": "面禮拜，作如是言：「婆伽婆！此閻浮提種種國",
    "T13n0397_049:0321b07": "土、城邑、村落、園林、寺舍、山澤等處，所有諸惡",
    "T13n0397_049:0321b08": "天、龍、夜叉、羅剎、阿修羅、鳩槃茶、餓鬼、毘舍遮、",
    "T13n0397_049:0321b09": "富單那、迦吒富單那、依彼住者，瞋惡獷戾無",
    "T13n0397_049:0321b10": "慚無愧，於諸眾生無有慈愍，常害他命及作",
    "T13n0397_049:0321b11": "惱亂。彼諸天、龍乃至迦吒富單那等，於閻浮",
    "T13n0397_049:0321b12": "提非時數數起於亢旱、惡風、雹雨、闇曀、灰塵、",
    "T13n0397_049:0321b13": "嚴寒毒熱，以是災害壞諸苗稼、五穀、花果、蒱",
    "T13n0397_049:0321b14": "萄、甘蔗、劫貝等物，故令眾生多有種種飢饉",
    "T13n0397_049:0321b15": "疫病愛別離苦眾惱逼切，各各迭相怖懼鬪",
    "T13n0397_049:0321b16": "戰心常恐畏。諸王剎利於己眷屬五欲眾具",
    "T13n0397_049:0321b17": "不生憙樂，於己國土觸惱一切沙門、婆羅門、毘",
    "T13n0397_049:0321b18": "舍、首陀、男夫婦女、童男童女，亦復觸惱象馬、",
    "T13n0397_049:0321b19": "牛羊、師子、虎豹、豺狼、狗犬，一切禽獸皆令觸",
    "T13n0397_049:0321b20": "惱。於諸眾生種種因緣而逼惱之，晝夜殺害",
    "T13n0397_049:0321b21": "燒煮割截，五穀財帛所欲供具身心樂事，及",
    "T13n0397_049:0321b22": "諸善行皆悉損減。以是因緣令人天等善趣",
    "T13n0397_049:0321b23": "減少，又令閻浮提善事滅故不可愛樂，我等",
    "T13n0397_049:0321b24": "一切不能遮護。今此世尊大集之處，一切大",
    "T13n0397_049:0321b25": "士菩薩摩訶薩、諸聲聞眾皆悉雲集，一切天",
    "T13n0397_049:0321b26": "王及與眷屬，一切龍王阿修羅王，乃至一切",
    "T13n0397_049:0321b27": "毘舍遮王，悉與眷屬皆來集會。「世尊！彼等",
    "T13n0397_049:0321b28": "於此閻浮提一切國土、城邑、村落、山谷、寺舍、園",
    "T13n0397_049:0321b29": "林之處。惟願世尊分張付囑，天、龍、夜叉、羅",
    "T13n0397_049:0321c01": "剎、阿修羅、鳩槃茶、餓鬼、毘舍遮等，各令護持。",
    "T13n0397_049:0321c02": "若彼天、龍乃至毘舍遮，於閻浮提作於一切",
    "T13n0397_049:0321c03": "鬪諍觸惱，非時風雨、疫病、飢饉、寒熱等事，各",
    "T13n0397_049:0321c04": "各隨分而遮護之。若於閻浮提所有鬪諍、觸",
    "T13n0397_049:0321c05": "惱、疫病、飢饉、非時風雨、寒熱等事皆悉休息，",
    "T13n0397_049:0321c06": "令閻浮提所有華果、藥草、劫貝、財帛、五穀、甘蔗、",
    "T13n0397_049:0321c07": "蒱萄，及酪蜜等皆得成熟，所有苗稼不令",
    "T13n0397_049:0321c08": "衰壞。於閻浮提諸處人中及麞鹿、鳥獸，隨其",
    "T13n0397_049:0321c09": "所欲皆無乏少。以無乏故，令彼眾生修諸善",
    "T13n0397_049:0321c10": "行，修正法行修真實行勤修而住，令彼諸善",
    "T13n0397_049:0321c11": "增長不退。以是因緣，此閻浮提安隱豐盛人",
    "T13n0397_049:0321c12": "多盈滿甚可愛樂。世尊正法則得久住，一切",
    "T13n0397_049:0321c13": "人天所願滿足，眾生悉得趣向善道及涅槃",
    "T13n0397_049:0321c14": "道離三惡趣，令三寶種得不斷絕。」爾時，四天",
    "T13n0397_049:0321c15": "王欲重明此義，以偈頌曰：",
    "T13n0397_049:0321c16": "「於此閻浮提，　　所有諸國土，",
    "T13n0397_049:0321c17": "惡天龍夜叉，　　羅剎鳩槃茶，",
    "T13n0397_049:0321c18": "餓鬼毘舍遮，　　迦吒富單那，",
    "T13n0397_049:0321c19": "瞋惡無恩養，　　無慈於眾生。",
    "T13n0397_049:0321c20": "彼等無慚愧，　　觸惱諸剎利，",
    "T13n0397_049:0321c21": "沙門婆羅門，　　毘舍及首陀，",
    "T13n0397_049:0321c22": "師子象虎豹，　　非時惡風雨，",
    "T13n0397_049:0321c23": "疫病及飢饉，　　能令眾生苦。",
    "T13n0397_049:0321c24": "彼等害眾生，　　毀壞於世間，",
    "T13n0397_049:0321c25": "殘害諸苗稼，　　及滅正法燈，",
    "T13n0397_049:0321c26": "我等四天王，　　不能遮此惡。",
    "T13n0397_049:0321c27": "願佛當分布，　　國土城邑等，",
    "T13n0397_049:0321c28": "付囑龍夜叉，　　羅剎鳩槃茶，",
    "T13n0397_049:0321c29": "令彼各遮護，　　非時惡風雨，",
    "T13n0397_049:0322a01": "息諸怖畏惱，　　令無病飢饉，",
    "T13n0397_049:0322a02": "華果藥苗稼，　　充足眾美味，",
    "T13n0397_049:0322a03": "眾生不乏少，　　所用諸供具。",
    "T13n0397_049:0322a04": "一切善法增，　　令得可樂事，",
    "T13n0397_049:0322a05": "佛法得久住，　　眾生趣善道，",
    "T13n0397_049:0322a06": "三寶種不絕，　　願佛常哀愍。",
    "T13n0397_049:0322a07": "大地具眾美，　　離諸苦辛味，",
    "T13n0397_049:0322a08": "華果皆具足，　　種種味充滿，",
    "T13n0397_049:0322a09": "泉池陂河等，　　淨水常充滿，",
    "T13n0397_049:0322a10": "於諸苗稼等，　　不能奪精氣。",
    "T13n0397_049:0322a11": "彼所進飲食，　　心軟無麁獷，",
    "T13n0397_049:0322a12": "慈念常相向，　　流轉淨無垢，",
    "T13n0397_049:0322a13": "捨家眾事業，　　住於阿蘭若。",
    "T13n0397_049:0322a14": "勤修菩提行，　　令多眾生信，",
    "T13n0397_049:0322a15": "法朋得增益，　　令魔眾損減，",
    "T13n0397_049:0322a16": "四天下豐樂，　　諸處人充滿。」",
    "T13n0397_049:0322a17": "爾時，世尊問四天王、釋提桓因、娑婆世界主、大",
    "T13n0397_049:0322a18": "梵等言：「諸天王輩！若見若聞此賢劫初拘留",
    "T13n0397_049:0322a19": "孫佛，及拘那含牟尼佛、迦葉佛等出現世時，云",
    "T13n0397_049:0322a20": "何以此閻浮提中所有天、龍、夜叉、鳩槃茶等分",
    "T13n0397_049:0322a21": "張付囑，為如我今菩提樹下初成正覺，以此一",
    "T13n0397_049:0322a22": "切閻浮提中天、龍、夜叉、鳩槃茶等分張付囑安",
    "T13n0397_049:0322a23": "置不也？」如是問已，四大天王、釋提桓因、娑婆世",
    "T13n0397_049:0322a24": "界主、大梵王等白佛言：「大德婆伽婆！我等見",
    "T13n0397_049:0322a25": "聞此賢劫初拘留孫佛菩提樹下初成正覺，",
    "T13n0397_049:0322a26": "以此閻浮提天、龍、夜叉、鳩槃茶等分張付囑，",
    "T13n0397_049:0322a27": "如今世尊菩提樹下初成正覺，以此閻浮提",
    "T13n0397_049:0322a28": "天、龍夜叉鳩槃茶等分張付囑等無有異。彼",
    "T13n0397_049:0322a29": "拘留孫佛出現世時，眾生壽命四萬歲，彼時",
    "T13n0397_049:0322b01": "大地精氣、眾生精氣、法精氣等，力得增上，味",
    "T13n0397_049:0322b02": "增上、威增上、德增上、慈增上、勝增上、智增上，",
    "T13n0397_049:0322b03": "如是等事皆得增上。爾時，依地果味眾華藥",
    "T13n0397_049:0322b04": "等，眾生食者皆得軟心、慈心、悲心、喜心、捨心、",
    "T13n0397_049:0322b05": "施心、戒心、忍心、精進心、禪定心、智慧心、離殺",
    "T13n0397_049:0322b06": "生心，乃至離邪見心。少欲知足少煩惱垢，多",
    "T13n0397_049:0322b07": "福長壽離欲閑居，愛樂正法厭患流轉熾三寶",
    "T13n0397_049:0322b08": "種。以是因緣，得離惡道趣向善道。「爾時，諸天",
    "T13n0397_049:0322b09": "乃至迦吒富單那，一切禽獸悉得具足如是等",
    "T13n0397_049:0322b10": "事。次後眾生名壽損減，名壽損減故福德損",
    "T13n0397_049:0322b11": "減，福德損減故地味精氣損減，地味精氣損",
    "T13n0397_049:0322b12": "減故眾生精氣損減，眾生精氣損減故眾生",
    "T13n0397_049:0322b13": "心法作善慚愧損減，眾生心法作善慚愧損減",
    "T13n0397_049:0322b14": "故正法甘露精氣損減。彼諸眾生名壽損減，",
    "T13n0397_049:0322b15": "乃至正法甘露精氣損減故，廣作殺生乃至",
    "T13n0397_049:0322b16": "邪見，乃至禽獸亦復如是。如是眾生遠離善",
    "T13n0397_049:0322b17": "道及涅槃道趣向惡道，彼命終已生惡道中。",
    "T13n0397_049:0322b18": "若彼眾生生於夜叉乃至迦吒富單那中者，",
    "T13n0397_049:0322b19": "瞋惡無慈不視後世可怖畏事，廣作殺生乃",
    "T13n0397_049:0322b20": "至邪見。彼等眾生於閻浮提，未得入於付囑",
    "T13n0397_049:0322b21": "護持分中。「如是拘那含牟尼佛、迦葉佛，於菩",
    "T13n0397_049:0322b22": "提樹下初成正覺，以此閻浮提天、龍、夜叉、鳩",
    "T13n0397_049:0322b23": "槃茶等分張付囑，如今世尊於道樹下初成",
    "T13n0397_049:0322b24": "正覺，以此閻浮提天、龍、夜叉、鳩槃茶等分張付",
    "T13n0397_049:0322b25": "囑等無有異。「如是白法漸減黑法增長，從是",
    "T13n0397_049:0322b26": "已來，無量那由他百千惡龍、夜叉乃至迦吒",
    "T13n0397_049:0322b27": "富單那生長番息，常瞋獷惡不懷慚愧，於",
    "T13n0397_049:0322b28": "諸眾生無有慈心，不觀後世可怖畏事，殘害",
    "T13n0397_049:0322b29": "他命食其血肉。彼等不入分布分中無定住",
    "T13n0397_049:0322c01": "處，此惡龍等不守護人乃至畜生，常欲奪人",
    "T13n0397_049:0322c02": "精氣斷他命根，滅壞國土、城邑、村落、寺舍等",
    "T13n0397_049:0322c03": "處，能令諸王瞋惱，乃至能令畜生等惱。又復，",
    "T13n0397_049:0322c04": "能令非時風雨嚴寒毒熱，壞滅一切華實苗稼，",
    "T13n0397_049:0322c05": "如是惡龍乃至迦吒富單那等不受我教，我",
    "T13n0397_049:0322c06": "於彼等不得自在，是故於今五濁極惡白法",
    "T13n0397_049:0322c07": "損減。「如來出世，一切眾生於慈導師得生敬",
    "T13n0397_049:0322c08": "信尊重愛樂，佛所發言稱機利益，具足功德",
    "T13n0397_049:0322c09": "智慧之聚得成大悲。六波羅蜜相應究竟所",
    "T13n0397_049:0322c10": "願得滿，獲六神通於法自在，覆護攝受一切",
    "T13n0397_049:0322c11": "眾生，能與眾生一切善道及涅槃樂。今者於",
    "T13n0397_049:0322c12": "此本未曾有、昔來未聞如是大集，一切天王",
    "T13n0397_049:0322c13": "及與眷屬皆來集會，一切龍王乃至日王、夜叉",
    "T13n0397_049:0322c14": "王、羅剎王、阿修羅王、乾闥婆王、緊那羅王、伽",
    "T13n0397_049:0322c15": "樓羅王、摩睺羅伽王、鳩槃茶王、餓鬼王、毘舍遮",
    "T13n0397_049:0322c16": "王，悉與眷屬皆來集此。所未來者，今願世尊，",
    "T13n0397_049:0322c17": "以神通力盡皆攝之。若有諸惡鬼神無所繫",
    "T13n0397_049:0322c18": "屬，不受他教瞋惡麁獷無有慈愍，不觀後世",
    "T13n0397_049:0322c19": "可怖畏事，殘害他命飲血食肉。所不來者，惟",
    "T13n0397_049:0322c20": "願世尊當復慈愍，以神通力命彼鬼神及其",
    "T13n0397_049:0322c21": "眷屬皆來至此，使得分布入他分中，不令數",
    "T13n0397_049:0322c22": "數惱亂眾生，以此方便令四天下大地餘味",
    "T13n0397_049:0322c23": "而不速滅，精氣安住不復損減。以地精氣不",
    "T13n0397_049:0322c24": "損減故，眾生精氣住不損減；眾生精氣不損減",
    "T13n0397_049:0322c25": "故，正法甘露精氣住不損減；正法甘露精氣",
    "T13n0397_049:0322c26": "不損減故，眾生心法作善平等增長。以是因",
    "T13n0397_049:0322c27": "緣，令三寶種得不斷絕。如是如是，法眼久住，",
    "T13n0397_049:0322c28": "閉三惡道開於善趣及涅槃門。如是如是，白",
    "T13n0397_049:0322c29": "法增長黑法損減。如是如是，天人增長，無量",
    "T13n0397_049:0323a01": "天人悉得充足涅槃快樂。」四天王等說是語",
    "T13n0397_049:0323a02": "時，世尊觀察默然不言。爾時，娑婆世界主大",
    "T13n0397_049:0323a03": "梵天王、憍尸迦及諸釋天、四大天王，皆共合",
    "T13n0397_049:0323a04": "掌告諸大眾：「我等咸白一切菩薩摩訶薩、一",
    "T13n0397_049:0323a05": "切聲聞、一切天、龍、夜叉、羅剎、乾闥婆、阿修羅、",
    "T13n0397_049:0323a06": "緊那羅、伽樓羅、摩睺羅伽、餓鬼、毘舍遮、富單",
    "T13n0397_049:0323a07": "那等一切大眾，願悉勸請如來法尊，當使世",
    "T13n0397_049:0323a08": "尊令諸天眾悉集於此，一切龍眾乃至一切",
    "T13n0397_049:0323a09": "迦吒富單那等亦悉來集。彼等於閻浮提所",
    "T13n0397_049:0323a10": "有國土、城邑、村落、寺舍、園林、山谷、曠野、河井、泉",
    "T13n0397_049:0323a11": "池，如是等處遊止住者分張付囑，令彼一切",
    "T13n0397_049:0323a12": "諸善天、龍乃至一切迦吒富單那分取安置，",
    "T13n0397_049:0323a13": "各自當分平等守護，不令縱捨不令生惱，各",
    "T13n0397_049:0323a14": "各教彼同行其法，常作善念折伏惡心，復令",
    "T13n0397_049:0323a15": "各各護持自分，而不縱捨不惱於他。彼若各",
    "T13n0397_049:0323a16": "各當分平等作護持者，名稱流布得大勇猛",
    "T13n0397_049:0323a17": "獲大福報。」爾時，一切菩薩摩訶薩、一切聲聞，",
    "T13n0397_049:0323a18": "一切天、龍、夜叉、羅剎、阿修羅、伽樓羅、緊那羅、",
    "T13n0397_049:0323a19": "乾闥婆、摩睺羅伽、鳩槃茶、餓鬼、毘舍遮、富單那、",
    "T13n0397_049:0323a20": "迦吒富單那，乃至一切諸來大眾，歡喜踊躍",
    "T13n0397_049:0323a21": "從座而起，合掌向佛，一時同聲作如是言：「我",
    "T13n0397_049:0323a22": "等勸請如來、應供、正遍知，愍我等故，利眾生",
    "T13n0397_049:0323a23": "故，得大悲心一切諸天乃至迦吒富單那悉",
    "T13n0397_049:0323a24": "令集此。彼等於此閻浮提中城邑村落乃至",
    "T13n0397_049:0323a25": "依止泉池住者，分張付囑，令彼天、龍乃至迦",
    "T13n0397_049:0323a26": "吒富單那分取安置。若彼諸天乃至迦吒富",
    "T13n0397_049:0323a27": "單那等，各捨己分猶作惱害、不遮惱他，應當",
    "T13n0397_049:0323a28": "治罰而折伏之。願佛發勇作大佛事，一切盡",
    "T13n0397_049:0323a29": "皆分張安置。」爾時，世尊說偈答曰：",
    "T13n0397_049:0323b01": "「於此佛法中，　　無有惱他義，",
    "T13n0397_049:0323b02": "度於苦彼岸，　　諸處心平等。",
    "T13n0397_049:0323b03": "諸法無有二，　　導師捨憎愛，",
    "T13n0397_049:0323b04": "一道如虛空，　　此是佛境界。",
    "T13n0397_049:0323b05": "若有有為心，　　思惟去來事，",
    "T13n0397_049:0323b06": "彼以法非法，　　能攝鬼神來。」",
    "T13n0397_049:0323b07": "爾時，復有一大梵天名曰正辯，住第十地聖",
    "T13n0397_049:0323b08": "無上聖，以諸菩薩功德莊嚴在會而坐。此正",
    "T13n0397_049:0323b09": "辯天白諸天王、一切龍王、一切阿修羅王乃至",
    "T13n0397_049:0323b10": "一切迦吒富單那王，作如是言：「汝等如是，今",
    "T13n0397_049:0323b11": "從如來得聞是義，如佛世尊若行、若住、若坐、",
    "T13n0397_049:0323b12": "若臥不惱眾生。汝等今悉一時同聲發願悕",
    "T13n0397_049:0323b13": "求，應當說言：『所有非人、一切天、龍、鬼神所攝，",
    "T13n0397_049:0323b14": "常食精氣，惱害於他食肉飲血者，彼等一切",
    "T13n0397_049:0323b15": "願護世四王力勢折伏；所有化生、濕生、胎生、",
    "T13n0397_049:0323b16": "卵生，如是隨其所有諸龍、夜叉、羅剎、阿修羅、",
    "T13n0397_049:0323b17": "伽樓羅、乾闥婆、緊那羅、摩睺羅伽、鳩槃茶、餓",
    "T13n0397_049:0323b18": "鬼、毘舍遮、富單那、迦吒富單那一切等類四生",
    "T13n0397_049:0323b19": "所依。彼等悉為四大天王力所攝伏，願四大",
    "T13n0397_049:0323b20": "王攝彼一切所不來者悉至於此。』」",
    "T13n0397_049:0323b21": "爾時，一切天王乃至迦吒富單那王，作是願",
    "T13n0397_049:0323b22": "言：「除三十三天已下，所有四天王天及諸龍",
    "T13n0397_049:0323b23": "眾，乃至迦吒富單那四生所依一切無餘，悉",
    "T13n0397_049:0323b24": "願依於四大天王。彼等四王力所攝伏，若有",
    "T13n0397_049:0323b25": "諸天乃至迦吒富單那等，於四天王如有違",
    "T13n0397_049:0323b26": "反一一王力不受教勅，即當為彼熾然鐵輪",
    "T13n0397_049:0323b27": "截其耳鼻。若截耳鼻猶故違者，復令鐵輪截",
    "T13n0397_049:0323b28": "彼手足。若截手足猶故違者，復斬其首。若有",
    "T13n0397_049:0323b29": "乃至違四天王教勅之者，必令如是。」",
    "T13n0397_049:0323c01": "爾時，毘沙門天王即以熾然焰赫鐵輪向於",
    "T13n0397_049:0323c02": "北方而遙擲之，即說呪曰：",
    "T13n0397_049:0323c03": "「多地夜他　窮窮尼邏窮其鳳反　叉婆窮　伽",
    "T13n0397_049:0323c04": "佉伽伽　尼迦佉闍羅廁　蘇婆呵」",
    "T13n0397_049:0323c05": "爾時，毘樓博叉天王，亦以熾然焰赫鐵輪，向",
    "T13n0397_049:0323c06": "於西方而遙擲之。復說呪曰：",
    "T13n0397_049:0323c07": "「多地夜他　尸梨器　尸羅器　伽伽那　尸",
    "T13n0397_049:0323c08": "梨器　叉尸羅器底　闍梨　蘇婆呵」",
    "T13n0397_049:0323c09": "爾時，毘樓勒叉天王亦以熾然焰赫鐵輪",
    "T13n0397_049:0323c10": "向於南方而遙擲之。即說呪曰：",
    "T13n0397_049:0323c11": "「多地夜他　闍邏鼻唎師　闍囉鼻唎師　悉",
    "T13n0397_049:0323c12": "多婆　闍囉鼻唎師　達羅尸　闍邏闍囉",
    "T13n0397_049:0323c13": "　鼻唎師　蘇婆呵」",
    "T13n0397_049:0323c14": "爾時，提頭賴吒天王亦以熾然焰赫鐵輪向",
    "T13n0397_049:0323c15": "於東方而遙擲之。即說呪曰：",
    "T13n0397_049:0323c16": "「多地夜他　阿那易弋利反阿那阿那耶　阿那",
    "T13n0397_049:0323c17": "浮毘　阿迦奢浮毘　摩系下帝反都易　蘇婆呵」",
    "T13n0397_049:0323c18": "爾時，四方諸天，乃至迦吒富單那，及諸大",
    "T13n0397_049:0323c19": "小樹林、藥草神等，遙見鐵輪熾然焰赫，悉大",
    "T13n0397_049:0323c20": "驚懼愁憂不樂恐命不存。觀十方已，各作念",
    "T13n0397_049:0323c21": "言：「誰當有能救於我等，為歸為趣施我等命？」",
    "T13n0397_049:0323c22": "即便觀見大悲世尊如實利益諸眾生者，佉",
    "T13n0397_049:0323c23": "羅帝山牟尼諸仙所依住處，大眾悉集圍繞",
    "T13n0397_049:0323c24": "而坐。「唯彼當能救我等命。」即往佛所，疾如電",
    "T13n0397_049:0323c25": "光到佛前住。如是十方所有諸天，乃至迦吒",
    "T13n0397_049:0323c26": "富單那等皆往佛所，到已而住。",
    "T13n0397_049:0323c27": "爾時，世尊欲重明此義而說偈言：",
    "T13n0397_049:0323c28": "「時我兩足尊，　　問釋梵四王，",
    "T13n0397_049:0323c29": "為見為聞彼，　　過去諸導師，",
    "T13n0397_049:0324a01": "分布四天下，　　為令天等護，",
    "T13n0397_049:0324a02": "可不如我今，　　道樹下分布。",
    "T13n0397_049:0324a03": "天王答我言，　　如是昔諸佛，",
    "T13n0397_049:0324a04": "坐於道樹下，　　分與夜叉等，",
    "T13n0397_049:0324a05": "後因過及時，　　轉生諸雜惡。",
    "T13n0397_049:0324a06": "鳩槃龍夜叉，　　羅剎鬼單那，",
    "T13n0397_049:0324a07": "獷惡無慈愍，　　常食他肉血，",
    "T13n0397_049:0324a08": "彼惱於諸國，　　及惱四姓人，",
    "T13n0397_049:0324a09": "非時作風雨，　　及以寒熱等，",
    "T13n0397_049:0324a10": "飢饉病鬪諍，　　滅壞大地味，",
    "T13n0397_049:0324a11": "無慈於一切，　　惱害多眾生。",
    "T13n0397_049:0324a12": "莫能遮護者，　　不伏於我等，",
    "T13n0397_049:0324a13": "是以地精氣，　　眾生精氣沒，",
    "T13n0397_049:0324a14": "正法妙精氣，　　難得者日損。",
    "T13n0397_049:0324a15": "時過因緣故，　　天人等損減，",
    "T13n0397_049:0324a16": "增長諸惡世，　　法朋難可得，",
    "T13n0397_049:0324a17": "法不久住世，　　滅壞正法燈，",
    "T13n0397_049:0324a18": "斷絕三寶種，　　世間當盲冥。",
    "T13n0397_049:0324a19": "今佛大勇猛，　　於白法盡時，",
    "T13n0397_049:0324a20": "出現閻浮提，　　大悲眾生藥，",
    "T13n0397_049:0324a21": "中言具六通，　　究了諸法岸，",
    "T13n0397_049:0324a22": "利益眾生故，　　作此大集會。",
    "T13n0397_049:0324a23": "一切天龍王，　　護世等來集，",
    "T13n0397_049:0324a24": "諸鬼惡無慈，　　恒食他肉血，",
    "T13n0397_049:0324a25": "龍鬼富單那，　　彼等不來此，",
    "T13n0397_049:0324a26": "無所受教令，　　不依屬他分。",
    "T13n0397_049:0324a27": "一切受佛語，　　令彼皆來集，",
    "T13n0397_049:0324a28": "願分於彼等，　　各令有所囑，",
    "T13n0397_049:0324a29": "不令更惱害，　　奪他精氣等，",
    "T13n0397_049:0324b01": "三種精氣住，　　令人修法行。",
    "T13n0397_049:0324b02": "白法得增長，　　黑法得消滅，",
    "T13n0397_049:0324b03": "以是惡道息，　　天人得增益，",
    "T13n0397_049:0324b04": "解脫門得開，　　三寶種熾然，",
    "T13n0397_049:0324b05": "福流諸眾生，　　速能得解脫。",
    "T13n0397_049:0324b06": "于時我嘿然，　　不隨於彼等，",
    "T13n0397_049:0324b07": "梵王諸帝釋，　　四大護世王，",
    "T13n0397_049:0324b08": "俱白一切眾，　　所來在會者，",
    "T13n0397_049:0324b09": "勸請天人師，　　攝諸鬼來此，",
    "T13n0397_049:0324b10": "分張付囑彼，　　城邑諸村落，",
    "T13n0397_049:0324b11": "晝夜常護持，　　各令住自分。",
    "T13n0397_049:0324b12": "菩薩等大眾，　　從座起合掌，",
    "T13n0397_049:0324b13": "勸請大導師，　　攝諸鬼來此，",
    "T13n0397_049:0324b14": "一切分作分，　　護持閻浮提，",
    "T13n0397_049:0324b15": "勿惱於眾生，　　發勇人中上。",
    "T13n0397_049:0324b16": "我不惱亂他，　　遠離去來事，",
    "T13n0397_049:0324b17": "了知法無二，　　離諸眾生想。",
    "T13n0397_049:0324b18": "正辯大梵王，　　告諸天王言，",
    "T13n0397_049:0324b19": "導師不惱他，　　佛法無此事，",
    "T13n0397_049:0324b20": "悉共發願言，　　令鬼不為害，",
    "T13n0397_049:0324b21": "分布各依止，　　彼四天王等。",
    "T13n0397_049:0324b22": "諸王作是言，　　我今依汝語，",
    "T13n0397_049:0324b23": "誓勅於彼等，　　悉令得作分。",
    "T13n0397_049:0324b24": "若彼不依教，　　速為輪所燒，",
    "T13n0397_049:0324b25": "于時四天王，　　使輪向四方，",
    "T13n0397_049:0324b26": "乃至一時頃，　　盡皆到佛所，",
    "T13n0397_049:0324b27": "頂禮世尊足，　　合掌於彼住。」",
    "T13n0397_049:0324b28": "大集經卷第四十九"
}