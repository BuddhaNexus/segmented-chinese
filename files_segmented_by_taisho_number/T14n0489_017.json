{
    "T14n0489_017:0744c03": "佛說除蓋障菩薩所問經卷第十",
    "T14n0489_017:0744c04": "七",
    "T14n0489_017:0744c05": "西天譯經三藏朝散大夫試鴻臚",
    "T14n0489_017:0744c06": "卿傳梵大師賜紫沙門臣法護等",
    "T14n0489_017:0744c07": "奉　詔譯",
    "T14n0489_017:0744c08": "「復次，善男子！菩薩若修十種法者，善知勝義",
    "T14n0489_017:0744c09": "諦。何等為十？一者、成就不生法故；二者、成就",
    "T14n0489_017:0744c10": "不滅法故；三者、成就不壞法故；四者、成就不",
    "T14n0489_017:0744c11": "出不入法故；五者、成就超言境界故；六者、成",
    "T14n0489_017:0744c12": "就無言詮法故；七者、成就無戲論法故；八者、",
    "T14n0489_017:0744c13": "成就不可說法故；九者、成就寂靜法故；十者、",
    "T14n0489_017:0744c14": "成就聖者法故。「何以故？善男子！勝義諦理本",
    "T14n0489_017:0744c15": "無壞故。若佛出世、若不出世，本自如是，不生",
    "T14n0489_017:0744c16": "不滅，不出不入，非文字所說，非文字詮表，離",
    "T14n0489_017:0744c17": "諸戲論取證。善男子！此勝義諦，湛然寂靜不",
    "T14n0489_017:0744c18": "可言說，唯諸聖者自內所證。「又，善男子！此勝",
    "T14n0489_017:0744c19": "義諦，若佛出世、若不出世，本無所壞。以是義",
    "T14n0489_017:0744c20": "故，有善男子發正信心，清淨出家，剃除鬚髮，",
    "T14n0489_017:0744c21": "被服袈裟；既出家已，發勤精進，修諸善行，如",
    "T14n0489_017:0744c22": "頭覆繒帛，救其火然——求法亦爾。「善男子！若不",
    "T14n0489_017:0744c23": "得勝義諦法，即所修梵行虛無果利，如來出",
    "T14n0489_017:0744c24": "世亦無果利。是故，善男子！若有勝義諦可說，",
    "T14n0489_017:0744c25": "名為菩薩了知勝義。善男子！菩薩若修如是",
    "T14n0489_017:0744c26": "十種法者，即善知勝義。",
    "T14n0489_017:0744c27": "「又，善男子！菩薩若修十種法者，善知緣生。何",
    "T14n0489_017:0744c28": "等為十？一者、知諸法空；二者、知法無所有；三",
    "T14n0489_017:0744c29": "者知法不真實；四者、知法如像；五者、知法如",
    "T14n0489_017:0745a01": "影；六者、知法如響；七者、知法如幻；八者、知法",
    "T14n0489_017:0745a02": "不久停；九者、知法動搖；十者、知法皆從緣生。",
    "T14n0489_017:0745a03": "「菩薩作是思惟：『此法如是空，如是無所有，如",
    "T14n0489_017:0745a04": "是不真實，如是如像如影如響如幻，如是不",
    "T14n0489_017:0745a05": "久停，如是動搖，如是緣生。雖復了知諸有生",
    "T14n0489_017:0745a06": "法，決定不住速趣破壞，而亦建立生法滅法",
    "T14n0489_017:0745a07": "及彼住法。』又復惟忖：『如是諸法，從何緣生？從",
    "T14n0489_017:0745a08": "何緣滅？』作是思惟已，乃知是法從無明生，因",
    "T14n0489_017:0745a09": "無明有，以其無明而為先導依止無明，依無",
    "T14n0489_017:0745a10": "明已諸行乃生，依諸行已而有諸識。由有識",
    "T14n0489_017:0745a11": "故乃立名色，立名色故乃有六處，六處有故",
    "T14n0489_017:0745a12": "諸觸隨生，以有觸故乃起於受，由其受因愚",
    "T14n0489_017:0745a13": "夫生愛，愛逼迫故而起於取，以有取故纏縛",
    "T14n0489_017:0745a14": "於有，由有故生，生故有老，有老法故，補特伽",
    "T14n0489_017:0745a15": "羅士夫皆死，依死法故，而起憂悲苦惱愁歎，",
    "T14n0489_017:0745a16": "如是乃得一大苦蘊集。「是故智者應當勤力",
    "T14n0489_017:0745a17": "斷除無明，破壞無明，拔無明根滅無明法，由",
    "T14n0489_017:0745a18": "無明滅故，即能除滅無智之者所依止法。譬",
    "T14n0489_017:0745a19": "如命根滅已餘根皆滅，無明滅已，無智所依",
    "T14n0489_017:0745a20": "諸法皆滅，亦復如是。何以故？無無智故乃無",
    "T14n0489_017:0745a21": "積集，一切煩惱不轉諸趣，以無煩惱轉諸趣",
    "T14n0489_017:0745a22": "故，即能斷滅生死之因，近於涅槃。善男子！菩",
    "T14n0489_017:0745a23": "薩若修如是十種法者，善知緣生。",
    "T14n0489_017:0745a24": "「又，善男子！菩薩若修十種法者，能自了知。何",
    "T14n0489_017:0745a25": "等為十？一者、菩薩善自觀察：『今我此身何族",
    "T14n0489_017:0745a26": "中生？婆羅門族邪？剎帝利族邪？長者族邪？而",
    "T14n0489_017:0745a27": "或高尚富貴族邪？其或卑賤下種族邪？若在",
    "T14n0489_017:0745a28": "高尚富貴族生，我當不恃此緣而生憍倨，設",
    "T14n0489_017:0745a29": "使於其卑賤族生。』當起是念：『由我宿昔造雜",
    "T14n0489_017:0745b01": "業故生如是族。』即以此緣厭離於世，生厭離",
    "T14n0489_017:0745b02": "故而求出家。「二者、菩薩既出家已，即當觀察：",
    "T14n0489_017:0745b03": "『我今為何義故而求出家？』乃自思忖：『我今出",
    "T14n0489_017:0745b04": "家，自得度已令他亦度，自解脫已亦令他人",
    "T14n0489_017:0745b05": "悉得解脫。』以是緣故，終不生於懶墮懈怠。「三",
    "T14n0489_017:0745b06": "者、菩薩如是觀察：『我今出家，應斷一切罪不",
    "T14n0489_017:0745b07": "善法滅盡無餘。我若已斷諸不善法，生大歡",
    "T14n0489_017:0745b08": "喜適悅慶快；我若未斷諸不善法，應當策勤",
    "T14n0489_017:0745b09": "速令除斷。』「四者、菩薩如是觀察：『我今出家宜",
    "T14n0489_017:0745b10": "應廣大增長修習一切善法。我若已能廣大",
    "T14n0489_017:0745b11": "增長一切善法，心生歡喜適悅慶快；我若曾",
    "T14n0489_017:0745b12": "未增修善法，應當策勤速令增長。』「五者、菩薩",
    "T14n0489_017:0745b13": "如是觀察：『我若依止於師尊已，即能增長一",
    "T14n0489_017:0745b14": "切善法，壞滅一切不善之法。』由此因緣，於其",
    "T14n0489_017:0745b15": "親教師所，不以尠聞、多聞、有智、無智、持戒、毀",
    "T14n0489_017:0745b16": "戒，應當悉起佛大師想。於彼師尊之所，愛樂",
    "T14n0489_017:0745b17": "信重恭敬承事，亦於軌範師所，同彼親教之",
    "T14n0489_017:0745b18": "師尊重恭敬。「六者、菩薩如是觀察：『我若依止",
    "T14n0489_017:0745b19": "軌範師已，當於菩提分法，未圓滿者而能圓",
    "T14n0489_017:0745b20": "滿，諸有未斷一切煩惱而悉能斷。』是故，於彼",
    "T14n0489_017:0745b21": "軌範師所，恭敬承事如親教師想心大歡喜。",
    "T14n0489_017:0745b22": "而彼師尊，能以正道一切善法攝受於我，不",
    "T14n0489_017:0745b23": "以邪道不善之法而為攝受。「七者、菩薩如是",
    "T14n0489_017:0745b24": "觀察：『誰是我師？』乃審思惟：『一切智者，是我大",
    "T14n0489_017:0745b25": "師，彼一切明了悲愍世間，起大悲心，作大福",
    "T14n0489_017:0745b26": "田，能為天人、阿修羅、世間等師。』以是緣故，生",
    "T14n0489_017:0745b27": "大歡喜適悅慶快。又復思惟：『若佛、世尊為我",
    "T14n0489_017:0745b28": "大師，我實得大善利。如佛、世尊施設學道，我",
    "T14n0489_017:0745b29": "當盡其壽命奉教修學，如聞隨轉終不違越。』",
    "T14n0489_017:0745c01": "「八者、菩薩作是思惟：『我當從誰而行乞食？』徧",
    "T14n0489_017:0745c02": "伺察已：『我應於彼婆羅門、剎帝利、庶民之家",
    "T14n0489_017:0745c03": "周行求乞，令彼施食獲大果報，成大義利具",
    "T14n0489_017:0745c04": "大威德。我以此緣，令彼得果故從乞食。』「九者、",
    "T14n0489_017:0745c05": "菩薩作是思惟：『彼婆羅門、剎帝利等，為起何",
    "T14n0489_017:0745c06": "想而施我食？』如是審察：『彼婆羅門、剎帝利等，",
    "T14n0489_017:0745c07": "必應於我起沙門想、起苾芻想、起福田想，故施",
    "T14n0489_017:0745c08": "我食。我今宜應積集修行沙門功德、苾芻功",
    "T14n0489_017:0745c09": "德、福田功德。』「十者、菩薩作是思惟：『我當云何",
    "T14n0489_017:0745c10": "而能出離無始生死？』如是審察：『一者、我得成",
    "T14n0489_017:0745c11": "苾芻相，斯為第一出離生死；二者、我得成就",
    "T14n0489_017:0745c12": "苾芻所有功德，斯為第二出離生死；三者、我",
    "T14n0489_017:0745c13": "能發起精進捨離懈怠，修諸善行證得法性，",
    "T14n0489_017:0745c14": "斯為第三出離生死；四者、遍修諸行，乃至成",
    "T14n0489_017:0745c15": "佛化度有情，斯為第四出離生死。』菩薩若能",
    "T14n0489_017:0745c16": "如是審諦常所觀察，是即名為善自了知。善",
    "T14n0489_017:0745c17": "男子！菩薩若修如是十種法者，善自了知。",
    "T14n0489_017:0745c18": "「又，善男子！菩薩若修十種法者，善知世間。何",
    "T14n0489_017:0745c19": "等為十？一者、見高倨人能自卑下；二者、見我",
    "T14n0489_017:0745c20": "慢人能離憍慢；三者、見諂曲人能立正直；四",
    "T14n0489_017:0745c21": "者見妄語人為說實語；五者、見惡語人為說",
    "T14n0489_017:0745c22": "愛語；六者、見麁猛人起柔軟相；七者、見恚惡",
    "T14n0489_017:0745c23": "人能多忍辱；八者、見毒害人為起慈心；九者、",
    "T14n0489_017:0745c24": "見苦惱人為生悲愍；十者、見慳悋人為行布",
    "T14n0489_017:0745c25": "施。善男子！菩薩若修如是十種法者，善知世",
    "T14n0489_017:0745c26": "間。",
    "T14n0489_017:0745c27": "「又，善男子！菩薩若修十種法者，得生清淨諸",
    "T14n0489_017:0745c28": "佛剎土。何等為十？一者、具戒清淨不斷不雜，",
    "T14n0489_017:0745c29": "復無染污戒行成就；二者、行平等心，為一切",
    "T14n0489_017:0746a01": "有情設平等方便；三者、成就廣大善根非尠",
    "T14n0489_017:0746a02": "少故；四者、遠離世間名聞利養等事復不染",
    "T14n0489_017:0746a03": "著；五者、具於淨信無疑惑心；六者、發勤精進",
    "T14n0489_017:0746a04": "捨離懈怠；七者、具修禪定無散亂心；八者、修",
    "T14n0489_017:0746a05": "習多聞而無惡慧；九者、利根利慧無暗鈍性；",
    "T14n0489_017:0746a06": "十者、廣行慈行無損害心。善男子！菩薩若修",
    "T14n0489_017:0746a07": "如是十種法者，即生清淨諸佛剎土。」",
    "T14n0489_017:0746a08": "爾時，除蓋障菩薩白佛言：「云何世尊為具修",
    "T14n0489_017:0746a09": "十法乃得生邪？為隨修一法無所缺壞亦得",
    "T14n0489_017:0746a10": "生邪？」佛言：「善男子！若隨修一法不斷不壞，無",
    "T14n0489_017:0746a11": "雜無染清淨潔白，即能成就餘諸法行。善男",
    "T14n0489_017:0746a12": "子！此中意者，若能具修諸法無所缺減，生淨",
    "T14n0489_017:0746a13": "佛剎決定無疑。",
    "T14n0489_017:0746a14": "「又，善男子！菩薩若修十種法者，不染胎藏垢",
    "T14n0489_017:0746a15": "穢而生。何等為十？一者、修治如來形像；二者、",
    "T14n0489_017:0746a16": "嚴飾破故塔廟；三者、妙香塗治如來寶塔；四",
    "T14n0489_017:0746a17": "者以妙香水洗沐佛像；五者、泥飾塗補掃除",
    "T14n0489_017:0746a18": "濺灑如來塔地；六者、恭事父母；七者、恭事軌",
    "T14n0489_017:0746a19": "範之師及親教師、同梵行等；八者、雖復如是",
    "T14n0489_017:0746a20": "無所悕望；九者、即以如是所有善根而用迴",
    "T14n0489_017:0746a21": "向，願以此善普令一切有情不染胎藏垢穢",
    "T14n0489_017:0746a22": "而生；十者、深心志固。善男子！菩薩若修如是",
    "T14n0489_017:0746a23": "十種法者，得不染胎藏垢穢而生。",
    "T14n0489_017:0746a24": "「又，善男子！菩薩若修十種法者，即能在家出",
    "T14n0489_017:0746a25": "家。何等為十？一者、得無所取；二者、不雜亂住；",
    "T14n0489_017:0746a26": "三者、棄背諸境；四者、遠離諸境一切愛著；五",
    "T14n0489_017:0746a27": "者、不染諸境所有過失；六者、能於如來所設",
    "T14n0489_017:0746a28": "學門恭敬修習，加復勤力而無厭足；七者、雖",
    "T14n0489_017:0746a29": "復少分得其飲食衣服臥具病緣醫藥，心常喜",
    "T14n0489_017:0746b01": "足；八者、隨得應器衣服離諸取著；九者、厭離",
    "T14n0489_017:0746b02": "諸境常生怖畏；十者、常勤修習現前寂靜。善",
    "T14n0489_017:0746b03": "男子！菩薩若修如是十種法者，即能在家出",
    "T14n0489_017:0746b04": "家。",
    "T14n0489_017:0746b05": "佛說除蓋障菩薩所問經卷第十七"
}