{
    "T10n0279_003:0010c02": "大方廣佛華嚴經卷第三",
    "T10n0279_003:0010c04": "于闐國三藏實叉難陀奉　制譯",
    "T10n0279_003:0010c05": "之三世主妙嚴品第一之三",
    "T10n0279_003:0010c06": "復次，持國乾闥婆王，得自在方便攝一切眾",
    "T10n0279_003:0010c07": "生解脫門；樹光乾闥婆王，得普見一切功",
    "T10n0279_003:0010c08": "德莊嚴解脫門；淨目乾闥婆王，得永斷一切",
    "T10n0279_003:0010c09": "眾生憂苦出生歡喜藏解脫門；華冠乾闥婆",
    "T10n0279_003:0010c10": "王，得永斷一切眾生邪見惑解脫門；喜步普",
    "T10n0279_003:0010c11": "音乾闥婆王，得如雲廣布普蔭澤一切眾生",
    "T10n0279_003:0010c12": "解脫門，樂搖動美目乾闥婆王，得現廣大妙",
    "T10n0279_003:0010c13": "好身令一切獲安樂解脫門；妙音師子幢乾",
    "T10n0279_003:0010c14": "闥婆王，得普散十方一切大名稱寶解脫門；",
    "T10n0279_003:0010c15": "普放寶光明乾闥婆王，得現一切大歡喜光",
    "T10n0279_003:0010c16": "明清淨身解脫門；金剛樹華幢乾闥婆王，得",
    "T10n0279_003:0010c17": "普滋榮一切樹令見者歡喜解脫門；普現莊",
    "T10n0279_003:0010c18": "嚴乾闥婆王，得善入一切佛境界與眾生安",
    "T10n0279_003:0010c19": "樂解脫門。爾時，持國乾闥婆王，承佛威力，普",
    "T10n0279_003:0010c20": "觀一切乾闥婆眾而說頌言：",
    "T10n0279_003:0010c21": "「諸佛境界無量門，　　一切眾生莫能入，",
    "T10n0279_003:0010c22": "善逝如空性清淨，　　普為世間開正道。",
    "T10n0279_003:0010c23": "如來一一毛孔中，　　功德大海皆充滿，",
    "T10n0279_003:0010c24": "一切世間咸利樂，　　此樹光王所能見。",
    "T10n0279_003:0010c25": "世間廣大憂苦海，　　佛能消竭悉無餘，",
    "T10n0279_003:0010c26": "如來慈愍多方便，　　淨目於此能深解。",
    "T10n0279_003:0010c27": "十方剎海無有邊，　　佛以智光咸照耀，",
    "T10n0279_003:0010c28": "普使滌除邪惡見，　　此樹光王所入門。",
    "T10n0279_003:0010c29": "佛於往昔無量劫，　　修習大慈方便行，",
    "T10n0279_003:0011a01": "一切世間咸慰安，　　此道普音能悟入。",
    "T10n0279_003:0011a02": "佛身清淨皆樂見，　　能生世間無盡樂，",
    "T10n0279_003:0011a03": "解脫因果次第成，　　美目於斯善開示。",
    "T10n0279_003:0011a04": "眾生迷惑常流轉，　　愚癡障蓋極堅密，",
    "T10n0279_003:0011a05": "如來為說廣大法，　　師子幢王能演暢。",
    "T10n0279_003:0011a06": "如來普現妙色身，　　無量差別等眾生，",
    "T10n0279_003:0011a07": "種種方便照世間，　　普放寶光如是見。",
    "T10n0279_003:0011a08": "大智方便無量門，　　佛為群生普開闡，",
    "T10n0279_003:0011a09": "入勝菩提真實行，　　此金剛幢善觀察。",
    "T10n0279_003:0011a10": "一剎那中百千劫，　　佛力能現無所動，",
    "T10n0279_003:0011a11": "等以安樂施群生，　　此樂莊嚴之解脫。」",
    "T10n0279_003:0011a12": "復次，增長鳩槃荼王，得滅一切怨害力解脫",
    "T10n0279_003:0011a13": "門；龍主鳩槃荼王，得修習無邊行門海解",
    "T10n0279_003:0011a14": "脫門；莊嚴幢鳩槃荼王，得知一切眾生心",
    "T10n0279_003:0011a15": "所樂解脫門；饒益行鳩槃荼王，得普成就",
    "T10n0279_003:0011a16": "清淨大光明所作業解脫門；可怖畏鳩槃荼",
    "T10n0279_003:0011a17": "王，得開示一切眾生安隱無畏道解脫門；妙",
    "T10n0279_003:0011a18": "莊嚴鳩槃荼王，得消竭一切眾生愛欲海解",
    "T10n0279_003:0011a19": "脫門；高峯慧鳩槃荼王，得普現諸趣光明",
    "T10n0279_003:0011a20": "雲解脫門；勇健臂鳩槃荼王，得普放光明",
    "T10n0279_003:0011a21": "滅如山重障解脫門；無邊淨華眼鳩槃荼王，",
    "T10n0279_003:0011a22": "得開示不退轉大悲藏解脫門；廣大面鳩槃",
    "T10n0279_003:0011a23": "荼王，得普現諸趣流轉身解脫門。爾時，增長",
    "T10n0279_003:0011a24": "鳩槃荼王，承佛威力，普觀一切鳩槃荼眾",
    "T10n0279_003:0011a25": "而說頌言：",
    "T10n0279_003:0011a26": "「成就忍力世導師，　　為物修行無量劫，",
    "T10n0279_003:0011a27": "永離世間憍慢惑，　　是故其身最嚴淨。",
    "T10n0279_003:0011a28": "佛昔普修諸行海，　　教化十方無量眾，",
    "T10n0279_003:0011a29": "種種方便利群生，　　此解脫門龍主得。",
    "T10n0279_003:0011b01": "佛以大智救眾生，　　莫不明了知其心，",
    "T10n0279_003:0011b02": "種種自在而調伏，　　嚴幢見此生歡喜。",
    "T10n0279_003:0011b03": "神通應現如光影，　　法輪真實同虛空，",
    "T10n0279_003:0011b04": "如是處世無央劫，　　此饒益王之所證。",
    "T10n0279_003:0011b05": "眾生癡翳常蒙惑，　　佛光照現安隱道，",
    "T10n0279_003:0011b06": "為作救護令除苦，　　可畏能觀此法門。",
    "T10n0279_003:0011b07": "欲海漂淪具眾苦，　　智光普照滅無餘，",
    "T10n0279_003:0011b08": "既除苦已為說法，　　此妙莊嚴之所悟。",
    "T10n0279_003:0011b09": "佛身普應無不見，　　種種方便化群生，",
    "T10n0279_003:0011b10": "音如雷震雨法雨，　　如是法門高慧入。",
    "T10n0279_003:0011b11": "清淨光明不唐發，　　若遇必令消重障，",
    "T10n0279_003:0011b12": "演佛功德無有邊，　　勇臂能明此深理。",
    "T10n0279_003:0011b13": "為欲安樂諸眾生，　　修習大悲無量劫，",
    "T10n0279_003:0011b14": "種種方便除眾苦，　　如是淨華之所見。",
    "T10n0279_003:0011b15": "神通自在不思議，　　其身普現遍十方，",
    "T10n0279_003:0011b16": "而於一切無來去，　　此廣面王心所了。」",
    "T10n0279_003:0011b17": "復次，毘樓博叉龍王，得消滅一切諸龍趣熾",
    "T10n0279_003:0011b18": "然苦解脫門；娑竭羅龍王，得一念中轉自龍",
    "T10n0279_003:0011b19": "形示現無量眾生身解脫門；雲音幢龍王，",
    "T10n0279_003:0011b20": "得於一切諸有趣中以清淨音說佛無邊名號",
    "T10n0279_003:0011b21": "海解脫門；焰口龍王，得普現無邊佛世界建",
    "T10n0279_003:0011b22": "立差別解脫門；焰龍王，得一切眾生瞋癡蓋纏如來慈愍令除滅解脫門；雲幢龍王，得開示一切眾",
    "T10n0279_003:0011b23": "生大喜樂福德海解脫門；德叉迦龍王，得",
    "T10n0279_003:0011b24": "以清淨救護音滅除一切怖畏解脫門；無邊",
    "T10n0279_003:0011b25": "步龍王，得示現一切佛色身及住劫次第解",
    "T10n0279_003:0011b26": "脫門；清淨色速疾龍王，得出生一切眾生大",
    "T10n0279_003:0011b27": "愛樂歡喜海解脫門；普行大音龍王，得示現",
    "T10n0279_003:0011b28": "一切平等悅意無礙音解脫門；無熱惱龍王，",
    "T10n0279_003:0011b29": "得以大悲普覆雲滅一切世間苦解脫門。爾",
    "T10n0279_003:0011c01": "時，毘樓博叉龍王，承佛威力，普觀一切諸龍",
    "T10n0279_003:0011c02": "眾已，即說頌言：",
    "T10n0279_003:0011c03": "「汝觀如來法常爾，　　一切眾生咸利益，",
    "T10n0279_003:0011c04": "能以大慈哀愍力，　　拔彼畏塗淪墜者。",
    "T10n0279_003:0011c05": "一切眾生種種別，　　於一毛端皆示現，",
    "T10n0279_003:0011c06": "神通變化滿世間，　　娑竭如是觀於佛。",
    "T10n0279_003:0011c07": "佛以神通無限力，　　廣演名號等眾生，",
    "T10n0279_003:0011c08": "隨其所樂普使聞，　　如是雲音能悟解。",
    "T10n0279_003:0011c09": "無量無邊國土眾，　　佛能令入一毛孔，",
    "T10n0279_003:0011c10": "如來安坐彼會中，　　此焰口龍之所見。",
    "T10n0279_003:0011c11": "一切眾生瞋恚心，　　纏蓋愚癡深若海，",
    "T10n0279_003:0011c12": "如來慈愍皆滅除，　　焰龍觀此能明見。",
    "T10n0279_003:0011c13": "一切眾生福德力，　　佛毛孔中皆顯現，",
    "T10n0279_003:0011c14": "現已令歸大福海，　　此高雲幢之所觀。",
    "T10n0279_003:0011c15": "佛身毛孔發智光，　　其光處處演妙音，",
    "T10n0279_003:0011c16": "眾生聞者除憂畏，　　德叉迦龍悟斯道。",
    "T10n0279_003:0011c17": "三世一切諸如來，　　國土莊嚴劫次第，",
    "T10n0279_003:0011c18": "如是皆於佛身現，　　廣步見此神通力。",
    "T10n0279_003:0011c19": "我觀如來往昔行，　　供養一切諸佛海，",
    "T10n0279_003:0011c20": "於彼咸增喜樂心，　　此速疾龍之所入。",
    "T10n0279_003:0011c21": "佛以方便隨類音，　　為眾說法令歡喜，",
    "T10n0279_003:0011c22": "其音清雅眾所悅，　　普行聞此心欣悟。",
    "T10n0279_003:0011c23": "眾生逼迫諸有中，　　業惑漂轉無人救，",
    "T10n0279_003:0011c24": "佛以大悲令解脫，　　無熱大龍能悟此。」",
    "T10n0279_003:0011c25": "復次，毘沙門夜叉王，得以無邊方便救護惡",
    "T10n0279_003:0011c26": "眾生解脫門；自在音夜叉王，得普觀察眾生",
    "T10n0279_003:0011c27": "方便救護解脫門；嚴持器仗夜叉王，得能資",
    "T10n0279_003:0011c28": "益一切甚羸惡眾生解脫門；大智慧夜叉王，",
    "T10n0279_003:0011c29": "得稱揚一切聖功德海解脫門；焰眼主夜叉",
    "T10n0279_003:0012a01": "王，得普觀察一切眾生大悲智解脫門；金剛",
    "T10n0279_003:0012a02": "眼夜叉王，得種種方便利益安樂一切眾生",
    "T10n0279_003:0012a03": "解脫門；勇健臂夜叉王，得普入一切諸法義",
    "T10n0279_003:0012a04": "解脫門；勇敵大軍夜叉王，得守護一切眾生",
    "T10n0279_003:0012a05": "令住於道無空過者解脫門；富財夜叉王，得",
    "T10n0279_003:0012a06": "增長一切眾生福德聚令恒受快樂解脫門；",
    "T10n0279_003:0012a07": "力壞高山夜叉王，得隨順憶念出生佛力智",
    "T10n0279_003:0012a08": "光明解脫門。爾時，多聞大夜叉王，承佛威力，",
    "T10n0279_003:0012a09": "普觀一切夜叉眾會而說頌言：",
    "T10n0279_003:0012a10": "「眾生罪惡深可怖，　　於百千劫不見佛，",
    "T10n0279_003:0012a11": "漂流生死受眾苦，　　為救是等佛興世。",
    "T10n0279_003:0012a12": "如來救護諸世間，　　悉現一切眾生前，",
    "T10n0279_003:0012a13": "息彼畏塗輪轉苦，　　如是法門音主入。",
    "T10n0279_003:0012a14": "眾生惡業為重障，　　佛示妙理令開解，",
    "T10n0279_003:0012a15": "譬以明燈照世間，　　此法嚴仗能觀見。",
    "T10n0279_003:0012a16": "佛昔劫海修諸行，　　稱讚十方一切佛，",
    "T10n0279_003:0012a17": "故有高遠大名聞，　　此智慧王之所了。",
    "T10n0279_003:0012a18": "智慧如空無有邊，　　法身廣大不思議，",
    "T10n0279_003:0012a19": "是故十方皆出現，　　焰目於此能觀察。",
    "T10n0279_003:0012a20": "一切趣中演妙音，　　說法利益諸群生，",
    "T10n0279_003:0012a21": "其聲所暨眾苦滅，　　入此方便金剛眼。",
    "T10n0279_003:0012a22": "一切甚深廣大義，　　如來一句能演說，",
    "T10n0279_003:0012a23": "如是教理等世間，　　勇健慧王之所悟。",
    "T10n0279_003:0012a24": "一切眾生住邪道，　　佛示正道不思議，",
    "T10n0279_003:0012a25": "普使世間成法器，　　此勇敵軍能悟解。",
    "T10n0279_003:0012a26": "世間所有眾福業，　　一切皆由佛光照，",
    "T10n0279_003:0012a27": "佛智慧海難測量，　　如是富財之解脫。",
    "T10n0279_003:0012a28": "憶念往劫無央數，　　佛於是中修十力，",
    "T10n0279_003:0012a29": "能令諸力皆圓滿，　　此高幢王所了知。」",
    "T10n0279_003:0012b01": "復次，善慧摩睺羅伽王，得以一切神通方便",
    "T10n0279_003:0012b02": "令眾生集功德解脫門；淨威音摩睺羅伽王，",
    "T10n0279_003:0012b03": "得使一切眾生除煩惱得清涼悅樂解脫門；",
    "T10n0279_003:0012b04": "勝慧莊嚴髻摩睺羅伽王，得普使一切善不",
    "T10n0279_003:0012b05": "善思覺眾生入清淨法解脫門；妙目主摩睺",
    "T10n0279_003:0012b06": "羅伽王，得了達一切無所著福德自在平等",
    "T10n0279_003:0012b07": "相解脫門；燈幢摩睺羅伽王，得開示一切眾",
    "T10n0279_003:0012b08": "生令離黑闇怖畏道解脫門；最勝光明幢摩",
    "T10n0279_003:0012b09": "睺羅伽王，得了知一切佛功德生歡喜解脫",
    "T10n0279_003:0012b10": "門；師子臆摩睺羅伽王，得勇猛力為一切眾",
    "T10n0279_003:0012b11": "生救護主解脫門；眾妙莊嚴音摩睺羅伽王，",
    "T10n0279_003:0012b12": "得令一切眾生隨憶念生無邊喜樂解脫門；",
    "T10n0279_003:0012b13": "須彌臆摩睺羅伽王，得於一切所緣決定不",
    "T10n0279_003:0012b14": "動到彼岸滿足解脫門；可愛樂光明摩睺羅",
    "T10n0279_003:0012b15": "伽王，得為一切不平等眾生開示平等道解",
    "T10n0279_003:0012b16": "脫門。爾時，善慧威光摩睺羅伽王，承佛威力，",
    "T10n0279_003:0012b17": "普觀一切摩睺羅伽眾而說頌言：",
    "T10n0279_003:0012b18": "「汝觀如來性清淨，　　普現威光利群品，",
    "T10n0279_003:0012b19": "示甘露道使清涼，　　眾苦永滅無所依。",
    "T10n0279_003:0012b20": "一切眾生居有海，　　諸惡業惑自纏覆，",
    "T10n0279_003:0012b21": "示彼所行寂靜法，　　離塵威音能善了。",
    "T10n0279_003:0012b22": "佛智無等叵思議，　　知眾生心無不盡，",
    "T10n0279_003:0012b23": "為彼闡明清淨法，　　如是嚴髻心能悟。",
    "T10n0279_003:0012b24": "無量諸佛現世間，　　普為眾生作福田，",
    "T10n0279_003:0012b25": "福海廣大深難測，　　妙目大王能悉見。",
    "T10n0279_003:0012b26": "一切眾生憂畏苦，　　佛普現前而救護，",
    "T10n0279_003:0012b27": "法界虛空靡不周，　　此是燈幢所行境。",
    "T10n0279_003:0012b28": "佛一毛孔諸功德，　　世間共度不能了，",
    "T10n0279_003:0012b29": "無邊無盡同虛空，　　如是廣大光幢見。",
    "T10n0279_003:0012c01": "如來通達一切法，　　於彼法性皆明照，",
    "T10n0279_003:0012c02": "如須彌山不傾動，　　入此法門師子臆。",
    "T10n0279_003:0012c03": "佛於往昔廣大劫，　　集歡喜海深無盡，",
    "T10n0279_003:0012c04": "是故見者靡不欣，　　此法嚴音之所入。",
    "T10n0279_003:0012c05": "了知法界無形相，　　波羅蜜海悉圓滿，",
    "T10n0279_003:0012c06": "大光普救諸眾生，　　山臆能知此方便。",
    "T10n0279_003:0012c07": "汝觀如來自在力，　　十方降現罔不均，",
    "T10n0279_003:0012c08": "一切眾生咸照悟，　　此妙光明能善入。」",
    "T10n0279_003:0012c09": "復次，善慧光明天緊那羅王，得普生一切喜",
    "T10n0279_003:0012c10": "樂業解脫門；妙華幢緊那羅王，得能生無上",
    "T10n0279_003:0012c11": "法喜令一切受安樂解脫門；種種莊嚴緊那",
    "T10n0279_003:0012c12": "羅王，得一切功德滿足廣大清淨信解藏解",
    "T10n0279_003:0012c13": "脫門；悅意吼聲緊那羅王，得恒出一切悅意",
    "T10n0279_003:0012c14": "聲令聞者離憂怖解脫門；寶樹光明緊那羅",
    "T10n0279_003:0012c15": "王，得大悲安立一切眾生令覺悟所緣解脫",
    "T10n0279_003:0012c16": "門；普樂見緊那羅王，得示現一切妙色身解",
    "T10n0279_003:0012c17": "脫門；最勝光莊嚴緊那羅王，得了知一切殊",
    "T10n0279_003:0012c18": "勝莊嚴果所從生業解脫門；微妙華幢緊那",
    "T10n0279_003:0012c19": "羅王，得善觀察一切世間業所生報解脫門；",
    "T10n0279_003:0012c20": "動地力緊那羅王，得恒起一切利益眾生事",
    "T10n0279_003:0012c21": "解脫門；威猛主緊那羅王，得善知一切緊那",
    "T10n0279_003:0012c22": "羅心巧攝御解脫門。爾時，善慧光明天緊那",
    "T10n0279_003:0012c23": "羅王，承佛威力，普觀一切緊那羅眾而說",
    "T10n0279_003:0012c24": "頌言：",
    "T10n0279_003:0012c25": "「世間所有安樂事，　　一切皆由見佛興，",
    "T10n0279_003:0012c26": "導師利益諸眾生，　　普作救護歸依處。",
    "T10n0279_003:0012c27": "出生一切諸喜樂，　　世間咸得無有盡，",
    "T10n0279_003:0012c28": "能令見者不唐捐，　　此是華幢之所悟。",
    "T10n0279_003:0012c29": "佛功德海無有盡，　　求其邊際不可得，",
    "T10n0279_003:0013a01": "光明普照於十方，　　此莊嚴王之解脫。",
    "T10n0279_003:0013a02": "如來大音常演暢，　　開示離憂真實法，",
    "T10n0279_003:0013a03": "眾生聞者咸欣悅，　　如是吼聲能信受。",
    "T10n0279_003:0013a04": "我觀如來自在力，　　皆由往昔所修行，",
    "T10n0279_003:0013a05": "大悲救物令清淨，　　此寶樹王能悟入。",
    "T10n0279_003:0013a06": "如來難可得見聞，　　眾生億劫時乃遇，",
    "T10n0279_003:0013a07": "眾相為嚴悉具足，　　此樂見王之所覩。",
    "T10n0279_003:0013a08": "汝觀如來大智慧，　　普應群生心所欲，",
    "T10n0279_003:0013a09": "一切智道靡不宣，　　最勝莊嚴此能了。",
    "T10n0279_003:0013a10": "業海廣大不思議，　　眾生苦樂皆從起，",
    "T10n0279_003:0013a11": "如是一切能開示，　　此華幢王所了知。",
    "T10n0279_003:0013a12": "諸佛神通無間歇，　　十方大地恒震動，",
    "T10n0279_003:0013a13": "一切眾生莫能知，　　此廣大力恒明見。",
    "T10n0279_003:0013a14": "處於眾會現神通，　　放大光明令覺悟，",
    "T10n0279_003:0013a15": "顯示一切如來境，　　此威猛主能觀察。」",
    "T10n0279_003:0013a16": "復次，大速疾力迦樓羅王，得無著無礙眼普",
    "T10n0279_003:0013a17": "觀察眾生界解脫門；不可壞寶髻迦樓羅王，",
    "T10n0279_003:0013a18": "得普安住法界教化眾生解脫門；清淨速疾",
    "T10n0279_003:0013a19": "迦樓羅王，得普成就波羅蜜精進力解脫門；",
    "T10n0279_003:0013a20": "不退心莊嚴迦樓羅王，得勇猛力入如來境",
    "T10n0279_003:0013a21": "界解脫門；大海處攝持力迦樓羅王，得入佛行廣大智慧海解脫門；堅法淨光迦樓羅王，得成就無",
    "T10n0279_003:0013a22": "邊眾生差別智解脫門；妙嚴冠髻迦樓羅王，",
    "T10n0279_003:0013a23": "得莊嚴佛法城解脫門；普捷示現迦樓羅王，",
    "T10n0279_003:0013a24": "得成就不可壞平等力解脫門；普觀海迦樓",
    "T10n0279_003:0013a25": "羅王，得了知一切眾生身而為現形解脫門；",
    "T10n0279_003:0013a26": "龍音大目精迦樓羅王，得普入一切眾生歿",
    "T10n0279_003:0013a27": "生行智解脫門。爾時，大速疾力迦樓羅王，承",
    "T10n0279_003:0013a28": "佛威力，普觀一切迦樓羅眾而說頌言：",
    "T10n0279_003:0013a29": "「佛眼廣大無邊際，　　普見十方諸國土，",
    "T10n0279_003:0013b01": "其中眾生不可量，　　現大神通悉調伏。",
    "T10n0279_003:0013b02": "佛神通力無所礙，　　遍坐十方覺樹下，",
    "T10n0279_003:0013b03": "演法如雲悉充滿，　　寶髻聽聞心不逆。",
    "T10n0279_003:0013b04": "佛於往昔修諸行，　　普淨廣大波羅蜜，",
    "T10n0279_003:0013b05": "供養一切諸如來，　　此速疾王深信解。",
    "T10n0279_003:0013b06": "如來一一毛孔中，　　一念普現無邊行，",
    "T10n0279_003:0013b07": "如是難思佛境界，　　不退莊嚴悉明覩。",
    "T10n0279_003:0013b08": "佛行廣大不思議，　　一切眾生莫能測，",
    "T10n0279_003:0013b09": "導師功德智慧海，　　此執持王所行處。",
    "T10n0279_003:0013b10": "如來無量智慧光，　　能滅眾生癡惑網，",
    "T10n0279_003:0013b11": "一切世間咸救護，　　此是堅法所持說。",
    "T10n0279_003:0013b12": "法城廣大不可窮，　　其門種種無數量，",
    "T10n0279_003:0013b13": "如來處世大開闡，　　此妙冠髻能明入。",
    "T10n0279_003:0013b14": "一切諸佛一法身，　　真如平等無分別，",
    "T10n0279_003:0013b15": "佛以此力常安住，　　普捷現王斯具演。",
    "T10n0279_003:0013b16": "佛昔諸有攝眾生，　　普放光明遍世間，",
    "T10n0279_003:0013b17": "種種方便示調伏，　　此勝法門觀海悟。",
    "T10n0279_003:0013b18": "佛觀一切諸國土，　　悉依業海而安住，",
    "T10n0279_003:0013b19": "普雨法雨於其中，　　龍音解脫能如是。」",
    "T10n0279_003:0013b20": "復次，羅睺阿脩羅王，得現為大會尊勝主解",
    "T10n0279_003:0013b21": "脫門；毘摩質多羅阿脩羅王，得示現無量劫",
    "T10n0279_003:0013b22": "解脫門；巧幻術阿脩羅王，得消滅一切眾",
    "T10n0279_003:0013b23": "生苦令清淨解脫門；大眷屬阿脩羅王，得修",
    "T10n0279_003:0013b24": "一切苦行自莊嚴解脫門；婆稚阿脩羅王，得",
    "T10n0279_003:0013b25": "震動十方無邊境界解脫門；遍照阿脩羅王，",
    "T10n0279_003:0013b26": "得種種方便安立一切眾生解脫門；堅固行",
    "T10n0279_003:0013b27": "妙莊嚴阿脩羅王，得普集不可壞善根淨諸",
    "T10n0279_003:0013b28": "染著解脫門；廣大因慧阿脩羅王，得大悲力",
    "T10n0279_003:0013b29": "無疑惑主解脫門；現勝德阿脩羅王，得普令",
    "T10n0279_003:0013c01": "見佛承事供養修諸善根解脫門；善音阿脩",
    "T10n0279_003:0013c02": "羅王，得普入一切趣決定平等行解脫門。爾",
    "T10n0279_003:0013c03": "時，羅睺阿脩羅王，承佛威力，普觀一切阿脩",
    "T10n0279_003:0013c04": "羅眾而說頌言：",
    "T10n0279_003:0013c05": "「十方所有廣大眾，　　佛在其中最殊特，",
    "T10n0279_003:0013c06": "光明遍照等虛空，　　普現一切眾生前。",
    "T10n0279_003:0013c07": "百千萬劫諸佛土，　　一剎那中悉明現，",
    "T10n0279_003:0013c08": "舒光化物靡不周，　　如是毘摩深讚喜。",
    "T10n0279_003:0013c09": "如來境界無與等，　　種種法門常利益，",
    "T10n0279_003:0013c10": "眾生有苦皆令滅，　　苫末羅王此能見。",
    "T10n0279_003:0013c11": "無量劫中修苦行，　　利益眾生淨世間，",
    "T10n0279_003:0013c12": "由是牟尼智普成，　　大眷屬王斯見佛。",
    "T10n0279_003:0013c13": "無礙無等大神通，　　遍動十方一切剎，",
    "T10n0279_003:0013c14": "不使眾生有驚怖，　　大力於此能明了。",
    "T10n0279_003:0013c15": "佛出於世救眾生，　　一切智道咸開示，",
    "T10n0279_003:0013c16": "悉令捨苦得安樂，　　此義遍照所弘闡。",
    "T10n0279_003:0013c17": "世間所有眾福海，　　佛力能生普令淨，",
    "T10n0279_003:0013c18": "佛能開示解脫處，　　堅行莊嚴入此門。",
    "T10n0279_003:0013c19": "佛大悲身無與等，　　周行無礙悉令見，",
    "T10n0279_003:0013c20": "猶如影像現世間，　　因慧能宣此功德。",
    "T10n0279_003:0013c21": "希有無等大神通，　　處處現身充法界，",
    "T10n0279_003:0013c22": "各在菩提樹下坐，　　此義勝德能宣說。",
    "T10n0279_003:0013c23": "如來往修三世行，　　諸趣輪迴靡不經，",
    "T10n0279_003:0013c24": "脫眾生苦無有餘，　　此妙音王所稱讚。」",
    "T10n0279_003:0013c25": "復次，示現宮殿主晝神，得普入一切世間解",
    "T10n0279_003:0013c26": "脫門；發起慧香主晝神，得普觀察一切眾",
    "T10n0279_003:0013c27": "生皆利益令歡喜滿足解脫門；樂勝莊嚴主",
    "T10n0279_003:0013c28": "晝神，得能放無邊可愛樂法光明解脫門；華",
    "T10n0279_003:0013c29": "香妙光主晝神，得開發無邊眾生清淨信解",
    "T10n0279_003:0014a01": "心解脫門；普集妙藥主晝神，得積集莊嚴普",
    "T10n0279_003:0014a02": "光明力解脫門；樂作喜目主晝神，得普開悟",
    "T10n0279_003:0014a03": "一切苦樂眾生皆令得法樂解脫門；觀方普",
    "T10n0279_003:0014a04": "現主晝神，得十方法界差別身解脫門；大悲",
    "T10n0279_003:0014a05": "威力主晝神，得救護一切眾生令安樂解脫",
    "T10n0279_003:0014a06": "門；善根光照主晝神，得普生喜足功德力解",
    "T10n0279_003:0014a07": "脫門；妙華瓔珞主晝神，得聲稱普聞眾生見",
    "T10n0279_003:0014a08": "者皆獲益解脫門。爾時，示現宮殿主晝神，承",
    "T10n0279_003:0014a09": "佛威力，普觀一切主晝神眾而說頌言：",
    "T10n0279_003:0014a10": "「佛智如空無有盡，　　光明照耀遍十方，",
    "T10n0279_003:0014a11": "眾生心行悉了知，　　一切世間無不入。",
    "T10n0279_003:0014a12": "知諸眾生心所樂，　　如應為說眾法海，",
    "T10n0279_003:0014a13": "句義廣大各不同，　　具足慧神能悉見。",
    "T10n0279_003:0014a14": "佛放光明照世間，　　見聞歡喜不唐捐，",
    "T10n0279_003:0014a15": "示其深廣寂滅處，　　此樂莊嚴心悟解。",
    "T10n0279_003:0014a16": "佛雨法雨無邊量，　　能令見者大歡喜，",
    "T10n0279_003:0014a17": "最勝善根從此生，　　如是妙光心所悟。",
    "T10n0279_003:0014a18": "普入法門開悟力，　　曠劫修治悉清淨，",
    "T10n0279_003:0014a19": "如是皆為攝眾生，　　此妙藥神之所了。",
    "T10n0279_003:0014a20": "種種方便化群生，　　若見若聞咸受益，",
    "T10n0279_003:0014a21": "皆令踊躍大歡喜，　　妙眼晝神如是見。",
    "T10n0279_003:0014a22": "十力應現遍世間，　　十方法界悉無餘，",
    "T10n0279_003:0014a23": "體性非無亦非有，　　此觀方神之所入。",
    "T10n0279_003:0014a24": "眾生流轉險難中，　　如來哀愍出世間，",
    "T10n0279_003:0014a25": "悉令除滅一切苦，　　此解脫門悲力住。",
    "T10n0279_003:0014a26": "眾生闇覆淪永夕，　　佛為說法大開曉，",
    "T10n0279_003:0014a27": "皆使得樂除眾苦，　　大善光神入此門。",
    "T10n0279_003:0014a28": "如來福量同虛空，　　世間眾福悉從生，",
    "T10n0279_003:0014a29": "凡有所作無空過，　　如是解脫華瓔得。」",
    "T10n0279_003:0014b01": "復次，普德淨光主夜神，得寂靜禪定樂大勇",
    "T10n0279_003:0014b02": "健解脫門；喜眼觀世主夜神，得廣大清淨可",
    "T10n0279_003:0014b03": "愛樂功德相解脫門；護世精氣主夜神，得普",
    "T10n0279_003:0014b04": "現世間調伏眾生解脫門；寂靜海音主夜神，",
    "T10n0279_003:0014b05": "得積集廣大歡喜心解脫門；普現吉祥主夜",
    "T10n0279_003:0014b06": "神，得甚深自在悅意言音解脫門；普發樹華",
    "T10n0279_003:0014b07": "主夜神，得光明滿足廣大歡喜藏解脫門；平",
    "T10n0279_003:0014b08": "等護育主夜神，得開悟眾生令成熟善根解",
    "T10n0279_003:0014b09": "脫門；遊戲快樂主夜神，得救護眾生無邊慈",
    "T10n0279_003:0014b10": "解脫門；諸根常喜主夜神，得普現莊嚴大悲",
    "T10n0279_003:0014b11": "門解脫門；示現淨福主夜神，得普使一切眾",
    "T10n0279_003:0014b12": "生所樂滿足解脫門。爾時，普德淨光主夜神，",
    "T10n0279_003:0014b13": "承佛威力，遍觀一切主夜神眾而說頌言：",
    "T10n0279_003:0014b14": "「汝等應觀佛所行，　　廣大寂靜虛空相，",
    "T10n0279_003:0014b15": "欲海無涯悉治淨，　　離垢端嚴照十方。",
    "T10n0279_003:0014b16": "一切世間咸樂見，　　無量劫海時一遇，",
    "T10n0279_003:0014b17": "大悲念物靡不周，　　此解脫門觀世覩。",
    "T10n0279_003:0014b18": "導師救護諸世間，　　眾生悉見在其前，",
    "T10n0279_003:0014b19": "能令諸趣皆清淨，　　如是護世能觀察。",
    "T10n0279_003:0014b20": "佛昔修治歡喜海，　　廣大無邊不可測，",
    "T10n0279_003:0014b21": "是故見者咸欣樂，　　此是寂音之所了。",
    "T10n0279_003:0014b22": "如來境界不可量，　　寂而能演遍十方，",
    "T10n0279_003:0014b23": "普使眾生意清淨，　　尸利夜神聞踊悅。",
    "T10n0279_003:0014b24": "佛於無福眾生中，　　大福莊嚴甚威曜，",
    "T10n0279_003:0014b25": "示彼離塵寂滅法，　　普發華神悟斯道。",
    "T10n0279_003:0014b26": "十方普現大神通，　　一切眾生悉調伏，",
    "T10n0279_003:0014b27": "種種色相皆令見，　　此護育神之所觀。",
    "T10n0279_003:0014b28": "如來往昔念念中，　　悉淨方便慈悲海，",
    "T10n0279_003:0014b29": "救護世間無不遍，　　此福樂神之解脫。",
    "T10n0279_003:0014c01": "眾生愚癡常亂濁，　　其心堅毒甚可畏，",
    "T10n0279_003:0014c02": "如來慈愍為出興，　　此滅怨神能悟喜。",
    "T10n0279_003:0014c03": "佛昔修行為眾生，　　一切願欲皆令滿，",
    "T10n0279_003:0014c04": "由是具成功德相，　　此現福神之所入。」",
    "T10n0279_003:0014c05": "復次，遍住一切主方神，得普救護力解脫門；",
    "T10n0279_003:0014c06": "普現光明主方神，得成辦化一切眾生神通",
    "T10n0279_003:0014c07": "業解脫門；光行莊嚴主方神，得破一切闇障",
    "T10n0279_003:0014c08": "生喜樂大光明解脫門；周行不礙主方神，得",
    "T10n0279_003:0014c09": "普現一切處不唐勞解脫門；永斷迷惑主方",
    "T10n0279_003:0014c10": "神，得示現等一切眾生數名號發生功德解",
    "T10n0279_003:0014c11": "脫門；遍遊淨空主方神，得恒發妙音令聽",
    "T10n0279_003:0014c12": "者皆歡喜解脫門；雲幢大音主方神，得如龍",
    "T10n0279_003:0014c13": "普雨令眾生歡喜解脫門；髻目無亂主方神，",
    "T10n0279_003:0014c14": "得示現一切眾生業無差別自在力解脫門；",
    "T10n0279_003:0014c15": "普觀世業主方神，得觀察一切趣生中種種",
    "T10n0279_003:0014c16": "業解脫門；周遍遊覽主方神，得所作事皆究",
    "T10n0279_003:0014c17": "竟生一切眾生歡喜解脫門。爾時，遍住一切",
    "T10n0279_003:0014c18": "主方神，承佛威力，普觀一切主方神眾而說",
    "T10n0279_003:0014c19": "頌言：",
    "T10n0279_003:0014c20": "「如來自在出世間，　　教化一切諸群生，",
    "T10n0279_003:0014c21": "普示法門令悟入，　　悉使當成無上智。",
    "T10n0279_003:0014c22": "神通無量等眾生，　　隨其所樂示諸相，",
    "T10n0279_003:0014c23": "見者皆蒙出離苦，　　此現光神解脫力。",
    "T10n0279_003:0014c24": "佛於闇障眾生海，　　為現法炬大光明，",
    "T10n0279_003:0014c25": "其光普照無不見，　　此行莊嚴之解脫。",
    "T10n0279_003:0014c26": "具足世間種種音，　　普轉法輪無不解，",
    "T10n0279_003:0014c27": "眾生聽者煩惱滅，　　此遍往神之所悟。",
    "T10n0279_003:0014c28": "一切世間所有名，　　佛名等彼而出生，",
    "T10n0279_003:0014c29": "悉使眾生離癡惑，　　此斷迷神所行處。",
    "T10n0279_003:0015a01": "若有眾生至佛前，　　得聞如來美妙音，",
    "T10n0279_003:0015a02": "莫不心生大歡喜，　　遍遊虛空悟斯法。",
    "T10n0279_003:0015a03": "佛於一一剎那中，　　普雨無邊大法雨，",
    "T10n0279_003:0015a04": "悉使眾生煩惱滅，　　此雲幢神所了知。",
    "T10n0279_003:0015a05": "一切世間諸業海，　　佛悉開示等無異，",
    "T10n0279_003:0015a06": "普使眾生除業惑，　　此髻目神之所了。",
    "T10n0279_003:0015a07": "一切智地無有邊，　　一切眾生種種心，",
    "T10n0279_003:0015a08": "如來照見悉明了，　　此廣大門觀世入。",
    "T10n0279_003:0015a09": "佛於往昔修諸行，　　無量諸度悉圓滿，",
    "T10n0279_003:0015a10": "大慈哀愍利眾生，　　此遍遊神之解脫。」",
    "T10n0279_003:0015a11": "復次，淨光普照主空神，得普知諸趣一切眾",
    "T10n0279_003:0015a12": "生心解脫門；普遊深廣主空神，得普入法界",
    "T10n0279_003:0015a13": "解脫門；生吉祥風主空神，得了達無邊境界",
    "T10n0279_003:0015a14": "身相解脫門；離障安住主空神，得能除一切",
    "T10n0279_003:0015a15": "眾生業惑障解脫門；廣步妙髻主空神，得普",
    "T10n0279_003:0015a16": "觀察思惟廣大行海解脫門；無礙光焰主空",
    "T10n0279_003:0015a17": "神，得大悲光普救護一切眾生厄難解脫門；",
    "T10n0279_003:0015a18": "無礙勝力主空神，得普入一切無所著福德",
    "T10n0279_003:0015a19": "力解脫門；離垢光明主空神，得能令一切眾",
    "T10n0279_003:0015a20": "生心離諸蓋清淨解脫門；深遠妙音主空神，",
    "T10n0279_003:0015a21": "得普見十方智光明解脫門；光遍十方主空",
    "T10n0279_003:0015a22": "神，得不動本處而普現世間解脫門。爾時，淨",
    "T10n0279_003:0015a23": "光普照主空神，承佛威力，普觀一切主空神",
    "T10n0279_003:0015a24": "眾而說頌言：",
    "T10n0279_003:0015a25": "「如來廣大目，　　清淨如虛空，",
    "T10n0279_003:0015a26": "普見諸眾生，　　一切悉明了。",
    "T10n0279_003:0015a27": "佛身大光明，　　遍照於十方，",
    "T10n0279_003:0015a28": "處處現前住，　　普遊觀此道。",
    "T10n0279_003:0015a29": "佛身如虛空，　　無生無所取，",
    "T10n0279_003:0015b01": "無得無自性，　　吉祥風所見。",
    "T10n0279_003:0015b02": "如來無量劫，　　廣說諸聖道，",
    "T10n0279_003:0015b03": "普滅眾生障，　　圓光悟此門。",
    "T10n0279_003:0015b04": "我觀佛往昔，　　所集菩提行，",
    "T10n0279_003:0015b05": "悉為安世間，　　妙髻行斯境。",
    "T10n0279_003:0015b06": "一切眾生界，　　流轉生死海，",
    "T10n0279_003:0015b07": "佛放滅苦光，　　無礙神能見。",
    "T10n0279_003:0015b08": "清淨功德藏，　　能為世福田，",
    "T10n0279_003:0015b09": "隨以智開覺，　　力神於此悟。",
    "T10n0279_003:0015b10": "眾生癡所覆，　　流轉於險道，",
    "T10n0279_003:0015b11": "佛為放光明，　　離垢神能證。",
    "T10n0279_003:0015b12": "智慧無邊際，　　悉現諸國土，",
    "T10n0279_003:0015b13": "光明照世間，　　妙音斯見佛。",
    "T10n0279_003:0015b14": "佛為度眾生，　　修行遍十方，",
    "T10n0279_003:0015b15": "如是大願心，　　普現能觀察。」",
    "T10n0279_003:0015b16": "復次，無礙光明主風神，得普入佛法及一切",
    "T10n0279_003:0015b17": "世間解脫門；普現勇業主風神，得無量國土",
    "T10n0279_003:0015b18": "佛出現咸廣大供養解脫門；飄擊雲幢主風",
    "T10n0279_003:0015b19": "神，得以香風普滅一切眾生病解脫門；淨光",
    "T10n0279_003:0015b20": "莊嚴主風神，得普生一切眾生善根令摧滅",
    "T10n0279_003:0015b21": "重障山解脫門；力能竭水主風神，得能破無",
    "T10n0279_003:0015b22": "邊惡魔眾解脫門；大聲遍吼主風神，得永滅",
    "T10n0279_003:0015b23": "一切眾生怖解脫門；樹杪垂髻主風神，得入",
    "T10n0279_003:0015b24": "一切諸法實相辯才海解脫門；普行無礙主",
    "T10n0279_003:0015b25": "風神，得調伏一切眾生方便藏解脫門；種種",
    "T10n0279_003:0015b26": "宮殿主風神，得入寂靜禪定門滅極重愚癡",
    "T10n0279_003:0015b27": "闇解脫門；大光普照主風神，得隨順一切眾",
    "T10n0279_003:0015b28": "生行無礙力解脫門。爾時，無礙光明主風神，",
    "T10n0279_003:0015b29": "承佛威力，普觀一切主風神眾而說頌言：",
    "T10n0279_003:0015c01": "「一切諸佛法甚深，　　無礙方便普能入，",
    "T10n0279_003:0015c02": "所有世間常出現，　　無相無形無影像。",
    "T10n0279_003:0015c03": "汝觀如來於往昔，　　一念供養無邊佛，",
    "T10n0279_003:0015c04": "如是勇猛菩提行，　　此普現神能悟了。",
    "T10n0279_003:0015c05": "如來救世不思議，　　所有方便無空過，",
    "T10n0279_003:0015c06": "悉使眾生離諸苦，　　此雲幢神之解脫。",
    "T10n0279_003:0015c07": "眾生無福受眾苦，　　重蓋密障常迷覆，",
    "T10n0279_003:0015c08": "一切皆令得解脫，　　此淨光神所了知。",
    "T10n0279_003:0015c09": "如來廣大神通力，　　克殄一切魔軍眾，",
    "T10n0279_003:0015c10": "所有調伏諸方便，　　勇健威力能觀察。",
    "T10n0279_003:0015c11": "佛於毛孔演妙音，　　其音普遍於世間，",
    "T10n0279_003:0015c12": "一切苦畏皆令息，　　此遍吼神之所了。",
    "T10n0279_003:0015c13": "佛於一切眾剎海，　　不思議劫常演說，",
    "T10n0279_003:0015c14": "此如來地妙辯才，　　樹杪髻神能悟解。",
    "T10n0279_003:0015c15": "佛於一切方便門，　　智入其中悉無礙，",
    "T10n0279_003:0015c16": "境界無邊無與等，　　此普行神之解脫。",
    "T10n0279_003:0015c17": "如來境界無有邊，　　處處方便皆令見，",
    "T10n0279_003:0015c18": "而身寂靜無諸相，　　種種宮神解脫門。",
    "T10n0279_003:0015c19": "如來劫海修諸行，　　一切諸力皆成滿，",
    "T10n0279_003:0015c20": "能隨世法應眾生，　　此普照神之所見。」",
    "T10n0279_003:0015c21": "大方廣佛華嚴經卷第三"
}