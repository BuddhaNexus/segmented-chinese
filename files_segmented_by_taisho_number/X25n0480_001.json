{
    "X25n0480_001:0149a06": "金剛般若波羅蜜經觀心釋",
    "X25n0480_001:0149a08": "菩薩沙彌　智旭際明　述",
    "X25n0480_001:0149a09": "　已申如實不空義　　如如演說不取著",
    "X25n0480_001:0149a10": "　攝彼名句及文身　　融歸一念成觀行",
    "X25n0480_001:0149a11": "金剛者。喻現前一念心也。譬如金剛。體則無上至寶。",
    "X25n0480_001:0149a12": "相則純淨無雜。用則廣能利益。現前一念。亦復如是。",
    "X25n0480_001:0149a13": "體即法界。相無塵染。用徧一切。復次現前一念。即是",
    "X25n0480_001:0149a14": "金剛。世間金剛之寶。假心為喻。乃世寶似心。非心似",
    "X25n0480_001:0149a15": "世寶也。此現前一念金剛之心。即三般若。法界真體。",
    "X25n0480_001:0149a16": "名為實相。無塵染相。名為觀照。徧一切用。名為文字。",
    "X25n0480_001:0149a17": "達此一念三般若者。名波羅蜜。以即三德究竟之彼",
    "X25n0480_001:0149a18": "岸故。此一念性。亘古亘今常不變故。可軌持故。一切",
    "X25n0480_001:0149a19": "聖賢由此得成諸道果故。即名為經。復次。現前一念",
    "X25n0480_001:0149a20": "之性。從來不異。名如。此外更無別法。名是。統攝自在。",
    "X25n0480_001:0149a21": "名我。了了印境。名聞。十世古今不離當念。名一時。虗",
    "X25n0480_001:0149a22": "靈絕待。名佛。豎窮橫徧。名在。含育出生一切諸法。名",
    "X25n0480_001:0149a23": "舍衛國。但悟惟心。能降魔外。名戰勝。功德之林。名樹。",
    "X25n0480_001:0149a24": "性具功德。周給一切。名給孤獨。萬善所集。名園。復次。",
    "X25n0480_001:0149b01": "現前一念。當體常徧。名大。出生福慧。名比丘。諸心心",
    "X25n0480_001:0149b02": "所相應。名眾。一念具足百界十如。為千。自行化他。十",
    "X25n0480_001:0149b03": "善各各互具。為二百。五根。五力各各互具。為五十。猶",
    "X25n0480_001:0149b04": "如海印炳現。無前無後。名俱。復次。無有一法出過於",
    "X25n0480_001:0149b05": "心。名為世尊。一切時中。常應觀察自心。名食時。自心",
    "X25n0480_001:0149b06": "本具慚愧法忍。名衣。自心事理和合相應。名鉢。歷陰",
    "X25n0480_001:0149b07": "界處觀察理性。名入城乞食。於一一法得見理性。名",
    "X25n0480_001:0149b08": "次第乞已。會事歸理。名還本處。觀理究竟。名飯食訖。",
    "X25n0480_001:0149b09": "全修在性。名收衣鉢。福慧明顯。名洗足。證於第一義",
    "X25n0480_001:0149b10": "空。名敷座而坐。復次。相應解心所。名須菩提。此解有",
    "X25n0480_001:0149b11": "殊勝力。名為長老。諸心所中能為導首。名為在大眾",
    "X25n0480_001:0149b12": "中。不取空證。名從座起。順方便道。名偏袒右肩。右膝",
    "X25n0480_001:0149b13": "著地。權不異實。名為合掌。如理觀察。自覺聖智境界。",
    "X25n0480_001:0149b14": "名恭敬白佛。心性不可思議。故名希有。無量眾善。名",
    "X25n0480_001:0149b15": "諸菩薩。眾善不離一心。名善護念。一心具行眾善。名",
    "X25n0480_001:0149b16": "善付囑。一念照性。名善男子。一念寂性。名善女人。依",
    "X25n0480_001:0149b17": "寂照體。起寂照用。名為發菩提心。用如其體。名為應",
    "X25n0480_001:0149b18": "住。永離昏擾。名為降伏其心。心之理性隨解現故。名",
    "X25n0480_001:0149b19": "佛告須菩提。如理而觀。觀即如理。名善哉善哉。復次。",
    "X25n0480_001:0149b20": "現前一念。具足無量染淨種子及現行故。名為一切",
    "X25n0480_001:0149b21": "眾生之類。無明覆蔽。名為卵生。隱覆含藏。名為胎生。",
    "X25n0480_001:0149b22": "愛取所潤。名為濕生。非有現有。名為化生。心生像生。",
    "X25n0480_001:0149b23": "名為有色。覓心無像。名為無色。種種攀緣。名為有想。",
    "X25n0480_001:0149b24": "攀緣無性。名為無想。所緣不實。名非有想。能緣不斷。",
    "X25n0480_001:0149c01": "名非無想。無明妄想本性空寂。名為無餘涅槃。了妄",
    "X25n0480_001:0149c02": "不生。名為令入滅度。一心不生。萬法無咎。譬如翳除。",
    "X25n0480_001:0149c03": "空華悉殞。名為滅度無量無數無邊眾生。華性本空。",
    "X25n0480_001:0149c04": "非今始滅。名為實無眾生得滅度者。於一念中。妄計",
    "X25n0480_001:0149c05": "宰主形相眾緣相續。名我等四相。迷空計華。名非菩",
    "X25n0480_001:0149c06": "薩。復次。心無心相。名無所住。念念出生。名之為行。不",
    "X25n0480_001:0149c07": "取一法。名為布施。不染一法。名為持戒。不礙一法。名",
    "X25n0480_001:0149c08": "為忍辱。不捨一法。名為精進。不動一法。名為禪定。不",
    "X25n0480_001:0149c09": "昧一法。名為智慧。不壞一法。名為福德。不見一法有",
    "X25n0480_001:0149c10": "分劑相。名如虗空。不計一法異於般若。名如教住。復",
    "X25n0480_001:0149c11": "次。現前一念。體即法界。名非身相。本原真如。名為如",
    "X25n0480_001:0149c12": "來。由觀心故。不毀三業。名為持戒。質直柔和。名為修",
    "X25n0480_001:0149c13": "福。一念覺故。名為一佛。念念相續。至無量念。善覺悟",
    "X25n0480_001:0149c14": "故。名為無量佛所種諸善根。本覺之性。印持攝受諸",
    "X25n0480_001:0149c15": "修德故。名為如來悉知悉見無量福德。了心無相。名",
    "X25n0480_001:0149c16": "無四相。行無相善。名無法相。離一切惡。名為無非法",
    "X25n0480_001:0149c17": "相。諦喻彼岸。觀智喻筏。安住實諦。觀解亦絕。名為法",
    "X25n0480_001:0149c18": "尚應捨。復次。現前一念。即如來故。亦即菩提。不應如",
    "X25n0480_001:0149c19": "來得於如來。不應菩提得於菩提。以能得所得。能說",
    "X25n0480_001:0149c20": "所說。皆是即心自性。無能所故。此心之性。即無為法。",
    "X25n0480_001:0149c21": "一切聖賢。不離心性有修證故。現前心性。即名為經。",
    "X25n0480_001:0149c22": "是法是常。無變壞故。一切諸佛及菩提法。無不依於",
    "X25n0480_001:0149c23": "心性而施設故。若達心法。即知佛法。亦知一切眾生",
    "X25n0480_001:0149c24": "之法。三無差別。非別更有諸佛法故。復次。現前一念。",
    "X25n0480_001:0150a01": "即是法界。無內外故。故無出入。亦無往來。無道無果。",
    "X25n0480_001:0150a02": "無欲無離。無喧無寂。名為四果阿蘭那行。復次。現前",
    "X25n0480_001:0150a03": "一念。光光相續。名為然燈。萬法所依。名為佛土。徧滿",
    "X25n0480_001:0150a04": "自在。名為大身。福田所宗。名為塔廟。一體三義。名金",
    "X25n0480_001:0150a05": "剛般若。究竟秘藏。名波羅蜜。如理觀心。名奉。觀成不",
    "X25n0480_001:0150a06": "失。名持。自此以後。雖有種種名句文身。以義攝取。亦",
    "X25n0480_001:0150a07": "復不離現前一念。可以意知。不復委釋。",
    "X25n0480_001:0150a08": "　如是微妙金剛義　　不離現前一念心",
    "X25n0480_001:0150a09": "　觀心具足般若經　　亦復具足餘妙典",
    "X25n0480_001:0150a10": "　十二分教二種藏　　乃至量等大千經",
    "X25n0480_001:0150a11": "　於一念中悉剖出　　一切諸念亦復然",
    "X25n0480_001:0150a12": "　如於念念剖大經　　一切根塵亦如是",
    "X25n0480_001:0150a13": "　乃至無有少許塵　　而不具足法界藏",
    "X25n0480_001:0150a14": "　如是正慧應了知　　一切惟心心一切",
    "X25n0480_001:0150a15": "　若不觀心類說藥　　真藥現前亦不知",
    "X25n0480_001:0150a16": "　是故我今稽首禮　　性具三德無遺者",
    "X25n0480_001:0150a17": "　一一啟請勸觀心　　速登般若金剛岸",
    "X25n0480_001:0150a19": "金剛般若波羅蜜經觀心釋(終)"
}