{
    "T85n2831_001:1269a20": "無心論一卷",
    "T85n2831_001:1269a22": "釋菩提達摩製",
    "T85n2831_001:1269a23": "夫至理無言。要假言而顯理。大道無相為",
    "T85n2831_001:1269a24": "接麁而見形。今且假立二人共談無心之論",
    "T85n2831_001:1269a25": "矣　弟子問和尚曰。有心無心　答曰。無心",
    "T85n2831_001:1269a26": "　問曰。既云無心。誰能見聞覺知。誰知無心",
    "T85n2831_001:1269a27": "　答曰。還是無心既見聞覺知。還是無心能",
    "T85n2831_001:1269a28": "知無心　問曰。既若無心。即合無有見聞覺",
    "T85n2831_001:1269a29": "知。云何得有見聞覺知　答曰。我雖無心能",
    "T85n2831_001:1269b01": "見能聞能覺能知　問曰。既能見聞覺知。即",
    "T85n2831_001:1269b02": "是有心。那得稱無　答曰。只是見聞覺知。即",
    "T85n2831_001:1269b03": "是無心。何處更離見聞覺知別有無心。我今",
    "T85n2831_001:1269b04": "恐汝不解。一一為汝解說。令汝得悟真理。假",
    "T85n2831_001:1269b05": "如見終日見由為無見。見亦無心。聞終日聞",
    "T85n2831_001:1269b06": "由為無聞。聞亦無心。覺終日覺由為無覺。覺",
    "T85n2831_001:1269b07": "亦無心。知終日知由為無知。知亦無心終日",
    "T85n2831_001:1269b08": "造作。作亦無作。作亦無心。故云見聞覺知總",
    "T85n2831_001:1269b09": "是無心　問曰。若為能得知是無心　答曰。",
    "T85n2831_001:1269b10": "汝但子細推求看。心作何相貌。其心復可得。",
    "T85n2831_001:1269b11": "是心不是心。為復在內為復在外為復在中",
    "T85n2831_001:1269b12": "間。如是三處推求覓心了不可得。乃至於一",
    "T85n2831_001:1269b13": "切處求覓亦不可得。當知即是無心　問曰。",
    "T85n2831_001:1269b14": "和尚既云一切處總是無心。即合無有罪福。",
    "T85n2831_001:1269b15": "何故眾生輪迴六聚生死不斷。",
    "T85n2831_001:1269b16": "答曰。眾生迷妄。於無心中而妄生心。造種",
    "T85n2831_001:1269b17": "種業。妄執為有。足可致使輪迴六趣生死不",
    "T85n2831_001:1269b18": "斷。譬有人於暗中見杌為鬼見繩為蛇便生",
    "T85n2831_001:1269b19": "恐怖。眾生妄執亦復如是。於無心中妄執有",
    "T85n2831_001:1269b20": "心造種種業。而實無不輪迴六趣。如是眾生",
    "T85n2831_001:1269b21": "若遇大善知識教令坐禪覺悟無心。一切業障",
    "T85n2831_001:1269b22": "盡皆銷滅生死即斷。譬如暗中日光一照而暗",
    "T85n2831_001:1269b23": "皆盡。若悟無心。一切罪滅亦復如是　問曰。",
    "T85n2831_001:1269b24": "弟子愚昧心猶未了審。一切處六根所用者",
    "T85n2831_001:1269b25": "應　答曰。語種種施為煩惱菩提生死涅槃",
    "T85n2831_001:1269b26": "定無心否　答曰。定是無心。只為眾生妄執",
    "T85n2831_001:1269b27": "有心即有一切煩惱生死菩提涅槃。若覺無",
    "T85n2831_001:1269b28": "心即無一切煩惱生死涅槃。是故如來為有",
    "T85n2831_001:1269b29": "心者說有生死。菩提對煩惱得名。涅槃者對",
    "T85n2831_001:1269c01": "生死得名。此皆對治之法。若無心可得。即煩",
    "T85n2831_001:1269c02": "惱菩提亦不可得。乃至生死涅槃亦不可得",
    "T85n2831_001:1269c03": "　問曰。菩提涅槃既不可得。過去諸佛皆得菩",
    "T85n2831_001:1269c04": "提。此謂可乎　答曰。但以世諦文字之言得。",
    "T85n2831_001:1269c05": "於真諦實無可得。故維摩經云。菩提者不可",
    "T85n2831_001:1269c06": "以身得不可以心得。又金剛經云。無有少法",
    "T85n2831_001:1269c07": "可得。諸佛如來但以不可得而得。當知有心",
    "T85n2831_001:1269c08": "即一切有無心一切無　問曰。和尚既云於",
    "T85n2831_001:1269c09": "一切處盡皆無心。木石亦無心。豈不同於木",
    "T85n2831_001:1269c10": "石乎　答曰。而我無心心不同木石。何以故。",
    "T85n2831_001:1269c11": "譬如天鼓。雖復無心自然出種種妙法教化",
    "T85n2831_001:1269c12": "眾生。又如如意珠。雖復無心自然能作種種",
    "T85n2831_001:1269c13": "變現。而我無心亦復如是。雖復無心善能覺",
    "T85n2831_001:1269c14": "了諸法實相具真般若三身自在應用無妨。",
    "T85n2831_001:1269c15": "故寶積經云。以無心意而現行。豈同木石乎。",
    "T85n2831_001:1269c16": "夫無心者即真心也。真心者即無心也　問",
    "T85n2831_001:1269c17": "曰。今於心中作若為修行　答曰。但於一切",
    "T85n2831_001:1269c18": "事上覺了。無心即是修行。更不別有修行。故",
    "T85n2831_001:1269c19": "知無心即一切。寂滅即無心也　弟子於是忽",
    "T85n2831_001:1269c20": "然大悟。始知心外無物物外無心。舉止動用",
    "T85n2831_001:1269c21": "皆得自在。斷諸疑網更無罣礙。即起作禮。而",
    "T85n2831_001:1269c22": "銘無心乃為頌曰。",
    "T85n2831_001:1269c23": "　心神向寂　　無色無形　　覩之不見",
    "T85n2831_001:1269c24": "　聽之無聲　　似暗非暗　　如明不明",
    "T85n2831_001:1269c25": "　捨之不滅　　取之無生",
    "T85n2831_001:1269c26": "　大即廓周法界　　小即毛竭不停",
    "T85n2831_001:1269c27": "　煩惱混之不濁　　涅槃澄之不清",
    "T85n2831_001:1269c28": "　真如本無分別　　能辯有情無情",
    "T85n2831_001:1269c29": "　收之一切不立　　散之普遍含靈",
    "T85n2831_001:1270a01": "　妙神非知所測　　正覓絕於修行",
    "T85n2831_001:1270a02": "　滅則不見其懷　　生則不見其成",
    "T85n2831_001:1270a03": "　大道寂號無相　　萬像窈號無名",
    "T85n2831_001:1270a04": "　如斯運用自在　　總是無心之精",
    "T85n2831_001:1270a05": "和尚又告曰。諸般若中以無心般若而為最",
    "T85n2831_001:1270a06": "上故維摩經云。以無心意無受行。而悉摧伏",
    "T85n2831_001:1270a07": "外道。又法鼓經。若知無心可得。法即不可得。",
    "T85n2831_001:1270a08": "罪福亦不可得。生死涅槃亦不可得。乃至一",
    "T85n2831_001:1270a09": "切盡不可得。不可得亦不可得。乃為頌曰。",
    "T85n2831_001:1270a10": "　昔日迷時為有心　　爾時悟罷了無心",
    "T85n2831_001:1270a11": "　雖復無心能照用　　照用常寂即如如",
    "T85n2831_001:1270a12": "重曰。",
    "T85n2831_001:1270a13": "　無心無照亦無用　　無照無用即無為",
    "T85n2831_001:1270a14": "　此是如來真法界　　不同菩薩為辟支",
    "T85n2831_001:1270a15": "言無心者即無妄相心也。",
    "T85n2831_001:1270a16": "又問。何名為太上　答曰。太者大也。上者高",
    "T85n2831_001:1270a17": "也。窮高之妙理故云太上也。又太者通泰之",
    "T85n2831_001:1270a18": "位也。三界之天雖有延康之壽福盡。是故終",
    "T85n2831_001:1270a19": "輪迴六趣。未足為太。十住菩薩雖出離生死。",
    "T85n2831_001:1270a20": "而妙理未極。亦未為太。十住修心妄有入無。",
    "T85n2831_001:1270a21": "又無其無有雙遣不妄中道。亦未為太。又忘",
    "T85n2831_001:1270a22": "中道三處都盡。位皆妙覺。菩薩雖遣三處。不",
    "T85n2831_001:1270a23": "能無其所妙。亦未為太。又忘其妙則佛道至",
    "T85n2831_001:1270a24": "極。則無所存。無存思則無思慮。兼妄心智永",
    "T85n2831_001:1270a25": "息。覺照俱盡。寂然無為。此名為太也。太是理",
    "T85n2831_001:1270a26": "極之義。上是無等色。故云太上。即之佛如",
    "T85n2831_001:1270a27": "來之別名也。",
    "T85n2831_001:1270a28": "無心論一卷"
}