{
    "T48n2024_001:1097c13": "禪關策進序",
    "T48n2024_001:1097c15": "禪曷為有關乎。道無內外。無出入。而人之為",
    "T48n2024_001:1097c16": "道。也有迷悟。於是大知識關吏。不得不時其",
    "T48n2024_001:1097c17": "啟閉。慎其鎖鑰。嚴其勘覈。俾異言服私越度",
    "T48n2024_001:1097c18": "者。無所售其奸。而關之不易透。亦已久矣。予",
    "T48n2024_001:1097c19": "初出家。得一帙於坊間。曰禪門佛祖綱目。中",
    "T48n2024_001:1097c20": "所載多古尊宿。自敘其參學時始之難入。中",
    "T48n2024_001:1097c21": "之做工夫。經歷勞苦次第。與終之廓爾神悟。",
    "T48n2024_001:1097c22": "心愛之慕之願學焉。既而此書於他處更不",
    "T48n2024_001:1097c23": "再見。乃續閱五燈諸語錄雜傳。無論緇素。但",
    "T48n2024_001:1097c24": "實參實悟者併入前帙。刪繁取要彙之成編。",
    "T48n2024_001:1097c25": "易名曰禪關策進。居則置案。行則携囊。一覽",
    "T48n2024_001:1097c26": "之則心志激勵。神采煥發。勢自鞭逼前進。或",
    "T48n2024_001:1097c27": "曰。是編也為未過關者設也。已過關者長往",
    "T48n2024_001:1097c28": "矣。將安用之。雖然關之外有重關焉。託偽於",
    "T48n2024_001:1097c29": "雞聲。暫離於虎口。得少為足。是為增上慢人。",
    "T48n2024_001:1098a01": "水未窮。山未盡。警策在手。疾驅而長馳。破最",
    "T48n2024_001:1098a02": "後之幽關。徐而作罷參齋。未晚也。",
    "T48n2024_001:1098a03": "萬曆二十八年歲次庚子孟春日雲棲袾宏識",
    "T48n2024_001:1098a06": "禪關策進",
    "T48n2024_001:1098a08": "後學雲棲寺沙門袾宏輯",
    "T48n2024_001:1098a09": "前集二門",
    "T48n2024_001:1098a10": "△諸祖法語節要第一",
    "T48n2024_001:1098a11": "諸祖法語。今不取向上玄談。唯取做工夫",
    "T48n2024_001:1098a12": "喫緊處。又節其要略。以便時時省覽。激勵",
    "T48n2024_001:1098a13": "身心。次二諸祖苦功。後集諸經引證。俱倣",
    "T48n2024_001:1098a14": "此。",
    "T48n2024_001:1098a15": "筠州黃檗運禪師示眾",
    "T48n2024_001:1098a16": "預前若打不徹。臘月三十日到來。管取爾熱",
    "T48n2024_001:1098a17": "亂。有般外道。纔見人做工夫。便冷咲。猶有這",
    "T48n2024_001:1098a18": "箇在。我且問爾。忽然臨命終時。爾將何抵敵",
    "T48n2024_001:1098a19": "生死。須是閒時辦得下。忙時得用。多少省力。",
    "T48n2024_001:1098a20": "休待臨渴掘井。做手脚不迭。前路茫茫。胡鑽",
    "T48n2024_001:1098a21": "亂撞。苦哉苦哉。平日只學口頭三昧。說禪說",
    "T48n2024_001:1098a22": "道。呵佛罵祖。到這裏都用不著。只管瞞人。爭",
    "T48n2024_001:1098a23": "知今日自瞞了也。勸爾兄弟家。趁色力康健",
    "T48n2024_001:1098a24": "時。討取箇分曉。這些關棙子。甚是容易。自是",
    "T48n2024_001:1098a25": "爾不肯去下死志做工夫。只管道難了又難。",
    "T48n2024_001:1098a26": "若是丈夫漢。看箇公案。僧問趙州。狗子還有",
    "T48n2024_001:1098a27": "佛性也無。州云無。但二六時中看箇無字。晝",
    "T48n2024_001:1098a28": "參夜參。行住坐臥。著衣吃飯處。屙屎放尿處。",
    "T48n2024_001:1098a29": "心心相顧。猛著精彩。守箇無字。日久歲深。打",
    "T48n2024_001:1098b01": "成一片。忽然心華頓發。悟佛祖之機。便不被",
    "T48n2024_001:1098b02": "天下老和尚舌頭瞞。便會開大口。達磨西來。",
    "T48n2024_001:1098b03": "無風起浪。世尊拈花。一場敗闕到這裏。說甚",
    "T48n2024_001:1098b04": "閻羅老子。千聖尚不奈爾何。不信道直有這",
    "T48n2024_001:1098b05": "般奇特。為甚如此。事怕有心人。",
    "T48n2024_001:1098b06": "評曰。此後代提公案。看話頭之始也。然不",
    "T48n2024_001:1098b07": "必執定無字。或無字。或萬法。或須彌山。或",
    "T48n2024_001:1098b08": "死了燒了等。或參究念佛。隨守一則。以悟",
    "T48n2024_001:1098b09": "為期。所疑不同。悟則無二。",
    "T48n2024_001:1098b10": "趙州諗禪師示眾",
    "T48n2024_001:1098b11": "汝但究理坐看三二十年。若不會截取老僧",
    "T48n2024_001:1098b12": "頭去○老僧四十年不雜用心。除二時粥飯。",
    "T48n2024_001:1098b13": "是雜用心處。",
    "T48n2024_001:1098b14": "玄沙備禪師示眾",
    "T48n2024_001:1098b15": "夫學般若菩薩。具大根器。有大智慧始得。若",
    "T48n2024_001:1098b16": "根機遲鈍。直須勤苦忍耐。日夜忘疲。如喪考",
    "T48n2024_001:1098b17": "妣相似。恁麼急切更得人荷挾剋骨究實。不",
    "T48n2024_001:1098b18": "妨亦得覯去。",
    "T48n2024_001:1098b19": "鵝湖大義禪師垂誡",
    "T48n2024_001:1098b20": "莫只忘形與死心。此箇難醫病最深。直須提",
    "T48n2024_001:1098b21": "起吹毛利。要剖西來第一義。瞠却眼兮剔起",
    "T48n2024_001:1098b22": "眉。反覆看渠。渠是誰。若人靜坐不用功。何年",
    "T48n2024_001:1098b23": "及第悟心空。",
    "T48n2024_001:1098b24": "永明壽禪師垂誡",
    "T48n2024_001:1098b25": "學道之門。別無奇特。只要洗滌根塵下。無量",
    "T48n2024_001:1098b26": "劫來業識種子。汝等但能消除情念。斷絕妄",
    "T48n2024_001:1098b27": "緣。對世間一切愛欲境界。心如木石相似。直",
    "T48n2024_001:1098b28": "饒未明道眼。自然成就淨身。若逢真正導師。",
    "T48n2024_001:1098b29": "切須勤心親近。假使參而未徹。學而未成。歷",
    "T48n2024_001:1098c01": "在耳根。永為道種。世世不落惡趣。生生不失",
    "T48n2024_001:1098c02": "人身。纔出頭來。一聞千悟。",
    "T48n2024_001:1098c03": "黃龍死心新禪師小參",
    "T48n2024_001:1098c04": "諸上座。人身難得。佛法難聞。此身不向今生",
    "T48n2024_001:1098c05": "度。更向何生度此身。爾諸人要參禪麼。須是",
    "T48n2024_001:1098c06": "放下著。放下箇甚麼。放下箇四大五蘊。放",
    "T48n2024_001:1098c07": "下無量劫來許多業識。向自己脚跟下。推窮",
    "T48n2024_001:1098c08": "看。是甚麼道理。推來推去。忽然心華發明。照",
    "T48n2024_001:1098c09": "十方剎。可謂得之於心。應之於手。便能變大",
    "T48n2024_001:1098c10": "地作黃金。攪長河為酥酪。豈不暢快平生。莫",
    "T48n2024_001:1098c11": "只管冊子上念言念語。討禪討道。禪道不在",
    "T48n2024_001:1098c12": "冊子上。縱饒念得一大藏教諸子百家。也只",
    "T48n2024_001:1098c13": "是閒言語。臨死之時。總用不著。",
    "T48n2024_001:1098c14": "評曰。不可見恁麼說。便謗經毀法。蓋此語",
    "T48n2024_001:1098c15": "為著文字。而不修行者戒也。非為不識一",
    "T48n2024_001:1098c16": "丁者。立赤幟也。",
    "T48n2024_001:1098c17": "東山演禪師送徒行脚",
    "T48n2024_001:1098c18": "須將生死二字。貼在額頭上討取箇分曉。如",
    "T48n2024_001:1098c19": "只隨群作隊。打哄過日。他時閻老子打算飯",
    "T48n2024_001:1098c20": "錢。莫道我不曾說與爾來。若是做工夫。須要",
    "T48n2024_001:1098c21": "時時檢點刻刻提撕。那裏是得力處。那裏是",
    "T48n2024_001:1098c22": "不得力處。那裏是打失處。那裏是不打失處。",
    "T48n2024_001:1098c23": "有一等。纔上蒲團。便打瞌睡。及至醒來。胡思",
    "T48n2024_001:1098c24": "亂想。纔下蒲團。便說雜話。如此辦道。直至彌",
    "T48n2024_001:1098c25": "勒下生。也未得入手。須是猛著精彩提箇話",
    "T48n2024_001:1098c26": "頭。晝參夜參。與他廝捱。不可坐在無事甲裏。",
    "T48n2024_001:1098c27": "又不可蒲團上死坐。若雜念轉鬪轉多。輕輕",
    "T48n2024_001:1098c28": "放下。下地走一遭。再上蒲團。開兩眼。揑兩",
    "T48n2024_001:1098c29": "拳。竪起脊梁。依前提起話頭。便覺清涼。如一",
    "T48n2024_001:1099a01": "鍋沸湯攙一杓冷水相似。如此做工夫。定有",
    "T48n2024_001:1099a02": "到家時節。",
    "T48n2024_001:1099a03": "佛跡頤菴真禪師普說",
    "T48n2024_001:1099a04": "信有十分。疑有十分。疑有十分。悟有十分。可",
    "T48n2024_001:1099a05": "將平生所見所聞。惡知惡解。奇言妙句。禪道",
    "T48n2024_001:1099a06": "佛法。貢高我慢等心。徹底傾瀉。只就未明未",
    "T48n2024_001:1099a07": "了的公案上。距定脚頭。竪起脊梁。無分晝夜。",
    "T48n2024_001:1099a08": "直得東西不辨南北不分。如有氣的死人相",
    "T48n2024_001:1099a09": "似。心隨境化。觸著還知。自然念慮內忘。心識",
    "T48n2024_001:1099a10": "路絕。忽然打破髑髏。元來不從他得。那時豈",
    "T48n2024_001:1099a11": "不慶快平生者哉。",
    "T48n2024_001:1099a12": "徑山大慧杲禪師答問",
    "T48n2024_001:1099a13": "今時有自眼不明。只管教人死獦狙地休去",
    "T48n2024_001:1099a14": "歇去。又教人隨緣管。帶忘情默照。又教人是",
    "T48n2024_001:1099a15": "事莫管。如是諸病。枉用工夫。無有了期。但",
    "T48n2024_001:1099a16": "只存心一處。無有不得者。時節因緣到來。自",
    "T48n2024_001:1099a17": "然觸著磕著。噴地醒去○把自家心識。緣世",
    "T48n2024_001:1099a18": "間塵勞的。回來底在般若上。縱今生打未徹。",
    "T48n2024_001:1099a19": "臨命終時。定不為惡業所牽。來生出頭。定在",
    "T48n2024_001:1099a20": "般若中。見成受用。此是決定的事。無可疑者",
    "T48n2024_001:1099a21": "○但自時時提撕。妄念起時。亦不必將心止",
    "T48n2024_001:1099a22": "遏。只看箇話頭。行也提撕。坐也提撕。提撕",
    "T48n2024_001:1099a23": "來。提撕去。沒滋味。那時便是好處。不得放",
    "T48n2024_001:1099a24": "捨。忽然心華發明。照十方剎。便能於一毛端。",
    "T48n2024_001:1099a25": "現寶王剎。坐微塵裏。轉大法輪。",
    "T48n2024_001:1099a26": "評曰。師自云。他人先定而後慧。某甲先慧",
    "T48n2024_001:1099a27": "而後定。蓋話頭疑破。所謂休去歇去者。不",
    "T48n2024_001:1099a28": "期然而然矣。",
    "T48n2024_001:1099a29": "蒙山異禪師示眾",
    "T48n2024_001:1099b01": "某年二十。知有此事。至三十二。請益十七八",
    "T48n2024_001:1099b02": "員長老。問他做工夫。都無端的。後參皖山長",
    "T48n2024_001:1099b03": "老。教看無字。十二時中。要惺惺如猫捕鼠。如",
    "T48n2024_001:1099b04": "鷄抱卵。無令間斷。未透徹時。如鼠咬棺材。不",
    "T48n2024_001:1099b05": "可移易。如此做去。定有發明時節。於是晝夜",
    "T48n2024_001:1099b06": "孜孜體究經十八日。吃茶次。忽會得世尊拈",
    "T48n2024_001:1099b07": "花迦葉微咲。不勝歡喜。求決三四員長老。俱",
    "T48n2024_001:1099b08": "無一語。或教只以海印三昧一印印定。餘俱",
    "T48n2024_001:1099b09": "莫管。便信此說。過了二載。景定五年六月。在",
    "T48n2024_001:1099b10": "四川重慶府。患痢晝夜百次。危劇瀕死。全不",
    "T48n2024_001:1099b11": "得力。海印三昧。也用不得。從前解會的。也用",
    "T48n2024_001:1099b12": "不得。有口說不得。有身動不得。有死而已。業",
    "T48n2024_001:1099b13": "緣境界。俱時現前。怕怖慞惶。眾苦交逼。遂強",
    "T48n2024_001:1099b14": "作主宰。分付後事。高著蒲團。裝一爐香。徐起",
    "T48n2024_001:1099b15": "坐定默禱三寶龍天。悔過從前諸不善業。若",
    "T48n2024_001:1099b16": "大限當盡。願承般若力。正念托生。早早出家。",
    "T48n2024_001:1099b17": "若得病愈。便棄俗為僧。早得悟明。廣度後學。",
    "T48n2024_001:1099b18": "作此願已。提箇無字。回光自看。未久之間。臟",
    "T48n2024_001:1099b19": "腑三四回動。只不管他。良久眼皮不動。又良",
    "T48n2024_001:1099b20": "久。不見有身。只話頭不絕。至晚方起。病退一",
    "T48n2024_001:1099b21": "半。復坐至三更四點。諸病盡退。身心輕安。八",
    "T48n2024_001:1099b22": "月至江陵落髮。一年起單行脚。途中炊飯。悟",
    "T48n2024_001:1099b23": "得工夫須是一氣做成。不可斷續。到黃龍歸",
    "T48n2024_001:1099b24": "堂。第一次睡魔來時。就座抖擻精神。輕輕敵",
    "T48n2024_001:1099b25": "退。第二次亦如是退。第三次睡魔重時。下地",
    "T48n2024_001:1099b26": "禮拜消遣。再上蒲團。規式已定。便趁此時。打",
    "T48n2024_001:1099b27": "併睡魔。初用枕短睡。後用臂。後不放倒身。過",
    "T48n2024_001:1099b28": "二三夜。日夜皆倦。脚下浮逼逼地。忽然眼前",
    "T48n2024_001:1099b29": "如黑雲開。自身如新浴出。一般清快。心下疑",
    "T48n2024_001:1099c01": "團愈盛。不著用力。綿綿現前。一切聲色五欲",
    "T48n2024_001:1099c02": "八風。皆入不得。清淨如銀盆盛雪相似。如秋",
    "T48n2024_001:1099c03": "空氣肅相似。却思工夫雖好。無可決擇。起單",
    "T48n2024_001:1099c04": "入浙。在路辛苦。工夫退失。至承天孤蟾和尚",
    "T48n2024_001:1099c05": "處歸堂。自誓未得悟明。斷不起單。月餘工夫",
    "T48n2024_001:1099c06": "復舊。其時遍身生瘡亦不顧。捨命趁逐工夫。",
    "T48n2024_001:1099c07": "自然得力。又做得病中工夫。因赴齋出門。提",
    "T48n2024_001:1099c08": "話頭而行不覺。行過齋家。又做得動中工。夫",
    "T48n2024_001:1099c09": "到此却似透水月華。急灘之上亂波之中。觸",
    "T48n2024_001:1099c10": "不散。蕩不失。活鱍鱍地。三月初六日坐中。正",
    "T48n2024_001:1099c11": "舉無字。首座入堂燒香。打香盒作聲。忽然[囗@力]",
    "T48n2024_001:1099c12": "地一聲。識得自己。捉敗趙州。遂頌云。沒興路",
    "T48n2024_001:1099c13": "頭窮。踏翻波是水。超群老趙州。面目只如此。",
    "T48n2024_001:1099c14": "秋間臨安見雪巖．退耕．石坑．虛舟．諸大老。",
    "T48n2024_001:1099c15": "舟勸往皖山。山問。光明寂照遍河沙。豈不是",
    "T48n2024_001:1099c16": "張拙秀才語。某開口。山便喝出。自此行坐飲",
    "T48n2024_001:1099c17": "食皆無意思。經六箇月。次年春。因出城回。上",
    "T48n2024_001:1099c18": "石梯子。忽然胸次疑礙氷釋。不知有身在路",
    "T48n2024_001:1099c19": "上行。乃見山。山又問前語。某便掀倒禪床。却",
    "T48n2024_001:1099c20": "將從前數則。極誵訛公案。一一曉了。諸仁者。",
    "T48n2024_001:1099c21": "參禪大須仔細。山僧若不得重慶一病。幾乎",
    "T48n2024_001:1099c22": "虛度。要緊在遇正知見人。所以古人朝參暮",
    "T48n2024_001:1099c23": "請。決擇身心。孜孜切切。究明此事。",
    "T48n2024_001:1099c24": "評曰。他人因病而退惰。此老帶病精修。終",
    "T48n2024_001:1099c25": "成大器。豈徒然哉。禪人病中。當以是痛自",
    "T48n2024_001:1099c26": "勉勵。",
    "T48n2024_001:1099c27": "楊州素菴田大士示眾",
    "T48n2024_001:1099c28": "近來篤志參禪者少。纔參箇話頭。便被昏散",
    "T48n2024_001:1099c29": "二魔纏縛。不知昏散與疑情正相對治。信心",
    "T48n2024_001:1100a01": "重則疑情必重。疑情重則昏散自無。",
    "T48n2024_001:1100a02": "處州白雲無量滄禪師普說",
    "T48n2024_001:1100a03": "二六時中。隨話頭而行。隨話頭而住。隨話頭",
    "T48n2024_001:1100a04": "而坐。隨話頭而臥。心如棘栗蓬相似。不被一",
    "T48n2024_001:1100a05": "切人我無明五欲三毒等之所吞噉。行住坐",
    "T48n2024_001:1100a06": "臥。通身是箇疑團。疑來疑去。終日呆樁樁地。",
    "T48n2024_001:1100a07": "聞聲覩色。管取[囗@力]地一聲去在。",
    "T48n2024_001:1100a08": "四明用剛軟禪師答禪人書",
    "T48n2024_001:1100a09": "做工夫須要起大疑情。汝工夫未有一月半",
    "T48n2024_001:1100a10": "月成片。若真疑現前撼搖不動。自然不怕惑",
    "T48n2024_001:1100a11": "亂。秖管勇猛忿去。終日如呆的漢子相似。到",
    "T48n2024_001:1100a12": "恁麼時。不怕甕中走鼈。",
    "T48n2024_001:1100a13": "袁州雪巖欽禪師普說",
    "T48n2024_001:1100a14": "時不待人。轉眼便是來生。何不趁身強力健。",
    "T48n2024_001:1100a15": "打教徹去。討教明白去。何幸又得在此名山",
    "T48n2024_001:1100a16": "大澤神龍世界祖師法窟僧堂明淨。粥飯清",
    "T48n2024_001:1100a17": "潔。湯火穩便。若不向這裏打教徹討教明白",
    "T48n2024_001:1100a18": "去。是爾自暴自棄。自甘陸沈。為下劣愚癡之",
    "T48n2024_001:1100a19": "漢。若果是茫無所知。何不博問先知。凡遇五",
    "T48n2024_001:1100a20": "參。見曲彔床上老漢橫說竪說。何不歷在耳",
    "T48n2024_001:1100a21": "根。反覆尋思。畢竟是箇甚麼道理○山僧五",
    "T48n2024_001:1100a22": "歲出家。在上人侍下。見與賓客交談。便知有",
    "T48n2024_001:1100a23": "此事。便信得及。便學坐禪。十六為僧。十八行",
    "T48n2024_001:1100a24": "脚。在雙林遠和尚會下。打十方。從朝至暮不",
    "T48n2024_001:1100a25": "出戶庭。縱入眾寮。至後架。袖手當胸。不左右",
    "T48n2024_001:1100a26": "顧。目前所視不過三尺。初看無字。忽於念頭",
    "T48n2024_001:1100a27": "起處。打一箇返觀。這一念當下氷冷。直是澄",
    "T48n2024_001:1100a28": "澄湛湛不動不搖。過一日如彈指頃。都不聞",
    "T48n2024_001:1100a29": "鐘鼓之聲。十九在靈隱掛搭。見處州來書。",
    "T48n2024_001:1100b01": "說欽禪爾這工夫是死水。不濟事。動靜二相。",
    "T48n2024_001:1100b02": "打作兩橛。參禪須是起疑情。小疑小悟。大",
    "T48n2024_001:1100b03": "疑大悟。被州說得著。便改了話頭。看箇乾屎",
    "T48n2024_001:1100b04": "橛。一味東疑西疑。橫看竪看。却被昏散交攻。",
    "T48n2024_001:1100b05": "頃刻潔淨也不能得。移單過淨慈。結甲七箇",
    "T48n2024_001:1100b06": "兄弟坐禪。封被脅不沾席。外有修上座。每日",
    "T48n2024_001:1100b07": "在蒲團上。如箇鐵鐝子相似。地上行時開兩",
    "T48n2024_001:1100b08": "眼。垂兩臂。亦如箇鐵鐝子相似。要與親近說",
    "T48n2024_001:1100b09": "話。更不可得。因兩年不倒身。捱得昏困。遂一",
    "T48n2024_001:1100b10": "放都放了。兩月後。從前整頓得這一放。十分",
    "T48n2024_001:1100b11": "精神。元來要究明此事。不睡也不得。須是到",
    "T48n2024_001:1100b12": "中夜熟睡一覺。方有精神。一日廊下見修。方",
    "T48n2024_001:1100b13": "得親近。却問去年要與爾說話。只管避我。如",
    "T48n2024_001:1100b14": "何。修云。真正辦道人。無剪爪之工。更與爾說",
    "T48n2024_001:1100b15": "話在。因問。即今昏散打屏不去。修道爾自不",
    "T48n2024_001:1100b16": "猛烈。須是高著蒲團。竪起脊梁。盡渾身併作",
    "T48n2024_001:1100b17": "一箇話頭。更討甚昏散。依修做工夫。不覺身",
    "T48n2024_001:1100b18": "心俱忘。清清三晝夜。兩眼不交睫。第三日午",
    "T48n2024_001:1100b19": "後。在三門下。如坐而行。又撞見修。問爾在此",
    "T48n2024_001:1100b20": "做甚麼。答云辦道。修云。爾喚甚麼作道。遂不",
    "T48n2024_001:1100b21": "能對。轉加迷悶。即欲歸堂坐禪。又撞見首座",
    "T48n2024_001:1100b22": "道。爾但大開了眼。看是甚麼道理。又被提這",
    "T48n2024_001:1100b23": "一句。只欲歸堂。纔上蒲團。面前豁然一開。如",
    "T48n2024_001:1100b24": "地陷一般。是時呈似人不得。非世間一切相",
    "T48n2024_001:1100b25": "可喻。便下單尋修。修見便道且喜且喜。握手",
    "T48n2024_001:1100b26": "門前柳堤上行一轉。俯仰天地間。森羅萬象",
    "T48n2024_001:1100b27": "眼見耳聞。向來所厭。所棄之物。與無明煩惱。",
    "T48n2024_001:1100b28": "元來都是自己妙明。真性中流出。半月餘動",
    "T48n2024_001:1100b29": "相不生。可惜不遇大手眼尊宿。不合向這裏",
    "T48n2024_001:1100c01": "坐住。謂之見地不脫。礙正知見。每於睡著時。",
    "T48n2024_001:1100c02": "打作兩橛。公案有義路者。則理會得。如銀山",
    "T48n2024_001:1100c03": "鐵壁者。却又不會。雖在無準先師會下。多年",
    "T48n2024_001:1100c04": "入室陞座。無一語打著心下事。經教語錄上。",
    "T48n2024_001:1100c05": "亦無一語可解此病。如是礙在胸中者十年。",
    "T48n2024_001:1100c06": "一日在天目佛殿上行。擡眼見一株古柏。觸",
    "T48n2024_001:1100c07": "目省發。向來所得境界。礙膺之物。撲然而散。",
    "T48n2024_001:1100c08": "如闇室中出在白日。從此不疑生。不疑死。不",
    "T48n2024_001:1100c09": "疑佛。不疑祖。始得見徑山老人立地處。好與",
    "T48n2024_001:1100c10": "三十拄杖。",
    "T48n2024_001:1100c11": "天目高峯妙禪師示眾",
    "T48n2024_001:1100c12": "此事只要當人的有切心。纔有切心。真疑便",
    "T48n2024_001:1100c13": "起。疑來疑去。不疑自疑。從朝至暮。粘頭綴",
    "T48n2024_001:1100c14": "尾。打成一片。撼亦不動。趁亦不去。昭昭靈",
    "T48n2024_001:1100c15": "靈。常現在前。此便是得力時也。更須確其正",
    "T48n2024_001:1100c16": "念慎無二心。至於行不知行。坐不知坐。寒熱",
    "T48n2024_001:1100c17": "饑渴。悉皆不知。此境界現前。即是到家消息。",
    "T48n2024_001:1100c18": "也巴得搆。也撮得著只待時刻而已。却不得",
    "T48n2024_001:1100c19": "見恁麼說。起一念精進心求之。又不得將心待",
    "T48n2024_001:1100c20": "之。又不得縱之棄之。但自堅凝正念。以悟為",
    "T48n2024_001:1100c21": "則。當此之時。有八萬四千魔軍。在汝六根門",
    "T48n2024_001:1100c22": "頭伺候。一切奇異善惡等事。隨汝心現。汝若",
    "T48n2024_001:1100c23": "瞥起毫釐著心。便墮他圈繢。被他作主。受他",
    "T48n2024_001:1100c24": "指揮。口說魔話。身行魔事。般若正因。從茲永",
    "T48n2024_001:1100c25": "絕。菩提種子。不復生芽。但莫起心。如箇守屍",
    "T48n2024_001:1100c26": "鬼子。守來守去。疑團子歘然爆地一聲。管取",
    "T48n2024_001:1100c27": "驚天動地○某甲十五出家。二十更衣。入淨",
    "T48n2024_001:1100c28": "慈。立三年死限學禪。初參斷橋和尚。令參生",
    "T48n2024_001:1100c29": "從何來死從何去。意分兩路。心不歸一。後見",
    "T48n2024_001:1101a01": "雪巖和尚。教看無字。又令每日上來一轉。如",
    "T48n2024_001:1101a02": "人行路。日日要見工程。因見說得有序。後竟",
    "T48n2024_001:1101a03": "不問做處。一入門。便問。誰與爾拕這死屍來。",
    "T48n2024_001:1101a04": "聲未絕。便打出。次後徑山歸堂。夢中忽憶。萬",
    "T48n2024_001:1101a05": "法歸一。一歸何處。自此疑情頓發。直得東西",
    "T48n2024_001:1101a06": "不辨。南北不分。第六日隨眾閣上諷經。擡頭",
    "T48n2024_001:1101a07": "忽覩五祖演和尚真贊。末兩句云。百年三萬",
    "T48n2024_001:1101a08": "六千朝。返覆元來是這漢。日前拕死屍句子。",
    "T48n2024_001:1101a09": "驀然打破。直得魂飛膽喪。絕後再甦。何啻放",
    "T48n2024_001:1101a10": "下百二十斤擔子。其時正二十四歲。滿三年",
    "T48n2024_001:1101a11": "限。次後被問日間浩浩作得主麼。答曰作得。",
    "T48n2024_001:1101a12": "又問。睡夢中作得主麼。答云作得。又問。正",
    "T48n2024_001:1101a13": "睡著無夢時。主在何處。於此無言可對。無理",
    "T48n2024_001:1101a14": "可伸。和尚囑云。從今不要爾學佛學法窮古",
    "T48n2024_001:1101a15": "窮今。只饑來吃飯。困來打眠。纔眠覺來。抖擻",
    "T48n2024_001:1101a16": "精神。我這一覺。主人公畢竟在甚麼處。安身",
    "T48n2024_001:1101a17": "立命。自誓[拚ㄙ+ㄊ]一生。做箇癡獃漢。定要見這一",
    "T48n2024_001:1101a18": "著子明白。經及五年。一日睡覺正疑此事。忽",
    "T48n2024_001:1101a19": "同宿道友。推枕子落地作聲。驀然打破疑團。",
    "T48n2024_001:1101a20": "如在網羅中跳出。所有佛祖誵訛公案。古今",
    "T48n2024_001:1101a21": "差別因緣。無不了了。自此安邦定國。天下太",
    "T48n2024_001:1101a22": "平一念無為。十方坐斷。",
    "T48n2024_001:1101a23": "評曰。前示眾。做工夫一段。至為切要。學者",
    "T48n2024_001:1101a24": "宜書諸紳。其自敘中所云。饑來吃飯困來",
    "T48n2024_001:1101a25": "打眠。是發明以後事。莫錯會好。",
    "T48n2024_001:1101a26": "鐵山璦禪師普說",
    "T48n2024_001:1101a27": "山僧十三歲。知有佛法。十八出家。二十二為",
    "T48n2024_001:1101a28": "僧。先到石霜。記得祥菴主教時時觀見鼻頭",
    "T48n2024_001:1101a29": "白。遂得清淨。後有僧。自雪巖來。寫得巖坐禪",
    "T48n2024_001:1101b01": "箴看。我做工夫却不曾從這裏過。因到雪巖。",
    "T48n2024_001:1101b02": "依彼所說做工夫。單提無字。至第四夜通身",
    "T48n2024_001:1101b03": "汗流。十分清爽繼得歸堂。不與人說話。專一",
    "T48n2024_001:1101b04": "坐禪。後見妙高峯。教十二時中莫令有間。四",
    "T48n2024_001:1101b05": "更起來。便摸索話頭。頓在面前。略覺困睡。便",
    "T48n2024_001:1101b06": "起身下地。也是話頭。行時步步不離話頭。開",
    "T48n2024_001:1101b07": "單展鉢。拈匙放箸。隨眾等事。總不離話頭。日",
    "T48n2024_001:1101b08": "間夜間。亦復如是。打成片段。未有不發明者。",
    "T48n2024_001:1101b09": "依峯開示。做工夫。果得成片。三月二十日。巖",
    "T48n2024_001:1101b10": "上堂云。兄弟家久在蒲團上瞌睡。須下地走",
    "T48n2024_001:1101b11": "一遭。冷水盥嗽。洗開兩眼。再上蒲團。竪起春",
    "T48n2024_001:1101b12": "梁。壁立萬仞。單提話頭。如是用功。七日決",
    "T48n2024_001:1101b13": "定悟去。此是山僧四十年前已用之工。某即",
    "T48n2024_001:1101b14": "依彼所說。便覺工夫異常。第二日。兩眼欲閉",
    "T48n2024_001:1101b15": "而不能閉。第三日。此身如在虛空中行。第四",
    "T48n2024_001:1101b16": "日。曾不知有世間事。其夜倚欄杆少立。泯然",
    "T48n2024_001:1101b17": "無知。檢點話頭。又不打失。轉身上蒲團。忽",
    "T48n2024_001:1101b18": "覺。從頭至足。如劈破髑髏相似。如萬丈井底",
    "T48n2024_001:1101b19": "被提在空中相似。此時無著歡喜處。舉似巖。",
    "T48n2024_001:1101b20": "巖云未在。更去做工夫。求得法語。末後云。紹",
    "T48n2024_001:1101b21": "隆佛祖向上事。腦後依前欠一槌。心下道。如",
    "T48n2024_001:1101b22": "何又欠一槌。不信此語。又似有疑。終不能決。",
    "T48n2024_001:1101b23": "每日堆堆坐禪。將及半載。一日因頭痛煎藥。",
    "T48n2024_001:1101b24": "遇覺赤鼻。問那吒太子拆骨還父拆肉還母",
    "T48n2024_001:1101b25": "話。記得被悟知客問。不能對。忽然打破這疑",
    "T48n2024_001:1101b26": "團。後到蒙山。山問參禪。到甚麼處是畢工",
    "T48n2024_001:1101b27": "處。遂不知頭。山教再做定力工夫。洗盪塵習。",
    "T48n2024_001:1101b28": "每遇入室下語。只道欠在。一日晡時坐至更",
    "T48n2024_001:1101b29": "盡。以定力挨拶。直造幽微。出定見山說此境",
    "T48n2024_001:1101c01": "已。山問。那箇是爾本來面目。正欲下語。山便",
    "T48n2024_001:1101c02": "閉門。自此工夫日有妙處。蓋以離巖太早。不",
    "T48n2024_001:1101c03": "曾做得細密工夫。幸遇本色宗匠。乃得到此。",
    "T48n2024_001:1101c04": "元來工夫做。得緊峭則時時有悟入。步步有",
    "T48n2024_001:1101c05": "剝落。一日見壁上三祖信心銘云。歸根得旨。",
    "T48n2024_001:1101c06": "隨照失宗。又剝了一層。山云。箇事如剝珠相",
    "T48n2024_001:1101c07": "似。愈剝愈光。愈明愈淨。剝一剝。勝他幾生工",
    "T48n2024_001:1101c08": "夫也。但下語猶只道欠在。一日定中。忽觸著",
    "T48n2024_001:1101c09": "欠字。身心豁然。徹骨徹髓。如積雪卒然開霽。",
    "T48n2024_001:1101c10": "忍俊不禁。跳下地來。擒住山云。我欠少箇甚",
    "T48n2024_001:1101c11": "麼。山打三掌。某禮三拜。山云。鉄山這一著子",
    "T48n2024_001:1101c12": "幾年。今日方了○暫時話頭不在。如同死人。",
    "T48n2024_001:1101c13": "一切境界逼迫臨身。但將話頭。與之抵當。時",
    "T48n2024_001:1101c14": "時檢點話頭。動中靜中。得力不得力。又定中",
    "T48n2024_001:1101c15": "不可忘却話頭。忘話頭則成邪定。不得將心",
    "T48n2024_001:1101c16": "待悟。不得文字上取解會。不得些少覺觸以",
    "T48n2024_001:1101c17": "為了事。但教如癡如呆去。佛法世法打成一",
    "T48n2024_001:1101c18": "片。施為舉措只是尋常。惟改舊時行履處。古",
    "T48n2024_001:1101c19": "云。大道從來不屬言。擬談玄妙。隔天淵。直須",
    "T48n2024_001:1101c20": "能所俱忘却。始可饑飡困則眠。",
    "T48n2024_001:1101c21": "天目斷崖義禪師示眾",
    "T48n2024_001:1101c22": "若要超凡入聖。永脫塵勞。直須去皮換骨。絕",
    "T48n2024_001:1101c23": "後再甦。如寒灰發焰枯木重榮。豈可作容易",
    "T48n2024_001:1101c24": "想。我在先師會下多年。每被大棒無一念遠",
    "T48n2024_001:1101c25": "離心。直至今日。觸著痛處。不覺淚流。豈似爾",
    "T48n2024_001:1101c26": "等咬著些子苦味。便掉頭不顧。",
    "T48n2024_001:1101c27": "天目中峯本禪師示眾",
    "T48n2024_001:1101c28": "先師高峯和尚。教人惟以所參話頭。蘊之於",
    "T48n2024_001:1101c29": "懷。行也如是參。坐也如是參。參到用力不及",
    "T48n2024_001:1102a01": "處留意不得時。驀忽打脫。方知成佛。其來舊",
    "T48n2024_001:1102a02": "矣。這一著子。是從上佛祖了生脫死之已驗",
    "T48n2024_001:1102a03": "三昧。惟貴信得及久遠不退轉。更無有不獲",
    "T48n2024_001:1102a04": "其相應者○看話頭做工夫。最是立脚穩當。",
    "T48n2024_001:1102a05": "悟處親切。縱此生不悟。但信心不退。不隔一",
    "T48n2024_001:1102a06": "生兩生。更無不獲開悟者○或三十年二十",
    "T48n2024_001:1102a07": "年。未即開悟。不須別求方便。但心不異緣。意",
    "T48n2024_001:1102a08": "絕諸妄。孜孜不捨。只向所參話上。立定脚頭。",
    "T48n2024_001:1102a09": "[拚ㄙ+ㄊ]取生與同生死與同死。誰管三生五生。十",
    "T48n2024_001:1102a10": "生百生。若不徹悟。決定不休。有此正因。不患",
    "T48n2024_001:1102a11": "大事之不了明也○病中做工夫。也不要爾",
    "T48n2024_001:1102a12": "精進勇猛。也不要爾撐眉努目。但要爾心如",
    "T48n2024_001:1102a13": "木石。意若死灰。將四大幻身。撇向他方世界",
    "T48n2024_001:1102a14": "之外。由他病也得。活也得。死也得。有人看也",
    "T48n2024_001:1102a15": "得。無人看也得。香鮮也得。臭爛也得。醫得健",
    "T48n2024_001:1102a16": "來。活到一百二十歲也得。如或便死。被宿業",
    "T48n2024_001:1102a17": "牽。入鑊湯爐炭裏也得。如是境界中。都不動",
    "T48n2024_001:1102a18": "搖。但切切將箇沒滋味話頭。向藥爐邊枕頭",
    "T48n2024_001:1102a19": "上。默默咨參。不得放捨。",
    "T48n2024_001:1102a20": "評曰。此老千言萬語。只教人看話頭。做真",
    "T48n2024_001:1102a21": "實工夫。以期正悟。諄切透快。千載而下。如",
    "T48n2024_001:1102a22": "耳提面命。具存全書。自應遍覽。",
    "T48n2024_001:1102a23": "師子峯天如則禪師普說",
    "T48n2024_001:1102a24": "生不知來處。謂之生大。死不知去處。謂之死",
    "T48n2024_001:1102a25": "大。臘月三十日到來。只落得手忙脚亂。何況",
    "T48n2024_001:1102a26": "前路茫茫。隨業受報。正是要緊事在。這箇是",
    "T48n2024_001:1102a27": "生死報境。若論生死業根。即今一念隨聲逐",
    "T48n2024_001:1102a28": "色。使得七顛八倒者便是。由是佛祖。運大慈",
    "T48n2024_001:1102a29": "悲。或教爾參禪。或教爾念佛。令汝掃除妄念。",
    "T48n2024_001:1102b01": "認取本來面目。做箇洒洒落落大解脫漢。而",
    "T48n2024_001:1102b02": "今不獲靈驗者。有三種病。第一不遇真善知識",
    "T48n2024_001:1102b03": "指示。第二不能痛將生死大事為念。悠悠漾",
    "T48n2024_001:1102b04": "漾。不覺打在無事甲裏。第三於世間虛名浮",
    "T48n2024_001:1102b05": "利。照不破。放不下。妄緣惡習上坐不斷。擺不",
    "T48n2024_001:1102b06": "脫。境風扇動處。不覺和身輥入業海中。東飄",
    "T48n2024_001:1102b07": "西泊去。真正道流。豈肯恁麼。當信祖師道。雜",
    "T48n2024_001:1102b08": "念紛飛。如何下手。一箇話頭。如鐵掃帚。轉掃",
    "T48n2024_001:1102b09": "轉多。轉多轉掃。掃不得。[拚ㄙ+云]命掃。忽然掃破太",
    "T48n2024_001:1102b10": "虛空。萬別千差一路通。諸禪德。努力今生須",
    "T48n2024_001:1102b11": "了却。莫教永劫受餘殃○又有自疑念佛與參",
    "T48n2024_001:1102b12": "禪不同。不知參禪只圖識心見性。念佛者悟",
    "T48n2024_001:1102b13": "自性彌陀唯心淨土。豈有二理。經云。憶佛念",
    "T48n2024_001:1102b14": "佛現前當來。必定見佛。既曰現前見佛。則與",
    "T48n2024_001:1102b15": "參禪悟道有何異哉○答或問云。但將阿彌",
    "T48n2024_001:1102b16": "陀佛四字。做箇話頭。二六時中。直下提撕。至",
    "T48n2024_001:1102b17": "於一念不生。不涉階梯。徑超佛地。",
    "T48n2024_001:1102b18": "智徹禪師淨土玄門",
    "T48n2024_001:1102b19": "念佛一聲。或三五七聲。默默返問。這一聲佛。",
    "T48n2024_001:1102b20": "從何處起。又問這念佛的是誰。有疑只管疑",
    "T48n2024_001:1102b21": "去。若問處不親。疑情不切。再舉箇畢竟這念",
    "T48n2024_001:1102b22": "佛的是誰。於前一問。少問少疑。只向念佛是",
    "T48n2024_001:1102b23": "誰。諦審諦問。",
    "T48n2024_001:1102b24": "　評曰。徑無前問只看這念佛的是誰亦得。",
    "T48n2024_001:1102b25": "汝州香山無聞聰禪師普說",
    "T48n2024_001:1102b26": "山僧初見獨翁和尚。令參不是心不是佛不",
    "T48n2024_001:1102b27": "是物。後同雲峯月山等六人。立願互相究竟。",
    "T48n2024_001:1102b28": "次見淮西教無能。令提無字。次到長蘆。結伴",
    "T48n2024_001:1102b29": "煉磨。後遇淮上敬兄。問云。爾六七年有甚見",
    "T48n2024_001:1102c01": "地。某答。每日只是心下無一物。敬云。爾這一",
    "T48n2024_001:1102c02": "絡索甚處出來。某心裏似知不知。不敢開口。",
    "T48n2024_001:1102c03": "敬見我做處無省發。乃云。爾定中工夫不失",
    "T48n2024_001:1102c04": "動處便失。某被說著。心驚便問。畢竟明此大",
    "T48n2024_001:1102c05": "事。應作麼生。敬云。爾不聞川老子道。要知",
    "T48n2024_001:1102c06": "端的意。北斗面南看。說了便去。某被一問直",
    "T48n2024_001:1102c07": "得。行不知行。坐不知坐。五七日間。不提無",
    "T48n2024_001:1102c08": "字。倒只看要知端的意。北斗面南看。忽到淨",
    "T48n2024_001:1102c09": "頭寮。在一木上。與眾同坐。只是疑情不解。有",
    "T48n2024_001:1102c10": "飯食頃。頓覺心中空亮輕清。見情想破裂。如",
    "T48n2024_001:1102c11": "剝皮相似。目前人物。一切不見。猶如虛空。半",
    "T48n2024_001:1102c12": "昧省來。通身汗流。便悟得北斗面南看。遂見",
    "T48n2024_001:1102c13": "敬下語作頌。都無滯礙。尚有向上一路。不得",
    "T48n2024_001:1102c14": "洒落。後入香巖山中過夏。被蚊子咬兩手不。",
    "T48n2024_001:1102c15": "定。因念古人為法忘軀。何怖蚊子。盡情放下",
    "T48n2024_001:1102c16": "咬定牙關。揑定拳頭。單提無字。忍之又忍。不",
    "T48n2024_001:1102c17": "覺身心歸寂。如一座屋倒却四壁。體若虛空。",
    "T48n2024_001:1102c18": "無一物可當情。辰時一坐。未時出定。自知佛",
    "T48n2024_001:1102c19": "法不誤人。自是工夫不到。然雖見解明白。尚",
    "T48n2024_001:1102c20": "有微細隱密妄想未盡。又入光州山中。習定",
    "T48n2024_001:1102c21": "六年。陸安山中又住六年。光州山中又住三",
    "T48n2024_001:1102c22": "年。方得頴脫。",
    "T48n2024_001:1102c23": "評曰。古人如是勤辛。如是久遠方得相應。",
    "T48n2024_001:1102c24": "今人以聰明情量。剎那領會。而猶欲自附",
    "T48n2024_001:1102c25": "於頓悟。豈不謬哉。",
    "T48n2024_001:1102c26": "獨峯和尚示眾",
    "T48n2024_001:1102c27": "學道之士。那裏是入手處。提箇話頭。是入手",
    "T48n2024_001:1102c28": "處。",
    "T48n2024_001:1102c29": "般若和尚示眾",
    "T48n2024_001:1103a01": "兄弟家。三年五年做工夫。無箇入處。將從前",
    "T48n2024_001:1103a02": "話頭拋却。不知行到中途而廢。可惜前來許",
    "T48n2024_001:1103a03": "多心機。有志之士。看眾中柴乾水便僧堂溫",
    "T48n2024_001:1103a04": "煖。發願三年不出門。決定有箇受用。有等纔",
    "T48n2024_001:1103a05": "做工夫。心地清淨。但見境物現前。便成四句。",
    "T48n2024_001:1103a06": "將謂是大了當人。口快舌便。誤了一生。三寸",
    "T48n2024_001:1103a07": "氣消。將何保任。佛子。若欲出離。參須直參。",
    "T48n2024_001:1103a08": "悟須實悟○或話頭綿密無有間斷。不知有",
    "T48n2024_001:1103a09": "身。謂之人忘法未忘。有到此忘其本身。忽然",
    "T48n2024_001:1103a10": "記得。如在夢中跌下萬仞洪崖。只顧救命遂",
    "T48n2024_001:1103a11": "成風癲。到此須是緊提話頭。忽然連話頭。都",
    "T48n2024_001:1103a12": "忘謂之人法雙忘。驀地冷灰豆爆。始知張公",
    "T48n2024_001:1103a13": "吃酒。李公醉。正好來般若門下吃棒。何以故。",
    "T48n2024_001:1103a14": "更須打破諸祖重關。遍參知識。得知一切淺",
    "T48n2024_001:1103a15": "深。却向水邊林下。保養聖胎。直待龍天推出。",
    "T48n2024_001:1103a16": "方可出來扶揚宗教。普度群生。",
    "T48n2024_001:1103a17": "雪庭和尚示眾",
    "T48n2024_001:1103a18": "十二時中。一貧如洗。看箇父母未生前。那箇",
    "T48n2024_001:1103a19": "是我本來面目。不管得力不得力昏散不昏",
    "T48n2024_001:1103a20": "散。只管提撕去。",
    "T48n2024_001:1103a21": "仰山古梅友禪師示眾",
    "T48n2024_001:1103a22": "須要發勇猛心。立決定志。將平生悟得的學",
    "T48n2024_001:1103a23": "得的。一切佛法四六文章語言三昧。一掃掃",
    "T48n2024_001:1103a24": "向大洋海裏去。更莫舉著。把八萬四千微細",
    "T48n2024_001:1103a25": "念頭。一坐坐斷。却將本參話頭。一提提起疑",
    "T48n2024_001:1103a26": "來疑去。拶來拶去。凝定身心。討箇分曉。以悟",
    "T48n2024_001:1103a27": "為則。不可向公案上卜度經書上尋覓。直須",
    "T48n2024_001:1103a28": "卒地斷爆地拆方始到家。若是話頭提不起",
    "T48n2024_001:1103a29": "連舉三遍。便覺有力。若身力疲倦。心識怉懆。",
    "T48n2024_001:1103b01": "却輕輕下地。打一轉再上蒲團。將本參話。如",
    "T48n2024_001:1103b02": "前挨拶。若纔上蒲團。便打磕睡。開得眼來。胡",
    "T48n2024_001:1103b03": "思亂想。轉身下地。三三兩兩。交頭接耳。大語",
    "T48n2024_001:1103b04": "細話。記取一肚皮語錄經書。逞能舌辨。如此",
    "T48n2024_001:1103b05": "用心。臘月三十日到來。總用不著。",
    "T48n2024_001:1103b06": "衢州傑峯愚禪師示五臺善講主",
    "T48n2024_001:1103b07": "假饒文殊放金色光。與汝摩頂。師子被爾騎",
    "T48n2024_001:1103b08": "來。觀音現千手眼。鸚哥被爾捉得。皆是逐色",
    "T48n2024_001:1103b09": "隨聲。於爾自己有何利益。要明己躬大事。透",
    "T48n2024_001:1103b10": "脫生死牢關。先須截斷一切聖凡虛妄見解。",
    "T48n2024_001:1103b11": "十二時中。回光返照。但看箇不是心不是物",
    "T48n2024_001:1103b12": "不是佛。是箇甚麼。切莫向外邊尋討。設有一",
    "T48n2024_001:1103b13": "毫佛法神通聖解。如粟米粒大。皆為自欺。總",
    "T48n2024_001:1103b14": "是謗佛謗法。直須參到脫體無依。纖毫不立",
    "T48n2024_001:1103b15": "處。著得隻眼。便見青州布衫。鎮州蘿蔔。皆是",
    "T48n2024_001:1103b16": "自家所用之物。更不須別求神通聖解也。",
    "T48n2024_001:1103b17": "靈隱瞎堂禪師對制",
    "T48n2024_001:1103b18": "宋孝宗皇帝問。如何免得生死。對曰。不悟大",
    "T48n2024_001:1103b19": "乘道。終不能免。又問。如何得悟。對曰。本有",
    "T48n2024_001:1103b20": "之性。以歲月磨之。無不悟者。",
    "T48n2024_001:1103b21": "大乘山普巖斷岸和尚示眾",
    "T48n2024_001:1103b22": "萬法歸一。一歸何處。不得不看話頭。守空靜",
    "T48n2024_001:1103b23": "而坐。不得念話頭。無疑而坐。如有昏散。不用",
    "T48n2024_001:1103b24": "起念排遣。快便舉起話頭。抖擻身心。猛著精",
    "T48n2024_001:1103b25": "采。更不然下地經行。覺昏散去。再上蒲團。忽",
    "T48n2024_001:1103b26": "爾不舉自舉。不疑自疑。行不知行。坐不知坐。",
    "T48n2024_001:1103b27": "惟有參情。孤孤逈逈。歷歷明明。是名斷煩惱",
    "T48n2024_001:1103b28": "處。亦名我喪處。雖然如是。未為究竟。再加鞭",
    "T48n2024_001:1103b29": "策。看箇一歸何處。到這裏提撕話頭。無節次",
    "T48n2024_001:1103c01": "了也。惟有疑情。忘即舉之。直至返照心盡。是",
    "T48n2024_001:1103c02": "名法亡。始到無心處也。莫是究竟麼。古云。莫",
    "T48n2024_001:1103c03": "謂無心云是道。無心猶隔一重關。忽地遇聲",
    "T48n2024_001:1103c04": "遇色。磕著撞著。大咲一聲。轉身過來。便好。",
    "T48n2024_001:1103c05": "道懷州牛吃禾。益州馬腹脹。",
    "T48n2024_001:1103c06": "古拙禪師示眾",
    "T48n2024_001:1103c07": "諸大德何不起大精進。對三寶前深發重願。",
    "T48n2024_001:1103c08": "若生死不明。祖關不透。誓不下山。向長連床",
    "T48n2024_001:1103c09": "上七尺單前。高掛鉢囊。壁立千仞。盡此一生。",
    "T48n2024_001:1103c10": "做教徹去。若辦此心。決不相賺。如其發心不",
    "T48n2024_001:1103c11": "真。志不猛勵。這邊經冬。那邊過夏。今日進",
    "T48n2024_001:1103c12": "前。明日退後。久久摸索不著。便道般若無",
    "T48n2024_001:1103c13": "靈驗。却向外邊。記一肚。抄一部。如臭糟瓶相",
    "T48n2024_001:1103c14": "似。聞者未免惡心嘔吐。直做到彌勒下生。有",
    "T48n2024_001:1103c15": "何干涉。苦哉。",
    "T48n2024_001:1103c16": "太虛禪師示眾",
    "T48n2024_001:1103c17": "如未了悟。須向蒲團上冷坐。十年二十年三",
    "T48n2024_001:1103c18": "十年。看箇父母未生前面目。",
    "T48n2024_001:1103c19": "楚石琦禪師示眾",
    "T48n2024_001:1103c20": "兄弟。開口便道。我是禪和。及問他如何是禪。",
    "T48n2024_001:1103c21": "便東覰西覰。口如扁擔相似。苦哉屈哉。喫著",
    "T48n2024_001:1103c22": "佛祖飯。不去理會本分事。爭持文言俗句。高",
    "T48n2024_001:1103c23": "聲大語。略無忌憚。全不識羞。有般底不去蒲",
    "T48n2024_001:1103c24": "團上。究明父母未生以前本來面目。冷地裏",
    "T48n2024_001:1103c25": "學客舂。指望求福。懺除業障。與道太遠在○",
    "T48n2024_001:1103c26": "凝心斂念。攝事歸空。念想纔生。即便遏捺。如",
    "T48n2024_001:1103c27": "此見解。即是落空亡的。外道魂不返的死人。",
    "T48n2024_001:1103c28": "又有妄認能嗔能喜能見能聞。認得明白了。",
    "T48n2024_001:1103c29": "便是一生參學事畢。我且問爾。無常到時。燒",
    "T48n2024_001:1104a01": "作一堆灰。這能嗔能喜能見能聞的。什麼處",
    "T48n2024_001:1104a02": "去也。恁麼參的是藥汞銀禪。此銀非真。一煆",
    "T48n2024_001:1104a03": "便流。因問爾。尋常參箇什麼。答道。有教參萬",
    "T48n2024_001:1104a04": "法歸一一歸何處。又教我只如此會。今日方",
    "T48n2024_001:1104a05": "知。不是。就和尚請箇話頭。我道古人公案。有",
    "T48n2024_001:1104a06": "什麼不是。汝眼本正。因師故邪。累請不已。",
    "T48n2024_001:1104a07": "向道去。參狗子無佛性話。忽然打破漆桶。却",
    "T48n2024_001:1104a08": "來山僧手裏。喫棒。",
    "T48n2024_001:1104a09": "評曰。天如而下。皆元末及　國初尊宿。若",
    "T48n2024_001:1104a10": "傑峯古拙楚石。則身經二代者也。楚石為",
    "T48n2024_001:1104a11": "妙喜五世孫。而其見地如日光月明。機辨",
    "T48n2024_001:1104a12": "如雷烈風迅。直截根原。脫落枝葉。真無愧",
    "T48n2024_001:1104a13": "妙喜老人矣。天如以至今日。無四休者。獨",
    "T48n2024_001:1104a14": "其語皆提持向上極則事。教初學人做工",
    "T48n2024_001:1104a15": "夫處絕少。僅得一二錄。如左。",
    "T48n2024_001:1104a16": "高麗普濟禪師答李相國書",
    "T48n2024_001:1104a17": "既曾於無字話提撕。不必改參也。況舉起別",
    "T48n2024_001:1104a18": "話頭時。曾參無字。必於無字。有小熟因地。切",
    "T48n2024_001:1104a19": "莫移動。切莫改參。但於二六時中四威儀內。",
    "T48n2024_001:1104a20": "舉起話頭。莫待幾時悟不悟。亦莫管有滋味",
    "T48n2024_001:1104a21": "無滋味。亦莫管得力不得力。拶到心思不及",
    "T48n2024_001:1104a22": "意慮不行。即是諸佛諸祖放身命處。",
    "T48n2024_001:1104a23": "評曰。此語錄萬曆丁酉。福建許元真東征。",
    "T48n2024_001:1104a24": "得之朝鮮者。中國未有也。因錄其要。而識",
    "T48n2024_001:1104a25": "之。",
    "T48n2024_001:1104a26": "楚山琦禪師解制",
    "T48n2024_001:1104a27": "諸大德九十日中。還曾證悟也無。如其未悟。",
    "T48n2024_001:1104a28": "則此一冬。又是虛喪了也。若是本色道流。以",
    "T48n2024_001:1104b01": "十方法界為箇圓覺期。莫論長期短期。百日",
    "T48n2024_001:1104b02": "千日。結制解制。但以舉起話頭為始。若一年",
    "T48n2024_001:1104b03": "不悟。參一年。十年不悟。參十年。二十年不",
    "T48n2024_001:1104b04": "悟。參二十年。盡平生不悟。決定不移此志。直",
    "T48n2024_001:1104b05": "須要見箇真實究竟處。方是放參之日也○",
    "T48n2024_001:1104b06": "如未能言前契旨。但將一句阿彌陀佛。置之",
    "T48n2024_001:1104b07": "懷抱。默默體究。常時鞭起疑情。這念佛的是",
    "T48n2024_001:1104b08": "誰。念念相續。心心無間。如人行路到水窮山",
    "T48n2024_001:1104b09": "盡處。自然有箇轉身的道理。[囗@力]地一聲。契入",
    "T48n2024_001:1104b10": "心體。",
    "T48n2024_001:1104b11": "評曰。舉起話頭為進期。真實究竟為出期。",
    "T48n2024_001:1104b12": "當牢記取。",
    "T48n2024_001:1104b13": "天真毒峯善禪師示眾",
    "T48n2024_001:1104b14": "果欲了脫生死。先須發大信心。立弘誓願。若",
    "T48n2024_001:1104b15": "不打破所參公案。洞見父母未生前面目。坐",
    "T48n2024_001:1104b16": "斷微細現行生死。誓不放捨本參話頭。遠離",
    "T48n2024_001:1104b17": "真善知識。貪逐名利。若故違此願。當墮惡道。",
    "T48n2024_001:1104b18": "發此大願。防護其心。方堪領受公案。或看無",
    "T48n2024_001:1104b19": "字。要緊在因甚狗子無佛性上著力。或看萬",
    "T48n2024_001:1104b20": "法歸一。要緊在一歸何處。或參究念佛。要緊",
    "T48n2024_001:1104b21": "在念佛的是誰。回光返照深入疑情。若話頭",
    "T48n2024_001:1104b22": "不得力。還提前文。以至末句。使首尾一貫方",
    "T48n2024_001:1104b23": "有頭緒。可致疑也。疑情不斷。切切用心。不覺",
    "T48n2024_001:1104b24": "舉步翻身。打箇懸空筋斗。却再來吃棒。",
    "T48n2024_001:1104b25": "空谷隆禪師示眾",
    "T48n2024_001:1104b26": "不可呆蠢蠢地念箇話頭。亦不可推詳計較。",
    "T48n2024_001:1104b27": "但時中憤然要明此事。忽爾懸崖撒手。打箇",
    "T48n2024_001:1104b28": "翻身。方見孤明歷歷。到此不可耽著。還有腦",
    "T48n2024_001:1104b29": "後一槌。極是難透。爾且恁麼參去○不參自",
    "T48n2024_001:1104c01": "悟。上古或有之。自餘未有不從力參而得悟",
    "T48n2024_001:1104c02": "者○優曇和尚。令提念佛的是誰。汝今不必",
    "T48n2024_001:1104c03": "用此等法。只平常念去。但念不忘。忽然觸境。",
    "T48n2024_001:1104c04": "遇緣。打著轉身一句。始知寂光淨土不離此",
    "T48n2024_001:1104c05": "處。阿彌陀佛不越自心。",
    "T48n2024_001:1104c06": "評曰。但時中憤然要明此事。此句甚妙。該",
    "T48n2024_001:1104c07": "攝看話頭之法。曲盡。",
    "T48n2024_001:1104c08": "天奇和尚示眾",
    "T48n2024_001:1104c09": "汝等從今發決定心。晝三夜三。舉定本參。看",
    "T48n2024_001:1104c10": "他是箇甚麼道理。務要討箇分曉。日久歲深。",
    "T48n2024_001:1104c11": "不煉昏沈。昏沈自退。不除散亂。散亂自絕。",
    "T48n2024_001:1104c12": "純一無雜。心念不生。忽然會得。如夢而醒。覆",
    "T48n2024_001:1104c13": "看從前。俱是虛幻當體本來現成萬象森羅",
    "T48n2024_001:1104c14": "全機獨露。於這大明國裏。也不枉為人。向此",
    "T48n2024_001:1104c15": "法門。也不枉為僧。却來隨緣度日。豈不暢哉。",
    "T48n2024_001:1104c16": "豈不快哉○終日念佛。不知全是佛念。如不",
    "T48n2024_001:1104c17": "知。須看箇念佛的是誰。眼就看定。心就舉定。",
    "T48n2024_001:1104c18": "務要討箇下落。",
    "T48n2024_001:1104c19": "評曰。毒峯天奇。皆教參究念佛。空谷何故",
    "T48n2024_001:1104c20": "謂。不必用此等法。蓋是隨機不同。任便無",
    "T48n2024_001:1104c21": "礙。",
    "T48n2024_001:1104c22": "古音琴禪師示眾",
    "T48n2024_001:1104c23": "坐中所見善惡。皆由坐時。不起觀察。不正思",
    "T48n2024_001:1104c24": "惟。但只瞑目靜坐。心不精采。意順境流。半夢",
    "T48n2024_001:1104c25": "半醒。或貪著靜境。為樂致見種種境界。夫正",
    "T48n2024_001:1104c26": "因做工夫者。當睡便睡一覺。一醒便起。抖擻",
    "T48n2024_001:1104c27": "精神。挪挱眼目。咬住牙根。揑緊拳頭。直看話",
    "T48n2024_001:1104c28": "頭落在何處。切莫隨昏隨沈。絲毫外境不可",
    "T48n2024_001:1104c29": "采著○行住坐臥之中。一句彌陀莫斷。須信",
    "T48n2024_001:1105a01": "因深果深。直教不念自念。若能念念不空。管",
    "T48n2024_001:1105a02": "取念成一片。當念認得。念人彌陀與我同現。",
    "T48n2024_001:1105a03": "異巖登禪師釋疑集",
    "T48n2024_001:1105a04": "問。學人參求知識。或令提箇話頭。或令疑箇",
    "T48n2024_001:1105a05": "話頭。同耶別耶。答。纔舉話頭。當下便疑。豈",
    "T48n2024_001:1105a06": "有二理。一念提起。疑情即現。覆去翻來精研",
    "T48n2024_001:1105a07": "推究。功深力極。自得了悟。",
    "T48n2024_001:1105a08": "評曰。釋疑集中。此一段文。最為精當。今人",
    "T48n2024_001:1105a09": "頗有滯此二端而不決者。蓋未曾實做工",
    "T48n2024_001:1105a10": "夫故也。",
    "T48n2024_001:1105a11": "月心和尚示眾",
    "T48n2024_001:1105a12": "憤起新鮮志氣。舉箇話頭。要於結末字上。疑",
    "T48n2024_001:1105a13": "情永長。沈沈痛切。或杜口默參。或出聲追審。",
    "T48n2024_001:1105a14": "如失重物。務要親逢親得。日用中一切時一",
    "T48n2024_001:1105a15": "切處。更無二念。",
    "T48n2024_001:1105a16": "△諸祖苦功節略第二",
    "T48n2024_001:1105a17": "獨坐靜室",
    "T48n2024_001:1105a18": "道安大師。獨坐靜室十有二年。[歹*覃]精搆思。乃",
    "T48n2024_001:1105a19": "得神悟。",
    "T48n2024_001:1105a20": "評曰。此老竭精思。乃得神悟。不是一味靜",
    "T48n2024_001:1105a21": "坐便了。",
    "T48n2024_001:1105a22": "懸崖坐樹",
    "T48n2024_001:1105a23": "靜琳禪師。棄講習禪。昏睡惑心。有懸崖。下望",
    "T48n2024_001:1105a24": "千仞。旁出一樹。以草藉之。趺坐其上。一心繫",
    "T48n2024_001:1105a25": "念。動經宵日。怖死既重。專精不二。後遂超悟。",
    "T48n2024_001:1105a26": "草食木棲",
    "T48n2024_001:1105a27": "通達禪師。入太白山。不齎糧粒。饑則食草。息",
    "T48n2024_001:1105a28": "則依樹。端坐思玄。五年不息。因以本打塊。塊",
    "T48n2024_001:1105a29": "破廓然大悟。",
    "T48n2024_001:1105b01": "評曰。饒汝草食樹棲。若不思玄。漫爾多載。",
    "T48n2024_001:1105b02": "異於深山之野人者。幾希。",
    "T48n2024_001:1105b03": "衣不解帶",
    "T48n2024_001:1105b04": "金光照禪師。十三出家。十九入洪陽山。依迦",
    "T48n2024_001:1105b05": "葉和尚。服勤三載。衣不解帶。寢不沾席。又在",
    "T48n2024_001:1105b06": "姑射山。亦如是。豁然啟悟。",
    "T48n2024_001:1105b07": "引錐自刺",
    "T48n2024_001:1105b08": "慈明谷泉瑯瑘三人。結伴參汾陽。時河東苦",
    "T48n2024_001:1105b09": "寒。眾人憚之。慈明志在於道。曉夕不忘。夜",
    "T48n2024_001:1105b10": "坐欲睡。引錐自刺。後嗣汾陽。道風大振。號西",
    "T48n2024_001:1105b11": "河師子。",
    "T48n2024_001:1105b12": "暗室不忽",
    "T48n2024_001:1105b13": "宏智禪師。初侍丹霞淳。因與僧徵詰公案。不",
    "T48n2024_001:1105b14": "覺大咲。淳責曰。汝咲這一聲。失了多少好事。",
    "T48n2024_001:1105b15": "不見道暫時不在。如同死人。智再拜伏膺。後",
    "T48n2024_001:1105b16": "雖在闇室。未嘗敢忽。",
    "T48n2024_001:1105b17": "評曰。論道而咲。古人尚呵。今世諦詼諧。捧",
    "T48n2024_001:1105b18": "腹無厭。丹霞見之。又當何如。",
    "T48n2024_001:1105b19": "晚必涕泣",
    "T48n2024_001:1105b20": "伊菴權禪師。用功甚銳。至晚必流涕曰。今日",
    "T48n2024_001:1105b21": "又只恁麼空過。未知來日工夫如何。師在眾。",
    "T48n2024_001:1105b22": "不與人交一言。",
    "T48n2024_001:1105b23": "三年力行",
    "T48n2024_001:1105b24": "晦堂心禪師。自言初入道。自恃甚易。逮見黃",
    "T48n2024_001:1105b25": "龍先師。退思日用與理矛盾極多。遂力行之。",
    "T48n2024_001:1105b26": "三年祈寒溽暑。確志不移。方得事事如理。而",
    "T48n2024_001:1105b27": "今欬唾掉臂。也是祖師西來意。",
    "T48n2024_001:1105b28": "圓枕警睡",
    "T48n2024_001:1105b29": "喆侍者。睡以圓木為枕。小睡則枕轉。覺而復",
    "T48n2024_001:1105c01": "起。率以為常。或謂用心太過。答云。我於般若",
    "T48n2024_001:1105c02": "緣分素薄。若不如此。恐為妄習所牽。",
    "T48n2024_001:1105c03": "被雨不覺",
    "T48n2024_001:1105c04": "全菴主。為道猛烈。無食息暇。一日倚欄看狗",
    "T48n2024_001:1105c05": "子話。雨來不覺。衣濕方知。",
    "T48n2024_001:1105c06": "誓不展被",
    "T48n2024_001:1105c07": "佛燈珣禪師。依佛鑒。隨眾咨請。邈無所入。嘆",
    "T48n2024_001:1105c08": "曰。此生若不徹證。誓不展被。於是四十九日。",
    "T48n2024_001:1105c09": "只靠露柱立地。如喪考妣。乃得大悟。",
    "T48n2024_001:1105c10": "擲書不顧",
    "T48n2024_001:1105c11": "鐵面昺禪師。行脚時。離鄉未久。聞受業一夕",
    "T48n2024_001:1105c12": "遺火悉為煨燼。得書擲之地曰。徒亂人意耳。",
    "T48n2024_001:1105c13": "堅誓省發",
    "T48n2024_001:1105c14": "靈源清禪師。初參黃龍心。隨眾問答。茫然不",
    "T48n2024_001:1105c15": "知端倪。夜誓佛前曰。當盡形壽以法為檀。願",
    "T48n2024_001:1105c16": "早開解。後閱玄沙語。倦而倚壁。起經行。步促",
    "T48n2024_001:1105c17": "遺履。俯就之。忽大悟。",
    "T48n2024_001:1105c18": "無時異緣",
    "T48n2024_001:1105c19": "圓悟勤禪師。再參東山演。為侍者。窮參力究。",
    "T48n2024_001:1105c20": "自云。山僧在眾無一時異緣。十年方得打徹。",
    "T48n2024_001:1105c21": "評曰。十年之間。無一時異緣。試問今一日",
    "T48n2024_001:1105c22": "間。異緣多少。何時得打徹去也。",
    "T48n2024_001:1105c23": "造次不忘",
    "T48n2024_001:1105c24": "牧菴忠禪師。初習台教。後志禪宗。謁龍門眼。",
    "T48n2024_001:1105c25": "造次之頃不忘提撕。適縱步水磨。見額云。法",
    "T48n2024_001:1105c26": "輪常轉。忽大悟。",
    "T48n2024_001:1105c27": "忘抵河津",
    "T48n2024_001:1105c28": "慶壽享禪師。參鄭州普照寶公。朝夕精勤。一",
    "T48n2024_001:1105c29": "日以事往睢陽。過趙渡。疑情不散。忘其抵津。",
    "T48n2024_001:1106a01": "同行覺之曰。此河津也。豁然悲喜交集。以白",
    "T48n2024_001:1106a02": "寶公。公曰。此僵臥漢。未在。因教看日面佛",
    "T48n2024_001:1106a03": "語。一日雲堂靜坐。聞板聲大悟。",
    "T48n2024_001:1106a04": "寢食兩忘",
    "T48n2024_001:1106a05": "松源岳禪師。初以居士參應菴華。不契。愈自",
    "T48n2024_001:1106a06": "奮勵見密菴傑。隨問隨答。密嘆曰。黃楊木禪",
    "T48n2024_001:1106a07": "耳。奮勵彌切至忘寢食。會密入室問僧。不是",
    "T48n2024_001:1106a08": "心不是佛不是物。師從傍大悟。",
    "T48n2024_001:1106a09": "口體俱忘",
    "T48n2024_001:1106a10": "高峯妙禪師。在眾脅不沾席。口體俱忘。或時",
    "T48n2024_001:1106a11": "如廁中單而出。或時發函不扃而去。後徑山",
    "T48n2024_001:1106a12": "歸堂。大悟。",
    "T48n2024_001:1106a13": "諸緣盡廢",
    "T48n2024_001:1106a14": "傑峯愚禪師。初參古厓石門。佩受法語。晝夜",
    "T48n2024_001:1106a15": "兀坐。不契。後參止嚴。舉不是心不是佛不是",
    "T48n2024_001:1106a16": "物。愈疑乃諸緣盡廢。寢食俱不覺知。如氣絕",
    "T48n2024_001:1106a17": "者。一夕坐至夜分。聞隣僧咏證道歌云。不除",
    "T48n2024_001:1106a18": "妄想。不求真。豁然如釋重負。有夜半忽然忘",
    "T48n2024_001:1106a19": "月指。虛空迸出日輪紅之句。",
    "T48n2024_001:1106a20": "杜門力參",
    "T48n2024_001:1106a21": "移剌楚材丞相。參萬松老人。屏斥家務。杜絕",
    "T48n2024_001:1106a22": "人跡。雖祈寒溽暑。無日不參。焚膏繼晷廢寢。",
    "T48n2024_001:1106a23": "忘飡者幾三年。乃獲印證。",
    "T48n2024_001:1106a24": "評曰。如是用心。如是證道。是之謂在家菩",
    "T48n2024_001:1106a25": "薩也。喫得肉。已飽來尋僧說禪。獨何為哉。",
    "T48n2024_001:1106a26": "以頭觸柱",
    "T48n2024_001:1106a27": "中峯本禪師。侍高峯死關。晝夜精勤。困則以",
    "T48n2024_001:1106a28": "頭觸柱。一日誦金剛經。至荷擔如來處。恍然",
    "T48n2024_001:1106a29": "開解。自謂所證未極。彌益勤苦。咨決無怠。及",
    "T48n2024_001:1106b01": "觀流水。乃大悟。",
    "T48n2024_001:1106b02": "評曰。自謂所證未極。故終至極處。今之以",
    "T48n2024_001:1106b03": "途路為到家者眾矣。嗟夫。",
    "T48n2024_001:1106b04": "關中刻苦",
    "T48n2024_001:1106b05": "毒峯善禪師。在淯溪進關。不設臥榻。惟置一",
    "T48n2024_001:1106b06": "橙。以悟為則。一夕昏睡。不覺夜半。乃去橙。",
    "T48n2024_001:1106b07": "晝夜行立。又倚壁睡去誓不傍壁。遼空而行。",
    "T48n2024_001:1106b08": "身力疲勞。睡魔愈重。號泣佛前。百計逼拶。遂",
    "T48n2024_001:1106b09": "得工夫日進。聞鍾聲。忽不自由。偈示。沈沈寂",
    "T48n2024_001:1106b10": "寂絕施為。觸著無端。吼似雷。動地一聲消息",
    "T48n2024_001:1106b11": "盡。髑髏粉碎夢初回。",
    "T48n2024_001:1106b12": "脅不至席",
    "T48n2024_001:1106b13": "璧峯金禪師。參晉雲海。示以萬法公案。疑之",
    "T48n2024_001:1106b14": "三年。偶摘蔬次。忽凝然久之。海問子定耶。對",
    "T48n2024_001:1106b15": "曰定動不關。海問定動不關。是甚麼人。金以",
    "T48n2024_001:1106b16": "筐示之。海不肯。金撲筐於地。亦不肯。爾後工",
    "T48n2024_001:1106b17": "夫益切。脅不至席。一坐七日。一日聞伐木聲。",
    "T48n2024_001:1106b18": "大悟。",
    "T48n2024_001:1106b19": "獨守鈍工",
    "T48n2024_001:1106b20": "西蜀無際禪師。初做工夫。四指大書帖亦不",
    "T48n2024_001:1106b21": "看。只是拍。盲做鈍工夫。乃得大徹大悟。",
    "T48n2024_001:1106b22": "　評曰。此意極是。但不明教理者。未宜效嚬。",
    "T48n2024_001:1106c02": "禪關策進",
    "T48n2024_001:1106c04": "後集一門",
    "T48n2024_001:1106c05": "△諸經引證節略",
    "T48n2024_001:1106c06": "大般若經",
    "T48n2024_001:1106c07": "空中聲告常啼菩薩言。汝東行求般若。莫辭",
    "T48n2024_001:1106c08": "疲倦。莫念睡眠。莫思飲食。莫想晝夜。莫怖寒",
    "T48n2024_001:1106c09": "熱。於內外法。心莫散亂。行時不得左右顧視。",
    "T48n2024_001:1106c10": "勿觀前後上下四維等。",
    "T48n2024_001:1106c11": "華嚴經",
    "T48n2024_001:1106c12": "勤首菩薩偈云。如鑽燧取火。未出而數息。火",
    "T48n2024_001:1106c13": "勢隨至滅。懈怠者亦然。釋曰。當以智慧鑽注",
    "T48n2024_001:1106c14": "一境。以方便繩善巧迴轉。心智無住。四儀無",
    "T48n2024_001:1106c15": "間。則聖道可生。瞥爾起心。暫時忘照。皆名息",
    "T48n2024_001:1106c16": "也。",
    "T48n2024_001:1106c17": "大集月藏經",
    "T48n2024_001:1106c18": "若能精勤。繫念不散。則休息煩惱。不久得成",
    "T48n2024_001:1106c19": "無上菩提。",
    "T48n2024_001:1106c20": "十六觀經",
    "T48n2024_001:1106c21": "佛告韋提希。應當專心繫念一處。",
    "T48n2024_001:1106c22": "出曜經",
    "T48n2024_001:1106c23": "智者以慧鍊心。尋究諸垢。猶如鑛鐵。數入百",
    "T48n2024_001:1106c24": "鍊。則成精金。猶如大海。日夜沸動。則成大",
    "T48n2024_001:1106c25": "寶。人亦如是。晝夜役心不止。便獲果證。",
    "T48n2024_001:1106c26": "評曰。今人但知息心而入禪那。寧知役心",
    "T48n2024_001:1106c27": "而獲果證。",
    "T48n2024_001:1106c28": "大灌頂經",
    "T48n2024_001:1106c29": "禪思比丘。無他想念。惟守一法。然後見心。",
    "T48n2024_001:1107a01": "遺教經",
    "T48n2024_001:1107a02": "夫心者制之一處。無事不辦。",
    "T48n2024_001:1107a03": "　評曰。守一法。制一處。幸有此等語言在。",
    "T48n2024_001:1107a04": "楞嚴經",
    "T48n2024_001:1107a05": "又以此心。內外精研○又以此心。研究精極。",
    "T48n2024_001:1107a06": "彌陀經",
    "T48n2024_001:1107a07": "執持名號。一心不亂。",
    "T48n2024_001:1107a08": "評曰。只此一心不亂四字。參禪之事畢矣。",
    "T48n2024_001:1107a09": "人多於此忽之。",
    "T48n2024_001:1107a10": "楞伽經",
    "T48n2024_001:1107a11": "若欲了知。能取所取。分別境界。皆是心之所",
    "T48n2024_001:1107a12": "現者。當離憒閙昏滯睡眠。初中後夜。勤加修",
    "T48n2024_001:1107a13": "習。",
    "T48n2024_001:1107a14": "金剛般若經",
    "T48n2024_001:1107a15": "薩陀波崙菩薩。七歲經行住立。不坐不臥。",
    "T48n2024_001:1107a16": "寶積經",
    "T48n2024_001:1107a17": "佛告舍利弗。彼二菩薩行精進時。於千歲中。",
    "T48n2024_001:1107a18": "未曾一彈指頃被睡眠之所逼惱。於千歲中。",
    "T48n2024_001:1107a19": "未曾起念稱量飲食醎淡美惡。於千歲中。每",
    "T48n2024_001:1107a20": "乞食時。未曾觀授食人為男為女。於千歲中。",
    "T48n2024_001:1107a21": "居止樹下。未曾仰面觀於樹相。於千歲中。未",
    "T48n2024_001:1107a22": "曾緣念親里眷屬。於千歲中。未曾起念我欲",
    "T48n2024_001:1107a23": "剃頭。於千歲中。未曾起念從熱取涼從寒取",
    "T48n2024_001:1107a24": "溫。於千歲中。未曾論說世間無益之語。",
    "T48n2024_001:1107a25": "評曰。此是大菩薩境界。雖非凡夫所及。然",
    "T48n2024_001:1107a26": "不可不知。",
    "T48n2024_001:1107a27": "大集經",
    "T48n2024_001:1107a28": "法悟比丘。二萬年中。常修念佛。無有睡眠。不",
    "T48n2024_001:1107a29": "生貪嗔等。不念親屬衣食資身之具。",
    "T48n2024_001:1107b01": "念佛三昧經",
    "T48n2024_001:1107b02": "舍利弗。二十年中。常勤修習毘婆舍那。行住",
    "T48n2024_001:1107b03": "坐臥。正念觀察。曾無動亂。",
    "T48n2024_001:1107b04": "自在王菩薩經",
    "T48n2024_001:1107b05": "金剛齊比丘。修習正法。諸魔隱身伺之。千歲",
    "T48n2024_001:1107b06": "伺之。不見一念心散可得惱亂。",
    "T48n2024_001:1107b07": "如來智印經",
    "T48n2024_001:1107b08": "輪王慧起捨國出家。三千歲繫念。亦不倚臥。",
    "T48n2024_001:1107b09": "中阿含經",
    "T48n2024_001:1107b10": "尊者阿那律陀。尊者難提。尊者金毘羅。共住",
    "T48n2024_001:1107b11": "林中。後先乞食。各歸坐禪。至於晡時。先從坐",
    "T48n2024_001:1107b12": "起者。或汲瓶水。能勝獨舉。如不能勝。則便以",
    "T48n2024_001:1107b13": "手招一比丘。兩人共舉。各不相語。五日一集。",
    "T48n2024_001:1107b14": "或兩說法。或聖默然。",
    "T48n2024_001:1107b15": "　評曰。此萬世結伴修行之良法也。",
    "T48n2024_001:1107b16": "雜譬喻經",
    "T48n2024_001:1107b17": "波羅柰國。一人出家。自誓不得應真。終不臥",
    "T48n2024_001:1107b18": "息。晝夜經行。三年得道。又羅閱祇國。一沙",
    "T48n2024_001:1107b19": "門。布草為褥。坐其上。自誓云。不得道終不",
    "T48n2024_001:1107b20": "起。但欲睡眠。以錐刺髀。一年之中。得應真道。",
    "T48n2024_001:1107b21": "雜阿含經",
    "T48n2024_001:1107b22": "如是比丘。精勤方便。肌膚瘦損。筋連骨立。不",
    "T48n2024_001:1107b23": "捨善法。乃至未得所應得者。不捨精進。常攝",
    "T48n2024_001:1107b24": "其心。不放逸住。",
    "T48n2024_001:1107b25": "評曰。所應得須知。應得者何事。據此經。則",
    "T48n2024_001:1107b26": "應得盡諸漏。證三明六通成聲聞果。若今",
    "T48n2024_001:1107b27": "所期。則應得圓悟心宗。證一切種智成無",
    "T48n2024_001:1107b28": "上佛果。",
    "T48n2024_001:1107b29": "阿含經",
    "T48n2024_001:1107c01": "乃至成就三明。滅除暗冥。得大智明。皆由精",
    "T48n2024_001:1107c02": "勤修習樂靜獨居。專念不休之所致也。",
    "T48n2024_001:1107c03": "　評曰。專念不休。久之則一心不亂。",
    "T48n2024_001:1107c04": "法集要領經",
    "T48n2024_001:1107c05": "若人百歲中。懈怠劣精進。不如一日中勇猛",
    "T48n2024_001:1107c06": "行精進。",
    "T48n2024_001:1107c07": "評曰。知此義則張善和輩。臨終十念往生。",
    "T48n2024_001:1107c08": "可了然無疑矣。",
    "T48n2024_001:1107c09": "無量壽經",
    "T48n2024_001:1107c10": "至心精進。求道不止。會當剋果。何願不遂。",
    "T48n2024_001:1107c11": "一向出生菩薩經",
    "T48n2024_001:1107c12": "阿彌陀佛。昔為太子。聞此微妙法門。奉持精",
    "T48n2024_001:1107c13": "進。七千歲中。脅不至席。意不傾動。",
    "T48n2024_001:1107c14": "寶積正法經",
    "T48n2024_001:1107c15": "樂求大乘。其心勇猛。雖捨身命。無所顧惜。修",
    "T48n2024_001:1107c16": "菩薩行。勤加精進。無少懈怠。",
    "T48n2024_001:1107c17": "六度集經",
    "T48n2024_001:1107c18": "精進度無極者。精存道奧。進之無怠。臥坐住",
    "T48n2024_001:1107c19": "步。喘息不替○心心相續。不自放逸。",
    "T48n2024_001:1107c20": "修行道地經",
    "T48n2024_001:1107c21": "佛言。自見宿命。從無量劫。往返生死。其骨過",
    "T48n2024_001:1107c22": "須彌山。其髓塗地。可遍大千世界。其血多於",
    "T48n2024_001:1107c23": "古今天下普雨。但欲免斯生死之患。晝夜精",
    "T48n2024_001:1107c24": "進。求於無為。",
    "T48n2024_001:1107c25": "評曰。曰求道。曰聞此微妙法門。曰樂求大",
    "T48n2024_001:1107c26": "乘。曰精存道奧。曰求於無為。如是精進。名",
    "T48n2024_001:1107c27": "正精進。不然縱勞形苦志。累歲經劫或淪",
    "T48n2024_001:1107c28": "外道。或墮偏乘。終無益也。",
    "T48n2024_001:1107c29": "菩薩本行經",
    "T48n2024_001:1108a01": "直至成佛。皆由精進。",
    "T48n2024_001:1108a02": "彌勒所問經",
    "T48n2024_001:1108a03": "佛語阿難。彌勒發意。先我之前四十二劫。我",
    "T48n2024_001:1108a04": "於其後。乃發道意。以大精進。超越九劫。得於",
    "T48n2024_001:1108a05": "無上正真之道。",
    "T48n2024_001:1108a06": "評曰。釋迦以後進。而頓踰四十二劫之先",
    "T48n2024_001:1108a07": "輩。勤惰為之也。經言。貪著於名利。多遊族",
    "T48n2024_001:1108a08": "姓家。彌勒之所以先學而後成者坐此。則",
    "T48n2024_001:1108a09": "釋迦之棄名利。入山林。不親近國王大臣",
    "T48n2024_001:1108a10": "可知矣。識之哉。",
    "T48n2024_001:1108a11": "文殊般若經",
    "T48n2024_001:1108a12": "一行三昧者。應處空閒。捨諸亂意。繫心實理。",
    "T48n2024_001:1108a13": "想念一佛。念念相續而不懈怠。於一念中。即",
    "T48n2024_001:1108a14": "能見十方諸佛。獲大辯才也。",
    "T48n2024_001:1108a15": "般舟三昧經",
    "T48n2024_001:1108a16": "九十日中。不坐不臥。假使筋斷骨枯。三昧不",
    "T48n2024_001:1108a17": "成。終不休息。",
    "T48n2024_001:1108a18": "評曰。以上二條。俱指念佛。而兼諸法門。修",
    "T48n2024_001:1108a19": "淨業者。不可不知。",
    "T48n2024_001:1108a20": "四十二章經",
    "T48n2024_001:1108a21": "夫為道者。譬如一人與萬人戰。挂鎧出門。意",
    "T48n2024_001:1108a22": "或怯弱。或半路而退。或格鬪而死。或得勝而",
    "T48n2024_001:1108a23": "還。沙門學道。應當堅持其心精進勇銳。不畏",
    "T48n2024_001:1108a24": "前境。破滅眾魔。而得道果。",
    "T48n2024_001:1108a25": "評曰。半路退者。自畫而不進者也。格鬪死",
    "T48n2024_001:1108a26": "者。稍進而無功者也。得勝還者。破惑而成",
    "T48n2024_001:1108a27": "道者也。得勝之由。全在堅持其心精進勇",
    "T48n2024_001:1108a28": "銳。學人但當一志直前。毋慮退。毋畏死。前",
    "T48n2024_001:1108a29": "不云乎。吾保此人。必得道矣。法華云。吾今",
    "T48n2024_001:1108b01": "為汝保任此事。終不虛也。佛既爾保。何慮",
    "T48n2024_001:1108b02": "何畏。",
    "T48n2024_001:1108b03": "觀藥王藥上二菩薩經",
    "T48n2024_001:1108b04": "常念大乘。心不忘失。勤修精進。如救頭然。",
    "T48n2024_001:1108b05": "評曰。當勤精進如救頭然。今叢林早暮持",
    "T48n2024_001:1108b06": "誦。然誦其文不思其義。明其義不履其事。",
    "T48n2024_001:1108b07": "亦何益也。",
    "T48n2024_001:1108b08": "寶雲經",
    "T48n2024_001:1108b09": "以心繫心。以心住心。心專一故。次第無間。得",
    "T48n2024_001:1108b10": "定心故。心常寂靜。",
    "T48n2024_001:1108b11": "正法念處經",
    "T48n2024_001:1108b12": "精勤修行則得見諦。是故應當曠野寂靜。一",
    "T48n2024_001:1108b13": "心正念。離於一切多語言說。一切親舊知識",
    "T48n2024_001:1108b14": "來去相見。",
    "T48n2024_001:1108b15": "阿毘曇集異門足",
    "T48n2024_001:1108b16": "假使我身。血肉枯竭。唯皮筋骨。連柱而存。若",
    "T48n2024_001:1108b17": "本所求勝法未獲。終不止息。為精進故。應深",
    "T48n2024_001:1108b18": "受寒熱飢渴蛇蝎蚊虻風雨等觸。又應忍受",
    "T48n2024_001:1108b19": "他人所發。能生身中猛利辛楚。奪命苦受毀",
    "T48n2024_001:1108b20": "辱語言。",
    "T48n2024_001:1108b21": "評曰。本所求勝法未獲。終不止息。即宗門",
    "T48n2024_001:1108b22": "所謂本參話頭。不破誓不休歇之意也。",
    "T48n2024_001:1108b23": "瑜伽師地論",
    "T48n2024_001:1108b24": "六度初三是戒學攝。靜慮是心學攝。般若是",
    "T48n2024_001:1108b25": "慧學攝。唯精進遍於一切。",
    "T48n2024_001:1108b26": "大乘莊嚴經論",
    "T48n2024_001:1108b27": "至心學道。發大勇猛。決趁菩提。",
    "T48n2024_001:1108b28": "阿毘達磨論",
    "T48n2024_001:1108b29": "菩薩於底沙佛時。合十指掌。翹於一足。以一",
    "T48n2024_001:1108c01": "伽陀。七日七夜嘆佛功德。便超九劫。",
    "T48n2024_001:1108c02": "評曰。觀此則法集所稱。一日精進。勝百年",
    "T48n2024_001:1108c03": "懈怠。信哉言乎。",
    "T48n2024_001:1108c04": "西域記",
    "T48n2024_001:1108c05": "脅尊者。八十出家。少年誚曰。夫出家之業。一",
    "T48n2024_001:1108c06": "則習禪。二則誦經。而今衰老何所進取。尊者",
    "T48n2024_001:1108c07": "聞而誓曰。我若不通三藏經。不斷三界欲得",
    "T48n2024_001:1108c08": "六神通具八解脫。終不以脅至席。乃晝則研",
    "T48n2024_001:1108c09": "習教理。夜則靜慮凝神。三年悉證所誓。時人",
    "T48n2024_001:1108c10": "敬仰。號脅尊者。",
    "T48n2024_001:1108c11": "評曰。矍鑠是翁。足為懈怠比丘激勸。當知",
    "T48n2024_001:1108c12": "今人。豈但八十。縱饒直抵期頤。尚須努力",
    "T48n2024_001:1108c13": "修進。",
    "T48n2024_001:1108c14": "南海寄歸",
    "T48n2024_001:1108c15": "善遇法師。念佛四儀無間。寸陰非空。計小荳",
    "T48n2024_001:1108c16": "粒。可盈兩載。",
    "T48n2024_001:1108c17": "法苑珠林",
    "T48n2024_001:1108c18": "陳棲霞寺沙門惠布。居寺舍利塔西。經行坐",
    "T48n2024_001:1108c19": "禪。誓不坐臥。徒眾八十。咸不出院。",
    "T48n2024_001:1108c20": "觀心疏",
    "T48n2024_001:1108c21": "夫欲建小事。心不決志。尚不能成。況欲排五",
    "T48n2024_001:1108c22": "住之重關。度生死之大海。而不勤勞。妙道何",
    "T48n2024_001:1108c23": "由可具。",
    "T48n2024_001:1108c24": "永嘉集",
    "T48n2024_001:1108c25": "勤求至道。不顧形命○晝夜行般若。生生勤",
    "T48n2024_001:1108c26": "精進。常如救頭然。",
    "T48n2024_001:1108c27": "溈山警策",
    "T48n2024_001:1108c28": "研窮法理。以悟為則。",
    "T48n2024_001:1108c29": "評曰。則準也。以悟為準的也。即宗門謂參",
    "T48n2024_001:1109a01": "禪到甚麼處。是歇工處。今言大悟乃已。不",
    "T48n2024_001:1109a02": "悟不已也。",
    "T48n2024_001:1109a03": "淨土懺願儀",
    "T48n2024_001:1109a04": "若坐若行。皆勿散亂。不得彈指頃念世五欲。",
    "T48n2024_001:1109a05": "及接對外人語論戲笑。亦不得託言延緩放",
    "T48n2024_001:1109a06": "逸睡眠。當於瞬息俯仰。繫念不斷。",
    "T48n2024_001:1109a07": "法界次第",
    "T48n2024_001:1109a08": "倍策精進。勤求不息。是名精進根。",
    "T48n2024_001:1109a09": "心賦",
    "T48n2024_001:1109a10": "堅求至道。曉夕亡疲。不向外求。虛襟澄慮。密",
    "T48n2024_001:1109a11": "室靜坐。端拱寧神。",
    "T48n2024_001:1109a12": "評曰。靜業弟子。莫見不向外求。密室靜坐",
    "T48n2024_001:1109a13": "之說。便謂不必念佛。須知念字從心。佛即",
    "T48n2024_001:1109a14": "自己。以自心念自己。烏得為外求也。況念",
    "T48n2024_001:1109a15": "之不已。則成三昧。靜密孰加焉。",
    "T48n2024_001:1109a16": "禪關策進(終)"
}