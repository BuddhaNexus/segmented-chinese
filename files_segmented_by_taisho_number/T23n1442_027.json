{
    "T23n1442_027:0772a20": "根本說一切有部毘奈耶卷第二",
    "T23n1442_027:0772a21": "十七",
    "T23n1442_027:0772a23": "三藏法師義淨奉　制譯",
    "T23n1442_027:0772a24": "向未圓具人說麁罪學處第七",
    "T23n1442_027:0772a25": "爾時薄伽梵在室羅伐城逝多林給孤獨園。",
    "T23n1442_027:0772a26": "時有眾多苾芻或老或少，由未離欲煩惱現前",
    "T23n1442_027:0772a27": "行於非法，遂犯僧伽伐尸沙。後於明解律藏",
    "T23n1442_027:0772a28": "者就之聽習，識知罪已各生追悔求欲除罪，",
    "T23n1442_027:0772a29": "即便如法行其遍住及摩那[卑*也]，便為眾僧供",
    "T23n1442_027:0772b01": "給飲水或為扇涼，或於世尊髮爪窣堵波所，",
    "T23n1442_027:0772b02": "以新瞿昧耶而塗拭之，并餘作務。時有信敬",
    "T23n1442_027:0772b03": "婆羅門居士等，見而議曰：「世間有人善別寶",
    "T23n1442_027:0772b04": "玉，觀諸寶物非偽濫者方收舉之。此諸苾",
    "T23n1442_027:0772b05": "芻亦復如是，善知因果收諸福業，雖年老耄",
    "T23n1442_027:0772b06": "親為眾僧供給飲水，并諸作務而不辭勞。然",
    "T23n1442_027:0772b07": "此六眾唯自養身不修勝福。」彼諸人眾作輕賤",
    "T23n1442_027:0772b08": "時，六眾聞已告諸人曰：「汝等謂彼情樂福故",
    "T23n1442_027:0772b09": "而供給耶？然彼非是好心自修福業，但是僧",
    "T23n1442_027:0772b10": "眾與治罰事令其營作。」諸人問曰：「彼有何過",
    "T23n1442_027:0772b11": "眾與治罰？」六眾報曰：「此老苾芻自作如是如",
    "T23n1442_027:0772b12": "是非法之事。」時彼婆羅門居士聞行非法，各",
    "T23n1442_027:0772b13": "生嫌恥作如是語：「斯等老宿尚作非理，諸餘",
    "T23n1442_027:0772b14": "年少有罪何疑？」諸老苾芻於食後時，復於窣",
    "T23n1442_027:0772b15": "覩波所同前塗拭。是時六眾詣彼老宿苾芻",
    "T23n1442_027:0772b16": "弟子求寂處，問言：「具壽！汝等二師今何處去？」",
    "T23n1442_027:0772b17": "弟子答曰：「大德！我之師主修諸福業。」彼便問",
    "T23n1442_027:0772b18": "曰：「修何福耶？」答曰：「於世尊髮爪窣覩波處，以",
    "T23n1442_027:0772b19": "細軟牛糞而為塗拭。」彼弟子等問六眾曰：「大",
    "T23n1442_027:0772b20": "德！仁等何不修福？」六眾報曰：「汝等知不？非汝",
    "T23n1442_027:0772b21": "二師自心求福，於窣覩波所而為供養；但是",
    "T23n1442_027:0772b22": "僧眾與苦治罰令其受行。」弟子問曰：「我之師",
    "T23n1442_027:0772b23": "主作何罪過而受治罰？」彼便答曰：「汝之師主",
    "T23n1442_027:0772b24": "自作如是如是非法之事。」時彼老宿苾芻既",
    "T23n1442_027:0772b25": "出罪已，令諸求寂作眾事業。彼便報曰：「師等",
    "T23n1442_027:0772b26": "何不自為？」師曰：「我不應作。」求寂報曰：「師等尚",
    "T23n1442_027:0772b27": "作如是如是非法之事，斯等作業何不合耶？」",
    "T23n1442_027:0772b28": "師便報曰：「雖有斯過，我等如法皆已說除。然",
    "T23n1442_027:0772b29": "此罪事誰向汝說？」求寂報曰：「是六眾苾芻。」時",
    "T23n1442_027:0772c01": "諸少欲苾芻聞生嫌賤：「云何苾芻於未圓具",
    "T23n1442_027:0772c02": "人說他麁罪？」時諸苾芻以此因緣具白世尊。",
    "T23n1442_027:0772c03": "世尊告諸苾芻，廣說乃至問六眾曰：「汝等苾",
    "T23n1442_027:0772c04": "芻實向未圓具人說他麁罪不？」白佛言：「大德！",
    "T23n1442_027:0772c05": "實爾。」于時世尊以種種呵責，乃至「非出家者",
    "T23n1442_027:0772c06": "之所應作。」既呵責已告諸苾芻曰：「我觀十利，",
    "T23n1442_027:0772c07": "為諸苾芻制其學處，應如是說：",
    "T23n1442_027:0772c08": "「若復苾芻知他苾芻有麁惡罪，向未受近圓",
    "T23n1442_027:0772c09": "人說者，波逸底迦。」如是世尊為諸苾芻制學",
    "T23n1442_027:0772c10": "處已，室羅伐城有苾芻名曰廣額，有苾芻尼",
    "T23n1442_027:0772c11": "名曰松幹。時此二人於諸俗舍作污家事現",
    "T23n1442_027:0772c12": "不善相，遂使諸人不生敬信。時諸苾芻以此",
    "T23n1442_027:0772c13": "因緣具白世尊，世尊告曰：「汝諸苾芻應差苾",
    "T23n1442_027:0772c14": "芻於諸俗家告語諸人云：『廣額苾芻、松幹苾",
    "T23n1442_027:0772c15": "芻尼所作非法。』若苾芻不具五法即不應差，",
    "T23n1442_027:0772c16": "設差亦不應遣去。云何為五？有愛、恚、癡、怖、不",
    "T23n1442_027:0772c17": "知說與未說。若具五法應差，設差應去。如",
    "T23n1442_027:0772c18": "是應敷座鳴揵稚，眾既集已以言告知，先",
    "T23n1442_027:0772c19": "當問能：『汝某甲能往諸俗家，說廣額苾芻、松",
    "T23n1442_027:0772c20": "幹苾芻尼所行非法不？』彼答言：『能。』次一苾芻",
    "T23n1442_027:0772c21": "為白羯磨，應如是作：",
    "T23n1442_027:0772c22": "「『大德僧伽聽！此廣額苾芻、松幹苾芻尼，於諸",
    "T23n1442_027:0772c23": "俗家作諸非法，遂令諸人不生敬信。此苾芻",
    "T23n1442_027:0772c24": "某甲能往諸俗家，說廣額苾芻、松幹苾芻尼",
    "T23n1442_027:0772c25": "所行非法。若僧伽時至聽者，僧伽應許僧",
    "T23n1442_027:0772c26": "伽今差此苾芻某甲，於諸俗家說廣額苾芻、",
    "T23n1442_027:0772c27": "松幹苾芻尼所行非法。白如是。』次作羯磨。",
    "T23n1442_027:0772c28": "「『大德僧伽聽！此廣額苾芻、松幹苾芻尼，於諸",
    "T23n1442_027:0772c29": "俗家作諸非法，遂令諸人不生敬信。此苾芻",
    "T23n1442_027:0773a01": "某甲能往俗家，說廣額苾芻、松幹苾芻尼所",
    "T23n1442_027:0773a02": "行非法。僧伽今差苾芻某甲於諸俗家為",
    "T23n1442_027:0773a03": "說過人，於諸俗家說廣額苾芻、松幹苾芻尼",
    "T23n1442_027:0773a04": "所行非法。若諸具壽許此苾芻某甲於諸俗",
    "T23n1442_027:0773a05": "家為說過人，於諸俗家說廣額苾芻、松幹苾",
    "T23n1442_027:0773a06": "芻尼所行非法者默然；若不許者說。』『僧伽今",
    "T23n1442_027:0773a07": "已許差此苾芻某甲，於諸俗家為說過者，向",
    "T23n1442_027:0773a08": "諸俗家說廣額苾芻、松幹苾芻尼所行非法。",
    "T23n1442_027:0773a09": "由其默然故，我今如是持。』",
    "T23n1442_027:0773a10": "「汝等苾芻！我今為彼於諸俗家說過苾芻制其",
    "T23n1442_027:0773a11": "行法。彼苾芻應至俗家作如是語：『諸仁當聽！",
    "T23n1442_027:0773a12": "有污俗家者有污出家者，譬如田畦稻穀滋",
    "T23n1442_027:0773a13": "茂，便遭霜雹遂令苗稼盡見摧殘。又如甘蔗",
    "T23n1442_027:0773a14": "莖幹敷榮，遭赤節病遂令損壞無有遺餘。仁",
    "T23n1442_027:0773a15": "等當知！彼二罪惡之人亦復如是。仁等莫與",
    "T23n1442_027:0773a16": "共為雜住虧損聖教，當知此人自身損壞，",
    "T23n1442_027:0773a17": "猶如焦種不復生芽，今於聖教法律之中不",
    "T23n1442_027:0773a18": "能增長。汝等當觀如來、應供、正遍知，及觀上",
    "T23n1442_027:0773a19": "座尊者解了憍陳如、尊者婆澁波、尊者無勝、",
    "T23n1442_027:0773a20": "尊者賢善、尊者大名、尊者名稱、尊者圓滿、尊",
    "T23n1442_027:0773a21": "者無垢、尊者牛王、尊者善臂、尊者身子、尊者",
    "T23n1442_027:0773a22": "大目乾連、尊者俱恥羅、尊者大准陀、尊者大",
    "T23n1442_027:0773a23": "迦多演那、尊者嗢頻蠡迦攝、尊者那地迦",
    "T23n1442_027:0773a24": "攝、尊者伽耶迦攝、尊者大迦攝、尊者難提，如",
    "T23n1442_027:0773a25": "是等諸大苾芻，汝當觀察！』時彼告令苾芻應",
    "T23n1442_027:0773a26": "於俗家如是告已，即出其舍。」時廣額苾芻聞",
    "T23n1442_027:0773a27": "斯事已，便作是念：「眾僧為我差彼苾芻，向俗",
    "T23n1442_027:0773a28": "家中說我過失。」即便詣彼苾芻處作如是語：",
    "T23n1442_027:0773a29": "「汝於俗家說我過失耶？」彼便報曰：「我得眾僧",
    "T23n1442_027:0773b01": "如法教令。」廣額答曰：「我於是事隨合不合當",
    "T23n1442_027:0773b02": "破汝腹決取中腸，繞逝多林令使周匝，斬截",
    "T23n1442_027:0773b03": "汝首懸在寺門，若破油瓶眾人共見。」彼聞是",
    "T23n1442_027:0773b04": "語即大驚怖，告諸苾芻曰：「廣額於我欲相屠",
    "T23n1442_027:0773b05": "害。」遂以上事具告眾知：「我今不能更於俗舍",
    "T23n1442_027:0773b06": "陳說其事。」時諸苾芻即以此緣具白世尊，世",
    "T23n1442_027:0773b07": "尊告曰：「彼之癡人，能欺別人不能欺眾，由是",
    "T23n1442_027:0773b08": "僧伽應作單白詳說其過。敷座鳴揵稚眾",
    "T23n1442_027:0773b09": "既集已，應言告知令一苾芻應如是作：",
    "T23n1442_027:0773b10": "「『大德僧伽聽！此廣額苾芻、松幹苾芻尼，於諸",
    "T23n1442_027:0773b11": "俗家作非法事，遂令多人不生敬信。今無別",
    "T23n1442_027:0773b12": "人能於俗舍說其過咎。若僧伽時至，僧伽",
    "T23n1442_027:0773b13": "聽許僧伽今若見廣額苾芻、松幹苾芻尼，於",
    "T23n1442_027:0773b14": "諸俗家作非法處，即應於彼說其過失，當作",
    "T23n1442_027:0773b15": "是語：「仁等當知！此罪惡苾芻及苾芻尼，虧損",
    "T23n1442_027:0773b16": "聖教。當知此人自身損壞，猶如焦種不復生",
    "T23n1442_027:0773b17": "芽，今於聖教法律之中不能增長。汝等當觀",
    "T23n1442_027:0773b18": "如來、應、正遍知，及觀上座解了憍陳如等諸",
    "T23n1442_027:0773b19": "大苾芻所有行跡。」白如是。』」",
    "T23n1442_027:0773b20": "如佛所教，令諸大眾於彼行處普告俗家。時",
    "T23n1442_027:0773b21": "諸苾芻於諸俗家，隨知不知悉皆告語，遂令",
    "T23n1442_027:0773b22": "眾人不生敬信，使乞食者飲食難求，即以此",
    "T23n1442_027:0773b23": "緣具白世尊，世尊告曰：「於諸俗家知彼苾芻",
    "T23n1442_027:0773b24": "苾芻尼行惡行處，當說其過，勿於不知處。由",
    "T23n1442_027:0773b25": "此當知，除僧羯磨。」爾時世尊讚歎持戒，隨時",
    "T23n1442_027:0773b26": "宣說少欲法已，告諸苾芻曰：「前是創制，此是",
    "T23n1442_027:0773b27": "隨開。乃至應如是說：",
    "T23n1442_027:0773b28": "「若復苾芻，知他苾芻有麁惡罪，向未近圓人",
    "T23n1442_027:0773b29": "說，除僧羯磨，波逸底迦。」",
    "T23n1442_027:0773c01": "若復苾芻者，謂是六眾，餘義如上。言圓具者，",
    "T23n1442_027:0773c02": "有其二種：謂苾芻、苾芻尼，餘名未具。言麁惡",
    "T23n1442_027:0773c03": "者，有二種：謂波羅市迦因起，及僧伽伐尸沙",
    "T23n1442_027:0773c04": "因起。此麁惡者，有二種相：一、自性麁惡。二、因",
    "T23n1442_027:0773c05": "起麁惡。言告語者，謂彰露其事。除僧羯磨者，",
    "T23n1442_027:0773c06": "謂除大眾為其作法。波逸底迦義如上。此中",
    "T23n1442_027:0773c07": "犯相其事云何？若苾芻於不知俗家作不知",
    "T23n1442_027:0773c08": "想、疑，向彼說他麁惡罪者，得墮罪。若苾芻於",
    "T23n1442_027:0773c09": "知俗家作不知想、疑，向彼說者，得惡作罪。無",
    "T23n1442_027:0773c10": "犯者，於不知俗家作先知想、若大眾詳說其",
    "T23n1442_027:0773c11": "事，或時人眾普悉知聞，猶如壁畫人所共觀，",
    "T23n1442_027:0773c12": "非我獨知，說皆無過。又無犯者，最初犯人，或",
    "T23n1442_027:0773c13": "癡狂、心亂、痛惱所纏。",
    "T23n1442_027:0773c14": "實得上人法向未圓具人說學處第八",
    "T23n1442_027:0773c15": "爾時佛在廣嚴城獼猴池側高閣堂中。時有",
    "T23n1442_027:0773c16": "五百漁人，於勝慧河邊結侶而住。彼諸漁人",
    "T23n1442_027:0773c17": "有二大網：一名小足，二名大足，廣說如前，第",
    "T23n1442_027:0773c18": "四波羅市迦，乃至此五百人悉皆出家，精勤",
    "T23n1442_027:0773c19": "修習得阿羅漢。爾時世尊在竹林聚落，時逢",
    "T23n1442_027:0773c20": "飢饉乞食難得，奉世尊教隨處安居。彼諸苾",
    "T23n1442_027:0773c21": "芻俱往本村而作安居，各生是念：「我等前時",
    "T23n1442_027:0773c22": "以不實事共相讚歎遂被呵責；我等今逢時",
    "T23n1442_027:0773c23": "世飢饉乞食難求，各以實德共相讚歎足得",
    "T23n1442_027:0773c24": "充濟。遂至親族所作如是言，乃至告云：『汝諸",
    "T23n1442_027:0773c25": "眷屬大獲善利，汝聚落中得有如是勝妙僧",
    "T23n1442_027:0773c26": "眾於此安居。此苾芻得無常想，於無常苦想，",
    "T23n1442_027:0773c27": "廣說乃至得八解脫。』」後於異時彼諸眷屬來",
    "T23n1442_027:0773c28": "相看問，時諸苾芻見眷屬來，便即更互共相",
    "T23n1442_027:0773c29": "讚歎：「汝諸眷屬大獲善利，近汝聚落得有如",
    "T23n1442_027:0774a01": "是勝上僧眾於此安居。此苾芻得無常想，廣",
    "T23n1442_027:0774a02": "說乃至得阿羅漢果、得八解脫。」時諸眷屬既",
    "T23n1442_027:0774a03": "聞說已，白言：「聖者！仁等證得如是勝果。」答言：",
    "T23n1442_027:0774a04": "「皆得。」時俗諸人聞得果者咸生愛樂，於自父",
    "T23n1442_027:0774a05": "母妻子親屬而不拯濟，於諸苾芻各以飲食",
    "T23n1442_027:0774a06": "共相供給。然佛住世與諸弟子二時大集：一",
    "T23n1442_027:0774a07": "謂五月十五日欲安居時，二謂八月十五日",
    "T23n1442_027:0774a08": "隨意了時。廣說如前，乃至諸苾芻三月既滿",
    "T23n1442_027:0774a09": "作衣已竟，顏色憔悴形容羸瘦，執持衣鉢往",
    "T23n1442_027:0774a10": "竹林村欲禮佛足。既至村已，時具壽阿難陀",
    "T23n1442_027:0774a11": "遙見諸苾芻來，於同梵行者起憐念意，遂唱：",
    "T23n1442_027:0774a12": "「善來！」即前迎接為持衣鉢、錫杖、君持，并餘雜",
    "T23n1442_027:0774a13": "物、沙門資具，又問：「具壽！仁等何處安居而得",
    "T23n1442_027:0774a14": "來至？」「我於佛栗氏聚落三月安居，今來至此。」",
    "T23n1442_027:0774a15": "阿難陀曰：「仁等於彼安居三月之內，乞求飲",
    "T23n1442_027:0774a16": "食不勞苦耶？」答曰：「雖於彼處得安樂住，然乞",
    "T23n1442_027:0774a17": "飲食甚大艱辛。」時阿難陀即便報曰：「實爾。具",
    "T23n1442_027:0774a18": "壽！目驗衰羸容色憔悴，准知飲食定是難求。」",
    "T23n1442_027:0774a19": "時捕魚村五百苾芻既安居了，執持衣鉢亦",
    "T23n1442_027:0774a20": "至此村，顏色鮮好容貌肥盛。時阿難陀即便",
    "T23n1442_027:0774a21": "迎接如前具問：「於安居處飲食易求、安樂行",
    "T23n1442_027:0774a22": "不？」報言：「我於彼住實得安樂，所求飲食易得",
    "T23n1442_027:0774a23": "不難。」阿難陀曰：「具壽！目驗肥充容色光澤，准",
    "T23n1442_027:0774a24": "知飲食定是易求。」時阿難陀具問其事，彼便",
    "T23n1442_027:0774a25": "答曰：「我於眷屬所自相讚歎云：『此苾芻得無",
    "T23n1442_027:0774a26": "常想，乃至得八解脫。』」阿難陀問曰：「所陳之事",
    "T23n1442_027:0774a27": "為實？為虛？」答言：「是實。」問言：「具壽！仁等豈合為",
    "T23n1442_027:0774a28": "少飲食，以己所得上人之法向人說耶？」即以",
    "T23n1442_027:0774a29": "此緣具白世尊。世尊因此集苾芻眾，知而故",
    "T23n1442_027:0774b01": "問廣說如前：「汝諸苾芻為飲食故，以己所得",
    "T23n1442_027:0774b02": "向未圓具人說耶？」彼白佛言：「實爾。大德！」爾時",
    "T23n1442_027:0774b03": "世尊即便種種呵責諸苾芻已，乃至「制其學",
    "T23n1442_027:0774b04": "處，應如是說：",
    "T23n1442_027:0774b05": "「若復苾芻實得上人法，向未近圓人說者，波",
    "T23n1442_027:0774b06": "逸底迦。」若復苾芻者，謂五百漁人苾芻，餘義",
    "T23n1442_027:0774b07": "如上。實得者，謂其事是實。上人法等者，並如",
    "T23n1442_027:0774b08": "前第四他勝及次前廣說。此中犯相其事云",
    "T23n1442_027:0774b09": "何？",
    "T23n1442_027:0774b10": "攝頌曰：",
    "T23n1442_027:0774b11": "　見想阿蘭若，　　舍中受妙座；",
    "T23n1442_027:0774b12": "　能知於自相，　　方便顯其身。",
    "T23n1442_027:0774b13": "若苾芻無虛妄心作實有想，對未圓具人作",
    "T23n1442_027:0774b14": "如是語：「我見諸天、龍、藥叉、健達婆、緊捺羅、莫",
    "T23n1442_027:0774b15": "呼洛伽、阿蘇羅、畢麗多、畢舍遮、鳩槃荼、羯吒",
    "T23n1442_027:0774b16": "布單那。」者，得波逸底迦。若云：「我見糞掃鬼。」者，",
    "T23n1442_027:0774b17": "突色訖里多。若苾芻無虛妄心作實解想，對",
    "T23n1442_027:0774b18": "未圓具人作如是語：「我聞天聲乃至羯吒布",
    "T23n1442_027:0774b19": "單那聲。」者，得波逸底迦。若云：「我聞糞掃鬼聲。」",
    "T23n1442_027:0774b20": "者，得惡作罪。若苾芻無虛妄心作實解想，作",
    "T23n1442_027:0774b21": "如是語：「我詣天處乃至羯吒布單那處。」者，得",
    "T23n1442_027:0774b22": "墮落罪。若云：「詣糞掃鬼處。」者，得惡作罪。此等",
    "T23n1442_027:0774b23": "如前第四波羅市迦，咸應廣說，於中別者，前",
    "T23n1442_027:0774b24": "他勝罪，此云墮落。前云麁罪，此云惡作。又無",
    "T23n1442_027:0774b25": "犯者，謂最初犯人，或癡狂、心亂、痛惱所纏。",
    "T23n1442_027:0774b26": "謗迴眾利物學處第九",
    "T23n1442_027:0774b27": "爾時佛在王舍城羯蘭鐸迦池竹林園中。爾",
    "T23n1442_027:0774b28": "時實力子苾芻，被眾差令分張臥具及知食",
    "T23n1442_027:0774b29": "次。彼有信心意樂賢善，為眾撿校勞苦無辭，",
    "T23n1442_027:0774c01": "自己所有資生之物，於三寶田中及上行苾",
    "T23n1442_027:0774c02": "芻處悉皆施與，如是施已自己三衣並皆朽",
    "T23n1442_027:0774c03": "故。時諸苾芻見此事已共相議曰：「此具壽實",
    "T23n1442_027:0774c04": "力子被眾差令分張臥具及知食次，彼有信",
    "T23n1442_027:0774c05": "心意樂賢善，為眾撿校勞苦無辭，自己所有",
    "T23n1442_027:0774c06": "資生之物，於三寶田中及上行苾芻處悉皆",
    "T23n1442_027:0774c07": "施與，如是施已自己三衣並皆朽故。若其",
    "T23n1442_027:0774c08": "有人施僧伽衣者，當以此衣與實力子。」于時",
    "T23n1442_027:0774c09": "僧伽得好白[疊*毛]，時諸苾芻即以此緣具白世",
    "T23n1442_027:0774c10": "尊，世尊告曰：「汝諸苾芻！應作單白，和眾與實",
    "T23n1442_027:0774c11": "力子此衣誠無過咎。應如是作，敷座席鳴",
    "T23n1442_027:0774c12": "揵稚如常集僧，應如是作：",
    "T23n1442_027:0774c13": "「『大德僧伽聽！此實力子有信敬心意樂賢善，",
    "T23n1442_027:0774c14": "為眾撿挍無辭勞苦，自己所有資生之物，於",
    "T23n1442_027:0774c15": "三寶田中及上行苾芻悉皆施盡。如是施已，",
    "T23n1442_027:0774c16": "自己三衣並皆朽故。今時僧伽得好白[疊*毛]，若",
    "T23n1442_027:0774c17": "僧伽時至，僧伽聽許僧伽今詳許將此白",
    "T23n1442_027:0774c18": "[疊*毛]與實力子。白如是。』」",
    "T23n1442_027:0774c19": "時諸苾芻如佛所教便為單白，以僧白[疊*毛]與",
    "T23n1442_027:0774c20": "實力子。然具壽實力子與友、地二苾芻積",
    "T23n1442_027:0774c21": "代怨讎業緣未絕，於苾芻前作嫌毀言：「諸具",
    "T23n1442_027:0774c22": "壽！何因眾僧能得利養，隨親識處而迴與之？」",
    "T23n1442_027:0774c23": "時諸苾芻聞是語已告言：「具壽！作白之時，汝",
    "T23n1442_027:0774c24": "豈不集同心許耶？」答言：「同集。」諸苾芻曰：「若爾，",
    "T23n1442_027:0774c25": "何意作嫌毀言？」答曰：「豈可啼哭亦不得耶？」時",
    "T23n1442_027:0774c26": "諸少欲苾芻，聞生嫌恥眾共非斥：「云何苾芻",
    "T23n1442_027:0774c27": "先共同心，後便異說言：『諸具壽！眾僧得利隨",
    "T23n1442_027:0774c28": "親厚處迴與別人。』」時諸苾芻即以此緣具白",
    "T23n1442_027:0774c29": "世尊。世尊告曰：「汝友、地二人實作此語：『諸",
    "T23n1442_027:0775a01": "具壽！眾僧得利隨親厚處迴與別人。』」彼二白",
    "T23n1442_027:0775a02": "言：「實爾。大德！」爾時世尊種種呵責已，廣說如",
    "T23n1442_027:0775a03": "上，乃至「我今為諸苾芻制其學處，應如是說：",
    "T23n1442_027:0775a04": "「若復苾芻先同心許後作是說：『諸具壽！以僧",
    "T23n1442_027:0775a05": "利物隨親厚處迴與別人。』者，波逸底迦。」",
    "T23n1442_027:0775a06": "若復苾芻者，謂友地二人，餘義如上。先同",
    "T23n1442_027:0775a07": "心許者，謂先許其事。後作是說者，謂於後時",
    "T23n1442_027:0775a08": "作如是語。隨親厚者，何謂苾芻親厚。謂親教",
    "T23n1442_027:0775a09": "師與弟子、弟子與親教師、又軌範師與依止",
    "T23n1442_027:0775a10": "弟子、依止弟子與軌範師、同親教師同軌範",
    "T23n1442_027:0775a11": "師及餘親友。是眾僧者，謂佛弟子。物利者，有",
    "T23n1442_027:0775a12": "二種：一、衣物利，二、飲食利。此中利者，謂是衣",
    "T23n1442_027:0775a13": "利。已至眾中迴與者，謂以僧物轉與別人。波",
    "T23n1442_027:0775a14": "逸底迦者，義並如上。此中犯相其事云何？若",
    "T23n1442_027:0775a15": "苾芻隨有多少眾僧利物，先同心許後作是",
    "T23n1442_027:0775a16": "說：「諸具壽！隨親厚以眾僧利物迴與別人。」者，",
    "T23n1442_027:0775a17": "皆得波逸底迦。若僧實不與輒自迴與者，說",
    "T23n1442_027:0775a18": "時無犯。又無犯者，最初犯人，或癡狂、心亂、痛",
    "T23n1442_027:0775a19": "惱所纏。",
    "T23n1442_027:0775a20": "輕呵戒學處第十",
    "T23n1442_027:0775a21": "爾時佛在室羅伐城逝多林給孤獨園。佛告",
    "T23n1442_027:0775a22": "諸苾芻：「汝等半月半月應說波羅底木叉經。」",
    "T23n1442_027:0775a23": "時諸苾芻隨佛所教，半月說波羅底木叉經。",
    "T23n1442_027:0775a24": "時六眾苾芻聞說四波羅市迦時，默然無語。",
    "T23n1442_027:0775a25": "說僧迦伐尸沙時、二不定時、三十泥薩祇波",
    "T23n1442_027:0775a26": "逸底迦、九十波逸底迦、四波羅底提舍尼、眾",
    "T23n1442_027:0775a27": "多學法、七滅諍法，時六眾苾芻作如是語：「諸",
    "T23n1442_027:0775a28": "具壽！若知其事及識其人，何故於我所有瘡",
    "T23n1442_027:0775a29": "疣數更傷損？仁等於此小隨小戒，半月半月",
    "T23n1442_027:0775b01": "數宣說時，令諸苾芻心生憂惱發起追悔。」時",
    "T23n1442_027:0775b02": "諸苾芻聞是語已，報言：「具壽！我今不為汝等",
    "T23n1442_027:0775b03": "每於半月說別解脫經，然而我等奉大師教",
    "T23n1442_027:0775b04": "是故說耳。」于時六眾雖聞此語仍嫌毀未休：",
    "T23n1442_027:0775b05": "「云何用說此小隨小戒，令諸苾芻心生憂惱",
    "T23n1442_027:0775b06": "發起追悔？」諸苾芻報曰：「若不用聞者，汝等先",
    "T23n1442_027:0775b07": "來作何過失心生追悔？」時諸少欲苾芻皆生",
    "T23n1442_027:0775b08": "嫌恥作如是語：「云何汝等於半月中，聞說四",
    "T23n1442_027:0775b09": "波羅市迦時默然無說，及說僧伽伐尸沙乃",
    "T23n1442_027:0775b10": "至七滅諍法，便作是語：『諸具壽！若知其事及",
    "T23n1442_027:0775b11": "識其人，廣說如前，乃至發起追悔。』」時諸苾芻",
    "T23n1442_027:0775b12": "即以此緣具白世尊。世尊告曰：「汝等六眾說",
    "T23n1442_027:0775b13": "戒之時實作此語？」廣問其事。答言：「實爾。大德！」",
    "T23n1442_027:0775b14": "世尊種種呵責已，乃至「制其學處，應如是說：",
    "T23n1442_027:0775b15": "「若復苾芻半月半月說戒經時，作如是語：『具",
    "T23n1442_027:0775b16": "壽！何用說此小隨小學處？為說是戒時令諸",
    "T23n1442_027:0775b17": "苾芻心生惡作惱悔懷憂。』若作如是輕呵戒",
    "T23n1442_027:0775b18": "者，波逸底伽。」若復苾芻者，謂是六眾，餘義",
    "T23n1442_027:0775b19": "如上。言半月者，謂一月分兩。戒者，謂從四他",
    "T23n1442_027:0775b20": "勝終至七滅諍。經者，是次第相應義。說者，謂",
    "T23n1442_027:0775b21": "宣說。時具壽等！者，謂敘述其情彰憂惱狀。輕",
    "T23n1442_027:0775b22": "呵戒者，謂出毀語以告前人。墮義如上。此中",
    "T23n1442_027:0775b23": "犯相其事云何？若苾芻每於半月說四波羅",
    "T23n1442_027:0775b24": "市迦時，說僧伽伐尸沙，乃至說七滅諍時作",
    "T23n1442_027:0775b25": "如是語：「具壽！何須說此小隨小戒？令諸苾芻",
    "T23n1442_027:0775b26": "心生惡作。」者，得波逸底迦。或「生惱悔憂熱。」或",
    "T23n1442_027:0775b27": "云：「思憶俗事。」或云：「不樂出家。」或云：「歸俗。」作斯",
    "T23n1442_027:0775b28": "等語皆得墮罪。如是應知，於餘十六事處及",
    "T23n1442_027:0775b29": "雜事處、尼陀那處、目得迦等處，及於律教相",
    "T23n1442_027:0775c01": "應經處及餘經處，說此等時，若苾芻作如是",
    "T23n1442_027:0775c02": "語：「具壽！何用說此小隨小戒？說此之時令諸",
    "T23n1442_027:0775c03": "苾芻生惡作。」者，得波逸底迦。若餘經處宣說",
    "T23n1442_027:0775c04": "之時作如是語：「具壽！何用依此經中說如是",
    "T23n1442_027:0775c05": "事，令人惱悔。」等者，得惡作罪。又無犯者，謂最",
    "T23n1442_027:0775c06": "初犯人，或癡狂、心亂、痛惱所纏。",
    "T23n1442_027:0775c07": "第二攝頌曰：",
    "T23n1442_027:0775c08": "　種子輕惱教、　　安床草蓐牽、",
    "T23n1442_027:0775c09": "　強住脫脚床、　　澆草應三二。",
    "T23n1442_027:0775c10": "壞生種學處第十一",
    "T23n1442_027:0775c11": "爾時佛在室羅伐城逝多林給孤獨園。爾時",
    "T23n1442_027:0775c12": "有一莫訶羅苾芻愚昧無識，欲為僧伽造立",
    "T23n1442_027:0775c13": "大寺，遂便斬伐勝妙大樹。時有天神依樹",
    "T23n1442_027:0775c14": "而住，是時此天過初夜分身光超絕，來詣佛",
    "T23n1442_027:0775c15": "所頂禮佛足在一面坐。此天身光周遍輝耀",
    "T23n1442_027:0775c16": "逝多園林，白佛言：「世尊！有一年老苾芻，愚昧",
    "T23n1442_027:0775c17": "無識不解時宜，欲為僧伽造立大寺，遂便斬",
    "T23n1442_027:0775c18": "伐形勝大樹。此樹是我久所依止舍宅之處。",
    "T23n1442_027:0775c19": "大德！今既時屬嚴冬，寒風裂竹，幼稚男女夜",
    "T23n1442_027:0775c20": "無所依，惟願世尊慈悲鑒察，我欲何計？」爾時",
    "T23n1442_027:0775c21": "世尊即便命彼餘大樹神而告之曰：「汝所住",
    "T23n1442_027:0775c22": "處可見容此無依天神。」時彼樹神奉教安置。",
    "T23n1442_027:0775c23": "爾時世尊至天曉已，集諸苾芻於如常座，安",
    "T23n1442_027:0775c24": "詳坐已告諸苾芻：「於昨夜中有一樹神光明",
    "T23n1442_027:0775c25": "超絕，來至我所禮我足已在一面坐，由天身",
    "T23n1442_027:0775c26": "光周遍輝耀逝多園林，作如是白：『世尊！有",
    "T23n1442_027:0775c27": "一年老莫訶羅苾芻，愚昧無識不解時宜，欲",
    "T23n1442_027:0775c28": "為僧伽造立大寺，遂便斬伐形勝大樹。此樹",
    "T23n1442_027:0775c29": "是我久所依止舍宅之處。大德！今既時屬嚴",
    "T23n1442_027:0776a01": "冬，寒風裂竹，幼稚男女夜無所依。唯願世尊",
    "T23n1442_027:0776a02": "慈悲鑒察，我於今時欲作何計？』汝等苾芻！此",
    "T23n1442_027:0776a03": "莫訶羅所為非法，伐彼天神形勝大樹，令彼",
    "T23n1442_027:0776a04": "天神共相嫌賤，乖釋子法。」佛作是念：「由此苾",
    "T23n1442_027:0776a05": "芻斬伐大樹有罪過生，以此為緣從今已後",
    "T23n1442_027:0776a06": "苾芻不應斬伐其樹。若斬伐者得越法罪。」此",
    "T23n1442_027:0776a07": "是緣起，猶未制戒。佛在曠野林，如世尊教苾",
    "T23n1442_027:0776a08": "芻不應斬伐諸樹。時諸授事苾芻緣斯事故，",
    "T23n1442_027:0776a09": "於諸營造咸皆廢闕。于時世尊知而故問具",
    "T23n1442_027:0776a10": "壽阿難陀曰：「何故授事苾芻所有營作悉皆",
    "T23n1442_027:0776a11": "停息？」時阿難陀白佛言：「世尊！佛在室羅伐城",
    "T23n1442_027:0776a12": "告諸苾芻不應斬伐諸樹。由此緣故無木可",
    "T23n1442_027:0776a13": "求，遂廢營作。」佛告阿難陀：「營作苾芻所有行",
    "T23n1442_027:0776a14": "法，我今說之。凡授事人為營作故將伐樹時，",
    "T23n1442_027:0776a15": "於七八日前在彼樹下作曼茶羅，布列香花",
    "T23n1442_027:0776a16": "設諸祭食誦三啟經，耆宿苾芻應作特欹拏",
    "T23n1442_027:0776a17": "呪願，說十善道讚歎善業。復應告語：『若於此",
    "T23n1442_027:0776a18": "樹舊住天神，應向餘處別求居止。此樹今為",
    "T23n1442_027:0776a19": "佛法僧寶有所營作，過七八日已應斬伐之。』",
    "T23n1442_027:0776a20": "若伐樹時有異相現者，應為讚歎施捨功德",
    "T23n1442_027:0776a21": "說慳貪過。若仍現異相者即不應伐，若無別",
    "T23n1442_027:0776a22": "相者應可伐之。若營作苾芻如我所制不依",
    "T23n1442_027:0776a23": "行者，得越法罪。」此亦緣起，仍未制戒。",
    "T23n1442_027:0776a24": "佛在室羅伐城逝多林給孤獨園。爾時六眾",
    "T23n1442_027:0776a25": "苾芻自作、使人斬伐樹木及諸生草乃至華",
    "T23n1442_027:0776a26": "果，隨取而用。于時諸外道等見是事已，各生",
    "T23n1442_027:0776a27": "嫌恥作如是議：「此諸沙門釋子自作、使人斬",
    "T23n1442_027:0776a28": "伐草木。然我俗流婆羅門等乃至傭人，亦自",
    "T23n1442_027:0776a29": "作、使人斬伐諸樹及殺草等，釋子沙門亦作",
    "T23n1442_027:0776b01": "其事，雖復出家與俗何別？誰當供養如是禿",
    "T23n1442_027:0776b02": "沙門耶？」時諸苾芻即以此緣具白世尊。世尊",
    "T23n1442_027:0776b03": "以此因緣集苾芻眾，問答呵責廣說如前，「為",
    "T23n1442_027:0776b04": "諸苾芻制其學處，應如是說：",
    "T23n1442_027:0776b05": "「若復苾芻自壞種子有情村，及令他壞者，波",
    "T23n1442_027:0776b06": "逸底迦。」",
    "T23n1442_027:0776b07": "若復苾芻者，謂六眾也，餘義如上。種子村者，",
    "T23n1442_027:0776b08": "有五種子：一、根種；二、莖種；三、節種；四、開種；",
    "T23n1442_027:0776b09": "五、子種。云何根種？謂香附子、菖蒲、黃薑、白薑、",
    "T23n1442_027:0776b10": "烏頭附子等，此物皆由種根乃生，故名根種。",
    "T23n1442_027:0776b11": "云何莖種？謂石榴樹、柳樹、蒲萄樹、菩提樹、",
    "T23n1442_027:0776b12": "烏曇跋羅樹、溺屈路陀樹等，此等皆由莖生，",
    "T23n1442_027:0776b13": "故名莖種。云何節種？謂甘蔗、竹[竺-二+韋]等，此等",
    "T23n1442_027:0776b14": "皆由節上而生，故名節種。云何開種？謂蘭香、",
    "T23n1442_027:0776b15": "芸荽、橘柚等子，此等諸子皆由開裂乃生，故",
    "T23n1442_027:0776b16": "名開種。云何子種？謂稻麥、大麥、諸豆芥等，此",
    "T23n1442_027:0776b17": "等諸子由子故生，故名子種。斯等總名種子",
    "T23n1442_027:0776b18": "村。云何有情村？有情者，謂蛗螽、蛺蝶、蚊虻、蜣",
    "T23n1442_027:0776b19": "蜋、蟻子、蛇蠍及諸蜂等，此等有情皆依草樹",
    "T23n1442_027:0776b20": "木而為窟宅。若苾芻於草樹木若拔、若破、若",
    "T23n1442_027:0776b21": "斫截，皆波逸底迦，義如前說。此中犯相其事",
    "T23n1442_027:0776b22": "云何？攝頌曰：",
    "T23n1442_027:0776b23": "　根等生種想、　　斫樹草及花、",
    "T23n1442_027:0776b24": "　樹等經行處、　　青苔瓶架等。",
    "T23n1442_027:0776b25": "若苾芻於根種作根種想、生作生想，自斫、教",
    "T23n1442_027:0776b26": "人斫，得波逸底迦；若疑，波逸底迦。若乾物",
    "T23n1442_027:0776b27": "作生想、疑，俱得惡作罪。若苾芻於根種作莖",
    "T23n1442_027:0776b28": "種想、生想及疑，自斫、教人斫，皆得波逸底迦。",
    "T23n1442_027:0776b29": "若乾物作生想、疑，斷壞之時，皆得惡作罪。如",
    "T23n1442_027:0776c01": "是根種望節種、開種及子種皆有四番，准前",
    "T23n1442_027:0776c02": "應作。又以莖種自望，及望餘四各有四番。若",
    "T23n1442_027:0776c03": "想若疑，俱得墮及惡作，准事廣說。若苾芻於",
    "T23n1442_027:0776c04": "五種子自作、使人投著火中，作如是念：「令",
    "T23n1442_027:0776c05": "此種子悉皆損壞。」得五墮罪；若不損壞者，得",
    "T23n1442_027:0776c06": "五惡作罪。若苾芻於五種子自作、使人投著",
    "T23n1442_027:0776c07": "水中，亦如前說。若苾芻以五種子安著臼中，",
    "T23n1442_027:0776c08": "以杵擣築令子損壞，得五墮罪；若不壞者，得",
    "T23n1442_027:0776c09": "五惡作。若苾芻以五種子置乾燥地或安熱",
    "T23n1442_027:0776c10": "處，灰汁瞿昧耶及乾土等，和糅一處令其損",
    "T23n1442_027:0776c11": "壞，隨事得罪輕重如前。若苾芻以五種子置",
    "T23n1442_027:0776c12": "在羹臛餅汁之中令其損壞，得罪同前。若苾",
    "T23n1442_027:0776c13": "芻以一方便斫樹斷時，得一惡作、得一墮罪。",
    "T23n1442_027:0776c14": "若以一下斫兩樹，斷時得一惡作、得二墮罪。",
    "T23n1442_027:0776c15": "苾芻若以一斫斷多樹時，得一惡作、眾多墮",
    "T23n1442_027:0776c16": "罪。苾芻若以二斫斷一樹時，得二惡作、一墮",
    "T23n1442_027:0776c17": "罪。若以二斫斷二樹時，得二惡作、二墮罪。若",
    "T23n1442_027:0776c18": "以二斫斷多樹時，得二惡作、眾多墮罪。若以",
    "T23n1442_027:0776c19": "多斫斷一樹時，得多惡作、一墮罪。若以多斫",
    "T23n1442_027:0776c20": "斷二樹時，得多惡作、二墮罪。若以多斫斷多",
    "T23n1442_027:0776c21": "樹時，得多惡作及多墮罪。如樹既爾，若於生",
    "T23n1442_027:0776c22": "草及蓮花等，准事得罪多少同前。若苾芻拔",
    "T23n1442_027:0776c23": "樹根者，得墮罪。若樹皴皮及不堅濕處壞，得惡",
    "T23n1442_027:0776c24": "作；若壞堅濕處及傷破處，皆得墮罪。若苾芻",
    "T23n1442_027:0776c25": "損樹草生葉，得墮罪；若損黃葉，得惡作罪。若",
    "T23n1442_027:0776c26": "損未開花，得墮罪；若花已開壞，得惡作。若果",
    "T23n1442_027:0776c27": "未熟壞，得墮罪；若已熟者，壞得惡作。若於生",
    "T23n1442_027:0776c28": "草地處以熱湯澆，及牛糞泥等傾瀉其上令",
    "T23n1442_027:0776c29": "損壞者，皆得墮罪；若不壞者，皆得惡作。若作",
    "T23n1442_027:0777a01": "傾瀉物心無損壞意者，悉皆無犯。若苾芻於",
    "T23n1442_027:0777a02": "生草地經行之時，起如是念令草損壞者，隨",
    "T23n1442_027:0777a03": "所壞草皆得墮罪。若但作經行心者無犯。若",
    "T23n1442_027:0777a04": "於生草地牽柴曳席，欲令壞者得墮罪；若無",
    "T23n1442_027:0777a05": "壞心者無犯。若於青苔地經行之時，同前有",
    "T23n1442_027:0777a06": "犯無犯。若於此地牽柴曳席，及餘諸物得罪",
    "T23n1442_027:0777a07": "同前。若於水中舉浮萍葉及青苔時，乃至未",
    "T23n1442_027:0777a08": "離水來，得惡作罪；離水得墮。若拔地菌，得",
    "T23n1442_027:0777a09": "惡作罪。若苾芻於瓶瓨等處及衣服上、若褥",
    "T23n1442_027:0777a10": "席等及衣架等處，有青衣白醭生者，若作損",
    "T23n1442_027:0777a11": "壞心皆得惡作。若令人知淨方受用者無犯。",
    "T23n1442_027:0777a12": "若五生種令人知淨者，亦皆無犯。又無犯者，",
    "T23n1442_027:0777a13": "最初犯人，或癡狂、心亂、痛惱所纏。",
    "T23n1442_027:0777a14": "根本說一切有部毘奈耶卷第二十七"
}