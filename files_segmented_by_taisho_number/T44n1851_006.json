{
    "T44n1851_006:0582a02": "大乘義章卷第六",
    "T44n1851_006:0582a04": "遠法師撰",
    "T44n1851_006:0582a05": "染法聚煩惱義中此卷有七門十使義　十纏義　十障義　十四",
    "T44n1851_006:0582a06": "難義　十六神我義　六十二見義　八萬四千煩惱義。",
    "T44n1851_006:0582a07": "53 十使義(六)十使義十門分別釋名辨相一　三性分別二　利鈍見修分別三　相應不同",
    "T44n1851_006:0582a08": "四　約境隨界分別五　九十八使等分別六　緣縛不同七　成義差別八　發業潤生九　因起次第十",
    "T44n1851_006:0582a09": "第一門中。先總釋名。後辨其相。所言使者。如",
    "T44n1851_006:0582a10": "地論說。隨逐縛義。名之為使。蓋乃就喻以",
    "T44n1851_006:0582a11": "名煩惱。如世公使隨逐罪人得便繫縛。煩惱",
    "T44n1851_006:0582a12": "亦爾。久隨行人。繫縛三有。不令出離故名為",
    "T44n1851_006:0582a13": "使。毘曇成實亦同此說。故雜心云。使之隨",
    "T44n1851_006:0582a14": "逐。如空行影水行隨。成實說言。使之隨逐。",
    "T44n1851_006:0582a15": "如母隨子。亦如瘧病鼠毒未發。如熱鐵黑",
    "T44n1851_006:0582a16": "相。如種中牙。如債未還。此等皆是隨逐義也。",
    "T44n1851_006:0582a17": "有人釋言。驅役名使。於義無爽。但非經論。名",
    "T44n1851_006:0582a18": "義如是。次辨其相。使義開合廣略不定。今就",
    "T44n1851_006:0582a19": "一門且論十種。所謂身見邊見邪見戒取見",
    "T44n1851_006:0582a20": "取貪瞋癡慢及疑。言身見者。亦名我見。五陰",
    "T44n1851_006:0582a21": "名身。身中見我取執分明。從其所迷故名身",
    "T44n1851_006:0582a22": "見。故雜心云。於五陰中。審爾計著名身見",
    "T44n1851_006:0582a23": "也。以見我故。從其所立亦名我見。相狀如何。",
    "T44n1851_006:0582a24": "身見有二。一眾生著我。二法著我。於五陰中。",
    "T44n1851_006:0582a25": "建立我人。名眾生著我。於陰界入。取性執相。",
    "T44n1851_006:0582a26": "名法著我。此二如前無我章中具廣分別。言",
    "T44n1851_006:0582a27": "邊見者。斷常乖中。故名邊見。相狀如何。若依",
    "T44n1851_006:0582a28": "毘曇。唯於苦中計斷取常。名為邊見。若依成",
    "T44n1851_006:0582a29": "實。一切法中。取斷計常。皆名邊見。故彼成",
    "T44n1851_006:0582b01": "實邊見品云。一切法常是名常見。一切法斷",
    "T44n1851_006:0582b02": "是名斷見。一切法有是名常見。一切法無是",
    "T44n1851_006:0582b03": "名斷見。身與神異。身滅神在。是名常見。身與",
    "T44n1851_006:0582b04": "神一。身滅神亡。是名斷見。地水火風苦樂壽",
    "T44n1851_006:0582b05": "命七分。是常是名常見。七分斷滅。是名斷見。",
    "T44n1851_006:0582b06": "死後更作。是名常見。死後不作。是名斷見。如",
    "T44n1851_006:0582b07": "是一切皆名邊見。問曰。無常橫計為常。說為",
    "T44n1851_006:0582b08": "邊見。常計無常。何故非邊見。此義如前八倒",
    "T44n1851_006:0582b09": "章中具廣分別。言邪見者。謬執乖正。故名邪",
    "T44n1851_006:0582b10": "見。相狀如何。如經中說。謗無因果一切諸法。",
    "T44n1851_006:0582b11": "是其相也。問曰。五見斯皆是邪。何故謗無偏",
    "T44n1851_006:0582b12": "名邪見。成實釋云。此見重故。偏名為邪。言",
    "T44n1851_006:0582b13": "戒取者。於有漏法取為能淨。故云戒取。相狀",
    "T44n1851_006:0582b14": "如何。戒取有二。一者獨頭。二者足上。不依諸",
    "T44n1851_006:0582b15": "見。直取苦行烏鷄戒等。以為聖道。說為能",
    "T44n1851_006:0582b16": "淨。名為獨頭。依諸見起。名為足上。諸見是其",
    "T44n1851_006:0582b17": "戒取之本。戒取脚足。取此諸見。以為能淨。名",
    "T44n1851_006:0582b18": "足上也。問曰。戒取所取非一。或取苦行以為",
    "T44n1851_006:0582b19": "能淨。或取持戒。或取布施。或取禮拜糞掃衣",
    "T44n1851_006:0582b20": "等。或取諸見。以為能淨。如是非一。何故經中",
    "T44n1851_006:0582b21": "但云戒取不說施取苦行取等。雜心釋言。是",
    "T44n1851_006:0582b22": "中略故。且云戒取。若具應言戒等取也。問曰。",
    "T44n1851_006:0582b23": "等略以何義故偏就戒名不就餘者。釋言。戒",
    "T44n1851_006:0582b24": "行取執者多。故偏言耳。取云何。取多。諸內",
    "T44n1851_006:0582b25": "道人多取持戒。以之為道。諸外道人。多取烏",
    "T44n1851_006:0582b26": "鷄鹿狗戒等。以之為道。是故名多。自餘一切",
    "T44n1851_006:0582b27": "苦行等事。唯外道取非佛弟子。是故名少。從",
    "T44n1851_006:0582b28": "多立稱。故名戒取。言見取者。取諸見等。以為",
    "T44n1851_006:0582b29": "第一。故云見取。相狀如何。見取有二。一者獨",
    "T44n1851_006:0582c01": "頭。二者足上。言獨頭者。不依諸見。直取有漏",
    "T44n1851_006:0582c02": "下劣之法。以為第一。故名獨頭。如不淨中妄",
    "T44n1851_006:0582c03": "計為淨。苦計為樂。無想天報謂涅槃等。言",
    "T44n1851_006:0582c04": "足上者。依諸見起故名足上。諸見是其見取",
    "T44n1851_006:0582c05": "之本。見取脚足。依此足上取為第一。名足上",
    "T44n1851_006:0582c06": "也。問曰。見取所取非一。何故經中但云見取",
    "T44n1851_006:0582c07": "不說餘者雜心釋言。是中略故但名見取。",
    "T44n1851_006:0582c08": "若具應言見等取也。又問。等略何故就見以",
    "T44n1851_006:0582c09": "彰取名不就餘者。以從多故。一切世人。多",
    "T44n1851_006:0582c10": "取己見以為第一。故偏說之。又取見者。心",
    "T44n1851_006:0582c11": "則堅強。執固難捨。故偏說見。所言貪者。於境",
    "T44n1851_006:0582c12": "染愛。名之為貪。貪相如何。於中廣略開合",
    "T44n1851_006:0582c13": "非一。或分為二。一愛己身。二愛所須。或分為",
    "T44n1851_006:0582c14": "三。前二如上。加愛妻色。或分為四。前三上。",
    "T44n1851_006:0582c15": "加愛親戚。或分為五。前四如上。加愛名稱。或",
    "T44n1851_006:0582c16": "分為六。前五如上。加愛豪貴勢力自在。或分",
    "T44n1851_006:0582c17": "為七。前六如上。加愛死滅。如論中說。無有愛",
    "T44n1851_006:0582c18": "等。或分為八。前七如上。加愛己見。或分為",
    "T44n1851_006:0582c19": "九。前八如上。加愛善法。如說愛佛愛菩提",
    "T44n1851_006:0582c20": "等。若廣分別。貪有無量。若依大乘。此等一切",
    "T44n1851_006:0582c21": "皆是貪使。若依小乘。善貪非使。又小乘中。",
    "T44n1851_006:0582c22": "依如毘曇。唯貪是使。慳等非使。若依成實。",
    "T44n1851_006:0582c23": "多欲惡欲慳著憍逸。如是一切皆是貪使。所",
    "T44n1851_006:0582c24": "言瞋者。違境忿怒。故名為瞋。依如毘曇。唯瞋",
    "T44n1851_006:0582c25": "是使。自餘忿恚惱恨嫉害。如是一切。斯不",
    "T44n1851_006:0582c26": "名使。若依成實。忿恚惱恨嫉妬殺害狠戾專",
    "T44n1851_006:0582c27": "執不忍不悅不調等事。悉是瞋使。大乘亦爾。",
    "T44n1851_006:0582c28": "言無明者。依如毘曇。癡闇之心體無慧明",
    "T44n1851_006:0582c29": "故曰無明。若依成實。邪心分別。無正慧明",
    "T44n1851_006:0583a01": "故曰無明。何故如是。毘曇闇惑為過。成實唯",
    "T44n1851_006:0583a02": "以取執為患。故說不同。大乘法中。癡闇取執。",
    "T44n1851_006:0583a03": "並是過患。兩義兼取。名義如是。體相云何。宗",
    "T44n1851_006:0583a04": "別不同。所說亦異。有一論師。宣說無法。為無",
    "T44n1851_006:0583a05": "明使。彼人所說。無智慧處即是無明。更無別",
    "T44n1851_006:0583a06": "法。如人不語正名無語。是中更無不語法生。",
    "T44n1851_006:0583a07": "成實論中。非破此義。經說無明為生死因。若",
    "T44n1851_006:0583a08": "是無法。云何為因。若依毘曇。有二分別。一對",
    "T44n1851_006:0583a09": "諸使以別無明。無明有二。一者不共。二者相",
    "T44n1851_006:0583a10": "應。言不共者。於彼諦理及以色聲香味觸等。",
    "T44n1851_006:0583a11": "緣而不了。不與一切諸使和合。名為不共。言",
    "T44n1851_006:0583a12": "相應者。除前不共。自餘一切諸煩惱中無智",
    "T44n1851_006:0583a13": "之心。與諸使合名為相應。二約境分別。無",
    "T44n1851_006:0583a14": "明有二。一者迷理。於四真諦。闇惑不了。二者",
    "T44n1851_006:0583a15": "迷事。於陰界入色香味等。不能正解。起諸業",
    "T44n1851_006:0583a16": "行。此等皆是無明使也。依如成實。無明亦二。",
    "T44n1851_006:0583a17": "一者取性。二者現起。言取性者。一切凡夫執",
    "T44n1851_006:0583a18": "性之心。此之取性。遍通一切善惡無記三性",
    "T44n1851_006:0583a19": "之心中。故彼成實無明品云。一切凡夫未",
    "T44n1851_006:0583a20": "入空者。常有邪見。名為無明。彼文復言。貪中",
    "T44n1851_006:0583a21": "無瞋。瞋中無貪。無明不爾。一切處有。明知。",
    "T44n1851_006:0583a22": "是通。此之取性。是無明中根本正使。有人釋",
    "T44n1851_006:0583a23": "言。此取性者。是十使地。非無明使。彼人何故",
    "T44n1851_006:0583a24": "作如是說。言此微細不能驅役往來生死故",
    "T44n1851_006:0583a25": "不名使。此語不然。依何文證得知非使。如成",
    "T44n1851_006:0583a26": "實中解無明使。正說於此。云何言非。若言此",
    "T44n1851_006:0583a27": "是十使地故非無明使。與十為地。何妨是其",
    "T44n1851_006:0583a28": "無明使乎。又若取性是十使地。不得說為無",
    "T44n1851_006:0583a29": "明使者。三苦之中即行即苦。是三苦體。亦",
    "T44n1851_006:0583b01": "應非是三苦之中行苦所攝。然彼雖是三苦",
    "T44n1851_006:0583b02": "之體。而得攝在行苦之中。此亦應然。若言取",
    "T44n1851_006:0583b03": "性不能驅役令非使者。三有受生。皆由取性。",
    "T44n1851_006:0583b04": "若離取性雖有諸業。不能牽果。是則取性驅",
    "T44n1851_006:0583b05": "役最強。何為非使。又復論中。隨逐解使。不",
    "T44n1851_006:0583b06": "以驅役解釋使義。驅役之言。自出人口。不關",
    "T44n1851_006:0583b07": "經論。何為用此辨定是非。然彼論中。隨逐解",
    "T44n1851_006:0583b08": "使。隨逐之中。無過取性。何為非使。以斯徵",
    "T44n1851_006:0583b09": "窮。取性是使。不得言非。言現起者。作意而",
    "T44n1851_006:0583b10": "生。止在不善。不通餘心。何者是乎。論文不",
    "T44n1851_006:0583b11": "定。人釋種種。有人釋言。貪瞋癡慢及諸見中。",
    "T44n1851_006:0583b12": "各有九品。分前八品。為無明使。第九一品。為",
    "T44n1851_006:0583b13": "餘九使。此言定非。十使之中。皆有九品。云何",
    "T44n1851_006:0583b14": "說言。貪瞋等中無前八品。無明使中。無第九",
    "T44n1851_006:0583b15": "品。是大難解。又如論說。於欲界中貪瞋癡慢。",
    "T44n1851_006:0583b16": "各有九品。斷前六品。成斯陀含。斷後三微。成",
    "T44n1851_006:0583b17": "阿那含。若貪瞋等無前六品。竟何所斷。無明",
    "T44n1851_006:0583b18": "使中。無有後三。復何所除。以此推研。此言叵",
    "T44n1851_006:0583b19": "依。又人復言。簡去鈍使。直就五見。隨義以",
    "T44n1851_006:0583b20": "分。五見之中前之八品。見心未明。不得名見。",
    "T44n1851_006:0583b21": "但可說之為無明使。此同前破。又成實中。不",
    "T44n1851_006:0583b22": "以闇障為無明使。何須分取不了之心為無",
    "T44n1851_006:0583b23": "明使。又成實說。邪明之中。無正慧明。名為無",
    "T44n1851_006:0583b24": "明。若五見中前之八品。見未成故非見使者。",
    "T44n1851_006:0583b25": "前之八品。邪明未成。亦應不得說為無明。又",
    "T44n1851_006:0583b26": "成實言。邪見未成。說之為疑。今云何言邪見",
    "T44n1851_006:0583b27": "未成說為無明。以此推窮。定知。不以見前八",
    "T44n1851_006:0583b28": "品為無明使。若爾用何以為無明。當知。無明",
    "T44n1851_006:0583b29": "就諸使上。隨義以分。無別心體。云何義分。解",
    "T44n1851_006:0583c01": "釋有三。一就餘九使。隨義以分。餘九使中。有",
    "T44n1851_006:0583c02": "闇障義。斯是無明。故因緣中無明支者。過去",
    "T44n1851_006:0583c03": "煩惱。悉名無明。又論說言。一切煩惱。迷覆人",
    "T44n1851_006:0583c04": "心。皆令盲冥。盲冥猶是無明義也。二三毒分",
    "T44n1851_006:0583c05": "別。除貪除瞋。自餘一切。悉是無明。故論說",
    "T44n1851_006:0583c06": "言。除貪除瞋。餘之八使。從捨生故斯名癡也。",
    "T44n1851_006:0583c07": "三就邪見無正慧明。說為無明。此就五見。隨",
    "T44n1851_006:0583c08": "義以分。於五見中。邪心推求。斯名邪見。即此",
    "T44n1851_006:0583c09": "五見。無正慧明。盡是無明。故論說言。邪見之",
    "T44n1851_006:0583c10": "心。無正慧明。名無明也。若無別體。應無十",
    "T44n1851_006:0583c11": "使。釋言。義別故得有之。雖有三解。准依論",
    "T44n1851_006:0583c12": "文。後釋應是無明使體。成實如是。大乘法中。",
    "T44n1851_006:0583c13": "無明有二。一事中無知。不解世法。二性結無",
    "T44n1851_006:0583c14": "明。迷於理實。於中有三。謂麁中細。麁者與彼",
    "T44n1851_006:0583c15": "四住相應。如小乘說。中者所謂恒沙無明。細",
    "T44n1851_006:0583c16": "者所謂無明住地。此等皆是無明使也。問曰。",
    "T44n1851_006:0583c17": "何故小乘法中。不染無知非無明使。大乘是",
    "T44n1851_006:0583c18": "使。小乘法中。但為斷除染污煩惱得滅。便",
    "T44n1851_006:0583c19": "不用。不求如來一切種智。故不說使。大乘",
    "T44n1851_006:0583c20": "法中。求佛種智。不染無知。障佛種智。故說",
    "T44n1851_006:0583c21": "為使。言慢使者。陵物名慢。慢相云何。如涅",
    "T44n1851_006:0583c22": "槃說。慢有八種。八名是何。一直名慢。二名大",
    "T44n1851_006:0583c23": "慢。三名慢慢。四不如慢。五名憍慢。亦名傲",
    "T44n1851_006:0583c24": "慢。六名我慢。七增上慢。八名邪慢。此義廣釋",
    "T44n1851_006:0583c25": "如八慢章。所言疑者。於境不決。猶預曰疑。疑",
    "T44n1851_006:0583c26": "有二種。一者疑事。如夜觀樹疑為是人為非",
    "T44n1851_006:0583c27": "人等。二者疑理。疑諸諦等。小乘法中。唯取疑",
    "T44n1851_006:0583c28": "理說為疑使。大乘通取皆須斷。故十使名相。",
    "T44n1851_006:0583c29": "辨之麁爾。第二門中。三性分別。言三性者。",
    "T44n1851_006:0584a01": "所謂善惡無記法也。若依毘曇。欲界地中身",
    "T44n1851_006:0584a02": "邊兩見。一向無記不記。不因是見墮惡道。",
    "T44n1851_006:0584a03": "故地論中。亦同此說。餘之八使。一向不善。上",
    "T44n1851_006:0584a04": "二界中一切諸使。悉是無記。若依成實。三界",
    "T44n1851_006:0584a05": "上下一切十使。悉是不善。故彼成實雜問",
    "T44n1851_006:0584a06": "品云。身邊二見是諸見本。云何無記。問曰。十",
    "T44n1851_006:0584a07": "使若俱不善。善無記中取性無明是不善不。",
    "T44n1851_006:0584a08": "有人釋言。善無記中取性無明。是善無記。非",
    "T44n1851_006:0584a09": "是不善。此義不然。凡言不善。違理為義。此既",
    "T44n1851_006:0584a10": "違理。何為不得說為不善。若是不善。云何得",
    "T44n1851_006:0584a11": "在善無記中。釋言。性惡在於相善及無記中。",
    "T44n1851_006:0584a12": "竟有何咎。若使性惡不得在於善無記中。生",
    "T44n1851_006:0584a13": "滅行苦。亦應不在樂捨受中。以此類彼。其義",
    "T44n1851_006:0584a14": "相似。問曰。若使善中取性是不善者。善與取",
    "T44n1851_006:0584a15": "性為一為異。若當是一。取性不善。善亦不善。",
    "T44n1851_006:0584a16": "善是善故。取性亦善。斷取性時。善亦應斷。若",
    "T44n1851_006:0584a17": "當是異。取性便非相善之體。取性有漏。善應",
    "T44n1851_006:0584a18": "無漏。釋言。不定善據其相取性據體。體相別",
    "T44n1851_006:0584a19": "故。不得定一。不定一故。善感樂受。性招行",
    "T44n1851_006:0584a20": "苦。善資出世。取性障道。得出世時。斷除取",
    "T44n1851_006:0584a21": "性。善資不亡。不定異故。善業受果。必依取",
    "T44n1851_006:0584a22": "性。取性是漏。善名有漏。善中取性。一異如",
    "T44n1851_006:0584a23": "是。無記亦然。問曰。上界所有十使若是不善。",
    "T44n1851_006:0584a24": "是不善為繫上界為繫下地。此義不定。上界",
    "T44n1851_006:0584a25": "所有善無記中取性無明。性雖不善非起不",
    "T44n1851_006:0584a26": "善。繫屬上界。若論現起。十使不善。繫屬欲",
    "T44n1851_006:0584a27": "界。彼成實中欲界不善。得寄起故。問曰。若爾",
    "T44n1851_006:0584a28": "上界起使繫屬欲界。是則上界應無煩惱。若",
    "T44n1851_006:0584a29": "無煩惱。應是無漏。應是出世。釋言。上界現起",
    "T44n1851_006:0584b01": "不善。唯屬欲界。與上界合。故非無漏。又彼善",
    "T44n1851_006:0584b02": "中有取性故。不名無漏。非無漏故。不名出世。",
    "T44n1851_006:0584b03": "大乘法中。義有兩兼。若望果報。同阿毘曇故。",
    "T44n1851_006:0584b04": "大品云。上界十使。是其無記。對理而辨義同",
    "T44n1851_006:0584b05": "成實。一切十使皆是不善。第三利鈍見修",
    "T44n1851_006:0584b06": "分別。先辨利鈍。依如毘曇。前五是利。推求性",
    "T44n1851_006:0584b07": "故。後五是鈍。非推求故。若依成實。總相兼",
    "T44n1851_006:0584b08": "分相同毘曇。以實細論。前五唯利。後五種中",
    "T44n1851_006:0584b09": "貪瞋慢疑一向是鈍。無明不定。若就五見以",
    "T44n1851_006:0584b10": "說無明。無明是利。彼說邪明為無明。故就餘",
    "T44n1851_006:0584b11": "說者。無明是鈍。大乘法中。俱有此相。若復通",
    "T44n1851_006:0584b12": "論。十使之中。俱有利鈍。數起名利。不數名鈍",
    "T44n1851_006:0584b13": "此一門竟。次分見修。如毘曇中。苦忍已去十五心",
    "T44n1851_006:0584b14": "來。名為見道。須陀已上終至無學。名為修道。",
    "T44n1851_006:0584b15": "若依成實。總相觀諦。不得說言苦忍已去。",
    "T44n1851_006:0584b16": "但得說言無想位中名為見道。修道如前。大",
    "T44n1851_006:0584b17": "乘法中。初地見道二地已上。名為修道。見修",
    "T44n1851_006:0584b18": "如是。就十使中。五見及疑。唯障見諦。名為見",
    "T44n1851_006:0584b19": "惑。貪瞋慢癡。通障見修。障見諦者。判為見",
    "T44n1851_006:0584b20": "惑。障修道者。判為修惑。毘曇法中。依見所起",
    "T44n1851_006:0584b21": "貪瞋癡慢。能障見諦。緣事生者。能障修道。成",
    "T44n1851_006:0584b22": "實法中。貪瞋癡慢皆帶取性。取性重者。能",
    "T44n1851_006:0584b23": "障見諦。取性微者。能障修道。大乘所說一切",
    "T44n1851_006:0584b24": "煩惱。無不迷理。於中麁者。判為見惑。細為修",
    "T44n1851_006:0584b25": "惑。問曰。此二起在何處。若依毘曇。見道已",
    "T44n1851_006:0584b26": "前。二輪並起。須陀已上。單起修惑。成實法",
    "T44n1851_006:0584b27": "中。文無定判。准義以分。見道已前。單起見",
    "T44n1851_006:0584b28": "惑修惑成就而不現行。須陀已上。單起修惑。",
    "T44n1851_006:0584b29": "問曰。何故毘曇法中。見諦已前二輪並起。成",
    "T44n1851_006:0584c01": "實見前單起見惑。釋言。毘曇約境分惑。迷",
    "T44n1851_006:0584c02": "理生者。判為見惑。緣事生者。判為修惑。凡夫",
    "T44n1851_006:0584c03": "本來常具此二。是故並起。成實法中。一切十",
    "T44n1851_006:0584c04": "使。斯帶取性。因皆迷理。但約輕重以分二",
    "T44n1851_006:0584c05": "惑。凡夫所起一切煩惱。取性心重。入見道",
    "T44n1851_006:0584c06": "時。重取永亡。故凡所起悉名見惑。聖人煩",
    "T44n1851_006:0584c07": "惱取性輕薄。凡夫起惑不能如是。是故凡夫",
    "T44n1851_006:0584c08": "不起修惑。但可成就。問曰。修惑由來未起。云",
    "T44n1851_006:0584c09": "何成就。釋言。見惑是修惑因。以有見因修果",
    "T44n1851_006:0584c10": "定起。故曰成就。問曰。成實破毘曇家離欲",
    "T44n1851_006:0584c11": "界欲初禪未現已得成就。彼文破曰。云何未",
    "T44n1851_006:0584c12": "入已得成就。如人不識一字自言解書。是所",
    "T44n1851_006:0584c13": "不應。准彼類惑。不應未起已得成就。釋言。惑",
    "T44n1851_006:0584c14": "心與善心異。不得相類。惑則久習堅強難斷。",
    "T44n1851_006:0584c15": "雖復未起。剋必當生。故說成就。善法難生。雖",
    "T44n1851_006:0584c16": "有前因。未必當起故。未起者不名成就。不類",
    "T44n1851_006:0584c17": "在斯。大乘法中見修二惑。凡時並起。無明住",
    "T44n1851_006:0584c18": "地。先常行故。見諦已上。唯起修惑。見修如",
    "T44n1851_006:0584c19": "是。第四明使相應不同。於中有二。一約六",
    "T44n1851_006:0584c20": "識以明諸使相應不同。依如毘曇。貪瞋二使",
    "T44n1851_006:0584c21": "及相應無明。皆通六識。不共無明及餘七使。",
    "T44n1851_006:0584c22": "唯在意地。若依成實。取性無明。遍通六識。自",
    "T44n1851_006:0584c23": "餘一切。唯在意地。大智論中。同毘曇說。二對",
    "T44n1851_006:0584c24": "五受以明諸使相應差別。言五受者。所謂苦",
    "T44n1851_006:0584c25": "樂憂喜及捨。五識地中逼惱名苦。適悅名樂。",
    "T44n1851_006:0584c26": "意識地中愁惱名憂。慶悅名喜。捨通六識。五",
    "T44n1851_006:0584c27": "受如是。相應云何。依如毘曇。使與五受同時",
    "T44n1851_006:0584c28": "相應。彼說。欲界具有五受。就此地中。不共無",
    "T44n1851_006:0584c29": "明唯捨相應。疑使與彼憂捨相應。以疑惱故。",
    "T44n1851_006:0585a01": "與憂相應。息時在捨。故捨相應論言。欲界喜",
    "T44n1851_006:0585a02": "麁疑細。是故不與喜受相應。在意地故。不與",
    "T44n1851_006:0585a03": "苦樂二受相應。身邊兩見戒見二取。及與慢",
    "T44n1851_006:0585a04": "使喜捨相應。異見暢心高慢揆意。故喜相",
    "T44n1851_006:0585a05": "應。息與捨俱。故捨相應。非憂慼行。是故不與",
    "T44n1851_006:0585a06": "憂苦相應。在意地故。非樂相應。邪見一使。憂",
    "T44n1851_006:0585a07": "喜及捨三受相應。彼邪見人。聞有因果則生",
    "T44n1851_006:0585a08": "憂惱。故憂相應。聞無則喜故喜相應。息與捨",
    "T44n1851_006:0585a09": "合故捨想應。在意地故。不與苦樂二受相",
    "T44n1851_006:0585a10": "應。貪與喜樂捨受相應。以通六識染著行故。",
    "T44n1851_006:0585a11": "喜樂相應。息在捨故。與捨受相應。非違惱",
    "T44n1851_006:0585a12": "行。是故不與憂苦相應。瞋與憂苦捨受相應。",
    "T44n1851_006:0585a13": "對貪可知。相應無明。五受相應。以常遍故。彼",
    "T44n1851_006:0585a14": "說。初禪無憂無苦。有餘三受。彼眼耳身三識。",
    "T44n1851_006:0585a15": "身中猶有樂受。定內有喜。定外有捨。就此地",
    "T44n1851_006:0585a16": "中。不共無明。唯捨相應。五見疑慢喜捨相應。",
    "T44n1851_006:0585a17": "在意地故。問曰。欲界疑喜不俱。何故初禪疑",
    "T44n1851_006:0585a18": "喜相應。論言。是中無餘根性。故與相應。彼說",
    "T44n1851_006:0585a19": "定內無餘根性。不論定外。問曰。疑心不決。應",
    "T44n1851_006:0585a20": "惱。云何得與喜受相應。釋言。此喜非解理喜。",
    "T44n1851_006:0585a21": "故得相應。雖與相應。但有喜體而無喜用。餘",
    "T44n1851_006:0585a22": "禪亦爾。貪使及與相應無明。喜樂及捨三受",
    "T44n1851_006:0585a23": "相應。彼無瞋使。所以不說。二禪地中。唯有喜",
    "T44n1851_006:0585a24": "捨。於此地中。不共無明。唯捨相應。自餘一切",
    "T44n1851_006:0585a25": "喜捨相應。三禪地中。唯有樂捨。於此地中。不",
    "T44n1851_006:0585a26": "共無明。唯捨相應。自餘一切。樂捨相應。四禪",
    "T44n1851_006:0585a27": "已上。唯有捨受。一切煩惱。皆捨相應。若依成",
    "T44n1851_006:0585a28": "實前後相應。不在同時。從前受心生後十使。",
    "T44n1851_006:0585a29": "相應不捨。故名相應。彼說。欲界乃至四禪。",
    "T44n1851_006:0585b01": "皆具五受。於中貪使。喜樂相應。瞋使與彼憂",
    "T44n1851_006:0585b02": "苦相應。自餘八使。捨受相應。取性無明。五受",
    "T44n1851_006:0585b03": "相應。空處已上。無有苦樂。有餘三受。於中貪",
    "T44n1851_006:0585b04": "使。唯喜相應。瞋使唯與憂受相應。自餘八使。",
    "T44n1851_006:0585b05": "唯捨相應。取性遍通。約識就受。辨之麁爾。第",
    "T44n1851_006:0585b06": "五約境隨界分別。先對境論。境謂理事。理謂",
    "T44n1851_006:0585b07": "四諦。事謂一切陰界入等。依如毘曇。身邊二",
    "T44n1851_006:0585b08": "見。唯迷苦諦。果處起故。戒取次寬。迷苦及",
    "T44n1851_006:0585b09": "道。不迷集滅。何故如是。世間之人。多謂苦行",
    "T44n1851_006:0585b10": "能盡往業。故說迷苦。如須跋等。或復有人。",
    "T44n1851_006:0585b11": "取著諸見及施戒等。非真道法。以為真道。說",
    "T44n1851_006:0585b12": "為能淨。迷覆真道。故說迷道。是故論言。內",
    "T44n1851_006:0585b13": "迷之者。見苦則斷。外迷之者。見道方除。何者",
    "T44n1851_006:0585b14": "內外。而復說言迷內迷外。釋言。戒取緣有漏",
    "T44n1851_006:0585b15": "生。苦諦是其有漏法中之理。理性故說名",
    "T44n1851_006:0585b16": "為內。道諦是其有漏法外之理性故。說之為",
    "T44n1851_006:0585b17": "外。若人直謂現受苦果酬其往因而得脫者。",
    "T44n1851_006:0585b18": "名為內迷。良以受苦不能壞障得解脫。故取",
    "T44n1851_006:0585b19": "為能壞。取為能脫。故說為迷。若人取彼持戒",
    "T44n1851_006:0585b20": "等行。以為真道。說為能淨。迷覆真道。故說",
    "T44n1851_006:0585b21": "為外迷。彼內迷者。見苦之時。知苦不能壞",
    "T44n1851_006:0585b22": "障得脫。彼見方斷。外迷之者。見真道時。方知",
    "T44n1851_006:0585b23": "戒等非真道。故彼見方斷。是故說為道非道",
    "T44n1851_006:0585b24": "淨。世間無人取集能淨。故不迷集。戒取之",
    "T44n1851_006:0585b25": "人。為求滅果。終不取滅為能淨因。故不迷滅。",
    "T44n1851_006:0585b26": "又說。滅諦離過。清淨非顛倒見。故不迷滅。問",
    "T44n1851_006:0585b27": "曰。世人取苦能淨名迷苦者。彼戒取人。取戒",
    "T44n1851_006:0585b28": "取施取諸見等以為能淨。彼戒施等體。正是",
    "T44n1851_006:0585b29": "集。何故不得說為迷集。釋言。有義。外道即",
    "T44n1851_006:0585c01": "取苦為能淨。故名迷苦。戒施諸見體雖是集。",
    "T44n1851_006:0585c02": "外道之人。不謂是集取為能淨。轉之為道。",
    "T44n1851_006:0585c03": "方說能淨。是故但得說為迷道。不名迷集。何",
    "T44n1851_006:0585c04": "故如是。戒取之心。多傍教生。聖教之中。宣說",
    "T44n1851_006:0585c05": "懃苦能出生死。是故即取苦為能淨。佛經之",
    "T44n1851_006:0585c06": "中。不說集因是能淨。但說修道以為能淨。",
    "T44n1851_006:0585c07": "是故外道。不取為集說為能淨。轉之為道。",
    "T44n1851_006:0585c08": "方說能淨。不類在斯。問曰。外道雖取戒等",
    "T44n1851_006:0585c09": "以之為道。本不緣道。云何得名迷道諦乎。",
    "T44n1851_006:0585c10": "執此乖彼。故說為迷。問曰。毘曇說。理苦集為",
    "T44n1851_006:0585c11": "苦集諦。不論其事。滅道亦然。而彼外道所取",
    "T44n1851_006:0585c12": "苦行為能淨者。乃是事。苦取持戒等。以之",
    "T44n1851_006:0585c13": "為道。乃迷事道。不迷於理。云何得名迷苦",
    "T44n1851_006:0585c14": "道諦。釋言。有義。彼雖迷事。以事類理。故得",
    "T44n1851_006:0585c15": "說為迷苦道諦。云何類乎。事苦既能治往",
    "T44n1851_006:0585c16": "業。理亦應然。故說迷理。道中亦爾。如佛所",
    "T44n1851_006:0585c17": "說。對治事道。非真道故。理亦應非。故說迷",
    "T44n1851_006:0585c18": "理。何者是其事苦事道。何者是其理苦理道。",
    "T44n1851_006:0585c19": "而言迷事類迷於理。從彼過去業煩惱因。得",
    "T44n1851_006:0585c20": "六趣報。名為事苦。有為之法。念念生滅。前能",
    "T44n1851_006:0585c21": "生後。義說為集。後從前起義說為苦。此是理",
    "T44n1851_006:0585c22": "苦。六道報別。名為事苦。一切有為有漏之法。",
    "T44n1851_006:0585c23": "但從前生莫問遠近。斯名為果。於此果上。苦",
    "T44n1851_006:0585c24": "無常等四義莫通說為理苦。就彼道中三十",
    "T44n1851_006:0585c25": "七品。戒定慧等。名為事道。即彼事中道如迹",
    "T44n1851_006:0585c26": "乘四義窴。通說為理道。理事如是。故說事",
    "T44n1851_006:0585c27": "類迷於理。戒取如是。邪見見取及與疑使。",
    "T44n1851_006:0585c28": "通迷四諦。邪見之心。謗無四諦。故名通迷。見",
    "T44n1851_006:0585c29": "邪取之心。於果五陰。取為第一。名為迷苦。於",
    "T44n1851_006:0586a01": "因五陰。取為第一。名為迷集。取梵天等無",
    "T44n1851_006:0586a02": "想天等。以為涅槃。名為迷滅。於彼戒取所立",
    "T44n1851_006:0586a03": "之道。取為第一。名為迷道。又復取彼四諦之",
    "T44n1851_006:0586a04": "下邪見等心。以為第一。從其所取。亦即名為",
    "T44n1851_006:0586a05": "迷四真諦。問曰。若使取四諦下諸見為勝。便",
    "T44n1851_006:0586a06": "從所取名迷四諦。戒取亦取四諦下見以為",
    "T44n1851_006:0586a07": "能淨。何故不言迷四諦乎。釋言。不類。彼見取",
    "T44n1851_006:0586a08": "者。即取諸見。以為第一。不轉為道方說第一。",
    "T44n1851_006:0586a09": "故隨所取名迷四諦。戒取不爾。轉之為道。",
    "T44n1851_006:0586a10": "方說能淨。故隨所立名迷道諦。問曰。論中宣",
    "T44n1851_006:0586a11": "說三見三隨轉。身見邊見隨疑有邪見隨戒",
    "T44n1851_006:0586a12": "取見取隨。云何戒取唯迷苦道。見取通四。彼",
    "T44n1851_006:0586a13": "言隨者。小分言耳。於苦道下。得言見取隨戒",
    "T44n1851_006:0586a14": "取生。集滅諦下。但隨邪見。若論疑使。通疑四",
    "T44n1851_006:0586a15": "諦。自餘一切貪嗔癡慢。通迷四諦。及障修道。",
    "T44n1851_006:0586a16": "若依成實。十使煩惱。通迷四諦。故彼成實",
    "T44n1851_006:0586a17": "雜問品云。一切諸結。見滅諦時斷。滅者是",
    "T44n1851_006:0586a18": "其四諦之理。故通迷諦。彼說如何。如彼身見。",
    "T44n1851_006:0586a19": "於果處起。即是迷苦。見我是常不從因緣生。",
    "T44n1851_006:0586a20": "即是迷集。言我不滅。即是迷滅。以計我常無",
    "T44n1851_006:0586a21": "道能除。即是迷道。邊見亦爾。戒取之中。謂苦",
    "T44n1851_006:0586a22": "能治。即是迷苦。不知邪行是苦因緣。即是迷",
    "T44n1851_006:0586a23": "集。妄取邪行以為能淨。即是迷道。以說邪行",
    "T44n1851_006:0586a24": "為正道故。無心斷除趣向滅諦。即是迷滅。餘",
    "T44n1851_006:0586a25": "使如上。邪見見取及與疑心。唯迷四諦。貪",
    "T44n1851_006:0586a26": "嗔癡慢。通迷見修。大乘亦爾此一門竟。次就界",
    "T44n1851_006:0586a27": "論。界謂三界。依如毘曇。十使之中。瞋唯欲",
    "T44n1851_006:0586a28": "界。餘使皆通。何故如是。如雜心說。上界無其",
    "T44n1851_006:0586a29": "無慚無愧慳嫉憂苦六惱性。故又得禪定寂",
    "T44n1851_006:0586b01": "止養身。故無瞋恚。又慈悲成故無瞋恚。若依",
    "T44n1851_006:0586b02": "成實。十使皆通。故彼成實雜問品云。上界",
    "T44n1851_006:0586b03": "亦有妬嫉等。故有其瞋恚。云何知有。如彼梵",
    "T44n1851_006:0586b04": "王語諸梵眾。汝但住此之足。能令汝盡老死",
    "T44n1851_006:0586b05": "邊。莫詣瞿曇。即是嫉妬。嫉妬即是瞋使所",
    "T44n1851_006:0586b06": "收。餘通可知大乘法中。雖無文證。理亦應",
    "T44n1851_006:0586b07": "通。第六門中。就前十使。辨明九十八使等",
    "T44n1851_006:0586b08": "義。於中有五。一分十使為九十八使。二就九",
    "T44n1851_006:0586b09": "十八使明十一遍。三就九十八使明九上緣。",
    "T44n1851_006:0586b10": "四就九十八明十八無漏緣使。五就九十八",
    "T44n1851_006:0586b11": "辨明百八諸煩惱義。初言分十為九十八者。",
    "T44n1851_006:0586b12": "依如毘曇。彼前十使界行種別為九十八。界",
    "T44n1851_006:0586b13": "謂三界。行謂五行。四諦修道名為五也。種謂",
    "T44n1851_006:0586b14": "十種。將彼十使。隨行分別。有三十六。苦下有",
    "T44n1851_006:0586b15": "十。集下有七。所謂邪見見取及疑貪瞋癡慢。",
    "T44n1851_006:0586b16": "滅下有七。與集相似。道下有八。謂前七上加",
    "T44n1851_006:0586b17": "一戒取。修道有四。貪瞋癡慢。此等增減。廣如",
    "T44n1851_006:0586b18": "上釋。此三十六。隨界分別為九十八。欲界地",
    "T44n1851_006:0586b19": "中具三十六。色界地中有三十一。謂五行下。",
    "T44n1851_006:0586b20": "各除一瞋。餘者具有。無色亦爾。有三十一。是",
    "T44n1851_006:0586b21": "故通合有九十八。毘曇如是。成實論中。但言",
    "T44n1851_006:0586b22": "十使為九十八。不列名字。然彼宗中。十使煩",
    "T44n1851_006:0586b23": "惱。俱迷四諦。並通三界。不知若為作九十八。",
    "T44n1851_006:0586b24": "人家相傳釋有兩種。一言十使在於九地。始",
    "T44n1851_006:0586b25": "從欲界乃至非想。即為九十。修道四使已起",
    "T44n1851_006:0586b26": "未起。離之為八。通前合有九十八使。何故修",
    "T44n1851_006:0586b27": "惑不隨地別。以非發業招生惑故。第二說者。",
    "T44n1851_006:0586b28": "十使煩惱迷於四諦。即為四十。通修道中四",
    "T44n1851_006:0586b29": "使煩惱有四十四。各有已起未起之別。為八",
    "T44n1851_006:0586c01": "十八。通本十使為九十八。既非經論。難輒依",
    "T44n1851_006:0586c02": "信。辨相如是此一門竟。次就諸使明十一遍。如",
    "T44n1851_006:0586c03": "毘曇說。苦集諦下見疑無明。說為遍使。遍使",
    "T44n1851_006:0586c04": "不同離分十一。相狀如何。苦下有七。所謂五",
    "T44n1851_006:0586c05": "見疑及無明。此無明者。唯取不共及與疑等",
    "T44n1851_006:0586c06": "相應無明。不取貪等相應無明。集下有四。",
    "T44n1851_006:0586c07": "邪見見取疑及無明。無明差別義如前判。此",
    "T44n1851_006:0586c08": "之十一遍。能緣縛自地之中五行煩惱。故名",
    "T44n1851_006:0586c09": "遍使。問曰。何故唯說此等以為遍使。有二",
    "T44n1851_006:0586c10": "種義。一緣真起。簡苦集下貪瞋及慢。然十一",
    "T44n1851_006:0586c11": "遍。親緣諦生。苦集諦下貪瞋慢等諸見後起。",
    "T44n1851_006:0586c12": "不親緣諦。故不說遍。問曰。縱使不親緣諦。說",
    "T44n1851_006:0586c13": "遍何傷。釋言。有以。苦集理通。貪瞋慢等不親",
    "T44n1851_006:0586c14": "緣故。緣縛不遍。是故不論。二苦集性。簡滅道",
    "T44n1851_006:0586c15": "下諸使煩惱。問曰。何故簡滅道下諸煩惱",
    "T44n1851_006:0586c16": "乎。彼緣滅道。不能遍縛五行煩惱。非是遍使。",
    "T44n1851_006:0586c17": "所以簡之。若依成實。四諦之下一切十使。",
    "T44n1851_006:0586c18": "斯名為遍。問曰。遍使遍緣遍因有何差別。釋",
    "T44n1851_006:0586c19": "言。緣使二種相望。互有寬狹。緣則通於諸心",
    "T44n1851_006:0586c20": "心法。故名為寬。但緣外境不緣相應共有之",
    "T44n1851_006:0586c21": "法。故名為狹使則通緣一切外境。及縛相",
    "T44n1851_006:0586c22": "應共有之法。故名為寬。局在見疑無明煩惱。",
    "T44n1851_006:0586c23": "不通諸餘心心數法。故名為狹。若以緣使望",
    "T44n1851_006:0586c24": "彼遍因。互為寬狹。使之與緣。縛三世一切",
    "T44n1851_006:0586c25": "有漏。故名為寬。局在心法。不通非色非心之",
    "T44n1851_006:0586c26": "法。故名為狹。設論遍因。通攝一切諸心心法",
    "T44n1851_006:0586c27": "及生住等非心之法。故名為寬。於三世中。",
    "T44n1851_006:0586c28": "前望於後。名之為因。非同時因。後非前因。故",
    "T44n1851_006:0586c29": "名為狹。遍因如是此二門竟。次就諸使上緣分別。",
    "T44n1851_006:0587a01": "依如毘曇。十一遍中。除身邊見諸餘九使。能",
    "T44n1851_006:0587a02": "緣上地。在欲界者。緣上八地。在初禪者。緣上",
    "T44n1851_006:0587a03": "七地。乃至在於無所有處。緣上一地。非想地",
    "T44n1851_006:0587a04": "中。無上地故。無上緣使。此等諸使。雖緣上",
    "T44n1851_006:0587a05": "地。而不繫縛。以其微細緣不及。一切上使。皆",
    "T44n1851_006:0587a06": "不下緣。是所厭故。問曰。身見及與邊見。何",
    "T44n1851_006:0587a07": "故除之。以於自地果處起故。若依成實。一切",
    "T44n1851_006:0587a08": "十使皆緣上生。亦緣下起。隨其所緣。亦緣亦",
    "T44n1851_006:0587a09": "縛。故彼成實雜問品云。如人貪心。貪於上",
    "T44n1851_006:0587a10": "地。瞋恚之心。憎惡上地。亦以彼法。而自高舉。",
    "T44n1851_006:0587a11": "計彼有我。取為斷常。故知。緣上。彼文復言。",
    "T44n1851_006:0587a12": "色無色界。亦能緣於欲界境界。明知緣下。宗",
    "T44n1851_006:0587a13": "別不同。各隨一義此三門竟。次就諸使明其十八無",
    "T44n1851_006:0587a14": "漏緣使。如毘曇說。九十八中。有十八使緣無",
    "T44n1851_006:0587a15": "漏生。名無漏緣。何者是乎。滅道諦下各有三",
    "T44n1851_006:0587a16": "種。邪見及疑不共無明。即以為六。三界各六。",
    "T44n1851_006:0587a17": "故有十八。問曰。何故唯說此等為無漏緣。釋",
    "T44n1851_006:0587a18": "有四義。一緣真起。親緣滅道。簡滅道下貪瞋",
    "T44n1851_006:0587a19": "慢等有漏緣使。二盡道。性盡者名滅。簡苦集",
    "T44n1851_006:0587a20": "下一切煩惱。三名不滿。簡道諦下戒取煩惱。",
    "T44n1851_006:0587a21": "戒取所迷不通四諦。故名不滿。四獨作頭。簡",
    "T44n1851_006:0587a22": "去見取。以見取使隨他生故。故雜心云。貪",
    "T44n1851_006:0587a23": "緣不應責。非為不饒益。寂靜第一淨。彼非無",
    "T44n1851_006:0587a24": "漏緣。貪緣不應責者。貪於滅道。是功德法。非",
    "T44n1851_006:0587a25": "貪使故。不應呵責。非為不饒益者。滅道非是",
    "T44n1851_006:0587a26": "違損法。故不生瞋使。言寂靜者。以寂靜故。",
    "T44n1851_006:0587a27": "不生慢使。言第一者。滅道是其身第一法",
    "T44n1851_006:0587a28": "故。取為第一。而非見取。所言淨者。滅道淨",
    "T44n1851_006:0587a29": "故。取之為淨。而非戒取。是故唯說邪見無明",
    "T44n1851_006:0587b01": "及與疑使。為無漏緣。此等雖緣。而不繫縛。無",
    "T44n1851_006:0587b02": "漏微細。緣不得故。若依成實。十使煩惱。通緣",
    "T44n1851_006:0587b03": "滅道。一切皆是無漏緣使故。彼成實雜問品",
    "T44n1851_006:0587b04": "云。有人貪滅憎惡泥洹以自高便生慢心。",
    "T44n1851_006:0587b05": "緣道亦爾。明知。貪等亦無漏緣。不獨邪見疑",
    "T44n1851_006:0587b06": "無明等此四門竟。次辨百八煩惱之相。如毘曇說。",
    "T44n1851_006:0587b07": "於彼九十八使之上。加以十纏。即是百八諸",
    "T44n1851_006:0587b08": "煩惱也。第七次明緣縛不同。於中有三。一明",
    "T44n1851_006:0587b09": "諸使相緣多小。二明諸使縛義不同。三明諸",
    "T44n1851_006:0587b10": "使縛境差別。言多小者。如欲界中苦下十使。",
    "T44n1851_006:0587b11": "一一皆為十四使緣。如彼身見。起已謝往。後",
    "T44n1851_006:0587b12": "起十使皆得緣之。以同品故。集下四使。邪見",
    "T44n1851_006:0587b13": "見取疑及無明。亦得緣之。以此遍使遍緣一",
    "T44n1851_006:0587b14": "切有漏法故。餘皆不緣。以非自品非遍緣故。",
    "T44n1851_006:0587b15": "身見既然。苦下餘九類。亦齊爾。上界除瞋十",
    "T44n1851_006:0587b16": "三使緣。集下七使。一一亦為十四使緣。如彼",
    "T44n1851_006:0587b17": "集下邪見煩惱。起已謝往。後起七使皆得緣",
    "T44n1851_006:0587b18": "之。以同品故。苦下七遍亦得緣之。以廣緣故。",
    "T44n1851_006:0587b19": "餘皆不緣。以非自品非遍緣故。邪見既然。",
    "T44n1851_006:0587b20": "餘六皆爾。上界除瞋十三使緣。滅下七使。",
    "T44n1851_006:0587b21": "一一皆為十五使緣。自品四使。謂貪瞋慢及",
    "T44n1851_006:0587b22": "與見取。以此自品有漏緣故。苦集諦下十一",
    "T44n1851_006:0587b23": "遍使。亦得緣之。以廣緣故。自品之中三無漏",
    "T44n1851_006:0587b24": "緣。緣滅諦生故不緣使。餘非自品。非遍使",
    "T44n1851_006:0587b25": "故。一切不緣。上界除瞋十四使緣。欲界道下",
    "T44n1851_006:0587b26": "八使煩惱。一一皆為十六使緣。自品五使。謂",
    "T44n1851_006:0587b27": "食瞋慢戒取見取。以此自品有漏緣故。并十",
    "T44n1851_006:0587b28": "一遍。以廣緣故。自品之中三無漏緣。緣道諦",
    "T44n1851_006:0587b29": "生故不緣使。餘非自品。非遍使故。一切不緣。",
    "T44n1851_006:0587c01": "上界除瞋十五使緣。欲界之中修道四使。一",
    "T44n1851_006:0587c02": "一皆為十五使緣。自品四使及十一遍。餘皆",
    "T44n1851_006:0587c03": "不緣。以非自品非遍使故。上界除瞋十四使",
    "T44n1851_006:0587c04": "緣此一門竟。次明諸使縛義不同。縛有二種。一者",
    "T44n1851_006:0587c05": "緣縛。二相應縛。兩義分別。一對非使。以辨二",
    "T44n1851_006:0587c06": "縛。十使煩惱。緣外六塵。緣而繫縛名為緣縛。",
    "T44n1851_006:0587c07": "同時之中。縛想受等諸心數法。名相應縛。二",
    "T44n1851_006:0587c08": "諸使相望。以辨二縛。於中略以四句分別。一",
    "T44n1851_006:0587c09": "者緣縛而非相應縛。二者相應縛而非緣縛。",
    "T44n1851_006:0587c10": "三者緣縛亦相應縛。四非緣縛亦非相應縛。",
    "T44n1851_006:0587c11": "初言緣縛非相應者。就彼有漏緣使之中。除",
    "T44n1851_006:0587c12": "其自品相應無明。自餘一切。更互相望。得相",
    "T44n1851_006:0587c13": "緣故。名為緣縛。不同時故。非相應縛。有漏緣",
    "T44n1851_006:0587c14": "使。望無漏緣亦是緣縛。得緣彼故。非相應",
    "T44n1851_006:0587c15": "縛。不同時故。言相應縛非緣縛者。無漏緣中",
    "T44n1851_006:0587c16": "邪見及疑。望其自品相應無明。是相應縛。以",
    "T44n1851_006:0587c17": "同時故。非是緣縛。以無漏緣不緣使故。所言",
    "T44n1851_006:0587c18": "緣縛。亦相應者。就彼有漏緣使之中。除不共",
    "T44n1851_006:0587c19": "無明。自餘一切。望其自品相應無明。亦是緣",
    "T44n1851_006:0587c20": "縛。亦相應縛。如彼身見。前起已滅。後起之",
    "T44n1851_006:0587c21": "者。緣前身見相應無明。名為緣縛。後起身",
    "T44n1851_006:0587c22": "見相應無明。緣前身見亦是緣縛。問曰。後",
    "T44n1851_006:0587c23": "起相應無明不別緣法。云何能得緣前身見。",
    "T44n1851_006:0587c24": "與後身見相應緣故。身見無明同時起者。名",
    "T44n1851_006:0587c25": "相應縛。諸使齊爾。不共無明。望相應無明。無",
    "T44n1851_006:0587c26": "相應義。是故除之無二無明一時並。故又不",
    "T44n1851_006:0587c27": "共無明望於餘使。亦無相應義。是故除之。無",
    "T44n1851_006:0587c28": "漏緣使。不緣有漏。是以不說。言非緣縛非",
    "T44n1851_006:0587c29": "相應者。無漏緣中不共無明。望相應無明及",
    "T44n1851_006:0588a01": "望餘使。非是緣縛。緣無漏故。非相應縛。不同",
    "T44n1851_006:0588a02": "時故。無漏緣中邪見及疑。除相應無明。望於",
    "T44n1851_006:0588a03": "餘使。亦非緣縛。緣無漏故。非相應縛。不同",
    "T44n1851_006:0588a04": "時故此二門竟。次就諸使縛境差別。於中有三。一",
    "T44n1851_006:0588a05": "明諸使縛境總別。二約三世明縛不同。三隨",
    "T44n1851_006:0588a06": "六識明縛有異。言總別者。依如毘曇。貪瞋及",
    "T44n1851_006:0588a07": "慢。是自相使。餘之七種。是共相使。云何自",
    "T44n1851_006:0588a08": "相。論自釋言。貪瞋及慢。別緣事生。不能總緣",
    "T44n1851_006:0588a09": "一切法起故名自相。如彼貪心。要於所見所",
    "T44n1851_006:0588a10": "聞境界。而起貪心。不能於彼不見不聞不思",
    "T44n1851_006:0588a11": "惟處而起貪心。貪心既爾。瞋慢亦然。云何共",
    "T44n1851_006:0588a12": "相。見疑無明。總緣一切境界法起故云共相。",
    "T44n1851_006:0588a13": "依如成實雜問品中。應非此義。彼說十使",
    "T44n1851_006:0588a14": "皆有總緣別緣之義。總皆名共。別皆名自。",
    "T44n1851_006:0588a15": "不得偏說。如以貪使或時總緣四天下起。云",
    "T44n1851_006:0588a16": "何定別。又彼論中。引長爪經證貪瞋等。是總",
    "T44n1851_006:0588a17": "煩惱。如我見人。聞一切有。皆生忍心。忍即是",
    "T44n1851_006:0588a18": "貪。聞一切無心皆不忍。不忍是瞋。執我自高",
    "T44n1851_006:0588a19": "則名為慢。又邪見人。聞一切無。心則貪喜。聞",
    "T44n1851_006:0588a20": "一切有心則瞋惱。恃此自高。即是其慢。云",
    "T44n1851_006:0588a21": "何名別。見疑無明當知。亦有別緣之義。云何",
    "T44n1851_006:0588a22": "定總。是故十使皆有總別。成實如是。理實十",
    "T44n1851_006:0588a23": "使皆有總別毘曇所說。從多言耳。次約三世",
    "T44n1851_006:0588a24": "明縛不同。如毘曇說。貪瞋慢使。若過去者。於",
    "T44n1851_006:0588a25": "彼三世有漏法中。唯縛彼使所緣境界所不",
    "T44n1851_006:0588a26": "緣者。則無縛義。所緣定故。若現在者。亦於三",
    "T44n1851_006:0588a27": "世有漏法中。唯縛彼使所緣境界所不緣者。",
    "T44n1851_006:0588a28": "使則不縛。所緣定故。在未來者。有生不生。若",
    "T44n1851_006:0588a29": "不生者。緣縛三世一切有漏。以未起故。三",
    "T44n1851_006:0588b01": "世有漏。一切皆有可縛之義。若論生者。隨",
    "T44n1851_006:0588b02": "緣別縛。譬如有人遙射體多人。若未放箭",
    "T44n1851_006:0588b03": "多人皆有可射之義。若已放竟隨所著者則",
    "T44n1851_006:0588b04": "名被射。餘不著者不名被射。貪等亦然。未",
    "T44n1851_006:0588b05": "起之者。通縛一切。當起之者。隨緣別縛。自餘",
    "T44n1851_006:0588b06": "七使。隨在過去現在未來。皆縛三世一切有",
    "T44n1851_006:0588b07": "漏。以彼見等共縛使故。此總相言。非是別",
    "T44n1851_006:0588b08": "相。差別之相。如後門說。若依成實。三世十",
    "T44n1851_006:0588b09": "使。一一皆縛三世有漏。次隨六識相縛有異。",
    "T44n1851_006:0588b10": "如論中說。五識之中貪瞋煩惱。若過去者。唯",
    "T44n1851_006:0588b11": "縛過去五塵境界。若現在者。唯縛現在。若未",
    "T44n1851_006:0588b12": "來者。則有二種。一者生法。二不生法。若生法",
    "T44n1851_006:0588b13": "者。隨緣別縛。若不生者。通縛三世色等五塵。",
    "T44n1851_006:0588b14": "若在意地。十使煩惱。於三世中。隨何世起。皆",
    "T44n1851_006:0588b15": "縛三世有漏諸法。若無漏法緣而不縛。總相",
    "T44n1851_006:0588b16": "如是。於中分別。貪瞋及慢。於三世法。別緣別",
    "T44n1851_006:0588b17": "縛。見疑無明。總緣總縛。若依成實。十使煩",
    "T44n1851_006:0588b18": "惱。唯在意地。一一皆能總縛三世。亦得別",
    "T44n1851_006:0588b19": "緣。縛不同。辨之麁爾。第八明其成義差",
    "T44n1851_006:0588b20": "別。依婆蹉部。有三種成。一者人成。彼宗之",
    "T44n1851_006:0588b21": "中。說有人故。二者結成。煩惱定故。三者事",
    "T44n1851_006:0588b22": "成。境界定故。若依毘曇。有二種成。一者結",
    "T44n1851_006:0588b23": "成。煩惱定故。二者事成。境界定故。毘曇法",
    "T44n1851_006:0588b24": "中。不說有人故無人成。譬喻者。說唯有結成。",
    "T44n1851_006:0588b25": "人事不成。彼宗之中。不說有人故無人成。境",
    "T44n1851_006:0588b26": "界不定故無事成。如一境界。或時生貪。或時",
    "T44n1851_006:0588b27": "生瞋。或時生癡。或復生慢。或復生善。是故不",
    "T44n1851_006:0588b28": "定。以不定故。名為不成。依如毘曇。當分生",
    "T44n1851_006:0588b29": "時。即名事成。成義如是。第九明其發業潤",
    "T44n1851_006:0588c01": "生差別之相。先明發業。後辨潤生。發業之中。",
    "T44n1851_006:0588c02": "宗別不同。依如毘曇。修道煩惱。親能發起身",
    "T44n1851_006:0588c03": "口二業。緣事起故。見諦煩惱。不能親發身口",
    "T44n1851_006:0588c04": "二業。迷理惑故。故雜心云。修道煩惱。剎那",
    "T44n1851_006:0588c05": "等起。起身口業。見道煩惱。作因等起。起身",
    "T44n1851_006:0588c06": "口業。修道煩惱。云何名為剎那等起。前念是",
    "T44n1851_006:0588c07": "其修道煩惱。後念即起身口二業。名剎那起。",
    "T44n1851_006:0588c08": "見諦煩惱。但能遠生。名因等起。不能親生。故",
    "T44n1851_006:0588c09": "非剎那。問曰。若使緣事煩惱動身口者。見諦",
    "T44n1851_006:0588c10": "所斷。貪瞋慢等。緣四諦下諸見而生。亦是",
    "T44n1851_006:0588c11": "緣事。何故不能親動身口。釋言。有以。彼四諦",
    "T44n1851_006:0588c12": "下貪瞋慢等。唯緣諸見。不緣色聲香味觸等。",
    "T44n1851_006:0588c13": "是故不即起身口業。但能遠起身口如是。意",
    "T44n1851_006:0588c14": "業云何。彼宗之中思為意業。思是通數。皆與",
    "T44n1851_006:0588c15": "一切煩惱相應。二輪煩惱。皆能起之。若依",
    "T44n1851_006:0588c16": "成實。見諦煩惱。具能發起善惡二業。修道煩",
    "T44n1851_006:0588c17": "惱。一向不能起不善業。何故如是。在凡夫時。",
    "T44n1851_006:0588c18": "修道煩惱。但可成就。而不現行。是故不發。得",
    "T44n1851_006:0588c19": "聖之時。修道煩惱。雖復現行。以輕微故。不發",
    "T44n1851_006:0588c20": "惡業。善業云何。釋者不同。有人釋言。三果聖",
    "T44n1851_006:0588c21": "人。但潤凡時有漏善業。人天受生。不造新業",
    "T44n1851_006:0588c22": "以之受生。此義不然。如成實說。三果聖人。一",
    "T44n1851_006:0588c23": "切地中所有煩惱。隨所斷處。則不造業。以此",
    "T44n1851_006:0588c24": "准驗。定知修惑未斷之處。得發善業。又復現",
    "T44n1851_006:0588c25": "見諸學人等。得聖道已。修起八禪。用之上",
    "T44n1851_006:0588c26": "生。云何不造。以彼聖人造善生故。修道煩",
    "T44n1851_006:0588c27": "惱。得發善業此一門竟。次辨十使潤生差別。若依",
    "T44n1851_006:0588c28": "毘曇。於三界中。一切十使皆能潤生。若依成",
    "T44n1851_006:0588c29": "實。唯愛能潤故。成實論雜問品云。唯愛能令",
    "T44n1851_006:0589a01": "諸有相續。邪見等中。無如是事。地經論中。",
    "T44n1851_006:0589a02": "亦同此說。故彼文言。愛水為潤。若言受生。",
    "T44n1851_006:0589a03": "癡見亦能起。彼文言。無明覆弊。我心溉灌。",
    "T44n1851_006:0589a04": "第十明其相生次第。於中兩門。一直就十使",
    "T44n1851_006:0589a05": "明相因起。二約地以論十使之中因起如何。",
    "T44n1851_006:0589a06": "無明為本。依無明故。便起疑使。依彼疑後",
    "T44n1851_006:0589a07": "或生邪見。或起我見。依於我見。便起斷常。說",
    "T44n1851_006:0589a08": "為邊見。由常見故。為我未來更求勝處。受持",
    "T44n1851_006:0589a09": "禁戒。故起戒取。於彼戒取所取法中。計為第",
    "T44n1851_006:0589a10": "一。便起見取。由見取故。順則生貪。違則生",
    "T44n1851_006:0589a11": "瞋。持此自高。便生慢使。一義如是。又更分",
    "T44n1851_006:0589a12": "別。無明為本。因之起疑。疑後決定便入二中。",
    "T44n1851_006:0589a13": "一入有中。便起身見。以身見故。說身死後或",
    "T44n1851_006:0589a14": "時如去或不如去。若說如去。則是常見。說不",
    "T44n1851_006:0589a15": "如去。即是斷見。若見常者。為神修善。持戒苦",
    "T44n1851_006:0589a16": "行。便起戒取。若見斷者。以無後世。貪現五",
    "T44n1851_006:0589a17": "欲。便生貪心。以貪心故。他侵生惱。便起瞋",
    "T44n1851_006:0589a18": "心。二入無中。起於邪見。以邪見故。取邪為",
    "T44n1851_006:0589a19": "正。便生見取。以見取故。恃己所見。欺陵他",
    "T44n1851_006:0589a20": "人。便起慢心。因起如是。一切且然。未必皆爾",
    "T44n1851_006:0589a21": "此一門竟。次就地別以論因起。地謂欲界乃至非",
    "T44n1851_006:0589a22": "想。依如毘曇。同地之中。十使相望。皆得相",
    "T44n1851_006:0589a23": "生。若望他地。上得生下。下不生上。上地命",
    "T44n1851_006:0589a24": "終。得起下結。故言生下。要斷下結。得上禪",
    "T44n1851_006:0589a25": "定。得禪定已。方起上結。故不生上。十使之",
    "T44n1851_006:0589a26": "義。略云如是。",
    "T44n1851_006:0589a27": "54 十纏義(六)十纏義門分別釋名辨相一　對使垢料簡同異二　纏依差別三　見",
    "T44n1851_006:0589a28": "修分別四　六識分別五　就界分別六　就位分別七",
    "T44n1851_006:0589a29": "第一門中。先釋其名。後辨其相。所言纏者。煩",
    "T44n1851_006:0589b01": "惱纏心。名為纏。又縛行人。亦名為纏。以實通",
    "T44n1851_006:0589b02": "論。一切煩惱。無非是纏。今據一門。且論十",
    "T44n1851_006:0589b03": "種。十名是何。如雜心說。無慚與無愧睡悔",
    "T44n1851_006:0589b04": "慳嫉掉眠忿及與覆是。上煩惱纏。內無羞恥",
    "T44n1851_006:0589b05": "故。名無慚。外無赧懼說為無愧。眠之與睡。論",
    "T44n1851_006:0589b06": "釋不同。若依成實。心重欲眠。名之為睡。攝",
    "T44n1851_006:0589b07": "心離覺。說以為眠。若依毘曇。一切煩惱。睡著",
    "T44n1851_006:0589b08": "境界。不能堪忍。說之為睡。身心昏昧。略緣境",
    "T44n1851_006:0589b09": "界。目之為眠。五識名身。意識名心。是二昏",
    "T44n1851_006:0589b10": "昧。名為眠也。於作善事。追變名悔。於己身",
    "T44n1851_006:0589b11": "財。堅著名慳。於他勝事。妬忌名嫉。躁動名",
    "T44n1851_006:0589b12": "掉。憤惱曰忿。隱過名覆。名義如是。就此十",
    "T44n1851_006:0589b13": "中。無慚無愧。是不善地。慳嫉忿覆是小煩惱",
    "T44n1851_006:0589b14": "地。睡眠掉悔是別心數以此十種。有急縛義。",
    "T44n1851_006:0589b15": "故說為纏此一門竟。次對使垢料簡同異。此之一",
    "T44n1851_006:0589b16": "義。廣釋如前六垢章中此二門竟。次對十使明依",
    "T44n1851_006:0589b17": "不同。如毘曇說。無愧睡與眠。此三無明依掉。",
    "T44n1851_006:0589b18": "慳及無慚。是從貪欲生。覆纏二使。依悔。即因",
    "T44n1851_006:0589b19": "猶豫。忿嫉瞋恚。依明智之。所說論文如是。",
    "T44n1851_006:0589b20": "以癡覆心。不知羞恥。作惡無愧。又以癡故。煩",
    "T44n1851_006:0589b21": "惱起時。不自開曉。睡著境界。不能堪忍。說之",
    "T44n1851_006:0589b22": "為睡。復以癡故。昏障覆心無所覺知。說以為",
    "T44n1851_006:0589b23": "眠。是故此三同依無明。以有貪故。追求五欲。",
    "T44n1851_006:0589b24": "不能止息。說之為掉。以有貪故。慳惜己物。不",
    "T44n1851_006:0589b25": "能捨離。說以為慳。以有貪欲。於追求中。無有",
    "T44n1851_006:0589b26": "羞恥。說為無慚。是故此三同依貪欲。以有愚",
    "T44n1851_006:0589b27": "癡貪欲心故。作惡覆藏不知發露。說之為覆。",
    "T44n1851_006:0589b28": "故說覆纏二使依也。所謂依於貪欲無明。以",
    "T44n1851_006:0589b29": "有疑故。作善追變。說之為悔。故說悔心因於",
    "T44n1851_006:0589c01": "猶豫。以有瞋故。於他忿惱。說之為忿。忌他勝",
    "T44n1851_006:0589c02": "己。說之為嫉。故說忿嫉依於瞋恚。若依成實。",
    "T44n1851_006:0589c03": "覆慳二纏。是其貪使。忿嫉二纏。是其瞋使。餘",
    "T44n1851_006:0589c04": "悉非使此三門竟。次就見修分別十纏。十纏之中。",
    "T44n1851_006:0589c05": "無慚無愧睡之與掉。此之四種。通障見修。餘",
    "T44n1851_006:0589c06": "之六種。唯障修道。若依成實。十纏煩惱通障",
    "T44n1851_006:0589c07": "見修此四門竟。次就六識分別諸纏。若依毘曇。無",
    "T44n1851_006:0589c08": "慚無愧睡掉及悔。通於六識。餘五在意。若依",
    "T44n1851_006:0589c09": "成實。一切在意。五識中無從想生此五門竟。",
    "T44n1851_006:0589c10": "次就三界辨其通局。依如毘曇。睡掉二纏。",
    "T44n1851_006:0589c11": "遍通三界。彼說。煩惱睡著境界。名為睡。故上",
    "T44n1851_006:0589c12": "界有之。自餘八纏。唯在欲界。成實論中。雖無",
    "T44n1851_006:0589c13": "文說。准義以求。上界但無睡眠及慳。得有餘",
    "T44n1851_006:0589c14": "七。彼宗上界。有不善故有無慚愧。彼有疑",
    "T44n1851_006:0589c15": "故亦得有悔。有瞋使故得有忿嫉。有貪使故",
    "T44n1851_006:0589c16": "得有覆纏。不善亂心。故得有掉此六門竟。次就位",
    "T44n1851_006:0589c17": "辨。依如毘曇。凡夫乃至斯陀之人。具足十纏。",
    "T44n1851_006:0589c18": "那含之人。但有睡掉。無餘八種。羅漢全無。若",
    "T44n1851_006:0589c19": "依成實。斯陀已前。相同毘曇。那含之人。斷欲",
    "T44n1851_006:0589c20": "結故。無慳睡眠。有餘七種。羅漢全無。問曰。羅",
    "T44n1851_006:0589c21": "漢若無眠者。何故經中說羅漢眠。龍樹釋言。",
    "T44n1851_006:0589c22": "眠有二種。一有夢眠。神應渾濁種種異見。二",
    "T44n1851_006:0589c23": "無夢眠。靜息而已。彼阿羅漢已捨夢眠。有無",
    "T44n1851_006:0589c24": "夢眠。何故有此。論自釋言。四大之身。法須",
    "T44n1851_006:0589c25": "飲食眠息將養。是故有之。不為安穩著樂故",
    "T44n1851_006:0589c26": "眠。論復釋言。羅漢有二。一慧解脫。二俱解脫。",
    "T44n1851_006:0589c27": "俱解脫者。具得八禪。以得禪故。得色界地微",
    "T44n1851_006:0589c28": "妙四大來在身中。身則安樂。是故無眠。慧解",
    "T44n1851_006:0589c29": "脫者。不得上禪。不得禪故。不得上界勝妙四",
    "T44n1851_006:0590a01": "大來入身中。是故有眠。羅漢如是。佛復云何。",
    "T44n1851_006:0590a02": "龍樹釋言。佛永無眠。為化眾生。示現有之。十",
    "T44n1851_006:0590a03": "纏之義。略辨如是。",
    "T44n1851_006:0590a04": "55 十障義(六)十障義四門分別釋名第一　立障所依第二　辨相第三　治斷處所第四",
    "T44n1851_006:0590a05": "第一釋名。十障之義。出十地論。名字是何。",
    "T44n1851_006:0590a06": "一凡夫我相障。二邪行於眾生身等障。三闇相",
    "T44n1851_006:0590a07": "於聞思修等諸法忘障。四解法慢障。五身淨",
    "T44n1851_006:0590a08": "我慢障。六微煩惱習障。七細相習障。八於無",
    "T44n1851_006:0590a09": "相有行障。九不能善利益眾生障。十於諸法",
    "T44n1851_006:0590a10": "中不得自在障。初言凡夫我相障者。此對初",
    "T44n1851_006:0590a11": "地無我真解。以我為障。我有二種。一自在名",
    "T44n1851_006:0590a12": "我。謂八自在。此就用也。二自實名我。此據體",
    "T44n1851_006:0590a13": "也。實有二種。一者理實。所謂佛性。是故經",
    "T44n1851_006:0590a14": "言。我者所謂如來之藏。二者情實。所謂凡夫",
    "T44n1851_006:0590a15": "妄情所立生法自性。論其理實。得之在聖。",
    "T44n1851_006:0590a16": "妄情所立。起之在凡。為別真我。就人以分。",
    "T44n1851_006:0590a17": "故舉凡夫。凡謂生死凡鄙之法。夫謂士夫。",
    "T44n1851_006:0590a18": "凡法成夫。故曰凡夫。此猶我人之別名也。執",
    "T44n1851_006:0590a19": "實名我。取我體狀。目之為相。礙聖名障。邪行",
    "T44n1851_006:0590a20": "於眾生身等障者。此對二地持戒淨行。說彼",
    "T44n1851_006:0590a21": "惡業。以為障也。惡業乖正。目之為邪。集起名",
    "T44n1851_006:0590a22": "行。行起在緣。集必依具。言於生者。即是緣",
    "T44n1851_006:0590a23": "也。言身等者。即是具也。舉身統攝口意二",
    "T44n1851_006:0590a24": "業。故名為等。礙彼戒行故名為障。闇相於聞",
    "T44n1851_006:0590a25": "等諸法忘者。此對三地聞法之解。說闇為障。",
    "T44n1851_006:0590a26": "心無慧明。故稱為闇。闇狀名相。此是障體。闇",
    "T44n1851_006:0590a27": "心迷境。境謂聞等三慧之法。於此法中。不能",
    "T44n1851_006:0590a28": "照了明記在心。故名為忘。解法慢者。此對四",
    "T44n1851_006:0590a29": "地出世真證。說三地中解心為障。此解當地",
    "T44n1851_006:0590b01": "雖能解法。取相而知。名解法慢。慢故是障。",
    "T44n1851_006:0590b02": "前三地中。以我邪行闇忌為障。今此何故說",
    "T44n1851_006:0590b03": "解為障。彼前三地。世間行故。以福捨罪。四地",
    "T44n1851_006:0590b04": "已上。出世行故。以智捨相。是故不類。身淨慢",
    "T44n1851_006:0590b05": "者。此對五地十平等心。以彼四地取淨為障。",
    "T44n1851_006:0590b06": "前四地中。得淨法身。取身淨相。名為我慢。慢",
    "T44n1851_006:0590b07": "故是障。微煩惱習者。此對六地十法平等說。",
    "T44n1851_006:0590b08": "五地中取染淨法分別。慢心以之為障。然慢",
    "T44n1851_006:0590b09": "有三。謂上中下。前解法慢以之為上。障",
    "T44n1851_006:0590b10": "於四地下忍之心。身淨為中。障於五地中忍之",
    "T44n1851_006:0590b11": "解。取染淨慢。慢中最下。障六地中上忍之智。",
    "T44n1851_006:0590b12": "六地所除。對前中上。故說為微。性是取慢惑",
    "T44n1851_006:0590b13": "障之法。就過說惱。據微煩惱。顯前中上。類亦",
    "T44n1851_006:0590b14": "同然。俱是煩惱。何故前二說為慢乎。為障出",
    "T44n1851_006:0590b15": "世。所除之障。隨道取執。為過輕微。不同前三",
    "T44n1851_006:0590b16": "性相俱違。故約所取以別其障。說為慢矣。",
    "T44n1851_006:0590b17": "就初障慢類後皆爾。然此微是其麁家殘氣。",
    "T44n1851_006:0590b18": "故名為習。細相習者。此對七地發起勝行。說",
    "T44n1851_006:0590b19": "六地中樂空為障。以六地中得法平等於空",
    "T44n1851_006:0590b20": "樂住。不能即空發起勝行。所以為障。取有為",
    "T44n1851_006:0590b21": "麁。著空為細。細狀名相。麁家殘氣目之為習。",
    "T44n1851_006:0590b22": "然其所取。雖別空有。執性同故。猶得說為麁",
    "T44n1851_006:0590b23": "家習也。言於無相有行障者。此對八地無功",
    "T44n1851_006:0590b24": "用行。說七地中功用為障。第八地中。報行純",
    "T44n1851_006:0590b25": "熟。捨離功用。名曰無相。望於無相。名功用",
    "T44n1851_006:0590b26": "修。以為有行。礙於無相。故目為障。不能善益",
    "T44n1851_006:0590b27": "眾生障者。此對九地無礙說法。以彼八地不",
    "T44n1851_006:0590b28": "能為障。前八地中。雖能淨土教化眾生。不",
    "T44n1851_006:0590b29": "堪無礙辨才益物。名為不能。以不能故。說之",
    "T44n1851_006:0590c01": "為障。言於諸法不自在者。此對十地自在之",
    "T44n1851_006:0590c02": "智。說九地中無智為障。前九地中。雖復無",
    "T44n1851_006:0590c03": "礙辨才說法。未能於佛所知深法照用無礙。",
    "T44n1851_006:0590c04": "名不自在。又復不能受佛如來雲雨說法。降",
    "T44n1851_006:0590c05": "注法雨滅惡生善。名不自在。以不自在故說",
    "T44n1851_006:0590c06": "為障。第二明其立障所依。論主依何立此",
    "T44n1851_006:0590c07": "十障。斯乃依於相續解脫二十二愚。立此十",
    "T44n1851_006:0590c08": "障及第十一微細智障。二十二者。初地有二。",
    "T44n1851_006:0590c09": "乃至佛地各有二種。是故通合有二十二。初",
    "T44n1851_006:0590c10": "地二者。一眾生著我法著我愚。是利煩惱。二",
    "T44n1851_006:0590c11": "增上中惡趣起煩惱。煩惱有三。謂下中上。",
    "T44n1851_006:0590c12": "中上煩惱。能發惡業。受惡趣報。對果名因。",
    "T44n1851_006:0590c13": "名增上中惡趣煩惱。論主就初說為凡夫我",
    "T44n1851_006:0590c14": "相障也。第二地中二種愚者。一者微細犯戒",
    "T44n1851_006:0590c15": "行愚。是彼二地律儀戒障。二者種種業趣行",
    "T44n1851_006:0590c16": "愚。是彼二地攝善攝生二種行障。不知種種善",
    "T44n1851_006:0590c17": "惡業。故不能攝善。不能攝生。論主就初說為",
    "T44n1851_006:0590c18": "邪行身等障也。第三地中二種愚者。一聞持",
    "T44n1851_006:0590c19": "滿足愚。障彼三地聞法解心。二欲愛愚。障彼",
    "T44n1851_006:0590c20": "三地八禪定等。論主就初說為闇相於聞等",
    "T44n1851_006:0590c21": "障。四地二者。一法愛愚。愛三地中聞法解心。",
    "T44n1851_006:0590c22": "二正受愚。愛三地中禪定行等。論主就初",
    "T44n1851_006:0590c23": "說為第四解法慢障。五地二者。一背生死向",
    "T44n1851_006:0590c24": "涅槃愚。謂四地中取淨之慢。障彼五地十平",
    "T44n1851_006:0590c25": "等心。及障彼地大慈悲等利眾生行。二者一",
    "T44n1851_006:0590c26": "向背於涅槃向世間愚。障彼五地諦觀等行。",
    "T44n1851_006:0590c27": "論主就初說為第五身淨慢障。六地二者。一",
    "T44n1851_006:0590c28": "多行相愚。謂五地中。取染淨等分別慢相。障",
    "T44n1851_006:0590c29": "六地中十法平等。二不能觀察多行生愚。障",
    "T44n1851_006:0591a01": "六地中因緣行觀。論主就初說為第六微煩",
    "T44n1851_006:0591a02": "惱障。七地二者。一微細相行愚。謂六地中樂",
    "T44n1851_006:0591a03": "空之心。障七地中十方便慧發起勝行。二無",
    "T44n1851_006:0591a04": "相思惟方便行愚。障七地中修無功用。論主",
    "T44n1851_006:0591a05": "就初說為第七細相習障。八地二者。一者無",
    "T44n1851_006:0591a06": "相無開發愚。謂七地中功用行心。障八地中",
    "T44n1851_006:0591a07": "無功用行。二自在愚。障八地中淨佛國土",
    "T44n1851_006:0591a08": "三自在行及十自在。論主就初說為第八有",
    "T44n1851_006:0591a09": "行障也。九地二者。一不能於諸法及法名字",
    "T44n1851_006:0591a10": "總持自在愚。障九地中智成就行。二樂說法",
    "T44n1851_006:0591a11": "自在愚。障九地中說成就等。論主就後說為",
    "T44n1851_006:0591a12": "第九不能善益眾生障也。十地二者。一者大",
    "T44n1851_006:0591a13": "神通愚。謂障十地神通無上有上行等。二者",
    "T44n1851_006:0591a14": "微細祕密行愚。謂障十地七種智等。論主就",
    "T44n1851_006:0591a15": "後說為於法不自在障。十地望佛亦有二愚。",
    "T44n1851_006:0591a16": "一者一切爾炎微細正受愚。謂無明地。障彼",
    "T44n1851_006:0591a17": "如來一切智德。二障礙愚。謂事中無知。障彼",
    "T44n1851_006:0591a18": "如來一切種智。地論說言。第十地中有智障",
    "T44n1851_006:0591a19": "者。當知是彼障礙愚也。立障所依。辨之麁",
    "T44n1851_006:0591a20": "爾。第三門中。言辨相者。開合不定。或云一",
    "T44n1851_006:0591a21": "二乃至眾多。所言一者。一切煩惱總為一障。",
    "T44n1851_006:0591a22": "或分為二。所謂見修。十中初一是見諦惑。",
    "T44n1851_006:0591a23": "餘之九種是修道惑。就業煩惱。亦得分二。第",
    "T44n1851_006:0591a24": "二第八是其業障。餘是煩惱。或說為三。所謂",
    "T44n1851_006:0591a25": "見愛及與無明。初一是見。第二能起犯戒。",
    "T44n1851_006:0591a26": "煩惱即是其愛。後八無明。或說為六。世間有",
    "T44n1851_006:0591a27": "三。出世亦然。三地已還名為世間。四地已上",
    "T44n1851_006:0591a28": "名為出世。世中三者。一是解障。謂執我心障",
    "T44n1851_006:0591a29": "無我解。二是行障。所謂邪行障於戒行。三者",
    "T44n1851_006:0591b01": "是其智用之障。所謂闇相障彼三地明淨之",
    "T44n1851_006:0591b02": "知。出世三者。始從解法乃至細相。是其解障。",
    "T44n1851_006:0591b03": "分別有無。障彼非有非無之解。二者行障。謂",
    "T44n1851_006:0591b04": "於無相有行障也。障彼八地無功用行。餘之",
    "T44n1851_006:0591b05": "二種。是智用障。不能利生。不知法故。或說為",
    "T44n1851_006:0591b06": "十。始從我相乃至於法不得自在。或說二十。",
    "T44n1851_006:0591b07": "謂二十愚廣如上辨。若廣分別。數別難窮。障",
    "T44n1851_006:0591b08": "相如是。第四明其除斷處所。於中有五。一序",
    "T44n1851_006:0591b09": "異說。二破邪執。三立正義。四難正義。第五釋",
    "T44n1851_006:0591b10": "通。言異說者。有人說言。此十障中障初地者。",
    "T44n1851_006:0591b11": "初地始心無礙正斷。乃至障彼第十地者。十",
    "T44n1851_006:0591b12": "地始心無礙正斷。何故得知涅槃經說。初依",
    "T44n1851_006:0591b13": "菩薩以為凡夫。具煩惱性故知。地前一向不",
    "T44n1851_006:0591b14": "斷。又仁王中宣說地前。以為伏忍。故知不斷。",
    "T44n1851_006:0591b15": "又如地論三地中說。諸見縛者。初地時斷。",
    "T44n1851_006:0591b16": "明知。初障初地始除。又小乘中。障見諦惑。苦",
    "T44n1851_006:0591b17": "忍已去無礙正斷。障修道惑。斯陀行後無礙",
    "T44n1851_006:0591b18": "正治。以小類大。其義相似。唯佛地障。十地終",
    "T44n1851_006:0591b19": "心無礙正斷。如來地中解脫證除。以佛無學",
    "T44n1851_006:0591b20": "累外淨故。此是一論。又復人言。障初地障。初",
    "T44n1851_006:0591b21": "地始心無礙正斷。乃至障彼佛地之障。佛智",
    "T44n1851_006:0591b22": "初起無礙正斷。故經說言。無明住地。佛菩提",
    "T44n1851_006:0591b23": "斷。此是兩論。異說如是此一門竟。次破邪執。若",
    "T44n1851_006:0591b24": "言初障。初地始心無礙正斷。乃至第十。十地",
    "T44n1851_006:0591b25": "始心無礙斷者。是義不然。云何不然。如地論",
    "T44n1851_006:0591b26": "中。對十一障。說十一地。遠離初障。宣說初",
    "T44n1851_006:0591b27": "地。乃至遠離第十一障。說如來地。又如相續",
    "T44n1851_006:0591b28": "解脫經中。對彼二十二種愚故。說十一淨。二",
    "T44n1851_006:0591b29": "十二愚。備如前列。對初二愚。說初地淨。乃至",
    "T44n1851_006:0591c01": "對彼最後二愚。說佛地淨。若言十地作無礙",
    "T44n1851_006:0591c02": "道正斷十障。彼如來地亦應如是。而如來地。",
    "T44n1851_006:0591c03": "望彼微障解脫證除非無礙者。十地亦爾。何",
    "T44n1851_006:0591c04": "勞致疑。若言佛地是無學故累外證除全異",
    "T44n1851_006:0591c05": "十地。十地望前。隨分成處。更不進習。亦是無",
    "T44n1851_006:0591c06": "學。與佛何別。又若佛地。是無學故。出處說",
    "T44n1851_006:0591c07": "地。菩薩學中。斷處說地。是則佛地。是無學",
    "T44n1851_006:0591c08": "故。出處解脫。菩薩在學。應當斷處說為解脫。",
    "T44n1851_006:0591c09": "因果雖殊。同以出處為解脫道。因果雖異。何",
    "T44n1851_006:0591c10": "為不得同就出處說為地乎。若言經說初依",
    "T44n1851_006:0591c11": "菩薩具煩惱性令使地前全不斷者。即涅槃",
    "T44n1851_006:0591c12": "中宣說。地前雖未階於初不動地。而能壞一",
    "T44n1851_006:0591c13": "切生死。是故名為不可思議。云何不斷。又",
    "T44n1851_006:0591c14": "大涅槃解不到到。言不到者。謂大涅槃。所",
    "T44n1851_006:0591c15": "言到者。菩薩永斷貪欲瞋癡。是故能到。身口",
    "T44n1851_006:0591c16": "意淨。不犯四重五逆者。故能到不謗方等。",
    "T44n1851_006:0591c17": "不求闡提。是故能到。何處菩薩永斷貪等到",
    "T44n1851_006:0591c18": "大涅槃。種性已上。此云何知。即彼文言。須陀",
    "T44n1851_006:0591c19": "洹人八萬劫到。乃至辟支十千劫到。此言到",
    "T44n1851_006:0591c20": "者。到前菩薩所到涅槃。然彼須陀八萬劫",
    "T44n1851_006:0591c21": "到。乃至辟支十千劫到。到種姓地。名到涅",
    "T44n1851_006:0591c22": "槃。故知菩薩永破貪等到涅槃者。種姓已上",
    "T44n1851_006:0591c23": "永斷貪等到於涅槃。云何不斷。又華嚴中",
    "T44n1851_006:0591c24": "辨十住義云。言菩薩最初發心便成正覺。見",
    "T44n1851_006:0591c25": "法實相具足慧身等諸如來。云何不斷。又華",
    "T44n1851_006:0591c26": "嚴中宣說。地前有其永斷。何故不依彼文",
    "T44n1851_006:0591c27": "如何。華嚴經中辨十住義。十住位分在於習",
    "T44n1851_006:0591c28": "種。彼偈說言。第四生貴真佛子。從諸賢聖",
    "T44n1851_006:0591c29": "正法生。有無二邊悉不著。永離生死出三界。",
    "T44n1851_006:0592a01": "云何不永。又地持中宣說。種性二障清淨云",
    "T44n1851_006:0592a02": "何不斷。若言地前名為伏忍證不斷者。即仁",
    "T44n1851_006:0592a03": "王中說。至金剛悉名為伏。唯佛一人。方能永",
    "T44n1851_006:0592a04": "斷。應十地還悉不永斷。經雖說伏。前立",
    "T44n1851_006:0592a05": "義家地上名永。彼雖宣說地前為伏。何得於",
    "T44n1851_006:0592a06": "中全無永斷。又若宣說地前為伏。於中無永。",
    "T44n1851_006:0592a07": "仁王宣說初二三地。以為信忍。應當無證。彼",
    "T44n1851_006:0592a08": "名信忍。於中有證。彼雖說伏。何妨有永。又若",
    "T44n1851_006:0592a09": "宣說地前為伏。於中無永。地經宣說。三地已",
    "T44n1851_006:0592a10": "還悉是世間。但厭不斷。應三地還亦無永斷。",
    "T44n1851_006:0592a11": "彼說為厭。於中有永。地前名伏。何為無永。又",
    "T44n1851_006:0592a12": "若地前唯伏不永。則無無漏。若無無漏。大",
    "T44n1851_006:0592a13": "力菩薩用何受於變易生死。以此一驗。其理",
    "T44n1851_006:0592a14": "足定。若言地論說諸見縛初地時斷證非地",
    "T44n1851_006:0592a15": "前。經中亦說。無明住地唯佛所斷。乃至後身",
    "T44n1851_006:0592a16": "猶被覆障。十地已還。應無斷義。彼言佛斷。十",
    "T44n1851_006:0592a17": "地已還。實有斷除。地論雖說見縛在於初地",
    "T44n1851_006:0592a18": "時斷。地前菩薩。何為不斷。又地持云。先解行",
    "T44n1851_006:0592a19": "住見如是法。如是縛斷。見縛猶是凡夫我障。",
    "T44n1851_006:0592a20": "彼論既說解行中斷。云何說言初地已去無",
    "T44n1851_006:0592a21": "礙正除。又地持中說。煩惱障有三處過。一",
    "T44n1851_006:0592a22": "增上中惡趣煩惱過。過解行住入歡喜地。二",
    "T44n1851_006:0592a23": "微細煩惱過。過遠行住入不動地。三者微細",
    "T44n1851_006:0592a24": "習氣行過。過無礙住入第十地。彼增上中惡",
    "T44n1851_006:0592a25": "趣煩惱。猶是初地二種愚中第二種愚。與彼",
    "T44n1851_006:0592a26": "我相同障初地。惡趣煩惱初地出過。非始斷",
    "T44n1851_006:0592a27": "故。凡夫我相。亦應如是云何說言初地始斷。",
    "T44n1851_006:0592a28": "若言初地斷處名過不以出處名為過者。是",
    "T44n1851_006:0592a29": "則第二微細煩惱。二地已上漸次斷除。八地",
    "T44n1851_006:0592b01": "時盡。應說二地以之為過不至八地。第三習",
    "T44n1851_006:0592b02": "氣。八地已去漸次斷除。十地窮盡。應說八地",
    "T44n1851_006:0592b03": "以之為過不至十地。然彼斷處不名為過。而",
    "T44n1851_006:0592b04": "至出處。方名過故。明知。第一惡趣煩惱。初地",
    "T44n1851_006:0592b05": "出過。非是始斷。又地持中說。解行住依世俗",
    "T44n1851_006:0592b06": "禪。修習一切菩提分法。發諸大願。斷惡趣",
    "T44n1851_006:0592b07": "報。入歡喜地。然彼所斷。猶是初地二種愚中",
    "T44n1851_006:0592b08": "第二惡趣煩惱之果。彼果既是解行中斷彼",
    "T44n1851_006:0592b09": "因。何為解行不除。又地持中說。解行住",
    "T44n1851_006:0592b10": "有五畏等初地之障。彼云。解行行上忍時。斷",
    "T44n1851_006:0592b11": "此過相。入歡喜地。得歡喜故。是諸過相。悉",
    "T44n1851_006:0592b12": "無復有。若初地障解行不斷。云何說言解行",
    "T44n1851_006:0592b13": "上忍斷此過相入歡喜地。若初地上方始漸",
    "T44n1851_006:0592b14": "斷。云何說言得歡喜時諸過悉無。又地持",
    "T44n1851_006:0592b15": "云。解行菩薩有軟中上方便展轉淨解脫。非",
    "T44n1851_006:0592b16": "無罪清淨。歡喜住中。出障解脫無罪清淨。",
    "T44n1851_006:0592b17": "若初地障解行不斷。云何得名展轉清淨。若",
    "T44n1851_006:0592b18": "初地上方始斷者。云何得名出障解脫無罪",
    "T44n1851_006:0592b19": "清淨不名無礙。又如七卷金光明經三身品",
    "T44n1851_006:0592b20": "說。地前菩薩。聞法思惟修行精進。破懶惰障。",
    "T44n1851_006:0592b21": "次破罪障。次破不尊重障。後破掉悔心障。破",
    "T44n1851_006:0592b22": "四障已。入歡喜地。依歡喜地。拔利益障。已入",
    "T44n1851_006:0592b23": "第二地。依第二地。破逼惱障。已入第三地。乃",
    "T44n1851_006:0592b24": "至最後。依第十地破於一切所知之障。拔除",
    "T44n1851_006:0592b25": "一切根本心障。入如來地。以斯准驗。定知。初",
    "T44n1851_006:0592b26": "障非是初地無礙正斷。若言小乘障見諦惑",
    "T44n1851_006:0592b27": "苦忍已去方始斷除令大亦同者。此如後釋。",
    "T44n1851_006:0592b28": "又若初地無礙之道十三住。分判屬初地。不",
    "T44n1851_006:0592b29": "在解行。彼小乘中須陀人。進斷欲界六品修",
    "T44n1851_006:0592c01": "惑。彼無礙道四果別分。應屬斯陀不屬初果。",
    "T44n1851_006:0592c02": "斯陀進斷欲界修惑七八九品。彼無礙道四",
    "T44n1851_006:0592c03": "果別分。應屬那含不屬斯陀。那含進斷上二",
    "T44n1851_006:0592c04": "界結。彼無礙道。應屬羅漢不屬那含。然彼進",
    "T44n1851_006:0592c05": "斷上結。無礙四果別分。悉屬下果。初地無礙",
    "T44n1851_006:0592c06": "何為不得判屬解行。乃令屬後。說初地斷。",
    "T44n1851_006:0592c07": "又若初地障初地斷者。彼無礙道。聞思修證",
    "T44n1851_006:0592c08": "四種心中何心所攝。若用證斷。便是證除。不",
    "T44n1851_006:0592c09": "名無礙。若用修斷。修為世間。為是出世。若是",
    "T44n1851_006:0592c10": "出世。地論宣說。聞思修等。但是智因。能生",
    "T44n1851_006:0592c11": "出世。而體不能滿出世間。云何得判以為出",
    "T44n1851_006:0592c12": "世。又地論言。不現三界心心數法分別修",
    "T44n1851_006:0592c13": "智。名為世間修道之智。云何出世既非出世。",
    "T44n1851_006:0592c14": "何得判之以屬初地。若是世間。便屬解行。何",
    "T44n1851_006:0592c15": "得宣說初地正斷。初障既非初地正斷。乃至",
    "T44n1851_006:0592c16": "最後微障亦然。此是一非。若言初地乃至佛",
    "T44n1851_006:0592c17": "地皆依無礙正斷諸障。是義不然。菩薩無",
    "T44n1851_006:0592c18": "礙。備如前破。若當佛地無礙斷者。便名佛智",
    "T44n1851_006:0592c19": "以為金剛。何故宣說十地終心為金剛乎。又",
    "T44n1851_006:0592c20": "大品云。無礙道中名為菩薩。解脫道中。名之",
    "T44n1851_006:0592c21": "為佛。云何說言佛為無礙正斷無明。經中說",
    "T44n1851_006:0592c22": "言。無明住地菩薩斷者。彼說證除。何關無礙",
    "T44n1851_006:0592c23": "此二門竟。次立正義障有總別。所言總者。凡夫我",
    "T44n1851_006:0592c24": "障以為一品。乃至障佛微細智障。各為一品。",
    "T44n1851_006:0592c25": "所言別者。直就凡夫我相障中。品別百千。乃",
    "T44n1851_006:0592c26": "至第十品別例然。唯第十一微細智障品定",
    "T44n1851_006:0592c27": "為一。不別為多。以窮終故。障相如是。若對總",
    "T44n1851_006:0592c28": "障以明斷處。初地家障解行地滿所修諸行。",
    "T44n1851_006:0592c29": "為無礙道。正斷彼結。故地持云。諸見結者。",
    "T44n1851_006:0593a01": "解行時斷。彼文復言。解行住中行下忍時。五",
    "T44n1851_006:0593a02": "怖畏等諸過之相。增中忍時。中上忍時。下行",
    "T44n1851_006:0593a03": "上忍時。斷此過相入歡喜地。又彼復言。解行",
    "T44n1851_006:0593a04": "住中有軟中上方便展轉淨解脫故知。解行",
    "T44n1851_006:0593a05": "無礙正斷。初地心起解脫證除故。地持云。",
    "T44n1851_006:0593a06": "五怖畏等一切過相。得歡喜時。悉無復有。",
    "T44n1851_006:0593a07": "彼文復言。歡喜住出障解脫無罪清淨。解脫",
    "T44n1851_006:0593a08": "種種煩惱上纏故知。初地累外證除。凡夫我",
    "T44n1851_006:0593a09": "障斷處如是。乃至最後微細智障。十地終心",
    "T44n1851_006:0593a10": "無礙正斷。佛地證除。然彼最初無礙道者。義",
    "T44n1851_006:0593a11": "說不定。若當分因以別。其果判屬解行。若當",
    "T44n1851_006:0593a12": "攝因以從果者。得言此道與彼初地為方便。",
    "T44n1851_006:0593a13": "故判屬初地。諸地無礙類皆同爾。若對別障",
    "T44n1851_006:0593a14": "以明斷者。就彼凡夫我相障中。品別無量。彼",
    "T44n1851_006:0593a15": "初品者。解行終心無礙正斷。初地始心解脫",
    "T44n1851_006:0593a16": "證除。第二品者。即前證邊。復有緣照對治心",
    "T44n1851_006:0593a17": "起。為無礙道。斷除彼結。無礙謝已。第二念中",
    "T44n1851_006:0593a18": "真證心證心現為解脫道。證除彼結。第三品",
    "T44n1851_006:0593a19": "者。即彼第二證心起時。復有緣照對治心生。",
    "T44n1851_006:0593a20": "為無礙道。治第三品。彼心謝已。第四念中真",
    "T44n1851_006:0593a21": "證心起。解脫證除。如是次第乃至十地治斷",
    "T44n1851_006:0593a22": "齊然。是故十地名為漸淨。不同佛地頓得清",
    "T44n1851_006:0593a23": "淨。然第十一微智障者。局唯一品。金剛心起",
    "T44n1851_006:0593a24": "無礙正斷。種智初起解脫證除。更無異品。故",
    "T44n1851_006:0593a25": "地持云。如來住者。頓得清淨。不如餘住。漸次",
    "T44n1851_006:0593a26": "清淨正義如是此三門竟。次難正義。若言初障。解",
    "T44n1851_006:0593a27": "行終心無礙斷者。何故地前不名見道。不名",
    "T44n1851_006:0593a28": "出世。不名歡喜。又若地前無礙永斷。何故仁",
    "T44n1851_006:0593a29": "王宣說地前以為伏忍。又若地前無礙永斷。",
    "T44n1851_006:0593b01": "何故經說初依菩薩具煩惱名為凡夫不名",
    "T44n1851_006:0593b02": "為聖。又若解行斷初障者。何故地論說諸",
    "T44n1851_006:0593b03": "見縛初地時滅。又若初障解行終心無礙斷",
    "T44n1851_006:0593b04": "者。彼小乘中障見諦惑。亦應以彼世第一法",
    "T44n1851_006:0593b05": "為無礙道正斷彼結。然小乘中。障見諦惑。",
    "T44n1851_006:0593b06": "要苦忍等見道心斷。大乘亦爾。何得異解",
    "T44n1851_006:0593b07": "此四門竟。次解邪難以通正義。何故地前正斷見",
    "T44n1851_006:0593b08": "惑。而不得名為見道者。大乘法中見有二種。",
    "T44n1851_006:0593b09": "一者解見。緣觀諦理而斷煩惱。二者證見。緣",
    "T44n1851_006:0593b10": "觀心滅真照現前。若通論之。解行終心。緣觀",
    "T44n1851_006:0593b11": "諦理斷除見惑。亦得名見。故地持中。說諸",
    "T44n1851_006:0593b12": "見縛解行時斷。但大乘中。滅觀真見方是出",
    "T44n1851_006:0593b13": "世。出世分中。宣說見道。故解行中。雖能緣",
    "T44n1851_006:0593b14": "見。不與其名。如七地中修無功用而不得名",
    "T44n1851_006:0593b15": "無功用。何故不名為出世者。良以對彼滅觀",
    "T44n1851_006:0593b16": "真德為出世故。地前緣見三界心心數法為",
    "T44n1851_006:0593b17": "體。故非出世。何故不名為歡喜者。正與惑對",
    "T44n1851_006:0593b18": "未得出離。心無安泰故不名喜。如未來禪雖",
    "T44n1851_006:0593b19": "斷欲結以未出故無其喜支。此亦同爾。已能",
    "T44n1851_006:0593b20": "永斷。何故仁王說為伏忍。釋言。地前具有",
    "T44n1851_006:0593b21": "三義。一有斷義。謂於四住增上及中并麁無",
    "T44n1851_006:0593b22": "明漸次斷除。趣入歡喜。故地持中。說種性",
    "T44n1851_006:0593b23": "地二障清淨。解行住中斷諸過相。入歡喜地。",
    "T44n1851_006:0593b24": "二有伏義。於細四住及中無明。但能遮伏未",
    "T44n1851_006:0593b25": "能永斷故。仁王中說為伏忍。三有未斷未伏",
    "T44n1851_006:0593b26": "之義。於彼四住微細習氣及善煩惱并細無",
    "T44n1851_006:0593b27": "明。未能斷伏故。彼相續解脫經說。地前菩薩。",
    "T44n1851_006:0593b28": "煩惱亦行。善法亦行。是故不名上波羅蜜。彼",
    "T44n1851_006:0593b29": "仁王中。為別五忍。對後彰劣故。就伏邊說為",
    "T44n1851_006:0593c01": "伏忍。不可執此定言不斷。若以仁王說為伏",
    "T44n1851_006:0593c02": "忍。即令於中全無斷者。仁王亦說金剛已還",
    "T44n1851_006:0593c03": "皆名為伏。唯佛一人方能永斷。十地已還。悉",
    "T44n1851_006:0593c04": "應不斷。彼說為伏於中有斷。地前亦爾。何勞",
    "T44n1851_006:0593c05": "致疑。又若仁王。宣說地前名為伏忍。即使於",
    "T44n1851_006:0593c06": "中全無永斷。仁王宣說初二三地名為信忍。",
    "T44n1851_006:0593c07": "豈可於中唯信無證。彼說信處於中有證。彼",
    "T44n1851_006:0593c08": "說伏處何為無斷。何故經說。初依菩薩具煩",
    "T44n1851_006:0593c09": "惱性名凡夫者。地前菩薩。雖斷五住。無一住",
    "T44n1851_006:0593c10": "中遍漏盡之處。名具煩惱性。非全無斷。如小",
    "T44n1851_006:0593c11": "乘中。貪瞋癡慢見諦道中雖分除義。由斷不",
    "T44n1851_006:0593c12": "盡不與斷名。此亦如是。又復地前雖除六道",
    "T44n1851_006:0593c13": "分段生死。殘氣猶在於六道中。無漏盡處故",
    "T44n1851_006:0593c14": "名凡夫。非無聖德。論言。見縛初地斷者。彼",
    "T44n1851_006:0593c15": "說證除不關無礙。如說無明佛菩提斷。豈是",
    "T44n1851_006:0593c16": "無礙。此亦同爾。若以小乘類同大乘。是所不",
    "T44n1851_006:0593c17": "應。小乘望大有三不同。相類。所言三者。一",
    "T44n1851_006:0593c18": "小乘中見道已前全無無漏。大乘有之。小乘",
    "T44n1851_006:0593c19": "無故不斷煩惱。大乘有故能為無礙。正斷初",
    "T44n1851_006:0593c20": "障。二小乘中唯有一種緣照無漏。更無真證。",
    "T44n1851_006:0593c21": "是故所有斷結無漏。判屬出世大乘之中有二",
    "T44n1851_006:0593c22": "無漏。一是緣觀斷結無漏體是世間。二是滅",
    "T44n1851_006:0593c23": "觀無結無漏體是出世。以彼世間有緣治故。",
    "T44n1851_006:0593c24": "能為無礙。正斷見惑。滅觀真德體是出世。故",
    "T44n1851_006:0593c25": "說初地解脫證除。三小乘中智解微淺。以微",
    "T44n1851_006:0593c26": "淺故。未見未斷名為世間。有見有斷即名出",
    "T44n1851_006:0593c27": "世。大乘智深。有見有斷判為世間。息見息斷",
    "T44n1851_006:0593c28": "無見為見無斷為斷。方為出世。以此三別。是",
    "T44n1851_006:0593c29": "故大小不得相類。望彼初地。說治既然。乃至",
    "T44n1851_006:0594a01": "望佛說治齊爾。十障之義。略辨如是。",
    "T44n1851_006:0594a02": "56 十四難義(六)十四難義",
    "T44n1851_006:0594a03": "十四難義。出涅槃經。彼大品經佛母品中。",
    "T44n1851_006:0594a04": "亦具分別。所言難者。執邪徵正。目之為難。亦",
    "T44n1851_006:0594a05": "可邪執礙於聖道。能與出世為留難。故名之",
    "T44n1851_006:0594a06": "為難。難別不同宣說十四。就十四中。常無常",
    "T44n1851_006:0594a07": "見。有其四種。邊無邊見。亦有四種。如去不如",
    "T44n1851_006:0594a08": "去。復有四種。身神一異有其二種。是故合有",
    "T44n1851_006:0594a09": "十四難也。常無常中四種見者。一神及世間",
    "T44n1851_006:0594a10": "二俱是常。二神及世間二俱無常。三神及世",
    "T44n1851_006:0594a11": "間亦常無常。四神及世間非常非無常。今先",
    "T44n1851_006:0594a12": "就神分別其相。後就世間。所言神者。謂諸凡",
    "T44n1851_006:0594a13": "夫顛倒憶想。橫計我人。名之為神。言神常者。",
    "T44n1851_006:0594a14": "有諸外道。說神是常。於中有二。一鈍二利。鈍",
    "T44n1851_006:0594a15": "根之者。為是神故。修持所行。未來受報。又為",
    "T44n1851_006:0594a16": "苦行令神得脫。利根之者。說神定常苦樂不",
    "T44n1851_006:0594a17": "變則無罪福。多起邪見。言無常者。有諸外道。",
    "T44n1851_006:0594a18": "說神無常。計無常故。為今世樂。多起放逸。所",
    "T44n1851_006:0594a19": "言亦常無常者。有諸外道。說神有二。一細二",
    "T44n1851_006:0594a20": "麁。細者是常。身死神在。麁者無常。身死神",
    "T44n1851_006:0594a21": "滅。如仙尼說。所言非常非無常者。有人見",
    "T44n1851_006:0594a22": "彼常與無常二俱有過。云何有過。若神是常。",
    "T44n1851_006:0594a23": "則無罪福苦樂等報。猶如虛空風雨不變。若",
    "T44n1851_006:0594a24": "神無常。便為苦樂之所變改。猶如牛皮風雨",
    "T44n1851_006:0594a25": "在中則便瀾壞。以是過故。說神非常亦非無",
    "T44n1851_006:0594a26": "常。雖復宣說非常無常。以我心故必說有神。",
    "T44n1851_006:0594a27": "就神如是。次就世間明常無常。言世間者論",
    "T44n1851_006:0594a28": "說有三。一眾生世間。二五陰世間。三國土世",
    "T44n1851_006:0594a29": "間。於此三中。隨人取別。亦有常等四種異見。",
    "T44n1851_006:0594b01": "言世常者。有人說。彼三種世間。自然而有。不",
    "T44n1851_006:0594b02": "從因起。名之為常。言無常者。有人宣說。一",
    "T44n1851_006:0594b03": "切世間終歸斷滅。更無後續。故曰無常。所言",
    "T44n1851_006:0594b04": "亦常亦無常者。有人說言。世間之中麁者。無",
    "T44n1851_006:0594b05": "常。微塵是常。是故名為亦常亦無常。所言非",
    "T44n1851_006:0594b06": "常非無常者。有人見彼常與無常二俱有過。",
    "T44n1851_006:0594b07": "是故宣說非常無常。此等四種。執定不捨。故",
    "T44n1851_006:0594b08": "名為邪。問曰。神者本來無法。於中妄取可名",
    "T44n1851_006:0594b09": "為邪。世間是有。設令取之。云何名邪。論自",
    "T44n1851_006:0594b10": "釋言。但破世間定執常等。不破世間。如人見",
    "T44n1851_006:0594b11": "蛇妄謂瓔珞。有明眼者語。言是蛇非是瓔珞。",
    "T44n1851_006:0594b12": "佛亦如是。破彼常等。不破世間。現見世間。無",
    "T44n1851_006:0594b13": "常生滅。云何定常。業報不失。云何說言定是",
    "T44n1851_006:0594b14": "無常。前二既非。寧有第三亦常無常。有為生",
    "T44n1851_006:0594b15": "滅業果不失。寧得定說非常無常。以是義故。",
    "T44n1851_006:0594b16": "常等四種。皆悉是邪此一門竟。邊無邊中四種見",
    "T44n1851_006:0594b17": "者。一神及世間二俱有邊。二神及世間二俱",
    "T44n1851_006:0594b18": "無邊。三神及世間亦有邊無邊。四神及世間",
    "T44n1851_006:0594b19": "非有邊非無邊。今先就神分別四種。後就世",
    "T44n1851_006:0594b20": "間神有邊者。有人宣說。眾生神我猶如微",
    "T44n1851_006:0594b21": "塵。或如芥子麻麥黍豆。或如棗等寸燈尺蛇",
    "T44n1851_006:0594b22": "蛛母中縷。或有說言。小人神小。大人神大。或",
    "T44n1851_006:0594b23": "云。一等如是。一切名為有邊。神無邊者。有人",
    "T44n1851_006:0594b24": "說言。神遍虛空無處不有。身所至處能覺苦",
    "T44n1851_006:0594b25": "樂。若無身處則不能覺。覺雖不遍神實周普。",
    "T44n1851_006:0594b26": "言神有邊亦無邊者。有人說。神有麁有細。麁",
    "T44n1851_006:0594b27": "者作身。細者常身。作身有邊常身無邊。言非",
    "T44n1851_006:0594b28": "有邊非無邊者。有人見彼邊與無邊二俱有",
    "T44n1851_006:0594b29": "過。故說非邊非無邊也。雖復宣說非邊無邊。",
    "T44n1851_006:0594c01": "而不離神。就神如是。次就世間明邊無邊。於",
    "T44n1851_006:0594c02": "中先就眾生五陰明邊無邊。言有邊者。說有",
    "T44n1851_006:0594c03": "種種。有人以想分別思惟。眾生陰身。求其根",
    "T44n1851_006:0594c04": "本不得其始。便作是念。若無原始。亦無中後。",
    "T44n1851_006:0594c05": "無初中後便無世間。是故世間應當有始。以",
    "T44n1851_006:0594c06": "有始故。名為有邊。此是一論。復有宣說。八",
    "T44n1851_006:0594c07": "萬劫外冥性為始。始是其邊。此義云何。如",
    "T44n1851_006:0594c08": "僧佉經說。迦毘羅仙。得世俗禪。發宿命通。",
    "T44n1851_006:0594c09": "能知宿命。見過去世八萬劫事。過是已前。",
    "T44n1851_006:0594c10": "不復能見。便作是念。八萬劫外。不應無法。應",
    "T44n1851_006:0594c11": "有冥性。冥性微細。五情不知。從彼冥性。初",
    "T44n1851_006:0594c12": "生覺心。涅槃經中。名之為大。所謂最初中",
    "T44n1851_006:0594c13": "陰心識。從彼覺心生於我心。涅槃經中。名",
    "T44n1851_006:0594c14": "之為慢。從此我心生二種法。一色二心。就色",
    "T44n1851_006:0594c15": "法中。初從我心生五微塵。所謂色聲香味及",
    "T44n1851_006:0594c16": "觸。從彼五塵生於五大。所謂地水火風及空。",
    "T44n1851_006:0594c17": "從聲一塵生於空大。聲觸二塵生於風大。色",
    "T44n1851_006:0594c18": "聲觸塵生於火大。色聲觸味生於水大。從於",
    "T44n1851_006:0594c19": "色聲香味觸塵生於地大。地大從於多塵生",
    "T44n1851_006:0594c20": "故。最能生成一切萬物。次從五大生於五根。",
    "T44n1851_006:0594c21": "從火生眼從空生耳。從地生鼻。從水生舌。從",
    "T44n1851_006:0594c22": "風生身。復更生於五作業根。一手二脚三口",
    "T44n1851_006:0594c23": "聲四男根五女根。復有一種心平等根。所謂",
    "T44n1851_006:0594c24": "完心。諸大合成。故云平等。色法如是。就心法",
    "T44n1851_006:0594c25": "中有其三種。謂染麁黑。染者是貪。麁者是",
    "T44n1851_006:0594c26": "瞋。黑者是癡。如是次第從細生麁。後還從",
    "T44n1851_006:0594c27": "麁以至於細。如微塵中有其瓶瓫諸器之性",
    "T44n1851_006:0594c28": "故。從微塵出彼瓶等。瓶等壞時還作微塵。",
    "T44n1851_006:0594c29": "世性如是。此性是常。從來有之。是故說之",
    "T44n1851_006:0595a01": "為眾生邊。此是二論。復有人言。自然之性。是",
    "T44n1851_006:0595a02": "世間邊。貧賤富貴。皆是自然不由往因。此是",
    "T44n1851_006:0595a03": "三論。復有人說。微塵是其世間之邊。微塵是",
    "T44n1851_006:0595a04": "常。不可破壞。不可燒斫。以微細故。但由罪福。",
    "T44n1851_006:0595a05": "故有離合。罪福業集塵合成身。罪福業盡塵",
    "T44n1851_006:0595a06": "還離散。是故微塵是世間邊。此是四論。復有",
    "T44n1851_006:0595a07": "人說。自在天王。是世間邊。由彼出生一切人",
    "T44n1851_006:0595a08": "民。故說為邊。此是前邊。此是五論。復有人",
    "T44n1851_006:0595a09": "說。一切眾生。受苦樂盡自然至邊。譬如山頂",
    "T44n1851_006:0595a10": "轉於縷丸縷盡自止。止處是邊。此是後邊。此",
    "T44n1851_006:0595a11": "是六論。言無邊者。有人宣說。眾生五陰廣多",
    "T44n1851_006:0595a12": "無量。故曰無邊。復有宣說。眾生五陰前無原",
    "T44n1851_006:0595a13": "始。後無盡時。故曰無邊。問曰。此說與佛法",
    "T44n1851_006:0595a14": "同。何過之有。以其定執眾生相故。言亦有邊",
    "T44n1851_006:0595a15": "亦無邊者。有人宣說。眾生五陰前後有邊十",
    "T44n1851_006:0595a16": "方無邊。或有宣說。十方有邊前後無邊。言非",
    "T44n1851_006:0595a17": "有邊非無邊者。有人見彼有邊無邊皆悉有",
    "T44n1851_006:0595a18": "過。故說非有邊非無邊也。雖復宣說非有非",
    "T44n1851_006:0595a19": "無。以其定執眾生五陰。所以是過。次就國土",
    "T44n1851_006:0595a20": "明邊無邊者。言有邊者。有人宣說。微塵是其",
    "T44n1851_006:0595a21": "世間之邊。微塵聚集世間便成。微塵散故世",
    "T44n1851_006:0595a22": "間便壞。是故微塵是世間邊。此是一論。復有",
    "T44n1851_006:0595a23": "人說。自在天王是世界主。造作天地一切萬",
    "T44n1851_006:0595a24": "物。萬物滅時天還攝取。如是天主。是世間邊。",
    "T44n1851_006:0595a25": "此是二論。復有人說。自然之性是世間邊。國",
    "T44n1851_006:0595a26": "土世界自然而有。言無邊者。有人宣說。國土",
    "T44n1851_006:0595a27": "世間前後十方皆悉無邊。言亦有邊亦無邊",
    "T44n1851_006:0595a28": "者。有人宣說。國土世間前後有邊十方無邊。",
    "T44n1851_006:0595a29": "十方有邊前後無邊。或有宣說。上下有邊八",
    "T44n1851_006:0595b01": "方無邊。或有宣說。八方有邊上下無邊。言非",
    "T44n1851_006:0595b02": "有邊非無邊者。有人見彼有邊無邊二俱有",
    "T44n1851_006:0595b03": "過。便著非有非無邊也。以其定執所以是過。",
    "T44n1851_006:0595b04": "上來廣辨邊無邊等四見差別此二門竟。次辨如去",
    "T44n1851_006:0595b05": "不如去等。於中有四。一者如去。二不如去。三",
    "T44n1851_006:0595b06": "亦如去亦不如去。四非不如去。言如去者。如",
    "T44n1851_006:0595b07": "從前世來生此間。去向後世亦復如是。故云",
    "T44n1851_006:0595b08": "如去。不如去者。有人說言。如從前世來生此",
    "T44n1851_006:0595b09": "間。死後斷滅不如前。去名不如去。言亦如去",
    "T44n1851_006:0595b10": "不如去者。有人說言。身之與神合以為人。如",
    "T44n1851_006:0595b11": "從前來。死後神去身不如去。言非如去非不",
    "T44n1851_006:0595b12": "如去者。有人見彼去與不去斯皆有過。故說",
    "T44n1851_006:0595b13": "非去及非不去。雖唯說不去及非不去。不能",
    "T44n1851_006:0595b14": "捨神此三門竟。次辨身神一異之義。於中有二。一",
    "T44n1851_006:0595b15": "身與神一。二身與神異。所言一者。有人說言。",
    "T44n1851_006:0595b16": "身即是神。所以者何。分折此身。更別求神。不",
    "T44n1851_006:0595b17": "可得故。又受苦樂。皆是其身。是故得知身即",
    "T44n1851_006:0595b18": "是神。所言異者。有人說言。身與神異。身相",
    "T44n1851_006:0595b19": "麁現。神即微細。五情不得。散心凡夫不能得",
    "T44n1851_006:0595b20": "見。攝清淨禪定之人。乃能見之。故知。是異。",
    "T44n1851_006:0595b21": "若不異者。身死之時。神即隨滅。以其異故。",
    "T44n1851_006:0595b22": "身滅神在。十四難義。略之云爾。",
    "T44n1851_006:0595b23": "57 十六神我義(六)十六神我義",
    "T44n1851_006:0595b24": "十六神我。出大品經。神謂神主。我謂我人。",
    "T44n1851_006:0595b25": "神我不同。略說十六。名字是何。一名為我。二",
    "T44n1851_006:0595b26": "名眾生。三名壽者。四名命者。五名生者。六名",
    "T44n1851_006:0595b27": "養育。七名眾數。八名為人。九名作者。十使作",
    "T44n1851_006:0595b28": "者。十一起者。十二使起者。十三受者。十四使",
    "T44n1851_006:0595b29": "受者。十五知者。十六見者。此等皆是我之別",
    "T44n1851_006:0595c01": "名。初言我者。論自釋言。於五陰中。起我我",
    "T44n1851_006:0595c02": "所。故名為我。何者是我。何者我所。是義不",
    "T44n1851_006:0595c03": "定。若異五陰別計有我。則名五陰。以為我所。",
    "T44n1851_006:0595c04": "若取五陰。以為我人。於五陰中。隨取何陰。以",
    "T44n1851_006:0595c05": "之為我。即名為我。餘陰為所。言眾生者。計有",
    "T44n1851_006:0595c06": "我人依於五陰和合而生故名眾生。問曰。佛",
    "T44n1851_006:0595c07": "法亦說五陰集成眾生。與彼何異。釋言。佛法",
    "T44n1851_006:0595c08": "說生。假名無其體實。彼說有體。是故不同。所",
    "T44n1851_006:0595c09": "言壽者。計有我人命根成就住有分限故名",
    "T44n1851_006:0595c10": "壽者。所言命者。即如向說。我眾生壽等命",
    "T44n1851_006:0595c11": "根成就故名命者。所言生者。計有我人能起",
    "T44n1851_006:0595c12": "眾事如父母生子故名生者。言養育者。計有",
    "T44n1851_006:0595c13": "我人假藉衣食而得增長故名養育。言眾數",
    "T44n1851_006:0595c14": "者。從彼我人有陰界等眾法之數故名眾數。",
    "T44n1851_006:0595c15": "又取我人為陰界等諸法之數。如說諸陰以",
    "T44n1851_006:0595c16": "為我所。所言人者。諸有神主能行人法故名",
    "T44n1851_006:0595c17": "為人。所言作者。計有我人用手足等能作眾",
    "T44n1851_006:0595c18": "事故名作者。言使作者。計有我人能使役他",
    "T44n1851_006:0595c19": "名使作者。所言起者。計有我人能起罪福故",
    "T44n1851_006:0595c20": "名起者。言使起者。計有我人能使役他起罪",
    "T44n1851_006:0595c21": "福業。名使起者。所言受者。計有我人後身受",
    "T44n1851_006:0595c22": "報故名受者。言使受者。計有我人能令他人",
    "T44n1851_006:0595c23": "受苦樂果名使受者。所言見者。計有我人用",
    "T44n1851_006:0595c24": "眼見色故名見者。所言知者。計有我人用餘",
    "T44n1851_006:0595c25": "五情知餘五塵故名知者。問曰。神我局唯十",
    "T44n1851_006:0595c26": "六為更有乎。論自釋言。略說十六。廣則無",
    "T44n1851_006:0595c27": "量。十六神我。略之云爾。",
    "T44n1851_006:0595c28": "58 六十二見義(六)六十二見義",
    "T44n1851_006:0595c29": "六十二見。出長阿含梵動經中。彼經所說本",
    "T44n1851_006:0596a01": "劫本見有十八見。末劫末見有四十四。是故",
    "T44n1851_006:0596a02": "通合有六十二。言本劫者。過去時也。言本見",
    "T44n1851_006:0596a03": "者。於彼過去起常見也。言末劫者。未來時也。",
    "T44n1851_006:0596a04": "言末見者。於未來世。起斷見也。相狀如何。如",
    "T44n1851_006:0596a05": "彼經說。本劫見中常論有四。常無常論有四。",
    "T44n1851_006:0596a06": "邊無邊論有四。種種論有四。無因而有論有",
    "T44n1851_006:0596a07": "二。是故通合有十八見。常論四者。有人入定",
    "T44n1851_006:0596a08": "憶識過去二十劫事。便作是言。我入定意見",
    "T44n1851_006:0596a09": "過去世二十劫中成劫壞劫。其中眾生不增不",
    "T44n1851_006:0596a10": "減。常聚不散。故知是常。唯此為實。餘皆妄",
    "T44n1851_006:0596a11": "語。是為初見。或復有人。三昧定意憶識過去",
    "T44n1851_006:0596a12": "四十劫事。便作是言。我入定意見過去世四",
    "T44n1851_006:0596a13": "十劫中成劫壞劫。其中眾生。常聚不散。故知",
    "T44n1851_006:0596a14": "是常。唯此為實。餘皆妄語。是為二見。或復有",
    "T44n1851_006:0596a15": "人。三昧定意憶識過去八十劫事。便作是言。",
    "T44n1851_006:0596a16": "我以定意見過去世八十劫中成劫壞劫。其",
    "T44n1851_006:0596a17": "中眾生。常聚不散。故知是常。唯此為實。餘皆",
    "T44n1851_006:0596a18": "妄語。是為三見。或復有人。以捷疾智善能觀",
    "T44n1851_006:0596a19": "察。作是說言。我及世間皆悉是常。是為四見。",
    "T44n1851_006:0596a20": "問曰。此四攝常盡不。答言。不盡。今此且言見",
    "T44n1851_006:0596a21": "二十劫四十八十。以實論之。或有眾生。見於",
    "T44n1851_006:0596a22": "一切乃至八萬。今略不論此一門竟。所言亦常亦",
    "T44n1851_006:0596a23": "無常者。如經中說。有諸沙門婆羅門等。起如",
    "T44n1851_006:0596a24": "是論。我及世間半常半無常。入四見中。齊見",
    "T44n1851_006:0596a25": "不過。何者四見。如此世界劫初成時。大梵已",
    "T44n1851_006:0596a26": "還空無眾生。彼光音天有一天子。光音天中",
    "T44n1851_006:0596a27": "福命將盡。生於初禪大梵天中。彼天生已。便",
    "T44n1851_006:0596a28": "於是處生愛著心。作是念言。願餘眾生。共我",
    "T44n1851_006:0596a29": "生此。時光音天有諸天子。福命將盡。生此",
    "T44n1851_006:0596b01": "天中。彼先生者。便作是念。我於此處。最尊最",
    "T44n1851_006:0596b02": "貴。為眾生父。自然而有。無造我者。我福是",
    "T44n1851_006:0596b03": "常。餘皆我作。我所化生。皆是無常。後生諸",
    "T44n1851_006:0596b04": "梵。亦生是心。是諸梵中。有命終者。來生人",
    "T44n1851_006:0596b05": "間。後修定意。憶識往事。便作是言。彼大梵王",
    "T44n1851_006:0596b06": "自然而有。無造作者。一向是常。後生諸梵。為",
    "T44n1851_006:0596b07": "他造作一向無常。是故世間亦常無常。此實",
    "T44n1851_006:0596b08": "餘虛。是為初見。第二見者。如向後生諸梵之",
    "T44n1851_006:0596b09": "中。或有戲咲放逸懈怠。以戲咲故身體疲極。",
    "T44n1851_006:0596b10": "便失定意。以失意故。命終下生。後修定意。憶",
    "T44n1851_006:0596b11": "識往事。便作是言。彼不戲者。常住彼天。永無",
    "T44n1851_006:0596b12": "遷變。彼是其常。我等戲故。致此無常。是故定",
    "T44n1851_006:0596b13": "知。我及世間亦常無常。是為二見。第三見",
    "T44n1851_006:0596b14": "者。如向後生諸梵眾中。或著相者。生欲染心。",
    "T44n1851_006:0596b15": "便失定意。以失意故。命終下生。後修定意。憶",
    "T44n1851_006:0596b16": "識往事。便作是念。彼梵眾中。不相著者。常住",
    "T44n1851_006:0596b17": "彼天。我等相著。致此無常。流轉生死。是故定",
    "T44n1851_006:0596b18": "知。我及世間。亦常無常。是為三見。第四見",
    "T44n1851_006:0596b19": "者。或有眾生。以捷疾智分別思量。我及世間",
    "T44n1851_006:0596b20": "亦常無常。此實餘虛。是為四見此二門竟。邊無邊",
    "T44n1851_006:0596b21": "中四種見者。一有邊見。二無邊見。三亦有邊",
    "T44n1851_006:0596b22": "亦無邊見。四非有邊非無邊見。言有邊者。有",
    "T44n1851_006:0596b23": "人入定觀察世間。齊己所見生有邊想。便言。",
    "T44n1851_006:0596b24": "世間一向有邊。是為初見。言無邊者。有人入",
    "T44n1851_006:0596b25": "定觀察世間。生無邊想。便作是言。世間無邊。",
    "T44n1851_006:0596b26": "是為二見。言亦有邊亦無邊者。有人入定。觀",
    "T44n1851_006:0596b27": "察世間上下有邊四方無邊。四方有邊上下",
    "T44n1851_006:0596b28": "無邊。便言。世間亦有邊亦無邊。是為三見。言",
    "T44n1851_006:0596b29": "非有邊非無邊者。或復有人。以捷疾智觀察",
    "T44n1851_006:0596c01": "世間。為非有邊及無邊。便言。世間非邊無",
    "T44n1851_006:0596c02": "邊。此義如前十四難中具廣分別。是為四見",
    "T44n1851_006:0596c03": "此三門竟。捷種種論中四種見者。有人念言。我",
    "T44n1851_006:0596c04": "於善惡業報之中。不知不見。若有聰明多智",
    "T44n1851_006:0596c05": "之人。來問我者。我不能答。羞愧於彼。以羞彼",
    "T44n1851_006:0596c06": "故。於其善惡業果之中。隨我意解。彼設問者",
    "T44n1851_006:0596c07": "當如是答。此事如是。此事是實。此事不",
    "T44n1851_006:0596c08": "實。此事是異。此事不異。此事非異非不異等。",
    "T44n1851_006:0596c09": "是為初論。或復有人。作如是見。我實不知。為",
    "T44n1851_006:0596c10": "有他世。為無他世。若有沙門婆羅門等。實有",
    "T44n1851_006:0596c11": "天眼及他心智能知遠事。彼來問我。我若答",
    "T44n1851_006:0596c12": "之。則為妄語。畏妄語故。即用彼人所知之者。",
    "T44n1851_006:0596c13": "以為歸依。彼設問者。取彼所見。當如是答。此",
    "T44n1851_006:0596c14": "事如是。此不如是。此事是異。此事不異。此事",
    "T44n1851_006:0596c15": "非異非不異等。是為二論。或復有人。作如是",
    "T44n1851_006:0596c16": "論。我實不知。何者是善。何者不善。我若宣說",
    "T44n1851_006:0596c17": "此法是善此法不善。則有所愛。若有所愛。",
    "T44n1851_006:0596c18": "則有所恚。若有愛恚。則有受生。畏受生故。用",
    "T44n1851_006:0596c19": "此非善非不善義。以為所歸。彼設問者。用此",
    "T44n1851_006:0596c20": "非善非惡答之。此事如是。此事是實。此事是",
    "T44n1851_006:0596c21": "異。此事不異。是為三論。此事異者。異於善",
    "T44n1851_006:0596c22": "惡。此不異者。與彼虛空相似不異。或復有人。",
    "T44n1851_006:0596c23": "愚癡闇鈍。一切法中。自無所知。他有問者。隨",
    "T44n1851_006:0596c24": "他言答。取他世人所立諸見。用以答之。此",
    "T44n1851_006:0596c25": "事如是。此不如是。此異不異。是為四論此四門竟。",
    "T44n1851_006:0596c26": "無因見中二種見者。有人先生無想天中。後",
    "T44n1851_006:0596c27": "生人間。修習禪定。憶識往事。便言無因而",
    "T44n1851_006:0596c28": "有世間。是為初見。或復有人。以捷疾智分別",
    "T44n1851_006:0596c29": "觀察說言。世間無因而有。是為二見。上來十",
    "T44n1851_006:0597a01": "八。於本劫中起常見也此本見竟。末劫末見四十",
    "T44n1851_006:0597a02": "四者。有想之論有十六見。無想論中有其八",
    "T44n1851_006:0597a03": "見。非有想非無想論亦有八見。斷滅論中有",
    "T44n1851_006:0597a04": "其七見。現在泥洹有其五見。是故通合有四",
    "T44n1851_006:0597a05": "十四。有想論中十六種者。以想對色。有其四",
    "T44n1851_006:0597a06": "句。對邊無邊。復有四句。對苦對樂亦有四句。",
    "T44n1851_006:0597a07": "多少相對復有四句。對色四者。我此終後有",
    "T44n1851_006:0597a08": "色有想。是為初見。無色有想是為二見。亦有",
    "T44n1851_006:0597a09": "色亦無色有想。是為三見。非有色非無色有",
    "T44n1851_006:0597a10": "想。是為四見。邊中四者。我此終後有邊有想。",
    "T44n1851_006:0597a11": "是為初見。無邊有想。是為二見。亦有邊亦無",
    "T44n1851_006:0597a12": "邊有想。是為三見。非有邊非無邊有想。是為",
    "T44n1851_006:0597a13": "四見。苦樂等中四種見者。我此終後有苦有",
    "T44n1851_006:0597a14": "想。是為初見。有樂有想。是為二見。有苦有樂",
    "T44n1851_006:0597a15": "有想。是為三見。非有苦非有樂有想。是為四",
    "T44n1851_006:0597a16": "見。多少四者。我此終後有其一想。是為初",
    "T44n1851_006:0597a17": "見。有若干想。是為二見。眾多非一。故名若",
    "T44n1851_006:0597a18": "干。有其小想。是為三見。緣境狹故。稱之為",
    "T44n1851_006:0597a19": "小。有無量想。是為四見。緣境寬故。說為無量",
    "T44n1851_006:0597a20": "此一門竟。無想八者。對色有四。對邊無邊。復有四",
    "T44n1851_006:0597a21": "種。故有八也。對色四者。我此終後有色無想。",
    "T44n1851_006:0597a22": "是為初見。無色無想。是為二見。亦有色無色",
    "T44n1851_006:0597a23": "無想。是為三見。非有色非無色無想。是為四",
    "T44n1851_006:0597a24": "見。對邊四者。我此終後有邊無想。是為初見。",
    "T44n1851_006:0597a25": "無邊無想。是為二見。亦有邊亦無邊無想。是",
    "T44n1851_006:0597a26": "為三見。非有邊非無邊無想。是為四見。以無",
    "T44n1851_006:0597a27": "想故。不可說為苦樂等四。苦樂等四。在心法",
    "T44n1851_006:0597a28": "故。又無想。故不可說為一與若干小與無量",
    "T44n1851_006:0597a29": "此二門竟。非有想非無想中八者。對色有四。對邊",
    "T44n1851_006:0597b01": "無邊。復有四種。故有八也。色中四者。我此終",
    "T44n1851_006:0597b02": "後有色非有想非無想。是為初見。無色非有",
    "T44n1851_006:0597b03": "想非無想。是為二見。亦有色亦無色非有想",
    "T44n1851_006:0597b04": "非無想。是為三見。非有色非無色非有想非",
    "T44n1851_006:0597b05": "無想。是為四見。邊中四者。我此終後。有邊非",
    "T44n1851_006:0597b06": "有想非無想。是為初見。無邊非有想非無想。",
    "T44n1851_006:0597b07": "是為二見。亦有邊亦無邊非有想非無想。是",
    "T44n1851_006:0597b08": "為三見。非有邊非無邊非有想非無想。是為",
    "T44n1851_006:0597b09": "四見。以其非有非無想故。不可說為苦樂等",
    "T44n1851_006:0597b10": "四。又以非想非無想故。不可說為一與若干",
    "T44n1851_006:0597b11": "小與無量。問曰。何故不說亦有亦無想乎。理",
    "T44n1851_006:0597b12": "實應有。若更說之。不異前二。所以不說。若說",
    "T44n1851_006:0597b13": "亦有不異初門。若說亦無不異第二。是故不",
    "T44n1851_006:0597b14": "論此三門竟。斷滅七者。有人說言。我今此身四大",
    "T44n1851_006:0597b15": "六入。父母所生。乳餔所養。衣食所成。摩捫擁",
    "T44n1851_006:0597b16": "護。然是無常終歸斷滅。是為初見。復有人",
    "T44n1851_006:0597b17": "言。我今此身不得滅盡。至欲界天。斷滅無餘。",
    "T44n1851_006:0597b18": "是為二見。復有人言。欲界天身。不得滅盡。色",
    "T44n1851_006:0597b19": "界地身。諸根具足。彼報盡竟。斷滅無餘。是為",
    "T44n1851_006:0597b20": "三見。復有人言。色界地中。不得滅盡。空處報",
    "T44n1851_006:0597b21": "盡斷滅無餘。是為四見。復有人言。空處地中。",
    "T44n1851_006:0597b22": "不得滅盡。識處報盡。斷滅無餘。是為五見。復",
    "T44n1851_006:0597b23": "有人言。識處地中。不得斷滅。無處有盡斷滅",
    "T44n1851_006:0597b24": "無餘。是為六見。復有人言。無所有處不得滅",
    "T44n1851_006:0597b25": "盡。非想報盡斷滅無餘。是為七見此四門竟。現在",
    "T44n1851_006:0597b26": "泥洹五種見者。有人說言。我今此身即是泥",
    "T44n1851_006:0597b27": "洹。所以者何。我於現在五欲。自恣受於快樂。",
    "T44n1851_006:0597b28": "是故此身即是泥洹。過是更無。是為初見。復",
    "T44n1851_006:0597b29": "有人言。此現在身。非是泥洹。更有泥洹。微妙",
    "T44n1851_006:0597c01": "第一。我獨知之。餘人不達。如我斷滅欲惡不",
    "T44n1851_006:0597c02": "善。有覺有觀離生喜樂入初禪行。齊是名為",
    "T44n1851_006:0597c03": "現在泥洹。過是更無。是為二見。復有人言。更",
    "T44n1851_006:0597c04": "有泥洹。微妙第一。我獨知之。餘人不達。如我",
    "T44n1851_006:0597c05": "現在。滅離覺觀。內淨一心。無覺無觀。定生",
    "T44n1851_006:0597c06": "喜樂入二禪行。齊是名為現在泥洹。過是更無。",
    "T44n1851_006:0597c07": "是為三見。復有人言。更有泥洹。微妙第一。唯",
    "T44n1851_006:0597c08": "我獨知。餘人不達。如我除喜行捨。憶念安慧",
    "T44n1851_006:0597c09": "受樂入三禪行。齊是名為現在泥洹。過是更",
    "T44n1851_006:0597c10": "無。是為四見。復有人言。更有泥洹。第一微",
    "T44n1851_006:0597c11": "妙。唯我獨知。餘人不達。如我現在斷苦斷樂。",
    "T44n1851_006:0597c12": "先滅憂喜。不苦不樂捨念清淨。入第四禪。齊",
    "T44n1851_006:0597c13": "是名為現在泥洹。過是更無。是為五見。問",
    "T44n1851_006:0597c14": "曰。何故不說四空以為泥洹。理亦應說。略不",
    "T44n1851_006:0597c15": "論之。六十二見。辨之麁爾。",
    "T44n1851_006:0597c16": "59 八萬四千煩惱義(六)八萬四千煩惱義",
    "T44n1851_006:0597c17": "八萬四千諸煩惱者。經但有數。不列其名。",
    "T44n1851_006:0597c18": "何由可識。當應翻彼八萬四千諸度法門即",
    "T44n1851_006:0597c19": "為八萬四千煩惱。其猶六弊翻對六度即為",
    "T44n1851_006:0597c20": "六弊。此亦如是。所對八萬四千度門。後當別",
    "T44n1851_006:0597c21": "論。煩惱門竟。",
    "T44n1851_006:0597c22": "大乘義章卷第六"
}