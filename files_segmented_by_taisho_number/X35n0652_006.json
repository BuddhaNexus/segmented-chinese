{
    "X35n0652_006:0287c18": "金剛三昧經通宗記卷第六",
    "X35n0652_006:0287c20": "天台山華頂嗣祖沙門　寂震　述",
    "X35n0652_006:0287c21": "本覺利品第四",
    "X35n0652_006:0287c22": "此為轉識分。唯識論云。約了達分別。八識皆名識。",
    "X35n0652_006:0287c23": "若了別六塵粗境。前六獨名識。故前六。總名分別",
    "X35n0652_006:0287c24": "境識。其第八識。又名本覺識。今此品。既以本覺標",
    "X35n0652_006:0288a01": "為名。何以不言第八識。而反言九識耶。葢以轉八",
    "X35n0652_006:0288a02": "識為第九識耳。九識。梵語名為唵摩羅。此云清淨。",
    "X35n0652_006:0288a03": "又云白淨識。即第八異熟識。謂成佛時。轉第八而",
    "X35n0652_006:0288a04": "成唵摩羅。無別第九。又名無分別智光。即佛性",
    "X35n0652_006:0288a05": "正因。又名阿摩羅識。有二種。一所緣。即是真如。",
    "X35n0652_006:0288a06": "二本覺。即真如智。能緣。即不空如來藏。所緣。即空",
    "X35n0652_006:0288a07": "如來藏。此二。竝以真如為體。又此第九。總攝諸識。",
    "X35n0652_006:0288a08": "乃于前八識中。加唵摩羅識故。又諸識中。有體用",
    "X35n0652_006:0288a09": "二心。識性是體。識相是用。如寂滅心。即九識。是體。",
    "X35n0652_006:0288a10": "生滅心。即前八識。是用。以用即體。故生滅即不生",
    "X35n0652_006:0288a11": "滅。以體即用。故不生滅即生滅。然生滅無性。寂滅",
    "X35n0652_006:0288a12": "隨緣。其體用本不二故。又此轉字。即從利字轉出。",
    "X35n0652_006:0288a13": "以九識即第八識所轉。亦猶本覺所出之利。是故",
    "X35n0652_006:0288a14": "標為本覺利品也。又菩薩為住世利人。故云留惑",
    "X35n0652_006:0288a15": "潤生。如解深密經。是入惑之初門。說九識。名純淨",
    "X35n0652_006:0288a16": "識。接引初根。留惑不滅。令悲智漸漸得生。而楞伽",
    "X35n0652_006:0288a17": "為大乘根。頓說第八識。為如來藏。皆直示惑之本",
    "X35n0652_006:0288a18": "實。葢不斷眾生住地無明。即顯諸佛根本不動智。",
    "X35n0652_006:0288a19": "此留惑潤生義也。九識。有十種名。一曰真識。自體",
    "X35n0652_006:0288a20": "非偽故。二曰無相識。體非有無故。三曰法性識。軌",
    "X35n0652_006:0288a21": "用不改故。四曰佛性真識。真覺常存。體非隱顯故。",
    "X35n0652_006:0288a22": "五曰實際識。性絕虗假故。六曰法身識。大用無方",
    "X35n0652_006:0288a23": "故。七曰自性清淨識。隨流不染故。八曰阿摩羅識。",
    "X35n0652_006:0288a24": "此云無垢淨識。無有變異。如如可為究竟故。九曰",
    "X35n0652_006:0288b01": "真如識。體非一異故。十曰不可名目識。勝妙絕待",
    "X35n0652_006:0288b02": "故。然欲使眾生轉諸情識。入唵摩羅。只要策發其",
    "X35n0652_006:0288b03": "自心一覺。別無他法。又釋摩訶衍論中。立十種識",
    "X35n0652_006:0288b04": "心。眼識心。至第八阿賴耶識心。其第九。名多一識",
    "X35n0652_006:0288b05": "心。第十。名一一識心。故契經中云。心量雖無量。而",
    "X35n0652_006:0288b06": "不出十識。此即前九中。加一切一心識。總攝前九",
    "X35n0652_006:0288b07": "故。如是十種心量中。初九種心。不緣真理。後一種",
    "X35n0652_006:0288b08": "心。得緣真理而為境界故。然此品。正是第八不動",
    "X35n0652_006:0288b09": "地行相。俱生我執已盡。所作皆息。住於報行。得寂",
    "X35n0652_006:0288b10": "滅現前。有為無為。二行已終。是為究竟。今此無住",
    "X35n0652_006:0288b11": "菩薩。住於不動。法爾如是。故佛為其發起無功用",
    "X35n0652_006:0288b12": "大覺慧。發起無量差別智。故以無住為名。而表能",
    "X35n0652_006:0288b13": "入於一切智智境界。葢達法身之理。名一切智。差",
    "X35n0652_006:0288b14": "別智名一切種智。一切智智。乃根本智中修差別",
    "X35n0652_006:0288b15": "智也。又八地修願波羅蜜。表願之無住。此品。又從",
    "X35n0652_006:0288b16": "無相法品中。本無本處發源。",
    "X35n0652_006:0288b17": "爾時無住菩薩。聞佛所說一味真實。不可思議。從遠",
    "X35n0652_006:0288b18": "近來。親如來坐。專念諦聽。入清白處。身心不動。",
    "X35n0652_006:0288b19": "此先示儀表法。從遠近來。表從遠行地。近來至此。",
    "X35n0652_006:0288b20": "親如來坐。表智力自在。依諸法如義而住。專念諦",
    "X35n0652_006:0288b21": "聽。表離於喧諍。入清白處。表入無垢淨識。身心不",
    "X35n0652_006:0288b22": "動。表第八地。此已包括全品之義矣。",
    "X35n0652_006:0288b23": "爾時佛告無住菩薩言。汝從何來。今至何所。",
    "X35n0652_006:0288b24": "此如來下問。正表菩薩入不動地時。住於報行。諸",
    "X35n0652_006:0288c01": "佛必當親現其前。為其發起覺慧。方得入法流門",
    "X35n0652_006:0288c02": "中。然今問汝從何來。今至何所。正發起其不動意",
    "X35n0652_006:0288c03": "耳。",
    "X35n0652_006:0288c04": "無住菩薩言。尊者。我從無本來。今至無本所。",
    "X35n0652_006:0288c05": "此自陳不動法相。即無相法中。本來無本。本無本",
    "X35n0652_006:0288c06": "處之義。華嚴經云。住此地時。菩薩心。佛心。菩提心。",
    "X35n0652_006:0288c07": "涅槃心。俱不起也。",
    "X35n0652_006:0288c08": "佛言。汝本不從來。今亦不至所。汝得本利。不可思議。",
    "X35n0652_006:0288c09": "是大菩薩摩訶薩。即放大光。遍照大千界。而說偈言。",
    "X35n0652_006:0288c10": "此示現光相。印成起智。華嚴經言八地菩薩。以初",
    "X35n0652_006:0288c11": "地至七地中。本願力故。諸佛親現其前。歎云善哉",
    "X35n0652_006:0288c12": "善哉。汝所得無生法忍。是為第一。能順諸佛法故。",
    "X35n0652_006:0288c13": "但未得如來十力。無畏。十八不共。諸佛之法。所謂",
    "X35n0652_006:0288c14": "十力者。一是處非處智力。知善惡因緣果報定相。",
    "X35n0652_006:0288c15": "二業智力。知眾生三世業受果報。三定智力。知諸",
    "X35n0652_006:0288c16": "禪解脫三昧。四根智力。知眾生諸根勝劣。五解智",
    "X35n0652_006:0288c17": "力。知眾生種種解。六性智力。知世間種種性。七道",
    "X35n0652_006:0288c18": "智力。知一切道至處相。八眼智力。能徧見一切。九",
    "X35n0652_006:0288c19": "命智力。知眾生宿命。十漏盡智力。知永斷習氣。不",
    "X35n0652_006:0288c20": "受後有。又無畏有四。一正覺等無畏。總持一切智",
    "X35n0652_006:0288c21": "故。二漏盡無畏。知根漏盡故。三決疑無畏。能決諸",
    "X35n0652_006:0288c22": "障道法疑慮故。四受報無畏。知苦盡道故。以此四",
    "X35n0652_006:0288c23": "種。能廣說自他智斷。既決定無所失。則無所畏。又",
    "X35n0652_006:0288c24": "十八不共法者。身業無失。口業無失。意業無失。無",
    "X35n0652_006:0289a01": "不定心。無異想心。無不知已捨心。志樂無減。精進",
    "X35n0652_006:0289a02": "無減。憶念無減。智慧無減。解脫無減。解脫知見無",
    "X35n0652_006:0289a03": "減。一切身業隨智慧行。口業隨智慧行。意業隨智",
    "X35n0652_006:0289a04": "慧行。知過去世無礙。知未來世無礙。知現在世無",
    "X35n0652_006:0289a05": "礙。此皆不與二乘共故。然當成就此法。勤加精進。",
    "X35n0652_006:0289a06": "勿自棄所得之忍。又當憶念本昔利生之願。不可",
    "X35n0652_006:0289a07": "放捨。而此諸法法性。若佛出世。若不出世。常住不",
    "X35n0652_006:0289a08": "異。且諸佛不以得此法故。名為如來。須知二乘。亦",
    "X35n0652_006:0289a09": "能得此無分別法。汝今適得此一法明。知一切法。",
    "X35n0652_006:0289a10": "無生。無分別。應更成就諸佛無量法明。通達無量",
    "X35n0652_006:0289a11": "差別智。直與諸佛無異。此菩薩。若諸佛不與其發",
    "X35n0652_006:0289a12": "起。彼即入究竟涅槃。棄捨一切利生之願矣。又論",
    "X35n0652_006:0289a13": "云。菩薩至第八地。有三加七勸。三加者。一如來現",
    "X35n0652_006:0289a14": "身。二摩頂。三語業言讚。七勸者。一勸修十力四無",
    "X35n0652_006:0289a15": "畏十八不共法。二勸行精進不捨無生忍門。三勸",
    "X35n0652_006:0289a16": "愍念一切眾生。四勸憶念本願。饒益一切眾生。五",
    "X35n0652_006:0289a17": "勸修諸佛身相國土果報。六勸學佛無量法門。七",
    "X35n0652_006:0289a18": "勸學無量眾生差別業智。皆悉通達。起大悲業。不",
    "X35n0652_006:0289a19": "令滯於無功智門。今佛放光讚德。發起無住菩薩。",
    "X35n0652_006:0289a20": "正合斯義。初二句。印成其所得不動之無生法忍。",
    "X35n0652_006:0289a21": "本利二字。本。即所得法忍。即是本覺。利。即無量差",
    "X35n0652_006:0289a22": "別智。即是轉識。佛贊其所得。而發起之意在焉。放",
    "X35n0652_006:0289a23": "光者。即顯如來成就十力。無畏。十八不共之法也。",
    "X35n0652_006:0289a24": "大千界者。日月所照一四天下。為一小世界。統一",
    "X35n0652_006:0289b01": "千小世界。為小千界。統一千小千界。為中千界。統",
    "X35n0652_006:0289b02": "一千中千界。為大千界。一云。娑婆乃大千界之都",
    "X35n0652_006:0289b03": "名。然前第七地。得無生法忍。已於三千大千世界",
    "X35n0652_006:0289b04": "為大明師。即此。便入八地中。以故。佛今放光印可。",
    "X35n0652_006:0289b05": "亦遍照於大千界也。",
    "X35n0652_006:0289b06": "大哉菩薩。智慧滿足。常以本利。利益眾生。",
    "X35n0652_006:0289b07": "此贊其宿願。菩薩住六地七地時。得般若方便願",
    "X35n0652_006:0289b08": "力之深。常欲以本利之法而利生也。",
    "X35n0652_006:0289b09": "於四威儀。常住本利。導諸羣庶。不來不去。",
    "X35n0652_006:0289b10": "此導其發問。菩薩既入於不動地。而現諸威儀。能",
    "X35n0652_006:0289b11": "常住於本利矣。則亦當以導利之心為心。必令一",
    "X35n0652_006:0289b12": "切眾生。皆住於不動法地。佛如是說。直是逼無住",
    "X35n0652_006:0289b13": "菩薩發問。而決不能緘其口矣。",
    "X35n0652_006:0289b14": "爾時無住菩薩。而白佛言。尊者。以何利轉。而轉眾生",
    "X35n0652_006:0289b15": "一切情識。入唵摩羅。",
    "X35n0652_006:0289b16": "此發轉識入淨之問。言佛今令我利益眾生。然我",
    "X35n0652_006:0289b17": "實不知以何法利。堪為轉用。而轉彼眾生一切情",
    "X35n0652_006:0289b18": "想意識。入於無垢淨識也。上轉字。是轉法。下轉字。",
    "X35n0652_006:0289b19": "是轉識。",
    "X35n0652_006:0289b20": "佛言。諸佛如來。常以一覺。而轉諸識入唵摩羅。何以",
    "X35n0652_006:0289b21": "故。一切眾生本覺。常以一覺。覺諸眾生。令彼眾生。皆",
    "X35n0652_006:0289b22": "得本覺。覺諸情識。空寂無生。何以故。決定本性。本無",
    "X35n0652_006:0289b23": "有動。",
    "X35n0652_006:0289b24": "此示自覺覺他之行也。言諸佛出世。亦無別法。常",
    "X35n0652_006:0289c01": "以自心中。得一念相應。頓然覺悟本來具足之性。",
    "X35n0652_006:0289c02": "即此以轉諸識。而入於淨性中。然以眾生皆本具",
    "X35n0652_006:0289c03": "此覺性。故諸佛常以此一心自覺。而覺彼眾生。令",
    "X35n0652_006:0289c04": "其皆得此本覺。而覺悟自己情想意識之空寂無",
    "X35n0652_006:0289c05": "生。且決定自知本覺之性。其體本無有動。亦令其",
    "X35n0652_006:0289c06": "至於不來不去之地也。此即宗門明心見性旨訣。",
    "X35n0652_006:0289c07": "一覺。即明心。唵摩羅。即是淨性。能一見自性。即入",
    "X35n0652_006:0289c08": "唵摩羅。此示根本實智。後皆是諸佛種種差別智",
    "X35n0652_006:0289c09": "業。葢從一心流出種種差別之相。菩薩了之。名差",
    "X35n0652_006:0289c10": "別智也。",
    "X35n0652_006:0289c11": "無住菩薩言。可。一切識皆緣境起。如何不動。",
    "X35n0652_006:0289c12": "此揀問識緣境起。以發起後得之智。可字。當作一",
    "X35n0652_006:0289c13": "句。勿連下三字讀。此可者。乃無住菩薩。心領意會",
    "X35n0652_006:0289c14": "於自覺覺他之行。故曰可。語已。復曰。然則一切識。",
    "X35n0652_006:0289c15": "皆緣外境而起。如何而言不動耶。無住發此一問。",
    "X35n0652_006:0289c16": "不自住於不動之地。名實相稱矣。又菩薩住第八",
    "X35n0652_006:0289c17": "地。有十種名。一曰不動地。無能沮壞故。二曰不退",
    "X35n0652_006:0289c18": "轉。智慧無退故。三曰難得地。世無能測故。四曰童",
    "X35n0652_006:0289c19": "真地。離諸過故。五曰生地。隨樂自在。發生智願故。",
    "X35n0652_006:0289c20": "六曰成地。智行已成。更無所作故。七曰究竟地。智",
    "X35n0652_006:0289c21": "慧決定故。八曰變化地。隨願成就故。九曰力持地。",
    "X35n0652_006:0289c22": "他不能動故。十曰無功用地。先已成就故。有此十",
    "X35n0652_006:0289c23": "名。地義方顯。",
    "X35n0652_006:0289c24": "佛言。一切境本空。一切識本空。空無緣性。如何緣起。",
    "X35n0652_006:0290a01": "此示境識本空。言雖因目前之境以顯識。若識空。",
    "X35n0652_006:0290a02": "則境亦空。雖因自心之識以顯境。若境空。而識亦",
    "X35n0652_006:0290a03": "空。然外境內識。二俱空寂。即無可緣之性。如何謂",
    "X35n0652_006:0290a04": "之緣境而起耶。此祇答識緣境起一句。如何不動。",
    "X35n0652_006:0290a05": "其義已破。",
    "X35n0652_006:0290a06": "無住菩薩言。一切境空。如何言見。",
    "X35n0652_006:0290a07": "此揀問境空無見。乃擬凡見而設問。故執言有見。",
    "X35n0652_006:0290a08": "此見字。即從無相法品。觀十二因緣中得來。",
    "X35n0652_006:0290a09": "佛言。見即為妄。何以故。一切萬有。無生無相。本不自",
    "X35n0652_006:0290a10": "名。悉皆空寂。一切法相。亦復如是。一切眾生身。亦如",
    "X35n0652_006:0290a11": "是。身尚不有。云何有見。",
    "X35n0652_006:0290a12": "此折見妄之非。佛即隨其凡見。以妄折之。故曰有",
    "X35n0652_006:0290a13": "見即為妄矣。葢一切萬有之性。本自無生無相。山",
    "X35n0652_006:0290a14": "不自言山。水不自言水。草木鳥獸。本不自立名字。",
    "X35n0652_006:0290a15": "悉皆空寂。一切法相。一切眾生身亦爾。此身尚且",
    "X35n0652_006:0290a16": "不有。云何而有見耶。",
    "X35n0652_006:0290a17": "無住菩薩言。一切境空。一切身空。一切識空。覺亦應",
    "X35n0652_006:0290a18": "空。",
    "X35n0652_006:0290a19": "此發明覺空義。夫理智相應曰覺。佛既言境與身",
    "X35n0652_006:0290a20": "識俱空。所言覺者。亦因迷而有覺。若無迷亦無有",
    "X35n0652_006:0290a21": "覺矣。",
    "X35n0652_006:0290a22": "佛言。可。一覺者。不毀不壞。決定性故。非空非不空。無",
    "X35n0652_006:0290a23": "空不空。",
    "X35n0652_006:0290a24": "此印可覺空義。前無住菩薩言可。葢自言其可耳。",
    "X35n0652_006:0290b01": "今佛之言可者。乃僅可之詞也。因其義之未足。所",
    "X35n0652_006:0290b02": "以不言如是。後即徵明其義。一覺者。非同境與身。",
    "X35n0652_006:0290b03": "有毀有壞。而可言空。此乃不能毀壞。其性決定。葢",
    "X35n0652_006:0290b04": "順法性則萬法俱寂。隨智用則萬法俱生。故曰非",
    "X35n0652_006:0290b05": "空亦非不空。亦無空與不空也。",
    "X35n0652_006:0290b06": "無住菩薩言。諸境亦然。非空相。非無空相。",
    "X35n0652_006:0290b07": "此又自陳悟解。佛言覺性義而悟諸境也。",
    "X35n0652_006:0290b08": "佛言。如是。彼可境者。性本決定。決定性根。無有處所。",
    "X35n0652_006:0290b09": "此重印其解。故言如是。又印定所解。而發起其問。",
    "X35n0652_006:0290b10": "故曰。彼之可指為境者。其性本決定。非可以言空。",
    "X35n0652_006:0290b11": "若推其決定性之根源。實無有處所。又非可以言",
    "X35n0652_006:0290b12": "其不空也。",
    "X35n0652_006:0290b13": "無住菩薩言。覺亦如是。無有處所。",
    "X35n0652_006:0290b14": "此因境而推明覺義。",
    "X35n0652_006:0290b15": "佛言。如是。覺無處所(藏本無所字)故清淨。清淨無覺。物無",
    "X35n0652_006:0290b16": "處所故清淨。清淨無色。",
    "X35n0652_006:0290b17": "此印成發起。言覺本無有處所。故性自清淨。然清",
    "X35n0652_006:0290b18": "淨性中。實無覺之幻名。物亦無有處所。故性亦清",
    "X35n0652_006:0290b19": "淨。然清淨性中。實無物之幻色。",
    "X35n0652_006:0290b20": "無住菩薩言。心眼識。亦復如是。不可思議。",
    "X35n0652_006:0290b21": "此以覺推明。言若覺與物。同一清淨。則心眼識等",
    "X35n0652_006:0290b22": "亦爾。其義亦不可思議也。",
    "X35n0652_006:0290b23": "佛言。心眼識。亦復如是。不可思議。何以故。色無處所。",
    "X35n0652_006:0290b24": "清淨無名。不入於內。眼無處所。清淨無見。不出於外。",
    "X35n0652_006:0290c01": "心無處所。清淨無止。無有起處。識無處所。清淨無動。",
    "X35n0652_006:0290c02": "無有緣別。性皆空寂。性無有覺。覺則為覺。",
    "X35n0652_006:0290c03": "此順成覺義。夫色居法相之首。塵蘊之初。今舉一",
    "X35n0652_006:0290c04": "以例諸。乃言色無處所故清淨。自無幻色之可名。",
    "X35n0652_006:0290c05": "且色屬外塵。亦不入於內也。眼為六根之一。舉一",
    "X35n0652_006:0290c06": "以例五。乃言眼無處所故清淨。自無幻色之可見。",
    "X35n0652_006:0290c07": "且眼屬內根。亦不出於外也。三界惟是一心。故特",
    "X35n0652_006:0290c08": "言心無處所故清淨。自無能所之可止。亦無有起",
    "X35n0652_006:0290c09": "處之可覓也。萬法皆歸於識。故又言識無處所。因",
    "X35n0652_006:0290c10": "根塵而有。根塵若泯。識體空寂。故亦清淨。自無妄",
    "X35n0652_006:0290c11": "念之可動。亦無有緣慮而生分別也。然色之與眼。",
    "X35n0652_006:0290c12": "及心識等性。悉皆空寂。其性本無有覺。若得此性",
    "X35n0652_006:0290c13": "本無覺。則可為一覺矣。",
    "X35n0652_006:0290c14": "善男子。覺知無覺。諸識則入。何以故。金剛智地。解脫",
    "X35n0652_006:0290c15": "道斷。斷已。入無住地。無有出入。心處無在。決定性地。",
    "X35n0652_006:0290c16": "其地清淨。如淨瑠璃。性常平等。如彼大地。覺妙觀察。",
    "X35n0652_006:0290c17": "如慧日光。利成得本。如大法雨。入是智者。是入佛智",
    "X35n0652_006:0290c18": "地。入智地者。諸識不生。",
    "X35n0652_006:0290c19": "此結成覺智利生之能事也。夫覺知此無覺。而諸",
    "X35n0652_006:0290c20": "識則自入唵摩羅。葢菩薩至等覺。證金剛心。入佛",
    "X35n0652_006:0290c21": "智地。及玅覺位中。解脫道時。諸識一時俱斷故。斷已。",
    "X35n0652_006:0290c22": "生死涅槃。二皆不住。故名無住地。又金剛智地。解",
    "X35n0652_006:0290c23": "脫道斷者。是頓超佛地也。入無住地者。是退位利",
    "X35n0652_006:0290c24": "生也。菩薩入此無住地。無有出入之相。心處如空。",
    "X35n0652_006:0291a01": "而無所在。得決定性地。其性地中。清淨無垢。如淨",
    "X35n0652_006:0291a02": "瑠璃。內外皎潔。而具諸法門。此即法門無量誓願",
    "X35n0652_006:0291a03": "學也。又性常平等。如彼大地。萬有竝育。而利一切",
    "X35n0652_006:0291a04": "生。此即眾生無邊誓願度也。又以本覺玅明。觀察",
    "X35n0652_006:0291a05": "一切。如慧日光。無不照見。而永斷煩惱。此即煩惱",
    "X35n0652_006:0291a06": "無盡誓願斷也。又始覺利成。得本覺性。如大法雨。",
    "X35n0652_006:0291a07": "無不充足。而佛道垂成。此即佛道無上誓願成也。",
    "X35n0652_006:0291a08": "然入是四弘智願者。是為入佛智地。然圓頓法中。",
    "X35n0652_006:0291a09": "信住行向地。總融成一法。為諸佛之智地。入佛智",
    "X35n0652_006:0291a10": "地者。則諸識決定不生矣。經中雖不標願字。而本",
    "X35n0652_006:0291a11": "具四弘誓願。此乃自性具足。故名為智。此上發明",
    "X35n0652_006:0291a12": "一覺轉識之義已周。",
    "X35n0652_006:0291a13": "無住菩薩言。如來所說一覺聖力。四弘智地。即一切",
    "X35n0652_006:0291a14": "眾生。本根覺利。何以故。一切眾生。即此身中。本來滿",
    "X35n0652_006:0291a15": "足。",
    "X35n0652_006:0291a16": "此發明本根覺利。乃是回顧在會同聞者說。非向",
    "X35n0652_006:0291a17": "佛而言。故曰。如來所說一覺聖智之力。四弘智願",
    "X35n0652_006:0291a18": "之地。葢以修自性法門。而利自性之眾生。斷自性",
    "X35n0652_006:0291a19": "煩惱。而成自性之佛道。此即是一切眾生本覺根",
    "X35n0652_006:0291a20": "源。始覺之利。雖然。而又不從外得。乃一切眾生。即",
    "X35n0652_006:0291a21": "此自身之中。本來皆自滿足者也。此無住菩薩。已",
    "X35n0652_006:0291a22": "明佛為發起之意。",
    "X35n0652_006:0291a23": "佛言。如是。何以故。一切眾生。本來無漏。諸善利本。今",
    "X35n0652_006:0291a24": "有欲刺。為未降伏。",
    "X35n0652_006:0291b01": "此印成揀過。言一切眾生。本來具足。無漏諸善。菩",
    "X35n0652_006:0291b02": "提分法。故能出生始覺之利。而得一覺自心之本。",
    "X35n0652_006:0291b03": "此印成無住菩薩之言也。後則揀眾生過患。且云。",
    "X35n0652_006:0291b04": "今為五欲所刺。自不能拔。若不與其翦除。損害實",
    "X35n0652_006:0291b05": "大。然三界欲重。其性習剛強。誠為未易降伏也。前",
    "X35n0652_006:0291b06": "此。通明一覺聖力。乃以始覺返照本覺。是以佛境",
    "X35n0652_006:0291b07": "界。發明眾生境界。後此化眾生境界。而入諸佛境",
    "X35n0652_006:0291b08": "界。乃以佛眼順觀眾生心行不齊。皆利生之差別",
    "X35n0652_006:0291b09": "智也。",
    "X35n0652_006:0291b10": "無住菩薩言。若有眾生。未得本利。猶有採集。云何降",
    "X35n0652_006:0291b11": "伏難伏。",
    "X35n0652_006:0291b12": "此代眾生以咨降伏之方。言若眾生未得本覺之",
    "X35n0652_006:0291b13": "利。則彼心意。猶有採集。云何令其降伏此難調伏",
    "X35n0652_006:0291b14": "之心意耶。採集二字。即楞伽所言。心名採集業。意",
    "X35n0652_006:0291b15": "名廣採集。心。指第八藏識。能集諸種子。招善惡業。",
    "X35n0652_006:0291b16": "故名採集業。意。指七識。恒審思量。堅守藏識為我",
    "X35n0652_006:0291b17": "者。藏識如庫藏。意如庫吏堅守。毫無滲漏。有入無",
    "X35n0652_006:0291b18": "出。有益無損。且又得第六意識。為所依根。舉緣一",
    "X35n0652_006:0291b19": "切。故名廣採集也。後地藏菩薩言。即非集也。乃收",
    "X35n0652_006:0291b20": "此中之義。",
    "X35n0652_006:0291b21": "佛言。若集若獨行。分別及以染。迴神住空窟。降伏難",
    "X35n0652_006:0291b22": "調伏(流通本有遠離諸欲刺一句)。解脫魔所縛。超然露地坐。識陰",
    "X35n0652_006:0291b23": "般涅槃。",
    "X35n0652_006:0291b24": "此言採集對治之效。夫第八藏識中。有相見二分。",
    "X35n0652_006:0291c01": "相分。生滅不停者是。即名採集。見分。離緣獨行者",
    "X35n0652_006:0291c02": "是。即名獨行。此相見二分。皆八識所變。然相分。即",
    "X35n0652_006:0291c03": "聚集見分能緣之用而成。見分。乃離相分所緣之",
    "X35n0652_006:0291c04": "用而獨立。相是境分。見是心分。又相分所緣用。即",
    "X35n0652_006:0291c05": "明暗塞空。六塵等相。故曰山河大地。乃心相分。然",
    "X35n0652_006:0291c06": "相見。總是心體之用。攝用歸體。惟是一心。分別。即",
    "X35n0652_006:0291c07": "第六分別事識。染。即第七染汙識。此總言眾生心",
    "X35n0652_006:0291c08": "意意識之相。若一念迴神。栖於空寂。則便降伏其",
    "X35n0652_006:0291c09": "難調伏之心矣。但住於空窟。又不免為解脫魔所",
    "X35n0652_006:0291c10": "縛。未能超然於露地而坐。俾識陰入般涅槃也。按",
    "X35n0652_006:0291c11": "經論云。從此初知。名三昧頂。亦名爾燄智。若守初",
    "X35n0652_006:0291c12": "知為解。名頂結。亦名墮頂結。二乘見之。名爾燄識。",
    "X35n0652_006:0291c13": "一念瞥起。如陽燄不可趁逐。不用滅。不用止。知一",
    "X35n0652_006:0291c14": "切法性是爾。亦名微細煩惱。又此煩惱。一名惑障。",
    "X35n0652_006:0291c15": "爾燄是梵語。此云智障。即所知障。葢此二障。由人",
    "X35n0652_006:0291c16": "法二執而起。若於真如界內。絕生佛之假名。則無",
    "X35n0652_006:0291c17": "人執。平等性中。無自他之異相。則無法執。以故如",
    "X35n0652_006:0291c18": "來覺了本性。二執皆空。眾生妄以二執為惑。乃謂",
    "X35n0652_006:0291c19": "之惑障。若了人法二空。其惑既除。乃為之智。又執",
    "X35n0652_006:0291c20": "此二空之智為實有。智亦成障。必須二空之智亦",
    "X35n0652_006:0291c21": "泯。是無智障也。故前所云。煩惱障大涅槃。所知障",
    "X35n0652_006:0291c22": "大菩提者。即同斯義。若唯識中。謂所知障者。障智",
    "X35n0652_006:0291c23": "不生。若智已生。障。是智者所知之境。障。却不能障",
    "X35n0652_006:0291c24": "其知也。所以古者云。所知不是障。被障障所知。此",
    "X35n0652_006:0292a01": "說。乃不如空智亦泯之義深矣。",
    "X35n0652_006:0292a02": "無住菩薩言。心得涅槃。獨一無伴。常住涅槃。應當解",
    "X35n0652_006:0292a03": "脫。",
    "X35n0652_006:0292a04": "此問解脫縛之疑。言若心既得於涅槃。則獨存一",
    "X35n0652_006:0292a05": "淨性。諸識都盡。無侶伴可得。如是。便可常住涅槃。",
    "X35n0652_006:0292a06": "應當解脫。超然出於三界矣。何以又言。為其所縛",
    "X35n0652_006:0292a07": "耶。因獨一無伴。後地藏菩薩。問法應自成。收此中",
    "X35n0652_006:0292a08": "之義。",
    "X35n0652_006:0292a09": "佛言。常住涅槃。是涅槃縛。",
    "X35n0652_006:0292a10": "此示其縛義。",
    "X35n0652_006:0292a11": "何以故。涅槃本覺利。覺利本涅槃。涅槃覺分。即本覺",
    "X35n0652_006:0292a12": "分。覺性不異。涅槃無異。覺本無生。涅槃無生。覺本無",
    "X35n0652_006:0292a13": "滅。涅槃無滅。涅槃本故。無得涅槃。涅槃無得。云何有",
    "X35n0652_006:0292a14": "住。",
    "X35n0652_006:0292a15": "此明涅槃本智義。葢涅槃具法身解脫般若三德。",
    "X35n0652_006:0292a16": "為本覺所生之利。即始覺之本智。故又云。涅槃智",
    "X35n0652_006:0292a17": "也。如是。則本覺之利。即是眾生根本涅槃智。此以",
    "X35n0652_006:0292a18": "眾生本具之佛性為本覺。增進修習。至最後證得。",
    "X35n0652_006:0292a19": "為之涅槃也。故涅槃始覺分。即眾生本覺分。本覺",
    "X35n0652_006:0292a20": "與涅槃。性體是一。本覺之性不異。涅槃之性亦無",
    "X35n0652_006:0292a21": "異。由此推之。本覺涅槃之性。同是無生。同是無滅。",
    "X35n0652_006:0292a22": "既同無生無滅。則涅槃原是其本。故亦無得於涅",
    "X35n0652_006:0292a23": "槃。既無得於涅槃。云何而有所住乎。又涅槃相有",
    "X35n0652_006:0292a24": "四。一本來自性清淨涅槃。即真如理。二有餘涅槃。",
    "X35n0652_006:0292b01": "二乘煩惱雖斷。餘習未除。三無餘涅槃。煩惱既盡。",
    "X35n0652_006:0292b02": "餘習亦滅。四無住涅槃。不住生死。不住涅槃。為利",
    "X35n0652_006:0292b03": "生故。今言無得。則此四相。亦俱不可得矣。",
    "X35n0652_006:0292b04": "善男子。覺者不住涅槃。何以故。覺本無生。離眾生垢。",
    "X35n0652_006:0292b05": "覺本無寂。離涅槃動。住如是地。心無所住。無有出入。",
    "X35n0652_006:0292b06": "入唵摩羅識。",
    "X35n0652_006:0292b07": "此示覺無住相。言若得一覺者。決不住於涅槃。何",
    "X35n0652_006:0292b08": "故。以覺此本智之無生。止離其眾生之垢患而已。",
    "X35n0652_006:0292b09": "又覺此本智之無寂。已離涅槃定相之體。而能發",
    "X35n0652_006:0292b10": "智用之動。故覺者住如是地。心非有生滅。故無所",
    "X35n0652_006:0292b11": "住。亦非有動寂。故無出入。如是。則諸識自入於無",
    "X35n0652_006:0292b12": "垢淨性中矣。",
    "X35n0652_006:0292b13": "無住菩薩言。唵摩羅識。是有入處。處有所得。是得法",
    "X35n0652_006:0292b14": "耶(北藏作也)。",
    "X35n0652_006:0292b15": "此明本得義。初揀問有得之疑。意者。有入即有處",
    "X35n0652_006:0292b16": "所可得。是豈謂之得法哉。",
    "X35n0652_006:0292b17": "佛言。不也。何以故。譬如迷子。手執金錢而不知有。遊",
    "X35n0652_006:0292b18": "行十方。經五十年。貧窮困苦。專事求索。而以養身。而",
    "X35n0652_006:0292b19": "不充足。其父見子。有如是事。而謂子言。汝執金錢。何",
    "X35n0652_006:0292b20": "不取用。隨意所須。皆得充足。其子醒已。而得金錢。心",
    "X35n0652_006:0292b21": "大歡喜。而謂得錢。其父謂言。迷子。汝勿欣懌。所得金",
    "X35n0652_006:0292b22": "錢。是汝本物。汝非有得。云何可喜。善男子。唵摩羅者。",
    "X35n0652_006:0292b23": "亦復如是。本無出相。今即非入。昔迷故非無。今覺故",
    "X35n0652_006:0292b24": "非入。",
    "X35n0652_006:0292c01": "此設喻發明。以顯得義。正為後世眾生曲垂方便。",
    "X35n0652_006:0292c02": "迷子。喻五陰眾生。金錢。喻唵摩羅識。迷子得錢。作",
    "X35n0652_006:0292c03": "有得想。不知乃是自己本有之物。而非外有所得",
    "X35n0652_006:0292c04": "也。五陰眾生。本具無垢淨性。今一覺。轉諸識而入",
    "X35n0652_006:0292c05": "於淨性。然昔在迷時。本無出相。而今乃覺。亦非有",
    "X35n0652_006:0292c06": "所入也。入字。當作返源看。",
    "X35n0652_006:0292c07": "無住菩薩言。彼父知其子迷。云何經五十年。十方遊",
    "X35n0652_006:0292c08": "歷。貧窮困苦。方始告言。",
    "X35n0652_006:0292c09": "此揀問喻中之意。葢佛之所說。法喻皆齊。無住菩",
    "X35n0652_006:0292c10": "薩知佛必有所表。故乃問之。",
    "X35n0652_006:0292c11": "佛言。經五十年者。一念心動。十方遊歷。遠行徧計。",
    "X35n0652_006:0292c12": "此示其所表。明非虗引也。教中立喻有四。借喻。非",
    "X35n0652_006:0292c13": "喻。似喻。假喻。此借也。一念心動。十方遊歷。表一心",
    "X35n0652_006:0292c14": "具十法界。一念心清淨。即入諸佛法界。一念圓修",
    "X35n0652_006:0292c15": "利生諸行。即入菩薩法界。一念執偏空理。即入緣",
    "X35n0652_006:0292c16": "覺法界。一念修四果法。即入聲聞法界。一念修上",
    "X35n0652_006:0292c17": "品十善。即入天法界。一念作諸善緣。不生惡念。即",
    "X35n0652_006:0292c18": "住人法界。一念心嗔。即墮修羅法界。一念心。起慳",
    "X35n0652_006:0292c19": "貪不捨。即墮餓鬼法界。一念心癡。欲貪不息。妄想",
    "X35n0652_006:0292c20": "橫生。即墮畜生法界。一念心迷。造於惡業。即墮地",
    "X35n0652_006:0292c21": "獄法界。又一法界中。即具十種法界。夫心真如相。",
    "X35n0652_006:0292c22": "名為一真法界。以一切法空為界故。而十法界性",
    "X35n0652_006:0292c23": "體。同一空寂。故總曰法界。以故地獄法界中。亦具",
    "X35n0652_006:0292c24": "十種法界。台教因此謂一心中。具百界千如之法。",
    "X35n0652_006:0293a01": "一心之理。本如是故。言遠行。謂眾生備歷惡趣。徧",
    "X35n0652_006:0293a02": "計者。言緣念計度。而廣執名相也。",
    "X35n0652_006:0293a03": "無住菩薩言。云何一念心動。",
    "X35n0652_006:0293a04": "此特推其過患之由。",
    "X35n0652_006:0293a05": "佛言。一念心動。五陰俱生。五陰生中。具五十惡。",
    "X35n0652_006:0293a06": "此明妄念之惡。言眾生只因一念妄心。動五種妄",
    "X35n0652_006:0293a07": "想。遂有五陰。如色陰。以堅固妄想為本。若眾生修",
    "X35n0652_006:0293a08": "禪定中。一念取著。即受十種群邪。受陰。以虗明妄",
    "X35n0652_006:0293a09": "想為本。若一念取證。即為十種魔所攝持。必當從",
    "X35n0652_006:0293a10": "其淪墜。想陰。以融通妄想為本。若一念動搖妄情。",
    "X35n0652_006:0293a11": "即有十種魔業。婬婬相傳。魅其心腑。後墮地獄。行",
    "X35n0652_006:0293a12": "陰。以幽隱妄想為本。若一念迷昧。而為心魔作孽。",
    "X35n0652_006:0293a13": "即墮十種外道種類。識陰。有顛倒微細妄想。以一",
    "X35n0652_006:0293a14": "念所得。即為涅槃。成十種知見邪魔。自作沉孽。其",
    "X35n0652_006:0293a15": "略說如是。若廣明。如首楞嚴中說。○五陰假名。即",
    "X35n0652_006:0293a16": "見惑。五陰實法。即思惑。破五陰假名。即人空。破五",
    "X35n0652_006:0293a17": "陰實法。即法空。又涅槃淨法。即無明惑。破涅槃淨",
    "X35n0652_006:0293a18": "法。即無明惑斷。是名出三界外。得常樂我淨矣。",
    "X35n0652_006:0293a19": "無住菩薩言。遠行遍計。遊歷十方。一念心生。具五十",
    "X35n0652_006:0293a20": "惡。云何令彼眾生無生一念。",
    "X35n0652_006:0293a21": "此請示滅惡之法。謂誠如佛言。眾生之心念。真乃",
    "X35n0652_006:0293a22": "生滅紛紜。但不審云何令彼無生一念耶。",
    "X35n0652_006:0293a23": "佛言。令彼眾生。安坐心神。住金剛地。靜念無起。心常",
    "X35n0652_006:0293a24": "安泰。即無生一念。",
    "X35n0652_006:0293b01": "此垂示趨進之方。安者。不妄動。坐者。即是止息。非",
    "X35n0652_006:0293b02": "坐臥之坐。心神。即心王也。住金剛地。住堅固不動",
    "X35n0652_006:0293b03": "之地。佛垂示眾生下手用功要訣。只此二語。更不",
    "X35n0652_006:0293b04": "煩修止作觀。亦非必取閒居靜處。如若行若住。若",
    "X35n0652_006:0293b05": "坐若臥。但令心王不妄動。諸念皆息。又若起一靜",
    "X35n0652_006:0293b06": "念。心即動亂。須教靜念無起。心常安泰。即是無生",
    "X35n0652_006:0293b07": "一念矣。○初祖曰。心如牆壁。方可入道。三祖曰。不",
    "X35n0652_006:0293b08": "用求真。惟須息見。六祖曰。若起真正般若觀照。一",
    "X35n0652_006:0293b09": "剎那間。妄念俱滅。識自本性。一悟即至佛地。皆與",
    "X35n0652_006:0293b10": "此經。同一樞紐也。",
    "X35n0652_006:0293b11": "無住菩薩言。不可思議。覺念不生。其心安泰。即本覺",
    "X35n0652_006:0293b12": "利。利無有動。常在不無。無有不無。不無不覺。覺知無",
    "X35n0652_006:0293b13": "覺。本利本覺。覺者清淨無染。不變不易。決定性故。不",
    "X35n0652_006:0293b14": "可思議。",
    "X35n0652_006:0293b15": "此深解佛語。故先歎美而後言也。言已。又復歎之。",
    "X35n0652_006:0293b16": "其得佛之深意。可見矣。佛之言曰。無生一念。直示",
    "X35n0652_006:0293b17": "實智之體也。菩薩翻其語曰。覺念不生。葢無生一",
    "X35n0652_006:0293b18": "念。即覺念也。覺念亦不生。菩薩之領解也。其心安",
    "X35n0652_006:0293b19": "泰。已得諸佛安心法門。此即本覺所出之利也。既",
    "X35n0652_006:0293b20": "得本覺之利。必無有一念心動之咎。常在動用中。",
    "X35n0652_006:0293b21": "無處不是無生一念。至於一切時。亦無有不是無",
    "X35n0652_006:0293b22": "生一念。然則不達無生一念。亦不能覺。然今覺知",
    "X35n0652_006:0293b23": "此無生覺念。實從本覺所出之利。以明本覺也。得",
    "X35n0652_006:0293b24": "此覺者。其心清淨無染。絕於垢穢。不變不易。離於",
    "X35n0652_006:0293c01": "生滅。是決定性。法爾如是。此所謂不可思議也。然",
    "X35n0652_006:0293c02": "常在不無。無有不無。語意甚密。宗門下出語徑捷。",
    "X35n0652_006:0293c03": "如曰繁興永處那伽定。心如境如。事事無礙。豈非",
    "X35n0652_006:0293c04": "同此意耶。",
    "X35n0652_006:0293c05": "佛言。如是。",
    "X35n0652_006:0293c06": "此總結印成前義。然前品。因心王菩薩自問。疑其",
    "X35n0652_006:0293c07": "有惑。故重言之曰。如是如是。令其永斷疑惑也。今",
    "X35n0652_006:0293c08": "此發起無住菩薩利生之行。故不必重言之。但曰",
    "X35n0652_006:0293c09": "如是而已。",
    "X35n0652_006:0293c10": "無住菩薩。聞是語已。得未曾有。而說偈言。",
    "X35n0652_006:0293c11": "此敘述得聞希有。說偈發明。",
    "X35n0652_006:0293c12": "尊者大覺尊。說生無念法。無念無生心。心常生不滅。",
    "X35n0652_006:0293c13": "一覺本覺利。利諸本覺者。如彼得金錢。所得即非得。",
    "X35n0652_006:0293c14": "此深領利生法要。言佛為說眾生無念之法。由無",
    "X35n0652_006:0293c15": "念而體會無生之心。令心常住無生而不生滅。得",
    "X35n0652_006:0293c16": "一覺以獲本覺之利。而又明利於本覺。故示迷子",
    "X35n0652_006:0293c17": "金錢之喻。明吾人之本有。若言有所得。即非得矣。",
    "X35n0652_006:0293c18": "爾時大眾。聞說是語。皆得本覺利。般若波羅蜜。",
    "X35n0652_006:0293c19": "此統結眾聞獲益。般若波羅蜜者。即本覺所出之",
    "X35n0652_006:0293c20": "利。佛之發起八地菩薩。正為其令眾生得此般若",
    "X35n0652_006:0293c21": "也。論云。二乘見道。唯斷分別我執。證初果。從是次",
    "X35n0652_006:0293c22": "第斷三界八十一品思惑。得寂滅定。證四果。若菩",
    "X35n0652_006:0293c23": "薩見道。斷分別我法二執。得入初地。從是次第斷",
    "X35n0652_006:0293c24": "俱生我法二執。至八地。得滅盡定。此滅定。三乘共",
    "X35n0652_006:0294a01": "修共證。以耽寂滅樂不捨者為小乘。不起寂滅而",
    "X35n0652_006:0294a02": "現諸威儀者為菩薩。又入滅定而不忘相者。為二",
    "X35n0652_006:0294a03": "乘行相。雖入滅定而念念無相者。為菩薩行相。然",
    "X35n0652_006:0294a04": "七地與八地。俱名住地菩薩。皆得不退轉故。又七",
    "X35n0652_006:0294a05": "地。雖得無相無生之法。而功用未忘。藏識未淨。不",
    "X35n0652_006:0294a06": "得任運現身現土。故又名為心量地。此八地。由轉",
    "X35n0652_006:0294a07": "捨藏識。心量都盡。證無生忍。入不動地。又名無所",
    "X35n0652_006:0294a08": "有地。以住於無功用故。如來雖說諸地次第。而楞",
    "X35n0652_006:0294a09": "伽會中。佛又嘗言。我為欲顯菩薩修證。與二乘逈",
    "X35n0652_006:0294a10": "別。如菩薩。能斷心意意識。生滅流注相能。斷我我",
    "X35n0652_006:0294a11": "所。生滅自共相。能斷法我。生滅自共。相能斷二無",
    "X35n0652_006:0294a12": "我。得四無礙智。證決定力三昧。有如是最勝行故。",
    "X35n0652_006:0294a13": "分諸地次第行相。從地入地。次第相續。入菩提法。",
    "X35n0652_006:0294a14": "弗使墮於外道邪徑中。此皆是無漸次中。強設漸",
    "X35n0652_006:0294a15": "次耳。又楞伽言。十地即為初地。同證真如故。初地",
    "X35n0652_006:0294a16": "即是八地。煩惱皆不動故。九地可為七地。同得無",
    "X35n0652_006:0294a17": "生忍故。七地可為八地。同得無相法故。二地可為",
    "X35n0652_006:0294a18": "三地。同信忍故。四地可為五地。同順忍故。三地可",
    "X35n0652_006:0294a19": "為六地。同得般若故。如是則諸地行相。互相通攝。",
    "X35n0652_006:0294a20": "可以頓超。可以漸進。原無定執。如經論云。信住行",
    "X35n0652_006:0294a21": "向地。而融成一法。又言十地法。初末總為一際法",
    "X35n0652_006:0294a22": "門。以是觀之。則知如來圓融行布之理。及禪宗參",
    "X35n0652_006:0294a23": "悟一門。頓同佛體。皆可無疑矣。吾聞先輩有云。八",
    "X35n0652_006:0294a24": "地名無所有。直是無位真人所住境界。何有次第",
    "X35n0652_006:0294b01": "漸進可得。此真乃不涉程途。不立階級之向上一",
    "X35n0652_006:0294b02": "路也。不見青原禪師曰。聖諦亦不為。何階級之有。",
    "X35n0652_006:0294b03": "此說亦可。特為存之。然今去聖時遙。凡沙門釋子。",
    "X35n0652_006:0294b04": "多有一念得悟。尋便廢失。鮮有斷惑證果者。況登",
    "X35n0652_006:0294b05": "地位也耶。",
    "X35n0652_006:0294b07": "音釋",
    "X35n0652_006:0294b08": "唵(庵上聲。梵語也。經中稱唵摩羅。唵摩羅。阿摩羅。乃譯人語。音少異耳。又唵字。是一切真言之母。含無",
    "X35n0652_006:0294b09": "量法門。即是無相法界也)。緘(音兼。封固也)。沮(疽上聲。抑也)。測(音惻。測度)。瑠(音流。瑠璃。俗作",
    "X35n0652_006:0294b10": "琉)。滲(森去聲滲漏)。趁(嗔去聲。踐也)。畜(音觸。眾獸皆曰畜)。淪(音倫沒也)。墜(垂去聲。隕",
    "X35n0652_006:0294b11": "落也)。魅(音妹。迷昧也。又鬼名。有魑魅魍魎兩種。魑魅。四足。好迷惑人。山林異氣所生。乃精怪之物。魍魎",
    "X35n0652_006:0294b12": "為川澤之神)。紐(音紐鼻紐)。咎(求去聲過愆也)。渠(音劬。渠渠。力言不已也)。",
    "X35n0652_006:0294b14": "金剛三昧經通宗記卷第六"
}