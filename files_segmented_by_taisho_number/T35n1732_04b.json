{
    "T35n1732_04b:0078a11": "folio_4b 大方廣佛華嚴經搜玄分齊通智",
    "T35n1732_04b:0078a12": "方軌卷第四之下",
    "T35n1732_04b:0078a14": "終南山至相寺沙門智儼述",
    "T35n1732_04b:0078a15": "30 佛小相光明功德品佛小相光明功德品第三十",
    "T35n1732_04b:0078a16": "四門同上。次第等，上已說。小相者，相形別德",
    "T35n1732_04b:0078a17": "也。所以佛自說者，化身之用唯佛方窮故。",
    "T35n1732_04b:0078a18": "亦可化身隨物劣令生信，有實德故，佛自",
    "T35n1732_04b:0078a19": "說也。此文有二：初總舉形好被益、次「如來",
    "T35n1732_04b:0078a20": "足下有千輻」下廣辨隨功攝益。初文有四：",
    "T35n1732_04b:0078a21": "一列名；二明用相；三辨眷屬；四舉往因辨",
    "T35n1732_04b:0078a22": "用益，影成如來小相德用難盡，此有四文，",
    "T35n1732_04b:0078a23": "思之。二廣中有六：初辨形好攝益、二「汝等",
    "T35n1732_04b:0078a24": "應當」下教往報恩及識因果、三「諸天子聞是",
    "T35n1732_04b:0078a25": "音聲」下興供養行、四「是故諸天子」下教發心",
    "T35n1732_04b:0078a26": "悔過、五「說是法時」下辨獲益轉更迴向、六「爾",
    "T35n1732_04b:0078a27": "時諸天子」下得益故傳通不絕也。初文有",
    "T35n1732_04b:0078a28": "二：初辨相輪光照攝益，此有二可知；二「生",
    "T35n1732_04b:0078a29": "天上已」下勸成勝行。勸中有二：初正舉下",
    "T35n1732_04b:0078b01": "況勸、二「諸天子盧舍那」下舉勝利以示。初",
    "T35n1732_04b:0078b02": "文有三：初正勸、二天子讚美、三重示。重示",
    "T35n1732_04b:0078b03": "有二：初總舉德勸；二「如我」下引喻以示，有",
    "T35n1732_04b:0078b04": "六喻，中各二文可知，第一法性無我喻、二無",
    "T35n1732_04b:0078b05": "有來者喻、三無方住處喻、四離作成善喻、五",
    "T35n1732_04b:0078b06": "法無方面喻、六法無諸過喻。第二教往中有",
    "T35n1732_04b:0078b07": "四：初舉益以教勸、二「天子其有」下舉損示",
    "T35n1732_04b:0078b08": "勸、三「汝昔」下舉恩以示、四「諸天子」下示法以",
    "T35n1732_04b:0078b09": "勸也。第三興供養，文有六：一興供具、二往、",
    "T35n1732_04b:0078b10": "三不見、四天重示、五重生敬念、六「爾時天妙",
    "T35n1732_04b:0078b11": "音」下重敬也。於其內外各有五百煩惱者，",
    "T35n1732_04b:0078b12": "十使十惡自相乘即成一百，於內五塵迷",
    "T35n1732_04b:0078b13": "生五百，於外五塵迷生五百也。二萬一千",
    "T35n1732_04b:0078b14": "等者，可解也。第四教發心中有三：初教發",
    "T35n1732_04b:0078b15": "心及悔過，天子得益略有三句；二「時諸天子」",
    "T35n1732_04b:0078b16": "下重問有二句；三「爾時天聲」下答。答文有四：",
    "T35n1732_04b:0078b17": "初示悔儀有五句；二「譬如明淨」下喻況有",
    "T35n1732_04b:0078b18": "三句；三「譬如幻師」下釋伏疑；四「若如是」下結",
    "T35n1732_04b:0078b19": "教誨義；第五獲益文有二，初明得益有二",
    "T35n1732_04b:0078b20": "句、二「猶未能見」下結答分齊。六「爾時天子」下",
    "T35n1732_04b:0078b21": "展轉修行教軌不絕，有四：初以香華等修",
    "T35n1732_04b:0078b22": "供養行；二「爾時彼香雲」下，自行熟已復教攝",
    "T35n1732_04b:0078b23": "餘人，有四句；三「摩訶薩安住如是」下行益成",
    "T35n1732_04b:0078b24": "故復轉益；四「左手持」下舉喻以況成觀境界",
    "T35n1732_04b:0078b25": "也。文中有四：初舉喻廣大，彰法難信，有三",
    "T35n1732_04b:0078b26": "句；二「佛告寶手菩薩如是」下法合，成其德用",
    "T35n1732_04b:0078b27": "深廣；三「佛告寶手菩薩譬如千億」下廣增喻",
    "T35n1732_04b:0078b28": "況；四「佛告寶手菩薩譬如定光」下舉喻分齊，",
    "T35n1732_04b:0078b29": "結法深廣。此文難，須思之。且釋迦佛為",
    "T35n1732_04b:0078c01": "菩薩時，有一相益於一生益一眾生，其一",
    "T35n1732_04b:0078c02": "眾生展轉利益一切眾生，並一生至離垢三",
    "T35n1732_04b:0078c03": "昧。如是一切眾生復利一切眾生，如是盡",
    "T35n1732_04b:0078c04": "窮後際。下至遍傍化作如意珠，亦利益盡窮",
    "T35n1732_04b:0078c05": "後際。菩薩一相既如是用，當知佛相德用不",
    "T35n1732_04b:0078c06": "可說。佛一小相德既如是，佛大相海准之",
    "T35n1732_04b:0078c07": "可識。文意如此，餘相可知。",
    "T35n1732_04b:0078c08": "31 普賢菩薩行品普賢菩薩行品第三十一",
    "T35n1732_04b:0078c09": "四門同上。一釋名者，行周法界云普，體順",
    "T35n1732_04b:0078c10": "調善稱賢。菩薩是人，行者明因，行體從二",
    "T35n1732_04b:0078c11": "義得名。二來意者，何故來？有二。一疑者云：",
    "T35n1732_04b:0078c12": "向前因果以何為體？依何以成？為決此疑",
    "T35n1732_04b:0078c13": "也。此即第二自體因果，此品是因，〈性起〉是果。",
    "T35n1732_04b:0078c14": "此因果與上修成云何取別？若約緣分齊",
    "T35n1732_04b:0078c15": "取，即屬上；離性泯始終，即屬此。問：上地中",
    "T35n1732_04b:0078c16": "廣明離性，此云何也？答：前欲攝別行為趣",
    "T35n1732_04b:0078c17": "體方便故也，此中所明正是順理之行性",
    "T35n1732_04b:0078c18": "也。而無二體，義不相是耳，以緣盡緣、以",
    "T35n1732_04b:0078c19": "性即並性也。問：性起絕言離相，云何有因",
    "T35n1732_04b:0078c20": "果？有二意：一為經內因中辨性起、果中明",
    "T35n1732_04b:0078c21": "性起故二也。二性由不住故起，起時離相",
    "T35n1732_04b:0078c22": "順法，故有因果也。問：起時離與緣修何別？",
    "T35n1732_04b:0078c23": "答：緣修離緣則不成，性起無緣即不損，故",
    "T35n1732_04b:0078c24": "別也。其普賢行亦如性起，分順修生也。何",
    "T35n1732_04b:0078c25": "故下文云多法所成出現於世也？答：此望",
    "T35n1732_04b:0078c26": "解知，非約性體也，故下數云「若如是知」也。",
    "T35n1732_04b:0078c27": "問：若不知，云何辨起？答：餘觀異見故，緣修",
    "T35n1732_04b:0078c28": "即不爾也。第二又解：攝前別行成其普德，",
    "T35n1732_04b:0078c29": "以發性起故來也。若作此解，由屬修生，性",
    "T35n1732_04b:0079a01": "起已下文入本有也。問：普賢行何位成？答：實",
    "T35n1732_04b:0079a02": "即不依位；就彼解位已去成，為上經文在",
    "T35n1732_04b:0079a03": "解已上說故，餘准思攝。三宗者，二門分別：",
    "T35n1732_04b:0079a04": "約人、約法。人體德用修生離始，廣大異前",
    "T35n1732_04b:0079a05": "耳。二法，是普賢行法，亦有體相用，具有理",
    "T35n1732_04b:0079a06": "教行果等也，但義異耳。問：此二品無定及加",
    "T35n1732_04b:0079a07": "集眾，云何有體相，答：此二品體表在玄，為",
    "T35n1732_04b:0079a08": "彰法體極深廣故。加集眾等，如〈地品〉初釋",
    "T35n1732_04b:0079a09": "也。法寄人顯，故此人說也。四釋文者，此文有",
    "T35n1732_04b:0079a10": "四：初序、次正說、三結會證成、四偈誦。序文",
    "T35n1732_04b:0079a11": "有三：初舉略顯廣辨說分齊、二「何以故」下",
    "T35n1732_04b:0079a12": "嘖、三答。答文意，前對緣故局少也，此體通",
    "T35n1732_04b:0079a13": "緣非緣故寬也。亦可前緣修舉體從相故",
    "T35n1732_04b:0079a14": "局，此起依相入體故寬也。有此品攝本有",
    "T35n1732_04b:0079a15": "修生、修生本有。又前對一品二品機，此即普",
    "T35n1732_04b:0079a16": "也。此總約五義：一位、二根、三事、四病、五行",
    "T35n1732_04b:0079a17": "等也。文有四：初總辨上說少意、二「愚癡眾",
    "T35n1732_04b:0079a18": "生」下別辨隨說意、三「為如是」下結、四佛「子若",
    "T35n1732_04b:0079a19": "菩薩」下略出迷惑過失。此廣文意者，前教既",
    "T35n1732_04b:0079a20": "大，云何局無一機？答：為煩惱功力其大，小",
    "T35n1732_04b:0079a21": "成大損。上雖非小所治，不輕故。若望普賢",
    "T35n1732_04b:0079a22": "法界，不名為廣也。此約嗔惑功能辨失。若",
    "T35n1732_04b:0079a23": "約一切惑體時，唯是皮、肉、心三惑也。此中有",
    "T35n1732_04b:0079a24": "六：一總辨失、二嘖、三略答、四廣釋、五結、六",
    "T35n1732_04b:0079a25": "重廣。顯廣有三可知。百障約位，有六：初十",
    "T35n1732_04b:0079a26": "信；二「不樂佛法下」十住障；三「離菩薩行」下十",
    "T35n1732_04b:0079a27": "行障；四「誹謗佛法」下障十迴向；五「不樂菩薩",
    "T35n1732_04b:0079a28": "住」下初地已上障；六「不順三世佛」即佛障，此",
    "T35n1732_04b:0079a29": "在十地終也。理並通耳。二正說中有三，可",
    "T35n1732_04b:0079b01": "知。",
    "T35n1732_04b:0079b02": "第二文有六十句：初五十因行、次十因中果。",
    "T35n1732_04b:0079b03": "前中，初十十信、二十十解已上、三十初地已",
    "T35n1732_04b:0079b04": "上、次二十九地十地也，理即通耳。初十中，前",
    "T35n1732_04b:0079b05": "七自利法中修信、次三利他中修信也。第二",
    "T35n1732_04b:0079b06": "十，初六自行、次三利他行淨、次第十因位淨。",
    "T35n1732_04b:0079b07": "第三十智，次第配十地也。第四十巧隨順，可",
    "T35n1732_04b:0079b08": "知。第五十直心，前七九地相，於中初二知",
    "T35n1732_04b:0079b09": "根、次二知藥、次二知順正證方便、次一除障，",
    "T35n1732_04b:0079b10": "後三十地相可知。第六十巧便，初四法身果、",
    "T35n1732_04b:0079b11": "次四報身果、次二化身果。次「是故」下結勸修",
    "T35n1732_04b:0079b12": "行，有三可知。三證成，可知，有四：初動地雨",
    "T35n1732_04b:0079b13": "華，此有二可知；二等通餘方；三十方同證；",
    "T35n1732_04b:0079b14": "四復總結也。第四頌中有二：初長行，舉說",
    "T35n1732_04b:0079b15": "意以生起；第二正偈誦。偈文有一百二十二",
    "T35n1732_04b:0079b16": "行：初二總頌因行所說分齊；次廣歎普賢行",
    "T35n1732_04b:0079b17": "德，非誦前文。又亦一行一句即是一德，不",
    "T35n1732_04b:0079b18": "須更科也，此可思之。文云與諸如來等",
    "T35n1732_04b:0079b19": "者，因果俱無相，因緣作及無作二，發果力等",
    "T35n1732_04b:0079b20": "故也。過去即未來二世等者，因此集果義，",
    "T35n1732_04b:0079b21": "但三世一相故。十信即諸位也。如是一切但",
    "T35n1732_04b:0079b22": "世相入者，即一一世法入現世，不證位成",
    "T35n1732_04b:0079b23": "比也。此約三乘別行成。又亦九世自在攝受",
    "T35n1732_04b:0079b24": "皆證也，此約普賢自在故爾。因果等法並",
    "T35n1732_04b:0079b25": "然，准之。若臨時變化相入等，不在此限，",
    "T35n1732_04b:0079b26": "宜可思之。",
    "T35n1732_04b:0079b27": "32 寶王如來性起品寶王如來性起品第三十二",
    "T35n1732_04b:0079b28": "四門同上。一辨名，寶王者攝德自在為王，",
    "T35n1732_04b:0079b29": "可貴名寶也。如來者如實道來成正覺，性",
    "T35n1732_04b:0079c01": "者體，起者現在心地耳。此即會其起相入",
    "T35n1732_04b:0079c02": "實也。二來意者，前普賢明能起之緣，次辨",
    "T35n1732_04b:0079c03": "所起也。",
    "T35n1732_04b:0079c04": "三辨宗體者，分別有二：約人、約法。人但本",
    "T35n1732_04b:0079c05": "有異前，法者如文耳。問：性起分齊云何？答：",
    "T35n1732_04b:0079c06": "此有二義，一始終相對、二闊狹相對明分",
    "T35n1732_04b:0079c07": "齊。初始發心至佛性起，終至大菩提大涅槃",
    "T35n1732_04b:0079c08": "流通舍利也。闊狹頓悟及三乘始終，出世至",
    "T35n1732_04b:0079c09": "聲聞緣覺，世間下至地獄等諸位也，仍起",
    "T35n1732_04b:0079c10": "在大解大行大見聞心中。文義俱在下辨，至",
    "T35n1732_04b:0079c11": "當指釋。問：若聲聞等有性起者，何故文云",
    "T35n1732_04b:0079c12": "於二處不生根？答：言不生者，不生菩提",
    "T35n1732_04b:0079c13": "心性起芽，不言無果葉。若無者，微塵中不",
    "T35n1732_04b:0079c14": "應有經卷，准喻可知。若細分別，地獄無果",
    "T35n1732_04b:0079c15": "葉有體，聲聞有體及果葉也。",
    "T35n1732_04b:0079c16": "四釋文者，所以性起問、普賢說者，顯器善",
    "T35n1732_04b:0079c17": "勝、法曠周也。此文有三：初序、二「爾時普賢",
    "T35n1732_04b:0079c18": "菩薩答」下正說、三「爾時十方」下結說證成。序",
    "T35n1732_04b:0079c19": "文有五：初眉間放光發起，有二可知；二「爾",
    "T35n1732_04b:0079c20": "時一切大眾」下疑念生起；三「爾時如來性起」",
    "T35n1732_04b:0079c21": "下明對佛欲請；四「時如來口中」下口中出",
    "T35n1732_04b:0079c22": "光，以示說者亦通加耳；五「爾時如來性起",
    "T35n1732_04b:0079c23": "問」下正問發起。初放光中有八業：一請業、二",
    "T35n1732_04b:0079c24": "因業、三敬業、四覺業、五止業、六降伏業、七",
    "T35n1732_04b:0079c25": "示現業、八卷舒業，有一流星身也。第三欲",
    "T35n1732_04b:0079c26": "請中有三：初長行示現請儀；二偈陳己意；",
    "T35n1732_04b:0079c27": "三結偈，有五：初六偈歎佛德；三「善學」下",
    "T35n1732_04b:0079c28": "陳己所謂；三「大眾皆淨」下歎根勝妙；四歎",
    "T35n1732_04b:0079c29": "所說法；五「正覺」下成所欲意。第四光示，文有",
    "T35n1732_04b:0080a01": "三：初辨光同前、二明所歸、三「爾時普」下明",
    "T35n1732_04b:0080a02": "益相也。第二正說，文有三：初示名總答，即",
    "T35n1732_04b:0080a03": "本分也；二「爾時如來性起問」下重請，即請分",
    "T35n1732_04b:0080a04": "耳；三「爾時普賢菩薩告」下，即說分也。初本中",
    "T35n1732_04b:0080a05": "有三：初舉先事、二結說、三辨益。二請中，初",
    "T35n1732_04b:0080a06": "長行、次偈請。長行中有四：初總請、二歎眾",
    "T35n1732_04b:0080a07": "器熟、三「仁者」下歎說者堪能、四「善哉」下結請。",
    "T35n1732_04b:0080a08": "歎器熟中有三：初舉眾集、二歎德、三結。集",
    "T35n1732_04b:0080a09": "德中，初自利德、二「大悲」下利他德。三說者堪",
    "T35n1732_04b:0080a10": "能德中有二：初自利、二「於諸佛法」下利他德。",
    "T35n1732_04b:0080a11": "二偈文，有二：初長行生起；二正偈頌，偈文有",
    "T35n1732_04b:0080a12": "三：初二總歎說聽者德以請、二有十三半",
    "T35n1732_04b:0080a13": "正別請、三「十方」下四歎眾會希有請。別請中",
    "T35n1732_04b:0080a14": "有二：初十半問果、次三問因。果中，初七半",
    "T35n1732_04b:0080a15": "陳事、次三歎德耳。三說分有三：初總歎、二",
    "T35n1732_04b:0080a16": "「所以」下嘖、三「非少因緣」下廣答。答中有二：初",
    "T35n1732_04b:0080a17": "由多因成故不思議，總歎；二「以十種無量」下",
    "T35n1732_04b:0080a18": "辨相，有二：初酬因問、二「佛子云何知見如",
    "T35n1732_04b:0080a19": "來身」下答上果問，此初即答上因問。此文",
    "T35n1732_04b:0080a20": "有二：初總明十門、二別解。初分有四，可知。",
    "T35n1732_04b:0080a21": "二別解，文有二意：一釋上十門；二上十門中",
    "T35n1732_04b:0080a22": "一門即有二：初長行、次偈頌。長行有二：初",
    "T35n1732_04b:0080a23": "辨因體；二「佛子菩薩又復應知」下辨性起德",
    "T35n1732_04b:0080a24": "用，此或在知人或法也。初辨體中有十幡：",
    "T35n1732_04b:0080a25": "初有二，初釋、次結。釋有二：初喻、後合，餘皆",
    "T35n1732_04b:0080a26": "同此。初明眾緣共起喻；二大機堪受喻；三",
    "T35n1732_04b:0080a27": "緣成離作喻；四勝智善達喻；五大用現前喻；",
    "T35n1732_04b:0080a28": "六機感隨現喻；七有二喻，初名勝緣先濟",
    "T35n1732_04b:0080a29": "喻、二隨欲所成喻，此釋疑耳；八成自大事",
    "T35n1732_04b:0080b01": "喻；九體用相依喻；十成益非虛喻。此十中，前",
    "T35n1732_04b:0080b02": "二第四依緣辨緣，餘七約自體辨緣。第二",
    "T35n1732_04b:0080b03": "重頌中有二：初長行生後、次偈頌。偈中分",
    "T35n1732_04b:0080b04": "九：初二總歎性起無上、次八別歎校量性",
    "T35n1732_04b:0080b05": "功德、次十舉法以況也、次二結成體用自",
    "T35n1732_04b:0080b06": "在、次二示教知者、次二勸聽辨說分齊、次",
    "T35n1732_04b:0080b07": "二舉事許說、次三十五正說、次二教勸也。",
    "T35n1732_04b:0080b08": "正說中，初五結頌初喻、二四頌第二、次四",
    "T35n1732_04b:0080b09": "頌第三、次三頌第四、次三頌第五、次三頌",
    "T35n1732_04b:0080b10": "第六、次二頌第七中第二喻、次四頌第七中",
    "T35n1732_04b:0080b11": "第一喻、次二頌第八、次二頌第九、次三頌",
    "T35n1732_04b:0080b12": "第十耳。第二辨身，此次第答上果問，有二：",
    "T35n1732_04b:0080b13": "初寄起發、二「此菩薩知見無量」下答。答中，",
    "T35n1732_04b:0080b14": "初長行、次偈頌。長行有四：一總答、二嘖、三",
    "T35n1732_04b:0080b15": "略答、四「譬如」下廣釋。略中二，可知。廣內有",
    "T35n1732_04b:0080b16": "二：初辨法體；二「菩薩具足成就」下辨德用，",
    "T35n1732_04b:0080b17": "此用或屬知人、或攝在法也，餘十文相同",
    "T35n1732_04b:0080b18": "前。一密身普攝喻；二在緣離無住喻；三辨事",
    "T35n1732_04b:0080b19": "利生喻；四中有二：一勝緣先濟喻、二機感隨",
    "T35n1732_04b:0080b20": "現喻；五潛用資成喻，合中有三：一正合前",
    "T35n1732_04b:0080b21": "喻、二引光證成、三辨光利益；六隨根殊現",
    "T35n1732_04b:0080b22": "喻、七一身多感喻、八無思成事喻、九大寶攝",
    "T35n1732_04b:0080b23": "德喻、十攝治從願喻。",
    "T35n1732_04b:0080b24": "第二偈頌，初生起、次正頌。偈有四十二：初四",
    "T35n1732_04b:0080b25": "頌第一喻、次四頌第二、次四頌第三、次五",
    "T35n1732_04b:0080b26": "頌第四、次四頌第五、次四頌第六、次四頌",
    "T35n1732_04b:0080b27": "第七、次五頌第八、次四頌第九、次四頌第",
    "T35n1732_04b:0080b28": "十。問：上來所辨，多與初同義，云何也？答：由",
    "T35n1732_04b:0080b29": "能德顯即屬初因，今此舉能取所依止也。",
    "T35n1732_04b:0080c01": "三音聲有二：初寄問、二答。答文有二：初總、",
    "T35n1732_04b:0080c02": "次別。別中有二：初長行、次偈頌。長行有二：",
    "T35n1732_04b:0080c03": "初辨法體；二「菩薩知見音聲十種無量」下明",
    "T35n1732_04b:0080c04": "德用，亦二通謂能所也。法體有十：初文有",
    "T35n1732_04b:0080c05": "五，初法、次「如呼響」下喻、三「知見」下合、四「譬",
    "T35n1732_04b:0080c06": "如世界」下重喻示、五「如來妙音亦爾」下合。前",
    "T35n1732_04b:0080c07": "喻無性故順理，後喻無性故具德。第三合",
    "T35n1732_04b:0080c08": "內，初歎知見勝、次對法成解以合上喻耳，",
    "T35n1732_04b:0080c09": "此名聲無本性喻；二聲無自質喻；三有用益",
    "T35n1732_04b:0080c10": "生喻；四隨根開解喻；五隨機感見喻；六依緣",
    "T35n1732_04b:0080c11": "異現喻；七用無所依喻，亦可大用遍資喻；八",
    "T35n1732_04b:0080c12": "審根受藥喻；九大音具德喻；十隨益非虛喻。",
    "T35n1732_04b:0080c13": "第二偈頌，有二：初生起、次頌。頌有四十偈，",
    "T35n1732_04b:0080c14": "四行頌一喻可知。四菩提性起心，有二：初",
    "T35n1732_04b:0080c15": "寄問、二答。答內，初法、次喻。問：心意識非即",
    "T35n1732_04b:0080c16": "佛者，何也？此通二故，故文云「智無量故心亦",
    "T35n1732_04b:0080c17": "無量，凡即可知。」喻中分二：初長行、次偈頌。",
    "T35n1732_04b:0080c18": "長行中分二：初辨十心法、二「菩薩如是」下",
    "T35n1732_04b:0080c19": "結知利益。此初喻名智無所依喻。此何故",
    "T35n1732_04b:0080c20": "約智辨？答有二意：一為一心體通染淨，故",
    "T35n1732_04b:0080c21": "不約之；二今論性起智即是心，約淨辨故",
    "T35n1732_04b:0080c22": "也，故文云「智無依止」也。一智無所依喻、二",
    "T35n1732_04b:0080c23": "性無增減喻、三興用益生喻、四智寶攝德喻、",
    "T35n1732_04b:0080c24": "五智用殄非喻、六智堪含受喻。問：詳其文相，",
    "T35n1732_04b:0080c25": "似言獨佛是性起，何也？答：須知大意。但菩",
    "T35n1732_04b:0080c26": "薩從他受教，即是其果，佛及菩薩能授他",
    "T35n1732_04b:0080c27": "教，所有行德即屬其芽也，此思准之。七堅",
    "T35n1732_04b:0080c28": "固隨益喻。問：樹生芽時，諸樹生芽，所況義",
    "T35n1732_04b:0080c29": "云何？答：此不異。何者？但在一心中，本有、新",
    "T35n1732_04b:0081a01": "生異耳。若爾，與前眾生不了而有性起，異",
    "T35n1732_04b:0081a02": "義相違。答：此各別門。所以知？為前義中聲",
    "T35n1732_04b:0081a03": "聞凡夫不知本性亦是性起，今此不知即",
    "T35n1732_04b:0081a04": "非性起。得知別是異門，此約性起芽說，故",
    "T35n1732_04b:0081a05": "異前耳。又問：二處相違，因何不成矛盾？答：",
    "T35n1732_04b:0081a06": "一切善根有邪有正，但順菩提者，無問人",
    "T35n1732_04b:0081a07": "天善根等並是性起；不順菩提者，即非性",
    "T35n1732_04b:0081a08": "起。此約果處分麁細，是以不違耳。八智用",
    "T35n1732_04b:0081a09": "遍資喻。九巧不盡有喻，亦可巧便留惑喻。十",
    "T35n1732_04b:0081a10": "性通平等喻。此文有三：初法、次喻、後合。餘文",
    "T35n1732_04b:0081a11": "可知。第二偈中有二：初長行生後、次頌。偈",
    "T35n1732_04b:0081a12": "有三十七，有二：初一總示識佛心，餘結十",
    "T35n1732_04b:0081a13": "喻。初三結第一、次三頌第二、次四頌第三、",
    "T35n1732_04b:0081a14": "次四頌第四、次三頌第五、次三頌第六、次",
    "T35n1732_04b:0081a15": "五頌第七、次三頌第八、次四頌第九、次四",
    "T35n1732_04b:0081a16": "頌第十。五境界，有二：初寄問、二答。答文有",
    "T35n1732_04b:0081a17": "二：初長行、次偈頌。初文有二：初辨境體、二",
    "T35n1732_04b:0081a18": "「饒益眾生」下辨利益用。初文有三：初法、次喻、",
    "T35n1732_04b:0081a19": "後合。初法說，有四：初總舉佛境、二「非境界」",
    "T35n1732_04b:0081a20": "下辨佛境分齊、三「佛子一切眾生無量」下辨",
    "T35n1732_04b:0081a21": "境深廣、四「佛子菩薩知心」下約法定體以明",
    "T35n1732_04b:0081a22": "深義。二喻，有三：初佛境分齊喻、第二境起因",
    "T35n1732_04b:0081a23": "緣喻、第三境界深廣喻也。境界有二：一所緣",
    "T35n1732_04b:0081a24": "境、二分齊境，此通二也。第二偈，文有二：初",
    "T35n1732_04b:0081a25": "生起、次正頌。偈有十，分四：初二頌前法說、",
    "T35n1732_04b:0081a26": "次三頌初喻、次一頌第二喻、次四頌第三",
    "T35n1732_04b:0081a27": "喻也。六佛行，有二：初寄問、二答。答中，初長",
    "T35n1732_04b:0081a28": "行、次偈頌。長行有三：初法說、次「譬如法界」下",
    "T35n1732_04b:0081a29": "譬況、三「佛子菩薩如是等」下結德業用。喻中",
    "T35n1732_04b:0081b01": "有五，各有譬、合，初一至絕三際喻、二業性",
    "T35n1732_04b:0081b02": "無礙喻、三用窮法界喻、四起業濟生喻、五無",
    "T35n1732_04b:0081b03": "功成事喻。第二頌中有二：初生起、次偈頌。",
    "T35n1732_04b:0081b04": "偈有十，分五，二偈頌一喻可知。七菩提，文",
    "T35n1732_04b:0081b05": "有二：初寄問、二答。答文有二：初長行、次偈",
    "T35n1732_04b:0081b06": "頌。長行有三：初法、次喻、後「佛子菩薩以如",
    "T35n1732_04b:0081b07": "是」下結其業用。初法說，有二：初辨體、二「知",
    "T35n1732_04b:0081b08": "處等」下辨用。亦可初自利、次利他。二就喻",
    "T35n1732_04b:0081b09": "中有二，各有喻、合，初名現機定器喻、二至",
    "T35n1732_04b:0081b10": "寂離性喻。初合喻，文有四：一正合上喻、二",
    "T35n1732_04b:0081b11": "「佛子一切佛」下辨菩提離言、三「佛子成菩提",
    "T35n1732_04b:0081b12": "時」下辨離言相、四「佛子如來身中」下釋離",
    "T35n1732_04b:0081b13": "言用事。三辨相，文有三：初釋相、二「佛子",
    "T35n1732_04b:0081b14": "隨如來」下類以成法、三「如來具足」下結成。",
    "T35n1732_04b:0081b15": "四用事中有三：一辨用事、二「皆悉一性」下",
    "T35n1732_04b:0081b16": "釋所以耳、三「如是」下結。第二合喻，有二：",
    "T35n1732_04b:0081b17": "初辨法、二「復次佛子於一毛道」下辨依法",
    "T35n1732_04b:0081b18": "成解。初文有二：初辨法體、二「佛子如來",
    "T35n1732_04b:0081b19": "成正覺已」下成身業用，此文有二：初辨、次",
    "T35n1732_04b:0081b20": "結。初法體，文有二：初辨、次結。初文有二：",
    "T35n1732_04b:0081b21": "初正合上喻；二「佛子設有」下有二：初問答",
    "T35n1732_04b:0081b22": "假設類成、二成解。文有二：初建萬像通體、",
    "T35n1732_04b:0081b23": "二「復次佛子」下解自他無咎有。三結，可知。",
    "T35n1732_04b:0081b24": "二頌文，有二：初長行生後、次偈頌。偈有",
    "T35n1732_04b:0081b25": "十二，分六：初二結法說、次二頌初喻、次",
    "T35n1732_04b:0081b26": "二頌第二喻、次二頌假設類文、次二頌成",
    "T35n1732_04b:0081b27": "身用、次二總歎德用也。八轉法輪，有二：初",
    "T35n1732_04b:0081b28": "寄問、二答。答文有二：初長行、次偈頌。長行",
    "T35n1732_04b:0081b29": "有二：初釋、次結。釋文有三：初總辨體、二「譬",
    "T35n1732_04b:0081c01": "如」下譬況廣辨、三「佛子若如是」下結定損益。",
    "T35n1732_04b:0081c02": "初總辨中有六：初辨體、二辨分齊、三明所",
    "T35n1732_04b:0081c03": "離、四譬況、五釋成、六類釋。廣辨中有二：初",
    "T35n1732_04b:0081c04": "約體辨、二「復次佛子」下約用辨成。初有二",
    "T35n1732_04b:0081c05": "譬，各有譬、合，初大音無盡喻、二大響遍周",
    "T35n1732_04b:0081c06": "喻。第二合文，有三：初立、二嘖、三答可知。二",
    "T35n1732_04b:0081c07": "約用辨成，有五可知。二頌，文有二：初生後；",
    "T35n1732_04b:0081c08": "次頌，偈有十，分五：初一頌總辨文、次一頌",
    "T35n1732_04b:0081c09": "第一喻、次二半頌第二喻、次三半頌約用",
    "T35n1732_04b:0081c10": "辨成文、次二總歎也。九涅槃，有二：初寄問、",
    "T35n1732_04b:0081c11": "二答。答文有二：初長行、次偈。長行有二：初",
    "T35n1732_04b:0081c12": "辨法體、二「復次菩薩如是知涅槃」下結知業",
    "T35n1732_04b:0081c13": "用。初文有二：初法總辨、次喻廣釋。初文有",
    "T35n1732_04b:0081c14": "四：初總約法勸知；二出涅槃體，有三可",
    "T35n1732_04b:0081c15": "知；「三佛子如來」下明不說本涅槃體，但辨",
    "T35n1732_04b:0081c16": "性起，文有五可知；四「佛子但如來」下明說",
    "T35n1732_04b:0081c17": "事相涅槃，文有三可知。二廣辨中有二：初",
    "T35n1732_04b:0081c18": "約喻以辨、二「如來示現涅槃時」下顯事用隨",
    "T35n1732_04b:0081c19": "緣分齊相也，文有二。釋結可知。前喻有三，",
    "T35n1732_04b:0081c20": "各有譬、合、結三文，初現局體通喻、二化窮盡",
    "T35n1732_04b:0081c21": "滅喻、三赴用隨機喻。第二偈，文有二：初生",
    "T35n1732_04b:0081c22": "後、次偈頌。偈有十二，分五：初二頌第一喻、",
    "T35n1732_04b:0081c23": "次二頌第二喻、次二頌第三喻、次四頌用",
    "T35n1732_04b:0081c24": "隨緣文、次二總歎耳。十見聞得益，文有二：",
    "T35n1732_04b:0081c25": "初寄問、二答。答文有二：初長行、次偈頌。長",
    "T35n1732_04b:0081c26": "行有二：初辨現未見聞流通益；二「爾時諸菩",
    "T35n1732_04b:0081c27": "薩」下問經得名，辨經文義持利儀式。初文有",
    "T35n1732_04b:0081c28": "二：初釋、次「佛子是為」下結。前文有三：初總",
    "T35n1732_04b:0081c29": "法說、次譬況廣說、三「於如來」下辨見聞功行",
    "T35n1732_04b:0082a01": "廣大難說。此有三：初立、次責、三答。初法",
    "T35n1732_04b:0082a02": "說中有四：初總辨成益不虛，有二句可知；",
    "T35n1732_04b:0082a03": "二辨有中殊勝行；三成空中方便智；四明",
    "T35n1732_04b:0082a04": "窮其果位具足勝德。譬況廣文有二：初辨",
    "T35n1732_04b:0082a05": "現在體益；二「若有得經」下未來住持用也，此",
    "T35n1732_04b:0082a06": "有二可知。初現在益，文有三喻：初二喻譬",
    "T35n1732_04b:0082a07": "所得福慧堅固行德、後一喻性德勝用。前二",
    "T35n1732_04b:0082a08": "喻者，初喻行窮堅實難壞喻、二名小智能焚",
    "T35n1732_04b:0082a09": "大惑喻，此等各有譬合也；三者性起善巧資",
    "T35n1732_04b:0082a10": "成喻。二問經名義及儀式等中有二：初問、",
    "T35n1732_04b:0082a11": "次答。答文有五：初示經名並經義用；二「如",
    "T35n1732_04b:0082a12": "是經典」下明所為分齊；三「是故菩薩」下舉益",
    "T35n1732_04b:0082a13": "勸持；四「佛子菩薩雖無量億」下顯經要勝，此",
    "T35n1732_04b:0082a14": "文有二：初辨損、次明益可知；五「佛子菩薩",
    "T35n1732_04b:0082a15": "聞此經已」下明教修益方儀。二所為分齊中，",
    "T35n1732_04b:0082a16": "初法、次喻、後合。頌中有二：初生起；次頌，偈有",
    "T35n1732_04b:0082a17": "八，分四：初二總、次二頌第一喻、次二頌第",
    "T35n1732_04b:0082a18": "二喻、次二頌第三喻。第三「爾時十方」下結說",
    "T35n1732_04b:0082a19": "證成，有二：初長行、次偈頌。亦可此偈是廣說",
    "T35n1732_04b:0082a20": "中第二重頌耳。初文有五：初動地并雨華，有",
    "T35n1732_04b:0082a21": "二：初辨、次結通；二佛現身，亦二可知；三成",
    "T35n1732_04b:0082a22": "行益，亦有二可知；四明得力所以；五菩薩",
    "T35n1732_04b:0082a23": "雲集為證，亦二可知。二偈頌，有二：初長行",
    "T35n1732_04b:0082a24": "明說意、二正頌。頌文有七，分三：初二總辨",
    "T35n1732_04b:0082a25": "法深難以喻顯；次三歎聞法利益；次二舉",
    "T35n1732_04b:0082a26": "益勸持，有三可知也。",
    "T35n1732_04b:0082a27": "33 離世間品離世間品第三十三",
    "T35n1732_04b:0082a28": "解行法相動靜，無礙此會成也。四門同上。一",
    "T35n1732_04b:0082a29": "釋名者，離者行體淨義也。世間者所離之法。",
    "T35n1732_04b:0082b01": "世者時，聞者中，但在時中者名世間也。二",
    "T35n1732_04b:0082b02": "來意者，有二：一辨教興會來由，此下第三依",
    "T35n1732_04b:0082b03": "緣修行成德分。所以來者，上既得法，次須",
    "T35n1732_04b:0082b04": "依法就緣使修成行德故也，故下二品文",
    "T35n1732_04b:0082b05": "中皆有勸辭。故知二品來者，前聖性現前，欲",
    "T35n1732_04b:0082b06": "得不與凡共分齊，故次來也。三宗者，分別",
    "T35n1732_04b:0082b07": "有二：一約人，人有正助二人，各有體相用。",
    "T35n1732_04b:0082b08": "問：此人與下知識人何異？答：此是能宣教人，",
    "T35n1732_04b:0082b09": "下知識是教所詮法人也，准取之。二約法，",
    "T35n1732_04b:0082b10": "法謂行法，即一乘道品也。三乘及小乘名數",
    "T35n1732_04b:0082b11": "雖同三十七，而意異也，廣如諸經。一乘之",
    "T35n1732_04b:0082b12": "行學亦有始，若依定學明始分齊者，若約",
    "T35n1732_04b:0082b13": "迴心人即用非至定及初禪定等為學始，",
    "T35n1732_04b:0082b14": "若據直進人即用光得意言定為初學始。",
    "T35n1732_04b:0082b15": "若約一乘不共教，據行即寂靜勝三昧為初",
    "T35n1732_04b:0082b16": "學始。若約行解，即華嚴定為初學始。若約",
    "T35n1732_04b:0082b17": "行位，即十行位定為初學始。若約人知識",
    "T35n1732_04b:0082b18": "軌則，用師子奮迅定為初學始。若約解信",
    "T35n1732_04b:0082b19": "等，即用淨藏定等為初學始。若約正解用",
    "T35n1732_04b:0082b20": "性起法門為初學始。若約解位，即十解位",
    "T35n1732_04b:0082b21": "定為初學始。此等約歸向本實為言。頓悟",
    "T35n1732_04b:0082b22": "人意言無分別定為初也，餘可准知耳。四",
    "T35n1732_04b:0082b23": "釋文者，此下有二分：初品明託法進修分、二",
    "T35n1732_04b:0082b24": "〈入法界〉下明依人入證分。問：何故對法不",
    "T35n1732_04b:0082b25": "明入證，下約人方始入證？答：法是所依，善",
    "T35n1732_04b:0082b26": "巧由智。若不依善達機儀勝人，雖自有法，",
    "T35n1732_04b:0082b27": "未可得證也，故經云「知識全梵行」也。問：上",
    "T35n1732_04b:0082b28": "來法及此成行並無聲聞，下〈法界〉知識即通",
    "T35n1732_04b:0082b29": "辨聲聞，何也？答上法是頓，此行亦頓，為此",
    "T35n1732_04b:0082c01": "無聲聞。下〈法界〉中有二意：一為人有勝巧，",
    "T35n1732_04b:0082c02": "引小成大，為明人德故說小也；二顯法",
    "T35n1732_04b:0082c03": "界發心始通二迴故。此二品何故分二處",
    "T35n1732_04b:0082c04": "說？答：祇桓重閣攝化之始，普光堂起行之初",
    "T35n1732_04b:0082c05": "故也。故上來明菩薩起行發於普光，下明",
    "T35n1732_04b:0082c06": "文殊教化起於重閣也。所以知？此重會，別",
    "T35n1732_04b:0082c07": "本云「乃能重啟斯義問」，故知也。此文有七：",
    "T35n1732_04b:0082c08": "初序、次入定、三起、四請、五「爾時普賢告」下正",
    "T35n1732_04b:0082c09": "說、六品末證成、七偈頌。初文有四：初時、二",
    "T35n1732_04b:0082c10": "佛、三處、四同聞眾。處中有二：初辨處、二",
    "T35n1732_04b:0082c11": "依處成佛德。何故於此歎德？以因果淳熟，",
    "T35n1732_04b:0082c12": "功歸化主故也。又行相可責故。德文有三：",
    "T35n1732_04b:0082c13": "初總辨、二自分行、三「能與一切」下利他行。四",
    "T35n1732_04b:0082c14": "同聞，有二：初總列數歎德。此初文有四：初",
    "T35n1732_04b:0082c15": "舉俱；二略歎德，有二，初練始異終、二練",
    "T35n1732_04b:0082c16": "新異舊；三「具足成就」下別歎德；四「具足如是",
    "T35n1732_04b:0082c17": "下」結。三別歎德中有二：初自分德、二「於一念",
    "T35n1732_04b:0082c18": "中」下他分德。自分中，初自利、二「善攝眾生」下",
    "T35n1732_04b:0082c19": "利他。第二列名歎德中有二：初列名，此略",
    "T35n1732_04b:0082c20": "列。所以此文菩薩名同普者，為行體順理",
    "T35n1732_04b:0082c21": "成無異相故也。次歎德中有四：初總、二「隨",
    "T35n1732_04b:0082c22": "諸世」下攝法為首行、三「悉能受持」下護持正",
    "T35n1732_04b:0082c23": "法行、四「隨諸」下示成大事行。二入定中有三：",
    "T35n1732_04b:0082c24": "初入定、二列名、三明定力。所以此名華嚴",
    "T35n1732_04b:0082c25": "定，表行嚴果故。三明起定，同前可知。四",
    "T35n1732_04b:0082c26": "請問中所以獨普慧為法先問，彰今但以",
    "T35n1732_04b:0082c27": "慧導行也，復顯機廣大故。但慧發於體故，",
    "T35n1732_04b:0082c28": "普慧略問二百句；巧行隨緣故，普賢廣答",
    "T35n1732_04b:0082c29": "二千句也。此中已下有十意，故行教興：一",
    "T35n1732_04b:0083a01": "由為與勝人同行故、二佛護念故、三成",
    "T35n1732_04b:0083a02": "就不可思議諸善根故、四具足菩薩根故、",
    "T35n1732_04b:0083a03": "五生佛家故、六得善知識力故、七一切諸",
    "T35n1732_04b:0083a04": "佛神力持故、八盧舍那佛本願力故、九善根",
    "T35n1732_04b:0083a05": "熟故、十堪受普賢菩薩行故也。此文正在",
    "T35n1732_04b:0083a06": "善知識義通此品耳，此可思准之。問中有",
    "T35n1732_04b:0083a07": "三：初總告、二正問、三「善哉」下總結請也。所",
    "T35n1732_04b:0083a08": "以普賢答，表行廣故。此文有六，即六位也。",
    "T35n1732_04b:0083a09": "初二十句，十信位；次「何等發普賢心」下二十",
    "T35n1732_04b:0083a10": "句，十住位；三「何等為持」下三十句，十行位；四",
    "T35n1732_04b:0083a11": "「何等寶住」下二十九句，十迴向位；五「何等身",
    "T35n1732_04b:0083a12": "業」下五十句，十地位；六「何等觀察」下五十一",
    "T35n1732_04b:0083a13": "句，問果位差別，故別本云「願解說菩薩行",
    "T35n1732_04b:0083a14": "從始至終，令無疑也。」就「爾時普賢告」下第",
    "T35n1732_04b:0083a15": "五說分，廣答上六位也。初十信位中有三：",
    "T35n1732_04b:0083a16": "初九十句，自分行滿；二「十種入」下八十句，勝",
    "T35n1732_04b:0083a17": "分行；三「十不可壞智」下三十句，利他行。初九",
    "T35n1732_04b:0083a18": "十中，初五十，自利行；二「正希望」下二十，利他",
    "T35n1732_04b:0083a19": "行；三「十戒」下二十，當位因成果滿。初依果者，",
    "T35n1732_04b:0083a20": "汎有四種：一國土等依果、二習氣依前果",
    "T35n1732_04b:0083a21": "生、三習因習果、四因體相依因果。此中不",
    "T35n1732_04b:0083a22": "說前二也，亦可說同第一，此可思准。此文",
    "T35n1732_04b:0083a23": "有二：初八自分、後二勝進可知。此等文中",
    "T35n1732_04b:0083a24": "十十皆有四：一舉數；二列名釋；三結；四舉",
    "T35n1732_04b:0083a25": "利勸學，唯除佛地及共法行，更無異果等",
    "T35n1732_04b:0083a26": "法學故。因果既立，能解非勝，智不成故，明",
    "T35n1732_04b:0083a27": "十奇特想。此中初八自分、次二他分也。既有",
    "T35n1732_04b:0083a28": "大解須起大行，次明十行。修行之來必須",
    "T35n1732_04b:0083a29": "依善友，故明十知識：初一安固菩提心、次",
    "T35n1732_04b:0083b01": "三依道心成自利行、次四依心成利他行、",
    "T35n1732_04b:0083b02": "次一依心成普賢行、次一依大行入法界。",
    "T35n1732_04b:0083b03": "若不策懃無由進道，次明十精進。欲明",
    "T35n1732_04b:0083b04": "精進合理明十悕望，前八自分、後二勝進。",
    "T35n1732_04b:0083b05": "離偏名正耳。依正悕有力，故辨十種成就",
    "T35n1732_04b:0083b06": "眾生：初一布施攝、次二愛語、次二同事、次五",
    "T35n1732_04b:0083b07": "利行。由利生故惡無不離、善無不積，故",
    "T35n1732_04b:0083b08": "明十戒。既前德成，故明十授記。二有八十",
    "T35n1732_04b:0083b09": "勝分行，有三：初二十自行、次四十入利他",
    "T35n1732_04b:0083b10": "行、次二十入利他因果中。既自行成，次入勝",
    "T35n1732_04b:0083b11": "境也。行勝故，入十如來境也。初一示成菩",
    "T35n1732_04b:0083b12": "提、次八三業利物、次一入涅槃。八中，初四口、",
    "T35n1732_04b:0083b13": "次二身、次二意用。既入勝用，須識器性，故",
    "T35n1732_04b:0083b14": "明十入眾生心行。既識根，次明所安處，故",
    "T35n1732_04b:0083b15": "明十入世界。既得依處，須識時脩短，故辨",
    "T35n1732_04b:0083b16": "十入劫。雖時自在，說示不明理亦難可，故",
    "T35n1732_04b:0083b17": "辨十說三世。既識時次，明時中法，故次辨",
    "T35n1732_04b:0083b18": "三世間。文言入世間者，一知三法現時中",
    "T35n1732_04b:0083b19": "故；二入語法通義力故，又有施設通情",
    "T35n1732_04b:0083b20": "曰道故；三入語義體性故；四入語義隨方",
    "T35n1732_04b:0083b21": "施設故；五入知識語義想故；六入語言",
    "T35n1732_04b:0083b22": "因故；七知語言分齊故；八入言義互轉無",
    "T35n1732_04b:0083b23": "盡故；九知時中離染言義亦如是故；十知",
    "T35n1732_04b:0083b24": "時中性淨故，言義亦如是。既達時中法，得",
    "T35n1732_04b:0083b25": "法解益故，第八十捨離憂惱，心無厭悔。初",
    "T35n1732_04b:0083b26": "四自利、次五利他行、次一自他俱行。第三利",
    "T35n1732_04b:0083b27": "他內，初成作事無悔，其心堅固。次明十利，",
    "T35n1732_04b:0083b28": "他智不可壞，初二利他、次八自利。既有智",
    "T35n1732_04b:0083b29": "故能持法，次十陀羅尼，前九持因法、次一",
    "T35n1732_04b:0083c01": "持果法。以持成就分解果法故，次第三",
    "T35n1732_04b:0083c02": "辨說十佛化被於他，初三報佛、次三化、次",
    "T35n1732_04b:0083c03": "四法佛。此但一相解耳，若依此經即並通攝",
    "T35n1732_04b:0083c04": "也。第二「普賢心」下答十解位問，有三：初五",
    "T35n1732_04b:0083c05": "十句明解方便、二「十清淨」下七十句解位正",
    "T35n1732_04b:0083c06": "修對治行。三「十說法」下八十句利他行。初中，",
    "T35n1732_04b:0083c07": "大心為本，故發普賢心。初三護眾生心、次",
    "T35n1732_04b:0083c08": "三趣果智心、次四厭離有為心。既大心成，次",
    "T35n1732_04b:0083c09": "成大行。第二十普賢行，初九自分行法、次一",
    "T35n1732_04b:0083c10": "勝進行法。大行既備，次辨悲濟物，第三十大",
    "T35n1732_04b:0083c11": "悲。悲心既具，次依悲明發心之具，第四十發",
    "T35n1732_04b:0083c12": "菩提心因緣。既大心成已，次須依善友令",
    "T35n1732_04b:0083c13": "增，第五近善知識。前八起因行、次二起果",
    "T35n1732_04b:0083c14": "行。解位第二有七十句，為三：初二十明方",
    "T35n1732_04b:0083c15": "便修、二「隨順覺」下三十明解成就、三十明",
    "T35n1732_04b:0083c16": "所知法門差別。以近善友故能遠諸惑，第",
    "T35n1732_04b:0083c17": "一十清淨。既離障故，高昇彼岸，第二十波",
    "T35n1732_04b:0083c18": "羅蜜。既行體成，於所知中隨順覺達，第三",
    "T35n1732_04b:0083c19": "十隨順覺知。既隨知已，成知精立，第四十決",
    "T35n1732_04b:0083c20": "定知。既決定多有堪能，第五十力。既智力堪",
    "T35n1732_04b:0083c21": "能，第六辨十平等。既得理觀，須起智用，第",
    "T35n1732_04b:0083c22": "七辨十方便佛法句。就第三利他八十句，復",
    "T35n1732_04b:0083c23": "為三：初四十正對緣說法，顯辨才德備；次",
    "T35n1732_04b:0083c24": "「十無著」下三十辨無著智成；次十句辨化德",
    "T35n1732_04b:0083c25": "備足。初既解已，須起言說，第一辨十說法。",
    "T35n1732_04b:0083c26": "既說法已，次須受持故，第二十受持方法。",
    "T35n1732_04b:0083c27": "前七持因行、次三持果法，既受持已諷誦，",
    "T35n1732_04b:0083c28": "須第三十才。由才無滯，德相殊出，第四辨十",
    "T35n1732_04b:0083c29": "勝法，前八方便修勝、次二自在用勝。正以德",
    "T35n1732_04b:0084a01": "起勝能，於境緣無執，第五辨十無著。以",
    "T35n1732_04b:0084a02": "無著故成平等證，第六辨十平等心，前八",
    "T35n1732_04b:0084a03": "自分行中平等、次二勝分行中平等。心既得",
    "T35n1732_04b:0084a04": "平等，依證起後得智，第七辨十出生智。從",
    "T35n1732_04b:0084a05": "後智起用，第八辨十變化。第三「十持」下三",
    "T35n1732_04b:0084a06": "百句，答上十行問，有三：初六十句，勝入佛",
    "T35n1732_04b:0084a07": "境，障盡清淨；二「十不思議」下九十句，辨對治",
    "T35n1732_04b:0084a08": "道成行德清淨；三「十園林」下一百五十句，當",
    "T35n1732_04b:0084a09": "位修成滿足也。初中有三：初十辨行體、次",
    "T35n1732_04b:0084a10": "二十入佛境界、下三十句行成除障。初持有",
    "T35n1732_04b:0084a11": "四：一因持果，如種性持；二果持因，如地",
    "T35n1732_04b:0084a12": "持、加持等；三住持力益；四心境相持，如論。",
    "T35n1732_04b:0084a13": "此中通也。既種性持成，於法悕望不厭，第",
    "T35n1732_04b:0084a14": "二辨十正悕望。正以悕法智成，心徹無礙，",
    "T35n1732_04b:0084a15": "第三辨十深入佛法，初四約器世間明佛",
    "T35n1732_04b:0084a16": "法、次二眾生世間、次三智正覺、次一總法界",
    "T35n1732_04b:0084a17": "為佛法。既入佛法，緣無不實，皆是起行所",
    "T35n1732_04b:0084a18": "依，第四辨十依止。既有所憑，於緣無懼故，",
    "T35n1732_04b:0084a19": "第五辨十無畏心。正以於緣無懼，自知得",
    "T35n1732_04b:0084a20": "決定故，第六辨十無疑心，初三自行、次四",
    "T35n1732_04b:0084a21": "利他、次三自他俱成。第二子段九十句，治行",
    "T35n1732_04b:0084a22": "成中有三：初三十方便對治行、次「十正受三",
    "T35n1732_04b:0084a23": "昧」下三十行體等無礙、次「神通」下三十行成",
    "T35n1732_04b:0084a24": "作用。正以無疑於深法中，智能解達，故辨",
    "T35n1732_04b:0084a25": "十不思議。又亦可無疑入深法，故不思議",
    "T35n1732_04b:0084a26": "也。既得深智，解巧隨生，故第二辨十巧方",
    "T35n1732_04b:0084a27": "便，能說微密語。既得密語，復巧知所入，故",
    "T35n1732_04b:0084a28": "第三辨十巧方便分別智，初二約器世間明",
    "T35n1732_04b:0084a29": "智、次六眾生世間、次二智正覺。即常寂",
    "T35n1732_04b:0084b01": "靜故，第四辨十正受三昧。從定起通慧，無",
    "T35n1732_04b:0084b02": "所不達故，第五辨十一切處。正以處無不",
    "T35n1732_04b:0084b03": "在、體遍無礙故，第六辨十法門。起用自在",
    "T35n1732_04b:0084b04": "故，第七辨十神通。正以神通自在、緣無不",
    "T35n1732_04b:0084b05": "達故，第八辨十明。以明智起，無明縛盡故，",
    "T35n1732_04b:0084b06": "第九十解脫。「園林」下，第三行德具足，一百五",
    "T35n1732_04b:0084b07": "十句，有三：初四十明報相具足、二「十不動心」",
    "T35n1732_04b:0084b08": "下四十辨實解為行本、三「十無垢」下七十句",
    "T35n1732_04b:0084b09": "大用成滿。初行用所依智遊境界，故辨十",
    "T35n1732_04b:0084b10": "園林，前七方便行、次三果德。既外遊已，復",
    "T35n1732_04b:0084b11": "須內安，故第二辨十宮殿。以勝妙能出生",
    "T35n1732_04b:0084b12": "道利，為物忻樂，故第三辨十樂。樂心成已，",
    "T35n1732_04b:0084b13": "德發法身，故第四辨十莊嚴，前八方便",
    "T35n1732_04b:0084b14": "行嚴、次二淳熟行嚴。第二四十句中德嚴",
    "T35n1732_04b:0084b15": "身已、行德堅固故、第一明不動心。以行體",
    "T35n1732_04b:0084b16": "堅、於勝理中心能窮達故、第二辨十不捨",
    "T35n1732_04b:0084b17": "深心。既深至難壞、善能得理故、第三明智",
    "T35n1732_04b:0084b18": "慧觀察。既達無遺、於法善能揀別故、第四",
    "T35n1732_04b:0084b19": "辨十分別法。第三七十中有二：初三十明",
    "T35n1732_04b:0084b20": "離障淨、次四十行德成就。初辨十無垢智",
    "T35n1732_04b:0084b21": "故，智行揩定，故第二辨十智印。問：文云「知",
    "T35n1732_04b:0084b22": "如來法是文字智印」者，約何義說？答：菩薩",
    "T35n1732_04b:0084b23": "及佛各知法無邊，若用二聖相對時，菩薩即",
    "T35n1732_04b:0084b24": "不及佛、佛即過菩薩。所以者？為法性體上",
    "T35n1732_04b:0084b25": "二門具足法爾故。此約一乘解也。既行不",
    "T35n1732_04b:0084b26": "壞，照用無礙，故第三辨十智光明。智光無礙，",
    "T35n1732_04b:0084b27": "旨無不契，故第四辨十不可稱量住。以行",
    "T35n1732_04b:0084b28": "體難勝，勇猛無間，故第五明十發無懈怠心。",
    "T35n1732_04b:0084b29": "以策成大心，決定正向故，第六辨十須彌",
    "T35n1732_04b:0084c01": "山王心、正直心。以正心於內決定不動，於",
    "T35n1732_04b:0084c02": "世間中利他果成，故第七辨十深入大海智",
    "T35n1732_04b:0084c03": "慧成三菩提，前八自行、後二利他也。第四「十",
    "T35n1732_04b:0084c04": "寶住」下二百九十句，答上十迴向有三：初一",
    "T35n1732_04b:0084c05": "百一十，明十迴向行體成就離障；二「十自在」",
    "T35n1732_04b:0084c06": "下一百二十，辨行相自在無礙；三「十遊神通」",
    "T35n1732_04b:0084c07": "下七十，辨行用究竟。初有二：初四十句，行成",
    "T35n1732_04b:0084c08": "高棲彼岸；二「十信」下七十，對治道成，離障",
    "T35n1732_04b:0084c09": "清淨。初行稱理成，無住名寶住。既行與理",
    "T35n1732_04b:0084c10": "合，德位堅固，故第二辨十發金剛心。大乘",
    "T35n1732_04b:0084c11": "顯彰，果位圓備，故第三辨十發大事，初三自",
    "T35n1732_04b:0084c12": "利、次三利他、次四菩提果滿。正以佛事滿足，",
    "T35n1732_04b:0084c13": "眾行圓備，故第四辨十究竟大事。但前明",
    "T35n1732_04b:0084c14": "發行、後辨究竟，有此異也。前八自分行成、",
    "T35n1732_04b:0084c15": "次二他分行熟耳。第二七十句中，初三十明",
    "T35n1732_04b:0084c16": "迴向行體、次四十能生出世間行。初十不壞",
    "T35n1732_04b:0084c17": "信，初三三寶所不壞信、次二同行人所、次一",
    "T35n1732_04b:0084c18": "眾生所、次四於法成不壞。以信成就，生在",
    "T35n1732_04b:0084c19": "佛家，故第二辨十授記。既道種成就、向果必",
    "T35n1732_04b:0084c20": "然，故第三辨十善根，初四迴向菩提、次四等",
    "T35n1732_04b:0084c21": "諸菩薩迴向眾生、次二迴向菩提。迴向位成，",
    "T35n1732_04b:0084c22": "智用自在，故第四辨十智慧，初四自分行自",
    "T35n1732_04b:0084c23": "在、次六他分行自在耳。以智用照明曠周法",
    "T35n1732_04b:0084c24": "界，故第五辨十無量廣心，前七自分因行、",
    "T35n1732_04b:0084c25": "次三勝分行。智用普周體包無外，德窮海",
    "T35n1732_04b:0084c26": "奧，故第六辨十藏，前七自分行、後三勝分",
    "T35n1732_04b:0084c27": "行。既積德備滿，剛󰎣斯盡，故第七辨十調",
    "T35n1732_04b:0084c28": "順，初四勝分境中調、次六自分行中順。第二",
    "T35n1732_04b:0084c29": "「十自在」下一百二十句，辨行相自在。於中初",
    "T35n1732_04b:0085a01": "十總辨自在、二有一百一十句別辨自在。",
    "T35n1732_04b:0085a02": "初中，初五自分行、後五勝進行。此自在六位",
    "T35n1732_04b:0085a03": "通有，但約生信勝劣為異耳。下一百一十",
    "T35n1732_04b:0085a04": "中，初別立十章門、二依章釋。門初中有五：",
    "T35n1732_04b:0085a05": "初二就依正以辨自在、次二約人法、次二",
    "T35n1732_04b:0085a06": "約境智、第四約智用、第五對力用以顯。二",
    "T35n1732_04b:0085a07": "別辨釋中，初釋、次結。初，一眾生；二剎；三法；",
    "T35n1732_04b:0085a08": "四身；五願；六境界；七智；八通；九神力，此唯",
    "T35n1732_04b:0085a09": "約色耳；十力自在。第三七十句中，初二「十行",
    "T35n1732_04b:0085a10": "周殊勝」下無畏不共等五十，明行德究竟。初",
    "T35n1732_04b:0085a11": "十遊戲神通，明善巧轉變無礙。以智用遊化",
    "T35n1732_04b:0085a12": "即體殊妙，故第二辨十勝行。其德殊勝，智力",
    "T35n1732_04b:0085a13": "有餘，故第三辨十力，前七因行、後三果滿。",
    "T35n1732_04b:0085a14": "智力功強，外無所懼，故第四辨十無畏。智斷",
    "T35n1732_04b:0085a15": "具足，二乘不同，故第五辨十不共法。不共異",
    "T35n1732_04b:0085a16": "小，能與淨土為因，故第六辨十業。由德行",
    "T35n1732_04b:0085a17": "堅固，第七辨十身。第五「十身業」下，五百句",
    "T35n1732_04b:0085a18": "答上十地因位所問相，有四：初一百二十句，",
    "T35n1732_04b:0085a19": "辨正修行體，寄在初地；二「十方便」下九十句，",
    "T35n1732_04b:0085a20": "辨造修離障，二地已上；三「十離生」下九十句，",
    "T35n1732_04b:0085a21": "辨修淳熟德，四地已上；四「十足」下二百句，",
    "T35n1732_04b:0085a22": "辨報相具足，八地已上。初文有三：初二十",
    "T35n1732_04b:0085a23": "句辨身業、次四十句辨口業、下六十句辨",
    "T35n1732_04b:0085a24": "意業。初身二十句中，初十體、次十別用相。第",
    "T35n1732_04b:0085a25": "二口業中，初十辨體；次十辨口業因行，初",
    "T35n1732_04b:0085a26": "四自利、次六利他。口業善故，得諸神加護，次",
    "T35n1732_04b:0085a27": "十守護。由護成內德，能外化故，第四辨十",
    "T35n1732_04b:0085a28": "大事。第三意業六十句中，初十意業體、下五",
    "T35n1732_04b:0085a29": "十辨意業作用。初體中，初三利他、次七自利",
    "T35n1732_04b:0085b01": "行。既得體已，須順理造修，故第二辨十發",
    "T35n1732_04b:0085b02": "心。發心行成，終於法界，故第三辨十滿心。",
    "T35n1732_04b:0085b03": "由正智能生後得信等根，故第四辨十根。",
    "T35n1732_04b:0085b04": "既行體立，解心當理，故第五辨十直心。既理",
    "T35n1732_04b:0085b05": "觀開明，契窮實際，第六辨十深心，前九自",
    "T35n1732_04b:0085b06": "行、次一利他。第二九十句中，初三十句明自",
    "T35n1732_04b:0085b07": "行、二「十入眾生」下三二十利他、後「十趣」下三",
    "T35n1732_04b:0085b08": "十辨自他行成。初因行巧修，故明十方便。",
    "T35n1732_04b:0085b09": "以善巧方便，而能忻求諸行，故第二辨十樂",
    "T35n1732_04b:0085b10": "修。由樂修故，障累斯亡、道味漸現，故第三辨",
    "T35n1732_04b:0085b11": "十解脫。由解脫故，深知物性，故第四辨十",
    "T35n1732_04b:0085b12": "入性。由深入性道味漸細故，第五辨十習氣。",
    "T35n1732_04b:0085b13": "道味漸增，成其大用，故第六辨十熾然，即熾",
    "T35n1732_04b:0085b14": "盛修也。不動勝進，無所不至，皆合聖趣，故",
    "T35n1732_04b:0085b15": "第七辨十趣。既依正趣，德行外彰，故第八",
    "T35n1732_04b:0085b16": "十事具足佛法。既得佛法，須識退過，故第",
    "T35n1732_04b:0085b17": "九辨十退失佛法，初四利他行不成、次六自",
    "T35n1732_04b:0085b18": "利行不成。第三九十句中有三：初三十句",
    "T35n1732_04b:0085b19": "明因行體、次十名號下二十句辨行用差別、",
    "T35n1732_04b:0085b20": "三十無量道下四十句因德成就。初十離生",
    "T35n1732_04b:0085b21": "者，方便生死障盡也。以順無生，行成堅固，",
    "T35n1732_04b:0085b22": "故第二辨十決定法，初五自分、後五勝分",
    "T35n1732_04b:0085b23": "行。以自體堅固故，第三辨十出生佛法。以",
    "T35n1732_04b:0085b24": "行成故，德彰於時，故第四辨十號。以圓德",
    "T35n1732_04b:0085b25": "顯彰，壅滯斯盡，自體虛通，故第五辨十道，此",
    "T35n1732_04b:0085b26": "即約增數以明道體。前道自體，辨道境無",
    "T35n1732_04b:0085b27": "量，故第六辨十無量道，即明分齊。正以所",
    "T35n1732_04b:0085b28": "觀道境界無量故，能觀道法亦無量，更無別",
    "T35n1732_04b:0085b29": "法。亦可道之數也。道法既成，次明能成之因，",
    "T35n1732_04b:0085c01": "即第七也。第八十修道者，一圓數故也，即辨",
    "T35n1732_04b:0085c02": "策修方便。第九十莊嚴道者，由別策修，顯德",
    "T35n1732_04b:0085c03": "故也。又言無量道具者，起道因緣。又攝",
    "T35n1732_04b:0085c04": "在己能資於道，故名具也。無量修道者，攝",
    "T35n1732_04b:0085c05": "法在己，堪能進達，故名修道。無量莊嚴道",
    "T35n1732_04b:0085c06": "者，眾行互相莊嚴故也。此等始末，真如所流、",
    "T35n1732_04b:0085c07": "緣起共成，故一處舉，次第明之。此等若從",
    "T35n1732_04b:0085c08": "所見，則道法之道；若攝在己，即道行之道故",
    "T35n1732_04b:0085c09": "也。「十足」下第四二百句中，有四：初二十辨八",
    "T35n1732_04b:0085c10": "地已上，根行淳熟外方便用；二「十腹」下六十",
    "T35n1732_04b:0085c11": "句，辨報體差別。三「十眼」下六十句，辨報相差",
    "T35n1732_04b:0085c12": "別。四「十行已」下六十句，辨報用差別，八地已",
    "T35n1732_04b:0085c13": "上同佛身業等故也。初十足者，運報根本、進",
    "T35n1732_04b:0085c14": "發之初。造用方便，授受自他，故第二辨十",
    "T35n1732_04b:0085c15": "手。第二報體六十中，初十腹者，總能容攝故，",
    "T35n1732_04b:0085c16": "復能蘊積，故第二辨十藏。行用緣起，斯從本",
    "T35n1732_04b:0085c17": "實而立，故第三辨十心。以德業成就，互相",
    "T35n1732_04b:0085c18": "嚴飾營發法身，故第四辨十莊嚴。行德自",
    "T35n1732_04b:0085c19": "嚴，防殄諸過，故第五辨十器仗，降諸魔等",
    "T35n1732_04b:0085c20": "也。眾行集起，德成最勝，故第六辨十頭。次",
    "T35n1732_04b:0085c21": "「十眼」下六十句，辨報相差別。初行德淨勝，照",
    "T35n1732_04b:0085c22": "了緣起，故名十眼也。初五即五眼、後五作",
    "T35n1732_04b:0085c23": "用得名。《大論》云「無常肉眼，畏風大故，不見",
    "T35n1732_04b:0085c24": "他方。此常肉眼，自在見他方色也。二天眼，",
    "T35n1732_04b:0085c25": "見二世法。三慧眼，見信等根。四法眼，見一",
    "T35n1732_04b:0085c26": "切法真實相。五佛眼，見十力。」此等，諸經亦不",
    "T35n1732_04b:0085c27": "定。次五可知。既有照用，復能攝諸聲教，故",
    "T35n1732_04b:0085c28": "第二辨十耳。十德備故，行受戒香，故第三",
    "T35n1732_04b:0085c29": "辨十鼻。眾德聚成，能宣示軌，故第四辨十",
    "T35n1732_04b:0086a01": "舌。行堅自在，形無不現，故第五辨十身。既",
    "T35n1732_04b:0086a02": "色相外彰，明心內發，故第六辨十意，前九因",
    "T35n1732_04b:0086a03": "行、次一果行。第四報用六十句中，以法身成",
    "T35n1732_04b:0086a04": "立，德用殊能、威儀具足，故明四威儀行也。造",
    "T35n1732_04b:0086a05": "修方便須進發不住，故第一辨十行法。方",
    "T35n1732_04b:0086a06": "便進修則有自分成立，故第二辨十住行。既",
    "T35n1732_04b:0086a07": "立安固不動，故第三辨十座，初四自行德、次",
    "T35n1732_04b:0086a08": "六利他德。進行平等，眾相永夷，故第四辨十",
    "T35n1732_04b:0086a09": "臥。眾行既備，必有相應之境，故第五辨十",
    "T35n1732_04b:0086a10": "住。前能住此，明所住法，有所依法其行無",
    "T35n1732_04b:0086a11": "不，故第六辨十行法。前行始修，故約聞等；",
    "T35n1732_04b:0086a12": "此約終成，故念等為行也，又名行也。次第六",
    "T35n1732_04b:0086a13": "「觀察」下五百一十句，答上第六問因圓果滿",
    "T35n1732_04b:0086a14": "行德圓備義，有二：初三百二十句，辨因行究",
    "T35n1732_04b:0086a15": "竟障盡清淨；二「十住兜率天」下有一百九十",
    "T35n1732_04b:0086a16": "句，辨果德究竟，此中等覺及妙覺合明也。初",
    "T35n1732_04b:0086a17": "文有三：初一百四十，明因行成就；二「十義」下",
    "T35n1732_04b:0086a18": "八十句，辨方便修順勝進義；三「十魔」下一百",
    "T35n1732_04b:0086a19": "句，辨因行成，障盡清淨。初一百四十句，有三：",
    "T35n1732_04b:0086a20": "初四十辨行方便、二六十句六度自利行體、",
    "T35n1732_04b:0086a21": "次「十慈」下四十句辨四等利他行體。初十觀",
    "T35n1732_04b:0086a22": "察者，凡辨行相必須善達通塞故也；初四",
    "T35n1732_04b:0086a23": "自分行；次六他分行法。一往不盡，故第二",
    "T35n1732_04b:0086a24": "辨十周遍觀察。所觀周悉，行無不建，威宿",
    "T35n1732_04b:0086a25": "勇健，故第三辨十奮迅。勇健無畏，能決定說，",
    "T35n1732_04b:0086a26": "故第四辨十師子吼。既能宣說，若自無德",
    "T35n1732_04b:0086a27": "無由利物，故次辨十施。下六度自行體次",
    "T35n1732_04b:0086a28": "第，如《攝論》，一施；二戒；三忍；四精進，有三，初",
    "T35n1732_04b:0086a29": "四是懃勇、第五是加行、下「五不」下難壞無足",
    "T35n1732_04b:0086b01": "精進；五定；六慧。次「十慈」下四十句，利他行體，",
    "T35n1732_04b:0086b02": "初十慈，與樂意先故；初二平等普攝；次三令",
    "T35n1732_04b:0086b03": "離障；後五令行成。次第二十悲。第三十喜。",
    "T35n1732_04b:0086b04": "第四十捨。次「十義」下，第二八十句辨方便勝",
    "T35n1732_04b:0086b05": "進，有二：初四十自分行成、次四十句勝進修",
    "T35n1732_04b:0086b06": "成。初十以義成行也，前七自分、次三勝進。",
    "T35n1732_04b:0086b07": "如來義者，順如而來也。第二十法，以法成",
    "T35n1732_04b:0086b08": "行也。第三十功德具者，辨行因緣。後明成",
    "T35n1732_04b:0086b09": "智慧因緣，故第四十辨智慧具。次四十句",
    "T35n1732_04b:0086b10": "者，初十明足解心，遊履諸法門。既有進趣方",
    "T35n1732_04b:0086b11": "便，必於三乘等法無厭，故第二辨十求法",
    "T35n1732_04b:0086b12": "行。得法在己，善解明達，故第三辨十明了。",
    "T35n1732_04b:0086b13": "善法行成，趣無上道，故第四辨十迴向法。第",
    "T35n1732_04b:0086b14": "三辨因行障盡，文有二：初五十句，辨見佛",
    "T35n1732_04b:0086b15": "行成，入佛境也；二「十慢」下五十句，入佛境",
    "T35n1732_04b:0086b16": "界，為佛加護。初五十中有三：初二十明道",
    "T35n1732_04b:0086b17": "障現前、次十對治除障、次二十障盡見佛。",
    "T35n1732_04b:0086b18": "初十魔者，於道有障故。次第二十魔業，前是",
    "T35n1732_04b:0086b19": "體，今此是力用，有十一句，前七自行不成、",
    "T35n1732_04b:0086b20": "次三利他不立、次一果德不滿。然道障交",
    "T35n1732_04b:0086b21": "競，不除而自滅，故第三辨十捨離魔業，前",
    "T35n1732_04b:0086b22": "七自分行成、後三勝進行立。體礙既盡，行入",
    "T35n1732_04b:0086b23": "佛境，故第四辨十見佛。前信始但解，今行成",
    "T35n1732_04b:0086b24": "故見也。既得體相，應大用無方，故第五辨",
    "T35n1732_04b:0086b25": "十佛業。後五十句佛加被中有三：初二十句，",
    "T35n1732_04b:0086b26": "對治勝分障方便行成、次三十後障復起攝",
    "T35n1732_04b:0086b27": "行在障、三有二十句果德加入佛境界。初",
    "T35n1732_04b:0086b28": "慢業者，軌道相迷於勝分，故在初也。識障",
    "T35n1732_04b:0086b29": "不起，敬理重法，故第二辨十智業。若不識",
    "T35n1732_04b:0086c01": "道相，即隨有為，不免羈縛，故第三辨魔",
    "T35n1732_04b:0086c02": "所攝持。以正達道相，即正覺開明，故第四",
    "T35n1732_04b:0086c03": "辨十佛所攝持。以契如實，即法被於己，故",
    "T35n1732_04b:0086c04": "第五辨十法攝持。次第二佛住兜率天等一",
    "T35n1732_04b:0086c05": "百九十句，辨果德滿足，中有四：初四十，辨",
    "T35n1732_04b:0086c06": "因行勝進，與般若法門相應；二「十生」下五十",
    "T35n1732_04b:0086c07": "句，明勝行自嚴，建立自在；三「十出家」下六十",
    "T35n1732_04b:0086c08": "句，勝治行成，障盡清淨；四「十覺如來力」下四",
    "T35n1732_04b:0086c09": "十句，明果德滿足，佛事究竟。初住兜率十事",
    "T35n1732_04b:0086c10": "業者，自他俱利，後邊行滿耳。自他行滿已，將",
    "T35n1732_04b:0086c11": "欲處緣攝化，若不捨無有生死，大果無由",
    "T35n1732_04b:0086c12": "得達，故第二辨臨命終十示現事。示現已，",
    "T35n1732_04b:0086c13": "次「十事」下降神母胎，就中初五句利他、後五",
    "T35n1732_04b:0086c14": "句攝因果相應。所現難測旨趣精深，故第四",
    "T35n1732_04b:0086c15": "辨十微細趣。無生為生，故第五辨十生。自",
    "T35n1732_04b:0086c16": "下五十句，第二從母出生現世也。就初十種",
    "T35n1732_04b:0086c17": "生中，初六自分、次四勝進。德相外彰，故第二",
    "T35n1732_04b:0086c18": "辨十莊嚴。眾德備集，道超世表，其行曠周功",
    "T35n1732_04b:0086c19": "無不建，故第三辨十遊行七步。其道始立，",
    "T35n1732_04b:0086c20": "清淨無染，故第四辨十現童子。身若不在",
    "T35n1732_04b:0086c21": "染，何能顯其清高，故第五辨十現中宮。處",
    "T35n1732_04b:0086c22": "世不著，緣所非礙，故第六辨十出家。此下",
    "T35n1732_04b:0086c23": "六十句明對治行相。以性離相，違緣不礙，",
    "T35n1732_04b:0086c24": "洮練身心熾然不懈，故第二辨十苦行。捨",
    "T35n1732_04b:0086c25": "離二邊隨順中道，故第三辨十往詣道場。",
    "T35n1732_04b:0086c26": "隨順中道攝果相應，故第四辨十坐道場。",
    "T35n1732_04b:0086c27": "攝果在己超昇獨絕，故第五辨十奇特。善",
    "T35n1732_04b:0086c28": "覺三昧等，是後如來力中，令將此欲超群",
    "T35n1732_04b:0086c29": "惑、顯智用圓明力，故第六辨十降魔。有為",
    "T35n1732_04b:0087a01": "生滅不斷而自息，大智真用不拂而自明，故",
    "T35n1732_04b:0087a02": "第四段辨十如來力，下四十句明之。此即解",
    "T35n1732_04b:0087a03": "脫道中頓得十力也。此善覺三昧，即奇特中",
    "T35n1732_04b:0087a04": "九也。真相內顯，次正軌彰時，故第二明十轉",
    "T35n1732_04b:0087a05": "法輪。以教被機，無緣不益，故第三辨十白",
    "T35n1732_04b:0087a06": "法入眾生心。同化既畢，息影歸真，故第四",
    "T35n1732_04b:0087a07": "辨十涅槃，即初十文耳。亦可涅槃是常，依",
    "T35n1732_04b:0087a08": "緣現沒，故次明也，即後十句耳。「佛子是為",
    "T35n1732_04b:0087a09": "大妙法門」下，第六結證述成，有二：初總、次別。",
    "T35n1732_04b:0087a10": "別文有三：初結勸修行。二「佛子此經出生」下",
    "T35n1732_04b:0087a11": "辨經名、歎經德用，有三可知也。經名有四",
    "T35n1732_04b:0087a12": "義：一行、二解、三所離、四利他，如文應知耳。",
    "T35n1732_04b:0087a13": "三「說此出生」下明雨華等證成。初文有三：初",
    "T35n1732_04b:0087a14": "結法歎德；二「佛子若眾生」下辨修行益，有",
    "T35n1732_04b:0087a15": "三可知；三「佛子是故」下明勸修。三「說此出",
    "T35n1732_04b:0087a16": "一切」下證成，有三：初牒經名、二動地、三十",
    "T35n1732_04b:0087a17": "方佛同歎，有三可知。同名佛對示普賢者，",
    "T35n1732_04b:0087a18": "明大行不虛也。第七重頌中有二：初長行生",
    "T35n1732_04b:0087a19": "後、次偈頌。頌文有二百三十一偈，有二：初",
    "T35n1732_04b:0087a20": "二總舉誡聽；第二下廣辨廣文，有三：初一",
    "T35n1732_04b:0087a21": "百四十九半，總頌普賢二千答意；二「常依如",
    "T35n1732_04b:0087a22": "來智」下四十三，正頌二千答；三「菩薩修諸行」",
    "T35n1732_04b:0087a23": "下三十八半頌，結歎文。初有三：初有十四，",
    "T35n1732_04b:0087a24": "歎德深廣，非言可盡，二「持眾生」下六十七，菩",
    "T35n1732_04b:0087a25": "薩德深，故廣舉事況；三「一身無邊際」下六十",
    "T35n1732_04b:0087a26": "六偈半，正歎因果行相、德用自在。二事況中",
    "T35n1732_04b:0087a27": "有三：初五十六半，舉三十餘事喻因行差",
    "T35n1732_04b:0087a28": "別；二「菩薩等如來」下六偈，況訖總明行相；三",
    "T35n1732_04b:0087a29": "「菩薩悉成就」下四半，結德勸聽。「一身無邊際」",
    "T35n1732_04b:0087b01": "下，第三六十半，為二：初三十六偈半，歎因行",
    "T35n1732_04b:0087b02": "攝益；二「菩薩一念中」下三十，歎果德攝益自",
    "T35n1732_04b:0087b03": "在。前歎因行有二：初十一半，歎自分因行，",
    "T35n1732_04b:0087b04": "入佛境界；二「示現種種」下二十五，辨因行利",
    "T35n1732_04b:0087b05": "用。就二十五偈中，初十八明他行自在、「如",
    "T35n1732_04b:0087b06": "是眾生」下七明應機授法。「菩薩一念」下果攝",
    "T35n1732_04b:0087b07": "益三十文，有三：初十四，自他果德攝化；二「觀",
    "T35n1732_04b:0087b08": "色如聚沫」下十一，辨菩薩道善達真性；三「廣",
    "T35n1732_04b:0087b09": "入」下五，結成功行利益。其旨深奧，寧可悉",
    "T35n1732_04b:0087b10": "宣？聊以一塵之說以況玄趣耳。次半「常依",
    "T35n1732_04b:0087b11": "如來」下第二，有四十三，頌上二千答，有六：",
    "T35n1732_04b:0087b12": "初四頌上十信位、次四頌上十住、次六頌",
    "T35n1732_04b:0087b13": "上十行、次六頌上十迴向、次「清淨身業」下十",
    "T35n1732_04b:0087b14": "頌上十地因位、次「觀察下」十三頌上因圓果",
    "T35n1732_04b:0087b15": "滿佛事究竟。次「菩薩修諸行」下第三，有三十",
    "T35n1732_04b:0087b16": "八半，頌上結文，有二：初三十二半結因；「果",
    "T35n1732_04b:0087b17": "德自在」下六偈舉以勸修。初文中，初六半略",
    "T35n1732_04b:0087b18": "結歎行用自在、下二十六廣辨行用自在。二",
    "T35n1732_04b:0087b19": "十六中，初十六歎因行自在、二「淨身等虛空」",
    "T35n1732_04b:0087b20": "下十歎果行自在。因行中，初二歎意業、次四",
    "T35n1732_04b:0087b21": "半歎口業、下十歎身業。果行中，初二正歎",
    "T35n1732_04b:0087b22": "果德三業成就、次八喻果自在。第二勸修中，",
    "T35n1732_04b:0087b23": "初二總舉因果行德、次喻況難盡、下二勸",
    "T35n1732_04b:0087b24": "修同會莫二也。",
    "T35n1732_04b:0087b25": "大方廣佛華嚴經搜玄分齊通智方軌卷第四",
    "T35n1732_04b:0087b26": "之下"
}