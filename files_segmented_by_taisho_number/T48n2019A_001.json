{
    "T48n2019A_001:0999b10": "真心直說",
    "T48n2019A_001:0999b12": "真心正信真心正信",
    "T48n2019A_001:0999b13": "華嚴云。信為道源功德母。長養一切諸善根。",
    "T48n2019A_001:0999b14": "又唯識云。信如水清珠。能清濁水故。是知萬",
    "T48n2019A_001:0999b15": "善發生信為前導。故佛經首立如是我聞。生",
    "T48n2019A_001:0999b16": "信之所謂也。或曰。祖門之信與教門信有何",
    "T48n2019A_001:0999b17": "異耶。曰多種不同。教門令人天信於因果。有",
    "T48n2019A_001:0999b18": "愛福樂者。信十善為妙因。人天為樂果。有樂",
    "T48n2019A_001:0999b19": "空寂者。信生滅因緣為正因。苦集滅道為聖",
    "T48n2019A_001:0999b20": "果。有樂佛果者。信三劫六度為大因。菩提涅",
    "T48n2019A_001:0999b21": "槃為正果。祖門正信非同前也。不信一切有",
    "T48n2019A_001:0999b22": "為因果。只要信自己本來是佛。天真自性人",
    "T48n2019A_001:0999b23": "人具足。涅槃妙體箇箇圓成。不假他求從來",
    "T48n2019A_001:0999b24": "自備。三祖云。圓同太虛無欠無餘。良由取舍",
    "T48n2019A_001:0999b25": "所以不如。志公云。有相身中無相身。無明路",
    "T48n2019A_001:0999b26": "上無生路。永嘉云。無明實性即佛性。幻化空",
    "T48n2019A_001:0999b27": "身即法身。故知眾生本來是佛。既生正信須",
    "T48n2019A_001:0999b28": "要解滋。永明云。信而不解增長無明。解而不",
    "T48n2019A_001:0999b29": "信增長邪見故。知信解相兼得入道疾。或曰。",
    "T48n2019A_001:0999c01": "初發信心未能入道有利益不。曰起信論云。",
    "T48n2019A_001:0999c02": "若人聞是法已不生怯弱。當知是人定紹佛",
    "T48n2019A_001:0999c03": "種。必為諸佛之所授記。假使有人能化三千",
    "T48n2019A_001:0999c04": "大千世界滿中眾生令行十善。不如有人於",
    "T48n2019A_001:0999c05": "一念頃正思惟此法。過前功德不可為喻。又",
    "T48n2019A_001:0999c06": "般若經云。乃至一念生淨信者。如來悉知悉",
    "T48n2019A_001:0999c07": "見。是諸眾生得如是無量福德。是知欲行千",
    "T48n2019A_001:0999c08": "里初步要正。初步若錯千里俱錯。入無為國",
    "T48n2019A_001:0999c09": "初信要正。初信既失萬善俱退。故祖師云。毫",
    "T48n2019A_001:0999c10": "釐有差天地懸隔。是此理也。",
    "T48n2019A_001:0999c11": "真心異名真心異名",
    "T48n2019A_001:0999c12": "或曰。已生正信。未知何名真心。曰離妄名真。",
    "T48n2019A_001:0999c13": "靈鑑曰心。楞嚴經中發明此心。或曰。但名真",
    "T48n2019A_001:0999c14": "心別有異號耶。曰佛教祖教立名不同。且佛",
    "T48n2019A_001:0999c15": "教者菩薩戒呼為心地。發生萬善故。般若經",
    "T48n2019A_001:0999c16": "喚作菩提。與覺為體故。華嚴經立為法界。交",
    "T48n2019A_001:0999c17": "徹融攝故。金剛經號為如來。無所從來故。般",
    "T48n2019A_001:0999c18": "若經呼為涅槃。眾聖所歸故。金光明號曰如",
    "T48n2019A_001:0999c19": "如。真常不變故。淨名經號曰法身。報化依止",
    "T48n2019A_001:0999c20": "故。起信論名曰真如。不生不滅故。涅槃經呼",
    "T48n2019A_001:0999c21": "為佛性。三身本體故。圓覺中名曰總持。流出",
    "T48n2019A_001:0999c22": "功德故。勝鬘經號曰如來藏。隱覆含攝故。了",
    "T48n2019A_001:0999c23": "義經名為圓覺。破暗獨照故。由是壽禪師唯",
    "T48n2019A_001:0999c24": "心訣云。一法千名應緣立號。備在眾經不能",
    "T48n2019A_001:0999c25": "具引。或曰。佛教已知。祖教何如。曰祖師門下",
    "T48n2019A_001:0999c26": "杜絕名言。名不立何更多名。應感隨機其",
    "T48n2019A_001:0999c27": "名亦眾。有時呼為自己。眾生本性故。有時名",
    "T48n2019A_001:0999c28": "為正眼。鑑諸有相故。有時號曰妙心。虛靈寂",
    "T48n2019A_001:0999c29": "照故。有時名曰主人翁。從來荷負故。有時呼",
    "T48n2019A_001:1000a01": "為無底鉢。隨處生涯故。有時喚作沒絃琴。韻",
    "T48n2019A_001:1000a02": "出今時故。有時號曰無盡燈。照破迷情故。有",
    "T48n2019A_001:1000a03": "時名曰無根樹。根蒂堅牢故。有時呼為吹毛",
    "T48n2019A_001:1000a04": "劍。截斷塵根故。有時喚作無為國。海晏河清",
    "T48n2019A_001:1000a05": "故。有時號曰牟尼珠。濟益貧窮故。有時名曰",
    "T48n2019A_001:1000a06": "無鑐鎖。關閉六情故。乃至名泥牛木馬心源",
    "T48n2019A_001:1000a07": "心印心鏡心月心珠。種種異名不可具錄。若",
    "T48n2019A_001:1000a08": "達真心諸名盡曉。昧此真心諸名皆滯。故於",
    "T48n2019A_001:1000a09": "真心切宜子細。",
    "T48n2019A_001:1000a10": "真心妙體真心妙體",
    "T48n2019A_001:1000a11": "或曰。真心已知名字。其體如何耶。曰放光般",
    "T48n2019A_001:1000a12": "若經云。般若無所有相無生滅相。起信論云。",
    "T48n2019A_001:1000a13": "真如自體者。一切凡夫聲聞緣覺菩薩諸佛。",
    "T48n2019A_001:1000a14": "無有增減。非前際生非後際滅。畢竟常恒。從",
    "T48n2019A_001:1000a15": "本已來性自滿足一切功德。據此經論真心",
    "T48n2019A_001:1000a16": "本體。超出因果通貫古今。不立凡聖無諸對",
    "T48n2019A_001:1000a17": "待。如太虛空遍一切處。妙體凝寂絕諸戲論。",
    "T48n2019A_001:1000a18": "不生不滅非有非無。不動不搖湛然常住。喚",
    "T48n2019A_001:1000a19": "作舊日主人翁。名曰威音那畔人。又名空劫",
    "T48n2019A_001:1000a20": "前自己。一種平懷無纖毫瑕翳。一切山河大",
    "T48n2019A_001:1000a21": "地草木叢林萬象森羅。染淨諸法皆從中出。",
    "T48n2019A_001:1000a22": "故圓覺經云。善男子。無上法王有大陀羅尼",
    "T48n2019A_001:1000a23": "門。名為圓覺。流出一切清淨真如菩提涅槃",
    "T48n2019A_001:1000a24": "及波羅蜜。教授菩薩。圭峯云。心也者。沖虛妙",
    "T48n2019A_001:1000a25": "粹。炳煥靈明。無去無來冥通三際。非中非外",
    "T48n2019A_001:1000a26": "洞徹十方。不滅不生。豈四山之可害。離性離",
    "T48n2019A_001:1000a27": "相。奚五色之能盲。故永明唯心訣云。夫此心",
    "T48n2019A_001:1000a28": "者。眾妙群靈而普會。為萬法之王。三乘五性",
    "T48n2019A_001:1000a29": "而冥歸。作千聖之母。獨尊獨貴無比無儔。實",
    "T48n2019A_001:1000b01": "大道源是真法要。信之則三世菩薩同學。蓋",
    "T48n2019A_001:1000b02": "學此心也。三世諸佛同證。蓋證此心也。一大",
    "T48n2019A_001:1000b03": "藏教詮顯。蓋顯此心也。一切眾生迷妄。蓋迷",
    "T48n2019A_001:1000b04": "此心也。一切行人發悟。蓋悟此心也。一切諸",
    "T48n2019A_001:1000b05": "祖相傳。蓋傳此心也。天下衲僧參訪。蓋參此",
    "T48n2019A_001:1000b06": "心也。達此心則頭頭皆是物物全彰。迷此心",
    "T48n2019A_001:1000b07": "則處處顛倒念念痴狂。此體是一切眾生本",
    "T48n2019A_001:1000b08": "有之佛性。乃一切世界生發之根源。故世尊",
    "T48n2019A_001:1000b09": "鷲峯良久。善現巖下忘言。達磨少室壁觀。居",
    "T48n2019A_001:1000b10": "士毘耶杜口。悉皆發明此心妙體。故初入祖",
    "T48n2019A_001:1000b11": "門庭者。要先識此心體也。",
    "T48n2019A_001:1000b12": "真心妙用真心妙用",
    "T48n2019A_001:1000b13": "或曰。妙體已知。何名妙用耶。曰古人云。風動",
    "T48n2019A_001:1000b14": "心搖樹。雲生性起塵。若明今日事。昧却本來",
    "T48n2019A_001:1000b15": "人。乃妙體起用也。真心妙體本來不動。安靜",
    "T48n2019A_001:1000b16": "真常。真體上妙用現前。不妨隨流得妙。故祖",
    "T48n2019A_001:1000b17": "師頌云。心隨萬境轉。轉處寔能幽。隨流認得",
    "T48n2019A_001:1000b18": "性。無喜亦無憂。故一切時中動用施為。東行",
    "T48n2019A_001:1000b19": "西往喫飯著衣。拈匙弄筯左顧右盻。皆是真",
    "T48n2019A_001:1000b20": "心妙用現前。凡夫迷倒於著衣時只作著衣",
    "T48n2019A_001:1000b21": "會。喫飯時只作喫飯會。一切事業但隨相轉。",
    "T48n2019A_001:1000b22": "所以在日用而不覺。在目前而不知。若是識性",
    "T48n2019A_001:1000b23": "底人。動用施為不曾昧却。故祖師云。在胎名",
    "T48n2019A_001:1000b24": "神。處世名人。在眼觀照。在耳聽聞。在鼻嗅香。",
    "T48n2019A_001:1000b25": "在口談論。在手執捉。在足運奔。遍現俱該法",
    "T48n2019A_001:1000b26": "界。收攝在一微塵。知之者為是佛性。不識者",
    "T48n2019A_001:1000b27": "喚作精魂。所以道吾舞笏。石鞏拈弓。祕魔擎",
    "T48n2019A_001:1000b28": "杈。俱胝竪指。忻州打地。雲巖師子。莫不發明",
    "T48n2019A_001:1000b29": "這著大用。若於日用不迷。自然縱橫無礙也。",
    "T48n2019A_001:1000c01": "真心體用一異真心體用一異",
    "T48n2019A_001:1000c02": "或曰。真心體用未審是一是異耶。曰約相則",
    "T48n2019A_001:1000c03": "非一。約性則非異。故此體用非一非異。何以",
    "T48n2019A_001:1000c04": "知然。試為論之。妙體不動絕諸對待離一切",
    "T48n2019A_001:1000c05": "相。非達性契證者。莫測其理也。妙用隨緣應",
    "T48n2019A_001:1000c06": "諸萬類。妄立虛相似有形狀。約此有相無相",
    "T48n2019A_001:1000c07": "故非一也。又用從體發用不離體。體能發用",
    "T48n2019A_001:1000c08": "體不離用。約此不相離理故非異也。如水以",
    "T48n2019A_001:1000c09": "濕為體。體無動故。波以動為相。因風起故。水",
    "T48n2019A_001:1000c10": "性波相動與不動故非一也。然波外無水水",
    "T48n2019A_001:1000c11": "外無波。濕性是一故非異也。類上體用一異",
    "T48n2019A_001:1000c12": "可知矣。",
    "T48n2019A_001:1000c13": "真心在迷真心在迷",
    "T48n2019A_001:1000c14": "或曰。真心體用人人具有。何為聖凡不同耶。",
    "T48n2019A_001:1000c15": "曰真心聖凡本同。凡夫妄心認物。失自淨性",
    "T48n2019A_001:1000c16": "為此所隔。所以真心不得現前。但如暗中樹",
    "T48n2019A_001:1000c17": "影地下流泉。有而不識耳。故經云。善男子。譬",
    "T48n2019A_001:1000c18": "如清淨摩尼寶珠映於五色隨方各現。諸愚",
    "T48n2019A_001:1000c19": "痴者見彼摩尼實有五色。善男子。圓覺淨性",
    "T48n2019A_001:1000c20": "現於身心隨類各應。彼愚痴者說淨圓覺實",
    "T48n2019A_001:1000c21": "有如是身心。自性亦復如是。肇論云。乾坤之",
    "T48n2019A_001:1000c22": "內宇宙之間。中有一寶祕在形山。此乃真心",
    "T48n2019A_001:1000c23": "在纏也。又慈恩云。法身本有諸佛共同。凡夫",
    "T48n2019A_001:1000c24": "由妄覆有而不覺。煩惱纏裹得如來藏名。裴",
    "T48n2019A_001:1000c25": "公云。終日圓覺而未嘗圓覺者凡夫也。故知",
    "T48n2019A_001:1000c26": "真心雖在塵勞不為塵勞所染。如白玉投泥",
    "T48n2019A_001:1000c27": "其色不改也。",
    "T48n2019A_001:1000c28": "真心息妄真心息妄",
    "T48n2019A_001:1000c29": "或曰。真心在妄則是凡夫。如何得出妄成聖",
    "T48n2019A_001:1001a01": "耶。曰古云。妄心無處即菩提。生死涅槃本平",
    "T48n2019A_001:1001a02": "等。經云。彼之眾生幻身滅故幻心亦滅。幻心",
    "T48n2019A_001:1001a03": "滅故幻塵亦滅。幻塵滅故幻滅亦滅。幻滅滅",
    "T48n2019A_001:1001a04": "故非幻不滅。譬如磨鏡垢盡明現。永嘉亦云。",
    "T48n2019A_001:1001a05": "心是根法是塵。兩種猶如鏡上痕。痕垢盡時",
    "T48n2019A_001:1001a06": "光始現。心法雙忘性即真。此乃出妄而成真",
    "T48n2019A_001:1001a07": "也或曰。莊生云。心者其熱燋火。其寒凝氷。",
    "T48n2019A_001:1001a08": "其疾俛仰之間。再撫四海之外。其居也淵而",
    "T48n2019A_001:1001a09": "靜。其動也懸而天者。其惟人心乎。此莊生先",
    "T48n2019A_001:1001a10": "說凡夫心不可治伏如此也。未審宗門以何",
    "T48n2019A_001:1001a11": "法治妄心也。曰以無心法治妄心也。或曰。人",
    "T48n2019A_001:1001a12": "若無心便同草木。無心之說請施方便。曰今",
    "T48n2019A_001:1001a13": "云無心。非無心體名無心也。但心中無物名",
    "T48n2019A_001:1001a14": "曰無心。如言空瓶。瓶中無物名曰空瓶。非瓶",
    "T48n2019A_001:1001a15": "體無名空瓶也。故祖師云。汝但於心無事於",
    "T48n2019A_001:1001a16": "事無心。自然虛而靈寂而妙。是此心旨也。據",
    "T48n2019A_001:1001a17": "此則以無妄心非無真心妙用也。從來諸師",
    "T48n2019A_001:1001a18": "說。做無心功夫類各不同。今總大義略明十",
    "T48n2019A_001:1001a19": "種。一曰覺察。謂做功夫時。平常絕念隄防念",
    "T48n2019A_001:1001a20": "起。一念纔生便與覺破。妄念破覺後念不生。",
    "T48n2019A_001:1001a21": "此之覺智亦不須用。妄覺俱忘名曰無心。故",
    "T48n2019A_001:1001a22": "祖師云。不怕念起只恐覺遲。又偈云。不用求",
    "T48n2019A_001:1001a23": "真唯須息見。此是息妄功夫也。二曰休歇。謂",
    "T48n2019A_001:1001a24": "做功夫時。不思善不思惡。心起便休遇緣便",
    "T48n2019A_001:1001a25": "歇。古人云。一條白練去。冷湫湫地去。古廟裏",
    "T48n2019A_001:1001a26": "香爐去。直得絕廉纖離分別。如痴似兀方有",
    "T48n2019A_001:1001a27": "少分相應。此休歇妄心功夫也。三泯心存境。",
    "T48n2019A_001:1001a28": "謂做功夫時。於一切妄念俱息。不顧外境但",
    "T48n2019A_001:1001a29": "自息心。妄心已息何害有境。即古人奪人不",
    "T48n2019A_001:1001b01": "奪境法門也。故有語云。是處有芳草滿城無",
    "T48n2019A_001:1001b02": "故人。又龐公云。但自無心於萬物。何妨萬物",
    "T48n2019A_001:1001b03": "常圍繞。此是泯心存境息妄功夫也。四泯境",
    "T48n2019A_001:1001b04": "存心。謂做功夫時。將一切內外諸境悉觀為",
    "T48n2019A_001:1001b05": "空寂。只存一心孤標獨立。所以古人云。不與",
    "T48n2019A_001:1001b06": "萬法為侶。不與諸塵作對。心若著境心即是",
    "T48n2019A_001:1001b07": "妄。今既無境何妄之有。乃真心獨照不礙於",
    "T48n2019A_001:1001b08": "道。即古人奪境不奪人也。故有語云。上園花",
    "T48n2019A_001:1001b09": "已謝車馬尚駢闐。又云。三千劍客今何在。獨",
    "T48n2019A_001:1001b10": "計莊周定太平。此是泯境存心息妄功夫也。",
    "T48n2019A_001:1001b11": "五泯心泯境。謂做功夫時。先空寂外境。次滅",
    "T48n2019A_001:1001b12": "內心。既內外心境俱寂。畢竟妄從何有。故灌",
    "T48n2019A_001:1001b13": "溪云。十方無壁落四面亦無門。淨裸裸赤洒",
    "T48n2019A_001:1001b14": "洒。即祖師人境兩俱奪法門也。故有語云。雲",
    "T48n2019A_001:1001b15": "散水流去寂然天地空。又云。人牛俱不見正",
    "T48n2019A_001:1001b16": "是月明時。此泯心泯境息妄功夫也。六存境",
    "T48n2019A_001:1001b17": "存心。謂做功夫時。心住心位境住境位。有時",
    "T48n2019A_001:1001b18": "心境相對。則心不取境。境不臨心各不相到。",
    "T48n2019A_001:1001b19": "自然妄念不生。於道無礙故。經云。是法住法",
    "T48n2019A_001:1001b20": "位世間相常住。即祖師人境俱不奪法門也。",
    "T48n2019A_001:1001b21": "故有語云。一片月生海幾家人上樓。又云。山",
    "T48n2019A_001:1001b22": "花千萬朵遊子不知歸。此是存境存心滅妄",
    "T48n2019A_001:1001b23": "功夫也。七內外全體。謂做功夫時。於山河大",
    "T48n2019A_001:1001b24": "地日月星辰內身外器。一切諸法同真心體。",
    "T48n2019A_001:1001b25": "湛然虛明。無一毫異。大千沙界打成一片。更",
    "T48n2019A_001:1001b26": "於何處得妄心來。所以肇法師云。天地與我",
    "T48n2019A_001:1001b27": "同根。萬物與我同體。此是內外全體滅妄功",
    "T48n2019A_001:1001b28": "夫也。八內外全用。謂做功夫時。將一切內外",
    "T48n2019A_001:1001b29": "身心器界諸法。及一切動用施為。悉觀作真",
    "T48n2019A_001:1001c01": "心妙用。一切心念纔生便是妙用現前。既一",
    "T48n2019A_001:1001c02": "切皆是妙用。妄心向甚麼處安著。故永嘉云。",
    "T48n2019A_001:1001c03": "無明實性即佛性。幻化空身即法身。志公十",
    "T48n2019A_001:1001c04": "二時歌云。平旦寅。狂機內隱道人身。坐臥不",
    "T48n2019A_001:1001c05": "知元是道。只麼忙忙受苦辛。此是內外全用",
    "T48n2019A_001:1001c06": "息妄功夫也。九即體即用。謂做功夫時。雖冥",
    "T48n2019A_001:1001c07": "合真體一味空寂。而於中內隱靈明乃體即",
    "T48n2019A_001:1001c08": "用也。靈明中內隱空寂用即體也。故永嘉云。",
    "T48n2019A_001:1001c09": "惺惺寂寂是惺惺妄想非。寂寂惺惺是無記",
    "T48n2019A_001:1001c10": "寂寂非。既寂寂中不容無記。惺惺中不用亂",
    "T48n2019A_001:1001c11": "想。所有妄心如何得生。此是即體即用滅妄",
    "T48n2019A_001:1001c12": "功夫也。十透出體用。謂做功夫時。不分內外。",
    "T48n2019A_001:1001c13": "亦不辨東西南北。將四方八面。只作一箇大",
    "T48n2019A_001:1001c14": "解脫門圓陀陀地。體用不分無分毫滲漏。通",
    "T48n2019A_001:1001c15": "身打成一片。其妄何處得起。古人云。通身無",
    "T48n2019A_001:1001c16": "縫罅上下忒團欒。是乃透出體用滅妄功夫",
    "T48n2019A_001:1001c17": "也。已上十種做功夫法不須全用。但得一門",
    "T48n2019A_001:1001c18": "功夫成就。其妄自滅真心即現。隨根宿習曾",
    "T48n2019A_001:1001c19": "與何法有緣即便習之。此之功夫乃無功之",
    "T48n2019A_001:1001c20": "功。非有心功力也。此箇休歇妄心法門最緊",
    "T48n2019A_001:1001c21": "要故。偏多說無文繁也。",
    "T48n2019A_001:1001c22": "真心四儀真心四儀",
    "T48n2019A_001:1001c23": "或曰。前說息妄未審但只坐習。亦通行住等",
    "T48n2019A_001:1001c24": "耶。曰經論多說坐習。所以易成故。亦通行住",
    "T48n2019A_001:1001c25": "等。久漸成純熟故。起信論云。若修止者。住於",
    "T48n2019A_001:1001c26": "靜處端坐正意。不依氣息。不依形色。不依於",
    "T48n2019A_001:1001c27": "空。不依地水火風。乃至不依見聞覺知。一切",
    "T48n2019A_001:1001c28": "諸想隨念皆除。亦遣除想。以一切法本來無",
    "T48n2019A_001:1001c29": "想。念念不生念念不滅。亦不得隨心外念境",
    "T48n2019A_001:1002a01": "界後以心除心。心若馳散即當收來住於正",
    "T48n2019A_001:1002a02": "念。是正念者。當知唯心無外境界。即復此心",
    "T48n2019A_001:1002a03": "亦無自相。念念不可得。若從坐起去來進止",
    "T48n2019A_001:1002a04": "有所施作。於一切時常念方便隨順觀察。久",
    "T48n2019A_001:1002a05": "習純熟其心得住。以心住故漸漸猛利。隨順",
    "T48n2019A_001:1002a06": "得入真如三昧。深伏煩惱信心增長。速成不",
    "T48n2019A_001:1002a07": "退。唯除疑惑不信誹謗重罪業障我慢懈怠。",
    "T48n2019A_001:1002a08": "如是等人所不能入。據此則通四儀也。圓覺經",
    "T48n2019A_001:1002a09": "云。先依如來奢摩他行。堅持禁戒。安處徒眾。",
    "T48n2019A_001:1002a10": "宴坐靜室。此初習也。永嘉云。行亦禪坐亦禪。",
    "T48n2019A_001:1002a11": "語默動靜體安然。據此亦通四儀耳。總論功",
    "T48n2019A_001:1002a12": "力坐尚不能息心。況行住等豈能入道耶。若",
    "T48n2019A_001:1002a13": "是用得純熟底人。千聖興來驚不起。萬般魔",
    "T48n2019A_001:1002a14": "妖不迴顧。豈況行住坐中不能做功夫也。如",
    "T48n2019A_001:1002a15": "人欲讎恨於人。乃至行住坐臥飲食動用。一",
    "T48n2019A_001:1002a16": "切時中不能忘了。欲愛樂於人亦復如是。且",
    "T48n2019A_001:1002a17": "憎愛有心中事。尚於有心中容得。今做功夫",
    "T48n2019A_001:1002a18": "是無心事。又何疑四儀中不常現前耶。只恐",
    "T48n2019A_001:1002a19": "不信不為。若為若信則威儀中道必不失也。",
    "T48n2019A_001:1002a20": "真心所在真心所在",
    "T48n2019A_001:1002a21": "或曰。息妄心而真心現矣。然則真心體用今",
    "T48n2019A_001:1002a22": "在何處。曰真心妙體遍一切處。永嘉云。不離",
    "T48n2019A_001:1002a23": "當處常湛然。覓即知君不可見。經云。虛空性",
    "T48n2019A_001:1002a24": "故。常不動故。如來藏中無起滅故。大法眼",
    "T48n2019A_001:1002a25": "云。處處菩提路頭頭功德林。此即是體所在",
    "T48n2019A_001:1002a26": "也。真心妙用隨感隨現。如谷應聲。法燈云。今",
    "T48n2019A_001:1002a27": "古應無墜。分明在目前。片雲生晚谷。孤鶴下",
    "T48n2019A_001:1002a28": "遙天。所以魏府元華嚴云。佛法在日用處。在",
    "T48n2019A_001:1002a29": "行住坐臥處。喫茶喫飯處。語言相問處。所作",
    "T48n2019A_001:1002b01": "所為舉心動念。又却不是也。故知體則遍一",
    "T48n2019A_001:1002b02": "切處。悉能起用。但因緣有無不定故。妙用不",
    "T48n2019A_001:1002b03": "定耳。非無妙用也。修心之人欲入無為海度",
    "T48n2019A_001:1002b04": "諸生死。莫迷真心體用所在也。",
    "T48n2019A_001:1002b05": "真心出死真心出死",
    "T48n2019A_001:1002b06": "或曰。嘗聞見性之人出離生死。然往昔諸祖",
    "T48n2019A_001:1002b07": "是見性人。皆有生有死。今現見世間修道之",
    "T48n2019A_001:1002b08": "人有生死事。如何云出生死耶。曰生死本無",
    "T48n2019A_001:1002b09": "妄計為有。如人病眼見空中華。或無病人說",
    "T48n2019A_001:1002b10": "無空花。病者不信。目病若無空花自滅。方信",
    "T48n2019A_001:1002b11": "花無。只花未滅其花亦空。但病者妄執為花。",
    "T48n2019A_001:1002b12": "非體實有也。如人妄認生死為有。或無生死",
    "T48n2019A_001:1002b13": "人告云。本無生死。彼人一朝妄息生死自除。",
    "T48n2019A_001:1002b14": "方知生死本來是無。只生死未息時亦非實",
    "T48n2019A_001:1002b15": "有。以妄認生死有故。經云。善男子。一切眾生",
    "T48n2019A_001:1002b16": "從無始來種種顛倒。猶如迷人四方易處。妄",
    "T48n2019A_001:1002b17": "認四大為自身相。六塵緣影為自心相。譬彼",
    "T48n2019A_001:1002b18": "病目見空中花。乃至如眾空花滅於虛空。不",
    "T48n2019A_001:1002b19": "可說言有定滅處。何以故。無生處故。一切眾",
    "T48n2019A_001:1002b20": "生於無生中妄見生滅。是故說名輪轉生死",
    "T48n2019A_001:1002b21": "據此經文。信知達悟圓覺真心本無生死。今",
    "T48n2019A_001:1002b22": "知無生死。而不能脫生死者。功夫不到故也。",
    "T48n2019A_001:1002b23": "故教中說。菴婆女問文殊云。明知生是不生",
    "T48n2019A_001:1002b24": "之法。為甚麼被生死之所流。文殊云。其力未",
    "T48n2019A_001:1002b25": "充故。後有進山主。問修山主云。明知生是不",
    "T48n2019A_001:1002b26": "生之法。為甚麼却被生死之所流。修云。笋畢",
    "T48n2019A_001:1002b27": "竟成竹去。如今作篾使得麼。所以知無生死",
    "T48n2019A_001:1002b28": "不如體無生死。體無生死不如契無生死。契",
    "T48n2019A_001:1002b29": "無生死不如用無生死。今人尚不知無生死。",
    "T48n2019A_001:1002c01": "況體無生死契無生死用無生死耶。故認生",
    "T48n2019A_001:1002c02": "死者不信無生死法。不亦宜乎。",
    "T48n2019A_001:1002c03": "真心正助真心正助",
    "T48n2019A_001:1002c04": "或曰。如前息妄真心現前。且如妄未息時。但",
    "T48n2019A_001:1002c05": "只歇妄做無心功夫。更有別法可對治諸妄",
    "T48n2019A_001:1002c06": "耶。曰正助不同也。以無心息妄為正。以習眾",
    "T48n2019A_001:1002c07": "善為助。譬如明鏡為塵所覆。雖以手力揩拭。",
    "T48n2019A_001:1002c08": "要須妙藥磨瑩光始現也。塵垢煩惱也。手力",
    "T48n2019A_001:1002c09": "無心功也。磨藥眾善也。鏡光真心也。起信論",
    "T48n2019A_001:1002c10": "云。復次信成就發心者。發何等心。略有三種。",
    "T48n2019A_001:1002c11": "云何為三。一者直心。正念真如法故。二者深",
    "T48n2019A_001:1002c12": "心。集一切善行故。三者大悲心。欲拔一切眾",
    "T48n2019A_001:1002c13": "生苦故。問曰。上說法界一相佛體無二。何故",
    "T48n2019A_001:1002c14": "不唯念真如。復假求學諸善也。答曰。譬如大",
    "T48n2019A_001:1002c15": "摩尼寶體性明淨而有鑛穢之垢。若人雖念",
    "T48n2019A_001:1002c16": "寶性。不以方便種種磨治終無得淨。以垢無",
    "T48n2019A_001:1002c17": "量遍一切法故。修一切善行。如是真如之法",
    "T48n2019A_001:1002c18": "體性空淨。而有無量煩惱染垢。若人雖念真",
    "T48n2019A_001:1002c19": "如。不以方便種種熏習亦無得淨。以垢無量",
    "T48n2019A_001:1002c20": "遍一切法故。修一切善行以為對治。若人修",
    "T48n2019A_001:1002c21": "行一切善法。自然歸順真如法故。據此所論。",
    "T48n2019A_001:1002c22": "以休歇妄心為正。修諸善法為助。若修善時",
    "T48n2019A_001:1002c23": "與無心相應不取著因果。若取因果便落凡",
    "T48n2019A_001:1002c24": "夫人天報中。難證真如不脫生死。若與無心",
    "T48n2019A_001:1002c25": "相應乃是證真如方便脫生死之要術。兼得",
    "T48n2019A_001:1002c26": "廣大福德。金剛般若經云。須菩提。菩薩無",
    "T48n2019A_001:1002c27": "住相布施其福德不可思量。今見世人有參",
    "T48n2019A_001:1002c28": "學者。纔知有箇本來佛性。乃便自恃天真不",
    "T48n2019A_001:1002c29": "習眾善豈只於真心不達。亦乃翻成懈怠。惡",
    "T48n2019A_001:1003a01": "道尚不能免。況脫生死。此見大錯也。",
    "T48n2019A_001:1003a02": "真心功德真心功德",
    "T48n2019A_001:1003a03": "或曰。有心修因不疑功德矣。無心修因功德",
    "T48n2019A_001:1003a04": "何來。曰有心修因得有為果。無心為因顯性",
    "T48n2019A_001:1003a05": "功德。此諸功德本來自具。妄覆不顯。今既妄",
    "T48n2019A_001:1003a06": "除功德現前。故永嘉云。三身四智體中圓。八",
    "T48n2019A_001:1003a07": "解六通心地印。乃是體中自具性功德也。古",
    "T48n2019A_001:1003a08": "頌。若人靜坐一須臾勝造恒沙七寶塔。寶塔",
    "T48n2019A_001:1003a09": "畢竟化為塵。一念淨心成正覺。故知無心功",
    "T48n2019A_001:1003a10": "大於有心也。洪州水潦和尚參馬祖問。如何",
    "T48n2019A_001:1003a11": "是西來的的意。被馬祖一踏踏到。忽然發悟",
    "T48n2019A_001:1003a12": "起來撫掌。大笑云。也大奇也大奇。百千三昧",
    "T48n2019A_001:1003a13": "無量妙義。只向一毛頭上便一時識得根源",
    "T48n2019A_001:1003a14": "去。乃作禮而退。據此則功德不從外來。本自",
    "T48n2019A_001:1003a15": "具足也。四祖謂懶融禪師曰。夫百千法門同",
    "T48n2019A_001:1003a16": "歸方寸。河沙功德總在心源。一切戒門定門",
    "T48n2019A_001:1003a17": "慧門神通變化。悉自具足不離汝心據祖師",
    "T48n2019A_001:1003a18": "語。無心功德甚多。但好事相功德者。於無心",
    "T48n2019A_001:1003a19": "功德自不生信耳。",
    "T48n2019A_001:1003a20": "真心驗功真心驗功",
    "T48n2019A_001:1003a21": "或曰。真心現前如何知是真心成熟無礙也。",
    "T48n2019A_001:1003a22": "曰學道之人已得真心現前時。但習氣未除。",
    "T48n2019A_001:1003a23": "若遇熟境有時失念。如牧牛雖調到牽拽隨",
    "T48n2019A_001:1003a24": "順處。猶不敢放了鞭繩。直待心調步穩赶趁",
    "T48n2019A_001:1003a25": "入苗稼中不傷苗稼。方敢撒手也。到此地步",
    "T48n2019A_001:1003a26": "便不用牧童鞭繩。自然無傷苗稼。如道人得",
    "T48n2019A_001:1003a27": "真心後。先且用功保養。有大力用方可利生。",
    "T48n2019A_001:1003a28": "若驗此真心時。先將平生所愛底境。時時想",
    "T48n2019A_001:1003a29": "在面前。如依前起憎愛心。則道心未熟。若不",
    "T48n2019A_001:1003b01": "生憎愛心。是道心熟也。雖然如此成熟。猶未",
    "T48n2019A_001:1003b02": "是自然不起憎愛。又再驗心。若遇憎愛境時。",
    "T48n2019A_001:1003b03": "特然起憎愛心令取憎愛境界。若心不起是",
    "T48n2019A_001:1003b04": "心無礙。如露地白牛不傷苗稼也。古有呵佛",
    "T48n2019A_001:1003b05": "罵祖者。是與此心相應今見纔入宗門。未知",
    "T48n2019A_001:1003b06": "道之遠近。便學呵佛罵祖者。太早計也。",
    "T48n2019A_001:1003b07": "真心無知真心無知",
    "T48n2019A_001:1003b08": "或曰。真心與妄心對境時。如何辨別真妄耶。",
    "T48n2019A_001:1003b09": "曰妄心對境有知。而知於順違境起貪瞋心。",
    "T48n2019A_001:1003b10": "又於中容境起癡心也。既於境上起貪瞋癡",
    "T48n2019A_001:1003b11": "三毒。足見是妄心也。祖師云。逆順相爭是為",
    "T48n2019A_001:1003b12": "心病。故知對於可不可者是妄心也。若真心",
    "T48n2019A_001:1003b13": "者無知而知。平懷圓照故異於草木。不生憎",
    "T48n2019A_001:1003b14": "愛故異於妄心。即對境虛明不憎不愛。無知",
    "T48n2019A_001:1003b15": "而知者真心故。肇論云。夫聖心者。微妙無相",
    "T48n2019A_001:1003b16": "不可為有。用之彌勤不可為無。乃至非有故",
    "T48n2019A_001:1003b17": "知而無知。非無故無知而知。是以無知即知。",
    "T48n2019A_001:1003b18": "無以言異於聖人心也。又妄心在有著有在",
    "T48n2019A_001:1003b19": "無著無。常在二邊不知中道。永嘉云。捨妄心",
    "T48n2019A_001:1003b20": "取真理。取捨之心成巧偽。學人不了用修行。",
    "T48n2019A_001:1003b21": "深成認賊將為子。若是真心居有無而不落",
    "T48n2019A_001:1003b22": "有無。常處中道故。祖師云。不逐有緣勿住空",
    "T48n2019A_001:1003b23": "忍。一種平懷泯然自盡。肇論云。是以聖人處",
    "T48n2019A_001:1003b24": "有不有。居無不無。雖不取於有無。然不捨於",
    "T48n2019A_001:1003b25": "有無。所以和光塵勞周旋五趣。寂然而往怕",
    "T48n2019A_001:1003b26": "爾而來。恬淡無為而無不為。此說聖人垂手",
    "T48n2019A_001:1003b27": "為人。周旋五趣接化眾生。雖往來而無往來",
    "T48n2019A_001:1003b28": "相。妄心不爾。故真心妄心不同也。又真心乃",
    "T48n2019A_001:1003b29": "平常心也。妄心乃不平常心也。或曰。何名平",
    "T48n2019A_001:1003c01": "常心也。曰人人具有一點靈明。湛若虛空遍",
    "T48n2019A_001:1003c02": "一切處。對俗事假名理性。對妄識權號真心。",
    "T48n2019A_001:1003c03": "無分毫分別。遇緣不昧。無一念取捨。觸物皆",
    "T48n2019A_001:1003c04": "周。不逐萬境遷移。設使隨流得妙。不離當處",
    "T48n2019A_001:1003c05": "湛然。覓即知君不見。乃真心也。或曰。何名不",
    "T48n2019A_001:1003c06": "平常心耶。曰境有聖與凡。境有染與淨。境有",
    "T48n2019A_001:1003c07": "斷與常。境有理與事。境有生與滅。境有動與",
    "T48n2019A_001:1003c08": "靜。境有去與來。境有好與醜。境有善與惡。境",
    "T48n2019A_001:1003c09": "有因與果。細論則萬別千差。今乃且舉十對",
    "T48n2019A_001:1003c10": "皆名不平常境也。心隨此不平常境而生。不",
    "T48n2019A_001:1003c11": "平常境而滅。不平常境心對前平常真心。所",
    "T48n2019A_001:1003c12": "以名不平常妄心也。真心本具。不隨不平常",
    "T48n2019A_001:1003c13": "境生起種種差別。所以名平常真心也。或曰。",
    "T48n2019A_001:1003c14": "真心平常無諸異因。奈何佛說因果善惡報",
    "T48n2019A_001:1003c15": "應乎。曰妄心逐種種境。不了種種境。遂起種",
    "T48n2019A_001:1003c16": "種心。佛說種種因果法。治伏種種妄心須立",
    "T48n2019A_001:1003c17": "因果也。若此真心不逐種種境。由是不起種",
    "T48n2019A_001:1003c18": "種心。佛即不說種種法。何有因果也。或曰。真",
    "T48n2019A_001:1003c19": "心平常不生耶。曰真心有時施用非逐境生。",
    "T48n2019A_001:1003c20": "但妙用遊戲不昧因果耳。",
    "T48n2019A_001:1003c21": "真心所往真心所往",
    "T48n2019A_001:1003c22": "或曰。未達真心人。由迷真心故作善惡因。由",
    "T48n2019A_001:1003c23": "作善因故生善道中。由作惡因故入惡道中。",
    "T48n2019A_001:1003c24": "逐業受生其理不疑。若達真心人妄情歇盡",
    "T48n2019A_001:1003c25": "契證真心無善惡因。一靈身後何所依託耶。",
    "T48n2019A_001:1003c26": "曰莫謂有依託者勝無依託耶。又莫將無依",
    "T48n2019A_001:1003c27": "託者。同人間飄零之蕩子。似鬼趣無主之孤",
    "T48n2019A_001:1003c28": "魂。特為此問求有依託耳。或曰然。曰達性則",
    "T48n2019A_001:1003c29": "不然也。一切眾生迷覺性故。忘情愛念結業",
    "T48n2019A_001:1004a01": "為因。生六趣中受善惡報。假如天業為因只",
    "T48n2019A_001:1004a02": "得天果。除合生處餘並不得受用。諸趣皆爾。",
    "T48n2019A_001:1004a03": "既從其業故。合生處為樂。不生處為非樂。以",
    "T48n2019A_001:1004a04": "合生處為自己依託。不生處為他人依託。所",
    "T48n2019A_001:1004a05": "以有妄情則有妄因。有妄因則有妄果。有妄",
    "T48n2019A_001:1004a06": "果則有依託。有依託則分彼此。分彼此則有",
    "T48n2019A_001:1004a07": "可不可也。今達真心契無生滅之覺性。起無",
    "T48n2019A_001:1004a08": "生滅之妙用。妙體真常本無生滅。妙用隨緣",
    "T48n2019A_001:1004a09": "似有生滅。然從體生用用即是體。何生滅之",
    "T48n2019A_001:1004a10": "可有。達人即證真體。其生滅何干涉耶。如水",
    "T48n2019A_001:1004a11": "以濕性為體波浪為用。濕性元無生滅故。波",
    "T48n2019A_001:1004a12": "中濕性何生滅耶。然波離濕性別無故。波亦",
    "T48n2019A_001:1004a13": "無生滅。所以古人云。盡大地是沙門一雙正",
    "T48n2019A_001:1004a14": "眼。盡大地是箇伽藍。盡是悟理人安身立命",
    "T48n2019A_001:1004a15": "處。既達真心。四生六道一時消殞。山河大地",
    "T48n2019A_001:1004a16": "悉是真心。不可離此真心之外別有依託處",
    "T48n2019A_001:1004a17": "也。既無三界妄因。必無六趣妄果。妄果既無",
    "T48n2019A_001:1004a18": "說甚依託。必無彼此。既無彼此則何可不可",
    "T48n2019A_001:1004a19": "也。即十方世界唯一真心。全身受用無別依",
    "T48n2019A_001:1004a20": "託。又於示現門中隨意往生而無障礙。故傳",
    "T48n2019A_001:1004a21": "燈云。溫操尚書問圭峯曰。悟理之人一期壽",
    "T48n2019A_001:1004a22": "終何所依託。圭峯曰。一切眾生無不具有靈",
    "T48n2019A_001:1004a23": "明覺性與佛無殊。若能悟此性即是法身。本",
    "T48n2019A_001:1004a24": "自無生何有依託。靈明不昧了了常知。無所",
    "T48n2019A_001:1004a25": "從來亦無所去。但以空寂為自體。勿認色身。",
    "T48n2019A_001:1004a26": "以靈知為自心。勿認妄念。妄念若起都不隨",
    "T48n2019A_001:1004a27": "之。則臨命終時自然業不能繫。雖有中陰所",
    "T48n2019A_001:1004a28": "向自由。天上人間隨意寄託。此即前真心身",
    "T48n2019A_001:1004a29": "後所往者也。",
    "T48n2019A_001:1004b01": "真心直說終"
}