{
    "T41n1822_004:0524c14": "俱舍論疏卷第四",
    "T41n1822_004:0524c16": "沙門法寶撰",
    "T41n1822_004:0524c17": "分別根品第二之二",
    "T41n1822_004:0524c18": "論曰今應思擇至決定俱生。此品大文第二。",
    "T41n1822_004:0524c19": "有二十七頌明俱生法。文中有二。一問。二",
    "T41n1822_004:0524c20": "答。此即問也　問何故作此論耶。正理論云。",
    "T41n1822_004:0524c21": "何緣思擇諸法俱生。為破邪宗顯正理故。",
    "T41n1822_004:0524c22": "謂或有執諸行無因自然而起。或復有執",
    "T41n1822_004:0524c23": "由一因故諸行得生。或復有執由自性等",
    "T41n1822_004:0524c24": "不平等因而生諸行　為對此執故作斯",
    "T41n1822_004:0524c25": "論。此論問意意云。一切有為如其體相色．",
    "T41n1822_004:0524c26": "心等法種種不同。此法生時亦各別起。為有",
    "T41n1822_004:0524c27": "諸法決定俱生。論。有定俱生。答也。答中",
    "T41n1822_004:0524c28": "有三。一即略答。二開章門。三依章別釋。此",
    "T41n1822_004:0524c29": "略答也。論。謂一切法至此中不說。第二",
    "T41n1822_004:0525a01": "開章門也。雖標五法唯釋四章。無為不生。",
    "T41n1822_004:0525a02": "此中不說。",
    "T41n1822_004:0525a03": "論。今先辨色決定俱生已下第三依章別釋。",
    "T41n1822_004:0525a04": "此一頌第一釋色定俱生。論曰至細於",
    "T41n1822_004:0525a05": "此者。此釋頌微聚也。極微非聚。微是七微。",
    "T41n1822_004:0525a06": "聚色之中微聚最細。此文亦顯色等極微。自",
    "T41n1822_004:0525a07": "類聚集成其微聚　又釋。同正理。正理云。",
    "T41n1822_004:0525a08": "色之極少更無分故立極少名。如一剎那名",
    "T41n1822_004:0525a09": "時極少。更不可折為半剎那。如是眾微展",
    "T41n1822_004:0525a10": "轉和合。定不離者說為微聚　准此論文。",
    "T41n1822_004:0525a11": "微是極微。聚是八．九微等。二釋之中後釋為",
    "T41n1822_004:0525a12": "善。論。此在欲界至色香味觸。此釋欲界",
    "T41n1822_004:0525a13": "無聲無根。論。無聲有根至身為第九。此",
    "T41n1822_004:0525a14": "釋無聲有身根也。論。有餘根聚至處",
    "T41n1822_004:0525a15": "各別故。釋有餘根處各別也。論。於前",
    "T41n1822_004:0525a16": "諸聚至大種因起。釋有聲也。婆沙九十云。",
    "T41n1822_004:0525a17": "身．色．聲．觸界。欲．色界定成就。無色界不成",
    "T41n1822_004:0525a18": "就者。問身．色．觸界可爾。聲界云何恒時成",
    "T41n1822_004:0525a19": "就。有作是說。大種離合必生聲界。有情若",
    "T41n1822_004:0525a20": "在欲．色界中。大種恒有故常發聲。評曰。彼",
    "T41n1822_004:0525a21": "不應作是說。若四大種必恒生聲。此所生",
    "T41n1822_004:0525a22": "聲何大種造。若即此造。應多有對色一四大",
    "T41n1822_004:0525a23": "種生。若說餘造。餘四大種復必生聲。如是",
    "T41n1822_004:0525a24": "展轉有無窮過。應作是說生欲．色界有情",
    "T41n1822_004:0525a25": "身中。多四大種在一身內。有相擊者便發",
    "T41n1822_004:0525a26": "生聲。不相擊者即無聲起。雖一身中必有",
    "T41n1822_004:0525a27": "聲起。非諸身分皆悉發聲　又此論等云",
    "T41n1822_004:0525a28": "無聲八等。准此等文。定成聲者據一有情。",
    "T41n1822_004:0525a29": "於一身中定成聲故非定遍有　有聲九等。",
    "T41n1822_004:0525b01": "據相隣近。二文意別互不相違　詳諸論意",
    "T41n1822_004:0525b02": "有眼等根定有身根。及有餘八。有身根處",
    "T41n1822_004:0525b03": "亦定有八。雖根四境定不相離必定俱生。",
    "T41n1822_004:0525b04": "亦有內四境。有定俱生。有不定者。定者如",
    "T41n1822_004:0525b05": "有感眼必感身等。有唯不離根非俱生．滅。",
    "T41n1822_004:0525b06": "如有表色．聲。及造表．無表大。變化色等。此",
    "T41n1822_004:0525b07": "等與根雖有．無不定。依總處說云定不相",
    "T41n1822_004:0525b08": "離。雖聲不定。然聲起時必擊色等大種方",
    "T41n1822_004:0525b09": "生。色與香等必定俱起。由此有聲定有八",
    "T41n1822_004:0525b10": "事。有餘八事非定有聲。有香味境定有",
    "T41n1822_004:0525b11": "色觸。有欲色觸非定有香．味。有一師說。",
    "T41n1822_004:0525b12": "身在色界作欲界化。不化香味。此非正",
    "T41n1822_004:0525b13": "義。此即外境決定有八。造道．定戒四大種",
    "T41n1822_004:0525b14": "等。雖依身等。不定俱生。若取必相依有。即",
    "T41n1822_004:0525b15": "無四大起而無色等。容有無聲　舊毘婆",
    "T41n1822_004:0525b16": "沙有二師說。第一師云。一切四大必不離",
    "T41n1822_004:0525b17": "色聲。一切欲界色必不離香．味。第二師云。",
    "T41n1822_004:0525b18": "一切四大不必有色．聲。一切欲色不必有",
    "T41n1822_004:0525b19": "香．味　念法師云。兩師竝非正義。各取少",
    "T41n1822_004:0525b20": "分方可為正。應言一切四大必不離色。",
    "T41n1822_004:0525b21": "不必有聲。一切欲界色必不離香．味。故雜",
    "T41n1822_004:0525b22": "心云極微在四根十種。應當知身根九。餘",
    "T41n1822_004:0525b23": "八。謂是有香地　泰法師云。念法師意。以雜",
    "T41n1822_004:0525b24": "心論不說有聲。明知此聲非恒成就泰法",
    "T41n1822_004:0525b25": "師云。念法師若作斯釋。此大謬也。發智論云",
    "T41n1822_004:0525b26": "誰成就聲持。答曰欲．色界　又雜心云。無想",
    "T41n1822_004:0525b27": "眾生十入性　聲既恒成。故知婆沙初師一",
    "T41n1822_004:0525b28": "切四大必不離色．聲一切欲界色必不離",
    "T41n1822_004:0525b29": "香．味。是其正義。然雜心．俱舍頌不說聲者。",
    "T41n1822_004:0525c01": "以聲因大種相擊故生。非如香等恒時有",
    "T41n1822_004:0525c02": "故。其聲此論別加。雜心略而不說。泰法師意",
    "T41n1822_004:0525c03": "說聲既恒成。明知一切四大必不離聲。",
    "T41n1822_004:0525c04": "今詳。念法師釋深得論意。一切四大不必",
    "T41n1822_004:0525c05": "有聲。與婆沙評家義同。一切欲．色界定",
    "T41n1822_004:0525c06": "成就聲者。據一身說。一切欲界色必不離",
    "T41n1822_004:0525c07": "香．味。同婆沙一百四十五評家。身在色界",
    "T41n1822_004:0525c08": "作欲界化。亦化香．味而不成就　泰法師",
    "T41n1822_004:0525c09": "解。若言定成就聲。此說即是。若言一切四",
    "T41n1822_004:0525c10": "大必不離色．聲者。此即非也。只可言不",
    "T41n1822_004:0525c11": "離色。何得必不離聲。准婆沙評家義。有",
    "T41n1822_004:0525c12": "四大種不離聲。有四大種離聲。何得說言",
    "T41n1822_004:0525c13": "一切四大必不離聲。若言大種皆遍發聲。",
    "T41n1822_004:0525c14": "還同婆沙評家所破。故亦非理　又言。一切",
    "T41n1822_004:0525c15": "欲界色必不離香．味。還同念法師。准念法",
    "T41n1822_004:0525c16": "師一切四大必不離色不必有聲者。此同",
    "T41n1822_004:0525c17": "婆沙評家所說。擊發四大方名有聲。自餘",
    "T41n1822_004:0525c18": "四大不名有聲。非是一身不必有聲名為",
    "T41n1822_004:0525c19": "不定。若說同在一身即合必有聲也。應定",
    "T41n1822_004:0525c20": "九．十等　今詳婆沙二說。前師欲界必不",
    "T41n1822_004:0525c21": "離香．味者。是色界亦化香．味。如莊嚴具",
    "T41n1822_004:0525c22": "而不成就。後師一切欲界色不必有香．味",
    "T41n1822_004:0525c23": "者。是身在色界唯化欲界色．觸二境。泰師．",
    "T41n1822_004:0525c24": "光師妄解念法師意。以雜心不說有聲。明",
    "T41n1822_004:0525c25": "知此聲非恒成就。此即謬釋法師意也。念",
    "T41n1822_004:0525c26": "法師既講迦延。豈不知發智云誰成就聲",
    "T41n1822_004:0525c27": "持。答曰欲．色界。又豈不知無想十入。念法",
    "T41n1822_004:0525c28": "師以非是一切四大恒有聲故不必有聲。",
    "T41n1822_004:0525c29": "非謂一身全無聲也。如此論等云無聲八．",
    "T41n1822_004:0526a01": "九．十。有聲九．十．十一等。此同雜心。此言",
    "T41n1822_004:0526a02": "無聲。豈說不成就聲耶。法師既取此文",
    "T41n1822_004:0526a03": "意亦如是。",
    "T41n1822_004:0526a04": "泰法師復引發智等論。破念法師為大謬",
    "T41n1822_004:0526a05": "也。又自釋云故知婆沙初師一切四大必不",
    "T41n1822_004:0526a06": "離色．聲。一切欲界色必不離香．味是正義",
    "T41n1822_004:0526a07": "也。此更大謬。即違婆沙有四大無聲。此",
    "T41n1822_004:0526a08": "論．雜心無聲八等。念法師義既順論文。泰．",
    "T41n1822_004:0526a09": "光二師即謬破耳。論。若四大種至可得",
    "T41n1822_004:0526a10": "非餘。此明四大體．用增．減。此是問也。",
    "T41n1822_004:0526a11": "論。於彼聚中至與麨合味。此以用增答也。",
    "T41n1822_004:0526a12": "婆沙一百三十一有其兩說。一云體增。二",
    "T41n1822_004:0526a13": "云用增。此論是後師。正理是前師。正理救",
    "T41n1822_004:0526a14": "前師云。豈不色法亦見用增。如酢和水。良",
    "T41n1822_004:0526a15": "藥和毒。鹽和水等。雖兩數同。而用有異。",
    "T41n1822_004:0526a16": "如何言色就體說增。此不相違。以酢與水",
    "T41n1822_004:0526a17": "觸微雖等而味不同。酢味微多。水味微少。",
    "T41n1822_004:0526a18": "故酢味勝還是體增。於諸聚中有味等物體",
    "T41n1822_004:0526a19": "增強故。謂是用增。良藥．毒等緣起理門有",
    "T41n1822_004:0526a20": "差別故體類如是。由此雖少而能伏多。非",
    "T41n1822_004:0526a21": "異體類有別用生。故執用增是為邪計。或",
    "T41n1822_004:0526a22": "如類別。品別亦爾。故唯心等就用說增。就",
    "T41n1822_004:0526a23": "體說增。謂諸色法。譬如依多．依一成故",
    "T41n1822_004:0526a24": "　釋曰。色．心依一依多不同。用增．體增亦",
    "T41n1822_004:0526a25": "非一例。詳其兩說。竝是婆沙之文。正理論",
    "T41n1822_004:0526a26": "師此中不合彈斥論主為非。然詳體增．用",
    "T41n1822_004:0526a27": "增。未為盡理。如若干水具有六味。如有",
    "T41n1822_004:0526a28": "六人同食此水。先覺不同。何者體增。何者",
    "T41n1822_004:0526a29": "用增。故知法性隨緣不定非體．用。論。",
    "T41n1822_004:0526b01": "云何於彼知亦有餘。問也。論。由有攝熟",
    "T41n1822_004:0526b02": "長持業故答也　於中有二。此第一答。以",
    "T41n1822_004:0526b03": "業有故知體有也。論。有說遇緣至用有",
    "T41n1822_004:0526b04": "勝劣。此第二答。以後有相知前有體。遇火",
    "T41n1822_004:0526b05": "等緣蘇．臈．鐵等物便流動。如冬水中由極",
    "T41n1822_004:0526b06": "冷故有煖等相。及由先觸極冷水故後觸",
    "T41n1822_004:0526b07": "次冷覺中有煖。雖四大種體不相離。以用",
    "T41n1822_004:0526b08": "勝故唯一相顯。如多境相雜勝者先受。多",
    "T41n1822_004:0526b09": "聲同發唯聞勝者。婆沙一百四十一云。問",
    "T41n1822_004:0526b10": "云何得知。此四大種恒不相離。答自相．作",
    "T41n1822_004:0526b11": "業。一切聚中皆可得故。謂堅聚中地界自相。",
    "T41n1822_004:0526b12": "現可得故有義極成。於此聚中若無水界。",
    "T41n1822_004:0526b13": "金．銀．錫等應不可銷。又水若無彼應分散。",
    "T41n1822_004:0526b14": "若無火界石等相擊火不應生。又火若無",
    "T41n1822_004:0526b15": "無能成熟彼應腐敗。若無風界應無動",
    "T41n1822_004:0526b16": "搖。又若無風應無增長　於濕聚中水界",
    "T41n1822_004:0526b17": "自相。現可得故有。義極成。於此聚中若無",
    "T41n1822_004:0526b18": "地界至嚴寒位應不成水。又地若無船等",
    "T41n1822_004:0526b19": "應沒。若無火界應無煖時。又火若無彼應",
    "T41n1822_004:0526b20": "腐敗。若無風界應不動搖。又風若無應無",
    "T41n1822_004:0526b21": "增長　於煖聚中火界自相。現可得故",
    "T41n1822_004:0526b22": "　有義極成。於此聚中若無地界燈．燭等焰",
    "T41n1822_004:0526b23": "應不可迴。又地若無不應持物。若無水",
    "T41n1822_004:0526b24": "界應不生流。又水若無焰不應聚。若無",
    "T41n1822_004:0526b25": "風界應不動搖。又若無風應不增長　於",
    "T41n1822_004:0526b26": "動聚中風界自相。現可得故有義極成。於",
    "T41n1822_004:0526b27": "此聚中若無地界觸牆等障應不折迴。又",
    "T41n1822_004:0526b28": "地若無應不持物。若無水界應無冷風。",
    "T41n1822_004:0526b29": "又水若無彼應分散。若無火界應無煖風。",
    "T41n1822_004:0526c01": "又火若無彼應腐敗。論。有餘師說至界",
    "T41n1822_004:0526c02": "謂種子。此是經部也。唯有種子無其體相。",
    "T41n1822_004:0526c03": "大乘不言種子。然許或有一大乃至四大。",
    "T41n1822_004:0526c04": "許一造色乃至五境。然同處不相離。非和",
    "T41n1822_004:0526c05": "雜也。經部大意亦同。論。如何風中知有",
    "T41n1822_004:0526c06": "顯色問也。若言外境定有八微如外風中",
    "T41n1822_004:0526c07": "無塵埃者。長等形色共許定無。如何得知",
    "T41n1822_004:0526c08": "風中有顯色。若無顯色即唯有觸。孰有八",
    "T41n1822_004:0526c09": "微。論。此義可信至不相離故。答也。風中",
    "T41n1822_004:0526c10": "顯色但可依教信有。不可比知　或所合",
    "T41n1822_004:0526c11": "香現可取者。雖不可見而香可嗅。香．顯必",
    "T41n1822_004:0526c12": "俱定有顯也。論。前說色界至故不別說。",
    "T41n1822_004:0526c13": "類釋色界。可知。論。此中言事至為依",
    "T41n1822_004:0526c14": "處說。自此已下問答分別。此是問也。",
    "T41n1822_004:0526c15": "論。若爾何過。此反問也。論。二俱有過至",
    "T41n1822_004:0526c16": "有太少過。此責依體有太．少過。論。若",
    "T41n1822_004:0526c17": "依處說至有太多失。此明依處太多失也。",
    "T41n1822_004:0526c18": "論。二俱無過至能依造色。答二難也。",
    "T41n1822_004:0526c19": "論。若爾大種至四大種故。此就異類大種為",
    "T41n1822_004:0526c20": "難。論。應知此中至類無別故。此以類",
    "T41n1822_004:0526c21": "同合說答也　然正理論更有二說。故彼論",
    "T41n1822_004:0526c22": "云。或唯依體亦無有失。由此中說定俱生",
    "T41n1822_004:0526c23": "故。形色等體非決定有。光．明等中則無有",
    "T41n1822_004:0526c24": "故。或唯依處。然為遮遣多誹謗故別說大",
    "T41n1822_004:0526c25": "種。多誹謗者。謂或謗言。大種造色無別有性",
    "T41n1822_004:0526c26": "(謂譬喻部及覺天等)。或復謗言。無別觸處所造色體(室利邏多說許",
    "T41n1822_004:0526c27": "餘色)。或復謗言。非一切聚皆具一切。經部諸",
    "T41n1822_004:0526c28": "師或有總無四大。或復謗言數不決定。別",
    "T41n1822_004:0526c29": "說大種此謗皆除(經部諸師同大乘說或言定有大種不必具四)。",
    "T41n1822_004:0527a01": "論。何用分別至義應思擇。此論主止諍也。",
    "T41n1822_004:0527a02": "論。如是已辨至今次當說。此下半頌釋餘俱",
    "T41n1822_004:0527a03": "生。論曰至餘則不起。釋心．心所必定",
    "T41n1822_004:0527a04": "俱也。無有心王起時不兼心所。心所起時",
    "T41n1822_004:0527a05": "不兼心王。故言必俱。非謂心王而與一切",
    "T41n1822_004:0527a06": "種類心所俱也。論。諸行即是至四相俱",
    "T41n1822_004:0527a07": "起　言。諸行相者。謂一切有為與四種相必",
    "T41n1822_004:0527a08": "定俱起。上句必俱二字流至下句。諸行．相",
    "T41n1822_004:0527a09": "必俱也。論。言或得者至是故言或。釋頌",
    "T41n1822_004:0527a10": "或得二字。於諸行中或與得俱起謂有情",
    "T41n1822_004:0527a11": "法。或與得不俱謂無情法。故言或也。",
    "T41n1822_004:0527a12": "論。向言心所何者是耶。此下乘便廣明心",
    "T41n1822_004:0527a13": "所　言心所者是心所有。正理論云。四有",
    "T41n1822_004:0527a14": "為中廣辨色．心如前品說。心所等法猶未",
    "T41n1822_004:0527a15": "廣辨　自下有十一頌半廣明心所。文中有",
    "T41n1822_004:0527a16": "四。一述名體。二述俱生。三述簡濫。四述",
    "T41n1822_004:0527a17": "眾名　就述名體中復分為二。一開章列",
    "T41n1822_004:0527a18": "名。二牒章別釋。此下半頌開章列名。",
    "T41n1822_004:0527a19": "論曰至五小煩惱地法。列五地名。可知。依",
    "T41n1822_004:0527a20": "婆沙四十二。五地法外更有大有覆無記地。",
    "T41n1822_004:0527a21": "謂有覆無記心．心所法。大無覆無記地法。謂",
    "T41n1822_004:0527a22": "即一切無覆無記。此二地法無別心所。故此",
    "T41n1822_004:0527a23": "不說。論。地謂行處至為彼法地。總釋",
    "T41n1822_004:0527a24": "五地名也。論。大法地故名為大地。別",
    "T41n1822_004:0527a25": "釋大法地也。謂地是心王。大法是心所。",
    "T41n1822_004:0527a26": "論。此中若法至名大地法。別釋大地法也。",
    "T41n1822_004:0527a27": "謂即心所。此是兩重屬主釋也。論。謂",
    "T41n1822_004:0527a28": "法怛於一切心有。示大地法體也。",
    "T41n1822_004:0527a29": "論。彼法是何。此重問也　自下別釋五大地",
    "T41n1822_004:0527b01": "法。即為五段。此下第一一頌別釋大地法",
    "T41n1822_004:0527b02": "也　將釋名體先釋總名。如前所述　正",
    "T41n1822_004:0527b03": "理論云。地即是心。大法地故名為大地。此中",
    "T41n1822_004:0527b04": "若法。大地所有名大地法。謂法遍與一切品",
    "T41n1822_004:0527b05": "類一切心俱生。由此故心非大地法。非心",
    "T41n1822_004:0527b06": "俱生故　准上論文。受等十法。遍一切心",
    "T41n1822_004:0527b07": "故名為大。心王。與大為所依故名為大地。",
    "T41n1822_004:0527b08": "受等十法。與心俱生名大地法。心。與心王",
    "T41n1822_004:0527b09": "不俱生故非大地法　婆沙十六。問大地",
    "T41n1822_004:0527b10": "法是何義。答大者謂心。如是十法是心起處。",
    "T41n1822_004:0527b11": "大之地故名為大地。大地即法名大地法。有",
    "T41n1822_004:0527b12": "說心名為大。體．用勝故。即大是地故名大",
    "T41n1822_004:0527b13": "地。是諸心所所依處故。受等十法。於諸大地",
    "T41n1822_004:0527b14": "遍可得故名大地法。有說受等十法。遍諸",
    "T41n1822_004:0527b15": "心品故名為大。心是彼地故名大地。受等",
    "T41n1822_004:0527b16": "即是大地所有名大地法　前之二釋與二",
    "T41n1822_004:0527b17": "論異。後之一釋與二論同。自古諸師或以",
    "T41n1822_004:0527b18": "三義。或以五義。簡五地別。恐煩不敘　今",
    "T41n1822_004:0527b19": "此論主。唯以一義簡地法別。勝於三義五",
    "T41n1822_004:0527b20": "義簡也。即以遍於一切心簡自餘心所。皆",
    "T41n1822_004:0527b21": "不能遍一切心也。論曰至和合遍有。",
    "T41n1822_004:0527b22": "先總釋遍有。謂傳婆沙師說故言傳說。",
    "T41n1822_004:0527b23": "論。此中受謂至有差別故。准釋受蘊。言",
    "T41n1822_004:0527b24": "領隨觸。及於此中正理不破。故知此言即",
    "T41n1822_004:0527b25": "謂領順苦．樂等觸。非謂領順苦．樂等境",
    "T41n1822_004:0527b26": "　有人定為領納前境。非決定也。故正理",
    "T41n1822_004:0527b27": "云。於所依身能益．能損．或俱相違。領愛．非",
    "T41n1822_004:0527b28": "愛．俱相違觸說名為受。准此論文領同",
    "T41n1822_004:0527b29": "時觸。論。想謂於境取差別相。即是取男．",
    "T41n1822_004:0527c01": "女等差別之相。正理論云。安立執取男．女",
    "T41n1822_004:0527c02": "等境差別相因說名為想　述曰。謂能為",
    "T41n1822_004:0527c03": "因。令心．心所安立男．女等相而執取故。",
    "T41n1822_004:0527c04": "論。思謂能令心有造作　正理論云。令",
    "T41n1822_004:0527c05": "心造作善．不善．無記。成妙．劣．中性說名為",
    "T41n1822_004:0527c06": "思。由有思故令心於境有動作用。猶如",
    "T41n1822_004:0527c07": "磁石勢力能令鐵有動用。論。觸謂根",
    "T41n1822_004:0527c08": "境至能有觸對　正理論云。由根．境．識和",
    "T41n1822_004:0527c09": "合而生。能為受因有所觸對說名為觸。",
    "T41n1822_004:0527c10": "論。欲謂希求所作事業　正理論云。希",
    "T41n1822_004:0527c11": "求取境說名為欲。論慧謂於法能有簡",
    "T41n1822_004:0527c12": "擇　正理論云。簡擇所緣邪．正等相說名為",
    "T41n1822_004:0527c13": "慧　簡擇未決亦得疑俱。論。念謂於",
    "T41n1822_004:0527c14": "緣明記不忘　正理論。於境明記不忘失因",
    "T41n1822_004:0527c15": "說名為念　述曰。由念力故於緣境明記。",
    "T41n1822_004:0527c16": "顯了能為後時不忘失因。非謂但據緣過",
    "T41n1822_004:0527c17": "去境。論。作意謂能令心警覺　正理論",
    "T41n1822_004:0527c18": "云。引心．心所。令於所緣有所警覺。說名",
    "T41n1822_004:0527c19": "作意。此即世間說為留意　述曰。諸心．心所",
    "T41n1822_004:0527c20": "沈沒不行。由作意力警令發覺。策之令",
    "T41n1822_004:0527c21": "造能屬於境。即世間言留心於此。論。",
    "T41n1822_004:0527c22": "勝解謂能於境印可　正理論云。於境印可",
    "T41n1822_004:0527c23": "說名勝解。有餘師言。勝謂增勝。解謂解脫。",
    "T41n1822_004:0527c24": "此能令心於境無礙自在而轉。如勝戒等",
    "T41n1822_004:0527c25": "　述曰於境分明印可。審定是事如是非",
    "T41n1822_004:0527c26": "不如是。殊勝之解名為勝解　問若然者。",
    "T41n1822_004:0527c27": "與疑相應。云何有勝解耶　解云有耶無耶",
    "T41n1822_004:0527c28": "於二心中一一皆能印可取相故有勝解",
    "T41n1822_004:0527c29": "　言餘師者。雜心等師。彼說令心於境自",
    "T41n1822_004:0528a01": "在為勝。境不能礙故得改易名解　解謂",
    "T41n1822_004:0528a02": "解脫。故舊雜心謂名解脫。言勝戒等等取",
    "T41n1822_004:0528a03": "勝定．勝慧。如說由觸故心屬於境。由勝",
    "T41n1822_004:0528a04": "解故心離於境。即其義也。論。三摩地",
    "T41n1822_004:0528a05": "謂心一境性　正理論云。令心無亂取所緣",
    "T41n1822_004:0528a06": "境不流散因名三摩地　述曰。由定力故",
    "T41n1822_004:0528a07": "當剎那中。令心．心所同屬一境。至此非餘。",
    "T41n1822_004:0528a08": "三摩地者。此云等持。即平等持心於一境",
    "T41n1822_004:0528a09": "住。上釋諸心所。言於心者亦兼心所。諸相",
    "T41n1822_004:0528a10": "相違而俱起者如理思之。恐煩不述。略舉",
    "T41n1822_004:0528a11": "兩論辨其體相。欲述多文恐繁不敘。",
    "T41n1822_004:0528a12": "論。諸心．心所至唯覺慧取。此難心．心所法",
    "T41n1822_004:0528a13": "微細難知。有部之宗十法遍行。大乘之中唯",
    "T41n1822_004:0528a14": "五遍行。正理中云。彼上坐言但有三種。謂",
    "T41n1822_004:0528a15": "受．想．思。此即唯三名為遍行。亦有不立心",
    "T41n1822_004:0528a16": "所。唯心差別說名受等。應錄之。",
    "T41n1822_004:0528a17": "論。如是已說至彼法是何。自下第二一頌釋",
    "T41n1822_004:0528a18": "大善地法。先釋大善地。彼善地法兩重屬",
    "T41n1822_004:0528a19": "主。如前可知。論曰至唯遍善心。此釋",
    "T41n1822_004:0528a20": "大善法名諸心所中有唯是善不遍善心。",
    "T41n1822_004:0528a21": "謂欣．厭也。有遍善心非唯是善。謂大地法。",
    "T41n1822_004:0528a22": "有唯是善亦遍善心。謂信等十。有不遍善",
    "T41n1822_004:0528a23": "心及非唯是善。謂尋伺二。睡眠．惡作。唯染",
    "T41n1822_004:0528a24": "心所非善性故善言已簡。論。此中信",
    "T41n1822_004:0528a25": "者至故名為信　正理論云。心濁相違現前",
    "T41n1822_004:0528a26": "忍許。無倒因．果各別相屬。為欲所依能資",
    "T41n1822_004:0528a27": "勝解。說名為信　入阿毘達磨云。是能除遣",
    "T41n1822_004:0528a28": "心濁穢法。如水清珠置於池內。令濁穢水",
    "T41n1822_004:0528a29": "皆即澄淨。如是信珠在心池內。心諸濁穢皆",
    "T41n1822_004:0528b01": "悉除遣。論。不放逸者至名不放逸　正",
    "T41n1822_004:0528b02": "理論云。專於己利防身．語．意。放逸相違名",
    "T41n1822_004:0528b03": "不放逸　述曰。己利即是三乘涅槃．及世愛",
    "T41n1822_004:0528b04": "果。是己所專。舉所依也。防身．語．意舉作",
    "T41n1822_004:0528b05": "用。放逸相違明所治。論。輕安者謂心",
    "T41n1822_004:0528b06": "堪任性　正理論云。正作意轉。身．心輕利安",
    "T41n1822_004:0528b07": "適之因。心堪任性說名輕安　述曰。正作意",
    "T41n1822_004:0528b08": "轉。明所依位。即如理作意正現起時。能為",
    "T41n1822_004:0528b09": "身心輕利．安適之因。舉作用也。心堪任性。",
    "T41n1822_004:0528b10": "指其體也。論。豈無經亦說有身輕安",
    "T41n1822_004:0528b11": "耶。經部問也。既有經說有身輕安。如何",
    "T41n1822_004:0528b12": "唯是心堪任性。論。雖無非說至應知亦",
    "T41n1822_004:0528b13": "爾。有部釋也。此如身受非是色身。即",
    "T41n1822_004:0528b14": "是五識相應受也。輕安亦爾。論。如何可立此",
    "T41n1822_004:0528b15": "為覺支。經部難也。若五識相應有輕安者。如",
    "T41n1822_004:0528b16": "何可說此為覺支。此難絕也　今詳此難",
    "T41n1822_004:0528b17": "非為切當。即心輕安當非皆是覺支。如何",
    "T41n1822_004:0528b18": "五識輕安令是覺支。論。應知此中至身",
    "T41n1822_004:0528b19": "堪任性。此文經部釋經與有部不同。經說",
    "T41n1822_004:0528b20": "身輕安性。即是色身有堪任性。身中輕觸。",
    "T41n1822_004:0528b21": "論。復如何說此為覺支。有部難也。覺",
    "T41n1822_004:0528b22": "支是心所。輕安是色法。如何可說此為覺",
    "T41n1822_004:0528b23": "支。論。能順覺支至心輕安故。經部通",
    "T41n1822_004:0528b24": "也。由入定時身輕安性。隨順定中心輕安",
    "T41n1822_004:0528b25": "故。名為覺支。論。於餘亦見有是說耶。",
    "T41n1822_004:0528b26": "有部問也。於餘亦有如是相從立名耶。",
    "T41n1822_004:0528b27": "論。有如經說至得名無失。引經例釋。亦見",
    "T41n1822_004:0528b28": "餘處嗔及嗔因緣名嗔恚蓋。見．思惟．及勤",
    "T41n1822_004:0528b29": "名為慧蘊。雖彼嗔因．思惟．及勤。非嗔．非",
    "T41n1822_004:0528c01": "慧。然順彼故亦得彼名。此亦應爾。經部亦",
    "T41n1822_004:0528c02": "許有心輕安。而無別體即思差別。唯定心",
    "T41n1822_004:0528c03": "有於散即無。五識相應理即非有。身輕安者",
    "T41n1822_004:0528c04": "即是輕觸。身輕利因。正理論云。有作是言。",
    "T41n1822_004:0528c05": "此中既說身輕安故。非唯心所說名輕安。",
    "T41n1822_004:0528c06": "此言非理。受等亦應同此說故。然五識身",
    "T41n1822_004:0528c07": "相應諸受說名身受。有作是說。設有輕安",
    "T41n1822_004:0528c08": "體非心所。然此中說心所法故不應說彼。",
    "T41n1822_004:0528c09": "以能隨順覺支體亦名覺支。謂身輕安。能",
    "T41n1822_004:0528c10": "引覺支心輕安故。亦見餘處。嗔．及嗔因名",
    "T41n1822_004:0528c11": "嗔恚蓋。見．思惟．勤名為慧蘊。雖彼嗔因．思",
    "T41n1822_004:0528c12": "惟．及勤。非嗔非慧。然順彼故亦得彼名。此",
    "T41n1822_004:0528c13": "亦應爾　今詳此正理。既言有作是說敘",
    "T41n1822_004:0528c14": "兩師說。有人所釋似不得意。亦見餘處已",
    "T41n1822_004:0528c15": "下似通述彼計。非是欲說五識輕安名覺",
    "T41n1822_004:0528c16": "支也。婆沙上下無說身輕安名覺支故。設",
    "T41n1822_004:0528c17": "有此說是引證自宗。即是別有經說身輕",
    "T41n1822_004:0528c18": "安名覺支也。論。心平等性至說名為捨",
    "T41n1822_004:0528c19": "　正理論云。心平等性說名為捨。掉舉相違",
    "T41n1822_004:0528c20": "如理所引令心不越是為捨義　述曰。心平",
    "T41n1822_004:0528c21": "等性即指其體。對治沈掉不平等性故名",
    "T41n1822_004:0528c22": "平等。掉舉相違舉所治也。掉行麁動違捨",
    "T41n1822_004:0528c23": "義強。所以偏說。如理所引等者釋捨義。謂",
    "T41n1822_004:0528c24": "捨是善性是如理心引生。能調伏心令不",
    "T41n1822_004:0528c25": "越所作。此論無警覺性者。即是無掉舉也。",
    "T41n1822_004:0528c26": "論。如何可說至二相應起。難也。通中作",
    "T41n1822_004:0528c27": "意是有警覺。善中行捨是無警覺。如何同一",
    "T41n1822_004:0528c28": "剎那二相應起。論。豈不前說至難可了",
    "T41n1822_004:0528c29": "知。論主答也。論。有雖難了至而不乖反。",
    "T41n1822_004:0529a01": "外重難也。論。此有警覺至有何乖反。答",
    "T41n1822_004:0529a02": "也。作意有警覺。捨即無警覺。二體既殊有何",
    "T41n1822_004:0529a03": "乖反。論　若爾不應至皆互相應。外重難",
    "T41n1822_004:0529a04": "也。一有警覺。一無警覺。二既有殊如何同",
    "T41n1822_004:0529a05": "緣一境。又若有警覺與無警覺二得相應。",
    "T41n1822_004:0529a06": "亦應一切貪．無貪等皆互相應。論。如",
    "T41n1822_004:0529a07": "是種類至應知亦爾。答也。如是體別用殊。種",
    "T41n1822_004:0529a08": "類所餘諸法。此中應皆引來為例。如彼用",
    "T41n1822_004:0529a09": "別。同一心起。今於此中捨．及作意。同一心",
    "T41n1822_004:0529a10": "起應知亦爾。論。慚愧二種如後當釋。",
    "T41n1822_004:0529a11": "指下釋也。論。二根者謂至大善地法。",
    "T41n1822_004:0529a12": "正理論云。已得．未得境界。耽著希求相違。無",
    "T41n1822_004:0529a13": "愛染心名為無貪。於情．非情無恚害意。哀",
    "T41n1822_004:0529a14": "愍種子說名無嗔。論。言不害者謂無損",
    "T41n1822_004:0529a15": "惱　正理論云。與樂損惱有情相違。心賢",
    "T41n1822_004:0529a16": "善性說名不害。論。勤謂令心勇悍為性",
    "T41n1822_004:0529a17": "　正理論云。於諸已生功德．過失．守護．棄",
    "T41n1822_004:0529a18": "捨。於諸未生功德．過失令生．不生。心無",
    "T41n1822_004:0529a19": "墮性說名為勤。由有此故。心於如理所",
    "T41n1822_004:0529a20": "作事業堅進不息　依正理論。於善法中",
    "T41n1822_004:0529a21": "更立欣．厭。然不遍於一切善心。故彼論云。",
    "T41n1822_004:0529a22": "說二及言兼攝欣．厭。厭謂善心審觀無量",
    "T41n1822_004:0529a23": "過患法性。此增上力所起順無貪心厭背",
    "T41n1822_004:0529a24": "性。與此相應名厭作意。欣謂善心希求過",
    "T41n1822_004:0529a25": "患出離對治。此增上力所起順其證修心欣",
    "T41n1822_004:0529a26": "尚性。此於離喜未至等地亦有現行故非",
    "T41n1822_004:0529a27": "喜受。與此相應名欣作意。此二行相更互相",
    "T41n1822_004:0529a28": "違。故一心中無容竝起。是故此中不正顯",
    "T41n1822_004:0529a29": "說。大善地法性不成故。亦有喜根．厭行俱",
    "T41n1822_004:0529b01": "轉。定無有欣．厭行俱轉。為表此二定不俱",
    "T41n1822_004:0529b02": "行。說二及言。行相違故　又阿毘達磨論云。",
    "T41n1822_004:0529b03": "欣謂欣尚。於還滅品見功德已。令心欣慕",
    "T41n1822_004:0529b04": "隨順。修善。心有此故欣樂涅槃。與此相應",
    "T41n1822_004:0529b05": "名欣作意。厭謂厭患。於流轉品見過失已。",
    "T41n1822_004:0529b06": "令心厭離隨順離染。心有此故厭惡生．死",
    "T41n1822_004:0529b07": "與此相應名厭作意　又婆沙二十八云。評",
    "T41n1822_004:0529b08": "曰。有別法名厭。非慧非無貪是心所法。",
    "T41n1822_004:0529b09": "與心相應。此說在復有所餘如是類諸心",
    "T41n1822_004:0529b10": "所法與心相應。然見蘊說。苦．集．忍智名能",
    "T41n1822_004:0529b11": "厭者。由彼忍智與厭相應故名能厭。非厭",
    "T41n1822_004:0529b12": "自性　又婆沙一百九十六評家。別說有厭",
    "T41n1822_004:0529b13": "體。與前文同。此厭唯善通漏．無漏　又婆",
    "T41n1822_004:0529b14": "沙一百四十三。亦別立欣．厭。然諸小論多不",
    "T41n1822_004:0529b15": "說者以非恒起不遍善心。不說以為大",
    "T41n1822_004:0529b16": "善地法　諸心．心所有相應起非自力起。",
    "T41n1822_004:0529b17": "有二十八。通中除慧。善大地十。煩惱地除",
    "T41n1822_004:0529b18": "無明一。不善地二。不定取二謂尋．伺　有",
    "T41n1822_004:0529b19": "自力起非相應起。有十六法。謂小惑十。不",
    "T41n1822_004:0529b20": "定中六。謂貪．嗔．慢．悔．睡眠．及疑　其睡眠",
    "T41n1822_004:0529b21": "所以是自力起者。由於睡位起貪．嗔等．",
    "T41n1822_004:0529b22": "及諸善心。此是貪等．善等隨眠而起。非是",
    "T41n1822_004:0529b23": "眠睡隨貪等起。故婆沙五十云。睡眠．惡作",
    "T41n1822_004:0529b24": "雖亦獨立。而不離二不立結中　問若爾",
    "T41n1822_004:0529b25": "貪等應是亦自力起亦隨從起　答於睡眠",
    "T41n1822_004:0529b26": "中若自力起。若他力起。或皆隨眠故相無",
    "T41n1822_004:0529b27": "差別。所以不說。又雖隨眠起性不隨彼",
    "T41n1822_004:0529b28": "成不善等。故不別說　亦相應起亦自力",
    "T41n1822_004:0529b29": "起。謂有二法。謂大惑中無明．及通中慧。若",
    "T41n1822_004:0529c01": "作五見則自力起。餘即相應無明。若與九",
    "T41n1822_004:0529c02": "種隨眠十種小惑．及與悔俱則是相應。不共",
    "T41n1822_004:0529c03": "無明則是自力　非相應起非自力起。謂",
    "T41n1822_004:0529c04": "有一法。即是心王。",
    "T41n1822_004:0529c05": "論。如是已說至彼法是何。自下第三明大煩",
    "T41n1822_004:0529c06": "惱地法。兩重依主如文可知　此有四句。",
    "T41n1822_004:0529c07": "有唯染非遍。謂忿．覆等。及貪．嗔等。并無慚",
    "T41n1822_004:0529c08": "等　有遍染非唯。謂通中十　有遍亦唯。謂",
    "T41n1822_004:0529c09": "大惑地　非唯非遍謂即尋．伺．睡眠．惡作。",
    "T41n1822_004:0529c10": "唯善心所非染性故。染言已簡。論曰至",
    "T41n1822_004:0529c11": "無智無顯。此釋無明相也。正理論云。癡謂",
    "T41n1822_004:0529c12": "愚癡。於所知境障如理解無辨了相即是",
    "T41n1822_004:0529c13": "無明。無智．無顯故說名愚。論。逸謂放",
    "T41n1822_004:0529c14": "逸至所對治法　正理論云。於專己利棄捨",
    "T41n1822_004:0529c15": "縱情名為放逸　述曰。專己利者。如不放",
    "T41n1822_004:0529c16": "逸中釋。論。怠謂懈怠至勤所對治　正",
    "T41n1822_004:0529c17": "理論云。於善事業闕減勝能。於惡事業順",
    "T41n1822_004:0529c18": "成勇悍無明等流名為懈怠。由此說為鄙劣",
    "T41n1822_004:0529c19": "勤性。勤習鄙穢故名懈怠。論。不信者",
    "T41n1822_004:0529c20": "謂至信所對治　正理論云。心不澄淨。邪見",
    "T41n1822_004:0529c21": "等流。於諸諦．寶．靜慮．等至。現前輕毀。於",
    "T41n1822_004:0529c22": "施等因及於彼果。心不現許。名為不信。",
    "T41n1822_004:0529c23": "論。惛謂惛沈至是名惛沈。此引對法釋也。",
    "T41n1822_004:0529c24": "論。此是心所如何名身。問也。既是心所。",
    "T41n1822_004:0529c25": "如何對法說身重等。論。如身受言故亦",
    "T41n1822_004:0529c26": "無失。答也。如言身受非即是身而是心所",
    "T41n1822_004:0529c27": "言身惛沈義亦應爾。正理論云[夢-夕+登]瞢不樂等",
    "T41n1822_004:0529c28": "所生心重性說名惛沈。由斯覆蔽心便惛",
    "T41n1822_004:0529c29": "昧無所堪任瞢憒性故。由是說為輕安所",
    "T41n1822_004:0530a01": "治。論。掉謂掉舉令心不靜　正理論",
    "T41n1822_004:0530a02": "云。親里尋等所生令心不寧靜性說名掉",
    "T41n1822_004:0530a03": "舉。心與此合越路而行。論。唯有如是至",
    "T41n1822_004:0530a04": "煩惱地法。總結數也。論。豈不根本至掉",
    "T41n1822_004:0530a05": "舉放逸。此舉本論難也。本論六中不說惛",
    "T41n1822_004:0530a06": "沈。大地法中復取其五合成十數名大煩",
    "T41n1822_004:0530a07": "惱地法。今將本論難唯有六。論。天愛",
    "T41n1822_004:0530a08": "汝今至不閑意旨。總非難也。汝但知本論",
    "T41n1822_004:0530a09": "說十之言。而不知彼後五即是大地法也。",
    "T41n1822_004:0530a10": "惛沈就勝雖障等持。明其體性誰無掉",
    "T41n1822_004:0530a11": "舉。既同唯遍染心。如何非是煩惱地法也。",
    "T41n1822_004:0530a12": "論。意旨者何。此却問也。論。謂失",
    "T41n1822_004:0530a13": "念至及邪勝解。廣答意旨。如文可解　問",
    "T41n1822_004:0530a14": "失念．不正知．邪勝解．心亂．及非理作意。何",
    "T41n1822_004:0530a15": "故本論說此五法。而許通入大煩惱地。受",
    "T41n1822_004:0530a16": "等五法而不入耶　答仰測論意由此五",
    "T41n1822_004:0530a17": "法。於善品中所起業用順自名體。於染分",
    "T41n1822_004:0530a18": "中所起業用違自名體故。染位名失念．不",
    "T41n1822_004:0530a19": "正知．邪勝解．心亂．非理作意等相違名也。",
    "T41n1822_004:0530a20": "受．想．思．觸．欲。於染．淨位中所起業用。不",
    "T41n1822_004:0530a21": "失本名故不重說。論主將為有過。不勞",
    "T41n1822_004:0530a22": "廣釋。論。故說若是至謂除前相。廣作",
    "T41n1822_004:0530a23": "四句分別。如文可解。論。有執邪等持",
    "T41n1822_004:0530a24": "至與此不同。敘異說四句也。論。又許",
    "T41n1822_004:0530a25": "惛沈至於誰有過。通惛沈入大煩惱地與",
    "T41n1822_004:0530a26": "本論說不同難也。共許惛沈與餘掉舉等。",
    "T41n1822_004:0530a27": "通與一切煩惱相應其義是同。而不說在",
    "T41n1822_004:0530a28": "大煩惱地。於誰有過。此即乃是不立者過。",
    "T41n1822_004:0530a29": "非我有過。與餘同故。論。有作是言至",
    "T41n1822_004:0530b01": "非至掉舉行。此敘異釋惛沈不入大煩惱地",
    "T41n1822_004:0530b02": "所以。此是雜心等釋。正理論釋本論意云。",
    "T41n1822_004:0530b03": "然此惛沈無明覆故。本論不說為大煩惱地",
    "T41n1822_004:0530b04": "法。有言彼論說無明名唯目惛沈。相相似",
    "T41n1822_004:0530b05": "故。無明性是大遍行故。是此地法不說而成",
    "T41n1822_004:0530b06": "　准上論文。此云本論十煩惱地說無明",
    "T41n1822_004:0530b07": "者即是惛沈。惛沈相似無明。所以不說無",
    "T41n1822_004:0530b08": "明者。無明與一切染心相應不說而成故。",
    "T41n1822_004:0530b09": "正理有說此名總目二義。已上論文。此說本",
    "T41n1822_004:0530b10": "論大煩惱地法中。說無明者名一所目通",
    "T41n1822_004:0530b11": "二。謂無明．惛沈。論。誰惛沈行至不俱行",
    "T41n1822_004:0530b12": "故。論主難雜心等釋。誰有惛沈而無掉舉。",
    "T41n1822_004:0530b13": "誰有掉舉而無惛沈。此二未嘗不俱行故。",
    "T41n1822_004:0530b14": "何得有惛沈行順等持也。論。雖爾應",
    "T41n1822_004:0530b15": "知隨增說行。外人答論主也。雖掉舉．惛沈",
    "T41n1822_004:0530b16": "二常俱行。而惛沈偏增者名惛沈行。論。",
    "T41n1822_004:0530b17": "雖知說行至建立地法。此縱奪外人也。",
    "T41n1822_004:0530b18": "論。故此地法至俱起非餘故。總結成也。",
    "T41n1822_004:0530b19": "論。如是已說至彼法是何。已下半頌第四釋",
    "T41n1822_004:0530b20": "不善地法。有兩重釋如前可知。頌云唯遍",
    "T41n1822_004:0530b21": "不善心者。此有四句。有不善非遍不善。謂",
    "T41n1822_004:0530b22": "忿等七。及不定中嗔。有遍不善非唯不善。",
    "T41n1822_004:0530b23": "謂大地十。大煩惱六。不定中尋．伺。有遍不",
    "T41n1822_004:0530b24": "善亦唯不善。謂不善地二法。有非唯不善",
    "T41n1822_004:0530b25": "非遍不善。謂小惑三。不定之中睡眠．惡作．",
    "T41n1822_004:0530b26": "貪．慢．疑等。唯善心所不善已簡。不勞唯．",
    "T41n1822_004:0530b27": "遍。論曰至如後當辨。指下釋也。",
    "T41n1822_004:0530b28": "論。如是已說至彼法是何自下第五有一頌",
    "T41n1822_004:0530b29": "釋小煩惱地法。有兩重釋如前可知。謂以",
    "T41n1822_004:0530c01": "小分染污心俱故名為小。論曰至煩",
    "T41n1822_004:0530c02": "惱地法。釋小義也。一唯修所斷。二唯意識",
    "T41n1822_004:0530c03": "地起。三唯無明相應。四各別現行　大善地",
    "T41n1822_004:0530c04": "法不與一切染心相應。煩惱之名以簡此",
    "T41n1822_004:0530c05": "法　尋．伺雖通染心闕四義故。不名為",
    "T41n1822_004:0530c06": "小煩惱地法　大煩惱地。大不善地。雖復唯",
    "T41n1822_004:0530c07": "與無明相應。闕三義故不得名小　慢．",
    "T41n1822_004:0530c08": "疑二種雖唯意地起。唯無明相應。各別頭起。",
    "T41n1822_004:0530c09": "非唯修斷。闕一義故不得名小　惡作一",
    "T41n1822_004:0530c10": "種雖唯修斷。唯意地起。以非唯與無明相",
    "T41n1822_004:0530c11": "應。雖別頭起。不名為小　睡眠一種雖唯",
    "T41n1822_004:0530c12": "意地。闕三義故不名為小　貪．嗔二種雖",
    "T41n1822_004:0530c13": "復唯與無明相應。各別頭起。闕二義故不",
    "T41n1822_004:0530c14": "名為小　前之四地皆名為大。此之一地不",
    "T41n1822_004:0530c15": "得大名者。通大地法以遍一切心故名大。",
    "T41n1822_004:0530c16": "大善地法以遍一切善心名大。大煩惱地",
    "T41n1822_004:0530c17": "以遍一切染心名大。大不善地以遍一切",
    "T41n1822_004:0530c18": "不善心故名為大　又上四地法皆竝頭起",
    "T41n1822_004:0530c19": "故名為大。論。此法如後至當廣分別。",
    "T41n1822_004:0530c20": "指後釋也。論。如是已說至尋伺等法。已",
    "T41n1822_004:0530c21": "下第六明不定也。言不定者謂不定入餘",
    "T41n1822_004:0530c22": "五地故。故言不定　惡作．睡眠．尋．伺等法",
    "T41n1822_004:0530c23": "者。此舉四法等餘貪．瞋．慢．疑。婆沙四十五",
    "T41n1822_004:0530c24": "云睡眠．惡作．怖．尋伺．心。又七十五云評曰",
    "T41n1822_004:0530c25": "應作是說。此心所中應別說怖。所以者何。",
    "T41n1822_004:0530c26": "有別心所與心相應是怖自性。此即說在",
    "T41n1822_004:0530c27": "復有所餘如是類法與心相應心所法內。",
    "T41n1822_004:0530c28": "非諸煩惱。復說怖唯欲界。上界言怖於厭",
    "T41n1822_004:0530c29": "說怖。又云。問若爾厭．怖有何差別。答尊者",
    "T41n1822_004:0531a01": "世友作如是說。怖唯欲界。厭通三界。復作",
    "T41n1822_004:0531a02": "是說。怖在煩惱品。厭在善品。復作是說。怖",
    "T41n1822_004:0531a03": "染污．無覆無記。厭唯是善(准上。怖不通善。厭唯善性)。正理",
    "T41n1822_004:0531a04": "論云。類言為攝不忍．不樂．憤發等義　准",
    "T41n1822_004:0531a05": "此論文不忍等法既是小煩惱類。亦是少分",
    "T41n1822_004:0531a06": "染心相應。各別頭起。唯修所斷。在意識地。",
    "T41n1822_004:0531a07": "唯無明相應。又此忿等大乘中說謂嗔分等。",
    "T41n1822_004:0531a08": "故是假法。此宗皆是實有性。故正理論云。如",
    "T41n1822_004:0531a09": "前所說一切心所應知其性皆是實有。所以",
    "T41n1822_004:0531a10": "者何。非一品類所緣義中種種行相俱時起",
    "T41n1822_004:0531a11": "故。一體同時。如所緣義。差別行相無容有",
    "T41n1822_004:0531a12": "故。然由餘法所制伏故。見其相續變異而",
    "T41n1822_004:0531a13": "起。現見清油．垢．水．風等勢力制持。燈相續",
    "T41n1822_004:0531a14": "中便有明．昧．聲．動等故。已上論文　然諸",
    "T41n1822_004:0531a15": "心所差別功能難可了知。且如睡眠．惡作。",
    "T41n1822_004:0531a16": "非唯不善。而取一分入十纏中。尋亦雖通",
    "T41n1822_004:0531a17": "無漏而為道障。勝解．定．慧雖通三性而",
    "T41n1822_004:0531a18": "立五分法身。一種五根。三是通攝二是善",
    "T41n1822_004:0531a19": "地。如是等類法性難知。心所相翻義亦如",
    "T41n1822_004:0531a20": "是。古來相傳廢立。依此論有四十六種。謂",
    "T41n1822_004:0531a21": "大地法十至不定有八。於四十六中。如大",
    "T41n1822_004:0531a22": "地法十。尋．伺．睡眠．惡作。以通三性。或通",
    "T41n1822_004:0531a23": "二性。故此十四不別翻名。餘三十二中總",
    "T41n1822_004:0531a24": "有二類。一淨品有十。謂信等。二染品有二",
    "T41n1822_004:0531a25": "十二。謂大煩惱地法六。大不善地法二。小煩",
    "T41n1822_004:0531a26": "惱地十。及貪．嗔．慢．疑。若於染中通五斷。",
    "T41n1822_004:0531a27": "遍六識者。即正翻入淨。若不通五斷。不",
    "T41n1822_004:0531a28": "遍六識者。但可傍翻　總有十法。謂大",
    "T41n1822_004:0531a29": "煩惱地法六。不善地法二。及與貪．嗔。大煩惱",
    "T41n1822_004:0531b01": "地法六中翻癡為無癡。無癡即是大地慧",
    "T41n1822_004:0531b02": "故。故於善中不立無癡。翻放逸為不放",
    "T41n1822_004:0531b03": "逸。翻懈怠為精進。翻不信為信。翻惛沈",
    "T41n1822_004:0531b04": "為輕安。翻掉舉為行捨。不善地法二中翻",
    "T41n1822_004:0531b05": "無慚為慚。翻無愧為愧。不定中翻貪為",
    "T41n1822_004:0531b06": "無貪。翻瞋為無瞋。於小惑中害雖不通",
    "T41n1822_004:0531b07": "五斷。非遍六識。而亦翻者以過重故。惱亂",
    "T41n1822_004:0531b08": "菩薩。障趣菩提。菩薩將證無上菩提仍起",
    "T41n1822_004:0531b09": "欲．恚．害覺。所以別翻　餘九。及與慢．疑。二",
    "T41n1822_004:0531b10": "義不具。但可傍翻非正翻也。謂餘九及疑。",
    "T41n1822_004:0531b11": "非通五斷。非遍六識。慢雖通五斷。而不",
    "T41n1822_004:0531b12": "遍六識。故不翻也　此十一種但可傍翻",
    "T41n1822_004:0531b13": "者。就中有二。一約等流門翻。二約行相相",
    "T41n1822_004:0531b14": "似門翻。言等流者謂是本惑等流果故。忿．",
    "T41n1822_004:0531b15": "恨．嫉是嗔等流果翻入無嗔。惱是見等流",
    "T41n1822_004:0531b16": "翻見取為正見。正見即是大地中慧。所以",
    "T41n1822_004:0531b17": "善中不可別立。覆或是貪等流翻入無貪。",
    "T41n1822_004:0531b18": "或是癡等流翻入無癡。無癡是慧故於善中",
    "T41n1822_004:0531b19": "不別立也。慳．誑．憍．欲貪等流翻入無貪。",
    "T41n1822_004:0531b20": "諂是諸見等流。翻入正見。正見還是慧數故",
    "T41n1822_004:0531b21": "善不立　約等流門但翻得九。慢．疑本惑",
    "T41n1822_004:0531b22": "非等流。故。二種不可翻也。害雖是嗔等",
    "T41n1822_004:0531b23": "流過重別翻。已如前釋　言約行相相似",
    "T41n1822_004:0531b24": "翻者。如忿．恨．嫉．惱。與嗔行相相似翻入",
    "T41n1822_004:0531b25": "無嗔。覆若貪等流與貪行相相似翻入無貪。",
    "T41n1822_004:0531b26": "若是癡等流與癡行相相似翻入無癡。即是",
    "T41n1822_004:0531b27": "慧攝。慳．誑二種。與貪行相相似翻入無貪。",
    "T41n1822_004:0531b28": "諂謂諂曲。翻曲即為正直。正直是捨。品類",
    "T41n1822_004:0531b29": "足第三云。身正直。心正直　憍之與慢。憍",
    "T41n1822_004:0531c01": "自傲逸。慢陵蔑他不恭敬師。若不憍．慢",
    "T41n1822_004:0531c02": "心便恭敬。敬即是慚翻入無慚。疑謂猶豫不",
    "T41n1822_004:0531c03": "決行相。若能正決即是智慧翻入慧中。害雖",
    "T41n1822_004:0531c04": "似瞋過重別翻。已如前釋。",
    "T41n1822_004:0531c05": "論。此中應說至決定俱生。上來五頌辨大地",
    "T41n1822_004:0531c06": "法等。自下有四頌。大文第二辨心．心所決",
    "T41n1822_004:0531c07": "定俱生。於中有二。初三頌辨欲界俱生。後",
    "T41n1822_004:0531c08": "一頌明上界俱生。此三頌釋欲界俱生。",
    "T41n1822_004:0531c09": "論曰至無覆無記。此即總分欲界心可為",
    "T41n1822_004:0531c10": "五類也。下釋五品即為五數。論。然",
    "T41n1822_004:0531c11": "欲界心至至二十三。此第一釋善心起數。如",
    "T41n1822_004:0531c12": "文可解。論。惡作者何。自下便釋惡作。",
    "T41n1822_004:0531c13": "此問起也。論。惡所作體名為惡作。略釋",
    "T41n1822_004:0531c14": "名體。論。應知此中至心追悔性。廣釋體",
    "T41n1822_004:0531c15": "也。謂不稱情所作事業名為惡作。非是不",
    "T41n1822_004:0531c16": "如理事名為惡作如不善悔緣善所作。能追",
    "T41n1822_004:0531c17": "悔心緣其惡作從境為名。即是有惡作故",
    "T41n1822_004:0531c18": "名為惡作。是多財釋。准下三喻有三義釋。",
    "T41n1822_004:0531c19": "一從所緣得名。二從所依得名。三從因",
    "T41n1822_004:0531c20": "受稱也。論。如緣空解脫門至說為不",
    "T41n1822_004:0531c21": "淨。從所緣境立此名也。論。又見世間",
    "T41n1822_004:0531c22": "至說為惡作。從其所依立此名也。論。",
    "T41n1822_004:0531c23": "又於果體至名宿作業。此是從因受其稱",
    "T41n1822_004:0531c24": "也。論。若緣未作事云何名惡作。問也。謂",
    "T41n1822_004:0531c25": "若有所作此可說為從境等故名為惡",
    "T41n1822_004:0531c26": "作。若有追悔不作之事。何得相從名惡作",
    "T41n1822_004:0531c27": "耶。論。於未作事至是我惡作。答也。謂",
    "T41n1822_004:0531c28": "即不作亦名惡作。如有人言我於今日不",
    "T41n1822_004:0531c29": "施此物是我惡作。此即是作此之不作亦",
    "T41n1822_004:0532a01": "名惡作。婆沙三十七云。此中惡作總有四",
    "T41n1822_004:0532a02": "句。一有惡作是善於不善處起。二有惡作",
    "T41n1822_004:0532a03": "是不善於善處起。三有惡作是善於善處",
    "T41n1822_004:0532a04": "起。四有惡作是不善於不善處起。論。",
    "T41n1822_004:0532a05": "何等惡作說名為善。問也。論。謂於善惡",
    "T41n1822_004:0532a06": "至二處而起。答也。謂於善不作於惡作中。",
    "T41n1822_004:0532a07": "心追悔性名之為善。於惡不作。於善作中",
    "T41n1822_004:0532a08": "心追悔者不善。惡作皆悉依於善．及不善",
    "T41n1822_004:0532a09": "二處而起　或皆依作．不作二處而起。",
    "T41n1822_004:0532a10": "論。若於不善至謂尋與伺。此第二釋不共心",
    "T41n1822_004:0532a11": "品。論。何等名為不共心品。此問不共心",
    "T41n1822_004:0532a12": "品法也。論。謂此心品至貪煩惱等。答",
    "T41n1822_004:0532a13": "也。謂不共心者。不與貪等煩惱相應名為",
    "T41n1822_004:0532a14": "不共。婆沙三十八有二說云。第一師說。唯",
    "T41n1822_004:0532a15": "見所斷不與貪等．忿等相應。自力而起名",
    "T41n1822_004:0532a16": "為不共。以修所斷忿等相應非自力起不",
    "T41n1822_004:0532a17": "名不共。第二師云通見．修斷。不與貪等本",
    "T41n1822_004:0532a18": "惑相應皆名不共。忿等相應非自力起皆",
    "T41n1822_004:0532a19": "是不共　准此論文。第二師釋。不與隨眠",
    "T41n1822_004:0532a20": "相應起故。名為不共。此中俱起。依前師",
    "T41n1822_004:0532a21": "說。唯是見道　問此中所說不共無明於何",
    "T41n1822_004:0532a22": "位起　答若諸異生由勝解力。發起正見。",
    "T41n1822_004:0532a23": "或起邪見。心勞倦時數數間起迷四諦理",
    "T41n1822_004:0532a24": "不共無明。謂緣四諦不欲．不忍．不了行相。",
    "T41n1822_004:0532a25": "准正理論釋頌唯字。即不共通二十一也。",
    "T41n1822_004:0532a26": "正理釋頌中見俱唯二十云。頌唯言者是簡",
    "T41n1822_004:0532a27": "別義。謂唯見俱定有二十。表不共品中容",
    "T41n1822_004:0532a28": "有惡作等。謂若惡作是不善者。唯無明俱",
    "T41n1822_004:0532a29": "非餘煩惱。貪慢二種欣行轉故。惡作然慼",
    "T41n1822_004:0532b01": "行相轉故。嗔外門轉行相麁故。惡作行細",
    "T41n1822_004:0532b02": "內門轉故。疑非惡作俱。疑不決定。惡作決",
    "T41n1822_004:0532b03": "定。故不俱起。有身見等欣行轉故。極猛利",
    "T41n1822_004:0532b04": "故。惡作不爾。然此惡作依善．惡行事處轉",
    "T41n1822_004:0532b05": "故。諸見不爾。故不相應。邪見一分雖慼行",
    "T41n1822_004:0532b06": "轉。而二因故非惡作俱。言二因者。謂極猛",
    "T41n1822_004:0532b07": "利。理處轉故。是故惡作是不善者唯無明俱",
    "T41n1822_004:0532b08": "　詳其惡作具六義。一愁慼行。違情方起",
    "T41n1822_004:0532b09": "故。二內門轉。審察是非故。三行相細。諦思",
    "T41n1822_004:0532b10": "方起故。四決定故。解知方悔故。五不猛利。",
    "T41n1822_004:0532b11": "追戀心昧故。六但緣事。緣善．惡行故。邪見",
    "T41n1822_004:0532b12": "雖有四義無二義故非惡作俱。正理但云",
    "T41n1822_004:0532b13": "或惡作俱有二十一。即是不共無明通修所",
    "T41n1822_004:0532b14": "斷。故知亦取後師義也。論。於不善見至",
    "T41n1822_004:0532b15": "說為見故。釋不善見同不共品有二十也。",
    "T41n1822_004:0532b16": "如文可解　論言不善見至或戒禁取。釋",
    "T41n1822_004:0532b17": "三不善見也。論。於四不善至貪等隨一。",
    "T41n1822_004:0532b18": "此第二釋貪等俱起。論。於前所說至加",
    "T41n1822_004:0532b19": "忿等隨一。第三釋忿等也。論。不善惡",
    "T41n1822_004:0532b20": "作至第二十一。此第四釋不善惡作相應品",
    "T41n1822_004:0532b21": "也。論。略說不善至有二十一。總結上",
    "T41n1822_004:0532b22": "也。論。別於無記至謂尋與伺。第四釋",
    "T41n1822_004:0532b23": "有覆無記相應品也。性是染污能有隱覆名",
    "T41n1822_004:0532b24": "為有覆。體非巧便無果記故名為無記。",
    "T41n1822_004:0532b25": "論。欲界無記至應知如前釋。此出有覆",
    "T41n1822_004:0532b26": "無記體也。論於餘無記至并不定尋伺。",
    "T41n1822_004:0532b27": "此第五釋無覆無記。體非染污不障聖道。",
    "T41n1822_004:0532b28": "無果記故。名無覆無記。論。外方諸師",
    "T41n1822_004:0532b29": "至心所俱起敘異師說。異師意云。憂如喜",
    "T41n1822_004:0532c01": "根非唯有記。由此惡作亦通三性。此相應",
    "T41n1822_004:0532c02": "品便有十三心所俱起。正理論云。然此惡作",
    "T41n1822_004:0532c03": "通善．不善不通無記。隨憂行故。離欲貪者",
    "T41n1822_004:0532c04": "不成就故。非無記法有如是事。然有追",
    "T41n1822_004:0532c05": "戀。我頃何為不消而食。我頃何為不畫此",
    "T41n1822_004:0532c06": "壁。如是等類。彼心乃至未觸憂根。但是省",
    "T41n1822_004:0532c07": "察未起惡作。若觸憂根便起惡作。爾時惡",
    "T41n1822_004:0532c08": "作理同憂根。故說惡作有如是相。謂令心",
    "T41n1822_004:0532c09": "慼惡作心品。若離憂根誰令心慼(名省察誤)",
    "T41n1822_004:0532c10": "　論。應知睡眠至如例應知。此述睡眠遍前",
    "T41n1822_004:0532c11": "一切心品中故皆悉無遮。睡眠無夢。性唯",
    "T41n1822_004:0532c12": "無記。據有夢說故通三性。即不定中總有",
    "T41n1822_004:0532c13": "四例。一貪．瞋．慢．疑唯自力起。二惡作善及",
    "T41n1822_004:0532c14": "不共俱起通二。不善自力。善即共起。三睡眠",
    "T41n1822_004:0532c15": "有時亦容與一切心品俱起。四尋．伺定與",
    "T41n1822_004:0532c16": "欲界一切心品俱起。",
    "T41n1822_004:0532c17": "論已說欲界至當說上界。自此已下一頌第",
    "T41n1822_004:0532c18": "三明上界也。論曰至如欲界說。文中",
    "T41n1822_004:0532c19": "有三。一明初定。二明中間。三明二禪已上。",
    "T41n1822_004:0532c20": "此文第一明初定也。不定除瞋．惡作．睡眠。",
    "T41n1822_004:0532c21": "小惑除七。不善地二。餘皆同欲。以於上界",
    "T41n1822_004:0532c22": "無不善法。眠．惡作故。論。中間靜慮至",
    "T41n1822_004:0532c23": "餘皆具有。此第二明中間禪也。此地除尋",
    "T41n1822_004:0532c24": "與初禪異。自餘心所皆同初定。論。第",
    "T41n1822_004:0532c25": "二靜慮至如前具有。此第三明二定已上。文",
    "T41n1822_004:0532c26": "中有二。一正釋。二引證。此文初也。二定已",
    "T41n1822_004:0532c27": "上如前所除兼伺．諂．誑。自餘皆與中間定",
    "T41n1822_004:0532c28": "同。論。經說諂誑至令還問佛。第二引證。",
    "T41n1822_004:0532c29": "如文可解。梵王不知四大。若無漏定依六",
    "T41n1822_004:0533a01": "禪地皆容可盡。皆悉能斷第四靜慮修煩",
    "T41n1822_004:0533a02": "惱故。若有漏定唯空處近分。唯此近分能盡",
    "T41n1822_004:0533a03": "色故。",
    "T41n1822_004:0533a04": "論。如是已說至差別云何。自此已下有兩",
    "T41n1822_004:0533a05": "頌。大文第三簡相濫也。論曰至所敵對",
    "T41n1822_004:0533a06": "法。此釋第一對中無慚相也　於諸功德。謂",
    "T41n1822_004:0533a07": "尸羅等　及有德者。謂親教等。此二是無慚",
    "T41n1822_004:0533a08": "境故言於也。於此二境不尊敬故名為無",
    "T41n1822_004:0533a09": "敬。不崇重故名無崇也　或如次第各屬",
    "T41n1822_004:0533a10": "其一。於德不敬。於人不重。於諸功德無",
    "T41n1822_004:0533a11": "所忌難。於有德者無所隨屬。此無慚相",
    "T41n1822_004:0533a12": "　即是恭敬所敵對者。明能治也。論。為",
    "T41n1822_004:0533a13": "諸善士至能生怖故。此釋第二無愧相也",
    "T41n1822_004:0533a14": "　為諸善士所訶厭法說名為罪者。出罪體也。",
    "T41n1822_004:0533a15": "即不善法無愧境也　於此罪中不見怖畏者。",
    "T41n1822_004:0533a16": "明無愧行相也　此中怖言顯非愛果能生",
    "T41n1822_004:0533a17": "怖故者。釋怖名也。此之怖言因受果名。以",
    "T41n1822_004:0533a18": "不善果能生怖故。故名為怖。即是無愧不",
    "T41n1822_004:0533a19": "見惡果名不見怖。惡果有二。一是現果譏",
    "T41n1822_004:0533a20": "毀謫罰等。二異熟果三惡道等。論。不見",
    "T41n1822_004:0533a21": "怖言至名不見怖外問。無愧行相名不見怖。",
    "T41n1822_004:0533a22": "為見怖果而不生怖名不見怖。為不見",
    "T41n1822_004:0533a23": "怖果名不見怖。論。若爾何失。反問。",
    "T41n1822_004:0533a24": "論。二俱有過至應顯無明外出過也。若見而",
    "T41n1822_004:0533a25": "不怖應顯智慧。正理論意慧是邪見。慧為",
    "T41n1822_004:0533a26": "體故名為智慧。邪見雖見三惡道等。而撥",
    "T41n1822_004:0533a27": "因果相屬之理故無怖也　若不見彼怖應",
    "T41n1822_004:0533a28": "顯無明者。無明無智。不了因果名不見也。",
    "T41n1822_004:0533a29": "論。此意不顯見與不見。論主答也。不見",
    "T41n1822_004:0533b01": "怖言不顯見與不見。論。何所顯耶。外",
    "T41n1822_004:0533b02": "人問也。既不離二。更何所顯。論。此",
    "T41n1822_004:0533b03": "顯有法至說名無愧。論主答也。此顯無愧別",
    "T41n1822_004:0533b04": "有體性。非是無明。亦非邪見。與二為因名",
    "T41n1822_004:0533b05": "為無愧。即是無愧與邪見無明為因。令雖",
    "T41n1822_004:0533b06": "見不怖。或不見彼怖。論。有餘師說",
    "T41n1822_004:0533b07": "至說名無愧。述異說也。此師意說造罪之",
    "T41n1822_004:0533b08": "時。觀自無恥是無慚相。觀他無恥是無愧",
    "T41n1822_004:0533b09": "相。無恥是同。就自．他別。論。若爾此",
    "T41n1822_004:0533b10": "二至云何俱起。外人難。觀自即緣自。觀他",
    "T41n1822_004:0533b11": "即緣他。此二境別。云何俱起。論。不說",
    "T41n1822_004:0533b12": "此二至說名無愧。餘師答也。就勝而說。非",
    "T41n1822_004:0533b13": "是別緣。論。慚愧差別至說名為愧。翻第",
    "T41n1822_004:0533b14": "一釋。可知。論。翻第二釋至說名為愧。",
    "T41n1822_004:0533b15": "翻第二釋。可知。正理論云。趣向如理。自．法",
    "T41n1822_004:0533b16": "二種增上所生。違愛等流心自在性說名為",
    "T41n1822_004:0533b17": "慚　述曰慚以不作惡為義。聖道．涅槃皆",
    "T41n1822_004:0533b18": "名如理。善心趣彼舉所依也　自增上者。",
    "T41n1822_004:0533b19": "即恐自落三塗　法增上者。即恐廢傳法。",
    "T41n1822_004:0533b20": "二增上力所生舉其因也　愛等流即無慚。",
    "T41n1822_004:0533b21": "違無慚即明對治　由此不為惡法所牽",
    "T41n1822_004:0533b22": "名自在　性指其體也　正理又云。愛樂",
    "T41n1822_004:0533b23": "修習功德為先。違癡等流厭惡劣法。說",
    "T41n1822_004:0533b24": "名為愧。有說怖畏謫罰．惡趣．自．他謗因說",
    "T41n1822_004:0533b25": "名為愧　述曰愧以滅諸惡為義　愛樂",
    "T41n1822_004:0533b26": "功德為先舉所依也　癡等流即無愧。違",
    "T41n1822_004:0533b27": "無愧者即明對治　劣法謂諸有過失法。於",
    "T41n1822_004:0533b28": "中生惡即作用也　有說已下。敘有別釋",
    "T41n1822_004:0533b29": "　現遭屈辱為讁罰　當來三惡為惡",
    "T41n1822_004:0533c01": "趣　己遭塵點為自謗　令他受謗為他",
    "T41n1822_004:0533c02": "謗。此四法因。謂諸煩惱於如是因生怖畏",
    "T41n1822_004:0533c03": "亦舉作用。論。已說無慚至謂除前三",
    "T41n1822_004:0533c04": "相。釋第二對愛．敬相別。與忻相應信名之",
    "T41n1822_004:0533c05": "為愛。即是愛樂可忻尚法。貪染前境亦名",
    "T41n1822_004:0533c06": "為愛。即是染著愛也。由此愛妻子等是染",
    "T41n1822_004:0533c07": "著愛。愛師長等是信愛也。緣滅．道諦忻相",
    "T41n1822_004:0533c08": "應故亦信．亦愛。緣苦．集諦厭相應故是信",
    "T41n1822_004:0533c09": "非愛。染愛貪故是愛非信。論。有說信",
    "T41n1822_004:0533c10": "者至謂有敬等。述異說也。此師意說。信是",
    "T41n1822_004:0533c11": "忍許有德。由此為先方生愛樂。故信非愛。",
    "T41n1822_004:0533c12": "信因愛果故。敬謂敬重。以慚為體。論。",
    "T41n1822_004:0533c13": "有慚非敬至謂緣滅道慚。此第二師成兩句",
    "T41n1822_004:0533c14": "也。於忻上境名敬名慚。於厭劣境是慚非",
    "T41n1822_004:0533c15": "敬。故成兩句。論。有說敬者至故敬非",
    "T41n1822_004:0533c16": "慚。此第三師釋慚．敬。此師意說。敬是有所",
    "T41n1822_004:0533c17": "崇重。由此為先方生慚．恥。即敬為慚因",
    "T41n1822_004:0533c18": "也。論。望所緣境至謂除前三相。四句分",
    "T41n1822_004:0533c19": "別。如文可知。論　如是愛敬至無色界",
    "T41n1822_004:0533c20": "無。此明界通局也。無色界中無色身故不",
    "T41n1822_004:0533c21": "能緣他起敬愛也。亦不緣下佛世尊等",
    "T41n1822_004:0533c22": "故無有敬。論。豈不信慚至無色亦有。",
    "T41n1822_004:0533c23": "問也。論愛敬有二至無色界無。答文。可解。",
    "T41n1822_004:0533c24": "論。如是已說至差別云何。已下一頌第二明",
    "T41n1822_004:0533c25": "尋．伺慢．憍別也。論曰至細性名伺。此",
    "T41n1822_004:0533c26": "釋尋．伺二別相也。論。云何此二一心",
    "T41n1822_004:0533c27": "相應。經部問也。麁．細相違如何許二一心",
    "T41n1822_004:0533c28": "俱起。論。有作是釋至俱有作用有部答。",
    "T41n1822_004:0533c29": "如文可解。論。若爾尋伺至體非凝釋。",
    "T41n1822_004:0534a01": "此是麁．細之因。體非麁．細。第一難也。",
    "T41n1822_004:0534a02": "論又麁細性至應有尋伺。第二難也。此即應",
    "T41n1822_004:0534a03": "至上地亦有。如何唯至初定有耶。論。",
    "T41n1822_004:0534a04": "又麁細性至以別尋伺。第三難也。麁．細無",
    "T41n1822_004:0534a05": "體。何得有實尋．伺體耶。論。復有釋言",
    "T41n1822_004:0534a06": "至於理何違。敘異釋也。論。若有別體",
    "T41n1822_004:0534a07": "至俱時起故。難也。麁．細一法上下不同。如",
    "T41n1822_004:0534a08": "何俱起。此經部宗不許有別體性。論。",
    "T41n1822_004:0534a09": "若言體類至別相云何。縱釋徵也。論此",
    "T41n1822_004:0534a10": "二體類至顯其別相答也。論。非由上下",
    "T41n1822_004:0534a11": "至有上下故。此重難也。論。由是應知至",
    "T41n1822_004:0534a12": "一心相應。總結難也。論。若爾云何至具",
    "T41n1822_004:0534a13": "足五支有部難經部也。論。具五支言至",
    "T41n1822_004:0534a14": "故無有過。經部答也。正理論云若爾麁．細性",
    "T41n1822_004:0534a15": "相違故。不應尋．伺一心俱生。雖一心中二",
    "T41n1822_004:0534a16": "體可得用增時別故不相違。如水與酢等",
    "T41n1822_004:0534a17": "分和合。體雖平等而用有增。麁心品中尋用",
    "T41n1822_004:0534a18": "增故。伺用被損有而難覺。細心品中伺用增",
    "T41n1822_004:0534a19": "故。尋用被損有而難覺若謂酢用一切時增",
    "T41n1822_004:0534a20": "故非喻者。此言非理。我不定說以酢喻尋",
    "T41n1822_004:0534a21": "伺喻於水。但有用增者。即說如酢故若心",
    "T41n1822_004:0534a22": "品中尋．伺二法。隨用增者即說如酢。微便",
    "T41n1822_004:0534a23": "喻水。由是尋．伺雖　心中體俱可得。用時",
    "T41n1822_004:0534a24": "別故。而無一心即麁即細。如貪癡性雖竝",
    "T41n1822_004:0534a25": "現行而得說心為有貪行。隨何心品有法",
    "T41n1822_004:0534a26": "用增。由此為門總標心品。論。如是已",
    "T41n1822_004:0534a27": "說至故名為慢。自此下釋慢．憍差別。此即",
    "T41n1822_004:0534a28": "慢相。正理論云。慢謂對他心自舉性。稱量",
    "T41n1822_004:0534a29": "自．他德類勝．劣若實不實。心自舉恃陵蔑",
    "T41n1822_004:0534b01": "於他故名為慢。論。憍謂染著至無所",
    "T41n1822_004:0534b02": "顧性釋憍相也。正理論云。憍謂染著自法",
    "T41n1822_004:0534b03": "為先。令心傲逸無所顧性。於自勇健．財．",
    "T41n1822_004:0534b04": "位．戒．慧．族等法中。先起染著心生傲逸。",
    "T41n1822_004:0534b05": "於諸善本無所顧盻故名為憍。於諸善",
    "T41n1822_004:0534b06": "本無所顧者。謂由心傲於諸善業不欣",
    "T41n1822_004:0534b07": "修習。是謂憍．慢差別之相。論。有餘師",
    "T41n1822_004:0534b08": "說至差別之相。自此已下敘異說也。如文",
    "T41n1822_004:0534b09": "可解　准上論文。慢謂方他。憍唯自傲。是",
    "T41n1822_004:0534b10": "謂慢．憍二相差別。",
    "T41n1822_004:0534b11": "論。如是已說至名義差別。自此已下有一",
    "T41n1822_004:0534b12": "頌。大文第四明心．心所眾名義也。論",
    "T41n1822_004:0534b13": "曰至故名識。就長行中有二。初唯釋心王",
    "T41n1822_004:0534b14": "眾名。後通釋心．心所眾名。此釋心王。以三",
    "T41n1822_004:0534b15": "義別立三種名　梵云質多此言心。是集",
    "T41n1822_004:0534b16": "起義。謂由心力引諸心所．及諸一切所作",
    "T41n1822_004:0534b17": "事業。如樹界之心集起皮膚及枝葉等",
    "T41n1822_004:0534b18": "　梵云末那此言意。是思量義。以心能思",
    "T41n1822_004:0534b19": "量故名為意也　梵云毘(毘必反)　若南此言",
    "T41n1822_004:0534b20": "識。是了別之義。謂心於境能了別故謂之",
    "T41n1822_004:0534b21": "為識。論。復有釋言至而體是一。述異說",
    "T41n1822_004:0534b22": "也。界是性義．因義。淨．不淨品緣境差別作",
    "T41n1822_004:0534b23": "種種因差別不同故名為心。如一樹心與",
    "T41n1822_004:0534b24": "大小枝葉種種不同而為界性。餘文易了。",
    "T41n1822_004:0534b25": "論。如心意識至而體是一。類釋心所。於",
    "T41n1822_004:0534b26": "中有二。一結前引後。二釋心．心所眾名。",
    "T41n1822_004:0534b27": "此即初也。論。謂心．心所至等和合故",
    "T41n1822_004:0534b28": "者。第二釋眾名也。即心．心所五義。然心王",
    "T41n1822_004:0534b29": "三義別故立三種名依訓詞釋。心．心所五",
    "T41n1822_004:0534c01": "義亦訓詞釋。以託依根故名有所依等",
    "T41n1822_004:0534c02": "　又所依等三亦可說名就多財釋。相應一種",
    "T41n1822_004:0534c03": "唯訓詞釋。等和合故。名相應故。有所依．有",
    "T41n1822_004:0534c04": "所緣。如文可解。有行相者。即於所緣品類",
    "T41n1822_004:0534c05": "差別起行相故。准此論文即是能緣心",
    "T41n1822_004:0534c06": "法。於所緣境品類不同。行解心上起品類",
    "T41n1822_004:0534c07": "相。如鏡照物如其物類於鏡面上。有種",
    "T41n1822_004:0534c08": "種像差別之相。與其心法不即不離。非如",
    "T41n1822_004:0534c09": "像色與鏡不同　問諸心．心所名有行相",
    "T41n1822_004:0534c10": "者。何故十六行相中但言唯慧　答准正理",
    "T41n1822_004:0534c11": "有三解。一解意云諸心．心所名有行相者。",
    "T41n1822_004:0534c12": "不同十六行相亦以慧為體。但是心．心所。",
    "T41n1822_004:0534c13": "等於所緣品類相中。有能取義名有行相",
    "T41n1822_004:0534c14": "　又解諸心．心所亦是有慧行相。名有行",
    "T41n1822_004:0534c15": "相。若爾慧不自有。如何得說慧有行相",
    "T41n1822_004:0534c16": "　答此中行相亦以慧為體。而言諸心．心",
    "T41n1822_004:0534c17": "所者。與行相等。行相於所緣起必俱時。",
    "T41n1822_004:0534c18": "相從總名行相。猶如諸漏同時諸法。體非",
    "T41n1822_004:0534c19": "是漏。以同對治總得漏名。此亦如是　又",
    "T41n1822_004:0534c20": "解或依無間亦說有聲。如有所依。故無有",
    "T41n1822_004:0534c21": "過。謂如心．心所皆名有所依。意識相應諸",
    "T41n1822_004:0534c22": "心．所法。與所依識亦俱時生。識之所依唯",
    "T41n1822_004:0534c23": "無間滅。有行相理應知亦然　泰法師云。",
    "T41n1822_004:0534c24": "依婆沙影像相非蘊．處．界攝。亦非所緣緣",
    "T41n1822_004:0534c25": "然心．心所皆同取慧所現行相名同行相",
    "T41n1822_004:0534c26": "　瑜師又云不同行相違諸處文　詳泰",
    "T41n1822_004:0534c27": "法師云非蘊．界．處攝。恐非盡理。若非三科",
    "T41n1822_004:0534c28": "攝即是無法。不得言其同．異。若是有法不",
    "T41n1822_004:0534c29": "合不攝。既云是慧之相。理合攝入行蘊。",
    "T41n1822_004:0535a01": "若通諸心．心所。即合攝屬四蘊。如何說",
    "T41n1822_004:0535a02": "全不攝耶。故相應法名同行相。言行相者。",
    "T41n1822_004:0535a03": "行解之相名為行相。或名相應。等和合故。",
    "T41n1822_004:0535a04": "論。依何義故名等和合。問等和合義。",
    "T41n1822_004:0535a05": "論。有五義故至皆平等故。釋和合義。可",
    "T41n1822_004:0535a06": "知　論事平等者至各各亦爾逐難釋也",
    "T41n1822_004:0535a07": "　有人云。一所依平等。謂必同所依根。意",
    "T41n1822_004:0535a08": "識．及相應法有一種依。謂無間滅意根。五",
    "T41n1822_004:0535a09": "識．及相應法各有二依。一同時依止根。二",
    "T41n1822_004:0535a10": "無間滅意根。隨應皆是所依平等。此文欲",
    "T41n1822_004:0535a11": "攝二種所依。故不別言同一所依。諸論中",
    "T41n1822_004:0535a12": "說心．心所法同一依者且據別依。故說六",
    "T41n1822_004:0535a13": "識．及相應法名同一依　又解所依平等",
    "T41n1822_004:0535a14": "此顯六識．及相應法　各同一依。故解相應",
    "T41n1822_004:0535a15": "因中云。此中同言顯所依一。雖復五識亦",
    "T41n1822_004:0535a16": "依意根。此文且據同時依說。二所緣平等。",
    "T41n1822_004:0535a17": "謂必同所緣。於所緣中或時緣一。或復緣",
    "T41n1822_004:0535a18": "多。隨應皆是所緣平等。諸論中說心．心所",
    "T41n1822_004:0535a19": "法同一緣者。且據別緣一法說也。若不爾",
    "T41n1822_004:0535a20": "者。如無我觀除自相應．俱有通緣一切。此",
    "T41n1822_004:0535a21": "豈同一所緣　又解所緣平等此顯六識．及",
    "T41n1822_004:0535a22": "相應法各同一緣。故諸論中說心．心所法同",
    "T41n1822_004:0535a23": "一所緣。雖復亦有緣多境者。此文且據",
    "T41n1822_004:0535a24": "緣一境說。三行相平等。心．心所法其體明",
    "T41n1822_004:0535a25": "淨。隨緣何境各起行相或緣一法各一行",
    "T41n1822_004:0535a26": "相。或緣多法各多行相。若一．若多。行相皆",
    "T41n1822_004:0535a27": "別。隨應皆是行相平等。以多現時各有多",
    "T41n1822_004:0535a28": "相故不言同一行相。諸論中說心．心所法",
    "T41n1822_004:0535a29": "同一行相者。且據緣一境相似義同。理實",
    "T41n1822_004:0535b01": "皆別　又解行相平等。此顯心．心所法同緣",
    "T41n1822_004:0535b02": "一境名同一行相。故諸論說心．心所法同",
    "T41n1822_004:0535b03": "一行相。雖復行相各別不同。據相似同故",
    "T41n1822_004:0535b04": "言同一行相。雖復亦有緣多境時多行相",
    "T41n1822_004:0535b05": "現。各互相望而不相似。此中且約緣一境",
    "T41n1822_004:0535b06": "說　詳其此釋同一所依。同一所緣。同一行",
    "T41n1822_004:0535b07": "相。不得論意。論言同一所依者。非謂所",
    "T41n1822_004:0535b08": "依唯一根故名同一所依。是心．心所法雖多",
    "T41n1822_004:0535b09": "不同。共一所依名同一所依。若一．若二。皆",
    "T41n1822_004:0535b10": "名同一。如何得說所依雖二且據一說。",
    "T41n1822_004:0535b11": "同一所緣者。謂心．心所雖復不同。若想緣",
    "T41n1822_004:0535b12": "青。受等亦緣青等。由此故說同一所緣。即",
    "T41n1822_004:0535b13": "心．心所法共緣無量百千多法。雖復不同。",
    "T41n1822_004:0535b14": "所緣共故。皆名同一所緣。如何將無我觀",
    "T41n1822_004:0535b15": "難一所緣。即自解云且據一說。同一行相",
    "T41n1822_004:0535b16": "者心王起一青行相時。諸心所等亦同起",
    "T41n1822_004:0535b17": "此相。如心王緣多境時起多行相。心所亦",
    "T41n1822_004:0535b18": "爾。名同一行相。如何得言且據一說。",
    "T41n1822_004:0535b19": "論。已說心．心所至何者是耶。自下大文第二",
    "T41n1822_004:0535b20": "有十四頌。明非色非心不相應行。初一頌",
    "T41n1822_004:0535b21": "列不相應總別名。後十三頌一一牒釋。此文",
    "T41n1822_004:0535b22": "初也。論曰至不相應行　如是諸法者。",
    "T41n1822_004:0535b23": "總舉不相應法。心不相應者。簡心．心所",
    "T41n1822_004:0535b24": "　非色等性行蘊所攝者。簡色．及無為法",
    "T41n1822_004:0535b25": "　是故名心不相應行。略結名也　廣應言非",
    "T41n1822_004:0535b26": "色非心不相應行。今但言不相應行亦得",
    "T41n1822_004:0535b27": "簡諸法盡　言不相應簡一切心．心所",
    "T41n1822_004:0535b28": "　言行。行是行蘊。簡色．無為。由此諸論多存",
    "T41n1822_004:0535b29": "略名　有人自釋頌云。等謂等取句身．文",
    "T41n1822_004:0535c01": "身。類謂流類即是得等。今案此論。心不相應",
    "T41n1822_004:0535c02": "但有十四。若依正理加和合性。故正理云。",
    "T41n1822_004:0535c03": "等者等取句身．文身．及和合性　詳光師以",
    "T41n1822_004:0535c04": "二說不同廣為問答。此論雖不別說和合",
    "T41n1822_004:0535c05": "亦不述無。正理釋此論頌言等和合。故知",
    "T41n1822_004:0535c06": "不是兩論相違。若謂不說即是無者。此論",
    "T41n1822_004:0535c07": "頌中不說怖等應無其怖。怖等既不定無。",
    "T41n1822_004:0535c08": "和合寧知非有　今詳此論只是略而不論。",
    "T41n1822_004:0535c09": "非是所明之外更無心所。心所既爾和合應",
    "T41n1822_004:0535c10": "同。不依論文信自胸襟問答往還徒煩",
    "T41n1822_004:0535c11": "紙墨　自云品類足論不說非得。說有十",
    "T41n1822_004:0535c12": "三同俱舍論　又云。彼論云復有所餘如",
    "T41n1822_004:0535c13": "是類法與心不相應。法蘊足論第十同品類",
    "T41n1822_004:0535c14": "足　彼論既言所餘如是類法。焉知唯有",
    "T41n1822_004:0535c15": "非得。此論不說更無。正理不彈俱舍。六足",
    "T41n1822_004:0535c16": "言有所餘。正理說有和合。餘文皆通兩解。",
    "T41n1822_004:0535c17": "正理更無異端。教既分明。理須依釋。故知",
    "T41n1822_004:0535c18": "十四之外更有不相應行。婆沙說言類者。",
    "T41n1822_004:0535c19": "顯是餘師所計度法。正理云類者。顯餘所",
    "T41n1822_004:0535c20": "計度法即前種類。謂有計度離得等有蘊",
    "T41n1822_004:0535c21": "得等性。與婆沙少同也。",
    "T41n1822_004:0535c22": "論於中且辨得非得相。自下有十三頌。別釋",
    "T41n1822_004:0535c23": "不相應也。前五頌明得．非得。就中。前一頌",
    "T41n1822_004:0535c24": "明得．非得自性。後四頌明得．非得差別。此",
    "T41n1822_004:0535c25": "文初也。論曰至與此相違此明得．非得",
    "T41n1822_004:0535c26": "相。然此得名有總。有別。總名得者。得．及",
    "T41n1822_004:0535c27": "成就皆名為得。非得亦爾。捨．及不成皆名",
    "T41n1822_004:0535c28": "非得　別名得者。曾來未得及得已失。將",
    "T41n1822_004:0535c29": "成就法得至生相。初獲名得。二者得已不",
    "T41n1822_004:0536a01": "失。得至現在名為成就。即是先不屬己。",
    "T41n1822_004:0536a02": "初獲屬己名之為得。此謂生時決定屬己",
    "T41n1822_004:0536a03": "故名之為得。未在身故不名成就。成就謂",
    "T41n1822_004:0536a04": "得現在於身　捨．及不成亦准於得。若望",
    "T41n1822_004:0536a05": "同類。即唯初剎那生相名得。最後剎那滅",
    "T41n1822_004:0536a06": "相名捨。爾時非得至生相故。於其中間雖",
    "T41n1822_004:0536a07": "後後念至其生相。然此類法恒名成就。非",
    "T41n1822_004:0536a08": "今獲故。此類之得現在身故。若別望剎那",
    "T41n1822_004:0536a09": "三相前後者。生相定獲此時名得。至住．異",
    "T41n1822_004:0536a10": "相時總名成就。至滅相位方名為捨。落謝",
    "T41n1822_004:0536a11": "過去名不成就。於諸論中依總類說。不",
    "T41n1822_004:0536a12": "約剎那。故婆沙．正理四通行等。皆約初剎",
    "T41n1822_004:0536a13": "那生相名得非於後念。若就諸法具得．成",
    "T41n1822_004:0536a14": "就。及捨．不成。四種差別即有不同。如非想",
    "T41n1822_004:0536a15": "見惑。唯有成就．及捨．不成。無有得也。以",
    "T41n1822_004:0536a16": "無始來恒成就故。後雖容斷必無退故。若",
    "T41n1822_004:0536a17": "利根無學諸無漏法。有得．成就．及不成就。",
    "T41n1822_004:0536a18": "在凡位時名不成就。金剛心時名之為得。",
    "T41n1822_004:0536a19": "盡智已去名為成就。無其捨也。至無學位",
    "T41n1822_004:0536a20": "更無退故。涅槃捨時無非得故。若有得．捨",
    "T41n1822_004:0536a21": "定有成就．不成就。所以最初得至生時不",
    "T41n1822_004:0536a22": "名成就。以彼身中成就非得故。最初非得",
    "T41n1822_004:0536a23": "生時不名不成。以彼身中成彼法故。於生",
    "T41n1822_004:0536a24": "位中正得．捨故名為得．捨。正理論云。得．獲．",
    "T41n1822_004:0536a25": "成就。義雖是一而依門異說差別名。得有",
    "T41n1822_004:0536a26": "二種。謂先未得。及先已得。先未得得說名",
    "T41n1822_004:0536a27": "為獲。先已得得說名成就。應知非得與此",
    "T41n1822_004:0536a28": "相違。謂先未得．及得已失。未得非得說名",
    "T41n1822_004:0536a29": "不獲。已失非得名不成就。故說異生性名",
    "T41n1822_004:0536b01": "不獲聖法　今詳正理。文雖少異其義亦",
    "T41n1822_004:0536b02": "同。先未得說名為獲者有二種。一曾來未",
    "T41n1822_004:0536b03": "得如無漏道等。二得已失如生上地生",
    "T41n1822_004:0536b04": "下地等。先未得得說名為獲者。即是於二",
    "T41n1822_004:0536b05": "位初得至生相時。先已得得說名成就者",
    "T41n1822_004:0536b06": "有二。一無始已來恒成就者。二初得已後第",
    "T41n1822_004:0536b07": "二念去皆名先已得得　應知非得與此相",
    "T41n1822_004:0536b08": "違者。非得有二種。一無始已來曾未得者名",
    "T41n1822_004:0536b09": "為不獲通其前後名為不獲。二謂已得後",
    "T41n1822_004:0536b10": "捨。於初念生相名為不獲。第二念去名不",
    "T41n1822_004:0536b11": "成就。論。於何法中有得非得。自此已",
    "T41n1822_004:0536b12": "下明得所依。於中有二。先問後答。此即問",
    "T41n1822_004:0536b13": "也。論。於自相續至決定如是。此即答",
    "T41n1822_004:0536b14": "也。總明得等所依有二。一有為法謂自相",
    "T41n1822_004:0536b15": "續。二無為法謂即二滅。此即初也。若成他",
    "T41n1822_004:0536b16": "身即趣雜亂。若成非情即共成有為過。及",
    "T41n1822_004:0536b17": "無情不定過。壞法性故。論。無為法中",
    "T41n1822_004:0536b18": "至有得非得。此釋無為得所依也。論。",
    "T41n1822_004:0536b19": "一切有情至謂一切有情。此以一切有情無",
    "T41n1822_004:0536b20": "始已來必有無邊闕緣不生法故。故引對法",
    "T41n1822_004:0536b21": "中云。誰成無漏法。謂一切有情者即是非擇",
    "T41n1822_004:0536b22": "滅也。論。除初剎那至皆成擇滅。釋定",
    "T41n1822_004:0536b23": "成擇滅　除初剎那者。謂苦法忍　具縛聖",
    "T41n1822_004:0536b24": "者。簡先離染　及餘一切具縛異生者。簡",
    "T41n1822_004:0536b25": "具縛異生未成擇滅。未斷惑故　諸餘有",
    "T41n1822_004:0536b26": "情者。舉成擇滅人也。已斷惑故。論。",
    "T41n1822_004:0536b27": "決定無有至相翻而立故。此釋虛空無得．非",
    "T41n1822_004:0536b28": "得。非是礙法不生故。非是道力引故。",
    "T41n1822_004:0536b29": "論。諸有得者至故不別釋准釋非得可知。",
    "T41n1822_004:0536c01": "論。何緣知有別物名得。自下經部破薩",
    "T41n1822_004:0536c02": "婆多得實有也。此文即是經部師問也。",
    "T41n1822_004:0536c03": "論。契經說故至乃至廣說。有部引經答也",
    "T41n1822_004:0536c04": "　十無學法。謂八道支．及正解脫．正智　五支",
    "T41n1822_004:0536c05": "五順上分結　成就十無學法。明有得也",
    "T41n1822_004:0536c06": "　已斷五支。明捨得也。論。若爾非情至",
    "T41n1822_004:0536c07": "乃至廣說經部難也。於輪寶等無情之物。於",
    "T41n1822_004:0536c08": "馬寶等他相續中。應亦有得。經說成就七",
    "T41n1822_004:0536c09": "寶故。故知成就是假非實。論。此中自",
    "T41n1822_004:0536c10": "在至隨樂轉故。有部答也。論。此既自在",
    "T41n1822_004:0536c11": "至知有別物。經部徵。論。許有別物有何",
    "T41n1822_004:0536c12": "非理。有部反問。論。如是非理至是為非",
    "T41n1822_004:0536c13": "理。經部責無如色．聲等為其眼．耳現量",
    "T41n1822_004:0536c14": "可知。如貪．瞋等他心智知。如眼．耳等比",
    "T41n1822_004:0536c15": "量可知。以有見．聞用故。故知別有體性。",
    "T41n1822_004:0536c16": "其得既無現量可知。復無用故比量可知。",
    "T41n1822_004:0536c17": "故無體也。既無二量可知是為非理。",
    "T41n1822_004:0536c18": "論。若謂此得至理不成立。經部縱計為生",
    "T41n1822_004:0536c19": "因破。若得是法生因名為有用。無為無生。",
    "T41n1822_004:0536c20": "應無有得。又所得法未得。及已捨。及界",
    "T41n1822_004:0536c21": "地轉易。及離染。彼皆無有法前之得。如",
    "T41n1822_004:0536c22": "何後法得生　又縱計云。若以俱得為生",
    "T41n1822_004:0536c23": "因者。大生．小生復何所作。得能生故。又無",
    "T41n1822_004:0536c24": "情法無俱生得。應定不生。又具縛者下．中．",
    "T41n1822_004:0536c25": "上惑煩惱現起差別應無。得用無別故。若",
    "T41n1822_004:0536c26": "謂由餘境界同類因等有差別者。即應由",
    "T41n1822_004:0536c27": "彼餘因諸法得生。得復何用。故彼言得作",
    "T41n1822_004:0536c28": "法生因。理不成立。論。誰言此得作法",
    "T41n1822_004:0536c29": "生因。有部反拒。誰言此得作法生因。汝輒",
    "T41n1822_004:0537a01": "為斯難也。論。若爾此得有何作用。經",
    "T41n1822_004:0537a02": "部徵也。論。謂於諸法至建立差別。有部",
    "T41n1822_004:0537a03": "反難答也。論。豈不煩惱至應有差別。經",
    "T41n1822_004:0537a04": "部釋也。論。若執無得至離未離故。有部",
    "T41n1822_004:0537a05": "反難。論。此由所依至未斷義成。此經部",
    "T41n1822_004:0537a06": "總釋也　所依。謂身。所依身中種子。斷．未斷",
    "T41n1822_004:0537a07": "別分其凡．聖。不由其得。論。謂諸聖者",
    "T41n1822_004:0537a08": "至但假非實。下別釋也。謂諸聖者見修道力。",
    "T41n1822_004:0537a09": "令所依身種子能生之力。轉變無力異本現",
    "T41n1822_004:0537a10": "起。乃至如是二種但假非實。如文可解。",
    "T41n1822_004:0537a11": "論。善法有二至亦假非實。經部敘自宗",
    "T41n1822_004:0537a12": "也。此明成就．不成就也。此當大乘若生得",
    "T41n1822_004:0537a13": "善種子成就亦名不成就。若加行善自在現",
    "T41n1822_004:0537a14": "行名自在成就。竝假非實。生得善種被邪",
    "T41n1822_004:0537a15": "見損。善不得生名不成就。不畢竟斷種子",
    "T41n1822_004:0537a16": "成就。此當大乘種子成就。故成就亦名不成",
    "T41n1822_004:0537a17": "就　要由功力修得者。即加行善　彼法已",
    "T41n1822_004:0537a18": "起生彼功能自在無損說名成就。此當大乘",
    "T41n1822_004:0537a19": "自在成就。餘文可解。論。故所依中至無",
    "T41n1822_004:0537a20": "有別物。總結可知。論。此中何法名為",
    "T41n1822_004:0537a21": "種子。有部問。論。謂名與色至轉變差別。",
    "T41n1822_004:0537a22": "經部答也。此即經部有二師執。一色持種。",
    "T41n1822_004:0537a23": "二心持種。此中合說色．心持種。論。何",
    "T41n1822_004:0537a24": "名轉變。有部問也。論。謂相續中前後異",
    "T41n1822_004:0537a25": "性。經部答也。此是將生果時前色．心上力",
    "T41n1822_004:0537a26": "用起也。論。何名相續。有部徵也。論。",
    "T41n1822_004:0537a27": "謂因果性三世諸行。經部答也。論。何名",
    "T41n1822_004:0537a28": "差別。有部徵也。論。謂有無間生果功能。",
    "T41n1822_004:0537a29": "經部答也。論。然有處說至必不能修。此",
    "T41n1822_004:0537b01": "經部通經也　經部上文云。若有種子即",
    "T41n1822_004:0537b02": "有隣近生果功能　又云。一切異生。二道",
    "T41n1822_004:0537b03": "未起皆成就惑。經說若成就貪即不能",
    "T41n1822_004:0537b04": "修四念住故。此即聖法無由得起。故通",
    "T41n1822_004:0537b05": "經云。彼說耽著貪煩惱者。不能厭捨故",
    "T41n1822_004:0537b06": "名成就。由隨耽著貪愛。時分於四念住必",
    "T41n1822_004:0537b07": "不能修。此說增盛貪位名為成就。非謂",
    "T41n1822_004:0537b08": "但是有種子者不能修也。論。如是成",
    "T41n1822_004:0537b09": "就至亦假非實。經部結宗義也。如文可解",
    "T41n1822_004:0537b10": "　正理論破經部種子云。且執何法名為",
    "T41n1822_004:0537b11": "種子　有部徵也　謂名與色於生自果。",
    "T41n1822_004:0537b12": "所有展轉隣近功能。此由相續轉變差別。",
    "T41n1822_004:0537b13": "(經部答也)名色者何(徵也)謂即五蘊(答也)如何執此為種",
    "T41n1822_004:0537b14": "子性　問也　能為善等諸法生因　答",
    "T41n1822_004:0537b15": "也　為總。為別。為自種類(問也。為總一身五蘊為異熟等別。為自類",
    "T41n1822_004:0537b16": "為種)。若言是總。種體應假。假為實因不應",
    "T41n1822_004:0537b17": "正理(若合諸色。心總為種子　即是假法。假法如無。非種子也)。若言是別。如何",
    "T41n1822_004:0537b18": "可執無記色種為善．不善諸法生因(若身中別取色",
    "T41n1822_004:0537b19": "法為種子者。色是無記。如何與善不善為因)。若自種類善法無間不善",
    "T41n1822_004:0537b20": "法生。或復相違以何為種　已上三義徵",
    "T41n1822_004:0537b21": "破。已下經部異師釋種子也　天愛非汝",
    "T41n1822_004:0537b22": "解種子性。前心俱生思差別故。後心功能差",
    "T41n1822_004:0537b23": "別而起。即後心上功能差別說為種子。由此",
    "T41n1822_004:0537b24": "相續轉變差別當來果生。此中意說。不善心",
    "T41n1822_004:0537b25": "中。有善所引展轉隣近功能差別。以為種",
    "T41n1822_004:0537b26": "子。從此無間善法得生。或善心中。不善所",
    "T41n1822_004:0537b27": "引展轉隣近功能差別。以為種子。從此無間",
    "T41n1822_004:0537b28": "不善法生　已上經部異師立種子也。自下",
    "T41n1822_004:0537b29": "正理破也　今汝所執功能差別種子。與彼",
    "T41n1822_004:0537c01": "善．不善心。為有別體。為無別體。此無別",
    "T41n1822_004:0537c02": "體。豈不許善為不善種。及許不善為善種",
    "T41n1822_004:0537c03": "耶。誰有心者。執煖與火無有別體。而復執",
    "T41n1822_004:0537c04": "言唯煖能燒。火不能燒。云何能感那落迦",
    "T41n1822_004:0537c05": "等諸異熟果不善心中。安置能感可愛異",
    "T41n1822_004:0537c06": "熟。善思差別所引功能差別種子。復云何感",
    "T41n1822_004:0537c07": "末奴沙(人也)等諸異熟果。淨善心中。安置能",
    "T41n1822_004:0537c08": "感非愛異熟。惡思差別所引功能差別種子",
    "T41n1822_004:0537c09": "　乃至廣說。具如彼也。論。毘婆沙師至",
    "T41n1822_004:0537c10": "實而非假。結有部示宗義也。論。如是",
    "T41n1822_004:0537c11": "二途至我所宗故。評薄兩宗說也。",
    "T41n1822_004:0537c12": "論。已辨自性差別云何。自下明得．非得差",
    "T41n1822_004:0537c13": "別。論。且應辨得者。辨差別中先明得。",
    "T41n1822_004:0537c14": "後明非得。故言且也　自此已下有兩頌",
    "T41n1822_004:0537c15": "半明得差別。此一頌半五門分別。論曰",
    "T41n1822_004:0537c16": "至各有三得。此明三世門也　言三得者。有",
    "T41n1822_004:0537c17": "其二義。一三世得不據在法前後。雖是法",
    "T41n1822_004:0537c18": "前仍名未來。雖是法後仍名過去。二法",
    "T41n1822_004:0537c19": "前．法後．法俱三得不據世別。雖是過去仍",
    "T41n1822_004:0537c20": "名法後。雖是未來仍名法前　今此中言",
    "T41n1822_004:0537c21": "三世各三者。是據三世分得為三。不據",
    "T41n1822_004:0537c22": "法前後也　過去法有三世得者。如過去",
    "T41n1822_004:0537c23": "世有一善心。橫望今日。已前所有得起。若",
    "T41n1822_004:0537c24": "在法前．法俱．法後皆名過去。即如今日現",
    "T41n1822_004:0537c25": "起剎那名現在得。此現在剎那後所有得名",
    "T41n1822_004:0537c26": "未來得。其過去世法於未來無前得。得無",
    "T41n1822_004:0537c27": "決定隨起說前．後故　若現世法得。即法",
    "T41n1822_004:0537c28": "前名過去。法俱名現在。法後名未來　若",
    "T41n1822_004:0537c29": "未來世法得法前通三得。法後．法俱唯未來",
    "T41n1822_004:0538a01": "　婆沙一百五十八明法前．法俱．法後得不",
    "T41n1822_004:0538a02": "同。此文明三世得　然就法辨得即有四",
    "T41n1822_004:0538a03": "種。謂法前．法俱．法後。非法前．法俱．法後",
    "T41n1822_004:0538a04": "　若能得辨法即有六種。一唯有法俱得。如",
    "T41n1822_004:0538a05": "異熟生等。由力劣故。二唯有法前得。謂如",
    "T41n1822_004:0538a06": "見道三類智邊修世俗智。畢竟不生故。三唯",
    "T41n1822_004:0538a07": "有法俱得．及法後得。如別解脫戒等。無逆",
    "T41n1822_004:0538a08": "得故。四唯有俱得．及法前得。如道類忍等。",
    "T41n1822_004:0538a09": "即此剎那時捨故。五具有法前．法俱．法後三",
    "T41n1822_004:0538a10": "得。如所餘善．不善等。有逆得追成行三",
    "T41n1822_004:0538a11": "世故。六有非法前．法後．法俱得謂得二",
    "T41n1822_004:0538a12": "滅。所得法無三世故　必無有法唯有法",
    "T41n1822_004:0538a13": "後得以可得法至現在時必有得故　如",
    "T41n1822_004:0538a14": "道類忍唯有法前．法俱者。以不定故。若現",
    "T41n1822_004:0538a15": "起者若未來者皆容有二得。不應言各有",
    "T41n1822_004:0538a16": "一得及定有二得。若爾同四行相隨從義",
    "T41n1822_004:0538a17": "過　若定法俱過如後述。論。又善等法",
    "T41n1822_004:0538a18": "至無記三得。此三性分別也。三性法得與所",
    "T41n1822_004:0538a19": "得法雖定同性。然得起時所由即異。諸有",
    "T41n1822_004:0538a20": "為法由所得法。擇滅由道。非擇滅由命根．",
    "T41n1822_004:0538a21": "眾同分。婆沙一百五十八云。問何故得與所",
    "T41n1822_004:0538a22": "得法。性類或同。或異耶。答得有三種。一",
    "T41n1822_004:0538a23": "有為。二擇滅。三非擇滅得。有為法得隨所",
    "T41n1822_004:0538a24": "得法性類差別。以有為法能有作用引自",
    "T41n1822_004:0538a25": "得故。擇滅得隨能證道性類差別。以諸擇",
    "T41n1822_004:0538a26": "滅自無作用。但由道力求證彼時引彼得",
    "T41n1822_004:0538a27": "故。非擇滅得隨自所依性類差別。以非擇",
    "T41n1822_004:0538a28": "滅自無作用非道所求。彼得但依命根．眾",
    "T41n1822_004:0538a29": "同分而現前故　由此三性之法各自性",
    "T41n1822_004:0538b01": "得得。雖得擇滅不由所得。得非擇滅依",
    "T41n1822_004:0538b02": "眾同分等。道與擇滅同性。同分與非擇滅",
    "T41n1822_004:0538b03": "同性。由此二種雖不由所得。而與所得",
    "T41n1822_004:0538b04": "必定同性。由此三性必同性得。論。又",
    "T41n1822_004:0538b05": "有繫法至得有四種。此繫不繫門也。其所得",
    "T41n1822_004:0538b06": "法有其四種。謂三界繫為三。及不繫法為",
    "T41n1822_004:0538b07": "四。其能得得亦有四種。亦如上說　又所",
    "T41n1822_004:0538b08": "得法有其二種。一者有為。謂三界法．及道聖",
    "T41n1822_004:0538b09": "諦。二者無為。謂二種滅。能得之得唯是有為",
    "T41n1822_004:0538b10": "　所得之法又有二種。一有漏。謂三界繫法。",
    "T41n1822_004:0538b11": "二無漏。謂道聖諦二滅　能得得亦有二種。",
    "T41n1822_004:0538b12": "一有漏。謂三界繫。二無漏。謂道聖諦。三界繫",
    "T41n1822_004:0538b13": "法是有為故。能得之得。從其所得唯三界",
    "T41n1822_004:0538b14": "繫。不繫之法通無為故。非擇滅得從依身",
    "T41n1822_004:0538b15": "繫。其擇滅得從能斷道。道通有漏．及無漏",
    "T41n1822_004:0538b16": "故。若有漏道色無色繫。若無漏道從道不繫。",
    "T41n1822_004:0538b17": "非擇滅得以隨身故通三界繫。所以有繫法",
    "T41n1822_004:0538b18": "得唯有三種。無繫法得通四種也。論。",
    "T41n1822_004:0538b19": "又有學法至得即無學。此明三學門也。學．",
    "T41n1822_004:0538b20": "無學法是有為故。能得之得。從所得法是學．",
    "T41n1822_004:0538b21": "無學得。非學非無學通無為故三種得得。有",
    "T41n1822_004:0538b22": "為有漏．及非擇滅。非學非無學得得。擇滅三",
    "T41n1822_004:0538b23": "種得得。若有學道引得是有學。若無學道引",
    "T41n1822_004:0538b24": "得是無學。若有漏道引得是非學非無學。",
    "T41n1822_004:0538b25": "論。又見修所斷法至皆非所斷。此明三斷門",
    "T41n1822_004:0538b26": "也。見斷．修斷法是有為故。得從所得法通",
    "T41n1822_004:0538b27": "二斷也。非所斷法即通三種。謂有為無漏．",
    "T41n1822_004:0538b28": "擇滅．非擇滅。有為無漏得從所得法唯非所",
    "T41n1822_004:0538b29": "斷。擇滅得從道故通漏．及無漏。有漏修道",
    "T41n1822_004:0538c01": "斷。無漏得不斷。非擇滅得從眾同分．命根",
    "T41n1822_004:0538c02": "故唯修道斷。餘文可解。故不牒釋。",
    "T41n1822_004:0538c03": "論。前雖總釋至其中差別相。自下有一頌。",
    "T41n1822_004:0538c04": "就法辨得差別。論曰至得亦現在。此",
    "T41n1822_004:0538c05": "明無覆無記勢力劣故唯引法俱得。即在三",
    "T41n1822_004:0538c06": "世各自世得。論。一切無覆至不爾云何。",
    "T41n1822_004:0538c07": "重問差別。論。除眼耳通至及俱起得。",
    "T41n1822_004:0538c08": "答也。二通．變化二緣故通前．後得。一以勢",
    "T41n1822_004:0538c09": "力勝故。二以加行所引起故。有三世得。",
    "T41n1822_004:0538c10": "論。若工巧處至得亦許爾。此明威儀．工",
    "T41n1822_004:0538c11": "巧極善數習。亦許有前．後俱得。此說心不",
    "T41n1822_004:0538c12": "說色。有覆無記色當無前．後得。況無覆無",
    "T41n1822_004:0538c13": "記色。婆沙一百二十六云。工巧處者。謂色．聲",
    "T41n1822_004:0538c14": "香．味．觸五處為體。起工巧處者。謂能起彼",
    "T41n1822_004:0538c15": "意法二處為體　准婆沙一百五十七解",
    "T41n1822_004:0538c16": "欲界威儀．工巧四蘊。即云善習者三世得。",
    "T41n1822_004:0538c17": "解色界威儀即無簡別　復云。一切有覆",
    "T41n1822_004:0538c18": "無記無覆無記。及威儀路異熟四蘊彼得。",
    "T41n1822_004:0538c19": "世不雜。隨在彼世即唯有彼世得　准此",
    "T41n1822_004:0538c20": "故知。色界二無記心無前．後得　識身足論",
    "T41n1822_004:0538c21": "云。成就欲界善心．不善心。皆云定成就欲",
    "T41n1822_004:0538c22": "界無覆無記心　准此文定有無覆無記心",
    "T41n1822_004:0538c23": "有三世得。論。唯有無覆至法前後得。",
    "T41n1822_004:0538c24": "此明有覆無記色也。如文可解。此即初禪．",
    "T41n1822_004:0538c25": "中間靜慮染心所起身．語表。故自餘諸地更",
    "T41n1822_004:0538c26": "無此業。欲界唯身．邊二見有覆無記不能",
    "T41n1822_004:0538c27": "發業。上地無發業心。論。如無記法至",
    "T41n1822_004:0538c28": "及後起得。此明欲界善．不善色無法前得。",
    "T41n1822_004:0538c29": "唯法俱。法後。勢力不能引前得故。此色若",
    "T41n1822_004:0539a01": "在未來未來得。若至現在未來．現在得。",
    "T41n1822_004:0539a02": "若至過去三世得。初無漏心．及加行善最初",
    "T41n1822_004:0539a03": "起者。若在未來未來得。若至現在未來",
    "T41n1822_004:0539a04": "現在得。若至過去有三世得。餘法不同思",
    "T41n1822_004:0539a05": "之可解。",
    "T41n1822_004:0539a06": "論。非得如得至不爾云何。自下有一頌半",
    "T41n1822_004:0539a07": "明非得差別。論曰至無記性攝。第一三",
    "T41n1822_004:0539a08": "性門也。故婆沙一百五十八云。問非得隨何",
    "T41n1822_004:0539a09": "性類差別。答彼定不隨所不得法。以相違",
    "T41n1822_004:0539a10": "故。又不隨道。非道所求但依命根．眾同",
    "T41n1822_004:0539a11": "分轉故。隨所依性類差別。問若諸非得．非",
    "T41n1822_004:0539a12": "擇滅得。俱隨所依性類別者。所依或異熟。",
    "T41n1822_004:0539a13": "或唯等流。此二隨何性類差別。答隨等流",
    "T41n1822_004:0539a14": "性以義遍故。異熟非遍故不隨立。問非得",
    "T41n1822_004:0539a15": "若隨所不得法性類差別有何過耶。答斷",
    "T41n1822_004:0539a16": "善根者應成就善。已離欲染者應成就不",
    "T41n1822_004:0539a17": "善。諸無學者應成就染。異生應成三乘無",
    "T41n1822_004:0539a18": "漏法。退果應成果。捨向應成向。二滅非",
    "T41n1822_004:0539a19": "得應是無為。由此等過非得不可隨所不",
    "T41n1822_004:0539a20": "得。論。世差別者至三世非得。第二三世",
    "T41n1822_004:0539a21": "門也。過去．未來各有三世與前得同。現在",
    "T41n1822_004:0539a22": "唯二無法俱非得。有情之法住現在時必成",
    "T41n1822_004:0539a23": "就故。若現在法法前為過去。法後為未來。若",
    "T41n1822_004:0539a24": "過去法前唯過去。法後通三世。若未來法後",
    "T41n1822_004:0539a25": "唯未來。法前通三世。故婆沙一百五十八解",
    "T41n1822_004:0539a26": "非得云。一切非得總有三種。一在彼法前。",
    "T41n1822_004:0539a27": "二在彼法後。三非彼法前．法後．及俱。所不",
    "T41n1822_004:0539a28": "得法亦有三種。一唯有法前非得。謂未來情",
    "T41n1822_004:0539a29": "數等畢竟不生法。及入無餘涅槃最後剎那",
    "T41n1822_004:0539b01": "心等。二有法通有法前．法後非得。謂餘隨",
    "T41n1822_004:0539b02": "所應有情數法。三有法無彼前後俱非得",
    "T41n1822_004:0539b03": "而有非得。謂擇滅．非擇滅。必無非得可與",
    "T41n1822_004:0539b04": "法俱。以法現在前時。是所得法必有得故。",
    "T41n1822_004:0539b05": "非所得法無非得故。亦無唯有彼法後非",
    "T41n1822_004:0539b06": "得非無始來恒成就彼未捨必起彼類盡",
    "T41n1822_004:0539b07": "故。然諸非得性羸劣故唯成現在。一一剎那",
    "T41n1822_004:0539b08": "得已即捨。於未得彼法及已捨位。恒有此",
    "T41n1822_004:0539b09": "非得應知　今詳有部畢竟無涅槃法。以時",
    "T41n1822_004:0539b10": "遠故名為畢竟。若不爾即合有一類法唯",
    "T41n1822_004:0539b11": "有得無非得。謂無涅槃法非想地惑。有一",
    "T41n1822_004:0539b12": "類法唯有非得而無有得。謂無涅槃法三",
    "T41n1822_004:0539b13": "乘聖人道。即違有得必有非得相翻而立",
    "T41n1822_004:0539b14": "若謂無涅槃法三乘聖道亦無非得。即應",
    "T41n1822_004:0539b15": "此人非是異生。無異生性故。又世親菩薩",
    "T41n1822_004:0539b16": "佛性論釋有部無涅槃法。就位建立。非法爾",
    "T41n1822_004:0539b17": "定言一闡提犯重禁等無涅槃法。故聲聞",
    "T41n1822_004:0539b18": "地中說法爾者寄客說本。如唯識論釋攝",
    "T41n1822_004:0539b19": "論云聞熏習為無漏因寄客說本　又婆沙",
    "T41n1822_004:0539b20": "論簡唯法前非得云。謂未來情數畢竟不生",
    "T41n1822_004:0539b21": "法。及入無餘涅槃最後剎那心等　言未來",
    "T41n1822_004:0539b22": "者。簡過．現也。言情數者。簡非情也。言畢",
    "T41n1822_004:0539b23": "竟不生者。簡暫不生法也。如眼識等闕緣",
    "T41n1822_004:0539b24": "不生。皆亦得名畢竟不生。得非擇滅故。此",
    "T41n1822_004:0539b25": "論云。畢竟礙當生別得非擇滅。即此不生",
    "T41n1822_004:0539b26": "眼亦是未來情數畢竟不生。如何此文即表",
    "T41n1822_004:0539b27": "定是唯見道邊俗智。若言此唯世俗智者。",
    "T41n1822_004:0539b28": "即是婆沙闕字。若通取餘不生諸法。雖無所",
    "T41n1822_004:0539b29": "闕即與非想過去見惑義同　今解婆沙應",
    "T41n1822_004:0539c01": "改竟字為其定字。定者即是始．末不生。此",
    "T41n1822_004:0539c02": "即無過。以餘五識等法不是始．末不生法。",
    "T41n1822_004:0539c03": "見道俗智始．末不生名唯法前若得非擇",
    "T41n1822_004:0539c04": "已去即俱名畢竟也。此字應是抄寫者",
    "T41n1822_004:0539c05": "錯耳。又准俱有因。有對造色非俱有因。而",
    "T41n1822_004:0539c06": "名必定俱起。得即或前．或後不說定俱。若",
    "T41n1822_004:0539c07": "總說者。何不言法俱得雖定俱生而非因",
    "T41n1822_004:0539c08": "也。前．後．俱得若言決定。如何論言或前．或",
    "T41n1822_004:0539c09": "後。亦不可言總同類說。於此類中有定俱",
    "T41n1822_004:0539c10": "者應須簡故。故知言有法前．後．俱皆是",
    "T41n1822_004:0539c11": "不定。據容有說。非得准此　又婆沙釋無",
    "T41n1822_004:0539c12": "唯法後非得云。非無始來恒成就彼未捨。",
    "T41n1822_004:0539c13": "必起彼類盡故。准此文意。所不得法約法",
    "T41n1822_004:0539c14": "種類說有非得。有頂見惑種類眾多。已入",
    "T41n1822_004:0539c15": "過去。雖復但有法後非得。在未來者即",
    "T41n1822_004:0539c16": "有法前非得。然此文是被難之後重改婆",
    "T41n1822_004:0539c17": "沙。然此不順得中六句。應云。以不定故",
    "T41n1822_004:0539c18": "容有二種非得。以非想地過去見道煩惱。",
    "T41n1822_004:0539c19": "於過去世中煩惱未起之前皆容入聖。若",
    "T41n1822_004:0539c20": "未起煩惱即斷見惑。即此煩惱即有法前",
    "T41n1822_004:0539c21": "非得。由此說過去煩惱不得名為唯法後",
    "T41n1822_004:0539c22": "非得。若作此釋。即順得中六句。即同自餘",
    "T41n1822_004:0539c23": "通二非得。由不得此意。被將過去見惑唯",
    "T41n1822_004:0539c24": "法後難應成四句通難不得。遂改婆沙",
    "T41n1822_004:0539c25": "以為四句。見今長安多本流行。猶作四句。",
    "T41n1822_004:0539c26": "於後數年重改論文云唯有三句。遂加文",
    "T41n1822_004:0539c27": "遮難云非無始等。一十六字通此妨難。",
    "T41n1822_004:0539c28": "由未得婆沙意故由未盡理。論。界",
    "T41n1822_004:0539c29": "差別者至是無漏者。第三界繫門也。非得隨",
    "T41n1822_004:0540a01": "身繫故。故三界法各各皆有三界非得。身",
    "T41n1822_004:0540a02": "在下界欲界非得。非得三界。色．無色界義",
    "T41n1822_004:0540a03": "亦准此。欲界繫法有三界非得。色．無色界",
    "T41n1822_004:0540a04": "義亦准此。非得隨身不隨法故。所以非得",
    "T41n1822_004:0540a05": "不通無漏。無漏非得亦通三界。三界異生",
    "T41n1822_004:0540a06": "皆不成故。論。所以者何。自此已下明",
    "T41n1822_004:0540a07": "異生性。婆沙四十五云。犢子部執。異生性是",
    "T41n1822_004:0540a08": "欲界見苦斷十隨眠　瑜伽五十二云。復次",
    "T41n1822_004:0540a09": "云何異生性。謂三界見所斷法種子唯未永",
    "T41n1822_004:0540a10": "害量名異生性　今詳。唯未永害言即是",
    "T41n1822_004:0540a11": "世第一法已前。非是無間道已後。即是害見",
    "T41n1822_004:0540a12": "所斷惑故。既言唯未永害量。即是不取一",
    "T41n1822_004:0540a13": "分害量名異生性。唯言所遮故。今時人",
    "T41n1822_004:0540a14": "釋云二障種子上建立異生性。聲聞之人",
    "T41n1822_004:0540a15": "斷煩惱障名非異生。有所知障故名為異",
    "T41n1822_004:0540a16": "生。若爾二障通其見．修。唯佛能盡二障種",
    "T41n1822_004:0540a17": "子。即合唯佛一人名為聖人。自餘皆是亦",
    "T41n1822_004:0540a18": "凡亦聖。以障種有斷不斷故。譬喻者說其",
    "T41n1822_004:0540a19": "異生性無有實體。論。由許聖道至是",
    "T41n1822_004:0540a20": "無漏應理引文證也。異生既非聖人。非無",
    "T41n1822_004:0540a21": "漏性。應道理也。論。不獲何聖法名異",
    "T41n1822_004:0540a22": "生性。問也。論。謂不獲一切至應名異生。",
    "T41n1822_004:0540a23": "答也。謂總不獲一切聖法也。此不獲言表",
    "T41n1822_004:0540a24": "離於獲故。若隨獲少多。即應言有簡別。",
    "T41n1822_004:0540a25": "既無簡別。但言不獲。故知此言表離於獲。",
    "T41n1822_004:0540a26": "此若不表離於獲者。此即諸佛亦不成就",
    "T41n1822_004:0540a27": "二乘聖法應名異生。論。若爾彼論應",
    "T41n1822_004:0540a28": "說純言。問也。彼本論中。應言純不獲聖法",
    "T41n1822_004:0540a29": "名異生性。隨獲一．二即非純也。論。",
    "T41n1822_004:0540b01": "不要須說至食水食風。答也。立一句言不",
    "T41n1822_004:0540b02": "獲聖法。即是純義。隨獲少多是雜。非純",
    "T41n1822_004:0540b03": "不名不獲如說蟬食於風。蚊食於水。即",
    "T41n1822_004:0540b04": "顯蟬唯食風。蚊唯食水。不要須言純食",
    "T41n1822_004:0540b05": "風．水　有人云。如魚食水。如龜食風。以",
    "T41n1822_004:0540b06": "釋純義。不得意也。魚不純食水。龜不純",
    "T41n1822_004:0540b07": "食風故。論。有說不獲至彼非得故。敘異",
    "T41n1822_004:0540b08": "說也。謂不得三乘苦法智忍．及俱生法名",
    "T41n1822_004:0540b09": "異生性。文外伏難。難云若爾至道類智捨",
    "T41n1822_004:0540b10": "前向故。捨苦忍等爾時亦名不得苦忍應",
    "T41n1822_004:0540b11": "名異生。由遮此難故。言前已永害彼非",
    "T41n1822_004:0540b12": "得故。謂前不獲一切苦忍名異生性。此",
    "T41n1822_004:0540b13": "之非得已被永害。入於過去至道類智時",
    "T41n1822_004:0540b14": "更起非得。非是未曾得苦法忍故非異生。",
    "T41n1822_004:0540b15": "論。若爾此性至唐捐其功。難也。既若同",
    "T41n1822_004:0540b16": "前何須重說唐捐其功。論。如經師所",
    "T41n1822_004:0540b17": "說為善。論主意信經部故云所說為善。",
    "T41n1822_004:0540b18": "論。經部所說其義云何。問經部宗。",
    "T41n1822_004:0540b19": "論。謂曾未生至名異生性。答經部義。",
    "T41n1822_004:0540b20": "論。如是非得何時當捨。自此已下第四明捨",
    "T41n1822_004:0540b21": "時。此即問也。論。此法非得至類此應思",
    "T41n1822_004:0540b22": "答捨時也。捨有二種。一有雖不易地得",
    "T41n1822_004:0540b23": "此法時捨此非得。二有雖非新得此法",
    "T41n1822_004:0540b24": "由易地故。捨此地非得。得彼地非得。",
    "T41n1822_004:0540b25": "論。若非得得斷至捨於非得。釋捨非得相",
    "T41n1822_004:0540b26": "也。即非得上得斷名捨非得。論。得與",
    "T41n1822_004:0540b27": "非得至得與非得。問也。論。應言此二",
    "T41n1822_004:0540b28": "至得及非得。答也。論若爾至有無窮過。",
    "T41n1822_004:0540b29": "難也。論。無無窮過至無無窮過。此廣答",
    "T41n1822_004:0540c01": "也。雖雙問得與非得。然二不同。得有大",
    "T41n1822_004:0540c02": "得小得同時相得。非得不爾。以於現在無",
    "T41n1822_004:0540c03": "非得故。故知非得不如其得有小非得。就",
    "T41n1822_004:0540c04": "其別義亦有大小非得不同。謂翻大得名",
    "T41n1822_004:0540c05": "大非得。即非得大得所得之法本法及大小",
    "T41n1822_004:0540c06": "相故。翻於小得名小非得。此唯非得大得",
    "T41n1822_004:0540c07": "及四相。故婆沙一百五十八云。如是說者。法",
    "T41n1822_004:0540c08": "與生等同一得得。相與所相極親近故。由",
    "T41n1822_004:0540c09": "此善通色蘊．行蘊一得得等　已上論文",
    "T41n1822_004:0540c10": "　得與非得相翻而立。不可不同。雖無大小",
    "T41n1822_004:0540c11": "非得更互非得。以得非無窮故非得亦非",
    "T41n1822_004:0540c12": "無窮。故答無窮唯釋於得。即顯非得無",
    "T41n1822_004:0540c13": "無窮也。翻得立故。論。如是若善至有",
    "T41n1822_004:0540c14": "無邊得。釋增數也。如第一剎那善心起時",
    "T41n1822_004:0540c15": "　唯說善心不說相應。即此剎那本法為一。",
    "T41n1822_004:0540c16": "大得為二。小得為三。第二剎那有六法起。",
    "T41n1822_004:0540c17": "不說第二剎那所起善心。但說前剎那法後",
    "T41n1822_004:0540c18": "得有六法起。謂前本法大得小得。即此三",
    "T41n1822_004:0540c19": "法法後之得大小各三故有六得。第三剎那",
    "T41n1822_004:0540c20": "即此六法。謂三大得。及三小得。及初剎那",
    "T41n1822_004:0540c21": "法大小得。此之九法法後得起有九大得。",
    "T41n1822_004:0540c22": "有九小得。合成十八。如是後後漸增有無",
    "T41n1822_004:0540c23": "邊得。論。旦一有情至況第二等。此顯",
    "T41n1822_004:0540c24": "諸得極多無對礙故得相容受。如文可解。",
    "T41n1822_004:0540c25": "俱舍論疏卷第四",
    "T41n1822_004:0540c26": "保延三年十月二日朝南新屋點了",
    "T41n1822_004:0540c27": "角　樹",
    "T41n1822_004:0540c28": "以黃薗古本一交了教俊　一交了"
}