{
    "T43n1829_010:0128c02": "瑜伽師地論略纂卷第十",
    "T43n1829_010:0128c03": "論本第三十五六　菩薩地第一第二",
    "T43n1829_010:0128c05": "基撰",
    "T43n1829_010:0128c06": "菩薩地者。菩薩所依。謂諸萬行依止。如地故",
    "T43n1829_010:0128c07": "以地名。名菩薩地。又此地中。有四瑜伽。一者",
    "T43n1829_010:0128c08": "持瑜伽。二者隨法瑜伽。三者究竟瑜伽。四者",
    "T43n1829_010:0128c09": "次第瑜伽。今創明第一瑜伽法名。初持瑜伽",
    "T43n1829_010:0128c10": "處者。釋如聲聞地。又初持瑜伽中。別有三持。",
    "T43n1829_010:0128c11": "謂種姓發心菩提分法。總合論初有十八品。",
    "T43n1829_010:0128c12": "種姓在先。名種姓品。此之一品。唯種姓持。第",
    "T43n1829_010:0128c13": "二發心品。即第二發心持。餘十六品。菩提分",
    "T43n1829_010:0128c14": "法持。如下廣說　問曰。前三種持。明諸萬行。",
    "T43n1829_010:0128c15": "三處何別。遂三周明耶。義曰。如瑜伽釋家最",
    "T43n1829_010:0128c16": "勝子釋。初持明十二住。唯所行之法。第二隨",
    "T43n1829_010:0128c17": "法。明十三住。通解如來住。明能行之法。第三",
    "T43n1829_010:0128c18": "究竟。合十三住。為其七地。七地者何。始從增",
    "T43n1829_010:0128c19": "上意樂。乃至究竟。此持明學成滿。重明因果。",
    "T43n1829_010:0128c20": "雖三周明義。其意不同。持者有三義。一前能",
    "T43n1829_010:0128c21": "持後。如種姓能持發心。發心能持行方便。故",
    "T43n1829_010:0128c22": "說名持。二堪任名持。有種姓者。有堪任故。",
    "T43n1829_010:0128c23": "三因果名持。即種姓等行發心。能成佛果因",
    "T43n1829_010:0128c24": "果名持。",
    "T43n1829_010:0128c25": "論一頌中總有十法。十法者何。如次文自列。",
    "T43n1829_010:0128c26": "前三瑜伽。攝此十法。初一瑜伽。唯攝持一",
    "T43n1829_010:0128c27": "法。第二瑜伽。明次四法。第三瑜伽。明下五",
    "T43n1829_010:0128c28": "法。即謂十八品。第四次第瑜伽。唯偏簡前三",
    "T43n1829_010:0128c29": "瑜伽所有次第。更無別法　問此四持中。何",
    "T43n1829_010:0129a01": "故初得持名。於此持中。明三持故。一者種姓。",
    "T43n1829_010:0129a02": "二者堪任。三者為菩提分法。三義名持。廣釋",
    "T43n1829_010:0129a03": "於此。故得持名。餘至文當解。",
    "T43n1829_010:0129a04": "論曰云何名持謂諸菩薩自乘種姓等至是名",
    "T43n1829_010:0129a05": "為持。釋曰。此略問答三持名字。何以故下。",
    "T43n1829_010:0129a06": "廣釋此三持。此三種持。錄曰西方有二說。一",
    "T43n1829_010:0129a07": "說種姓持。如護月菩薩。取無始法爾種。即十",
    "T43n1829_010:0129a08": "信前發心持。即十信已去所有發心菩提分",
    "T43n1829_010:0129a09": "法持。即十信已去所行之法。護法菩薩義勢",
    "T43n1829_010:0129a10": "同之。勝軍論師義中少別。少別者何。謂種姓",
    "T43n1829_010:0129a11": "持。即無始來。有所知障性。可斷邊義。說為種",
    "T43n1829_010:0129a12": "姓。即義可斷處。有無漏種也。發心持取十信",
    "T43n1829_010:0129a13": "時。有漏聞思慧等菩提分法。義同於前。",
    "T43n1829_010:0129a14": "論曰以諸菩薩自乘種姓為依止故為建立故",
    "T43n1829_010:0129a15": "有所堪任有大勢力等者。此第一解。種姓持。",
    "T43n1829_010:0129a16": "義曰。今解此文且為二說。一者依止種姓故。",
    "T43n1829_010:0129a17": "有堪任勢力。得成菩提。即以種姓有堪任勢",
    "T43n1829_010:0129a18": "力。能建立大菩提。二者以自乘姓。為依止故。",
    "T43n1829_010:0129a19": "有所堪任。成正等覺。自乘種姓為能建立故。",
    "T43n1829_010:0129a20": "有大勢力。證大菩提。種姓為此二釋。下解發",
    "T43n1829_010:0129a21": "心菩提分法中。亦為此二說。又有別異說種",
    "T43n1829_010:0129a22": "姓持。即法爾種。謂十信前二發心持。即十信",
    "T43n1829_010:0129a23": "已去三菩提分法持。即十解已去。又說種姓",
    "T43n1829_010:0129a24": "持。謂十信心。二發心持。謂十解位。菩提分",
    "T43n1829_010:0129a25": "持。謂十行位。雖為此釋未有逗留典誥。不憑",
    "T43n1829_010:0129a26": "據如何依據。又種姓持。謂法爾種發心持。十",
    "T43n1829_010:0129a27": "信前十萬劫初發心。亦得取初理真發心亦",
    "T43n1829_010:0129a28": "得。",
    "T43n1829_010:0129a29": "論曰住無種姓補特伽羅無種姓故雖有發心",
    "T43n1829_010:0129b01": "及行加行為所依止定不堪任無上菩提。釋",
    "T43n1829_010:0129b02": "曰。且有三釋。無種姓人。實未有時能發菩提",
    "T43n1829_010:0129b03": "心義。假設為論。故為此言雖發心等。是第",
    "T43n1829_010:0129b04": "一說。決定二乘種姓。亦名無大乘種姓。雖復",
    "T43n1829_010:0129b05": "值緣發菩提心。亦不堪任故。故說雖發心等。",
    "T43n1829_010:0129b06": "是第二釋。即法爾無種姓人。實雖發心。究竟",
    "T43n1829_010:0129b07": "畢退。不能得彼無上菩提。此第三說　問曰",
    "T43n1829_010:0129b08": "發菩提心非求世間果。此現行心從何種生。",
    "T43n1829_010:0129b09": "釋曰從福分善種生。非無漏種。無方便無漏",
    "T43n1829_010:0129b10": "慧故。故論云唯以人天善根。而成熟之等。",
    "T43n1829_010:0129b11": "論解持異名中。亦名為助因依階級前導舍",
    "T43n1829_010:0129b12": "宅者。助成果故。能生果故。依得果故。隨說",
    "T43n1829_010:0129b13": "位故。導生起故。含攝藏果故。如其次第配助",
    "T43n1829_010:0129b14": "因等。",
    "T43n1829_010:0129b15": "論曰如說種姓最初發心所行加行應知亦爾",
    "T43n1829_010:0129b16": "者。釋曰。如種姓有前助因義等。當知發心等",
    "T43n1829_010:0129b17": "亦爾　問曰所行加行是何。前明發心持。名",
    "T43n1829_010:0129b18": "行加行。今此復名所行加行。釋曰。所行能行",
    "T43n1829_010:0129b19": "兩種名異。所行之行。謂菩提分法。能行之行。",
    "T43n1829_010:0129b20": "謂彼發心。故前發心名行加行。今此准文中",
    "T43n1829_010:0129b21": "菩提分法。是所行加行。兩種別也。",
    "T43n1829_010:0129b22": "論解種姓有二中。本種姓習種姓。如新薰三",
    "T43n1829_010:0129b23": "義隨所應立之　有人云。護法菩薩取地上",
    "T43n1829_010:0129b24": "名習。不然。地前十信。不生無漏種故。生彼種",
    "T43n1829_010:0129b25": "時名習種姓。隨增說生。護月論師義別。唯勝",
    "T43n1829_010:0129b26": "軍師。本種姓於所知障可斷義用立之。習姓",
    "T43n1829_010:0129b27": "即十信時。取有漏聞思等種是　問曰。增上",
    "T43n1829_010:0129b28": "生見道云何。釋云言有二義。世第一法。或苦",
    "T43n1829_010:0129b29": "法智忍。為增上緣。生苦法忍。於有為中。唯此",
    "T43n1829_010:0129c01": "一無漏。不從因緣生。二或用世第一法。為因",
    "T43n1829_010:0129c02": "緣生。串習多時。所知障可斷有漏善最勝。最",
    "T43n1829_010:0129c03": "勝義故。得為因緣。發生苦法智忍。此論師意。",
    "T43n1829_010:0129c04": "用為因緣。即如後解。先師所立義增上緣生。",
    "T43n1829_010:0129c05": "既古所傳故。欲別一義故。故作是立。其意欲",
    "T43n1829_010:0129c06": "上者。唯護法義。有人云。護法十信時未別種",
    "T43n1829_010:0129c07": "者。不然。廣如別辨。如仁王經說有差別。地前",
    "T43n1829_010:0129c08": "有三心。一信心。二住心。三堅心。信位中名習",
    "T43n1829_010:0129c09": "種姓住者。即十解十行二十心。合為住心堅",
    "T43n1829_010:0129c10": "心。即十迴向。西方尋訪彼經。未聞有本。雖爾",
    "T43n1829_010:0129c11": "今且會之。如彼經意總說。習種姓為眾多姓。",
    "T43n1829_010:0129c12": "即彼經云。習種姓者。謂在信心。即十信位也。",
    "T43n1829_010:0129c13": "性種姓者。謂在住心。住心彼經即十解十行",
    "T43n1829_010:0129c14": "十解十行名性種姓　問何故彼經。先明習",
    "T43n1829_010:0129c15": "姓。後明本姓。釋曰。即初修習時。名為習姓。",
    "T43n1829_010:0129c16": "後習已成姓。名性種姓故。此先後非如此論",
    "T43n1829_010:0129c17": "義　問曰何故彼合二十心為十住。花嚴等",
    "T43n1829_010:0129c18": "開為二十心耶。釋曰簡前後故。前初發生增",
    "T43n1829_010:0129c19": "上信故。故簡異前。既不隣近。初見道故。故",
    "T43n1829_010:0129c20": "合二十心。但名一住。故十迴向彼經說。為道",
    "T43n1829_010:0129c21": "種姓。隣近見道無漏道故。見道已去名行種",
    "T43n1829_010:0129c22": "姓。是彼經意。今此論意。理必不然。性各別",
    "T43n1829_010:0129c23": "故。",
    "T43n1829_010:0129c24": "論解種子麁細中云。又此種姓未習成果說",
    "T43n1829_010:0129c25": "名為細未有果故已習成果說名為麁與果俱",
    "T43n1829_010:0129c26": "故。釋曰。此取十信初熏。無漏種增倍故說麁",
    "T43n1829_010:0129c27": "細。非是餘位。云何名俱。如護法義。更別成",
    "T43n1829_010:0129c28": "種。新生之種與舊種俱。可如此釋。如護月義。",
    "T43n1829_010:0129c29": "但令舊增。即當念中新增之種。義說為果。舊",
    "T43n1829_010:0130a01": "本之種義說為因。故言俱也。又前念望後念。",
    "T43n1829_010:0130a02": "雖異剎那。因滅果生。由因有故。能生其果。故",
    "T43n1829_010:0130a03": "說為俱。如勝軍義。無始有漏善法種名因。十",
    "T43n1829_010:0130a04": "信初時因緣。無漏教熏成新種。此種是果。無",
    "T43n1829_010:0130a05": "始種為因。因果同時故。說為俱也。",
    "T43n1829_010:0130a06": "論云於其種種末尼真珠瑠璃螺貝等。乃至",
    "T43n1829_010:0130a07": "尚不令他欺罔於彼況當自為者。此中意。謂",
    "T43n1829_010:0130a08": "人有種種寶。心迷倒故。不能收拾。不能防",
    "T43n1829_010:0130a09": "護。先寄於他。心迷倒故。不能記憶。菩薩能",
    "T43n1829_010:0130a10": "正開悟。云尚不令他欺罔於彼。況當自為。",
    "T43n1829_010:0130a11": "論云其性好樂廣大財位於彼一切廣大資財",
    "T43n1829_010:0130a12": "心好受用樂大事業非陿少門者。謂菩薩心",
    "T43n1829_010:0130a13": "廣大故。心好受用。非少財位。其性好樂廣大",
    "T43n1829_010:0130a14": "財位。以事業廣大。而非陿少故。又前已明。施",
    "T43n1829_010:0130a15": "物雖少。而能均布惠施。廣大而非陿少。今明",
    "T43n1829_010:0130a16": "性好樂大財位施。能均布事業。廣大而非陿",
    "T43n1829_010:0130a17": "少。即與前文少物多物好樂為異也。",
    "T43n1829_010:0130a18": "論云重於法受及重後世者。此一義。謂菩薩",
    "T43n1829_010:0130a19": "於四法受深生信之重。謂深信也。四法受如",
    "T43n1829_010:0130a20": "四卷下文自解。謂現在苦樂未來樂苦等。及",
    "T43n1829_010:0130a21": "後世報。菩薩深信。信故言重也。又深信四法",
    "T43n1829_010:0130a22": "受。及信有後世故。於少罪中。尚深見怖。何況",
    "T43n1829_010:0130a23": "多罪。故不造過。於此戒中。具有愛語利行同",
    "T43n1829_010:0130a24": "事四攝受法。尋讀配之。下亦明十業道。依文",
    "T43n1829_010:0130a25": "尋之。上下復有三種戒義。謂律儀戒等。宜尋",
    "T43n1829_010:0130a26": "取之。忍中但有耐怨害忍。",
    "T43n1829_010:0130a27": "論解精進中。具明三種。始從謂諸菩薩以下。",
    "T43n1829_010:0130a28": "至思擇方便要令究竟。明加行精進。次凡所",
    "T43n1829_010:0130a29": "施為下。至懈廢退屈。明被甲精進。於諸廣大",
    "T43n1829_010:0130b01": "事乃至何況小事來。明無怯弱精進。靜慮中",
    "T43n1829_010:0130b02": "亦三種。始從謂諸菩薩。乃至及遠離所深生",
    "T43n1829_010:0130b03": "愛慕以下。明方便靜慮。性薄煩惱下。乃至況",
    "T43n1829_010:0130b04": "於親品及中庸品。明饒益有情靜慮。若見若",
    "T43n1829_010:0130b05": "聞下。明引發神通靜慮。此解第三中。論云於",
    "T43n1829_010:0130b06": "法能受能持能思。如十地論世親釋。以聞思",
    "T43n1829_010:0130b07": "修三慧配之。聞謂受記。憶思不忘名思。即此",
    "T43n1829_010:0130b08": "思能生修。從因為名。修慧名思。此別一意更",
    "T43n1829_010:0130b09": "勘十地論。別自解釋。慧中看意。無別明三種",
    "T43n1829_010:0130b10": "且配之。性不頑鈍。性不微昧。性不愚癡。此",
    "T43n1829_010:0130b11": "三句三慧。次第配之。以上諸句　論菩薩謂",
    "T43n1829_010:0130b12": "但能成熟俱生慧。即生得善。亦能入一切。明",
    "T43n1829_010:0130b13": "處境界。即方便善。此二句意總也。配三慧。下",
    "T43n1829_010:0130b14": "文亦總明三慧離過。能有力思擇。又性不頑",
    "T43n1829_010:0130b15": "痴。當加行慧　論此慧能入一切。明處境界。",
    "T43n1829_010:0130b16": "後成熟生得善。其後得慧起言說故。遍於彼",
    "T43n1829_010:0130b17": "彼。離放逸處。有力思擇。其無分別慧。異前後",
    "T43n1829_010:0130b18": "故。此中不重論。又釋此總論菩薩慧。未必別",
    "T43n1829_010:0130b19": "明三慧。",
    "T43n1829_010:0130b20": "論云應知是名能比菩薩種姓麁相等者。以",
    "T43n1829_010:0130b21": "菩薩細種姓相難知。今以行比知種姓故。言",
    "T43n1829_010:0130b22": "能比菩薩種姓麁相故。此段初文云。由此相",
    "T43n1829_010:0130b23": "故。令他了知真是菩薩。其細相決定實義。唯",
    "T43n1829_010:0130b24": "佛能知。此中且推於佛。不言我亦不知。古人",
    "T43n1829_010:0130b25": "云彌勒不知者。謬也。以善戒經云。種姓麁相。",
    "T43n1829_010:0130b26": "我已略說。諸餘實義。唯佛能知者。當釋迦亦",
    "T43n1829_010:0130b27": "不知也。且知推佛。非彌勒不知。但言佛究竟",
    "T43n1829_010:0130b28": "知我亦知不究竟。寧有此義。若總言彌勒不",
    "T43n1829_010:0130b29": "知謬也。",
    "T43n1829_010:0130c01": "論云種姓菩薩。乃至未為白法相違四隨煩",
    "T43n1829_010:0130c02": "惱若具不具之所染污等者。此中白法。謂前",
    "T43n1829_010:0130c03": "六度四隨煩惱。如次下自列。其無始種姓菩",
    "T43n1829_010:0130c04": "薩。未具為四種。或不具四染污時。姓與如是",
    "T43n1829_010:0130c05": "六度相應。若彼四隨之所染污故。白法不現。",
    "T43n1829_010:0130c06": "論云若無種姓補特伽羅雖有一切一切一切",
    "T43n1829_010:0130c07": "種當知決定不證菩提者。相傳云。一切有三",
    "T43n1829_010:0130c08": "種者。初一切謂佛。第二一切。謂學行。第三",
    "T43n1829_010:0130c09": "一切。謂三世。言無姓人雖有佛及所學行。三",
    "T43n1829_010:0130c10": "世中決定不證菩提　又釋。初一切者謂佛。",
    "T43n1829_010:0130c11": "第二一切者。於所學行無顛倒執。第三一切。",
    "T43n1829_010:0130c12": "謂方便急速。翻前三因緣。但除根未熟無種",
    "T43n1829_010:0130c13": "姓者。亦得值佛學行。急發願等。無第四根熟。",
    "T43n1829_010:0130c14": "當知決定不證菩提。",
    "T43n1829_010:0130c15": "發心品者",
    "T43n1829_010:0130c16": "即第二發心持如前釋。此願以何為體。謂欲",
    "T43n1829_010:0130c17": "信及勝解為體。或後得智為體。故十度中前",
    "T43n1829_010:0130c18": "六是正智。後四是後得智。願居第八故。以後",
    "T43n1829_010:0130c19": "得智為體。若剋性。即欲信為體。然如攝論兩",
    "T43n1829_010:0130c20": "處文自釋。若准次下文。以決定希求為體。希",
    "T43n1829_010:0130c21": "求即欲數也。",
    "T43n1829_010:0130c22": "論云菩薩最初發心於諸菩薩所有正願是初",
    "T43n1829_010:0130c23": "正願普能攝受其餘正願。下解發心中文云。",
    "T43n1829_010:0130c24": "最初發心能攝一切菩提分法。殊勝善根為",
    "T43n1829_010:0130c25": "上首故。等者此中最初正願發心。皆猛利故。",
    "T43n1829_010:0130c26": "能攝餘願心。又此初願心為上首。先起餘願",
    "T43n1829_010:0130c27": "心等。皆是此種類故。是初願心攝。",
    "T43n1829_010:0130c28": "論云如是應知最初發心有五種相謂自性",
    "T43n1829_010:0130c29": "者。即結前五又字義。依次配之。",
    "T43n1829_010:0131a01": "論云又諸菩薩初發心已即名趣入大乘。至",
    "T43n1829_010:0131a02": "是故發心趣入所攝者。此中意明。初發心菩",
    "T43n1829_010:0131a03": "薩。名趣入大乘菩薩數。此約隨世俗情說。為",
    "T43n1829_010:0131a04": "趣入大乘菩薩。非真趣入。真趣入者。謂初地",
    "T43n1829_010:0131a05": "以去菩薩。若彼菩薩。即是實義。非世俗情言",
    "T43n1829_010:0131a06": "說道理。",
    "T43n1829_010:0131a07": "論云如是應知最初發心是趣入攝菩提根",
    "T43n1829_010:0131a08": "本。大悲等流學所依止四句。即結四又字義。",
    "T43n1829_010:0131a09": "論云四緣四因四力者。緣疎因親。力為助伴。",
    "T43n1829_010:0131a10": "通明因二種。故有三別。",
    "T43n1829_010:0131a11": "論云十隨煩惱者。即下十種多字是也。其間",
    "T43n1829_010:0131a12": "憂苦惡行等。是隨煩惱者。以隨他煩惱生故。",
    "T43n1829_010:0131a13": "名隨煩惱。非體是煩惱。又以多為名。名隨煩",
    "T43n1829_010:0131a14": "惱。體非是也。在隨煩惱門收。名隨煩惱。",
    "T43n1829_010:0131a15": "論解四因中。第二因云。賴佛菩薩善友攝受。",
    "T43n1829_010:0131a16": "與前四緣中第一緣何別。彼緣中但見作神",
    "T43n1829_010:0131a17": "通。未攝受教誨。今教誨是親故。是因也。見作",
    "T43n1829_010:0131a18": "神變。是疎不教誨故。是緣也。故二有別。因中",
    "T43n1829_010:0131a19": "第三。於諸眾生。多起悲心。與緣中第四未劫",
    "T43n1829_010:0131a20": "時等。救度眾生何異者。緣中但自創發心。令",
    "T43n1829_010:0131a21": "他發心。因中代他受苦等。是親故因也。",
    "T43n1829_010:0131a22": "論云依四境處雖不串習而能發起下中上悲",
    "T43n1829_010:0131a23": "無有斷絕者。四境謂前列他自受苦等。若見",
    "T43n1829_010:0131a24": "自。若見他。隨遭一苦。起下悲。若見自他隨遭",
    "T43n1829_010:0131a25": "一苦。起中悲。若見自他受無間大苦。起上悲",
    "T43n1829_010:0131a26": "拔濟。又或於四境。一一皆能起上中下悲。",
    "T43n1829_010:0131a27": "論曰若諸菩薩依止總別四因四緣或由自力",
    "T43n1829_010:0131a28": "或由因力或總二力而發心者當知此心堅固",
    "T43n1829_010:0131a29": "無動或由他力或加行力或總二力而發心者",
    "T43n1829_010:0131b01": "當知此心不堅不固亦非無動者。此中意。明",
    "T43n1829_010:0131b02": "前四因四緣中。若別依一因一緣。或總由四",
    "T43n1829_010:0131b03": "因四緣。而發心者。於四力中。且依二力。謂自",
    "T43n1829_010:0131b04": "因力。此二力中。或別依一力。或總依此二力。",
    "T43n1829_010:0131b05": "而發心者。此皆堅固不動。若別依他力及加",
    "T43n1829_010:0131b06": "行力或總二力。而發心者。此不堅固。亦非無",
    "T43n1829_010:0131b07": "動。若斯四緣中。初緣是近佛菩薩等。今此文",
    "T43n1829_010:0131b08": "者。別依總依。皆堅固不動。他力亦是。謂佛菩",
    "T43n1829_010:0131b09": "薩等他。即在不堅固非無動中收。此何相違。",
    "T43n1829_010:0131b10": "述曰不然。他力者。謂王及有力者。逼令發心。",
    "T43n1829_010:0131b11": "非如見佛菩薩。見佛菩薩自發心。在緣中收",
    "T43n1829_010:0131b12": "故不動。為他逼發心。是他力故動收。又加行",
    "T43n1829_010:0131b13": "力。是不堅固非無動收。如因中第二因。善友",
    "T43n1829_010:0131b14": "攝受。是堅固不動收。此何意也。述曰非也。善",
    "T43n1829_010:0131b15": "友攝受。是見菩薩教行行等所遇之緣。勝人",
    "T43n1829_010:0131b16": "加行力中雖遇友。乃世間之善士非如菩薩。",
    "T43n1829_010:0131b17": "故有別也。又義且約一義。此中判為堅固不",
    "T43n1829_010:0131b18": "動等。如實者緣因中。有動不堅固者。他加行",
    "T43n1829_010:0131b19": "力中。有不動等者。且約一義別故。為此論也。",
    "T43n1829_010:0131b20": "論云有四因緣能令菩薩退菩提心何等為",
    "T43n1829_010:0131b21": "四。如文自列。此與前四因相違。動翻之即",
    "T43n1829_010:0131b22": "是。",
    "T43n1829_010:0131b23": "論云攝眷屬過有其二種謂於眷屬饒益損減",
    "T43n1829_010:0131b24": "染污違順如是二事者。謂於違起損減染污。",
    "T43n1829_010:0131b25": "於順起增益染污。故名二事。",
    "T43n1829_010:0131b26": "論云由此菩薩成熟如是無惱害福得倍輪王",
    "T43n1829_010:0131b27": "護所守護者　倍輪王福等。謂諸惡鬼魍魎。",
    "T43n1829_010:0131b28": "所不能近福。餘身無病福。勇猛作義利福。無",
    "T43n1829_010:0131b29": "倦說法福。麁重轉輕福。用呪多驗福。此中言。",
    "T43n1829_010:0131c01": "呪句明句者。謂呪句汎爾非句。即呪有明辭。",
    "T43n1829_010:0131c02": "或此呪。或有明力。威神大者。名明句。眾生用",
    "T43n1829_010:0131c03": "之無驗。菩薩用之即驗。所惱有情。柔和忍辱",
    "T43n1829_010:0131c04": "福。隨惑微薄福。在國無災福。速脫惡趣福。能",
    "T43n1829_010:0131c05": "厭諸苦福。",
    "T43n1829_010:0131c06": "自他利品",
    "T43n1829_010:0131c07": "自下十六品。即一持。第三菩提分法熟。此一",
    "T43n1829_010:0131c08": "持。十六品中。大分為三。即論云。略說菩薩若",
    "T43n1829_010:0131c09": "所學處若如是學若能修學依。舊遠法師云。",
    "T43n1829_010:0131c10": "自下發心持有二。初之五品。明所學法。次十",
    "T43n1829_010:0131c11": "一品。明其學行。今曰不然。依此論云。有三",
    "T43n1829_010:0131c12": "種所學處。即前五品所學之處。是第一。若如",
    "T43n1829_010:0131c13": "是學。即第六一品。明如是學損學法。當第二",
    "T43n1829_010:0131c14": "也。若能修學。即餘十品。明能學人行。當第三",
    "T43n1829_010:0131c15": "也。初所學處。有五品七法。七法者何。如文自",
    "T43n1829_010:0131c16": "列。五品者何。束七為五也。云何束為五。謂自",
    "T43n1829_010:0131c17": "他利品。真實義品。威力品。成熟有情法自佛",
    "T43n1829_010:0131c18": "法品。菩提分法品。第一第二合為一。束五六",
    "T43n1829_010:0131c19": "二法為一故。但名五品。此開七法。應別處彰。",
    "T43n1829_010:0131c20": "今於自他利品首開者。以從菩提分法持首",
    "T43n1829_010:0131c21": "列也。菩提分法持。從最後品。持得為名。",
    "T43n1829_010:0131c22": "論第一解純共自他利中。初明純自利。欲明",
    "T43n1829_010:0131c23": "自利。先明自利障法。謂諸菩薩。於純自利利",
    "T43n1829_010:0131c24": "他。乃至不越隨順菩薩儀故。此中有二。初明",
    "T43n1829_010:0131c25": "所應斷法。即違越之法。不順菩薩儀者應知",
    "T43n1829_010:0131c26": "應斷者。是第二明所應修學不越學處隨順",
    "T43n1829_010:0131c27": "菩薩儀者。應勤修學。且總明所斷所學二法",
    "T43n1829_010:0131c28": "竟。自下別明自利障法。有八隨義應知。",
    "T43n1829_010:0131c29": "論云第二略解自利共他中云。若諸菩薩或",
    "T43n1829_010:0132a01": "悲為首或為迴向無上菩提及為生天於一切",
    "T43n1829_010:0132a02": "時修施忍等乃至自利共他者。此中意。由起",
    "T43n1829_010:0132a03": "悲擬利他。故求菩提。為利他故。生天利物。教",
    "T43n1829_010:0132a04": "化眾生。非如前應斷中。執天為勝樂。求生天。",
    "T43n1829_010:0132a05": "今為他物生天。即以悲為首故。修施忍等。求",
    "T43n1829_010:0132a06": "菩提樂生天。皆樂利他故。名自利兼他。",
    "T43n1829_010:0132a07": "論云又除如前所說諸相其餘一切等。乃至",
    "T43n1829_010:0132a08": "菩薩於此應勤修學以來。此中翻前自利障。",
    "T43n1829_010:0132a09": "應准名自利。今論云。翻前名自利共他利者。",
    "T43n1829_010:0132a10": "若獨翻自利障。唯行自利行。應唯是自利。",
    "T43n1829_010:0132a11": "以自利是障。菩薩不為。今意明言。壞兼物",
    "T43n1829_010:0132a12": "故。雖翻自利。亦有利他義。障中亦爾。若唯望",
    "T43n1829_010:0132a13": "自利行。即唯自利障。若言欲兼物。亦有他",
    "T43n1829_010:0132a14": "利障故。下解他利共自中云。又除如是前所",
    "T43n1829_010:0132a15": "說諸相。其餘一切與彼相違。所有利他諸",
    "T43n1829_010:0132a16": "菩薩行。當知皆名利他共自。即翻前以邪",
    "T43n1829_010:0132a17": "見。修施以無因果見。犯戒離正行。為人說法。",
    "T43n1829_010:0132a18": "二法唯利他障。為利他兼自。此亦應是翻純",
    "T43n1829_010:0132a19": "利他障。為純利他行。今解意。有兼物之義故。",
    "T43n1829_010:0132a20": "雖翻障行通自他。上下二文相似也。菩薩以",
    "T43n1829_010:0132a21": "利他為本故。唯利他及共自他利非障。若自",
    "T43n1829_010:0132a22": "利者。是障純利他行中有三。一為利物故。捨",
    "T43n1829_010:0132a23": "色還生欲。二為利物故。以順先所得神通十",
    "T43n1829_010:0132a24": "方教化。三已圓滿果故。自更無求。唯為利",
    "T43n1829_010:0132a25": "他。作大利益神通事等。解此三訖。勤學令斷",
    "T43n1829_010:0132a26": "前二法。二法者。即前翻中二法者是。",
    "T43n1829_010:0132a27": "論云利益種類自他利者。謂一法自行。令他",
    "T43n1829_010:0132a28": "行自他一種行一法。故名種類。四法受。謂此",
    "T43n1829_010:0132a29": "他世樂苦。共為四句。名四法受。論乃合第三",
    "T43n1829_010:0132b01": "第四二法雙明　問曰此中明自他利種類。",
    "T43n1829_010:0132b02": "何故第一第四法。受此他世俱非利益。皆是",
    "T43n1829_010:0132b03": "苦受。此中明耶。義曰。菩薩不以第四法受。為",
    "T43n1829_010:0132b04": "利益自他。若此行無利益自他故。菩薩不為",
    "T43n1829_010:0132b05": "之意也。第五種類中。有涅槃及涅槃法等者。",
    "T43n1829_010:0132b06": "以得涅槃。世間出世間之自利兼人是。此第",
    "T43n1829_010:0132b07": "五因舉前第二第三事乃汎明。第一第四意",
    "T43n1829_010:0132b08": "不取。又以四法受法自利。知可行不可行故。",
    "T43n1829_010:0132b09": "亦兼與人。亦知可行不可行。自他俱知可行",
    "T43n1829_010:0132b10": "者。行不可行者。不行故俱為利益。",
    "T43n1829_010:0132b11": "論解五種樂中。略出體性。言因樂者。以三法",
    "T43n1829_010:0132b12": "為體。謂順樂果業。及根塵二法。能生順樂受",
    "T43n1829_010:0132b13": "觸者。此三是因樂體。即通五蘊性。以通取順",
    "T43n1829_010:0132b14": "樂果業故。相應共有皆因樂體。通五蘊為體。",
    "T43n1829_010:0132b15": "二者受樂。即喜樂受。通漏無漏。為受樂體。三",
    "T43n1829_010:0132b16": "苦對治樂。如文。謂寒熱等苦息所。生起樂",
    "T43n1829_010:0132b17": "覺。即以慧為苦。對治樂體。又苦無之處。義說",
    "T43n1829_010:0132b18": "為此樂。非實有體。以下文中。自當簡釋。即隨",
    "T43n1829_010:0132b19": "所得或通五蘊。是此受體四受斷樂。即以想",
    "T43n1829_010:0132b20": "受滅定為樂體。即是厭心種上立滅定。滅定",
    "T43n1829_010:0132b21": "位中。所有厭心種子。皆此樂體。論云以定為",
    "T43n1829_010:0132b22": "樂體故。五無惱害樂。論有四種。一出離樂。即",
    "T43n1829_010:0132b23": "出家人。下文結云能隨順故。即隨菩提樂也。",
    "T43n1829_010:0132b24": "二遠離樂。謂初禪中所得離生喜樂。即以受",
    "T43n1829_010:0132b25": "數為體也。三寂靜樂。文言二禪以上諸尋伺",
    "T43n1829_010:0132b26": "息名寂靜樂。即以第二禪以上定。為此樂體。",
    "T43n1829_010:0132b27": "以除尋伺故。亦以慧為樂體。四三菩提樂。即",
    "T43n1829_010:0132b28": "正覺。謂無分別智樂。或通取後得智。為此樂",
    "T43n1829_010:0132b29": "體。以斷惑得此智。所得無為涅槃樂。是此樂",
    "T43n1829_010:0132c01": "收。為證寂滅故說寂滅。從心心所收。乃五樂",
    "T43n1829_010:0132c02": "體性也。又此五樂皆是有為。不明無為故。不",
    "T43n1829_010:0132c03": "取涅槃寂滅樂也。",
    "T43n1829_010:0132c04": "論云言因樂者謂二樂品諸根境界若此為因",
    "T43n1829_010:0132c05": "順樂受觸者。此言因樂者。即與樂為因。名為",
    "T43n1829_010:0132c06": "因樂。謂根境二法能生樂受故。名為二法。是",
    "T43n1829_010:0132c07": "樂因也。又根境亦能生順苦受觸。今取生順",
    "T43n1829_010:0132c08": "樂受觸之根境。根境在樂受位中者。是故有",
    "T43n1829_010:0132c09": "品言。又釋。二樂品者。即樂自性中。有漏無漏",
    "T43n1829_010:0132c10": "樂為二也。又身心樂為二也。今文中言根境",
    "T43n1829_010:0132c11": "為因。能生漏無漏身心二種。二種樂也。不以",
    "T43n1829_010:0132c12": "根境為二。但以為因。意舉所生之果。謂漏無",
    "T43n1829_010:0132c13": "漏樂。取能生之因。根境為樂因也。又二樂品",
    "T43n1829_010:0132c14": "取。如前漏無漏身心等果。二兼取因。根境二",
    "T43n1829_010:0132c15": "為二樂品也。雖舉果樂。意取因樂。",
    "T43n1829_010:0132c16": "論解第二受樂中云。由前所說因樂所攝三",
    "T43n1829_010:0132c17": "因緣故等者。三因緣即根境二。及順樂果之",
    "T43n1829_010:0132c18": "業為三也。更別解。取如前別義中。",
    "T43n1829_010:0132c19": "論解簡諸樂是自性非自性中。簡第四斷受",
    "T43n1829_010:0132c20": "樂中云。然依勝義諸所有受皆悉是苦住滅",
    "T43n1829_010:0132c21": "定時此勝義苦暫時寂靜故名為樂者。此中",
    "T43n1829_010:0132c22": "滅定是無漏故。前加行心亦是無漏。而言所",
    "T43n1829_010:0132c23": "厭是苦者。遠從所厭有漏為語。如彼無為。其",
    "T43n1829_010:0132c24": "實無間道已得想受滅無為。後久時方得彼",
    "T43n1829_010:0132c25": "定。於得定時。却從前無間道時所得故。名想",
    "T43n1829_010:0132c26": "受滅無為。今此亦爾。定是無漏加行非有漏。",
    "T43n1829_010:0132c27": "從遠所厭為名。名為厭苦。雖遠心亦是有漏",
    "T43n1829_010:0132c28": "善。以勝義理故亦是苦。又同想受無為者。是",
    "T43n1829_010:0132c29": "大義。",
    "T43n1829_010:0133a01": "論云諸餘所有無惱害樂等者。謂出離樂。遠",
    "T43n1829_010:0133a02": "離樂寂靜樂。是隨順菩提樂故。是菩提分故。",
    "T43n1829_010:0133a03": "能引菩提樂也。如前可知。",
    "T43n1829_010:0133a04": "論云當知所有現法當來可愛果業所攝因",
    "T43n1829_010:0133a05": "樂。乃至是所宜者於諸眾生即應授與等者。",
    "T43n1829_010:0133a06": "此中釋前五樂。應思擇可與不可與眾生義。",
    "T43n1829_010:0133a07": "若第一因樂中。取順樂果業。第三第四第五",
    "T43n1829_010:0133a08": "之樂。應一向與眾生不應思擇。其因樂中。根",
    "T43n1829_010:0133a09": "境二品。及第二受樂。應觀可與不可與方與",
    "T43n1829_010:0133a10": "眾生。此中有妨。如第三苦息除樂。有一眾生。",
    "T43n1829_010:0133a11": "先為貧苦。不獲造罪。菩薩為息除苦故。授與",
    "T43n1829_010:0133a12": "財寶。既獲財寶。乃至放逸造諸罪等。豈不授",
    "T43n1829_010:0133a13": "與。此樂時能生諸罪。能生諸染。又無惱害樂",
    "T43n1829_010:0133a14": "中。出離樂。寂靜樂。是色界定。亦通有漏。是",
    "T43n1829_010:0133a15": "有為法。若授與眾生。眾生得之不廢。雖生色",
    "T43n1829_010:0133a16": "界起貪定味。不學內法。計為涅槃。後還生惡",
    "T43n1829_010:0133a17": "趣。眾生得之。非無有罪。非無有染。何故不同",
    "T43n1829_010:0133a18": "受樂。觀彼眾生可與不可與。乃言於諸眾生",
    "T43n1829_010:0133a19": "一向授與耶。又樂受自性中。通漏無漏。何故",
    "T43n1829_010:0133a20": "不言有漏者。簡擇思惟無漏者。一向授與如",
    "T43n1829_010:0133a21": "彼因樂。順樂果之業。一向授與。根塵因樂。即",
    "T43n1829_010:0133a22": "不授與。此因樂有二種。有與不與受樂。既有",
    "T43n1829_010:0133a23": "二種。亦應與不與。遠師云。順樂之業。攝彼決",
    "T43n1829_010:0133a24": "定應與者故說之。決定饒益。即有眾生起順",
    "T43n1829_010:0133a25": "苦業。菩薩不授。若起順樂業。決定應與故。彼",
    "T43n1829_010:0133a26": "受樂中無漏受者。攝彼決定。應利益者不能",
    "T43n1829_010:0133a27": "盡故。不得偏說。所作無量故。如四禪決定應",
    "T43n1829_010:0133a28": "與者與之。無漏受不然　問若有根熟。欲入",
    "T43n1829_010:0133a29": "見諦。堪與無漏者。亦是決定。何故不與。前解",
    "T43n1829_010:0133b01": "非也。義曰。若約實理。受自性中亦得。如因樂",
    "T43n1829_010:0133b02": "分別。但以有性無性別故。無漏受不應一向",
    "T43n1829_010:0133b03": "與。又可入一地。不可入地。別故不應一向說",
    "T43n1829_010:0133b04": "授與。設令入地人。一向應授以與。不令入相",
    "T43n1829_010:0133b05": "對故。故合為例。若爾斷受樂。無惱害樂。如何",
    "T43n1829_010:0133b06": "通。答思惟漏無漏。別受性故。以何不同因樂。",
    "T43n1829_010:0133b07": "體有三種。得作分別。又斷受樂等一向授與。",
    "T43n1829_010:0133b08": "唯約今得人。即知已顯無漏受。亦令授與。以",
    "T43n1829_010:0133b09": "文影顯故。不說受樂也。",
    "T43n1829_010:0133b10": "第三十六卷",
    "T43n1829_010:0133b11": "自下品中。大文第三。明因攝果攝自利利他。",
    "T43n1829_010:0133b12": "即於因果中。皆有自利。兼他行故。",
    "T43n1829_010:0133b13": "論云一者異熟因異熟果二者福因福果三者",
    "T43n1829_010:0133b14": "智因智果者。准下文中異熟因果等。別明福",
    "T43n1829_010:0133b15": "智因果等。合明別明。異熟因果中有三。一正",
    "T43n1829_010:0133b16": "明異熟體。此異熟體。勘下信言大勢具足。未",
    "T43n1829_010:0133b17": "必皆是無記之果。但於果時有增上果。或等",
    "T43n1829_010:0133b18": "流果名為果熟。若在地前。唯有漏善業感。若",
    "T43n1829_010:0133b19": "在地上。亦通用無漏為滋業。又若異熟無記",
    "T43n1829_010:0133b20": "果。唯是有漏。在地前攝。通有地上。若增上等",
    "T43n1829_010:0133b21": "流果。如信言大勢等在地上。通漏無漏。以在",
    "T43n1829_010:0133b22": "後得智起故。如是等是異熟體。二明異熟因",
    "T43n1829_010:0133b23": "者。准下文有八種。若在地前。唯有漏善業。若",
    "T43n1829_010:0133b24": "在地上。通漏無漏。若感有漏果者。此因名",
    "T43n1829_010:0133b25": "有漏。若感無漏果者。此因名無漏。是名第",
    "T43n1829_010:0133b26": "二異熟因。第三明異熟果者。不是前業所",
    "T43n1829_010:0133b27": "感之果名異熟果。即異熟體是業所招。名",
    "T43n1829_010:0133b28": "異熟果。得異熟已依異熟體。起諸身語等",
    "T43n1829_010:0133b29": "行。是異熟之果。即異熟體為因所發身語等",
    "T43n1829_010:0133c01": "為果。此果在地前地上。皆得通有漏無漏。",
    "T43n1829_010:0133c02": "准義應知。是名中之異熟果。第二通合明福",
    "T43n1829_010:0133c03": "智中亦三。第一先明福智二種體。二明福智",
    "T43n1829_010:0133c04": "二種因。三明福智二種果。以六度攝福智。為",
    "T43n1829_010:0133c05": "福智體。多少文違至文自解。通地前地上。",
    "T43n1829_010:0133c06": "通漏無漏。其福智因。亦通漏無漏地前地",
    "T43n1829_010:0133c07": "上。即能生福智之因。其福智果。即依福智所",
    "T43n1829_010:0133c08": "起利物利生等。為福智果。此若因若果等。皆",
    "T43n1829_010:0133c09": "唯是善通漏無漏。餘至文當釋。第一解異熟",
    "T43n1829_010:0133c10": "中。第五信言具足云。眾所信奉斷訟取則不",
    "T43n1829_010:0133c11": "行諂誑偽升稱等。乃至信言具足。第六有大",
    "T43n1829_010:0133c12": "名稱流聞世間。乃至大勢具足等者。此中非",
    "T43n1829_010:0133c13": "以無記法為異熟體。以從先因所生。今得等",
    "T43n1829_010:0133c14": "流果。以從先因生故。於異熟中明。以此文知。",
    "T43n1829_010:0133c15": "通在無漏地上得有。又知異熟中通善性等。",
    "T43n1829_010:0133c16": "論解因中。云慧施光明鮮淨衣物名形色因",
    "T43n1829_010:0133c17": "者。言形者。非形顯之形。若形顯之形。即有光",
    "T43n1829_010:0133c18": "明。顯色因感形色果義。故知形者。但是身形",
    "T43n1829_010:0133c19": "之形。以通顯色為因故。又同聚故。即以顯色",
    "T43n1829_010:0133c20": "為因。感形色者何違也。故形或是形顯之形。",
    "T43n1829_010:0133c21": "論解大勢具足因中。意者。以供養三寶尊長",
    "T43n1829_010:0133c22": "等。發弘誓願。願中當來世。攝持種種功德。",
    "T43n1829_010:0133c23": "致於自身中。由此供養發願等為因。當來感",
    "T43n1829_010:0133c24": "大勢具足。是此中意也。",
    "T43n1829_010:0133c25": "論解人性具足中。云由二因緣施他人性者。",
    "T43n1829_010:0133c26": "謂他婦女樂自形丈夫將轉根失男根者。",
    "T43n1829_010:0133c27": "菩薩勸彼攝護令不轉根。又為說法。令彼女",
    "T43n1829_010:0133c28": "人及丈夫。因菩薩勸故。不樂女身當得男身。",
    "T43n1829_010:0133c29": "轉根者因菩薩勸故。得不轉根。名施他人性",
    "T43n1829_010:0134a01": "論別解三因緣中。第三田清淨云。當知略說",
    "T43n1829_010:0134a02": "能正發起如是加行及正安住此加行果名田",
    "T43n1829_010:0134a03": "清淨者。謂無間常委所作。發此加行時。及得",
    "T43n1829_010:0134a04": "隨地等。攝前加行所希之果。乃至以佛為前",
    "T43n1829_010:0134a05": "前所希之果。此加行等若因果。皆堪能福田",
    "T43n1829_010:0134a06": "故。名田清淨。",
    "T43n1829_010:0134a07": "論第三解異熟果中。形色具足果謂。乃至凡",
    "T43n1829_010:0134a08": "所發言無不聽用者。此如異熟中信言具足",
    "T43n1829_010:0134a09": "何異。若此果依彼異熟而生。但依彼所生。即",
    "T43n1829_010:0134a10": "是果何必要有所屬。以形色端政故。人皆信",
    "T43n1829_010:0134a11": "用。又前信言中。於升稱等無差違故。所論升",
    "T43n1829_010:0134a12": "稱事。無不信受。今以形色端政故。所說之法",
    "T43n1829_010:0134a13": "人皆信受。故有不同。非即一言兩處明信。",
    "T43n1829_010:0134a14": "論解自在具足果中。云能以布施攝諸眾生",
    "T43n1829_010:0134a15": "等者。問何故異熟大財大朋大屬。皆自在具",
    "T43n1829_010:0134a16": "足。今果中但言大財為果。答曰。前實作法有",
    "T43n1829_010:0134a17": "大朋等。今以四攝事。配信言大勢具足故。唯",
    "T43n1829_010:0134a18": "布施無大朋等。故不相違。",
    "T43n1829_010:0134a19": "論大勢果中。亦有出言。皆為信用。但以所因",
    "T43n1829_010:0134a20": "別故。言皆信用隨因亦別論。若諸菩薩自有",
    "T43n1829_010:0134a21": "力。能不善安處所化有情。彼於自事不隨順。",
    "T43n1829_010:0134a22": "作如是於他所作利益。不名熾盛等。准前卷。",
    "T43n1829_010:0134a23": "唯自利。是菩薩障純利他菩薩事。今此亦爾。",
    "T43n1829_010:0134a24": "若自有能未能化有情。於自事中。不名隨順",
    "T43n1829_010:0134a25": "於他。不名熾盛。若自無能善能安處。所化有",
    "T43n1829_010:0134a26": "情能化他故。是菩薩事隨順而作。以自無知",
    "T43n1829_010:0134a27": "無力能故。於他不名熾盛等。以有智慧力能。",
    "T43n1829_010:0134a28": "成熟彼物故。名為熾盛。",
    "T43n1829_010:0134a29": "論云福有三種謂施戒忍智唯一種謂第六度",
    "T43n1829_010:0134b01": "精進靜慮通福智分者。如餘處文。又前五是",
    "T43n1829_010:0134b02": "福。第六是智。又云前三是福下三是智。今并",
    "T43n1829_010:0134b03": "於此。總有三文相違者。如實前五為福。第六",
    "T43n1829_010:0134b04": "為智。是今此處約遍策為論。故通二分。又前",
    "T43n1829_010:0134b05": "三是福理定。後三是慧者。以精進靜慮。通策",
    "T43n1829_010:0134b06": "慧故。隨慧收。隱策福故。不說通福遍策之義。",
    "T43n1829_010:0134b07": "如文可知。如對法第二卷抄會。",
    "T43n1829_010:0134b08": "論解依靜慮通修慈是福不言施等者。在散",
    "T43n1829_010:0134b09": "心故不說。又顯文唯有無妨。",
    "T43n1829_010:0134b10": "論云是故二種於證正覺雖俱是勝而於其中",
    "T43n1829_010:0134b11": "等者。二種謂福智也。略簡異熟。非正證菩提",
    "T43n1829_010:0134b12": "因故。",
    "T43n1829_010:0134b13": "論解第四現法自利中。云又諸如來現法涅",
    "T43n1829_010:0134b14": "槃所有世間及出世間等者。此中意。謂如來",
    "T43n1829_010:0134b15": "證涅槃。世出世法。菩薩並成熟之。以智為首",
    "T43n1829_010:0134b16": "故。名為自利。若以悲為首。如前所說。諸自利",
    "T43n1829_010:0134b17": "行名為利他　問曰何故前卷說自利是障。",
    "T43n1829_010:0134b18": "今名自利是菩薩現法也。答今此自利。實兼",
    "T43n1829_010:0134b19": "利他。以智為首。以悲為首。在義別故。義說自",
    "T43n1829_010:0134b20": "利。非一法中。有唯自利。若前障者。於一法",
    "T43n1829_010:0134b21": "中。唯有自利。無利他故。不同彼障也。",
    "T43n1829_010:0134b22": "論曰若於欲界能獲他世財寶具足自體具足",
    "T43n1829_010:0134b23": "等。乃至修習後法自利利他者。此中意。謂欲",
    "T43n1829_010:0134b24": "界死。還生欲界。或生色界。色界死已。還生欲",
    "T43n1829_010:0134b25": "界。所得自體財寶。又現憂苦。俱修善因。於當",
    "T43n1829_010:0134b26": "來世。獲善果故。故他世自利利他也。",
    "T43n1829_010:0134b27": "論第五畢竟等門中。云若諸煩惱一切永斷",
    "T43n1829_010:0134b28": "若諸所有八支聖道若此為依獲得世間善法",
    "T43n1829_010:0134b29": "是名畢竟等者。如無學身中。因無漏八道支",
    "T43n1829_010:0134c01": "力增上緣。生有漏善法。名畢竟也。唯此生故。",
    "T43n1829_010:0134c02": "已至極果故。",
    "T43n1829_010:0134c03": "真實義品",
    "T43n1829_010:0134c04": "即菩提分持。十六品中。次第二品也。言真實",
    "T43n1829_010:0134c05": "義者。依文所明。且如三性。遍計所執法爾體",
    "T43n1829_010:0134c06": "無。依他圓成二諦說有。今有言有無。即言無",
    "T43n1829_010:0134c07": "稱當真實。今明此義。名真實義品。何故自他",
    "T43n1829_010:0134c08": "利品下。明真實義品。前自他利。就行明法。行",
    "T43n1829_010:0134c09": "必依理故。自他利後辨真實義。諸列品次第。",
    "T43n1829_010:0134c10": "大文同此。如涅槃初明慈悲不殺等行。後明",
    "T43n1829_010:0134c11": "四諦如來性等。約理而言。如是等經。例非一",
    "T43n1829_010:0134c12": "故。前品後明真實義。",
    "T43n1829_010:0134c13": "論云一依如所有姓二依盡所有性者。且如",
    "T43n1829_010:0134c14": "二智如所有姓。即無分別智。緣理之智。如境",
    "T43n1829_010:0134c15": "道理稱實性而觀。盡所有性。即後得智。緣事",
    "T43n1829_010:0134c16": "為境。盡境界性。而能觀之。此解大分以理事",
    "T43n1829_010:0134c17": "智別。又觀四諦十六諦三空門等觀智。名如",
    "T43n1829_010:0134c18": "所有性。八觀心雖後得智仍出世。後得緣相",
    "T43n1829_010:0134c19": "見道有性真如故。名如所有性。若後得緣有",
    "T43n1829_010:0134c20": "常無常有漏無漏等事。差別門不作相見道",
    "T43n1829_010:0134c21": "真如解之世間智。名盡所有性。此即約後得",
    "T43n1829_010:0134c22": "智。分為二智。謂世間後得。出世後得解。",
    "T43n1829_010:0134c23": "論云復有四種一世間極成真實。乃至第四",
    "T43n1829_010:0134c24": "所知障淨所行真實者。初謂世間世俗共許。",
    "T43n1829_010:0134c25": "是有依世俗理。此法是有除所執之法故。名",
    "T43n1829_010:0134c26": "世間所成真實。以共許故名為真實。即唯有",
    "T43n1829_010:0134c27": "為有漏法。若無為無漏法。是道理所成出世",
    "T43n1829_010:0134c28": "間故二道理所成真實者。謂有智者乃至",
    "T43n1829_010:0134c29": "隨觀察行者。依止現比至教量等。道理所成",
    "T43n1829_010:0135a01": "之義。即通有漏無漏有為無為法。若第三煩",
    "T43n1829_010:0135a02": "惱障淨智所行真實。依論文通二乘加行等",
    "T43n1829_010:0135a03": "智。即三乘所得三智。三智之境。涅槃無為。四",
    "T43n1829_010:0135a04": "諦等法是。煩惱障淨智所行真實體。唯有漏",
    "T43n1829_010:0135a05": "中加行智。無漏二智。及涅槃無為。是即真實",
    "T43n1829_010:0135a06": "體　四所知障淨智所行真實者。即無分別。",
    "T43n1829_010:0135a07": "後得智。斷所知障所得之二智。及因斷所得",
    "T43n1829_010:0135a08": "無為真如。是此真實體。即明無漏無為。又後",
    "T43n1829_010:0135a09": "二真實。唯取因二障斷所得無為。不取智者",
    "T43n1829_010:0135a10": "即唯無為非通有為。",
    "T43n1829_010:0135a11": "論解世間真實中。云何世間極成真實謂一",
    "T43n1829_010:0135a12": "切世間於彼彼事隨順假立世俗串習悟入覺",
    "T43n1829_010:0135a13": "慧所見同性者。此意明。一切世間人。於眾事",
    "T43n1829_010:0135a14": "中。隨眾事所起言說。意解所證之事。眾共許",
    "T43n1829_010:0135a15": "者。是此真實體故列　謂地唯是地等者。是",
    "T43n1829_010:0135a16": "此唯是此。乃至非不如是。謂此地唯是地。是",
    "T43n1829_010:0135a17": "水唯是水。不是火風等起。決定解世間共許",
    "T43n1829_010:0135a18": "故。無始傳來非今卒慮。此等是真實體。",
    "T43n1829_010:0135a19": "論解道理極成真實中。云能尋思者能伺察",
    "T43n1829_010:0135a20": "者住尋伺地者下。謂如欲界。有人一時不起",
    "T43n1829_010:0135a21": "尋伺。若人有起此尋伺。名能尋伺者等。若以",
    "T43n1829_010:0135a22": "欲界對色界。名住尋伺者　又說能尋伺等",
    "T43n1829_010:0135a23": "者。明正起尋伺時人。住尋伺地。謂成熟尋伺",
    "T43n1829_010:0135a24": "人　居異生位者。謂聖人住無漏故。不極散",
    "T43n1829_010:0135a25": "亂多論義等。異生多散亂故。多樂論義故。唯",
    "T43n1829_010:0135a26": "據住異生者。又聖人雖有見諦。有比現聖言",
    "T43n1829_010:0135a27": "量等。少分而有。有已證得故。凡夫一向未證",
    "T43n1829_010:0135a28": "得。多生比智故。多理極成中。明凡夫比量道",
    "T43n1829_010:0135a29": "理。極成於法。",
    "T43n1829_010:0135b01": "論解第三真實中。云若能引無漏智者。非有",
    "T43n1829_010:0135b02": "漏加行智故。云何煩惱障淨智所行真實。不",
    "T43n1829_010:0135b03": "緣無為涅槃耶。義曰。論云不正。是緣涅槃智。",
    "T43n1829_010:0135b04": "此能引無漏智緣涅槃。亦說此加行。為此中",
    "T43n1829_010:0135b05": "收。",
    "T43n1829_010:0135b06": "論云數習異蘊補特伽羅無性見故者。即數",
    "T43n1829_010:0135b07": "習離蘊外無我見也。",
    "T43n1829_010:0135b08": "論大文第二解無二中。云此中有者謂所安",
    "T43n1829_010:0135b09": "立假說自性即是世間長時所執等。乃至如",
    "T43n1829_010:0135b10": "是等類是諸世間共了諸法假說自性是名為",
    "T43n1829_010:0135b11": "有等者。此中意。謂一切境本自無有。今執者",
    "T43n1829_010:0135b12": "妄安立當有。假說自性。是有即無始來世間",
    "T43n1829_010:0135b13": "所執。起分別戲論。根本謂依境起名言分別",
    "T43n1829_010:0135b14": "故。乃至計有涅槃。如是等是遍計。有如是等",
    "T43n1829_010:0135b15": "所執戲論故。說之為有。",
    "T43n1829_010:0135b16": "論云言非有謂即諸色假說自性。乃至皆無",
    "T43n1829_010:0135b17": "所有是名非有等者。此意明。謂如遍計。假說",
    "T43n1829_010:0135b18": "諸色等自性。為無事無相。即色等無事無相",
    "T43n1829_010:0135b19": "故。所依言說說言假說者。此無事無相所依",
    "T43n1829_010:0135b20": "名言一切。都無所依。無故諸計有色等。此皆",
    "T43n1829_010:0135b21": "無所有。是名非有。如是名計有非有。皆遍計",
    "T43n1829_010:0135b22": "所執。聖者除之。名為中道。",
    "T43n1829_010:0135b23": "論大文第三。明修空慧。是菩提方便。此空空",
    "T43n1829_010:0135b24": "於遍計所執。不如前所言非有之空也　又",
    "T43n1829_010:0135b25": "即此慧是諸菩薩等一行三字。總明修空之",
    "T43n1829_010:0135b26": "慧。是菩提方便。何以故。以諸菩薩下。乃至",
    "T43n1829_010:0135b27": "成熟佛法及諸有情兩行。明由有空慧不著",
    "T43n1829_010:0135b28": "生死　又能如實了知生死。乃至深心厭離",
    "T43n1829_010:0135b29": "一行四字來。明於生死中多受生死教化眾",
    "T43n1829_010:0135c01": "生。不以無常等行厭背生死。求入涅槃。即不",
    "T43n1829_010:0135c02": "著涅槃　第三若諸菩薩。不能如實了知生",
    "T43n1829_010:0135c03": "死。即不能於等。乃至不能成熟佛法有情四",
    "T43n1829_010:0135c04": "行來。明若無智者多入生死。不能成熟佛法",
    "T43n1829_010:0135c05": "有情。若有慧者不入生死。善能成熟佛法有",
    "T43n1829_010:0135c06": "情。即不入生死。節異凡夫。不同凡夫起貪等",
    "T43n1829_010:0135c07": "惑。入生死故。菩薩不入即由智也。常處涅槃",
    "T43n1829_010:0135c08": "　第四若諸菩薩於其生死以無常等行深心",
    "T43n1829_010:0135c09": "厭離。乃至正等菩提三行四字。明菩薩不如",
    "T43n1829_010:0135c10": "二乘厭背生死。疾入涅槃。以無悲故。菩薩有",
    "T43n1829_010:0135c11": "悲。教化眾生。不入涅槃。常處生死。即簡二乘",
    "T43n1829_010:0135c12": "也。",
    "T43n1829_010:0135c13": "上來一翻解訖。次下第二翻解。又諸菩薩由",
    "T43n1829_010:0135c14": "習如是空勝解故。即於涅槃不深怖畏。亦於",
    "T43n1829_010:0135c15": "涅槃不多願樂。乃至是諸菩薩於證無上正",
    "T43n1829_010:0135c16": "等菩提無大方便以來。初正解。第二覆淨前",
    "T43n1829_010:0135c17": "義。及解初正解中有三。初二合釋。第三第四",
    "T43n1829_010:0135c18": "各別自釋。初二合釋者。論云又諸菩薩由習",
    "T43n1829_010:0135c19": "如是空勝解故則於涅槃不深怖畏亦於涅槃",
    "T43n1829_010:0135c20": "不多願樂者。此乃至第一由有空慧故。若處",
    "T43n1829_010:0135c21": "生死。故不怖涅槃。第二雖了知生死能入涅",
    "T43n1829_010:0135c22": "槃。亦於涅槃不多願樂。以有慧故。即第一第",
    "T43n1829_010:0135c23": "二合解也。何以得知。准及解中知也　第三",
    "T43n1829_010:0135c24": "若諸菩薩深怖涅槃乃至遠離一切清淨勝解",
    "T43n1829_010:0135c25": "者。由有煩惱等故。不善處生死怖於涅槃。不",
    "T43n1829_010:0135c26": "生希願。遂不能發於涅槃界清淨勝解。由無",
    "T43n1829_010:0135c27": "智故。不能斷生死。即多處生死第四若諸",
    "T43n1829_010:0135c28": "菩薩於其涅槃多住願樂。乃至不能成熟佛",
    "T43n1829_010:0135c29": "法及諸有情者。由無悲故。於其涅槃。深心願",
    "T43n1829_010:0136a01": "樂。速疾入之故。不能成熟佛法及諸有情。若",
    "T43n1829_010:0136a02": "有悲者。不樂入涅槃。於生死中教化眾生。不",
    "T43n1829_010:0136a03": "著涅槃。",
    "T43n1829_010:0136a04": "上來正解有空慧勝利。若合初二解為三段",
    "T43n1829_010:0136a05": "文。若義即為四段。此中先總為三段。合義分",
    "T43n1829_010:0136a06": "為四段故。云第三第四等。從當知此中下。反",
    "T43n1829_010:0136a07": "知淨義。此下有四。第一由無空慧故。不如實",
    "T43n1829_010:0136a08": "知生死。即雜染心流轉生死。此反解。合解中。",
    "T43n1829_010:0136a09": "第一於涅槃不怖畏。第二若以無常行厭生",
    "T43n1829_010:0136a10": "死。則速疾入涅槃。即反解。合中第二亦於涅",
    "T43n1829_010:0136a11": "槃不多願樂。第三若無智故。於其涅槃深心",
    "T43n1829_010:0136a12": "怖畏。即於能證涅槃資糧不能圓滿。常處生",
    "T43n1829_010:0136a13": "死即反解上。第三遠離一切法淨勝解等。第",
    "T43n1829_010:0136a14": "四若無悲故。於其涅槃。多住離樂。即便速疾",
    "T43n1829_010:0136a15": "入般涅槃。即反解。第四不能成就佛法有情。",
    "T43n1829_010:0136a16": "今結反解故。論云是諸菩薩。於無上正等菩",
    "T43n1829_010:0136a17": "提。無大方便。次第三種解四義。以理准文可",
    "T43n1829_010:0136a18": "知。或第一正明四義。此初立宗。當知此中反",
    "T43n1829_010:0136a19": "解下。重釋前義。就重釋中二。初反解四義。第",
    "T43n1829_010:0136a20": "二正釋四義。",
    "T43n1829_010:0136a21": "論大文第四。解得無我智。達一切品類。平等",
    "T43n1829_010:0136a22": "平等。唯取其事。依他圓成實如雖復達之。不",
    "T43n1829_010:0136a23": "作思惟。此是依他此圓成等。如是無我智。行",
    "T43n1829_010:0136a24": "於境義。菩薩得平等見。得平等心。能得最勝",
    "T43n1829_010:0136a25": "平等之捨。又有云。此捨入見道時。最初得捨",
    "T43n1829_010:0136a26": "者。據即捨受不然。",
    "T43n1829_010:0136a27": "論大文第五。略明成就佛法及諸有情。以六",
    "T43n1829_010:0136a28": "波羅蜜。准文義配之。隨起何施乃至何慧。",
    "T43n1829_010:0136a29": "論云雖有力能彼若求請乃至非無欲樂者。",
    "T43n1829_010:0136b01": "謂有有情。於己有恩。隨己力能現前酬報。雖",
    "T43n1829_010:0136b02": "無力能。他若來請。隨彼彼事。示現殷重。而為",
    "T43n1829_010:0136b03": "作之。不以無力能止他請。如何令他知我無",
    "T43n1829_010:0136b04": "力。我但無力非無欲樂者。意知息故。欲得酬",
    "T43n1829_010:0136b05": "報。",
    "T43n1829_010:0136b06": "論大文第七意欲明所執非有。依他圓成是",
    "T43n1829_010:0136b07": "有。如所執諸法稱言。今欲非之。說諸法離言。",
    "T43n1829_010:0136b08": "離言之法。正是自宗。欲顯實破他簡非取。是",
    "T43n1829_010:0136b09": "豈以直言。乃云諸法離言也。須有道理故。",
    "T43n1829_010:0136b10": "論問云以何道理應知諸法離言自性等下。",
    "T43n1829_010:0136b11": "答中。謂一切法假立自相。乃至亦非一切都",
    "T43n1829_010:0136b12": "無所有。此中破執有二。乃至是言所行。是言",
    "T43n1829_010:0136b13": "境界。牒外二計。第二如是諸法非有自性下。",
    "T43n1829_010:0136b14": "重破外計成立自宗。二計者。謂一切法假立",
    "T43n1829_010:0136b15": "自相。乃至唯假建立非有自宗。明外計云。",
    "T43n1829_010:0136b16": "如能詮之名。與所詮之境。皆是唯假建。不",
    "T43n1829_010:0136b17": "稱境故。如所執計。名實目得所詮之境。此境",
    "T43n1829_010:0136b18": "唯假建立。非有自性。言體是無。既計名所詮",
    "T43n1829_010:0136b19": "不稱境。所計之境是非有已外八轉計故。第",
    "T43n1829_010:0136b20": "二論云。亦非離彼別有自性。是言所行。是言",
    "T43n1829_010:0136b21": "境界。言名詮所詮既不相稱。即能詮名中。有",
    "T43n1829_010:0136b22": "彼色等體和合。此是稱言。是言所行境界故。",
    "T43n1829_010:0136b23": "論主非之。亦非離所詮之體。彼別有一和合",
    "T43n1829_010:0136b24": "自性。是言所行。是言境界者。謂若假立名等。",
    "T43n1829_010:0136b25": "即所詮之色等上。有是言所行境界義。名遍",
    "T43n1829_010:0136b26": "計所執計。所詮稱言。是言境界。色等與名和",
    "T43n1829_010:0136b27": "合。即名中和合。是言所行。是言境界者。不",
    "T43n1829_010:0136b28": "然。雖所計非實妄性非無。外人若計所詮既",
    "T43n1829_010:0136b29": "無。即前所言。所有自性等。亦是非有。故論主",
    "T43n1829_010:0136c01": "第二論云。如是諸法。非有自性。如言所說。亦",
    "T43n1829_010:0136c02": "非一切都無所有。即所詮如遍計所執。言所",
    "T43n1829_010:0136c03": "說法非有性者。亦非一切都無所有。言有依",
    "T43n1829_010:0136c04": "他妄境非無。此破第一。名詮所詮稱外境計。",
    "T43n1829_010:0136c05": "如是非有。亦非一切都無所有者。外所計言。",
    "T43n1829_010:0136c06": "與名稱所目法。此不離言。前非之言。此是非",
    "T43n1829_010:0136c07": "有。今指言如是所執和合非有者。亦有依他",
    "T43n1829_010:0136c08": "妄計在故。亦非一切都無所有。又釋初乃至",
    "T43n1829_010:0136c09": "唯假建立非有自性來。明破外計。如名下所",
    "T43n1829_010:0136c10": "詮之法。稱能目名當知。一切色等法。唯假建",
    "T43n1829_010:0136c11": "立。非有自性。言如所計之外是無。外人既見",
    "T43n1829_010:0136c12": "所詮是無。不稱言故。可隨轉計之。如言是名",
    "T43n1829_010:0136c13": "所目之法。不稱色名者。應離所目色外。別有",
    "T43n1829_010:0136c14": "自性是言所行是言境界。今論主非之故。言",
    "T43n1829_010:0136c15": "亦非離彼別有自性是言所行境界者。雖作",
    "T43n1829_010:0136c16": "是非非所計有。其依他性等體。是非無故。",
    "T43n1829_010:0136c17": "論云如是諸法非有自性如言所說亦非一切",
    "T43n1829_010:0136c18": "都無所有。如前所計如言所說。非有自性之",
    "T43n1829_010:0136c19": "法。如所執者非有。如依他妄法。假立名言。此",
    "T43n1829_010:0136c20": "法亦非一切都無所有。不可無依他等。非有",
    "T43n1829_010:0136c21": "自性者。謂遍計所執。如言所說　亦非一切",
    "T43n1829_010:0136c22": "都無所有者。謂依他等有也。非但依他離言",
    "T43n1829_010:0136c23": "法是有。其所執非有之法。有妄情在故。亦非",
    "T43n1829_010:0136c24": "一切都無所有。所以第二論云。如是非有。亦",
    "T43n1829_010:0136c25": "非一切都無所有。上來既明所計非有。依他",
    "T43n1829_010:0136c26": "圓成是有故。",
    "T43n1829_010:0136c27": "論問言云何是有。就答中應言。若稱智離言",
    "T43n1829_010:0136c28": "法。依他等是。今取能照之智故。乃至云唯是",
    "T43n1829_010:0136c29": "無分別智所行境界。其後得亦得緣著真法",
    "T43n1829_010:0137a01": "不妄。今取正緣者故。唯據無分別智。",
    "T43n1829_010:0137a02": "論云若於諸法諸事隨起言說即於彼法等。",
    "T43n1829_010:0137a03": "乃至制立眾多假說而表詮故者。重破外計。",
    "T43n1829_010:0137a04": "計既云名目所詮。所詮稱名者。如一法上有",
    "T43n1829_010:0137a05": "稱多名。應所目法稱眾多名。有眾多體。既能",
    "T43n1829_010:0137a06": "目名。多所目法體一。故知名於法上。假立眾",
    "T43n1829_010:0137a07": "多詮表也。上來雖明名於法假說。亦非於一",
    "T43n1829_010:0137a08": "法上有。一切詮表決定可得。如一青色。雖立",
    "T43n1829_010:0137a09": "假名說為青色。不可以假名故。亦說為黃色。",
    "T43n1829_010:0137a10": "只可於一法上。隨所立假名。如眼等。並眾多",
    "T43n1829_010:0137a11": "照了導等。不可立餘假說耳等名。而目於眼",
    "T43n1829_010:0137a12": "故。",
    "T43n1829_010:0137a13": "論云亦非眾多詮表決定可得。乃至非餘假",
    "T43n1829_010:0137a14": "說此義等。以此理故。雖所目法有眾多名。或",
    "T43n1829_010:0137a15": "具名眼等照了導等。或不具唯說一眼。若等",
    "T43n1829_010:0137a16": "目所目法。望所目法。皆非實有故。",
    "T43n1829_010:0137a17": "論云是故一切假說若具不具。乃至有體有",
    "T43n1829_010:0137a18": "分有其自性。彼法者。謂能詮教法等。彼事",
    "T43n1829_010:0137a19": "者。謂所詮體事等。有體者。總指法之自體。有",
    "T43n1829_010:0137a20": "分者。別解法之差別分。",
    "T43n1829_010:0137a21": "論云又如前說色等諸法隨假說有自性者",
    "T43n1829_010:0137a22": "等。乃至而有自性等者。此中意。重破彼外計",
    "T43n1829_010:0137a23": "云。如前所說色等諸法。若隨假說有自性者。",
    "T43n1829_010:0137a24": "言隨名即有所詮者。要先有所詮事體。然後",
    "T43n1829_010:0137a25": "隨情所欲制立假。汝既言隨名即稱目有所",
    "T43n1829_010:0137a26": "目者。先未制立假說名前彼所詮事應無自",
    "T43n1829_010:0137a27": "性。以隨名方有事故。即名未起前。彼事無",
    "T43n1829_010:0137a28": "也。未起名前。彼事既無。而現詮表能詮之名。",
    "T43n1829_010:0137a29": "不應道理。假說之名。既無所有所詮法事。隨",
    "T43n1829_010:0137b01": "能詮名有自性。不應道理。展轉破之。",
    "T43n1829_010:0137b02": "論云又若諸色未立假說詮表已前先有色性",
    "T43n1829_010:0137b03": "等。乃至當知諸法離言自性者。外計云。諸色",
    "T43n1829_010:0137b04": "未立前。先有自性。後依色性。假立名色。攝取",
    "T43n1829_010:0137b05": "於色。今牒計云。若是者。是則離色外。假說詮",
    "T43n1829_010:0137b06": "表。以後依色性。制立假說故。如嬰孩等。初生",
    "T43n1829_010:0137b07": "等時。先見色性。後若依色性。制立假說者。此",
    "T43n1829_010:0137b08": "嬰孩兒。於色根法。於色根事。應起色覺而為",
    "T43n1829_010:0137b09": "色解。此嬰孩兒。先見於色。後不依色。而起色",
    "T43n1829_010:0137b10": "解。故知先有色性。後依色性制立假說者。不",
    "T43n1829_010:0137b11": "應道理。而何嬰孩兒。而實不起色等覺解。由",
    "T43n1829_010:0137b12": "此因緣道理故。當知諸法離言自性。上來合",
    "T43n1829_010:0137b13": "有三翻破。准牒文知之。",
    "T43n1829_010:0137b14": "論解二人失壞中。云二者於假說相處假說",
    "T43n1829_010:0137b15": "相者。依他性名假說相假說有色等相故。圓",
    "T43n1829_010:0137b16": "成實性名為相處。即知假說依他。除所計處",
    "T43n1829_010:0137b17": "有真如故。",
    "T43n1829_010:0137b18": "論云於色等法實有唯事起損減執者。此撥",
    "T43n1829_010:0137b19": "無依他。",
    "T43n1829_010:0137b20": "論云若唯有假無有實事既無依處假亦無有",
    "T43n1829_010:0137b21": "是則名為壞諸法者。云若唯言有假說等假",
    "T43n1829_010:0137b22": "依他。而無圓成者。圓成是假說。依他依處既",
    "T43n1829_010:0137b23": "無依處。何處得有假說依他。又假說者。謂所",
    "T43n1829_010:0137b24": "起計是有。而依他圓成實事是無。起遍計時。",
    "T43n1829_010:0137b25": "名依二性。而無所依二性。而有能依遍計者。",
    "T43n1829_010:0137b26": "而名壞諸法。",
    "T43n1829_010:0137b27": "論解惡趣空中。由彼故空亦不信受於此而",
    "T43n1829_010:0137b28": "空亦不信受者。謂真實義。由遍計所執無故",
    "T43n1829_010:0137b29": "名空。於此依他圓成上。遍計所執空。二俱不",
    "T43n1829_010:0137c01": "信。此名惡趣空。何以故。由遍計所執彼實是",
    "T43n1829_010:0137c02": "無。由依他圓成此實是有。若作此理。汝可說",
    "T43n1829_010:0137c03": "空。若說一切依他圓成都無所有。依何處所。",
    "T43n1829_010:0137c04": "何有此空。何故名空。以無依處。及不分別知。",
    "T43n1829_010:0137c05": "遍計空故。汝亦不應言由遍計所執。此於依",
    "T43n1829_010:0137c06": "他圓成等。此既說為空。以撥無依他等故。故",
    "T43n1829_010:0137c07": "無依處及所計空體。以不解故。言名惡取空",
    "T43n1829_010:0137c08": "者善取空者。謂由於依他性。此故彼遍計所",
    "T43n1829_010:0137c09": "執空。即由所執彼無故。正觀為空。以見依他",
    "T43n1829_010:0137c10": "時。知無所執故。復由依他相。此故餘圓成實",
    "T43n1829_010:0137c11": "是有。即由圓成餘故。如實知有。",
    "T43n1829_010:0137c12": "論云謂於如前所說一切色等想事。至都無",
    "T43n1829_010:0137c13": "所有。後望前所執無。是故於此色等想事等。",
    "T43n1829_010:0137c14": "至說之為空。重解依他說所執空。",
    "T43n1829_010:0137c15": "論云於此一切色等相事何者為餘謂即色等",
    "T43n1829_010:0137c16": "假說所依者。重問前解。實有中言餘義。謂即",
    "T43n1829_010:0137c17": "色等依他假說。所依圓成是依他之餘也。",
    "T43n1829_010:0137c18": "論云謂於此中實有唯事於唯事中亦有唯假",
    "T43n1829_010:0137c19": "者。此觀依他也。觀依他唯事。此唯事。唯是假",
    "T43n1829_010:0137c20": "有。非真實有。以下論文。方明圓成實有義。",
    "T43n1829_010:0137c21": "論云引教中。云如佛世尊轉有經中者。有是",
    "T43n1829_010:0137c22": "有執即計名目所詮。其體相稱。除此有計。名",
    "T43n1829_010:0137c23": "為轉有經。",
    "T43n1829_010:0137c24": "論云於此一切色等想法色等自性都無所有",
    "T43n1829_010:0137c25": "亦無有餘色等法性者。謂於遍計所想色法",
    "T43n1829_010:0137c26": "上無有。如遍計所執色等自性。非但無色等",
    "T43n1829_010:0137c27": "所執自性。於色法上。亦無有餘有香味等諸",
    "T43n1829_010:0137c28": "色法性。",
    "T43n1829_010:0137c29": "論云義品中。說即阿毘達磨經云義品。",
    "T43n1829_010:0138a01": "論云散他迦多衍那子。即迦旃延字迦多延",
    "T43n1829_010:0138a02": "尼名。為種姓婆羅門。十八姓中即一姓也。如",
    "T43n1829_010:0138a03": "四姓中云李性也。散他者。即種性中。別一種",
    "T43n1829_010:0138a04": "姓。如一李中有其多。謂趙郡隴西諸差別也。",
    "T43n1829_010:0138a05": "論云因陀羅。此云帝釋。伊捨那大自在天世",
    "T43n1829_010:0138a06": "主人王也。",
    "T43n1829_010:0138a07": "論云云何名為八種分別。一者自性。二者差",
    "T43n1829_010:0138a08": "別。三總執。四我。五我所。六愛。七非愛。八俱",
    "T43n1829_010:0138a09": "相違。前三法執方便。四五人執方便。後三三",
    "T43n1829_010:0138a10": "毒方便。又前三通二執方便。四五唯人執方",
    "T43n1829_010:0138a11": "便。此八分別皆不取。法執人執等正起時。以",
    "T43n1829_010:0138a12": "法執不感報故。既云能生三事。故知取法執",
    "T43n1829_010:0138a13": "等方便。若爾我見通不善性。何故不取者。若",
    "T43n1829_010:0138a14": "無執我見者不取。餘不善者取之。後三不取",
    "T43n1829_010:0138a15": "根本者。簡方便能生。及根本所生異。意明後",
    "T43n1829_010:0138a16": "三為方便。能生根本三毒故。亦取方便也。若",
    "T43n1829_010:0138a17": "與七分別相收。如文自思。前三能生根塵二",
    "T43n1829_010:0138a18": "法故。",
    "T43n1829_010:0138a19": "論云分別戲論所依所緣事。即根塵也。",
    "T43n1829_010:0138a20": "論云謂色等想事為依緣故等。乃至非一眾",
    "T43n1829_010:0138a21": "多品類差別者。謂色等想事。為所依。為所緣",
    "T43n1829_010:0138a22": "故。名想事。言說所攝。名想言說所顯。分別戲",
    "T43n1829_010:0138a23": "論非一生所攝者。即有為所攝名所攝通無",
    "T43n1829_010:0138a24": "漏法。今又解。前言無漏者。不是三分別所生。",
    "T43n1829_010:0138a25": "所生者。餘所攝者。謂名眷屬。所顯者。謂諸根",
    "T43n1829_010:0138a26": "塵等法。是名所顯故。第四第五分別。能生諸",
    "T43n1829_010:0138a27": "見根本我見諸慢根本我慢。以我見慢為餘",
    "T43n1829_010:0138a28": "見慢根本故。若後三能生三毒。",
    "T43n1829_010:0138a29": "論解總執分別中。云我及有情命者等。其我",
    "T43n1829_010:0138b01": "我所分別中。亦計我見。此有何異。答曰前總",
    "T43n1829_010:0138b02": "執。約二執我我所分別。唯人執故有別也。其",
    "T43n1829_010:0138b03": "尋思如實智通二智者。如對法抄。",
    "T43n1829_010:0138b04": "論解自性假立尋思所引如實智中。云如實",
    "T43n1829_010:0138b05": "了知如實通達了知色等想事中所有自性假",
    "T43n1829_010:0138b06": "立非彼事自性而以彼事自性顯說者。謂見",
    "T43n1829_010:0138b07": "依他非實遍計所執。似所執非實。彼性顯現。",
    "T43n1829_010:0138b08": "八喻中言焰水者。謂陽炎似水也。",
    "T43n1829_010:0138b09": "瑜伽師地論略纂卷第十"
}