{
    "X09n0248_012:0947b14": "圓覺經略疏之鈔卷第十二",
    "X09n0248_012:0947b16": "經道場加行疏三一後一下釋科文得道之處名曰",
    "X09n0248_012:0947b17": "道場者此含理事事者如佛於摩竭提國界大樹之",
    "X09n0248_012:0947b18": "下坐禪而得菩提其樹亦號菩提樹理如淨名經說",
    "X09n0248_012:0947b19": "萬行皆是道場謂直心等又華嚴讚佛身恒徧坐一",
    "X09n0248_012:0947b20": "切道場言一切者謂智身徧坐法性道場法身非坐",
    "X09n0248_012:0947b21": "而坐道場色相報身安萬行道場化身安水月道場",
    "X09n0248_012:0947b22": "障重者釋加行也心浮者釋道場也。▲疏問此下二",
    "X09n0248_012:0947b23": "問答料揀文相可知。▲三開章釋經進問中疏義如",
    "X09n0248_012:0947b24": "前釋者前問法菩薩名皆不再指今此指者意令再",
    "X09n0248_012:0947c01": "釋令再釋者正宗經終結歸宗本最須常要知故因",
    "X09n0248_012:0947c02": "此總敘一經血脉連帶故此菩薩名是經題故前釋",
    "X09n0248_012:0947c03": "者即序分中疏云然此正宗中諸菩薩等與佛問答",
    "X09n0248_012:0947c04": "本意欲顯圓覺但緣節節過患未盡義意未圓收機",
    "X09n0248_012:0947c05": "未普故表法菩薩未標圓覺之名今有三意得名圓",
    "X09n0248_012:0947c06": "覺一前雖病盡理圓仍恐下根難入此又曲開方便",
    "X09n0248_012:0947c07": "三期道場即上中下機普歸圓覺二由前節級行解",
    "X09n0248_012:0947c08": "已圓至此名為證極證極之境更無別體唯是圓覺",
    "X09n0248_012:0947c09": "三最初標圓覺為陀羅尼者從本起末今顯義已周",
    "X09n0248_012:0947c10": "還至圓覺者攝末歸本表此三意故圓覺菩薩當此",
    "X09n0248_012:0947c11": "門問。",
    "X09n0248_012:0947c12": "經請後中疏躡慶前者敘大智疏舉所為者敘大悲",
    "X09n0248_012:0947c13": "如世慈父得樂即思其子菩薩心行悲智常行。",
    "X09n0248_012:0947c14": "經結前中疏正法像法者年數前已敘之此二俱從",
    "X09n0248_012:0947c15": "佛滅後方說住世年載若佛在日即是法主更不在",
    "X09n0248_012:0947c16": "言之緣文中但言末法故以佛滅後當其正像矣疏",
    "X09n0248_012:0947c17": "永揀餘性者彼說五皆定性皆是本有本有二乘外",
    "X09n0248_012:0947c18": "道性者則永揀之唯收大乘性者故敘五位之初文",
    "X09n0248_012:0947c19": "云謂具大乘二性者略於五位漸次悟入一本性住",
    "X09n0248_012:0947c20": "種性謂無始來依附本識法爾所得無漏法因二習",
    "X09n0248_012:0947c21": "所成種性謂聞法界等流法已聞所成等熏習所成",
    "X09n0248_012:0947c22": "要具大乘此二種性方能漸次悟入唯識彼五性宗",
    "X09n0248_012:0947c23": "有本不具大乘性者故云要具慈恩釋云但言大乘",
    "X09n0248_012:0947c24": "者揀彼定性二乘及無種性即知餘二乘無性及不",
    "X09n0248_012:0948a01": "定中一半是不具者永無具義據此即如今學唯識",
    "X09n0248_012:0948a02": "論人五性之中必皆是具者應合有多分人枉功修",
    "X09n0248_012:0948a03": "學必無解行悟入之義故若此宗中盡合習之未曾",
    "X09n0248_012:0948a04": "熏習無種之者熏成種故來生乃至幾生再遇緣必",
    "X09n0248_012:0948a05": "發生故故然今剋志道場且被已有種者故云具大",
    "X09n0248_012:0948a06": "乘性以未有宿種者終不肯入道場故疏聞慧開者",
    "X09n0248_012:0948a07": "當三重因中第一重也疏菩提心者第二重因義如",
    "X09n0248_012:0948a08": "文殊章初已釋。",
    "X09n0248_012:0948a09": "經期限中疏如法華中官事者文云譬如有人至親",
    "X09n0248_012:0948a10": "友家醉酒而臥是時親友官事當行以無價寶珠繫",
    "X09n0248_012:0948a11": "其衣裏與之而去等菩薩以度生為公家之事以自",
    "X09n0248_012:0948a12": "利行為私己之事如同國家賢良大臣以利濟蒼生",
    "X09n0248_012:0948a13": "為公事以自己家產為私事疏王賊命者三種皆有",
    "X09n0248_012:0948a14": "難字謂王難賊難命難三者總名梵行難也水火等",
    "X09n0248_012:0948a15": "緣亦屬命也不同律中一一別開或國王不信佛教",
    "X09n0248_012:0948a16": "禁斷法緣或賊徒草擾難為安住或種種障礙涉於",
    "X09n0248_012:0948a17": "憂性命之緣皆為他事他者總自不由己之義也故",
    "X09n0248_012:0948a18": "知雖有此等礙緣尚須隨分思察若無此等便合加",
    "X09n0248_012:0948a19": "行全功今有人都無此等障礙又無度生之緣尚未",
    "X09n0248_012:0948a20": "能思察況更道場加行邪仍安然不驚悠悠而過大",
    "X09n0248_012:0948a21": "奇大奇量剋三期無別義者有人胷臆說三期日數",
    "X09n0248_012:0948a22": "之義大是僻局必不得爾天台曾立志加功百日誓",
    "X09n0248_012:0948a23": "求證悟便得旋陀羅尼及乎習法華禮懺道場唯製",
    "X09n0248_012:0948a24": "三七般舟道場復製百日方等經中道場法式又云",
    "X09n0248_012:0948b01": "當以七日為期多則無妨少不可減諸教之中說道",
    "X09n0248_012:0948b02": "場之文甚多不可備引皆日數不同儀式亦異豈可",
    "X09n0248_012:0948b03": "一一別有義邪長期下根者障重難盡故中下如次",
    "X09n0248_012:0948b04": "可知反於此者長期上根謂能精進堪任勤苦多時",
    "X09n0248_012:0948b05": "不退故下期下根謂性懈怠不能久受艱勞易即能",
    "X09n0248_012:0948b06": "行難即便退聞道日久即不肯修故佛俯就接引八",
    "X09n0248_012:0948b07": "十日亦許中期中根進怠處中量力而製也若約利",
    "X09n0248_012:0948b08": "鈍而配即兩勢俱通且就利根者謂聰利懈怠者下",
    "X09n0248_012:0948b09": "期怠故不肯久利故障易盡利而精進者上期鈍而",
    "X09n0248_012:0948b10": "怠者下期義意例上可知其中期者一切皆取處中",
    "X09n0248_012:0948b11": "性也佛意多含且就大綱而製然眾生根性欲樂種",
    "X09n0248_012:0948b12": "種不同臨時製宜不可判定但量自他之力或上中",
    "X09n0248_012:0948b13": "下疏事理稱可者有人但言心淨即得何必嚴淨外",
    "X09n0248_012:0948b14": "相道場心不攀緣即得何必局居一處猶如囚繫此",
    "X09n0248_012:0948b15": "乃但約道理而言不細察自心難淨易淨難安易安",
    "X09n0248_012:0948b16": "且染心生起必假染緣如何淨心成就不假淨緣邪",
    "X09n0248_012:0948b17": "問其中忽有上上利根一悟之後常與道俱易淨易",
    "X09n0248_012:0948b18": "安何妨他有此言邪答若是上上利根人必悲智具",
    "X09n0248_012:0948b19": "足能護眾生心行方便勸製的不作此言作此言者",
    "X09n0248_012:0948b20": "終非此類問何妨他還遇上上根人作此言邪答此",
    "X09n0248_012:0948b21": "則屬前通別觀行誰抑他入此道場邪然亦須安處",
    "X09n0248_012:0948b22": "徒眾宴坐靜室若通若局終須令緣起心行與所悟",
    "X09n0248_012:0948b23": "理相應故云事理稱可謂內外俱淨身心總安矣。",
    "X09n0248_012:0948b24": "經隨相用心中疏三一對當下釋想其勝緣當知唯",
    "X09n0248_012:0948c01": "心等者此兩句全是論文彼標云正念者當知唯心",
    "X09n0248_012:0948c02": "等正思正念義同故以彼釋此又唯心之義與此意",
    "X09n0248_012:0948c03": "同為佛滅後設像而觀即是帶境佛在世時根緣俱",
    "X09n0248_012:0948c04": "勝不假外境直觀心佛故言唯心言根緣勝者論云",
    "X09n0248_012:0948c05": "如來在世(時勝)眾生利根(根勝)能說之人色心業勝(緣勝)圓",
    "X09n0248_012:0948c06": "音一演(顯緣勝相)異類等解(顯根勝相)疏不覩真儀等者且佛",
    "X09n0248_012:0948c07": "在日暫因昇忉利天為母摩耶三月說法優填王憶",
    "X09n0248_012:0948c08": "戀情切猶使刻旃檀木為世尊像禮拜供養況佛滅",
    "X09n0248_012:0948c09": "後不覩金容而不能施設形像而觀瞻邪豈道心不",
    "X09n0248_012:0948c10": "如丁蘭之孝心邪況假之引心入法乎引心者因見",
    "X09n0248_012:0948c11": "丹青形像便想得世尊化現生身之像眼目精靈身",
    "X09n0248_012:0948c12": "手動轉慈顏喜色言語靜默處大眾中巍巍堂堂猶",
    "X09n0248_012:0948c13": "如目前雖目覩丹青而心注佛相次因此相的知化",
    "X09n0248_012:0948c14": "現如鏡中像像者必依於淨明佛相者必依於寂照",
    "X09n0248_012:0948c15": "喻中既目覩影像心全見於淨明法中即目覩化相",
    "X09n0248_012:0948c16": "心全見於法報法報既爾我心亦然心同佛心融心",
    "X09n0248_012:0948c17": "為佛從此修於三觀是何魔等敢惑亂邪何空華之",
    "X09n0248_012:0948c18": "煩惱能障蔽於心邪故次云相即無相即見如來金",
    "X09n0248_012:0948c19": "剛結示其在茲矣亦可下重釋還同如來二句也前",
    "X09n0248_012:0948c20": "釋者以心注化現生身之相昭昭如在目前為同在",
    "X09n0248_012:0948c21": "世之日則以在日一期之化為常住也今解者則直",
    "X09n0248_012:0948c22": "以世尊理智真身為常住也故云亦可就中意在報",
    "X09n0248_012:0948c23": "身報身眼耳等一一廓周法界有身可說不滅故可",
    "X09n0248_012:0948c24": "仰慕故經云懸諸幡華等者明助緣也本意敬佛設",
    "X09n0248_012:0949a01": "像因此莊嚴道場誓期日數也如方等者至下事懺",
    "X09n0248_012:0949a02": "中當略引說也。",
    "X09n0248_012:0949a03": "疏去其下二釋禮懺儀式三釋經三七日去其久近",
    "X09n0248_012:0949a04": "等者此意如上三期之說。▲疏次下下二釋稽首諸",
    "X09n0248_012:0949a05": "佛名字二一懸敘三一備列八種禮佛法經者說禮",
    "X09n0248_012:0949a06": "佛方法也經既顯標禮佛禮佛即是所宗餘七皆是",
    "X09n0248_012:0949a07": "禮佛由緣謂供讚是禮佛流類懺勸喜是禮佛之意",
    "X09n0248_012:0949a08": "由欲懺等故禮敬以申懇志七是都迴禮等功德向",
    "X09n0248_012:0949a09": "於三處八申陳意所希望彼既顯以禮佛餘是方法",
    "X09n0248_012:0949a10": "今經次云稽首十方諸佛名字即正舉所宗懺者總",
    "X09n0248_012:0949a11": "舉所申禮敬之意理合具諸方法矣然此八種通說",
    "X09n0248_012:0949a12": "其益則俱能遠離垢障速證佛果若別說者供養除",
    "X09n0248_012:0949a13": "慳貪障感大財富讚佛除惡口障得無礙辯禮佛除",
    "X09n0248_012:0949a14": "我慢障得尊貴身懺悔除三四障得依正具足勸請",
    "X09n0248_012:0949a15": "除謗法障得多聞智慧隨喜除嫉妬障得大眷屬迴",
    "X09n0248_012:0949a16": "向除狹劣障成廣大善發願除退屈障總持諸行初",
    "X09n0248_012:0949a17": "供養者尋常文云嚴持香華如法供養等然供養有",
    "X09n0248_012:0949a18": "三謂財法及觀行等具如大疏所明二讚佛者即尋",
    "X09n0248_012:0949a19": "常梵音文也是勝鬘夫人歎佛之文又上座別讚云",
    "X09n0248_012:0949a20": "佛真法身猶若虗空等諸經讚辭甚多不可繁引三",
    "X09n0248_012:0949a21": "禮佛者則七佛十方佛三十五佛五十三佛賢劫千",
    "X09n0248_012:0949a22": "佛乃至佛名經隨意廣略一一有經讚其功能四五",
    "X09n0248_012:0949a23": "已下皆如尋常依時禮懺所唱亦或廣或略唯晨朝",
    "X09n0248_012:0949a24": "禮最備四懺悔者偈云十方無量佛所知無不盡等",
    "X09n0248_012:0949b01": "五勸請者凡小自度但懺而已菩薩愍眾故須勸請",
    "X09n0248_012:0949b02": "此有二種一請轉法輪偈云十方諸如來現身成道",
    "X09n0248_012:0949b03": "者我請轉法輪等二請佛住世偈云十方一切佛若",
    "X09n0248_012:0949b04": "欲捨壽命我今頭面禮勸請令久住等六隨喜者偈",
    "X09n0248_012:0949b05": "云所有布施福等隨所見他善事而生歡喜又隨順",
    "X09n0248_012:0949b06": "歡喜由昔不喜故今隨喜心而慶悅彼以除之也七",
    "X09n0248_012:0949b07": "迴向者偈云我所作福業一切皆和合等謂迴己修",
    "X09n0248_012:0949b08": "善向於三處謂實際菩提眾生(展局成廣如迴聲入角)所以要",
    "X09n0248_012:0949b09": "此三者其必相資一即具三方成一故八發願者偈",
    "X09n0248_012:0949b10": "云願諸眾生等速發菩提心等謂策勵運意為發希",
    "X09n0248_012:0949b11": "求樂欲為願即四弘誓或五願也彌綸諸行直至菩",
    "X09n0248_012:0949b12": "提落菩提心戒以之為體然上八種生起有緒謂發",
    "X09n0248_012:0949b13": "心香華供養口讚身禮次洗滌法器欣求法雨攝他",
    "X09n0248_012:0949b14": "同己迴向三處願皆成佛然行願雖云十種但於勸",
    "X09n0248_012:0949b15": "請迴向中開為別義也。△疏今略下二配指此經可",
    "X09n0248_012:0949b16": "知疏論中下三引文例證論即起信華嚴即普賢行",
    "X09n0248_012:0949b17": "願經引此二文例證皆亦有此八種之意也。",
    "X09n0248_012:0949b18": "疏禮佛下二正釋三一略釋禮名可知。▲疏準勒下",
    "X09n0248_012:0949b19": "二引文廣釋二一總釋七禮言勒那三藏者華嚴纂",
    "X09n0248_012:0949b20": "靈記云三藏是天竺人也既至此土華音又通講華",
    "X09n0248_012:0949b21": "嚴經道俗雲集講次忽有一人執笏形如大官云天",
    "X09n0248_012:0949b22": "帝令請和尚講華嚴經都講維那梵唄法事所須咸",
    "X09n0248_012:0949b23": "須備具講席眾僧皆悉同見言訖便隱三藏及都講",
    "X09n0248_012:0949b24": "維那當時奄然卒於法座優劣有七者然於中兼含",
    "X09n0248_012:0949c01": "是非非中有二即第一二也此一向劣仍是過患餘",
    "X09n0248_012:0949c02": "五則前前劣後後優也我慢禮者身依次立心無恭",
    "X09n0248_012:0949c03": "敬高尊自得耻於下問如碓上下唱和禮者徒肅形",
    "X09n0248_012:0949c04": "儀心無淨想高聲喧雜辭句渾亂此二非儀也問既",
    "X09n0248_012:0949c05": "知非儀何必敘列同作觀門答舉過以訶說非令止",
    "X09n0248_012:0949c06": "以就觀行也敬從心發等者情發於中而形於言讚",
    "X09n0248_012:0949c07": "詠之不足故懇到而禮拜之也運身禮拜運口稱名",
    "X09n0248_012:0949c08": "五輪者手足及頭著地者經中令一一發願云我今",
    "X09n0248_012:0949c09": "五輪於佛作禮為斷五道離五蓋令眾生常安住五",
    "X09n0248_012:0949c10": "通具足五眼願我右膝著地之時令諸眾生得正覺",
    "X09n0248_012:0949c11": "道(右是順義故成正覺)願我左膝著地之時令諸眾生於外道",
    "X09n0248_012:0949c12": "法不起邪見(左是違逆故表邪見)願我右手著地之時猶如世",
    "X09n0248_012:0949c13": "尊坐金剛座右手指地震動現瑞證大菩提願我左",
    "X09n0248_012:0949c14": "手著地之時於諸外道以四攝法而攝取之令入正",
    "X09n0248_012:0949c15": "道(左右表邪正如上)願我頭頂著地之時令諸眾生離憍慢",
    "X09n0248_012:0949c16": "心悉得成就無見頂相(皆發等流願也)無相禮者自此已下",
    "X09n0248_012:0949c17": "皆述身口恭敬禮時作此觀智非謂身口都不禮敬",
    "X09n0248_012:0949c18": "但將無相等以當禮佛善須思之若以觀智便名禮",
    "X09n0248_012:0949c19": "佛不須身禮即第三中亦應但以恭敬便為禮拜不",
    "X09n0248_012:0949c20": "合運於身口義例如此豈不誤焉問大乘宗於意地",
    "X09n0248_012:0949c21": "意起名犯即名破戒何妨例此心禮即成功德答彼",
    "X09n0248_012:0949c22": "起意作念的擬運身口行殺盜等心念成就竟無悔",
    "X09n0248_012:0949c23": "意故今但的擬運身業禮口業讚等心志決定竟無",
    "X09n0248_012:0949c24": "猶豫縱未遂嚴淨道場作禮之間灼然已生功德若",
    "X09n0248_012:0950a01": "無意擬運身口元無功德如本無意擬殺等亦無罪",
    "X09n0248_012:0950a02": "也然觀智既成觀境常現行住坐臥禮不間斷但觀",
    "X09n0248_012:0950a03": "心不退自然流注如受惡律儀之人(屠獵劫賊等業之類)殺等",
    "X09n0248_012:0950a04": "之心念念流注不必正殺正盜也深入等者能所俱",
    "X09n0248_012:0950a05": "寂也蕩蕩無礙是離能所合法性之相也起用禮者",
    "X09n0248_012:0950a06": "問能所皆如影像如何得禮敬義成答謂先觀己身",
    "X09n0248_012:0950a07": "心是無明勢分從染緣起今以正智觀之無性即是",
    "X09n0248_012:0950a08": "一真法界然後觀此法界不守自性常能隨緣而起",
    "X09n0248_012:0950a09": "遂禮拜恭敬一心歸投托諸佛淨緣引起身心隨此",
    "X09n0248_012:0950a10": "淨緣而起名淨緣起如影從鏡現不妨運行歷位漸",
    "X09n0248_012:0950a11": "漸增進行位而行位皆然無有一法不依法界託緣",
    "X09n0248_012:0950a12": "而起故皆如影既身心無性合於法界法界無所不",
    "X09n0248_012:0950a13": "徧故我身心隨所依法界亦無所不徧無所不禮也",
    "X09n0248_012:0950a14": "故云徧禮一切身內佛者如塵中大千經卷如弊布",
    "X09n0248_012:0950a15": "囊真金如焦模中佛像如器中之鍠音等不緣他佛",
    "X09n0248_012:0950a16": "者不取相也若外有可觀邪人行徑若能反照解脫",
    "X09n0248_012:0950a17": "有期見佛可禮者雙遮外境佛及身內佛身內佛者",
    "X09n0248_012:0950a18": "同中論說如來在五陰中破云如來應小五陰應大",
    "X09n0248_012:0950a19": "故偈云此彼不相在亦邪見者中論宗正破二乘邪",
    "X09n0248_012:0950a20": "也亦可即金剛是人行邪道此雙遮內外佛故觀身",
    "X09n0248_012:0950a21": "下二句淨名經也名平等禮者結歸所標實相也文",
    "X09n0248_012:0950a22": "殊云者入佛境界經中文也問古德集此名無相禮",
    "X09n0248_012:0950a23": "何不於第四門引之答古德揀取著事相通名無相",
    "X09n0248_012:0950a24": "無相之言通此四門或古人唯知有法相無相二宗",
    "X09n0248_012:0950b01": "不開此等權實今既開之則此偈當此門以無相正",
    "X09n0248_012:0950b02": "是所觀之理不得無所觀故等者餘九偈一一皆云",
    "X09n0248_012:0950b03": "敬禮無所觀也然上七種禮三通人天二乘及六度",
    "X09n0248_012:0950b04": "菩薩宗教中禮四即始教中空宗禮空是大乘初門",
    "X09n0248_012:0950b05": "故五即終教中從體起用六即終教中顯實宗也不",
    "X09n0248_012:0950b06": "計空色直見本覺真性七即頓教禮也並如文思之。",
    "X09n0248_012:0950b07": "△疏然後下二別釋後四疏文約三觀三諦配釋義",
    "X09n0248_012:0950b08": "相可知。△疏今經下三結配此經。",
    "X09n0248_012:0950b09": "疏具云下三釋求哀懺悔四一釋懺悔名此云悔過",
    "X09n0248_012:0950b10": "者此釋則翻懺為悔但是一義也別說者即懺悔兩",
    "X09n0248_012:0950b11": "字各是一義懺名陳露者義翻懺字如佛名經云懺",
    "X09n0248_012:0950b12": "是懺謝之名悔以悔責為義西塔律疏云興善伐惡",
    "X09n0248_012:0950b13": "為懺追變往愆為悔意亦大同餘如別卷。▲疏其所",
    "X09n0248_012:0950b14": "下二明所懺障惑業報者惑即煩惱謂貪瞋癡等根",
    "X09n0248_012:0950b15": "隨煩惱業即善惡不動等報即果報謂苦果也三障",
    "X09n0248_012:0950b16": "者如佛名經說然其罪相雖復無量大而為論不出",
    "X09n0248_012:0950b17": "其三一者煩惱二者是業三者果報此三種法能障",
    "X09n0248_012:0950b18": "聖道及以人天勝妙好事是故經中目之為障所以",
    "X09n0248_012:0950b19": "諸佛菩薩教作懺悔此三滅者八萬塵勞皆悉清淨。",
    "X09n0248_012:0950b20": "▲疏今欲下三明障起所由不覺者根本迷也故佛",
    "X09n0248_012:0950b21": "名經云獨頭無明為煩惱種今雖已覺倒習猶行亦",
    "X09n0248_012:0950b22": "長須悔恨起貪瞋癡者然煩惱雖有其十猛利發起",
    "X09n0248_012:0950b23": "是此三也故此三為業之因發身口意者能發是身",
    "X09n0248_012:0950b24": "業所發是身具所造是善惡不動業也受諸苦報者",
    "X09n0248_012:0950c01": "受有順現順生順後等三報也佛名經又云此三障",
    "X09n0248_012:0950c02": "者更相由藉由煩惱故以起惡業惡業因緣故得苦",
    "X09n0248_012:0950c03": "果此中有三重展轉以三障之名配屬文相可知更",
    "X09n0248_012:0950c04": "不繁敘。▲疏懺有下四正明懺法二一總云責心者",
    "X09n0248_012:0950c05": "悔恨無始已來不早親近善友發菩提心而乃執認",
    "X09n0248_012:0950c06": "身心我相縱恣貪瞋嫉妬分別見慢造種種業如蠶",
    "X09n0248_012:0950c07": "作繭自纏自縛苦苦壞苦行苦無有出期三障俱懺",
    "X09n0248_012:0950c08": "者準佛名經先懺煩惱云是故今日先懺煩惱諸佛",
    "X09n0248_012:0950c09": "菩薩入理聖人種種訶責名此煩惱以為怨家何以",
    "X09n0248_012:0950c10": "故能斷眾生慧命根故亦名此煩惱以為怨賊能劫",
    "X09n0248_012:0950c11": "眾生諸善法故亦名此煩惱以為瀑河能漂眾生入",
    "X09n0248_012:0950c12": "生死海故亦名此煩惱以為羇鎻能繫眾生於生死",
    "X09n0248_012:0950c13": "獄故所以六道牽連四生不絕當知皆是煩惱過患",
    "X09n0248_012:0950c14": "次懺業障由業巧作六道令各不同懺有三種一伏",
    "X09n0248_012:0950c15": "二轉三滅也然小乘唯時定報不定者方除大乘則",
    "X09n0248_012:0950c16": "一切皆滅也後懺報障佛名經云非空非海中非入",
    "X09n0248_012:0950c17": "山石間無有地方所脫之不受報唯有懺悔力乃能",
    "X09n0248_012:0950c18": "得除滅等。△疏若就下二別善惡不動三種業中唯",
    "X09n0248_012:0950c19": "別懺惡業也善及不動但以迷心取相求有故成過",
    "X09n0248_012:0950c20": "患若離其病不除其法故此不懺若惡業背理招苦",
    "X09n0248_012:0950c21": "一向須斷故此懺令滅也遮罪者因佛遮制違制成",
    "X09n0248_012:0950c22": "罪性罪者法爾犯之有罪則十惡是也準小乘宗四",
    "X09n0248_012:0950c23": "重八重不通懺悔僧殘已下四篇方許餘如別卷作",
    "X09n0248_012:0950c24": "法者小乘懺要請大比丘為證對大僧具五法一袒",
    "X09n0248_012:0951a01": "右肩二右膝著地三合掌四說罪名種(罪名謂僧殘波逸提種是",
    "X09n0248_012:0951a02": "種類如於僧殘中自弄媒嫁等十三)五禮足若對小夏闕無禮足但行",
    "X09n0248_012:0951a03": "四法若僧殘罪須請二十清淨僧令六夜行摩那埵",
    "X09n0248_012:0951a04": "供給承事也七日滿僧為羯磨除罪還成令淨如本",
    "X09n0248_012:0951a05": "所受尼則集當眾四十清淨大德若輕罪則一日承",
    "X09n0248_012:0951a06": "事不必集也大乘亦有作法次下引方等經中是疏",
    "X09n0248_012:0951a07": "即須起行等者於作法懺中兼即起行也事如方等",
    "X09n0248_012:0951a08": "者明事懺也謂彼經令先嚴淨道場香泥塗地及室",
    "X09n0248_012:0951a09": "內作圓壇彩畫懸五色幡燒海岸香然燈敷高座請",
    "X09n0248_012:0951a10": "二十四尊像多亦無妨設餚饍盡心力新淨衣服鞋",
    "X09n0248_012:0951a11": "履無新洗故出入著脫令無參雜七日長齋日三時",
    "X09n0248_012:0951a12": "洗浴初日供養僧起意多少別請一明了內外律者",
    "X09n0248_012:0951a13": "為師受二十四戒及陀羅尼對師說罪要月八日十",
    "X09n0248_012:0951a14": "五日當以七日為期此不可減若能更進隨意堪任",
    "X09n0248_012:0951a15": "十人已還不得出此俗人亦得須辦單縫三衣備佛",
    "X09n0248_012:0951a16": "法式旋繞一百二十帀却坐思惟等廣如經說佛名",
    "X09n0248_012:0951a17": "經者方等多明作法兼起行佛名多明起行少說作",
    "X09n0248_012:0951a18": "法又兼理也文云夫欲懺悔必須先敬三寶所以然",
    "X09n0248_012:0951a19": "者三寶即是眾生良友福田若能歸敬滅無量罪長",
    "X09n0248_012:0951a20": "無量福能令行者離生死苦得解脫樂先當興七種",
    "X09n0248_012:0951a21": "心以為方便一者慚愧二者恐怖三者厭離四者發",
    "X09n0248_012:0951a22": "菩提心五者怨親平等六者念佛報恩七者觀罪性",
    "X09n0248_012:0951a23": "空生如是七種心已緣想十方諸佛賢聖擎拳合掌",
    "X09n0248_012:0951a24": "披陳至到慚愧改革等理行如淨名下明理懺也即",
    "X09n0248_012:0951b01": "優波離為二犯律比丘懺悔維摩詰訶云無重增此",
    "X09n0248_012:0951b02": "二比丘罪當直除滅勿擾其心所以者何彼罪性不",
    "X09n0248_012:0951b03": "在內不在外不在中間如佛所說心垢故眾生垢心",
    "X09n0248_012:0951b04": "淨故眾生淨心亦不在內(云云)如其心然罪垢亦然",
    "X09n0248_012:0951b05": "諸法亦然不出於如如優波離以心相得解脫時寧",
    "X09n0248_012:0951b06": "有垢不我言不也維摩詰言一切眾生心相無垢亦",
    "X09n0248_012:0951b07": "復如是唯優波離妄想是垢無妄想是淨(顛倒取我例知)諸",
    "X09n0248_012:0951b08": "法皆妄見如夢如燄如水中月如鏡中像以妄想生",
    "X09n0248_012:0951b09": "其知此者是名奉律乃至時二比丘疑悔即除發阿",
    "X09n0248_012:0951b10": "耨菩提心餘如別卷具引釋也難曰觀罪性空罪即",
    "X09n0248_012:0951b11": "滅者觀福性空福亦應滅答曰不也以罪違性福順",
    "X09n0248_012:0951b12": "性故真性望罪是能治能治顯時所治之罪即滅望",
    "X09n0248_012:0951b13": "福是能生能生顯時所生之福無盡故金剛經云無",
    "X09n0248_012:0951b14": "住相布施福德如虗空等又普賢觀經及華嚴隨好",
    "X09n0248_012:0951b15": "品亦具二種懺觀經明晝夜精勤禮佛即是事懺觀",
    "X09n0248_012:0951b16": "心無心從顛倒起若欲懺悔者端坐念實相即是理",
    "X09n0248_012:0951b17": "懺隨好品中等眾生界善身語意業悔除諸障即是",
    "X09n0248_012:0951b18": "事懺觀諸業性非十方來止住於心從顛倒生無有",
    "X09n0248_012:0951b19": "住處等即是理懺事懺除末理懺除根又事懺除罪",
    "X09n0248_012:0951b20": "理懺除疑餘義具如大疏。",
    "X09n0248_012:0951b21": "疏感應下三釋感應獲益或見等者所見無準或佛",
    "X09n0248_012:0951b22": "摩頂或種種華光說法等故言或也見者或於定中",
    "X09n0248_012:0951b23": "心忘身處之想而忽見之或於觀中見真性隨緣成",
    "X09n0248_012:0951b24": "如此相據義雖成一切不唯此相然且當正與此相",
    "X09n0248_012:0951c01": "相應或眠夢中見如是等總名遇善境也不作聖心",
    "X09n0248_012:0951c02": "者佛頂經中說諸勝相皆結云不作聖心等今用此",
    "X09n0248_012:0951c03": "語若天台等者即彼止觀第九門中明善根發相有",
    "X09n0248_012:0951c04": "其真偽偽者隨因所修數息等禪(彼先說五停心觀發相後始明此真",
    "X09n0248_012:0951c05": "偽故)所發之法身手紛動或重或輕或寒或熱或念散",
    "X09n0248_012:0951c06": "善或起惡覺乃至憂喜驚樂此名邪定若人念著多",
    "X09n0248_012:0951c07": "好失心或鬼神知之則加勢力令發諸定智辯神通",
    "X09n0248_012:0951c08": "感動世人謂得道果乃至命終墮鬼神道若因此行",
    "X09n0248_012:0951c09": "惡即墮地獄若能知之正心不著即當謝滅真者無",
    "X09n0248_012:0951c10": "有如上之法一一禪發即與信等相應(與信進念定慧五根相應",
    "X09n0248_012:0951c11": "等者等餘四故)分明清淨內心悅樂智鑒分明身意柔輭微",
    "X09n0248_012:0951c12": "妙虗寂厭患世間唯欣出離若見此善根發時應隨",
    "X09n0248_012:0951c13": "所宜或止或觀修令增長今經云遇善境界即信等",
    "X09n0248_012:0951c14": "相應。",
    "X09n0248_012:0951c15": "經離相用心中疏二一亦名下正釋可知疏然論下",
    "X09n0248_012:0951c16": "二會通除惑等者惑業在心如塵泥在水今懺除之",
    "X09n0248_012:0951c17": "如水去泥滓攝動者謂雖除惑業不貯心中掉舉浮",
    "X09n0248_012:0951c18": "散任運流動或種種思慮修習何成如四病云作如",
    "X09n0248_012:0951c19": "是言豈是貪瞋豈便結業又前云虗妄浮心多諸巧",
    "X09n0248_012:0951c20": "見皆同此說故須攝念澄心如水清而澄淳也空者",
    "X09n0248_012:0951c21": "由除惑業故寂者由攝馳散故方能等者如水現像。",
    "X09n0248_012:0951c22": "經標異中疏毗尼經等者今取意撮略引之證二戒",
    "X09n0248_012:0951c23": "不同非證道場之事彼經云聲聞乘人雖淨持戒於",
    "X09n0248_012:0951c24": "菩薩乘不名淨戒菩薩乘人雖淨持戒於聲聞人不",
    "X09n0248_012:0952a01": "名淨戒優波離聲聞人不應乃至起於一念欲更受",
    "X09n0248_012:0952a02": "身則名淨戒於菩薩乘最大破戒菩薩乘人於無量",
    "X09n0248_012:0952a03": "劫堪忍受身不生厭患名清淨戒於聲聞乘最大破",
    "X09n0248_012:0952a04": "戒又菩薩不盡護戒聲聞盡護菩薩持開通戒聲聞",
    "X09n0248_012:0952a05": "持不開通戒更有要文別卷具引疏六和者梵語僧",
    "X09n0248_012:0952a06": "伽正翻云眾義兼和合若但言眾何異鄽肆多人聚",
    "X09n0248_012:0952a07": "集或軍營羣吏皆長同一處互相侵謀爭名競利若",
    "X09n0248_012:0952a08": "唯云和合何殊二人同心或共謀惡或夫妻之類故",
    "X09n0248_012:0952a09": "須具云眾和合也和合有六謂身口意戒見利身和",
    "X09n0248_012:0952a10": "共住口和無諍意和無違戒和同修見和同解利和",
    "X09n0248_012:0952a11": "同均。",
    "X09n0248_012:0952a12": "經正陳中疏怖魔者初出家時魔宮振動比丘是能",
    "X09n0248_012:0952a13": "怖魔是所怖非謂怕魔謂令魔驚怖名怖魔如云驚",
    "X09n0248_012:0952a14": "軍動眾乃是軍眾驚動也乞士者上從善知識乞法",
    "X09n0248_012:0952a15": "以鍊神下從檀越乞衣食以資身淨戒者有表而受",
    "X09n0248_012:0952a16": "無表而持緣具心真故名淨也有人加淨命破惡以",
    "X09n0248_012:0952a17": "為五義今以乞士是乞衣乞食正命離邪如法而活",
    "X09n0248_012:0952a18": "即是淨命也淨戒不犯即破惡也故不別列經云優",
    "X09n0248_012:0952a19": "婆塞夷者優婆此云近事塞夷則是男及女聲四分",
    "X09n0248_012:0952a20": "律又云婆私皆梵音小異耳經云修寂滅行者理實",
    "X09n0248_012:0952a21": "而言既修三觀即有至靜起幻寂滅等三行今通言",
    "X09n0248_012:0952a22": "寂滅者正是中道圓覺逈異二乘兼含揀權教菩薩",
    "X09n0248_012:0952a23": "故疏八識等者本章已釋四智者菩提章中已釋其",
    "X09n0248_012:0952a24": "銷經義意可見但逐難略指疏五識取塵等者率爾",
    "X09n0248_012:0952b01": "眼識同時意識等也疏小大安居等者料揀大小也",
    "X09n0248_012:0952b02": "八對皆上小下大務其文略不能一一指之然所對",
    "X09n0248_012:0952b03": "小乘之行皆約結大界內眾和合安居依法之行其",
    "X09n0248_012:0952b04": "中或有難緣或別事故獨居者或二三人居者此不",
    "X09n0248_012:0952b05": "對之以事希故非佛教本意故是別行法故言所依",
    "X09n0248_012:0952b06": "者若據嚴淨道場亦是所依緣經云以大圓覺為我",
    "X09n0248_012:0952b07": "伽藍故取圓覺也又道場日滿夏日未滿不妨東西",
    "X09n0248_012:0952b08": "故不取道場又修觀之時忘於身及處所之相故也",
    "X09n0248_012:0952b09": "大中示現安居及實相住持自稱名等皆是經文示",
    "X09n0248_012:0952b10": "現者陳辭句及標心也其中小乘定實事相對首如",
    "X09n0248_012:0952b11": "常可悉然心不起念念起背本不間斷覺無上菩提",
    "X09n0248_012:0952b12": "等設不安居道場觀門本亦如此今取以為安居相",
    "X09n0248_012:0952b13": "者有二意一明言示現安居二因說安居便形對小",
    "X09n0248_012:0952b14": "乘說故問大小二藍何寬何狹答若以成相即大寬",
    "X09n0248_012:0952b15": "小狹界內及圓覺故若以破相即小寬大狹身出界",
    "X09n0248_012:0952b16": "及當處念起故。",
    "X09n0248_012:0952b17": "經誡取中疏二一總標下定所證境是加行中之所",
    "X09n0248_012:0952b18": "證也故云總標等謂加行剋修三觀雖在後段說之",
    "X09n0248_012:0952b19": "此是道場中修證儀式故總標舉誡修三觀之人若",
    "X09n0248_012:0952b20": "證現境界非先所聞不得取著也。▲疏謂信下二正",
    "X09n0248_012:0952b21": "解釋然斯文甚要餘處所無至於天台辨禪門修證",
    "X09n0248_012:0952b22": "最備亦無此誡若得此意天台覺魔事一門及邪禪",
    "X09n0248_012:0952b23": "善根發相一段都無所用若失此意則縱全用彼二",
    "X09n0248_012:0952b24": "處之文亦說邪魔之相未盡矣別異境相有何窮盡",
    "X09n0248_012:0952c01": "故唯除實相餘皆魔事故有證有得皆名邪故願諸",
    "X09n0248_012:0952c02": "學者諦思念之元來不異者明證與信始終不異也",
    "X09n0248_012:0952c03": "謂信若不信圓覺餘信皆邪如三聖圓融觀說由此",
    "X09n0248_012:0952c04": "儀故經云發心畢竟二不別及初發心時即成阿耨",
    "X09n0248_012:0952c05": "菩提又云因該果海古今傳云初發心時與佛齊功",
    "X09n0248_012:0952c06": "皆斯意也若不解此義如何會如上等文文中易見",
    "X09n0248_012:0952c07": "隨難釋耳。",
    "X09n0248_012:0952c08": "經答加行中疏二一二答下科分二隨釋經正觀中。",
    "X09n0248_012:0952c09": "疏前威德段中圓說者具二利也餘文詳之可見。",
    "X09n0248_012:0952c10": "經觀成中疏二一此有下釋標釋二一釋標文治諸",
    "X09n0248_012:0952c11": "覺觀者據五停心觀對治之中藥病如此不取餘四",
    "X09n0248_012:0952c12": "者悟淨覺人全無愚癡亦不著我貪瞋麤重已能覺",
    "X09n0248_012:0952c13": "之伏之故不作餘四觀唯思覺微細非所執法任運",
    "X09n0248_012:0952c14": "而起最難制止正障禪觀故此先取數門以治之也",
    "X09n0248_012:0952c15": "入妙境者寂滅中道是此觀中所觀境故然修下釋",
    "X09n0248_012:0952c16": "修息也修出入息者非唯繫心不散抑亦易悟無常",
    "X09n0248_012:0952c17": "以喘息出入是壽命生死之所依故又萬物皆因此",
    "X09n0248_012:0952c18": "息而有今覺此氣息都無根源雖云氣海何有深廣",
    "X09n0248_012:0952c19": "之實由此觀之易悟諸法空故今此標列但依出入",
    "X09n0248_012:0952c20": "息道有六門方便修之此是內行根源三乘要道故",
    "X09n0248_012:0952c21": "瑞應經說世尊初詣道樹加趺坐草欲習佛法內思",
    "X09n0248_012:0952c22": "安那般那(梵語此云出息入息)一數二隨乃至六淨萬行開發",
    "X09n0248_012:0952c23": "降魔成道佛為物軌示迹若斯三乘正士豈不遵稟",
    "X09n0248_012:0952c24": "又提婆菩薩破外道已亦勸修此門然此六中準大",
    "X09n0248_012:0953a01": "疏釋各有二相一修二證數中修者調和氣息不澁",
    "X09n0248_012:0953a02": "不滑安詳徐數從一至十想心在數不令馳散證者",
    "X09n0248_012:0953a03": "覺心任運住於息緣即捨數修隨(下皆說捨前修後之意)隨中",
    "X09n0248_012:0953a04": "修者隨息出入想心緣息無分散意證者覺息長短",
    "X09n0248_012:0953a05": "徧身入出心息任運相依綿綿若存恬然凝靜止中",
    "X09n0248_012:0953a06": "修者不念前二凝寂其心證者覺身心泯然不見內",
    "X09n0248_012:0953a07": "外觀中修者定中觀於微細出入息相身心不實剎",
    "X09n0248_012:0953a08": "那不住定何所依證者覺出入息徧諸毛孔心眼開",
    "X09n0248_012:0953a09": "明徹見三十六物得四念處破四顛倒還中修者反",
    "X09n0248_012:0953a10": "觀觀心無所從生何有觀境境智雙亡道源之要證",
    "X09n0248_012:0953a11": "者心眼開發不加功力任運破折返本還源淨中修",
    "X09n0248_012:0953a12": "者知五蘊空故不起妄想心本淨故證者如是修時",
    "X09n0248_012:0953a13": "豁然開發三昧正受心無依倚或證五方便或無漏",
    "X09n0248_012:0953a14": "慧發等或依次下明修之儀式然天台總列十門今",
    "X09n0248_012:0953a15": "此略用兩門之意謂一次第相生二隨便宜也言依",
    "X09n0248_012:0953a16": "次者即次第修此六門如上引釋或隨便宜者謂於",
    "X09n0248_012:0953a17": "六中調試其心各經數日即知便宜隨便而用心若",
    "X09n0248_012:0953a18": "安隱必有所證證者謂種種禪定廣如疏釋者大疏",
    "X09n0248_012:0953a19": "具用五門初二如上三對治四旋轉五觀心一一列",
    "X09n0248_012:0953a20": "釋故云廣也。△疏由前下二釋釋文二一正釋由前",
    "X09n0248_012:0953a21": "至心淨者釋經先取數門一句躡前因息數而入心",
    "X09n0248_012:0953a22": "數或不由息但入心數故了知心中等言故了知者",
    "X09n0248_012:0953a23": "總含兩般之意但修成皆能知也問經云心中了知",
    "X09n0248_012:0953a24": "何得此云了知心中豈不倒邪答二義皆具謂只是",
    "X09n0248_012:0953b01": "我自己心中了知非別有能知之慧又還只了知我",
    "X09n0248_012:0953b02": "心中生滅等念非了知心外實有定法故應如此釋",
    "X09n0248_012:0953b03": "之豈是倒邪麤細者約論中生住異滅開為三細五",
    "X09n0248_012:0953b04": "麤(除業果故唯五)以辨麤細如次下疏中自配麤者五麤細",
    "X09n0248_012:0953b05": "者三細又麤中之麤異滅二相細中之細唯是生相",
    "X09n0248_012:0953b06": "細中之麤住相中前二麤中之細住相中之後二妄",
    "X09n0248_012:0953b07": "念者總指也本者三細末者五麤又住等三相皆末",
    "X09n0248_012:0953b08": "生相為本又生等四相皆末根本無明為本分齊者",
    "X09n0248_012:0953b09": "生相及住相中前二在本識中餘皆在事識中又前",
    "X09n0248_012:0953b10": "麤細各有本末各有部分限齊故論云生滅相有二",
    "X09n0248_012:0953b11": "種一者麤與心相應故(心所與心王相應或境與心相應)二者細與",
    "X09n0248_012:0953b12": "心不相應故(以無心王心所之相而可相應)又麤中之麤凡夫境界",
    "X09n0248_012:0953b13": "麤中之細細中之麤菩薩境界細中之細是佛境界",
    "X09n0248_012:0953b14": "界即分齊之義也頭緒數量者總結上也謂四相猶",
    "X09n0248_012:0953b15": "如首領一一相中各有眾多生滅等法展轉因依生",
    "X09n0248_012:0953b16": "起皆有綸緒不相雜亂乃至八萬四千不離四相故",
    "X09n0248_012:0953b17": "云頭緒數量也生中一者業相也滅中一者起業相",
    "X09n0248_012:0953b18": "也住四者轉相現相智相相續相異二者執取相計",
    "X09n0248_012:0953b19": "名字相皆如前文頻有引釋訖。△疏據論下二證同",
    "X09n0248_012:0953b20": "二一正指同三一敘義凡夫覺滅等者前淨慧章中",
    "X09n0248_012:0953b21": "已具辨訖疏故論下二引文言乃至者次云以無念",
    "X09n0248_012:0953b22": "等故而實無有始覺之異以四相俱時而有皆無自",
    "X09n0248_012:0953b23": "立本來平等同一覺故前文已引故此略之疏釋曰",
    "X09n0248_012:0953b24": "下三釋意正釋成論意與此同矣疏問文下二通妨",
    "X09n0248_012:0953c01": "難應具問云此觀文首便云先取數門都無無念之",
    "X09n0248_012:0953c02": "言何得云正當此門具應答云人難解經良在於此",
    "X09n0248_012:0953c03": "且三觀體用法義分齊在威德菩薩所問章中至二",
    "X09n0248_012:0953c04": "十五輪再說者猶且明修三種時或單或複或具不",
    "X09n0248_012:0953c05": "具相兼定慧修之分齊謂至靜動用寂滅等各別今",
    "X09n0248_012:0953c06": "此門中直明趣入方便且令數門調心息於攀緣覺",
    "X09n0248_012:0953c07": "觀諸念自寂即入妙境但是修習彼之三觀元無兩",
    "X09n0248_012:0953c08": "種三觀故辯音問云此諸方便有幾修習此段菩薩",
    "X09n0248_012:0953c09": "問云三種淨觀以何為首皆舉前法以問修之儀式",
    "X09n0248_012:0953c10": "今云論中無念同此者此觀根本文云不取幻化及",
    "X09n0248_012:0953c11": "諸靜相等三種絕於對待之念結成寂滅之行至諸",
    "X09n0248_012:0953c12": "輪中一一皆云寂滅具如彼中已釋夫寂滅者生滅",
    "X09n0248_012:0953c13": "滅已方名寂滅故科云絕待靈心觀絕待者無念也",
    "X09n0248_012:0953c14": "靈心者一覺也以此云同何所疑邪今云寂觀但取",
    "X09n0248_012:0953c15": "文少非謂捨於前名故次云正當絕待意在此矣縱",
    "X09n0248_012:0953c16": "就數門而論亦本為對思覺等念念已止息方見生",
    "X09n0248_012:0953c17": "住等念故前云由澄諸念覺識煩動夫有念者必不",
    "X09n0248_012:0953c18": "見無念之理前已頻有徵釋善思念之然疏中云文",
    "X09n0248_012:0953c19": "在前章者有二意一若約法義體用即唯前威德一",
    "X09n0248_012:0953c20": "章若兼諸輪一一標顯至靜寂滅等各有分齊即總",
    "X09n0248_012:0953c21": "指二章也今此但明已下皆已釋了。▲疏初則下二",
    "X09n0248_012:0953c22": "釋結成相。",
    "X09n0248_012:0953c23": "經功用中疏淨心是圓覺等者淨者心本空寂為淨",
    "X09n0248_012:0953c24": "故是體也心本能知為覺即當用也心通二言矣萬",
    "X09n0248_012:0954a01": "物皆然者若云不知萬物是何因緣偏知雨滴一色",
    "X09n0248_012:0954a02": "邪定不如此但此經宗貴文句簡略故但舉雨滴問",
    "X09n0248_012:0954a03": "從前既云眾生本具圓覺淨心如何不得知一切邪",
    "X09n0248_012:0954a04": "故次答云凡夫之類等。",
    "X09n0248_012:0954a05": "經徧修中疏三一如來下略銷文二一約所感勝緣",
    "X09n0248_012:0954a06": "佛出釋萬行已圓者說修行文云方便隨順其數無",
    "X09n0248_012:0954a07": "量圓攝所歸當有三種據此即三觀便攝萬行故就",
    "X09n0248_012:0954a08": "此觀成之人便是親見如來應身也以見佛之益亦",
    "X09n0248_012:0954a09": "只是意在行圓故。△疏又即下二約自心本覺佛出",
    "X09n0248_012:0954a10": "釋離念者靜觀成離麤重攀緣之念幻觀成離沈空",
    "X09n0248_012:0954a11": "滯寂及執著定相之念中觀成離對待分別之念唯",
    "X09n0248_012:0954a12": "除本覺真佛更無餘念而可隱翳故云出現於世。▲",
    "X09n0248_012:0954a13": "疏然前下二廣釋義三一指經總標般涅槃者般者",
    "X09n0248_012:0954a14": "入也涅槃者寂滅也(翻文釋義已在本章)。▲疏實義下二正釋",
    "X09n0248_012:0954a15": "義二一約實義言實義者成佛及入涅槃各有實義",
    "X09n0248_012:0954a16": "成佛者大經云應知如來成等正覺於一切義無所",
    "X09n0248_012:0954a17": "觀察又云譬如虗空一切世界若成若壞常無增減",
    "X09n0248_012:0954a18": "諸佛菩提亦復如是若成正覺不成正覺亦無增減",
    "X09n0248_012:0954a19": "涅槃者大經又云欲知如來大涅槃者當須了知根",
    "X09n0248_012:0954a20": "本自性如真如涅槃如來涅槃亦如是(實際法界虗空一一例真",
    "X09n0248_012:0954a21": "如說)又云如來不為菩薩說諸如來究竟涅槃亦不為",
    "X09n0248_012:0954a22": "彼示現其事何以故欲令見一切如來常住其前於",
    "X09n0248_012:0954a23": "一念中見過去未來一切諸佛色相圓滿皆如現在",
    "X09n0248_012:0954a24": "亦不起二不二想釋真俗二諦皆以緣起之言標指",
    "X09n0248_012:0954b01": "者為揀權教中一向凝寂空無之真一向生滅動作",
    "X09n0248_012:0954b02": "之俗謂此真是法性緣起之真此俗是法性緣起之",
    "X09n0248_012:0954b03": "俗也言大經者華嚴也前後皆然無有少許處空無",
    "X09n0248_012:0954b04": "佛者非唯諸法中下至極微塵皆全有佛而十方虗",
    "X09n0248_012:0954b05": "空一一可容一塵之處亦皆全有圓滿具足之身相",
    "X09n0248_012:0954b06": "也即生即滅者楞伽云初生即有滅不為愚者說四",
    "X09n0248_012:0954b07": "相同時即是論文前已引釋常住世常涅槃者此與",
    "X09n0248_012:0954b08": "前異前云念念是剎那生滅義但以相續不斷故云",
    "X09n0248_012:0954b09": "常有佛成正覺涅槃今是凝然常住永離生滅之相",
    "X09n0248_012:0954b10": "故全異也言住世者此常住覺照不離生滅法中也",
    "X09n0248_012:0954b11": "常涅槃者不同諸法滅也。△疏對機下二約對機戀",
    "X09n0248_012:0954b12": "慕故等者文云譬如日出普照世間於一切淨水器",
    "X09n0248_012:0954b13": "中影無不現普徧眾處而無來往或一器破便不現",
    "X09n0248_012:0954b14": "影如前引釋。△疏對今下三結會此經三觀成就離",
    "X09n0248_012:0954b15": "三種麤細之念故見佛現如水離渾濁波騰等相故",
    "X09n0248_012:0954b16": "見日現。▲疏然此下三釋成圓意各有證相者並如",
    "X09n0248_012:0954b17": "經所明徧修方契者反顯不徧修即不契證也故前",
    "X09n0248_012:0954b18": "云此三皆是圓覺親近若得圓證即成圓覺如前文",
    "X09n0248_012:0954b19": "者諸輪末文云若諸菩薩以圓覺慧圓合一切於諸",
    "X09n0248_012:0954b20": "性相無離覺性名為圓修三種自性自性者稱體本",
    "X09n0248_012:0954b21": "來具也。",
    "X09n0248_012:0954b22": "經隨便互修中疏文有四句一藉假入空二藉空入",
    "X09n0248_012:0954b23": "假三藉空假以成中四藉中以成空假此有二對其",
    "X09n0248_012:0954b24": "中義意扶持相成直見心源者空觀前對云諸法即",
    "X09n0248_012:0954c01": "性故空後對云無別所現故空既無別法所現方知",
    "X09n0248_012:0954c02": "即性既云即性當知無別故扶成也假觀前對云不",
    "X09n0248_012:0954c03": "壞相故假後對云但從性現故假此亦相成可知。",
    "X09n0248_012:0954c04": "經偈諷中二初諷道場中初一偈期限次三句行相",
    "X09n0248_012:0954c05": "後二句誡邪後諷加行中初一偈別修次二句徧修",
    "X09n0248_012:0954c06": "後五句互修並如文可知。",
    "X09n0248_012:0954c07": "第三流通分。",
    "X09n0248_012:0954c08": "疏二一大文下總明來意於中從謂正宗下至有此",
    "X09n0248_012:0954c09": "分是躡前起後從都無人傳至不擁不塞是解科名",
    "X09n0248_012:0954c10": "相文顯。▲疏文五下二科釋經文二一科分此章既",
    "X09n0248_012:0954c11": "無偈諷但長科五段耳。△二隨釋。",
    "X09n0248_012:0954c12": "經問能詮中疏事須持教者故律中世尊說過去六",
    "X09n0248_012:0954c13": "代如來中有四佛結集經教故佛法久住於世二佛",
    "X09n0248_012:0954c14": "不結集經教故佛法速滅貫穿者以經教貫穿法義",
    "X09n0248_012:0954c15": "義則不遺已如懸談引佛地論釋訖疏先須識名者",
    "X09n0248_012:0954c16": "如論語云名不正則言不順言不順則事不成事不",
    "X09n0248_012:0954c17": "成則禮樂不興禮樂不興則刑罸不中疏十法行者",
    "X09n0248_012:0954c18": "具如大疏道場禮懺門中法供養處釋今此疏文略",
    "X09n0248_012:0954c19": "義具謂寫是書寫施是轉施等也(餘謂聽聞受持披讀諷誦思惟修習",
    "X09n0248_012:0954c20": "其說釋即是前云開示也)此十法行皆流布之相故結云如是分",
    "X09n0248_012:0954c21": "布等。",
    "X09n0248_012:0954c22": "經標說護中疏一說即是多說者如說華嚴時具十",
    "X09n0248_012:0954c23": "種緣謂一依時從無始際盡未來際念念常說無間",
    "X09n0248_012:0954c24": "斷故二依處徧法界中所有世界彼無量世界一一",
    "X09n0248_012:0955a01": "塵中皆有毗盧遮那說華嚴故三依主如前十方一",
    "X09n0248_012:0955a02": "一世界一切諸佛皆同說故故彼諸會每說已皆結",
    "X09n0248_012:0955a03": "通十方一切世界故十方佛來證皆云我等亦如是",
    "X09n0248_012:0955a04": "說餘七不能具述然雖一一徧一切時一切處佛佛",
    "X09n0248_012:0955a05": "同說皆徧法界為門不同亦無雜亂廣如別卷疏諸",
    "X09n0248_012:0955a06": "佛護持者只如諸部般若多是天帝守護法華是菩",
    "X09n0248_012:0955a07": "薩守護華嚴及此經是諸佛自護良由根本法是佛",
    "X09n0248_012:0955a08": "師故疏諸教煥然者諸教所說一切染淨諸法皆是",
    "X09n0248_012:0955a09": "圓覺妙心之中派流生起故達此法則諸法皆通若",
    "X09n0248_012:0955a10": "不了下即取意用大經之文文云不能了自心云何",
    "X09n0248_012:0955a11": "知正道也故云眼目者都結上義以歸經文。",
    "X09n0248_012:0955a12": "經答名字中疏非器不聞者非揀之不爾自是彼堅",
    "X09n0248_012:0955a13": "執不悟不悟則但聞聲音語言不聞法也如日月不",
    "X09n0248_012:0955a14": "隔於盲人雷霆不隔於聾者等疏極證之處者如懸",
    "X09n0248_012:0955a15": "談初泯絕果相成圓門中廣說此義疏隨緣起妄者",
    "X09n0248_012:0955a16": "既是在纏淨隱染顯故唯云妄也空不空等亦如前",
    "X09n0248_012:0955a17": "說此但列之以釋經中差別之言耳慤疏總科五名",
    "X09n0248_012:0955a18": "云初圓照總持二契經宗決三三昧根本四寂滅真",
    "X09n0248_012:0955a19": "常(佛常以寂滅為所依境界)五真妄含分疏依此名而持者如云",
    "X09n0248_012:0955a20": "大方廣便須心冥體性普觀德相善幻起用餘例此",
    "X09n0248_012:0955a21": "知又華嚴祖師藏和尚所製受持大乘經教儀式有",
    "X09n0248_012:0955a22": "五門每門五義在別卷中若以義求等者觀彼處疏",
    "X09n0248_012:0955a23": "文即明。",
    "X09n0248_012:0955a24": "經標行中疏前云等者皆是難辭謂既亦是眾生覺",
    "X09n0248_012:0955b01": "地何唯佛境無明等法豈是佛境界今云下牒起難",
    "X09n0248_012:0955b02": "辭也次下釋此意云雖說無明眾生等法一一皆空",
    "X09n0248_012:0955b03": "空故徹其覺地不同法相宗教說為定有有則與佛",
    "X09n0248_012:0955b04": "永殊故此名為顯如來境也華嚴信位等者即第二",
    "X09n0248_012:0955b05": "會十信法門中問明品說所信之境有十門甚深第",
    "X09n0248_012:0955b06": "一緣起甚深問答心性是一云何見有種種差別等",
    "X09n0248_012:0955b07": "乃至第十佛境甚深問答佛境界智佛境界知等十",
    "X09n0248_012:0955b08": "義謂智是諸佛智用知即眾生心體故此云智與知",
    "X09n0248_012:0955b09": "殊皆佛境界前已具釋既於信位明之即知緣起十",
    "X09n0248_012:0955b10": "門之法本來甚深皆是佛之境界況此經所說染淨",
    "X09n0248_012:0955b11": "之法皆依圓覺現起豈非唯顯如來境界邪。",
    "X09n0248_012:0955b12": "經依修中疏十法行者謂修行之言通於總別別者",
    "X09n0248_012:0955b13": "是十中修習一行總者書寫讀誦等總是修行故此",
    "X09n0248_012:0955b14": "當總也疏必至佛地者至所顯之處也。",
    "X09n0248_012:0955b15": "經法中疏宗是頓者始終依圓覺故具漸門者二執",
    "X09n0248_012:0955b16": "二空五道五性四位三觀四相四病三期三七禮懺",
    "X09n0248_012:0955b17": "安居等也遲速皆益者謂已悟者文性離而持法未",
    "X09n0248_012:0955b18": "悟者無離文而持義是奉持之相也分上中下者上",
    "X09n0248_012:0955b19": "謂通明觀行中則別明三觀諸輪下則道場加行故",
    "X09n0248_012:0955b20": "云頓漸俱收。",
    "X09n0248_012:0955b21": "經喻中疏漸教乖頓者就彼宗中若云初心即是佛",
    "X09n0248_012:0955b22": "者以為驚異初十信人尚不得錯呼為十住況云佛",
    "X09n0248_012:0955b23": "邪諸皆類此故云乖也頓門必具漸者雖云輪迴等",
    "X09n0248_012:0955b24": "非作故無本性元無而乃說貪愛是輪迴根本備述",
    "X09n0248_012:0955c01": "過患勸令除斷雖云眾生本來成佛而乃廣說發心",
    "X09n0248_012:0955c02": "發願勤修觀行等故云必具大經亦云初發心時便",
    "X09n0248_012:0955c03": "成正覺然後具說十住十行次第修習乃至妙覺。",
    "X09n0248_012:0955c04": "經答功德疏二一四答下科分敘意聞經配福度人",
    "X09n0248_012:0955c05": "配智者疏各隨科便自釋訖然二中從又聞者下重",
    "X09n0248_012:0955c06": "釋兩段前福後智之義也後宿因中雙明福智者經",
    "X09n0248_012:0955c07": "自明言種諸福慧慧即智也。▲二依科隨釋。",
    "X09n0248_012:0955c08": "經顯勝中疏如金剛者彼云若人滿三千大千世界",
    "X09n0248_012:0955c09": "七寶以用布施乃至若復有人於此經中受持乃至",
    "X09n0248_012:0955c10": "四句偈等為他人說其福勝彼然文例雖同優劣又",
    "X09n0248_012:0955c11": "異彼須受持方勝此但聞名己勝又彼兼為人說方",
    "X09n0248_012:0955c12": "勝此自信己勝問約彼經初校量之文即如上所說",
    "X09n0248_012:0955c13": "然彼向後復以多恒河中沙以計三千世界滿爾許",
    "X09n0248_012:0955c14": "世界七寶布施尚不及持說又以河沙身命布施亦",
    "X09n0248_012:0955c15": "不如持說豈不超過此一世界七寶所校量邪答彼",
    "X09n0248_012:0955c16": "經次第斷二十七疑故義理境界轉轉增勝上所引",
    "X09n0248_012:0955c17": "難之文是已斷至第七重受得報身有取之疑已悟",
    "X09n0248_012:0955c18": "報身無取故功德超過多界七寶及身命之施今此",
    "X09n0248_012:0955c19": "但校量聞名及一句義都未校量證悟深妙之境以",
    "X09n0248_012:0955c20": "深妙境無有世法可校量故故知所問全非類也盈",
    "X09n0248_012:0955c21": "剎者滿世界也為漏果之資者與有漏六道報應之",
    "X09n0248_012:0955c22": "果而作資緣致令三界生死不絕仍招第三生之重",
    "X09n0248_012:0955c23": "苦故云爾也慤本文云能招漏果之資文意不切謂",
    "X09n0248_012:0955c24": "世珍是能招漏果是所招句已圓矣今更云之資乃",
    "X09n0248_012:0956a01": "成資是所招義勢渾倒今謂資是資緣資助資助貪",
    "X09n0248_012:0956a02": "愛施心招於漏果即知資是能招改云能為漏果之",
    "X09n0248_012:0956a03": "資義意極相順也。",
    "X09n0248_012:0956a04": "經度人校量疏二一二以下顯意二釋文。",
    "X09n0248_012:0956a05": "經舉劣中疏積德者且如勸得一人斷酒肉或持五",
    "X09n0248_012:0956a06": "戒福德尚多況八戒十戒乃至出家受具足戒其功",
    "X09n0248_012:0956a07": "已難可說況一百箇恒河一一河中所有沙沙細如",
    "X09n0248_012:0956a08": "麵以一沙計一人令爾許人皆得阿羅漢此之功德",
    "X09n0248_012:0956a09": "唯佛能算誰測邊際故云可知可知至極之多非謂",
    "X09n0248_012:0956a10": "知其數量。",
    "X09n0248_012:0956a11": "經顯勝中疏空體不空者靈鑒不昧此則以空如來",
    "X09n0248_012:0956a12": "藏為半偈二種皆具為全偈也或無常真常者悟一",
    "X09n0248_012:0956a13": "切法皆悉苦空無常為半偈於空無常處見常住真",
    "X09n0248_012:0956a14": "樂本覺法身方為全也故涅槃經羅剎說半偈云諸",
    "X09n0248_012:0956a15": "行無常是生滅法後更說云生滅滅已寂滅為樂方",
    "X09n0248_012:0956a16": "為全也又能觀身不淨等四念處為半法身常樂為",
    "X09n0248_012:0956a17": "全若約當經則幻身滅故幻心亦滅幻心滅故幻塵",
    "X09n0248_012:0956a18": "亦滅幻塵滅故幻滅亦滅總為半偈也幻滅滅故非",
    "X09n0248_012:0956a19": "幻不滅譬如磨鏡垢盡明現為全偈也問若爾則此",
    "X09n0248_012:0956a20": "云分別半偈同於小乘或同大乘權教如何功德如",
    "X09n0248_012:0956a21": "是難量答由先標圓覺為宗已破無明為夢中人於",
    "X09n0248_012:0956a22": "此性淨圓覺之中方說無常等法故先悟如來圓覺",
    "X09n0248_012:0956a23": "無垢然後說無始無明種種幻化皆生如來圓覺妙",
    "X09n0248_012:0956a24": "心顯性之宗例皆如此論中亦云依覺故迷故雖半",
    "X09n0248_012:0956b01": "偈已逈超諸教之全由斯功德難可算計。",
    "X09n0248_012:0956b02": "經宿因返驗中疏二一三以下顯意二釋文經順明",
    "X09n0248_012:0956b03": "中疏亦如金剛文勢者彼經云如來滅後後五百歲",
    "X09n0248_012:0956b04": "有持戒修福者於此章句能生信心以此為實當知",
    "X09n0248_012:0956b05": "是人不於一佛二佛三四五佛而種善根(反顯)已於無",
    "X09n0248_012:0956b06": "量千萬佛所種諸善根(順明)。",
    "X09n0248_012:0956b07": "經答護持中疏故經說者淨名經也樂生死耽著富",
    "X09n0248_012:0956b08": "樂自恃強盛常樂順他是生死業也著諸見者是邪",
    "X09n0248_012:0956b09": "智也故引為證瓔珞經云樂行勝負天魔行樂見是",
    "X09n0248_012:0956b10": "非外道行。",
    "X09n0248_012:0956b11": "經天王眾中疏為請主者如懸談初門引法華說。",
    "X09n0248_012:0956b12": "經鬼王眾中疏一由旬者舊譯云四十里新譯云十",
    "X09n0248_012:0956b13": "六里。",
    "X09n0248_012:0956b14": "疏自惟下大文第三慶讚迴向三一慶二一傷昔言",
    "X09n0248_012:0956b15": "迷者無明也心海者心是法海是喻對下句中生死",
    "X09n0248_012:0956b16": "波生死是法波是喻謂風吹海而成波無明迷心而",
    "X09n0248_012:0956b17": "成生死故論云如大海水因風波動水相風相不相",
    "X09n0248_012:0956b18": "捨離而水非動性若風止滅動相則滅濕性不壞如",
    "X09n0248_012:0956b19": "是眾生自性清淨心因無明風動心與無明俱無形",
    "X09n0248_012:0956b20": "相不相捨離而心非動性若無明滅相續則滅智性",
    "X09n0248_012:0956b21": "不壞故若約楞伽經即以風喻境界文云藏識海常",
    "X09n0248_012:0956b22": "住境界風所動洪波皷壑溟無有斷絕期論云無明",
    "X09n0248_012:0956b23": "約因也經云境界約緣也因緣具足故令淨心動成",
    "X09n0248_012:0956b24": "生死波浪也漂沉者人天為漂三塗為沉如人墮落",
    "X09n0248_012:0956c01": "漩渦水中一沒至底暫時漂至水面而出水不得又",
    "X09n0248_012:0956c02": "却沉下一一配合可知塵沙佛出者從無始來諸佛",
    "X09n0248_012:0956c03": "慈悲傷愍眾生迷倒墮落出現人間相計其數如抹世",
    "X09n0248_012:0956c04": "界為塵之數亦如恒河中所有沙有如是等恒河一",
    "X09n0248_012:0956c05": "一恒河所有細沙之數恨我與佛無緣佛出此世界",
    "X09n0248_012:0956c06": "我生彼世界佛出諸世界我則生此世界或佛出時",
    "X09n0248_012:0956c07": "我在三塗或北洲等一切難處我暫得人身則佛及",
    "X09n0248_012:0956c08": "教法已滅設法未滅亦不聞不信不能發心猶如盲",
    "X09n0248_012:0956c09": "龜墮在海中求出不得海有浮木木中有孔可容龜",
    "X09n0248_012:0956c10": "身龜若得入其中漂至海岸即得出海然百千箇盲",
    "X09n0248_012:0956c11": "龜浮木無由相遇我如盲龜佛如浮木孔以不相遇",
    "X09n0248_012:0956c12": "于今凡夫法華涅槃皆有此喻所言佛出人中者病",
    "X09n0248_012:0956c13": "重之處則偏憂也六道之報多從閻浮人身造得發",
    "X09n0248_012:0956c14": "心修習三乘無漏之業亦在人身由人中分別強盛",
    "X09n0248_012:0956c15": "多思議故六天苦少八難緣隔堪受化者唯是人中。",
    "X09n0248_012:0956c16": "疏何幸下二慶今若據所逢了教華嚴及諸圓頓顯",
    "X09n0248_012:0956c17": "性經論數部然今且正慶此經也千重疑者余先於",
    "X09n0248_012:0956c18": "大小乘法相教中發心習學數年無量疑情求決不",
    "X09n0248_012:0956c19": "得後遇南宗禪門真善知識於始終根本迷悟昇沉",
    "X09n0248_012:0956c20": "之道已絕其疑至於諸差別門心境本末修證行位",
    "X09n0248_012:0956c21": "無量義門及權實教猶未通決每因思惟觀照或因",
    "X09n0248_012:0956c22": "披尋諸經律論至相違之文屈曲之意迷疑之處智",
    "X09n0248_012:0956c23": "則結滯如水流之吹風凍結冰則不能通流心情鬱",
    "X09n0248_012:0956c24": "快亦如此也自習此教一一泮釋如冰在日中亦如",
    "X09n0248_012:0957a01": "湯沃霜雪故云類氷消也尋思等者反驗宿因若非",
    "X09n0248_012:0957a02": "累世遇諸善知識聞了義教熏習藏識豈得如今覩",
    "X09n0248_012:0957a03": "此妙典便能悟解邪豈一生二生三四五生聞信便",
    "X09n0248_012:0957a04": "能悟入如此性相無礙真妄融通凡聖交徹本末自",
    "X09n0248_012:0957a05": "在無雜無亂千門萬義一一成就無疑滯邪當知已",
    "X09n0248_012:0957a06": "於累世積集聞熏已於多生遇善知識方能通達如",
    "X09n0248_012:0957a07": "此甚深至教文乖意通等義門也實曾頻頻尋思此",
    "X09n0248_012:0957a08": "意或靜夜通宵或宴居終日或獨行盡於一程想像",
    "X09n0248_012:0957a09": "于懷感荷多生諸善知識開誘勸示而至於此又委",
    "X09n0248_012:0957a10": "細想得數生已前初遇善友之時必難信向種種堅",
    "X09n0248_012:0957a11": "執作種種非理之語騁能騁辯務在抵拒賴善友慈",
    "X09n0248_012:0957a12": "念覺悟恐涉毀教恐轉墜墮乃盡心竭力方便救濟",
    "X09n0248_012:0957a13": "如此數生方肯信受雖能信順又未悟解復煩善友",
    "X09n0248_012:0957a14": "種種方便譬喻教令通會又經數生如此然雖隨言",
    "X09n0248_012:0957a15": "即解過後依前因循而已仍未解生難遭之想念念",
    "X09n0248_012:0957a16": "求學常只是費善友心力長時勸策方能漸進又經",
    "X09n0248_012:0957a17": "數生空好習學言教道理不能對境撿心不能覺察",
    "X09n0248_012:0957a18": "妄想折伏情念每聞善友說甚深義即歡喜聽受亦",
    "X09n0248_012:0957a19": "聞指著用心乖道處即不歡喜反疑善友或不憐念",
    "X09n0248_012:0957a20": "信任人言或有餘意如此種種障道門戶從初發心",
    "X09n0248_012:0957a21": "乃至今委世曲思惟想其流類種數千千萬萬事須",
    "X09n0248_012:0957a22": "一一蒙善友悲憐不捨百計千校漸漸誘引方得今",
    "X09n0248_012:0957a23": "生能超過爾許多障道關節數曾閑暇之時幽靜之",
    "X09n0248_012:0957a24": "處因反思多生之事淚流至項心咽至胷往往微聲",
    "X09n0248_012:0957b01": "啼泣恨不便見多生善知識一一記得懇到禮謝種",
    "X09n0248_012:0957b02": "種報効因此便念念發願願來生一一却得相逢兼",
    "X09n0248_012:0957b03": "得宿命智一一醒得一一竭盡身心供養報恩懇情",
    "X09n0248_012:0957b04": "如此不知所為因略書示同流令知我前車已翻諸",
    "X09n0248_012:0957b05": "人後車當改轍耳。",
    "X09n0248_012:0957b06": "疏上士下二讚哀末世者十二菩薩一一問中皆云",
    "X09n0248_012:0957b07": "願為菩薩及末世眾生也始終者始謂文殊問本起",
    "X09n0248_012:0957b08": "因地終謂圓覺菩薩問三觀修證若對一類上根初",
    "X09n0248_012:0957b09": "一周說則淨慧章說凡聖因果之人隨順覺性之相",
    "X09n0248_012:0957b10": "便為終也次第者謂於了教發心直趣大乘之人且",
    "X09n0248_012:0957b11": "合問最初依何法發心以何為本因故文殊依此而",
    "X09n0248_012:0957b12": "問故佛為說圓覺淨心本有總持染淨諸法是一切",
    "X09n0248_012:0957b13": "法之源由無明故妄認此身心為我故有輪轉又無",
    "X09n0248_012:0957b14": "明本無亦無達悟之者歸如來藏究竟圓滿次既悟",
    "X09n0248_012:0957b15": "此境法爾合知依悟處修行之理然淨覺本具無增",
    "X09n0248_012:0957b16": "無減無明本無無可除斷即不合修若不修行又常",
    "X09n0248_012:0957b17": "居幻化修不修義言反意合固宜了之故普賢依此",
    "X09n0248_012:0957b18": "而問佛說身心及修行智雖皆如幻不妨以幻智修",
    "X09n0248_012:0957b19": "幻身心身心盡時幻智亦滅覺性圓滿無生無滅次",
    "X09n0248_012:0957b20": "既悟此理法爾須知修之方便如何創意如何運心",
    "X09n0248_012:0957b21": "而得觀行成就故普眼承此而問佛說以正念離幻",
    "X09n0248_012:0957b22": "為前方便止息諸緣(奢摩他此云止)堅持禁戒安處徒眾宴",
    "X09n0248_012:0957b23": "坐靜室恒常思惟一一推斥四大根識塵境於中我",
    "X09n0248_012:0957b24": "執法執皆無所有即達二空所顯真性又泯修悟之",
    "X09n0248_012:0957c01": "相影像亦滅覺心清淨一切皆然無自無他平等不",
    "X09n0248_012:0957c02": "動徧滿法界於諸二境無愛無憎乃至眾生本成佛",
    "X09n0248_012:0957c03": "道次聞此說已根稍劣者法爾合疑本來成道何得",
    "X09n0248_012:0957c04": "現與佛殊優劣天隔故金剛藏菩薩知機依此而問",
    "X09n0248_012:0957c05": "佛說良由眾生輪迴之心而觀圓覺似有流轉其實",
    "X09n0248_012:0957c06": "覺元不動如舟行故見兩岸移其實岸本不移既通",
    "X09n0248_012:0957c07": "此疑方知由輪迴之心故見圓覺流轉法爾合斷此",
    "X09n0248_012:0957c08": "心次然此輪迴心及輪迴相任運流注蓋不由己不",
    "X09n0248_012:0957c09": "知何法是輪迴根本得如此不斷不絕故彌勒依此",
    "X09n0248_012:0957c10": "而問佛說貪愛為本故造業受報相續無窮設使依",
    "X09n0248_012:0957c11": "三乘教熏若不除根本無明終難入覺次即知斷除",
    "X09n0248_012:0957c12": "貪愛起增上心發清淨願住佛圓覺求善知識即不",
    "X09n0248_012:0957c13": "墮邪見則修真止妄理意周圓法爾要知依此而修",
    "X09n0248_012:0957c14": "既從初心至於佛果常依圓覺所作所為常須相應",
    "X09n0248_012:0957c15": "隨順圓覺既無別異凡聖復有階差如何差別位地",
    "X09n0248_012:0957c16": "皆順無差之覺故淨慧依此而問佛說十信三賢十",
    "X09n0248_012:0957c17": "地佛果隨順覺性各有行相是則一期法義終始周",
    "X09n0248_012:0957c18": "圓但眾生根性種種不同或上中下或起動止息或",
    "X09n0248_012:0957c19": "宜任運而合道或宜拘繫專注而證理如一城四門",
    "X09n0248_012:0957c20": "隨方各入如何方便徧被諸機故威德菩薩依此而",
    "X09n0248_012:0957c21": "問佛說於諸修行實無有二隨順方便其數無量圓",
    "X09n0248_012:0957c22": "攝所歸循性差別當有三種謂奢摩他等也次既聞",
    "X09n0248_012:0957c23": "三觀是別對根宜趣入之門法爾要知為一人總修",
    "X09n0248_012:0957c24": "三種或三人各修一般或二或三或單或複故辯音",
    "X09n0248_012:0958a01": "起問佛為說二十五輪一切皆許次既知所修觀行",
    "X09n0248_012:0958a02": "門戶法爾有人自覺依法修之心念不息觀行不成",
    "X09n0248_012:0958a03": "自疑覺性本淨此由迷倒故不相應今已頓悟又依",
    "X09n0248_012:0958a04": "趣入門戶修之如何不能證入故淨業起問佛說由",
    "X09n0248_012:0958a05": "無始我人眾生壽命等執習氣相續故不入覺非覺",
    "X09n0248_012:0958a06": "違拒諸能入者次既知我相潛伏難辨難除須依善",
    "X09n0248_012:0958a07": "友積習妙門發心勤斷法爾要知何等人是真正善",
    "X09n0248_012:0958a08": "友堪可依止又法爾合有一類人以發心勤修勤斷",
    "X09n0248_012:0958a09": "故或便種種造作務圖早證或怕生心為失一向任",
    "X09n0248_012:0958a10": "運或但止息妄念或欲滅除根境故普覺菩薩知之",
    "X09n0248_012:0958a11": "起問佛說依於明師除微細病之方法也次中根之",
    "X09n0248_012:0958a12": "類法門已周更有一類至下根人復有大志決欲求",
    "X09n0248_012:0958a13": "證之者須有事法拘制方能尅志成功故圓覺菩薩",
    "X09n0248_012:0958a14": "依此意問佛說三期道場加功用行之法及於三觀",
    "X09n0248_012:0958a15": "或別修或徧修或更互試修修之不得又教禮懺等",
    "X09n0248_012:0958a16": "也次正宗三類一切圓足法爾須知護持修習此言",
    "X09n0248_012:0958a17": "教之方法令此教流通不絕故賢善首起問佛答經",
    "X09n0248_012:0958a18": "名及說經護經之佛校量持教功德乃至諸天神擁",
    "X09n0248_012:0958a19": "衛大眾奉行故云次第也諮詢者即佛讚文殊云乃",
    "X09n0248_012:0958a20": "能為諸菩薩諮詢如來因地法行等也能仁者梵語",
    "X09n0248_012:0958a21": "釋迦此云能仁也應感者菩薩眾請問是能感佛是",
    "X09n0248_012:0958a22": "所感佛是能應諸菩薩是所應稱心源者圓覺妙心",
    "X09n0248_012:0958a23": "是諸法之源也心即是源名為心源亦可心是能斷",
    "X09n0248_012:0958a24": "所斷染淨之心源即覺性真心此則是心之源名為",
    "X09n0248_012:0958b01": "心源前持業釋後依主釋二意皆通此經從首至末",
    "X09n0248_012:0958b02": "所說一切種種差別法義一一依於圓覺淨心而辨",
    "X09n0248_012:0958b03": "故云稱也本末無遮者諸大乘或唯一向說空寂之",
    "X09n0248_012:0958b04": "理真如寂滅無修無證無能無所不可智知識識言",
    "X09n0248_012:0958b05": "語道斷心行處滅是唯說本而遮末也或一向說一",
    "X09n0248_012:0958b06": "切眾生無始已來皆依八識展轉熏習變起染淨一",
    "X09n0248_012:0958b07": "切諸法有情無情無明故起惑造業受報無窮若不",
    "X09n0248_012:0958b08": "遇佛定是凡夫無由成等正覺若遇佛教發心生信",
    "X09n0248_012:0958b09": "修六度萬行或二乘行展轉趣入各依自乘經三生",
    "X09n0248_012:0958b10": "六十劫等或三祇劫方始成佛此唯說末而遮本也",
    "X09n0248_012:0958b11": "今經具足明了顯示本末無上法王有大圓覺又無",
    "X09n0248_012:0958b12": "明本無又知無者亦如空華如來藏中無起滅知見",
    "X09n0248_012:0958b13": "乃至妙圓覺心本無菩提及與涅槃亦無成佛及不",
    "X09n0248_012:0958b14": "成佛無妄輪迴及非輪迴如是類例不可具陳皆是",
    "X09n0248_012:0958b15": "本也又種種迷倒行相種種修行行相位地階級觀",
    "X09n0248_012:0958b16": "行差別道場法則如是類例亦難具引皆是末也所",
    "X09n0248_012:0958b17": "說末皆是即本之末未曾遮本說本皆是即末之本",
    "X09n0248_012:0958b18": "未曾遮末故云本末無遮無遮之言是金剛藏請云",
    "X09n0248_012:0958b19": "惟願不捨無遮大慈為諸菩薩開祕密藏如設大齊",
    "X09n0248_012:0958b20": "遠近僧尼來即供養更無遮障乃至行者童子貧病",
    "X09n0248_012:0958b21": "之人一切不障名無遮齋今經亦爾諸大菩薩地上",
    "X09n0248_012:0958b22": "地前乃至末世或初心門戶或修之意旨深淺皆被",
    "X09n0248_012:0958b23": "如大海水不讓小流修羅蚊蝱飲皆充滿故曰無遮",
    "X09n0248_012:0958b24": "也頓者是化儀之頓也謂若且說泯迹離相亦不名",
    "X09n0248_012:0958c01": "頓故法鼓經云一切空經是有餘說說理未盡故又",
    "X09n0248_012:0958c02": "中論云空是大乘之初門故若且說事相行位亦非",
    "X09n0248_012:0958c03": "為頓未窮真源故今經本末俱說相即無礙故云頓",
    "X09n0248_012:0958c04": "演說也。",
    "X09n0248_012:0958c05": "疏已採下三迴向羣詮者諸經律諸論疏諸雜要妙",
    "X09n0248_012:0958c06": "祕訣等也扣真寂者反自觀心照理依於悟處見處",
    "X09n0248_012:0958c07": "而述此疏此中有二意一以採群詮故不同一類禪",
    "X09n0248_012:0958c08": "宗但約心述理不勘契聖教為定量二以扣寂故不",
    "X09n0248_012:0958c09": "同一類聽學文疏之人但博附舊語抄集疏論改頭",
    "X09n0248_012:0958c10": "易尾便稱我製造章疏今乃以聖教為明鏡照見自",
    "X09n0248_012:0958c11": "心以自心為智燈照經幽旨故云採詮扣寂等也扣",
    "X09n0248_012:0958c12": "寂之言即子書云扣寂寞以求意也隨應聖旨者雖",
    "X09n0248_012:0958c13": "徧覽羣教而不盡用亦不揀自己熟處即用但以聖",
    "X09n0248_012:0958c14": "人說此經時意旨相應即用故云隨應聖旨也斯文",
    "X09n0248_012:0958c15": "者此經也迴功德向眾生者然所迴向處具有其三",
    "X09n0248_012:0958c16": "謂眾生菩提實際今以經意門門皆在末世眾生故",
    "X09n0248_012:0958c17": "順經標生也又修大乘人有大悲增者有大智增者",
    "X09n0248_012:0958c18": "余以情性鈍弱多愍下流故迴功德向眾生同入光",
    "X09n0248_012:0958c19": "藏光藏即實際也唯闕菩提之言含在入字中能入",
    "X09n0248_012:0958c20": "是智故當菩提矣。",
    "X09n0248_012:0958c22": "圓覺經略疏之鈔卷第十二(終)",
    "X09n0248_012:0959a04": "覺性圓明隨緣妙應而萬殊惑業空寂繁興轉變",
    "X09n0248_012:0959a05": "而一體變中有不變動靜寔虗玄所以云因緣",
    "X09n0248_012:0959a06": "聚散實理恒然非悟非迷本來具足者乃法界聖",
    "X09n0248_012:0959a07": "凡之妙覺清淨真體也夫入聖道之流先須識此",
    "X09n0248_012:0959a08": "消息然後縱橫自在任運隨時普賢行海無邊毗",
    "X09n0248_012:0959a09": "盧體性非異矣何窠臼一揆之有哉職此之由不",
    "X09n0248_012:0959a10": "能已已敢不輙將圭峯定慧禪師圓覺經略疏之",
    "X09n0248_012:0959a11": "鈔募緣鋟木永用流通所謂上同諸佛慈心下合",
    "X09n0248_012:0959a12": "眾生悲仰者豈不此歟幸逢耆宿上流伏蒙垂慈",
    "X09n0248_012:0959a13": "矜恕則非惟佛種不斷似續流芳亦可使定慧大",
    "X09n0248_012:0959a14": "師遙伸舞手大展咲顏矣若其禪講宗人勿強自",
    "X09n0248_012:0959a15": "瞞它却貽誚則非惟三障體空自性清淨亦可使",
    "X09n0248_012:0959a16": "法界眾生便於父母遺體圓覺普照寂滅無二頓",
    "X09n0248_012:0959a17": "見諸佛世界亂起亂滅不即不離依正平等本來",
    "X09n0248_012:0959a18": "成佛政是逈脫根塵靈光獨耀而已矣。旹",
    "X09n0248_012:0959a19": "永樂十七年歲在己亥仲秋節次無定軒處士范必",
    "X09n0248_012:0959a20": "用拜手謹識"
}