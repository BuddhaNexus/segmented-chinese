{
    "T27n1545_044:0226b03": "阿毘達磨大毘婆沙論卷第四十",
    "T27n1545_044:0226b04": "四",
    "T27n1545_044:0226b06": "五百大阿羅漢等造",
    "T27n1545_044:0226b07": "三藏法師玄奘奉　詔譯",
    "T27n1545_044:0226b08": "雜蘊第一中思納息第八之三",
    "T27n1545_044:0226b09": "如契經說。若起欲尋恚尋害尋。或自害。或",
    "T27n1545_044:0226b10": "害他。或俱害。乃至廣說。問何故作此論。答",
    "T27n1545_044:0226b11": "為廣分別契經義故。謂契經說佛告苾芻。",
    "T27n1545_044:0226b12": "我未證得三菩提時。或起欲尋恚尋害尋。",
    "T27n1545_044:0226b13": "或起出離尋。無恚尋無害尋。雖起欲尋恚",
    "T27n1545_044:0226b14": "尋害尋而不放逸。便作是念。若起欲尋恚",
    "T27n1545_044:0226b15": "尋害尋。或自害。或害他。或俱害。契經雖作",
    "T27n1545_044:0226b16": "是說而不分別其義。經是此論所依根本。彼",
    "T27n1545_044:0226b17": "不說者今應說之故作斯論。云何欲尋自",
    "T27n1545_044:0226b18": "害。答如有一類起貪纏故。身勞心勞。身燒",
    "T27n1545_044:0226b19": "心燒。身熱心熱。身焦心焦。復由此緣當受",
    "T27n1545_044:0226b20": "長夜非愛非樂非喜非悅諸異熟果如是自",
    "T27n1545_044:0226b21": "害。此中身勞等。顯欲尋等流果貪瞋癡等能",
    "T27n1545_044:0226b22": "驅役故。令身心勞如熾火故。能燒身心",
    "T27n1545_044:0226b23": "令熱令燋。當受長夜等。顯欲尋異熟果。當",
    "T27n1545_044:0226b24": "受惡趣非愛果故。云何欲尋害他。答如有",
    "T27n1545_044:0226b25": "一類起貪纏故觀視他妻。彼夫見已心生",
    "T27n1545_044:0226b26": "瞋忿結恨愁惱。如是害他。問觀他妻者亦",
    "T27n1545_044:0226b27": "招苦果應名俱害。何故說此唯是害他。",
    "T27n1545_044:0226b28": "答觀視過輕其夫未能現加辱害是故不",
    "T27n1545_044:0226b29": "說。云何欲尋俱害。答如有一類。起貪纏故",
    "T27n1545_044:0226c01": "污奪他妻。彼夫覺已遂於其妻及於其人",
    "T27n1545_044:0226c02": "打縛斷命。或奪財寶如是俱害。問彼夫害",
    "T27n1545_044:0226c03": "他亦招苦果應名三害何以稱俱。答彼人",
    "T27n1545_044:0226c04": "現世不遭罪罰反被稱譽是故不說。復次",
    "T27n1545_044:0226c05": "夫亦是他故名俱害。云何恚尋自害。答如",
    "T27n1545_044:0226c06": "有一類起瞋纏。故身勞心勞。身燒心燒。身",
    "T27n1545_044:0226c07": "熱心熱。身焦心焦。復由此緣當受長夜非",
    "T27n1545_044:0226c08": "愛非樂非喜非悅諸異熟果。如是自害。此中",
    "T27n1545_044:0226c09": "二果如前應知。云何恚尋害他。答如有一",
    "T27n1545_044:0226c10": "類起瞋纏故。斷害他命如是害他。問斷",
    "T27n1545_044:0226c11": "他命者亦招苦果應名俱害。何故說此唯",
    "T27n1545_044:0226c12": "是害他。答斷賊命等。現無責罰更被稱譽",
    "T27n1545_044:0226c13": "是故不說。云何恚尋俱害。答如有一類。起",
    "T27n1545_044:0226c14": "瞋纏故斷害他命。亦復被他斷害其命。如",
    "T27n1545_044:0226c15": "是俱害。問殺能害者亦招苦果應名三害",
    "T27n1545_044:0226c16": "何以稱俱。答誅害他者世共稱譽現無罪",
    "T27n1545_044:0226c17": "苦是故不說。復次彼亦是他故名俱害。云何",
    "T27n1545_044:0226c18": "害尋自害。答如有一類起害纏故。身勞心",
    "T27n1545_044:0226c19": "勞。身燒心燒。身熱心熱。身焦心焦。復由此",
    "T27n1545_044:0226c20": "緣當受長夜非愛非樂非喜非悅諸異熟果。",
    "T27n1545_044:0226c21": "如是自害。此中二果如前應知。云何害尋害",
    "T27n1545_044:0226c22": "他。答如有一類起害纏故打縛於他。如是",
    "T27n1545_044:0226c23": "害他。問打縛他者亦招苦果應名俱害。",
    "T27n1545_044:0226c24": "何故說此唯是害他。答打縛惡人世同稱",
    "T27n1545_044:0226c25": "讚現不招苦是故不說。云何害尋俱害。答如",
    "T27n1545_044:0226c26": "有一類起害纏故打縛於他。亦復被他之",
    "T27n1545_044:0226c27": "所打縛如是俱害。此中問答如前應知",
    "T27n1545_044:0226c28": "問此三惡尋以何為自性。答欲尋以欲界",
    "T27n1545_044:0226c29": "五部六識身俱貪相應尋為自性。恚尋亦",
    "T27n1545_044:0227a01": "以五部六識身俱瞋相應尋為自性。害尋有",
    "T27n1545_044:0227a02": "說。即瞋一分相應尋為自性。害即瞋故。問",
    "T27n1545_044:0227a03": "若爾恚尋害尋有何差別。答瞋有二種。一",
    "T27n1545_044:0227a04": "欲斷眾生命。二欲打縛眾生。前名為恚後",
    "T27n1545_044:0227a05": "名為害。復次瞋有二種。一於應瞋處起。二",
    "T27n1545_044:0227a06": "於不應瞋處起。前名為恚後名為害。彼二",
    "T27n1545_044:0227a07": "相應尋名恚尋害尋故有差別。有說害尋",
    "T27n1545_044:0227a08": "無明一分相應尋為自性。害即無明故。如施",
    "T27n1545_044:0227a09": "設論說。何緣故癡增。謂於害界害想害尋。若",
    "T27n1545_044:0227a10": "習若修若多所作彼相應尋名為害尋。評",
    "T27n1545_044:0227a11": "曰。應作是說。有別心所說名為害。非瞋。",
    "T27n1545_044:0227a12": "非無明。非隨眠。自性是瞋所引。是瞋等流",
    "T27n1545_044:0227a13": "隨。瞋後起。名煩惱垢。唯修所斷意識相應。",
    "T27n1545_044:0227a14": "此相應尋是害尋自性。此三不善故名惡尋。",
    "T27n1545_044:0227a15": "復次有三善尋一出離尋。二無恚尋。三無",
    "T27n1545_044:0227a16": "害尋。問此三善尋以何為自性。答皆以一",
    "T27n1545_044:0227a17": "切善心相應尋為自性。謂三惡尋一一別起",
    "T27n1545_044:0227a18": "自性各異。非與一切不善心俱。此三善尋",
    "T27n1545_044:0227a19": "無別自性皆與一切善心相應。問若爾此",
    "T27n1545_044:0227a20": "三有何差別。答自性無別而義有異。是三",
    "T27n1545_044:0227a21": "惡尋近對治故。謂諸善尋違欲尋故名出離",
    "T27n1545_044:0227a22": "尋。違恚尋故名無恚尋。違害尋故名無害",
    "T27n1545_044:0227a23": "尋。如契經說我未證得三菩提時。雖起",
    "T27n1545_044:0227a24": "欲尋恚尋害尋而不放逸。問菩薩爾時若不",
    "T27n1545_044:0227a25": "放逸如何猶起此三惡尋。尊者世友作如是",
    "T27n1545_044:0227a26": "說。菩薩雖起此三惡尋而勤修善名不放",
    "T27n1545_044:0227a27": "逸。復次雖起惡尋而速能覺知是不善名",
    "T27n1545_044:0227a28": "不放逸。復次雖起即能厭棄吐捨名不放逸。",
    "T27n1545_044:0227a29": "復次暫起便能修彼對治名不放逸。復次起",
    "T27n1545_044:0227b01": "已即能斷因缺依了知境過名不放逸。復次",
    "T27n1545_044:0227b02": "三因緣故煩惱現前。一由因力。二境界力。三",
    "T27n1545_044:0227b03": "加行力。菩薩起此三不善尋。但由因力能",
    "T27n1545_044:0227b04": "伏餘二名不放逸。大德說曰。菩薩雖起速",
    "T27n1545_044:0227b05": "能伏除。如一渧水墮熱鐵上名不放逸。脇",
    "T27n1545_044:0227b06": "尊者曰。起已速捨如救頭然名不放逸。",
    "T27n1545_044:0227b07": "問菩薩何處起三惡尋。脇尊者曰。由因力",
    "T27n1545_044:0227b08": "故隨處而起不勞定責。如盲顛蹶愚者昏",
    "T27n1545_044:0227b09": "迷。隨至皆然何定處所。有作是說。菩薩棄",
    "T27n1545_044:0227b10": "捨轉輪王位。踰城出家求無上覺。尋訪師",
    "T27n1545_044:0227b11": "友至王舍城。於日初分入城乞食。百千眾",
    "T27n1545_044:0227b12": "生圍遶瞻仰。禮拜讚歎心無厭足。菩薩於彼",
    "T27n1545_044:0227b13": "初起欲尋。眾圍遶故妨廢乞食飢火所惱",
    "T27n1545_044:0227b14": "復起恚尋。瞋心漸歇害尋復起。須臾覺察生",
    "T27n1545_044:0227b15": "重慚愧。有餘師說。菩薩棄捨劫比羅城。依",
    "T27n1545_044:0227b16": "空閑林求無上覺。父王遂遣釋種五人隨",
    "T27n1545_044:0227b17": "逐侍衛。於中有執樂行得淨。初見菩薩修",
    "T27n1545_044:0227b18": "苦行時即便捨去中復有執苦行得淨。後見",
    "T27n1545_044:0227b19": "菩薩捨苦行時亦復辭去。時有難陀難陀",
    "T27n1545_044:0227b20": "跋羅二梵志女。因獻乳糜見無侍者遂住",
    "T27n1545_044:0227b21": "供給。女手柔軟摩觸菩薩。菩薩於彼便起",
    "T27n1545_044:0227b22": "欲尋。即生念言。先吾左右不棄我者。豈有",
    "T27n1545_044:0227b23": "女人得近於我。遂於左右復起恚尋。瞋心",
    "T27n1545_044:0227b24": "稍歇害尋復起。便自覺悟生大慚愧。或有說",
    "T27n1545_044:0227b25": "者。菩薩未出家時。父王淨飯為娉五百玉",
    "T27n1545_044:0227b26": "女以為妃娣。娛樂菩薩不令出家。菩薩捨",
    "T27n1545_044:0227b27": "之而出家已。諸王遣使索女還國。淨飯王",
    "T27n1545_044:0227b28": "曰。我子出家心甚憂惱。見其妃娣時用慰懷",
    "T27n1545_044:0227b29": "今者未能放其還國。諸王聞已各生忿恚。",
    "T27n1545_044:0227c01": "共發兵戈來相征罰。父王憂怖遣告菩薩",
    "T27n1545_044:0227c02": "吾今坐汝致此怨讎。有說天神來告菩薩。菩",
    "T27n1545_044:0227c03": "薩聞已於父王所先發欲尋。於五百王恚",
    "T27n1545_044:0227c04": "尋。次起於其軍眾復起害尋。少時覺察深",
    "T27n1545_044:0227c05": "生慚愧。復有說者。菩薩出家修苦行時。憶",
    "T27n1545_044:0227c06": "昔所受五欲樂事起於欲尋。後聞天壽亂",
    "T27n1545_044:0227c07": "己宮室復起恚尋。於彼媒媾復起害尋。須",
    "T27n1545_044:0227c08": "臾覺悟生大慚愧。或復有說。菩薩六年修苦",
    "T27n1545_044:0227c09": "行時。惡魔隨逐欲作留難。或時示現可愛",
    "T27n1545_044:0227c10": "色像。菩薩於彼發起欲尋。或時示現可畏色",
    "T27n1545_044:0227c11": "像。菩薩於彼發起恚尋。或時示現侮弄色",
    "T27n1545_044:0227c12": "像。菩薩於彼發起害尋。少時追悔深起慚愧。",
    "T27n1545_044:0227c13": "尊者妙音作如是說。菩薩先以欲界聞思所",
    "T27n1545_044:0227c14": "生二慧伏諸煩惱。愛此慧故發起欲尋。須",
    "T27n1545_044:0227c15": "臾覺悟此是煩惱增惡此故發起恚尋。漸復",
    "T27n1545_044:0227c16": "歇薄發起害尋。於後覺知深生慚愧。大德",
    "T27n1545_044:0227c17": "說曰。菩薩昔居菩提樹下。初夜魔女來相媚",
    "T27n1545_044:0227c18": "亂。爾時菩薩暫起欲尋。中夜魔軍總來逼惱",
    "T27n1545_044:0227c19": "菩薩。於彼暫起恚尋。漸復歇薄復起害尋。",
    "T27n1545_044:0227c20": "須臾覺察即入慈定令魔兵眾摧敗墮落",
    "T27n1545_044:0227c21": "如契經說。菩薩起此三惡尋已。便自了知此",
    "T27n1545_044:0227c22": "能自害害他俱害。問云何菩薩所起欲尋恚",
    "T27n1545_044:0227c23": "尋害尋能為三害。答雖無害用而依相說。",
    "T27n1545_044:0227c24": "惡尋必有三害相故。復次惡尋起時自利事",
    "T27n1545_044:0227c25": "遠故名自害。利他事遠故名害他。俱利事",
    "T27n1545_044:0227c26": "遠故名俱害復次惡尋起時自利事壞故",
    "T27n1545_044:0227c27": "名自害。利他事壞故名害他。俱利事壞故",
    "T27n1545_044:0227c28": "名俱害。復次惡尋起時自利心息故名自",
    "T27n1545_044:0227c29": "害。利他心息故名害他。俱利心息故名俱",
    "T27n1545_044:0228a01": "害。復次惡尋起時於自相續取果與果故名",
    "T27n1545_044:0228a02": "自害。令諸施主雖施四事而無大果故名",
    "T27n1545_044:0228a03": "害他。即總此二名為俱害。復次惡尋起時於",
    "T27n1545_044:0228a04": "自相續生自性愚。及所緣愚故名自害。令",
    "T27n1545_044:0228a05": "他施主施無大果故名害他。即總此二名為",
    "T27n1545_044:0228a06": "俱害。復次惡尋起時染自相續故名自害。",
    "T27n1545_044:0228a07": "染他相續故名害他。即總此二名為俱害。",
    "T27n1545_044:0228a08": "復次惡尋起時令自相續離賢聖樂故名自",
    "T27n1545_044:0228a09": "害。亦令他離故名害他。即總此二名為俱",
    "T27n1545_044:0228a10": "害。尊者世友說曰。惡尋起時令自相續離繫",
    "T27n1545_044:0228a11": "果遠故名自害。令所化者離繫果遠故名",
    "T27n1545_044:0228a12": "害他。即總此二名為俱害。尊者妙音說曰。惡",
    "T27n1545_044:0228a13": "尋起時令自相續勝功德遠故名自害。令",
    "T27n1545_044:0228a14": "所化者勝功德遠故名害他。即總此二名為",
    "T27n1545_044:0228a15": "俱害。大德說曰。惡尋起時令一切智一切種",
    "T27n1545_044:0228a16": "智不能速證故名自害。令所化者不疾得",
    "T27n1545_044:0228a17": "益故名害他。即總此二名為俱害。脇尊者",
    "T27n1545_044:0228a18": "曰。惡尋起時身心熱惱故名自害。失所化",
    "T27n1545_044:0228a19": "益故名害他。即總此二名為俱害。尊者覺",
    "T27n1545_044:0228a20": "天說曰。惡尋起時身心不適故名自害。天神",
    "T27n1545_044:0228a21": "訶責故名害他。即總此二名為俱害。",
    "T27n1545_044:0228a22": "如契經說。佛告苾芻。我初成佛多起二尋。謂",
    "T27n1545_044:0228a23": "安隱尋及遠離尋。問此二尋以何為自性。答",
    "T27n1545_044:0228a24": "安隱尋以出離尋為自性。遠離尋以無恚害",
    "T27n1545_044:0228a25": "尋為自性。有說翻此。復次安隱尋對治欲",
    "T27n1545_044:0228a26": "尋。遠離尋對治恚害尋。有說翻此。復次安隱",
    "T27n1545_044:0228a27": "尋無貪善根相應。遠離尋無瞋癡善根相應。",
    "T27n1545_044:0228a28": "有說翻此。復次安隱尋對治貪相應尋。遠離",
    "T27n1545_044:0228a29": "尋對治瞋癡相應尋。有說翻此。復次安隱尋",
    "T27n1545_044:0228b01": "慈悲相應。遠離尋喜捨相應。有說翻此。復",
    "T27n1545_044:0228b02": "次安隱尋苦集智相應。遠離尋滅道智相應。",
    "T27n1545_044:0228b03": "有說翻此。復次安隱尋空及苦集無願三摩",
    "T27n1545_044:0228b04": "地俱。遠離尋無相及道無願三摩地俱。有說",
    "T27n1545_044:0228b05": "翻此。尊者妙音說曰。見流轉過失相應尋",
    "T27n1545_044:0228b06": "名安隱尋。見還滅功德相應尋名遠離尋。",
    "T27n1545_044:0228b07": "尊者覺天說曰。見還滅功德相應尋名安隱",
    "T27n1545_044:0228b08": "尋。見流轉過失相應尋名遠離尋。大德說曰。",
    "T27n1545_044:0228b09": "無邊利益意相應尋名安隱尋。無邊安樂意",
    "T27n1545_044:0228b10": "相應尋名遠離尋。脇尊者曰。無邊安樂意相",
    "T27n1545_044:0228b11": "應尋名安隱尋。無邊利益意相應尋名遠離",
    "T27n1545_044:0228b12": "尋。尊者世友說曰。無邊憐慜意樂所起名",
    "T27n1545_044:0228b13": "安隱尋。無邊調善意樂所起名遠離尋。問何",
    "T27n1545_044:0228b14": "故初成佛已多分起此二尋。答由此二尋是",
    "T27n1545_044:0228b15": "阿耨多羅三藐三菩提前行者及淨道故。復",
    "T27n1545_044:0228b16": "次為對治昔在家時受欲樂故。初成佛已多",
    "T27n1545_044:0228b17": "起遠離尋。為對治修苦行時無利苦故。初",
    "T27n1545_044:0228b18": "成佛已起安隱尋。復次初成佛已慶自德",
    "T27n1545_044:0228b19": "故多起安隱尋。欲度他故多起遠離尋",
    "T27n1545_044:0228b20": "智多耶境多耶。乃至廣說。問何故作此論。答",
    "T27n1545_044:0228b21": "為止他宗顯正義故。謂或有執。有緣",
    "T27n1545_044:0228b22": "無智如譬喻者。彼作是說。若緣幻事健達",
    "T27n1545_044:0228b23": "縛城及旋火輪鹿愛等智皆緣無境。為遮彼",
    "T27n1545_044:0228b24": "執顯一切智皆緣有境。或復有執。有智不",
    "T27n1545_044:0228b25": "緣境有境非智緣。為遮彼執顯一切智皆",
    "T27n1545_044:0228b26": "能緣境。顯一切境皆智所緣。復次為顯外",
    "T27n1545_044:0228b27": "道有顛倒故境智相違。及顯內道無顛倒",
    "T27n1545_044:0228b28": "故境智相順。復次有說。智多非境以一境",
    "T27n1545_044:0228b29": "上有多智故。今欲顯示境多非智由此因",
    "T27n1545_044:0228c01": "緣故作斯論。智多耶境多耶。答境多非智。",
    "T27n1545_044:0228c02": "所以者何。智亦境故。謂智唯攝一界一處",
    "T27n1545_044:0228c03": "一蘊少分。境攝十八界十二處五蘊。有作",
    "T27n1545_044:0228c04": "是說。智多非境。所以者何。如非想非非",
    "T27n1545_044:0228c05": "想處下下品一剎那受。為欲界十智知。謂九",
    "T27n1545_044:0228c06": "不同分界遍行隨眠相應品智。及善世俗智",
    "T27n1545_044:0228c07": "知。為欲界十智知。乃至無所有處亦爾。為",
    "T27n1545_044:0228c08": "非想非非想處十六智知。謂十一遍行隨眠",
    "T27n1545_044:0228c09": "相應品智。及修所斷貪慢無明相應智無覆",
    "T27n1545_044:0228c10": "無記善世俗智。如是總有九十六智并無漏",
    "T27n1545_044:0228c11": "智九十七智知彼一受。餘受餘法如理應",
    "T27n1545_044:0228c12": "知。是故當知智多非境。彼說非理。所以者",
    "T27n1545_044:0228c13": "何。彼智相應俱有等法及智自性皆是境故",
    "T27n1545_044:0228c14": "設智非境其境尚多況智亦境而境非多。問",
    "T27n1545_044:0228c15": "若智亦境智境何別。答能知是智所知是境。",
    "T27n1545_044:0228c16": "復次智唯非色無見無對有為相應有所依",
    "T27n1545_044:0228c17": "有所緣有行相。境通色非色有見無見。有",
    "T27n1545_044:0228c18": "對無對有為無為。相應不相應有所依無所依",
    "T27n1545_044:0228c19": "有所緣無所緣。有行相無行相。復次智唯三",
    "T27n1545_044:0228c20": "世三諦所攝。境通三世非世四諦所攝。此等",
    "T27n1545_044:0228c21": "名為境與智別。",
    "T27n1545_044:0228c22": "智多耶識多耶。乃至廣說。問何故作此論。",
    "T27n1545_044:0228c23": "答為止他宗顯正義故。謂或有執。識智",
    "T27n1545_044:0228c24": "二法展轉相應忍即智故。為遮彼執顯一",
    "T27n1545_044:0228c25": "切智與識相應。非一切識與智相應。諸無",
    "T27n1545_044:0228c26": "漏忍非智性故。或復有執。智唯無漏識",
    "T27n1545_044:0228c27": "唯有漏。互不相應。為遮彼執顯識與智",
    "T27n1545_044:0228c28": "俱通二種。有相應義。有餘師執。智即是",
    "T27n1545_044:0228c29": "識分位差別故。智與識無相應義。為遮彼",
    "T27n1545_044:0228c30": "執顯識與智體用各別。有相應義。由此因",
    "T27n1545_044:0229a01": "緣故作斯論。智多耶識多耶。答識多非智。",
    "T27n1545_044:0229a02": "所以者何。諸智皆識相應。非諸識皆智相應。",
    "T27n1545_044:0229a03": "忍相應識非智相應故。問諸無漏忍何故非",
    "T27n1545_044:0229a04": "智。答於所見境未重觀故。謂無始來於四",
    "T27n1545_044:0229a05": "聖諦未以無漏真實慧見。今雖創見而未",
    "T27n1545_044:0229a06": "重觀故。不名智。要同類慧於境重觀方成",
    "T27n1545_044:0229a07": "智故。無一有情於一切法。無始時來非有",
    "T27n1545_044:0229a08": "漏慧數數觀之。故有漏慧皆智所攝。復次忍",
    "T27n1545_044:0229a09": "於聖諦推度忍可。未究竟故非智所攝。復",
    "T27n1545_044:0229a10": "次忍與所斷疑得俱故非智所攝。設不與",
    "T27n1545_044:0229a11": "俱而是彼類。有漏無間道非真對治故。雖",
    "T27n1545_044:0229a12": "疑得俱而亦是智。由無漏忍非智所攝故",
    "T27n1545_044:0229a13": "說識多。復次識攝七界一處一蘊。智唯一界",
    "T27n1545_044:0229a14": "一處一蘊少分所攝是故智少。",
    "T27n1545_044:0229a15": "有漏行多耶無漏行多耶。乃至廣說。問何故",
    "T27n1545_044:0229a16": "作此論。答為止他宗顯正理故。謂或有執",
    "T27n1545_044:0229a17": "佛生身是無漏。如大眾部彼作是說。經言",
    "T27n1545_044:0229a18": "如來生在世間長在世間。若行若住不為",
    "T27n1545_044:0229a19": "世法之所染污。由此故知如來生身亦是無",
    "T27n1545_044:0229a20": "漏。為遮彼執顯佛生身定是有漏。若佛生",
    "T27n1545_044:0229a21": "身是無漏者。則於佛身無比女人不應起",
    "T27n1545_044:0229a22": "愛。指鬘不應起瞋傲士不應起慢。隖盧頻",
    "T27n1545_044:0229a23": "螺不應起癡。既緣起愛及瞋慢癡故佛生",
    "T27n1545_044:0229a24": "身定非無漏。問若爾彼部所引契經當云何",
    "T27n1545_044:0229a25": "釋。答彼依法身故作是說。經言如來生在",
    "T27n1545_044:0229a26": "世間長在世間者依生身說。若行若住不",
    "T27n1545_044:0229a27": "為世法之所染污者依法身說。故不相違",
    "T27n1545_044:0229a28": "復次依不隨順故說不染。謂世八法隨順",
    "T27n1545_044:0229a29": "世間。諸有情類亦隨順彼故說染污。世間八",
    "T27n1545_044:0229b01": "法隨順如來。佛不順之故說不染。復次如",
    "T27n1545_044:0229b02": "來生身雖是有漏而超八法故說不染。問",
    "T27n1545_044:0229b03": "利等八法如來亦有何故言超。利謂哀慜勇",
    "T27n1545_044:0229b04": "長者故一日受彼三億具衣。衰謂入彼大娑",
    "T27n1545_044:0229b05": "羅村乞食不得空鉢而返毀謂戰遮婆羅門",
    "T27n1545_044:0229b06": "女及孫陀利謗佛聲遍十六大國。譽謂如來",
    "T27n1545_044:0229b07": "生時聲徹他化自在。成佛聲至色究竟天。轉",
    "T27n1545_044:0229b08": "法輪時聲至梵世。稱謂跋羅墮闍梵志以五",
    "T27n1545_044:0229b09": "百頌現前讚佛。論力外道塢波離等諸大",
    "T27n1545_044:0229b10": "論師。以百千頌瞻仰讚佛。具壽阿難合掌",
    "T27n1545_044:0229b11": "讚佛諸希有法。尊者舍利子恭敬讚佛諸無",
    "T27n1545_044:0229b12": "上法。如是一切。譏謂跋羅墮闍梵志先五百",
    "T27n1545_044:0229b13": "頌現前罵佛。苦謂如來有時背痛。礫石毒刺",
    "T27n1545_044:0229b14": "傷足指等。樂謂如來有輕安樂。及生死中",
    "T27n1545_044:0229b15": "最勝受樂。如何世尊超世八法。答如來雖",
    "T27n1545_044:0229b16": "遇利等四法而不生於高歡喜愛。如來雖",
    "T27n1545_044:0229b17": "遇衰等四法而不生於下慼憂恚。由此名",
    "T27n1545_044:0229b18": "超故稱不染。非謂無漏立不染名。如妙高",
    "T27n1545_044:0229b19": "山住金輪上。八方猛風不能傾動諸佛亦",
    "T27n1545_044:0229b20": "爾。住淨尸羅。世間八法不能傾動。是故為",
    "T27n1545_044:0229b21": "遮他宗異執顯示正理故作斯論。有漏行",
    "T27n1545_044:0229b22": "多耶無漏行多耶。答有漏行多非無漏行。所",
    "T27n1545_044:0229b23": "以者何。有漏行攝十處二處少分。無漏行唯",
    "T27n1545_044:0229b24": "攝二處少分故。有作是說。無漏行多非有",
    "T27n1545_044:0229b25": "漏行。所以者何。如欲界繫下下品攝。一剎那",
    "T27n1545_044:0229b26": "色定為四種無漏慧緣。一苦法智忍。二苦法",
    "T27n1545_044:0229b27": "智。三集法智忍。四集法智。餘色餘法如理",
    "T27n1545_044:0229b28": "應知。復有此餘諸無漏法故無漏行決定為",
    "T27n1545_044:0229b29": "多。有餘師說。有漏行多。所以者何。如一無",
    "T27n1545_044:0229c01": "漏行為四有漏緣。一邪見。二疑。三無明。四",
    "T27n1545_044:0229c02": "善世俗智。餘無漏行如理應知。復有此餘",
    "T27n1545_044:0229c03": "諸有漏法。故有漏行決定為多。評曰應作",
    "T27n1545_044:0229c04": "是說。有漏無漏行雖俱無邊。而此本論師且",
    "T27n1545_044:0229c05": "約處攝說有漏多非無漏行。",
    "T27n1545_044:0229c06": "復次此本論師雖不問答有為無為諸法多",
    "T27n1545_044:0229c07": "少。而義應有問有為法多耶無為法多耶。",
    "T27n1545_044:0229c08": "答有為法多非無為法。所以者何。有為法",
    "T27n1545_044:0229c09": "攝十一處一處少分。無為法唯攝一處少分",
    "T27n1545_044:0229c10": "故。評曰應作是說。無為法多非有為法。所",
    "T27n1545_044:0229c11": "以者何。隨有漏法有爾所體擇滅無為數",
    "T27n1545_044:0229c12": "量亦爾。隨無漏道有爾所體。非擇滅無為",
    "T27n1545_044:0229c13": "數量亦爾。復有此餘隨有漏法體量多少。諸",
    "T27n1545_044:0229c14": "非擇滅及虛空無為故。無為法多非有為法。",
    "T27n1545_044:0229c15": "然准前門且依處說故說無為其數是少",
    "T27n1545_044:0229c16": "云何行圓滿乃至廣說。問何故作此論。答",
    "T27n1545_044:0229c17": "為欲分別契經義故。謂契經說。佛弟子",
    "T27n1545_044:0229c18": "眾。尸羅圓滿。等持圓滿。般若圓滿。行圓滿。",
    "T27n1545_044:0229c19": "護圓滿。契經雖作是說。而不分別其義不",
    "T27n1545_044:0229c20": "說云何行護圓滿。經是此論所依根本。彼不",
    "T27n1545_044:0229c21": "說者今欲說之故作斯論。云何行圓滿。答",
    "T27n1545_044:0229c22": "無學身律儀語律儀命清淨。問學及非學非",
    "T27n1545_044:0229c23": "無學亦有律儀。何故此中唯說無學。答依",
    "T27n1545_044:0229c24": "勝說故。謂若法若補特伽羅。俱無學勝是故",
    "T27n1545_044:0229c25": "偏說。復次若有律儀非不律儀所損壞者",
    "T27n1545_044:0229c26": "此中說之。學等不爾。無學身業名身律儀。",
    "T27n1545_044:0229c27": "無學語業名語律儀。無學身語業總名命清",
    "T27n1545_044:0229c28": "淨。即是正業正語正命。契經說戒。或名尸羅。",
    "T27n1545_044:0229c29": "或名為行。或名為足。或名為篋。言尸羅者",
    "T27n1545_044:0230a01": "是清涼義。謂惡能令身心熱惱。戒能安適故",
    "T27n1545_044:0230a02": "曰清涼。又惡能招惡趣熱惱。戒招善趣故",
    "T27n1545_044:0230a03": "曰清涼。又尸羅者是安眠義。謂持戒者得安",
    "T27n1545_044:0230a04": "隱眠常得善夢故曰尸羅。又尸羅者是數",
    "T27n1545_044:0230a05": "習義常習善法故曰尸羅。又尸羅者是得定",
    "T27n1545_044:0230a06": "義謂持戒者心易得定故曰尸羅。又尸羅者",
    "T27n1545_044:0230a07": "是[土*遂]蹬義。如伽他說。",
    "T27n1545_044:0230a08": "　佛法池清涼　　尸羅為[土*遂]蹬",
    "T27n1545_044:0230a09": "　聖浴不濡身　　逮彼岸功德",
    "T27n1545_044:0230a10": "又尸羅者是嚴具義。有莊嚴具於幼為好",
    "T27n1545_044:0230a11": "非壯老年。有莊嚴具於壯為好非幼老年。",
    "T27n1545_044:0230a12": "有莊嚴具於老為好非幼壯年。尸羅嚴身",
    "T27n1545_044:0230a13": "三時常好。如伽他說。",
    "T27n1545_044:0230a14": "　尸羅嚴身具　　幼壯老咸宜",
    "T27n1545_044:0230a15": "　住信慧為珍　　福無能盜者",
    "T27n1545_044:0230a16": "又尸羅者是明鏡義。如鏡明淨像現其中。",
    "T27n1545_044:0230a17": "住淨尸羅無我像現。又尸羅者是階陛義。",
    "T27n1545_044:0230a18": "如尊者無滅言。我蹈尸羅階升無上慧殿。",
    "T27n1545_044:0230a19": "又尸羅者是增上義。佛於三千大千世界有",
    "T27n1545_044:0230a20": "威勢者皆尸羅力。昔此迦濕彌羅國中有一",
    "T27n1545_044:0230a21": "毒龍。名無怯懼。稟性暴惡多為損害。去彼",
    "T27n1545_044:0230a22": "不遠有毘訶羅數為彼龍之所嬈惱。寺有",
    "T27n1545_044:0230a23": "五百大阿羅漢。共議入定欲逐彼龍盡其",
    "T27n1545_044:0230a24": "神力而不能遣有阿羅漢從外而來。諸舊",
    "T27n1545_044:0230a25": "住僧為說上事。時外來者至龍住處。彈指",
    "T27n1545_044:0230a26": "語言。賢面遠去。龍聞其聲即便遠去。諸阿",
    "T27n1545_044:0230a27": "羅漢怪而問言。汝遣此龍是何定力。彼答眾",
    "T27n1545_044:0230a28": "曰。我不入定亦不起通。但護尸羅故有",
    "T27n1545_044:0230a29": "此力。我護輕罪如防重禁故使惡龍驚怖",
    "T27n1545_044:0230b01": "而去。由此尸羅是增上義。又尸羅者是頭首",
    "T27n1545_044:0230b02": "義。如有頭首。即能見色聞聲嗅香甞味",
    "T27n1545_044:0230b03": "覺觸知法。有尸羅者。即能見四聖諦色。",
    "T27n1545_044:0230b04": "聞未曾有名身等聲。嗅三十七覺分花香。",
    "T27n1545_044:0230b05": "甞出家遠離三菩提寂靜味。覺靜慮解脫等",
    "T27n1545_044:0230b06": "持等至觸。知蘊處界自相共相法。是故尸羅",
    "T27n1545_044:0230b07": "是頭首義。契經說。戒名為行者以諸世間",
    "T27n1545_044:0230b08": "說戒名行故。諸世間見持戒者言彼有行。",
    "T27n1545_044:0230b09": "見破戒者言彼無行。又淨持戒是眾行本",
    "T27n1545_044:0230b10": "能至涅槃故名為行。契經說戒名為足者。",
    "T27n1545_044:0230b11": "能往善趣至涅槃故。如有足者能避險",
    "T27n1545_044:0230b12": "惡至安隱處。有淨戒者能越惡趣生天人",
    "T27n1545_044:0230b13": "中。或超生死到涅槃岸故名為足。契經說。",
    "T27n1545_044:0230b14": "戒名為篋者。任持一切功德法故。謂持戒",
    "T27n1545_044:0230b15": "者任持功德不令退散。如篋持寶。尊者妙",
    "T27n1545_044:0230b16": "音作如是說。戒名不壞。所以者何。如足不",
    "T27n1545_044:0230b17": "壞則能自在往安隱處。具淨戒者亦復如",
    "T27n1545_044:0230b18": "是能至涅槃。此中無學身語淨戒名行圓滿",
    "T27n1545_044:0230b19": "行中極故。云何護圓滿。答無學根律儀。應知",
    "T27n1545_044:0230b20": "此中根是所護。由念慧力護眼等根不令",
    "T27n1545_044:0230b21": "於境起諸過患。如鉤制象不令奔逸。是故",
    "T27n1545_044:0230b22": "無學正念正知名護圓滿。如伽他說。",
    "T27n1545_044:0230b23": "　世間諸瀑流　　正念能防護",
    "T27n1545_044:0230b24": "　若令畢竟斷　　其功唯正知",
    "T27n1545_044:0230b25": "問根律儀根不律儀。各以何為自性。答根律",
    "T27n1545_044:0230b26": "儀以正念正知為自性。根不律儀以失念",
    "T27n1545_044:0230b27": "不正知為自性。云何知然。經為量故。如契",
    "T27n1545_044:0230b28": "經說。天告苾芻。汝今不應自開瘡漏。苾芻",
    "T27n1545_044:0230b29": "答曰。我當覆之。天復語言。瘡漏非小以何",
    "T27n1545_044:0230c01": "能覆。苾芻答曰。我當覆以正念正知。天曰善",
    "T27n1545_044:0230c02": "哉。此為真覆。故知此二是根律儀覆護律儀。",
    "T27n1545_044:0230c03": "義相似故根不律儀翻前而立故是失念及",
    "T27n1545_044:0230c04": "不正知。問若正念正知是根律儀者。契經所",
    "T27n1545_044:0230c05": "說當云何通。如說念慧圓滿故根律儀圓滿。",
    "T27n1545_044:0230c06": "豈說自性圓滿故自性圓滿耶。答念慧有二",
    "T27n1545_044:0230c07": "種。一因性。二果性。因性者名念慧。果性者",
    "T27n1545_044:0230c08": "名根律儀。復次念慧有二種。一生得善。二",
    "T27n1545_044:0230c09": "加行善。生得善者名念慧。加行善者名根律",
    "T27n1545_044:0230c10": "儀。復次念慧有二種。一不定善。二定善。不",
    "T27n1545_044:0230c11": "定善者名念慧。定善者名根律儀。復次念慧",
    "T27n1545_044:0230c12": "有二種。一世間善。二出世間善。世間善者",
    "T27n1545_044:0230c13": "名念慧。出世間善者。名根律儀。復次念慧",
    "T27n1545_044:0230c14": "有二種。一學。二無學。學者名念慧。無學者",
    "T27n1545_044:0230c15": "名根律儀。復次念慧有二種。一鈍根種性。",
    "T27n1545_044:0230c16": "二利根種性鈍根種性名念慧。利根種性名",
    "T27n1545_044:0230c17": "根律儀故與契經不相違害。有作是說。根",
    "T27n1545_044:0230c18": "律儀以不放逸為自性。根不律儀以放逸",
    "T27n1545_044:0230c19": "為自性。有餘師說。根律儀以六恒住法為",
    "T27n1545_044:0230c20": "自性。根不律儀以此所對治諸煩惱業為自",
    "T27n1545_044:0230c21": "性。或有說者。根律儀以於六根已斷已遍知",
    "T27n1545_044:0230c22": "法不成就性。及彼對治道成就性為自性。根",
    "T27n1545_044:0230c23": "不律儀以於六根未斷未遍知法成就性。及",
    "T27n1545_044:0230c24": "彼對治道不成就性為自性。復有說者。根",
    "T27n1545_044:0230c25": "律儀以於六根已斷已遍知時。所有妙行善",
    "T27n1545_044:0230c26": "根生長廣大為自性。根不律儀以於六根未",
    "T27n1545_044:0230c27": "斷未遍知時。所有惡行不善根生長廣大為",
    "T27n1545_044:0230c28": "自性。有作是言。根律儀以一切善法為自",
    "T27n1545_044:0230c29": "性。根不律儀以一切染污法為自性。復有",
    "T27n1545_044:0231a01": "說言。根律儀以一切善法及順善無覆無記",
    "T27n1545_044:0231a02": "法為自性。根不律儀以一切染污法及順染",
    "T27n1545_044:0231a03": "無覆無記法為自性。昔此迦濕彌羅國中有",
    "T27n1545_044:0231a04": "毘訶羅名吉祥胤。二阿羅漢曾住其中。俱",
    "T27n1545_044:0231a05": "證三明。具八解脫。得無礙解。是說法師是",
    "T27n1545_044:0231a06": "親兄弟。父名難提婆羅門種。俱作是說。根",
    "T27n1545_044:0231a07": "律儀根不律儀。皆以無覆無記不相應行蘊",
    "T27n1545_044:0231a08": "中律儀不律儀為自性。問若此俱是無覆無",
    "T27n1545_044:0231a09": "記心不相應行蘊攝者。此二自性有何差別。",
    "T27n1545_044:0231a10": "答隨順染污者名不律儀。隨順清淨者名律",
    "T27n1545_044:0231a11": "儀。是謂差別。評曰。此諸說中初說為善。經",
    "T27n1545_044:0231a12": "說念慧能護根故。",
    "T27n1545_044:0231a13": "復次即此念慧有位亦得斷律儀名。隨位",
    "T27n1545_044:0231a14": "差別建立多種。且說有漏斷律儀者。謂",
    "T27n1545_044:0231a15": "欲界見修所斷法。以未至地能離欲界有",
    "T27n1545_044:0231a16": "漏。九無間道中念慧二法為斷律儀。若初",
    "T27n1545_044:0231a17": "靜慮見修所斷法。以第二靜慮近分地能",
    "T27n1545_044:0231a18": "離初靜慮。九無間道中念慧二法為斷律儀。",
    "T27n1545_044:0231a19": "乃至無所有處見修所斷法。以非想非非想",
    "T27n1545_044:0231a20": "處近分地能離無所有處。九無間道中念",
    "T27n1545_044:0231a21": "慧二法為斷律儀。若說無漏斷律儀者。謂",
    "T27n1545_044:0231a22": "欲界見修所斷法。以未至地能離欲界。無",
    "T27n1545_044:0231a23": "漏諸無間道中念慧二法為斷律儀。若初靜",
    "T27n1545_044:0231a24": "慮見修所斷法。以依未至靜慮中間及初靜",
    "T27n1545_044:0231a25": "慮能離初靜慮三地。無漏諸無間道中",
    "T27n1545_044:0231a26": "念慧二法為斷律儀。第二靜慮見修所斷法。",
    "T27n1545_044:0231a27": "以前三地及第二靜慮能離第二靜慮。四",
    "T27n1545_044:0231a28": "地無漏諸無間道中念慧二法為斷律儀。",
    "T27n1545_044:0231a29": "第三靜慮見修所斷法以前四地及第三靜",
    "T27n1545_044:0231b01": "慮能離第三靜慮五地。無漏諸無間道中念",
    "T27n1545_044:0231b02": "慧二法為斷律儀。第四靜慮見修所斷法。及",
    "T27n1545_044:0231b03": "無色界見所斷法。以前五地及第四靜慮能",
    "T27n1545_044:0231b04": "離第四靜慮等。六地無漏諸無間道中念慧",
    "T27n1545_044:0231b05": "二法為斷律儀。空無邊處修所斷法。以前六",
    "T27n1545_044:0231b06": "地及空無邊處能離空無邊處。七地無漏九",
    "T27n1545_044:0231b07": "無間道中念慧二法為斷律儀。識無邊處修",
    "T27n1545_044:0231b08": "所斷法。以前七地及識無邊處能離識無邊",
    "T27n1545_044:0231b09": "處八地無漏九無間道中念慧二法為斷律",
    "T27n1545_044:0231b10": "儀。無所有處及非想非非想處修所斷法。以",
    "T27n1545_044:0231b11": "前八地及無所有處能離二地九地。無漏九",
    "T27n1545_044:0231b12": "無間道中念慧二法為斷律儀。",
    "T27n1545_044:0231b13": "說一切有部發智大毘婆沙論卷第四十四"
}