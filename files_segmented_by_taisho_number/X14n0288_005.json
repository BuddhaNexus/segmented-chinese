{
    "X14n0288_005:0118a01": "大佛頂如來密因修證了義諸菩薩萬行首楞嚴經卷第五",
    "X14n0288_005:0118a03": "發心之餘(文六)",
    "X14n0288_005:0118a04": "阿難白佛言世尊。如來雖說第二義門。今觀世間解結之人。若不知其所結",
    "X14n0288_005:0118a05": "之元。我信是人。終不能解。世尊。我及會中有學聲聞。亦復如是。從無始際。與",
    "X14n0288_005:0118a06": "諸無明。俱滅俱生。雖得如是多聞善根。名為出家。猶隔日瘧。惟願大慈。哀愍",
    "X14n0288_005:0118a07": "淪溺。今日身心云何是結。從何名解。亦令未來苦難眾生。得免輪迴。不落三",
    "X14n0288_005:0118a08": "有。作是語已。普及大眾。五體投地。雨淚翹誠。佇佛如來。無上開示。",
    "X14n0288_005:0118a09": "〔初無明根本〕〔疏〕已說第二義門將明第一義諦圓明顯德故問解結因緣",
    "X14n0288_005:0118a10": "而為此經發起所結之元即無明本根也此根本無明乃第一義諦中所",
    "X14n0288_005:0118a11": "治之惑始無所始故謂之無始言俱滅俱生者以積迷不覺而為生住異",
    "X14n0288_005:0118a12": "滅妄想所遷如聲聞善根名雖出家而根本之惑猶然未斷愈而還發故",
    "X14n0288_005:0118a13": "為隔日之瘧是以殷求解結冀無上開示釋曰按起信生住異滅四相無",
    "X14n0288_005:0118a14": "明以凡夫覺滅相聲聞覺異相乃至滿足方便位菩薩覺生相猶是未覺",
    "X14n0288_005:0118a15": "以未能離念故是則阿難言俱生俱滅者以無明果相言之也佛以立知",
    "X14n0288_005:0118a16": "見為本者以無明因相言之也知見謂增益損減諸邊等見即以此體為",
    "X14n0288_005:0118a17": "無明性故五蘊論云邊見者障中道以出離為業即今經無明也今應總",
    "X14n0288_005:0118a18": "釋無明體者謂無明者即是愚癡故俱舍以癡為無明故唯識以愚為無",
    "X14n0288_005:0119a01": "明故又無明者即不了知等婆沙以不達不解不了知為無明故釋曰論",
    "X14n0288_005:0119a02": "說無明者謂三界無知按成實云謂不知過去世等不知色等及無常等",
    "X14n0288_005:0119a03": "故名為無明又無明者即是無智五蘊論以無知為無明故又無明者即",
    "X14n0288_005:0119a04": "是見惑五蘊論又以慢疑見等為無明又成實以不明如實及邪分別為",
    "X14n0288_005:0119a05": "無明或邪明故為無明又以能生煩惱因緣及邪念性皆是無明此皆見",
    "X14n0288_005:0119a06": "惑所攝性也又無明者即第八識三無性論云無明者即阿黎耶識為諸",
    "X14n0288_005:0119a07": "惑本而起三界業果故圓覺云身心等性皆是無明又師子吼經說諸取",
    "X14n0288_005:0119a08": "皆以無明為本又無明者即是思惑三無性論云有漏即是無明有取即",
    "X14n0288_005:0119a09": "是貪愛由過去煩惱已滅不可分別故總曰無明釋曰按論說取是漏家",
    "X14n0288_005:0119a10": "果由因已謝去故名曰漏果來在現故名曰取則知無明之體以隨愚何",
    "X14n0288_005:0119a11": "法即以此愚為無明故品數眾多不出三界業果之法矣。",
    "X14n0288_005:0119a12": "爾時世尊。憐愍阿難。及諸會中。諸有學者。亦為未來一切眾生。為出世因。作",
    "X14n0288_005:0119a13": "將來眼。以閻浮檀紫金光手。摩阿難頂。即時十方普佛世界。六種震動。微塵",
    "X14n0288_005:0119a14": "如來。住世界者。各有寶光。從其頂出。其光同時。於彼世界。來祇陀林。灌如來",
    "X14n0288_005:0119a15": "頂。是諸大眾。得未曾有。於是阿難。及諸大眾。俱聞十方微塵如來。異口同音。",
    "X14n0288_005:0119a16": "告阿難言。善哉。阿難。汝欲識知俱生無明。使汝輪轉生死結根。唯汝六根。更",
    "X14n0288_005:0119a17": "無他物。汝復欲知無上菩提。令汝速證安樂解脫。寂靜妙常。亦汝六根。更非",
    "X14n0288_005:0119a18": "他物。阿難。雖聞如是法音。心猶未明。稽首白佛。云何令我生死輪迴。安樂妙",
    "X14n0288_005:0120a01": "常。同是六根。更非他物。佛告阿難。根塵同源。縛脫無二。識性虗妄。猶如空華。",
    "X14n0288_005:0120a02": "阿難。由塵發知。因根有相。相見無性。同於交蘆。是故汝今知見立知。即無明",
    "X14n0288_005:0120a03": "本。知見無見斯即涅槃無漏真淨云何是中更容他物。",
    "X14n0288_005:0120a04": "〔二解結根本〕〔疏〕爾時下答明問意摩阿難頂者顯無上開示也各放寶光",
    "X14n0288_005:0120a05": "者表同破無明也言生死結根及安樂妙常唯汝六根者顯無二之體也",
    "X14n0288_005:0120a06": "故寶積經論云明與無明無異無別為橫執謗邊顯示中道以無明即明",
    "X14n0288_005:0120a07": "故非他物佛告下釋成無二根塵相因而有故曰同源縛脫皆由此起故",
    "X14n0288_005:0120a08": "曰無二知見立知者示無明本始也知見無見者明解結之門也以靈知",
    "X14n0288_005:0120a09": "性見本六用之菩提但不因此增益見知以滋無明結根非別有所謂菩",
    "X14n0288_005:0120a10": "提涅槃矣體本真淨故中不容他此即釋成皆汝六根之旨也。〔釋曰〕前已",
    "X14n0288_005:0120a11": "略釋無明之體今應更釋依人所斷寶性論云聲聞辟支及大力菩薩皆",
    "X14n0288_005:0120a12": "不離無明住地所謂漏無漏二無明為緣而起三界意生之果又瓔珞云",
    "X14n0288_005:0120a13": "妙覺地中所斷無明名不了一切法而起三界業果則知三乘與佛所有",
    "X14n0288_005:0120a14": "無明皆依三界所斷也蓋無明感業非唯三乘乃至妙覺猶酬業果盡妙",
    "X14n0288_005:0120a15": "覺位業果方空故仁王云三賢十聖住果報唯佛一人居淨土是則三乘",
    "X14n0288_005:0120a16": "與佛無明雖有淺深粗細之不同皆以感果於三界為體也乃所謂生相",
    "X14n0288_005:0120a17": "無明住相無明者即三界業果生滅之性由修斷位中分劑頭數而覺觀",
    "X14n0288_005:0120a18": "之智有淺深漸次之異至妙覺位業果俱空生相乃盡是謂生相無明始",
    "X14n0288_005:0121a01": "盡也若約諸位所斷有三十生故仁王云圓智無相三界王三十生盡等",
    "X14n0288_005:0121a02": "大覺又仁王云一切眾生煩惱業果報不出三界諸佛應化亦不出三界",
    "X14n0288_005:0121a03": "三界外無眾生佛何所化故佛說一切眾生三界業果報若盡者即名為",
    "X14n0288_005:0121a04": "佛然經云知見立知即無明本者而知見亦不出三界法也。",
    "X14n0288_005:0121a05": "爾時世尊。欲重。宣此義。而說偈言。真性有為空。緣生故如幻。無為無起滅。不",
    "X14n0288_005:0121a06": "實如空華。言妄顯諸真。妄真同二妄。猶非真非真。云何見所見。中間無實性。",
    "X14n0288_005:0121a07": "是故若交蘆。結解同所因。聖凡無二路(解即聖結即凡)。汝觀交中性。空有二俱非。迷晦即無",
    "X14n0288_005:0121a08": "明發明便解脫。解結因次第。六解一亦亡。根選擇圓通。入流成正覺。",
    "X14n0288_005:0121a09": "〔二破執明中〕〔疏〕真性下破執以顯明法體者婆沙云有為無為俱通勝義",
    "X14n0288_005:0121a10": "世俗諦攝小品云如來名無所住不住有為性不住無為性即離二邊義",
    "X14n0288_005:0121a11": "也故淨名云有為無為二若離一切數心如虗空以清淨慧無所礙者是",
    "X14n0288_005:0121a12": "為入不二法門然佛地論云大覺池中無邊功德有為無為二種所攝但",
    "X14n0288_005:0121a13": "諸行者邊執未亡起有為無為之見故掌珍論釋此頌義有兩重比量皆",
    "X14n0288_005:0121a14": "為破執謂論云有為無為二所知境愚夫不覺諦理妄執諸法自性差別",
    "X14n0288_005:0121a15": "有為者謂眼等十一處今以真性立宗真義自體說名真性即勝義諦故",
    "X14n0288_005:0121a16": "立為空非謂世俗諸緣生法皆無自性亦即是空亦皆無生。〔釋曰〕此即第",
    "X14n0288_005:0121a17": "七比量也論又曰今當遣除朋黨毒執住處中慧無為者即虗空擇滅非",
    "X14n0288_005:0121a18": "擇滅及真如性亦就真性故無有實為宗即此所立就真性故無實虗空",
    "X14n0288_005:0122a01": "二宗皆許為不起故此二比量元無異品此審定言諸不起者皆無有實",
    "X14n0288_005:0122a02": "非審定言諸無實者悉皆不起雖復勤勇所發不徧同品亦許為宗故此",
    "X14n0288_005:0122a03": "無過。〔釋曰〕此即第二比量也言妄下頌真妄無二交中則離于二邊故曰",
    "X14n0288_005:0122a04": "俱非以蘆喻者明執一則不立也迷晦發明頌縛脫無二淨明云生死涅",
    "X14n0288_005:0122a05": "槃為二若見生死性則無生死無縛無脫是為入不二法門。",
    "X14n0288_005:0122a06": "陀那微細識。習氣成暴流。真非真恐迷。我常不開演。自心取自心。非幻成幻",
    "X14n0288_005:0122a07": "法。不取無非幻。非幻尚不生。幻法云何立。是名妙蓮華(不淨不污)。金剛王寶覺。如幻三",
    "X14n0288_005:0122a08": "摩提。彈指超無學。此阿毗達磨(無比法)。十方薄伽梵一路涅槃門。",
    "X14n0288_005:0122a09": "〔四頌明惑本〕〔溫陵〕陀那下頌根結初起之由也陀那此翻執持執持種子",
    "X14n0288_005:0122a10": "發起現行即第八黎耶含藏種子為習氣積生識浪為暴流湛由是分結",
    "X14n0288_005:0122a11": "由是起也此識依真如合生滅雜乎真妄之間故曰真非真也若以為真",
    "X14n0288_005:0122a12": "恐迷妄習而自誤以為非真恐迷自性而外求故權小教中皆不開演也",
    "X14n0288_005:0122a13": "深密經曰阿陀那識甚微細一切種子成暴流我於凡愚不開演恐彼分",
    "X14n0288_005:0122a14": "別執為我外道所執神我即此識也。〔疏〕今應總釋此識體者一雜集云阿",
    "X14n0288_005:0122a15": "陀羅者謂令相續及持諸根佛性論云意即阿陀羅五蘊論云阿賴耶亦",
    "X14n0288_005:0122a16": "名阿陀羅。〔釋曰〕按成業論云以能續後有及執持名阿陀羅能攝藏種子",
    "X14n0288_005:0122a17": "名阿賴耶能酬業果名為異孰則知諸識皆隨義之名也暴流者即生滅",
    "X14n0288_005:0122a18": "性從習所生而說有多種如金剛經三心不可得義淨本云心陀羅者說",
    "X14n0288_005:0123a01": "名無持由無持故心遂流轉而陳譯以流轉為相續隋譯以相續為流注",
    "X14n0288_005:0123a02": "故知暴流者即相續等義也由此識性全離取捨但是自心故譬為妙蓮",
    "X14n0288_005:0123a03": "華者染淨無妨無所住著言金剛王覺者斷結摧邪究竟堅固此大定法",
    "X14n0288_005:0123a04": "門非幻無以為譬故云如幻正受聖足所履其乘無二故云一路也。",
    "X14n0288_005:0123a05": "於是阿難。及諸大眾。聞佛如來。無上慈誨(指前偈)。祇夜伽陀。雜糅精瑩。妙理清徹。心",
    "X14n0288_005:0123a06": "目開明。歎未曾有。阿難合掌頂禮白佛。我今聞佛無遮大悲(博濟)。性淨妙常真實",
    "X14n0288_005:0123a07": "法句。心猶未達六解一亡舒結倫次。惟垂大慈。再愍斯會。及與將來。施以法",
    "X14n0288_005:0123a08": "音。洗滌沈垢。即時如來於師子座。整涅槃僧。斂僧伽棃。攬七寶几。引手於几。",
    "X14n0288_005:0123a09": "取劫波羅天所奉華巾。於大眾前。綰成一結。示阿難言。此名何等。阿難大眾。",
    "X14n0288_005:0123a10": "俱白佛言。此名為結。於是如來綰疊華巾。又成一結重。問阿難。此名何等。阿",
    "X14n0288_005:0123a11": "難大眾。又白佛言。此亦名結。如是倫次。綰疊華巾。總成六結。一一結成。皆取",
    "X14n0288_005:0123a12": "手中所成之結。持問阿難。此名何等。阿難大眾。亦復如是。次第詶佛。此名為",
    "X14n0288_005:0123a13": "結。佛告阿難。我初綰巾。汝名為結。此疊華巾。先實一條。第二第三。云何汝曹",
    "X14n0288_005:0123a14": "復名為結。阿難白佛言。世尊。此寶疊華緝績成巾雖本一體。如我思惟如來",
    "X14n0288_005:0123a15": "一綰。得一結名。若百綰成。終名百結。何況此巾。秪有六結。終不至七。亦不停",
    "X14n0288_005:0123a16": "五。云何如來秪許初時。第二第三。不名為結。佛告阿難。此寶華巾。汝知此巾。",
    "X14n0288_005:0123a17": "元止一條(喻真體本空)。我六綰時。名有六結。汝審觀察。巾體是同(真體無二)。因結有異(六用妄分)。於意云何。初",
    "X14n0288_005:0123a18": "綰結成。名為第一。如是乃至第六結生吾今欲將第六結名。成第一。不。不也。",
    "X14n0288_005:0124a01": "世尊。六佶若存。斯第六名。終非第一。縱我歷生盡其明辯。如何令是六結亂",
    "X14n0288_005:0124a02": "名。",
    "X14n0288_005:0124a03": "〔五解結次第〕〔疏〕祇夜云應頌又云重頌即頌上長行也伽陀云諷誦亦云",
    "X14n0288_005:0124a04": "略偈即孤起頌也二頌合明故曰雜糅糅米不純也涅槃僧裏衣僧伽黎",
    "X14n0288_005:0124a05": "大衣劫波羅時分天也。〔吳興〕同謂一真之性理本無差譬巾之體也異謂",
    "X14n0288_005:0124a06": "六根之情事用有別如巾之結也。〔疏〕巾譬真體無二結喻六用妄分故第",
    "X14n0288_005:0124a07": "六名終非第一即如眼根之名不可作耳等矣若樂成一體莫非解除結",
    "X14n0288_005:0124a08": "惑不生則同異圓泯故有下文解結之喻。",
    "X14n0288_005:0124a09": "佛言如是。六結不同。循顧本因。一巾所造。令其雜亂。終不得成。則汝六根。亦",
    "X14n0288_005:0124a10": "復如是。畢竟同中(真性)生畢竟異(六根)。佛告阿難。汝必嫌此六結不成願樂一成復云",
    "X14n0288_005:0124a11": "何得阿難言。此結若存。是非鋒(當作蜂)起。於中自生。此結非彼。彼結非此。如來今日。",
    "X14n0288_005:0124a12": "若總解除。結若不生。則無彼此。尚不名一六云何成。佛言。六解一亡。亦復如",
    "X14n0288_005:0124a13": "是。由汝無始。心性狂亂。知見妄發(根結之由)。發妄不息。勞見發塵。如勞目睛。則有狂華。",
    "X14n0288_005:0124a14": "於湛精明。無因亂起。一切世間。山河大地。生死涅槃。皆即狂勞顛倒華相。阿",
    "X14n0288_005:0124a15": "難言。此勞同結。云何解除。如來以手將所結巾。偏掣其左(喻邊見)。問阿難言。如是解",
    "X14n0288_005:0124a16": "不。不也。世尊。旋復以手偏牽右邊(喻邊見)。又問阿難。如是解不。不也。世尊。佛告阿難。",
    "X14n0288_005:0124a17": "吾今以手左右各牽。竟不能解。汝說方便。云何解成。阿難白佛言。世尊。當於",
    "X14n0288_005:0124a18": "結心。解即分散(喻觀中道則二邊俱解)。佛告阿難。如是。如是。若欲除結。當於結心。阿難。我說佛法。從",
    "X14n0288_005:0125a01": "因緣生。非取世間和合麤相。如來發明世出世法(六凡四聖)。知其本因。隨所緣出。如是",
    "X14n0288_005:0125a02": "乃至恒(遠)沙界外。一滴之雨。亦知頭數。現(近)前種種。松直棘曲。鵠白烏玄。皆了元",
    "X14n0288_005:0125a03": "由。是故阿難。隨汝心中。選擇六根。根結若除。塵相自滅。諸妄銷亡。不真何待。",
    "X14n0288_005:0125a04": "阿難。吾今問汝此劫波羅巾。六結現前。同時解縈。得同除不。不也。世尊。是結",
    "X14n0288_005:0125a05": "本以次第綰生。今日當須次第而解。六結同體。結不同時。則結解時。云何同",
    "X14n0288_005:0125a06": "除。佛言。六根解除。亦復如是。此根初解。先得人空。空性圓明。成法解脫。解脫",
    "X14n0288_005:0125a07": "法已。俱空不生。是名菩薩。從三摩地。得無生忍。",
    "X14n0288_005:0125a08": "〔六正陳解結〕〔疏〕無始知見正示根結之由狂華謂無而妄有結者系而不",
    "X14n0288_005:0125a09": "解之義也左右牽巾喻生死涅槃之二邊行人執而不解故如雙結然當",
    "X14n0288_005:0125a10": "於結心解即分散喻觀中道則二邊俱解知其本因從所緣出乃至恒沙",
    "X14n0288_005:0125a11": "雨滴亦知頭數者此明如來覺法皆盡證其所說皆誠諦語圓覺云禪那",
    "X14n0288_005:0125a12": "名數門故大千界主居四禪之極能知恒沙雨滴則松直棘曲皆了緣由",
    "X14n0288_005:0125a13": "者即所知障盡故能學法之實也此根下結成三觀修證始從初解六根",
    "X14n0288_005:0125a14": "而獲人空從人空而證法空從法空而證俱空以明三觀修進漸次法如",
    "X14n0288_005:0125a15": "是故成實云佛法初不頓深猶如大海皆所以示漸次之義也故首楞嚴",
    "X14n0288_005:0125a16": "三昧經云學首楞嚴三昧者先學愛樂心次學深心如是漸增乃至得無",
    "X14n0288_005:0125a17": "生法忍諸佛授記能入第八地又復漸增乃至具十地受佛職位得一切",
    "X14n0288_005:0125a18": "菩薩三昧然後得首楞嚴三昧復引喻云如人學射先射大准次學射的",
    "X14n0288_005:0126a01": "能射的已次學射杖乃至能射百毛之一於是結云是名善射隨意不空",
    "X14n0288_005:0126a02": "復云是人若於夜中聞人音聲若人非人不用心力射之皆中此楞嚴三",
    "X14n0288_005:0126a03": "昧漸次之義也。",
    "X14n0288_005:0126a04": "四說圓通分",
    "X14n0288_005:0126a05": "(此下究圓通本根)阿難及諸大眾。蒙佛開示。慧覺圓通。得無疑惑。一時合掌。頂禮雙足。而白佛",
    "X14n0288_005:0126a06": "言。我等今日身心皎然。快得無礙。雖復悟知一六亡義。然猶未達圓通本根。",
    "X14n0288_005:0126a07": "世尊。我輩飄零。積劫孤露。何心何慮。預佛天倫。如失乳兒。忽遇慈母(再見)。若復因",
    "X14n0288_005:0126a08": "此。際會道成。所得密言。還同本悟。則與未聞。無有差別。惟垂大悲。惠我祕嚴。",
    "X14n0288_005:0126a09": "成就如來最後開示。作是語已。五體投地。退藏密機。冀佛冥授。爾時世尊。普",
    "X14n0288_005:0126a10": "告眾中。諸大菩薩。及諸漏盡大阿羅漢。汝等菩薩。及阿羅漢。生我法中。得成",
    "X14n0288_005:0126a11": "無學。吾今問汝。最初發心。悟十八界。誰為圓通。從何方便。入三摩地。",
    "X14n0288_005:0126a12": "〔疏〕五陰六入十八界本如來藏妙真如性佛欲將顯諸菩薩萬行首楞嚴",
    "X14n0288_005:0126a13": "故寄選根令二十五聖間眾妙之門顯彼無非正修即一一門莫不究竟",
    "X14n0288_005:0126a14": "圓通真實所以革小成於後心根大衍於初會者也。〔溫陵〕慧覺圓通存乎",
    "X14n0288_005:0126a15": "一心已蒙開示故身心皎然圓通本根冥乎萬法猶未通達故冀佛冥授。",
    "X14n0288_005:0126a16": "憍陳那五比丘。即從座起。頂禮佛足。而白佛言。我在鹿苑。及於雞園。觀見如",
    "X14n0288_005:0126a17": "來。最初成道。於佛音聲。悟明四諦(生住異滅)。佛問比丘。我初稱解。如來印我。名阿若多。",
    "X14n0288_005:0126a18": "妙音密圓。我於音聲。得阿羅漢。佛問圓通。如我所證。音聲為上。",
    "X14n0288_005:0127a01": "〔疏〕從於音塵默悟圓理此依內證故名曰密即如如智證境自性也一塵",
    "X14n0288_005:0127a02": "密證諸塵圓契故曰圓通。",
    "X14n0288_005:0127a03": "優婆尼沙陀。即從座起。頂禮佛足。而白佛言。我亦觀佛最初成道觀不淨相。",
    "X14n0288_005:0127a04": "生大厭離悟諸色性以從不淨。白骨微塵。歸於虗空。空色二無。成無學道。如",
    "X14n0288_005:0127a05": "來印我。名尼沙陀。塵色既盡妙色密圓。我從色相。得阿羅漢。佛問圓通。如我",
    "X14n0288_005:0127a06": "所證色因為上。",
    "X14n0288_005:0127a07": "〔溫陵〕優婆尼沙陀亦云塵性微塵是色之少分因塵悟解故得此名由多",
    "X14n0288_005:0127a08": "貪欲佛令作不淨觀也。",
    "X14n0288_005:0127a09": "香嚴童子。即從座起。頂禮佛足。而白佛言。我聞如來教我諦觀。諸有為相。我",
    "X14n0288_005:0127a10": "時辭佛。宴晦清齋。見諸比丘。燒沈水香。香氣寂然。來入鼻中。我觀此氣。非木",
    "X14n0288_005:0127a11": "非空。非煙非火。去無所著。來無所從。由是意銷。發明無漏。如來印我。得香嚴",
    "X14n0288_005:0127a12": "號。塵氣倐滅。妙香密圓。我從香嚴。得阿羅漢。佛問圓通。如我所證香嚴為上。",
    "X14n0288_005:0127a13": "〔疏〕非木等者觀中道也非木則不住有非空則不住無有無俱非中道顯",
    "X14n0288_005:0127a14": "矣。",
    "X14n0288_005:0127a15": "藥王藥上二法王子。并在會中。五百梵天。即從座起。頂禮佛足。而白佛言。我",
    "X14n0288_005:0127a16": "無始劫。為世良醫。口中嘗此娑婆世界。草木金石名數。凡有十萬八千如是",
    "X14n0288_005:0127a17": "悉知苦酢醎淡甘辛等味。并諸和合。俱生變異。是冷是熱。有毒無毒。悉能徧",
    "X14n0288_005:0127a18": "知承事如來。了知味性。非空非有。非即身心。非離身心。分別味因。從是開悟。",
    "X14n0288_005:0128a01": "蒙佛如來。印我昆季。藥王藥上二菩薩名。今於會中。為法王子。因味覺明。位",
    "X14n0288_005:0128a02": "登菩薩。佛問圓通。如我所證。味因為上。",
    "X14n0288_005:0128a03": "〔吳興〕空有味塵也身心舌識也味非空故非離身心味非有故非即身心。",
    "X14n0288_005:0128a04": "跋陀婆羅。并其同伴。十六開士。即從座起。頂禮佛足。而白佛言。我等先於威",
    "X14n0288_005:0128a05": "音王佛。聞佛出家。於浴僧時。隨例入室。忽悟水因。既不洗塵。亦不洗體。中間",
    "X14n0288_005:0128a06": "安然。得無所有。宿習無忘。乃至今時。從佛出家。令得無學。彼佛名我。跋陀婆",
    "X14n0288_005:0128a07": "羅。妙觸宣明。成佛子住。佛問圓通。如我所證。觸因為上。",
    "X14n0288_005:0128a08": "〔吳興〕水因謂所觸之因塵體即能觸之緣塵境無染體亦常淨能所如幻",
    "X14n0288_005:0128a09": "二邊俱空故中間覺觸之心安然契性。〔疏〕勝思惟經論云何名跋陀婆羅",
    "X14n0288_005:0128a10": "等名大賢士以為示現心行勝故謂教化眾生等。",
    "X14n0288_005:0128a11": "摩訶迦葉。及紫金光比丘尼等。即從座起。頂禮佛足。而白佛言。我於往劫。於",
    "X14n0288_005:0128a12": "此界中。有佛出世。名日月燈。我得親近。聞法修學佛滅度後。供養舍利。燃燈",
    "X14n0288_005:0128a13": "續明。以紫光金。塗佛形像。自爾以來。世世生生。身常圓滿。紫金光聚。此紫金",
    "X14n0288_005:0128a14": "光比丘尼等。即我眷屬。同時發心。我觀世間。六塵變壞。唯以空寂。修於滅盡。",
    "X14n0288_005:0128a15": "身心乃能度百千劫。猶如彈指。我以空法。成阿羅漢。世尊說我。頭陀為最。妙",
    "X14n0288_005:0128a16": "法開明。銷滅諸漏。佛問圓通。如我所證。法因為上。",
    "X14n0288_005:0128a17": "〔疏〕頭陀有十二行今則以抖擻法塵為號也以紫金塗佛感報如此因深",
    "X14n0288_005:0128a18": "果茂其理宜然。",
    "X14n0288_005:0129a01": "阿那律陀。即從座起。頂禮佛足。而白佛言。我初出家。常樂睡眠。如來訶我。為",
    "X14n0288_005:0129a02": "畜生類。我聞佛訶。啼泣自責。七日不眠。失其雙目。世尊示我。樂見照明金剛",
    "X14n0288_005:0129a03": "三昧。我不因眼。觀見十方。精真洞然。如觀掌果。如來印我。成阿羅漢。佛問圓",
    "X14n0288_005:0129a04": "通。如我所證。旋見循元。斯為第一。",
    "X14n0288_005:0129a05": "〔疏〕樂見照明金剛三昧即不因眼根見色者也旋暎色之性循真精之元。",
    "X14n0288_005:0129a06": "周利槃特迦。即從座起。頂禮佛足。而白佛言。我闕誦持。無多聞性。最初值佛。",
    "X14n0288_005:0129a07": "聞法出家。憶持如來一句伽陀。於一百日。得前遺後。得後遺前。佛愍我愚。教",
    "X14n0288_005:0129a08": "我安居。調出入息。我時觀息微細。窮盡生住異滅。諸行剎那。其心豁然。得大",
    "X14n0288_005:0129a09": "無礙。乃至漏盡。成阿羅漢。住佛座下印成無學。佛問圓通。如我所證。反息循",
    "X14n0288_005:0129a10": "空。斯為第一。",
    "X14n0288_005:0129a11": "〔疏〕寶積經云愚癡報有多種因謂悋惜法故得不聞障報依不聞故得愚",
    "X14n0288_005:0129a12": "癡報於現法中不生正解及於未來眾緣不具或復有義若請不請一向",
    "X14n0288_005:0129a13": "不說棄捨正法或妬心倒說如是障法因緣令生難處。",
    "X14n0288_005:0129a14": "憍梵鉢提。即從座起。頂禮佛足。而白佛言。我有口業。於過去劫。輕弄沙門。世",
    "X14n0288_005:0129a15": "世生生。有牛呞病。如來示我。一味清淨。心地法門。我得滅心。入三摩地。觀味",
    "X14n0288_005:0129a16": "之知。非體非物。應念得超世間諸漏。內脫身心。外遺世界。遠離三有。如鳥出",
    "X14n0288_005:0129a17": "籠。離垢銷塵。法眼清淨。成阿羅漢。如來親印。登無學道。佛問圓通。如我所證",
    "X14n0288_005:0129a18": "還味旋知。斯為第一。",
    "X14n0288_005:0130a01": "〔疏〕波提口如牛哨乃輕弄報佛為遮謗以數珠念佛是為一味心地法門。",
    "X14n0288_005:0130a02": "畢陵伽婆蹉。即從座起。頂禮佛足。而白佛言。我初發心。從佛入道。數聞如來。",
    "X14n0288_005:0130a03": "說諸世間。不可樂事。乞食城中。心思法門。不覺路中毒刺傷足。舉身疼痛。我",
    "X14n0288_005:0130a04": "念有知。知此深痛。雖覺覺痛。覺清淨心。無痛痛覺。我又思惟。如是一身。寧有",
    "X14n0288_005:0130a05": "雙覺攝念未久。身心忽空。三七日中。諸漏虗盡。成阿羅漢。得親印記。發明無",
    "X14n0288_005:0130a06": "學。佛問圓通。如我所證。純覺遺身。斯為第一。",
    "X14n0288_005:0130a07": "〔疏〕無痛痛覺即清淨覺心痛不能及之地不可樂事即無常苦空等之法",
    "X14n0288_005:0130a08": "門由繫念故因刺足而悟空又三七日諸漏虗盡者始因頓悟乘悟並消",
    "X14n0288_005:0130a09": "也。",
    "X14n0288_005:0130a10": "須菩提。即從座起。頂禮佛足。而白佛言。我曠劫來。心得無礙。自憶受生。如恒",
    "X14n0288_005:0130a11": "河沙。初在母胎。即知空寂。如是乃至十方成空。亦令眾生。證得空性。蒙如來",
    "X14n0288_005:0130a12": "發。性覺真空。空性圓明。得阿羅漢。頓入如來寶明空海。同佛知見。印成無學。",
    "X14n0288_005:0130a13": "解脫性空。我為無上。佛問圓通。如我所證。諸相入非。非所非盡。旋法歸無。斯",
    "X14n0288_005:0130a14": "為第一。",
    "X14n0288_005:0130a15": "〔疏〕諸相入非非者空也非所非盡能空所空皆盡也故曰旋法歸無無者",
    "X14n0288_005:0130a16": "即空之異稱。",
    "X14n0288_005:0130a17": "舍利弗。即從座起。頂禮佛足。而白佛言。我曠劫來。心見清淨。如是受生。如恒",
    "X14n0288_005:0130a18": "河沙。世出世間。種種變化。一見則通。獲無障礙。我於中路。逢迦葉波兄弟相",
    "X14n0288_005:0131a01": "逐。宣說因緣悟心無際從佛出家見覺明圓得大無畏。成阿羅漢。為佛長子。",
    "X14n0288_005:0131a02": "從佛口生從法化生佛問圓通。如我所證。心見發光光極知見。斯為第一。",
    "X14n0288_005:0131a03": "〔吳興〕世出世間四諦之境也種種變化生滅之相也由眼識明利故一見",
    "X14n0288_005:0131a04": "斯通。",
    "X14n0288_005:0131a05": "普賢菩薩。即從座起。頂禮佛足。而白佛言。我已曾與恒沙如來為法王子。十",
    "X14n0288_005:0131a06": "方如來教其弟子菩薩根者。修普賢行從我立名。世尊。我用心聞。分別眾生",
    "X14n0288_005:0131a07": "所有知見若於他方。恒沙界外有一眾生心中發明。普賢行者。我於爾時乘",
    "X14n0288_005:0131a08": "六牙象分身百千。皆至其處。縱彼障深。未得見我。我與其人暗中摩頂擁護",
    "X14n0288_005:0131a09": "安慰。令其成就。佛問圓通。我說本因。心開發明。分別自在斯為第一。",
    "X14n0288_005:0131a10": "〔疏〕普賢亦曰徧吉以等覺位後無行不修無德不備故曰普賢以心聞者",
    "X14n0288_005:0131a11": "法華云我於寶威德上王佛國遙聞此娑婆世界說法華經以心聞也又",
    "X14n0288_005:0131a12": "普賢現身安慰等如普賢觀經中所說。",
    "X14n0288_005:0131a13": "孫陀羅難陀。即從座起。頂禮佛足。而白佛言。我初出家。從佛入道。雖具戒律。",
    "X14n0288_005:0131a14": "於三摩地心常散動。未獲無漏。世尊教我及拘絺羅觀鼻端白。我初諦觀。經",
    "X14n0288_005:0131a15": "三七日。見鼻中氣。出入如煙。身心內明圓洞世界徧成虗淨猶如琉璃煙相",
    "X14n0288_005:0131a16": "漸銷鼻息成白。心開漏盡諸出入息。化為光明。照十方界。得阿羅漢。世尊記",
    "X14n0288_005:0131a17": "我當得菩提佛問圓通我以銷息息久發明明圓滅漏斯為第一。",
    "X14n0288_005:0131a18": "〔疏〕陀以散心故而觀鼻息所以行對治也蓋數息所以發識觀息所以駐",
    "X14n0288_005:0132a01": "識。",
    "X14n0288_005:0132a02": "富樓那彌多羅尼子。即從座起。頂禮佛足。而白佛言。我曠劫來。辯才無礙。宣",
    "X14n0288_005:0132a03": "說苦空。深達實相。如是乃至恒沙如來祕密法門。我於眾中。微妙開示。得無",
    "X14n0288_005:0132a04": "所畏。世尊知我有大辯才。以音聲輪教我發揚。我於佛前。助佛轉輪。因師子",
    "X14n0288_005:0132a05": "吼成阿羅漢。世尊。印我說法無上。佛問圓通。我以法音降。伏魔怨。銷滅諸漏。",
    "X14n0288_005:0132a06": "斯為第一。",
    "X14n0288_005:0132a07": "〔溫陵〕說法第一辯才無礙因以降魔滅漏皆舌識力也。",
    "X14n0288_005:0132a08": "優波離。即從座起。頂禮佛足。而白佛言。我親隨佛。踰城出家。親觀如來。六年",
    "X14n0288_005:0132a09": "勤苦。親見如來降伏諸魔。制諸外道。解脫世間。貪欲諸漏。承佛教戒。如是。乃",
    "X14n0288_005:0132a10": "至三千威儀。八萬微細。性業遮業。悉皆清淨。身心寂滅。成阿羅漢。我是如來。",
    "X14n0288_005:0132a11": "眾中綱紀。親印我心。持戒修身。眾推為上。佛問圓通。我以執身。身得自在。次",
    "X14n0288_005:0132a12": "第執心。心得通達。然後身心。一切通利。斯為第一。",
    "X14n0288_005:0132a13": "〔疏〕俱舍云染汙心名性罪假制罪名遮罪如以酒制戒是也依身有識故",
    "X14n0288_005:0132a14": "先從執身次第執心。",
    "X14n0288_005:0132a15": "大目犍連。即從座起。頂禮佛足。而白佛言。我初於路乞食。逢遇優樓頻螺。迦",
    "X14n0288_005:0132a16": "耶那提三迦葉波。宣說如來因緣深義。我頓發心。得大通達。如來惠我袈裟",
    "X14n0288_005:0132a17": "著身。鬚髮自落。我遊十方。得無罣礙。神通(天心慧性)發明。推為無上。成阿羅漢。寧唯世",
    "X14n0288_005:0132a18": "尊。十方如來。歎我神力。圓明清淨。自在無畏。佛問圓通。我以旋湛。心光發宣。",
    "X14n0288_005:0133a01": "如澄濁流久成清瑩斯為第一。",
    "X14n0288_005:0133a02": "〔疏〕意為諸法生因萬法緣此以通故聞因緣頓發神通論以神境通亦云",
    "X14n0288_005:0133a03": "如意成境是也。",
    "X14n0288_005:0133a04": "烏芻瑟摩。於如來前。合掌頂禮佛之雙足。而白佛言。我常先憶久遠劫前。性",
    "X14n0288_005:0133a05": "多貪欲。有佛出世。名曰空王。說多淫人。成猛火聚。教我徧觀。百骸四肢。諸冷",
    "X14n0288_005:0133a06": "煖氣。神光內凝。化多淫心。成智慧火。從是諸佛。皆呼召我。名為火頭。我以火",
    "X14n0288_005:0133a07": "光三昧力故。成阿羅漢。心發大願。諸佛成道。我為力士。親伏魔冤(護法)。佛問圓通。",
    "X14n0288_005:0133a08": "我以諦觀。身心暖觸無礙流通。諸漏既銷。生大寶燄(摧魔)。登無上覺。斯為第一。",
    "X14n0288_005:0133a09": "〔疏〕百骸暖氣暖氣火也力士以呵護為道即三門火首金剛然此經法門",
    "X14n0288_005:0133a10": "精粗無二故塵勞欲火俱證圓通。",
    "X14n0288_005:0133a11": "持地菩薩。即從座起。頂禮佛足。而白佛言。我念往昔普光如來。出現於世。我",
    "X14n0288_005:0133a12": "為比丘。常於一切要路津口。田地險隘。有不如法。妨損車馬。我皆平填。或作",
    "X14n0288_005:0133a13": "橋梁。或負沙土。如是勤苦。經無量佛。出現於世。或有眾生。於闤闠處。要人擎",
    "X14n0288_005:0133a14": "物。我先為擎。至其所詣。放物即行。不取其直。毗舍浮佛。現在世時。世多饑荒。",
    "X14n0288_005:0133a15": "我為負人。無問遠近。唯取一錢。或有車牛。被於泥溺。我有神力。為其推輪。拔",
    "X14n0288_005:0133a16": "其苦惱。時國大王。延佛設齋。我於爾時。平地待佛。毗舍如來。摩頂謂我。當平",
    "X14n0288_005:0133a17": "心地。則世界地。一切皆平。我即心開。見身微塵。與造世界所有微塵。等無差",
    "X14n0288_005:0133a18": "別。微塵自性。不相觸摩。乃至刀兵。亦無所觸。我於法性。悟無生忍。成阿羅漢。",
    "X14n0288_005:0134a01": "迴心今入菩薩位中聞佛如來。宣妙蓮華佛知見地。我先證明。而為上首。佛",
    "X14n0288_005:0134a02": "問圓通。我以諦觀身界二塵等無差別。本如來藏。虗妄發塵。塵銷智圓。成無",
    "X14n0288_005:0134a03": "上道。斯為第一。",
    "X14n0288_005:0134a04": "〔疏〕俱舍云微塵性體不相觸同於空也故悟此實性而刀兵無所觸古今",
    "X14n0288_005:0134a05": "注云闤市垣闠市門。",
    "X14n0288_005:0134a06": "月光童子。即從座起。頂禮佛足。而白佛言。我憶往昔。恒河沙劫。有佛出世。名",
    "X14n0288_005:0134a07": "為水天。教諸菩薩。修習水觀。入三摩地。觀於身中。水性無(呌)奪。初從涕唾。如是",
    "X14n0288_005:0134a08": "窮盡津液精血。大小便利。身中旋復。水性一(應)同。見水身中。與世界外。浮幢王",
    "X14n0288_005:0134a09": "剎諸香水海。等無差別。我於是時。初成此觀。但見其水。未得無身當為比丘。",
    "X14n0288_005:0134a10": "室中安禪。我有弟子。闚窓觀室。唯見清水。徧在室中。了無所見。童稚無知。取",
    "X14n0288_005:0134a11": "一瓦礫投於水內。激水作聲。顧盻而去。我出定後。頓覺心痛。如舍利弗。遭違",
    "X14n0288_005:0134a12": "害鬼。我自思惟。今我已得阿羅漢道。久離病緣。因何今日忽生心痛。將無退",
    "X14n0288_005:0134a13": "失。爾時童子捷來我前。說如上事。我則告言。汝更見水。可即開門入此水中。",
    "X14n0288_005:0134a14": "除去瓦礫。童子奉教。後入定時。還復見水。瓦礫宛然。開門除出。我後出定。身",
    "X14n0288_005:0134a15": "質如初。逢無量佛。如是至於山海自在通王如來。方得亡身。與十方界諸香",
    "X14n0288_005:0134a16": "水海。性合真空。無二無別。今於如來。得童真名。預菩薩會。佛問圓通。我以水",
    "X14n0288_005:0134a17": "性。一味流通。得無生忍。圓滿菩提斯為第一。",
    "X14n0288_005:0134a18": "〔疏〕初成水觀復逢無量佛乃得亡身以明聖道長遠乃可成就然聖人皆",
    "X14n0288_005:0135a01": "有身苦有無不定故十二緣不立病文。",
    "X14n0288_005:0135a02": "瑠璃光法王子。即從座起。頂禮佛足。而白佛言。我憶往昔。經恒沙劫。有佛出",
    "X14n0288_005:0135a03": "世。名無量聲。開示菩薩。本覺妙明。觀此世界。及眾生身。皆是妄緣風力所轉。",
    "X14n0288_005:0135a04": "我於爾時。觀界安立。觀世動時。觀身動止。觀心動念。諸動無二。等無差別。我",
    "X14n0288_005:0135a05": "時覺了此羣動性。來無所從。去無所至。十方微塵顛倒眾生。同一虗妄。如是",
    "X14n0288_005:0135a06": "乃至三千大千一世界內。所有眾生。如一器中。貯百蚊蚋。啾啾亂鳴。於分寸",
    "X14n0288_005:0135a07": "中鼓發狂閙。逢佛未幾。得無生忍。爾時心開。乃見東方。不動佛國。為法王子。",
    "X14n0288_005:0135a08": "事十方佛。身心發光。動徹無礙。佛問圓通。我以觀察風力無依(了妄)。悟菩提心(達真)。入",
    "X14n0288_005:0135a09": "三摩地(證圓通)。合十方佛(同佛果)。傳一妙心(化眾生)。斯為第一。",
    "X14n0288_005:0135a10": "〔疏〕琉璃光風觀逢無量聲佛亦猶月光水觀承事水天以表師資一道用",
    "X14n0288_005:0135a11": "而不雜則今諸家教觀多務圓攝失其旨矣。",
    "X14n0288_005:0135a12": "虗空藏菩薩。即從座起。頂禮佛足。而白佛言。我與如來定光佛(一本佛字作向)所。得無邊身。",
    "X14n0288_005:0135a13": "爾時手執四大寶珠。照明十方。微塵佛剎。化成虗空。又於自心。現大圓鏡。內",
    "X14n0288_005:0135a14": "放十種微妙寶光。流灌十方。盡虗空際。諸幢王剎。來入鏡內。涉入我身。身同",
    "X14n0288_005:0135a15": "虗空。不相妨礙。身能善入微塵國土廣行佛事。得大隨順。此大神力。由我諦",
    "X14n0288_005:0135a16": "觀四大無依。妄想生滅。虗空無二。佛國本同。於同發明。得無生忍。佛問圓通。",
    "X14n0288_005:0135a17": "我以觀察虗空。無邊。入三摩地。妙力圓通。斯為第一。",
    "X14n0288_005:0135a18": "〔疏〕空體無邊故得無邊之身為顯此明徧圓一切手執四珠照十方際空",
    "X14n0288_005:0136a01": "能顯物為大圓鏡虗空無二為同佛國也。",
    "X14n0288_005:0136a02": "彌勒菩薩。即從座起。頂禮佛足。而白佛言。我憶往昔。經微塵劫。有佛出世。名",
    "X14n0288_005:0136a03": "日月燈明。我從彼佛。而得出家。心重世名。好遊族姓。爾時世尊。教我修習。唯",
    "X14n0288_005:0136a04": "心識定。入三摩地。歷劫以來。以此三昧。事恒沙佛。求世名心。歇滅無有。至然",
    "X14n0288_005:0136a05": "燈佛出現於世。我乃得成無上妙圓識心三昧乃至盡空。如來國土。淨穢有",
    "X14n0288_005:0136a06": "無。皆是我心變化所現。世尊。我了如是。惟心識故。識性流出無量如來。今得",
    "X14n0288_005:0136a07": "授記。次補佛處。佛問圓通。我以諦觀十方唯識。識心圓明。入圓成實。遠離依",
    "X14n0288_005:0136a08": "他及徧計執。得無生忍。斯為第一。",
    "X14n0288_005:0136a09": "〔疏〕識性不守如如而外分別名相是遊族姓而求名也故今瑜伽唯識差",
    "X14n0288_005:0136a10": "別名相皆從慈氏演出又此三性者有多不同密嚴云妄立種種名是為",
    "X14n0288_005:0136a11": "徧計性眾生若諸法此悉依他性三無性論云塵即分別性識即依他性",
    "X14n0288_005:0136a12": "如如即真實性又塵名無相性識名無生性如如名無性此經論各有所",
    "X14n0288_005:0136a13": "立也。",
    "X14n0288_005:0136a14": "大勢至法王子。與其同倫。五十二菩薩。即從座起。頂禮佛足。而白佛言。我憶",
    "X14n0288_005:0136a15": "往昔。恒河沙劫有佛出世。名無量光。十二如來。相繼一劫。其最後佛。名超日",
    "X14n0288_005:0136a16": "月光。彼佛教我。念佛三昧。譬如有人一專為憶一人專忘。如是二人。若逢不",
    "X14n0288_005:0136a17": "逢。或見非見。二人相憶。二憶念深。如是乃至從生至生。同於形影。不相乖異。",
    "X14n0288_005:0136a18": "十方如來。憐念眾生。如母憶子。若子逃逝。雖憶何為子若憶母。如母憶時。母",
    "X14n0288_005:0137a01": "子歷生。不相違遠。若眾生心。憶佛念佛現前當來。必定見佛。去佛不遠。不假",
    "X14n0288_005:0137a02": "方便。自得心開。如染香人。身有香氣。此則名曰。香光莊嚴。我本因地。以念佛",
    "X14n0288_005:0137a03": "心。入無生忍。今於此界攝念佛人。歸於淨土。佛問圓通。我無選擇。都攝六根。",
    "X14n0288_005:0137a04": "淨念相繼。得三摩地。斯為第一。",
    "X14n0288_005:0137a05": "〔疏〕勢至以見大入圓由總攝六根故但云念佛文中三喻二人喻生佛初",
    "X14n0288_005:0137a06": "感子母喻氣分已接染香喻法身冥會故十住毗婆沙云念佛者先念色",
    "X14n0288_005:0137a07": "身次念法身。",
    "X14n0288_005:0137a08": "鎮澄讚曰　六根受用。生死巖阿。縱今解脫更非他。六解一誰河。諸聖吹螺。",
    "X14n0288_005:0137a09": "決意應高科。",
    "X14n0288_005:0137a10": "傳如截流曰　阿難詢第二義結解之元。世尊摩頂。佛光灌頂者。表諸佛之",
    "X14n0288_005:0137a11": "道。皆悉無上。今將開示也。六種震動者。將解六結瑞兆也。諸佛告以安樂玅",
    "X14n0288_005:0137a12": "常。輪轉生死。皆由六根。更非他物者。葢離結無解故也。言根塵同源。縛脫無",
    "X14n0288_005:0137a13": "二者。由塵發知。則知本是幻。因根有相。則塵本是幻。二種皆空。故喻交蘆。是",
    "X14n0288_005:0137a14": "得同源。是得無二也。根境既空。識本不有。故曰識性虗妄。猶如空華。如是則",
    "X14n0288_005:0137a15": "本無知見。而知見立。即無明本。了無知見。而知見亡。斯即涅槃。涅槃之體。一",
    "X14n0288_005:0137a16": "切圓滿絕待。故曰無漏真淨。云何是中更容他物。偈云。真性者。即涅槃之體",
    "X14n0288_005:0137a17": "也。此體不同有為之空。故曰。真性有為空。緣生故如幻者。釋成空義也。此體",
    "X14n0288_005:0137a18": "亦不同無為之無起滅。故曰無為無起滅。不實如空華者。釋成無起滅也。若",
    "X14n0288_005:0138a01": "以有為為妄。無為為真。是為言妄顯諸真。妄真同二妄。斯不得謂之無漏真",
    "X14n0288_005:0138a02": "淨之性。今真妄雙遣。故曰猶非真非真。知無為之真尚遣。況有為之妄乎。故",
    "X14n0288_005:0138a03": "曰云何見所見。見。即根。所見。即塵。根塵兩立。而中虗。故喻之以交蘆。識居二",
    "X14n0288_005:0138a04": "者之間。是曰交中性。根塵兩非。識體何在。聖人了此是為解。凡夫昧此是為",
    "X14n0288_005:0138a05": "結。故曰解結同所因。聖凡無二路也。汝觀交中性者。舉喻重令審詳也。知交",
    "X14n0288_005:0138a06": "中之性。未甞因交而始有。不交而後空。故曰空有二俱非。言迷晦即無明。發",
    "X14n0288_005:0138a07": "明便解脫者。結成聖凡無二路。即知見立知等意也。言解結因次第。六解一",
    "X14n0288_005:0138a08": "亦亡者。即應前一入六淨之義。根選入圓通。入流成正覺者。應前誰為圓通。",
    "X14n0288_005:0138a09": "及逆生死欲流之義。欲流逆歸便合玅湛。故成正覺。知觀音因入流相。成就",
    "X14n0288_005:0138a10": "菩提也。偈指流之所自。故云。陀那微細識。習氣成瀑流。陀那。此云執持。即賴",
    "X14n0288_005:0138a11": "耶所變之初相也。由賴耶受薰而起。故曰習氣。念念代謝。其相甚微。故曰瀑",
    "X14n0288_005:0138a12": "流。後文云。由生滅等於玅圓中。粘湛發知。浮根四塵。流逸奔法者。本此。或疑",
    "X14n0288_005:0138a13": "浮根奔逸。其相甚粗。焉稱微細。經云。本自一精明。分為六和合。葢從玅圓粘",
    "X14n0288_005:0138a14": "湛發流。但舉六識。而八識斯在矣。此之識體。言真。則外道計為神我。言妄。則",
    "X14n0288_005:0138a15": "凡夫無從進修。故言真非真恐迷。我常不開演也。世間依正全性轉變。本無",
    "X14n0288_005:0138a16": "能所。而強生計別。是為自心取自心。非幻成幻法。此頌知見立知即無明本",
    "X14n0288_005:0138a17": "也。不取無非幻。非幻尚不生。幻法云何立。此頌知見無見。斯即涅槃也。蓮華",
    "X14n0288_005:0138a18": "處染而常淨。華果以同時。經譚結解同所因。聖凡無二路。故名玅蓮華。金剛",
    "X14n0288_005:0139a01": "為堅利之寶。諸物莫攖其鋒。今經真妄悉破。故名金剛王寶覺。昔也由迷而",
    "X14n0288_005:0139a02": "結。是為生死垢濁。今也由悟而解。是為涅槃真淨。迷悟轉變。本于無住。故名",
    "X14n0288_005:0139a03": "如幻三摩提。能一達此。則惑盡而真亦究。故得彈指超無學。如是無上之法。",
    "X14n0288_005:0139a04": "諸聖莫不由斯。故曰此阿毗達磨。十方薄伽梵。一路涅槃門。阿難既曰祇夜",
    "X14n0288_005:0139a05": "伽陀。雜糅精瑩。偈及長行。固多出入耳。阿難已知解結之因。而復欲知六解",
    "X14n0288_005:0139a06": "一亡。舒結倫次。佛取劫波羅巾挽結詳問。令審一巾無異。妄起六結倫次也。",
    "X14n0288_005:0139a07": "初綰結成。名為第一。此倫次之相已定也。吾今能將第六結名成第一否者。",
    "X14n0288_005:0139a08": "令知倫次不可亂名。則知六根不相為用。故合法云。畢竟同中。成畢竟異。汝",
    "X14n0288_005:0139a09": "必嫌此六結不成者。嫌前一不成六也。既嫌乎彼。必樂乎此。故曰願樂一成。",
    "X14n0288_005:0139a10": "一成者。一以成六也。對前不成。故曰復云何得。此結若存。是非蜂起。而彼此",
    "X14n0288_005:0139a11": "相非者。如前不可亂名也。欲無彼此。莫如解除。故言若總解除。則無彼此。以",
    "X14n0288_005:0139a12": "彼此俱無。故言尚不名一。六云何成。此正答願樂一成之問也。尚不名一即",
    "X14n0288_005:0139a13": "一亡。六云何成即六解。故曰亦復如是。言一切世間。生死涅槃。皆即狂勞顛",
    "X14n0288_005:0139a14": "倒華相者。玅淨體中。不獨計有為生死之為結。計無為涅槃。亦即是結也。後",
    "X14n0288_005:0139a15": "文云。將欲復真。欲真已非真真如性者。此爾。解結當於結心者。真妄兩亡。中",
    "X14n0288_005:0139a16": "道觀智也。我說佛法下。此杜阿難之情計。使知因根修證也。杜計者。前云解",
    "X14n0288_005:0139a17": "結因次第。又云結解同所因。是則因迷而結。緣悟而解。恐阿難計為世間之",
    "X14n0288_005:0139a18": "因緣。故曰我說佛法從因緣生。非取世間和合粗相。佛法者。佛種之法。眾生",
    "X14n0288_005:0140a01": "計世間因緣。是為凡夫之法。今因入流而成正覺。是為出世佛法。惟得此法。",
    "X14n0288_005:0140a02": "故於世出世法。知其本因。隨所緣出。如是故應選擇六根。一門深入。而銷諸",
    "X14n0288_005:0140a03": "妄也已。言此根初解。先得人空者。由逆欲流之功。見思虗習。於是銷落。故曰",
    "X14n0288_005:0140a04": "人空。見思雖落。塵沙尚存。是為法執。進破此惑。故曰空性圓明。成法解脫。塵",
    "X14n0288_005:0140a05": "沙雖亡。尚須中觀。對破無明。無明若盡。觀智亦亡。故曰解脫法已。俱空不生。",
    "X14n0288_005:0140a06": "從三摩地。得無生忍者。即以如幻三昧。照破三惑。而真常之體。於是頓顯。即",
    "X14n0288_005:0140a07": "無得而得也。既稱玅三摩地。此似次第者。未達三觀一體。則圓亦歷別。了無",
    "X14n0288_005:0140a08": "一三。用在一時矣。阿難大眾已知六解一亡。故言慧覺圓通。得無疑惑。未示",
    "X14n0288_005:0140a09": "一門深入。故言然猶未達圓通本根。所得密言。還同本悟。則與未聞無有差",
    "X14n0288_005:0140a10": "別者。慧覺雖明。了無實證。故須別求祕嚴。乃可造修也。祕嚴。即隱密義。阿難",
    "X14n0288_005:0140a11": "將謂別有祕嚴。故退藏密機。冀以冥授。然不了前之所示。根根塵塵。無隱乎",
    "X14n0288_005:0140a12": "爾。故世尊普告大眾。詢以最初發心。悟十八界。誰為圓通。從何方便。入三摩",
    "X14n0288_005:0140a13": "地。經自陳那至迦葉悟六塵。次那律至空生。悟六根。自鶖子至目蓮。悟六識。",
    "X14n0288_005:0140a14": "自烏蒭瑟摩至。大勢至。悟七大。當知諸聖之所陳。陳如來之所宣。如來之所",
    "X14n0288_005:0140a15": "宣。宣諸聖之所證。差別有祕嚴可授。非一路涅槃門矣。至下觀之所證。未越",
    "X14n0288_005:0140a16": "乎此。為施對治悉檀故廣演勝玅之相。非諸聖之所不能耳。",
    "X14n0288_005:0140a17": "音釋",
    "X14n0288_005:0140a18": "瘧(逆約切)。糅(女救切)。攬(音覽)。綰(烏板切)。緝(七入切)。績(七入切)。績(則力切)。掣(尺列切)。",
    "X14n0288_005:0141a01": "縈(於營切)。倐(音叔)。呞(音詩)。蹉(倉何切)。隘(烏介切)。闤(音還)。闠(胡對切)。推(他回切)。",
    "X14n0288_005:0141a02": "液(夷益切)。漩(旬宣切)。澓(房六切)。抖(音斗)。擻(音叟)。癃(音隆)。稚(直利切)。礫(音歷)。",
    "X14n0288_005:0141a03": "啾(即留切)。"
}