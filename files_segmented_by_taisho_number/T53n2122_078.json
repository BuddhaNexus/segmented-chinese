{
    "T53n2122_078:0866c02": "法苑珠林卷第七十八",
    "T53n2122_078:0866c04": "西明寺沙門釋道世撰",
    "T53n2122_078:0866c05": "十惡篇第八十四之六",
    "T53n2122_078:0866c06": "瞋恚部第十二(此別二部)",
    "T53n2122_078:0866c07": "述意部第一",
    "T53n2122_078:0866c08": "夫四蛇躁動三毒奔馳。六賊相侵百憂總萃。",
    "T53n2122_078:0866c09": "或宿重相嫌伺求長短。素懷結忿專加相害。",
    "T53n2122_078:0866c10": "了無仁義頓失慈悲。殺法殺緣教死讚死。或",
    "T53n2122_078:0866c11": "復潛行毒藥密遣祝邪。遂使含毒府藏鴆裂",
    "T53n2122_078:0866c12": "肝心。令其銜悲長夜抱痛幽泉。宛轉何辭。煩",
    "T53n2122_078:0866c13": "怨誰訴。故經曰。長者宅中多生毒樹。羅剎海",
    "T53n2122_078:0866c14": "上屢乞浮囊。亦如乾薪萬束豆火能焚。暗室",
    "T53n2122_078:0866c15": "百年一燈便破。故知瞋心甚於猛火。行者應",
    "T53n2122_078:0866c16": "自防護。劫功德賊無過斯害。若起一念恚火",
    "T53n2122_078:0866c17": "便燒眾善功德。是以惡性之人人畜皆畏。不",
    "T53n2122_078:0866c18": "簡善人。語則成毒。好壞他心。令他厭惡。人無",
    "T53n2122_078:0866c19": "愛者。眾所畏棄。如避狼虎。現被輕賤。死墮地",
    "T53n2122_078:0866c20": "獄。是故智者。見此等過。以忍滅之。不畏眾苦",
    "T53n2122_078:0866c21": "也。",
    "T53n2122_078:0866c22": "引證部第二",
    "T53n2122_078:0866c23": "如正法念經云。若起瞋恚自燒其身。其心",
    "T53n2122_078:0866c24": "[齒*今]毒顏色變異。他人所棄皆悉驚避。眾人不",
    "T53n2122_078:0866c25": "愛輕毀鄙賤。身壞命終墮於地獄。以瞋恚故",
    "T53n2122_078:0866c26": "無惡不作。是故智者捨瞋如火。知瞋過故能",
    "T53n2122_078:0866c27": "自利益。為欲自利利益他人。應當行忍。譬",
    "T53n2122_078:0866c28": "如大火焚燒屋宅有勇建者以水滅之。智慧",
    "T53n2122_078:0866c29": "之水能滅恚火。亦復如是。能忍之人第一善",
    "T53n2122_078:0867a01": "心。能捨瞋恚。眾人所愛。眾人樂見。人所信",
    "T53n2122_078:0867a02": "受。顏色清淨。其心寂靜。心不[跳-兆+參]動。善淨深",
    "T53n2122_078:0867a03": "心。離身口過。離心愁惱。離惡道畏。離於怨",
    "T53n2122_078:0867a04": "憎。離惡名稱。離於憂惱。離怨家畏。離於惡",
    "T53n2122_078:0867a05": "人惡口罵詈。離於悔畏。離惡聲畏。離無利",
    "T53n2122_078:0867a06": "畏。離於苦畏。離於慢畏。若人能離如是之畏。",
    "T53n2122_078:0867a07": "一切功德皆悉具足。名稱普聞。得現在未來",
    "T53n2122_078:0867a08": "二世之樂。眾人觀之猶如父母。是忍辱人眾",
    "T53n2122_078:0867a09": "人親近。是故瞋怒猶如毒蛇。如刀如火。以忍",
    "T53n2122_078:0867a10": "滅之。能令皆盡。能忍瞋恚。是名為忍。若有",
    "T53n2122_078:0867a11": "善人能修行善。應作是念。忍者如寶應善護",
    "T53n2122_078:0867a12": "之。但諸眾生善惡現別。愚人凌罵他過為",
    "T53n2122_078:0867a13": "勝。智人下默以為第一。愚人因起小諍遂成",
    "T53n2122_078:0867a14": "大怨。若己得勝他怨轉深。若自理屈反加憂",
    "T53n2122_078:0867a15": "苦。若能慎言不說人短。縱他罵我皆是往業",
    "T53n2122_078:0867a16": "非為橫報。",
    "T53n2122_078:0867a17": "又六度集經云。昔者菩薩身為象王。其心弘",
    "T53n2122_078:0867a18": "遠。照知有佛法僧。常三自歸。每以普慈拯濟",
    "T53n2122_078:0867a19": "眾生。誓願得佛當度一切。從五百象。時有兩",
    "T53n2122_078:0867a20": "妻。象王於水中得一蓮華。厥色甚妙。以惠",
    "T53n2122_078:0867a21": "嫡妻。嫡妻得華欣懌曰。氷寒尤甚。何緣有",
    "T53n2122_078:0867a22": "斯華乎。小妻貪嫉恚而誓曰。會以重毒鴆殺",
    "T53n2122_078:0867a23": "汝矣。結氣而殞魂。靈感化為四姓女。顏華絕",
    "T53n2122_078:0867a24": "人。智意流通。博識古今。仰觀天文。明時盛",
    "T53n2122_078:0867a25": "衰。王聞若茲。娉為夫人。至即陳治國之政。義",
    "T53n2122_078:0867a26": "合忠臣。王悅而敬之。每言輒從。夫人曰。吾夢",
    "T53n2122_078:0867a27": "覩六牙之象。心欲其牙以為珮几。王不致之。",
    "T53n2122_078:0867a28": "吾即死矣。王曰。無妖言。人聞見笑爾。夫人",
    "T53n2122_078:0867a29": "心生憂結。王請議臣四人。自云己夢曰。古今",
    "T53n2122_078:0867b01": "有斯象乎。一臣對曰。無有之也。一臣曰。王不",
    "T53n2122_078:0867b02": "夢也。一臣曰。嘗聞有之。所在彌遠。一臣曰。",
    "T53n2122_078:0867b03": "若能致之帝釋。今詳於茲矣。四臣即召四",
    "T53n2122_078:0867b04": "方射師問之。南方師曰。吾亡父常云有之。然",
    "T53n2122_078:0867b05": "遠難致。臣上聞云。斯人知之。王即現之。夫人",
    "T53n2122_078:0867b06": "曰。汝直南行三千里。入山行二日許。即至象",
    "T53n2122_078:0867b07": "所。道邊作坑。除汝鬚髮。著沙門服。於坑中射",
    "T53n2122_078:0867b08": "之。截取其牙。將二寸來。象師如命。行之象",
    "T53n2122_078:0867b09": "處。先射象。却著法衣服。持鉢於坑中止住。",
    "T53n2122_078:0867b10": "象王見沙門即低頭言。和南道士。將以何事",
    "T53n2122_078:0867b11": "試吾軀命。答曰。欲得汝牙。象曰。吾痛難忍疾",
    "T53n2122_078:0867b12": "取牙去。無亂吾心令惡念生也。志念惡者。死",
    "T53n2122_078:0867b13": "入太山餓鬼畜生道中。夫懷忍行慈。惡來善",
    "T53n2122_078:0867b14": "往。菩薩之上行也。人即截牙。象曰。道士汝當",
    "T53n2122_078:0867b15": "却行。無令群象尋足跡也。象適人去遠。甚痛",
    "T53n2122_078:0867b16": "難忍。躄地大呼。奄然而死。即生天上。群象四",
    "T53n2122_078:0867b17": "來咸曰。何人殺吾王者。行索不得。還守王屍。",
    "T53n2122_078:0867b18": "悲痛哀號。師以牙還。王覩象牙心即慟悑。",
    "T53n2122_078:0867b19": "夫人以牙著手中。適欲視之。雷電霹靂。椎",
    "T53n2122_078:0867b20": "之吐血。死入地獄。佛告諸沙門。爾時象王者",
    "T53n2122_078:0867b21": "我身是也。大婦者瞿夷是。獵師者調達是。",
    "T53n2122_078:0867b22": "夫人者妙首是。菩薩執志度無極行持戒",
    "T53n2122_078:0867b23": "如是。",
    "T53n2122_078:0867b24": "又智度論。釋提問佛云。",
    "T53n2122_078:0867b25": "　何物殺安隱　　何物殺無憂",
    "T53n2122_078:0867b26": "　何物毒之根　　吞滅一切善",
    "T53n2122_078:0867b27": "佛答云。",
    "T53n2122_078:0867b28": "　殺瞋則安隱　　殺瞋則無憂",
    "T53n2122_078:0867b29": "　瞋為毒之根　　瞋滅一切善",
    "T53n2122_078:0867c01": "又雜寶藏經偈言。",
    "T53n2122_078:0867c02": "　得勝增長怨　　負則益憂苦",
    "T53n2122_078:0867c03": "　不諍勝負者　　其樂最第一",
    "T53n2122_078:0867c04": "若行忍者則有五德。一無恨。二無訶。三眾人",
    "T53n2122_078:0867c05": "所愛。四有好名聞。五生善道。此之五德名平",
    "T53n2122_078:0867c06": "和事。",
    "T53n2122_078:0867c07": "又長阿含經偈言。",
    "T53n2122_078:0867c08": "　愚罵而智默　　則為住勝彼",
    "T53n2122_078:0867c09": "　彼愚無知見　　謂我懷恐悑",
    "T53n2122_078:0867c10": "　我觀第一義　　忍默為最上",
    "T53n2122_078:0867c11": "　惡中之惡者　　於瞋復生瞋",
    "T53n2122_078:0867c12": "　能於瞋不瞋　　為戰中最上",
    "T53n2122_078:0867c13": "　夫人有二緣　　為己亦為他",
    "T53n2122_078:0867c14": "　眾人有諍訟　　不報者為勝",
    "T53n2122_078:0867c15": "　夫人有二緣　　為己亦為他",
    "T53n2122_078:0867c16": "　見無諍訟者　　不謂為愚騃",
    "T53n2122_078:0867c17": "　若人有大力　　能忍無力者",
    "T53n2122_078:0867c18": "　此力為第一　　於忍中最上",
    "T53n2122_078:0867c19": "　愚自謂有力　　此力非為力",
    "T53n2122_078:0867c20": "　如法忍力者　　此力不可沮",
    "T53n2122_078:0867c21": "又修行道地經偈言。",
    "T53n2122_078:0867c22": "　其口言柔軟　　而心懷毒害",
    "T53n2122_078:0867c23": "　視人甚歡喜　　相隨如可親",
    "T53n2122_078:0867c24": "　口言而柔順　　其心內含毒",
    "T53n2122_078:0867c25": "　如樹華色鮮　　其實苦若毒",
    "T53n2122_078:0867c26": "又赤嘴烏喻經云。昔有烏名曰拘耆(梁言赤嘴烏)",
    "T53n2122_078:0867c27": "游在叢林樹。產[孑*(焉-正+?)]諸子在於樹上。時有拘耆。",
    "T53n2122_078:0867c28": "與一獼猴共為親厚。時叢樹間有一毒蛇。伺",
    "T53n2122_078:0867c29": "行不在噉拘耆子。無復遺餘。拘耆失子。悲鳴",
    "T53n2122_078:0868a01": "啼呼。不知所在。熟自思惟。知蛇所噉。獼猴歸",
    "T53n2122_078:0868a02": "見。問之何為。答曰。蛇噉我子。了盡無餘。獼",
    "T53n2122_078:0868a03": "猴曰。我當報之。時毒蛇行。獼猴前嬈之。蛇怒",
    "T53n2122_078:0868a04": "纏獼猴。獼猴捉得頭拽至石上。磨破而死棄",
    "T53n2122_078:0868a05": "擲而還。拘耆踊躍。畜生尚有相報。何況於",
    "T53n2122_078:0868a06": "人。",
    "T53n2122_078:0868a07": "又雜譬喻經云。昔有一蛇。頭尾自諍。頭語尾",
    "T53n2122_078:0868a08": "曰。我應為大。尾語頭曰。我應為大。頭曰。我",
    "T53n2122_078:0868a09": "有耳能聽。有目能視。有口能食。行時在前。故",
    "T53n2122_078:0868a10": "可為大。汝無此術。尾曰。我令汝去。故得去",
    "T53n2122_078:0868a11": "耳。若我不去以身繞木三匝。三日不已。不得",
    "T53n2122_078:0868a12": "求食。飢餓垂死。頭語尾曰。汝可放我。聽汝為",
    "T53n2122_078:0868a13": "大。尾聞其言。即時放之。復語尾曰。汝既為",
    "T53n2122_078:0868a14": "大。聽汝前行。尾在前行。未緣數步墮大深",
    "T53n2122_078:0868a15": "坑而死。喻眾生無智強為人我終墮三塗。",
    "T53n2122_078:0868a16": "又僧祇律云。過去世時有一群雞依榛林住。",
    "T53n2122_078:0868a17": "有狸侵食雄雞。唯有雌在後。烏來覆之。共",
    "T53n2122_078:0868a18": "生一子。子作聲時。翁說偈言。",
    "T53n2122_078:0868a19": "　此兒非我有　　野父聚落母",
    "T53n2122_078:0868a20": "　共合生兒子　　非烏復非雞",
    "T53n2122_078:0868a21": "　若欲學翁聲　　復是雞所生",
    "T53n2122_078:0868a22": "　若欲學母鳴　　其父復是烏",
    "T53n2122_078:0868a23": "　學烏似雞鳴　　學雞作烏聲",
    "T53n2122_078:0868a24": "　烏雞若兼學　　是二俱不成",
    "T53n2122_078:0868a25": "此喻道俗雖持禁戒雜染不純。相中似善口",
    "T53n2122_078:0868a26": "出惡言。欲喚是善口復出惡。欲喚非善相復",
    "T53n2122_078:0868a27": "出家。",
    "T53n2122_078:0868a28": "又伐毒樹經云。昔舍衛國有官園生一毒樹。",
    "T53n2122_078:0868a29": "人游樹下皆悉頭痛欲裂。或患腰疼。伐已還",
    "T53n2122_078:0868b01": "生。樹中之妙。眾人見喜不知諱者。皆來遭死。",
    "T53n2122_078:0868b02": "有智語之當盡其根。適欲掘根復恐定死。進",
    "T53n2122_078:0868b03": "更思惟。出家學道亦復如是。佛說偈言。",
    "T53n2122_078:0868b04": "　伐樹不盡根　　雖伐猶復生",
    "T53n2122_078:0868b05": "　伐愛不盡本　　數數復生苦",
    "T53n2122_078:0868b06": "心寤剋責即得初果。",
    "T53n2122_078:0868b07": "又孛經說偈云。",
    "T53n2122_078:0868b08": "　惡從心生　　反以自賊　　如鐵生垢",
    "T53n2122_078:0868b09": "　消毀其形　　樹繁華果　　還折其枝",
    "T53n2122_078:0868b10": "　蚖蛇含毒　　反害其軀",
    "T53n2122_078:0868b11": "又善見說偈云。",
    "T53n2122_078:0868b12": "　若人起瞋心　　譬如車奔逸",
    "T53n2122_078:0868b13": "　車士能制之　　不足以為難",
    "T53n2122_078:0868b14": "　人能制瞋心　　此事最為難",
    "T53n2122_078:0868b15": "又修行道地經偈云。",
    "T53n2122_078:0868b16": "　其有縱瞋恚　　怨害向他人",
    "T53n2122_078:0868b17": "　後生墮蚖蛇　　或作殘賊獸",
    "T53n2122_078:0868b18": "　譬如竹樹劈　　芭蕉騾懷妊",
    "T53n2122_078:0868b19": "　還害亦如是　　故當發慈心",
    "T53n2122_078:0868b20": "又百緣經云。佛在王舍城迦蘭陀竹林。時彼",
    "T53n2122_078:0868b21": "城中有一長者。名曰賢面。財寶無量不可稱",
    "T53n2122_078:0868b22": "計。多諸諂曲。慳貪嫉妬。終無施心。乃至飛鳥",
    "T53n2122_078:0868b23": "驅不近舍。有諸沙門及婆羅門。貧窮乞丐從",
    "T53n2122_078:0868b24": "其乞者。惡口罵之。其後命終受毒蛇身。還守",
    "T53n2122_078:0868b25": "本財。有近之者。瞋目猛盛。怒眼視之。能令使",
    "T53n2122_078:0868b26": "死。頻婆娑羅王聞已心懷驚怪。今此毒蛇見",
    "T53n2122_078:0868b27": "人則害。唯佛能調。作是念已即將群臣往詣",
    "T53n2122_078:0868b28": "佛所。頂禮佛足却坐一面。具白前事。唯願世",
    "T53n2122_078:0868b29": "尊。降伏此蛇莫使害人。佛唱許可。於其後日",
    "T53n2122_078:0868c01": "著衣持鉢往詣蛇所。蛇見佛來瞋恚熾盛欲",
    "T53n2122_078:0868c02": "螫如來。佛以慈力於五指端。放五色光明照",
    "T53n2122_078:0868c03": "彼蛇身。即得清涼熱毒消除。心懷喜悅舉頭",
    "T53n2122_078:0868c04": "四顧。是何福人。能放此光。照我身體。使得清",
    "T53n2122_078:0868c05": "涼快不可言。爾時世尊見蛇調伏。而告本緣。",
    "T53n2122_078:0868c06": "蛇聞佛語深自剋責。蓋障雲除自憶宿命。作",
    "T53n2122_078:0868c07": "長者時所作惡業。今得是報。方於佛前深生",
    "T53n2122_078:0868c08": "信敬。佛告之言。汝於前身不順我語。受此蛇",
    "T53n2122_078:0868c09": "形。今宜調順受我教勅。蛇答佛言。隨佛見授",
    "T53n2122_078:0868c10": "不敢違勅。佛告蛇言。汝若調順入我鉢中。佛",
    "T53n2122_078:0868c11": "語已竟尋入鉢中。將詣林中。王及群臣聞佛",
    "T53n2122_078:0868c12": "世尊調化毒蛇盛鉢中來。合國人民皆往共",
    "T53n2122_078:0868c13": "看。蛇見眾人深生慚愧。厭此蛇身即便命",
    "T53n2122_078:0868c14": "終。生忉利天即自念言。我造何福得來生天。",
    "T53n2122_078:0868c15": "即自觀察見在世間受毒蛇身。由見佛故生",
    "T53n2122_078:0868c16": "信敬心。厭惡蛇身得來生此受天快樂。今",
    "T53n2122_078:0868c17": "當還報佛世尊恩。齎持香華光明照曜。來詣",
    "T53n2122_078:0868c18": "佛所前禮佛足。供養訖已却座一面。聽佛說",
    "T53n2122_078:0868c19": "法心開意解得須陀洹果。即於佛前說偈讚",
    "T53n2122_078:0868c20": "佛。",
    "T53n2122_078:0868c21": "　巍巍大聖尊　　功德悉滿足",
    "T53n2122_078:0868c22": "　能開諸盲冥　　尋得於道果",
    "T53n2122_078:0868c23": "　除去煩惱垢　　超越生死海",
    "T53n2122_078:0868c24": "　今蒙佛恩德　　得閉三惡道",
    "T53n2122_078:0868c25": "爾時天子讚歎佛已。繞佛三匝還詣天宮。時",
    "T53n2122_078:0868c26": "頻婆娑羅王聞佛說慳貪緣。時會諸人。有得",
    "T53n2122_078:0868c27": "四沙門果者。有發無上菩提心者。歡喜奉",
    "T53n2122_078:0868c28": "行。",
    "T53n2122_078:0868c29": "又百緣經云。佛在驕薩羅國。將諸比丘欲",
    "T53n2122_078:0869a01": "詣勒那樹下。至一澤中。有五百水牛甚大凶",
    "T53n2122_078:0869a02": "惡。復有五百放牛之人。遙見佛來將諸比丘",
    "T53n2122_078:0869a03": "從此道中行。高聲噭喚。唯願世尊莫此道",
    "T53n2122_078:0869a04": "行。此牛群中有大惡牛。極突傷人難可得過。",
    "T53n2122_078:0869a05": "爾時佛告放牛羊人言。汝等今者莫大憂",
    "T53n2122_078:0869a06": "悑。彼水牛者設來觝我。吾自知時。語言之",
    "T53n2122_078:0869a07": "頃。惡牛卒來。翹尾低角。刨地喚吼。跳躑直",
    "T53n2122_078:0869a08": "前。爾時如來於五指端化五師子。在佛左右。",
    "T53n2122_078:0869a09": "四面周匝。有大火坑。時彼惡牛甚大惶悑",
    "T53n2122_078:0869a10": "四向馳走。無有去處。唯佛足前有少許地。宴",
    "T53n2122_078:0869a11": "然清涼。馳奔趣向。心意泰然。無復悑畏。長",
    "T53n2122_078:0869a12": "跪伏首舐世尊足。復便仰頭視佛如來喜不",
    "T53n2122_078:0869a13": "自勝。爾時世尊知彼惡牛心以調伏。即便為",
    "T53n2122_078:0869a14": "牛而說偈言。",
    "T53n2122_078:0869a15": "　盛心興惡意　　欲來傷害我",
    "T53n2122_078:0869a16": "　歸誠望得勝　　返來舐我足",
    "T53n2122_078:0869a17": "時彼水牛聞佛世尊說此偈已深生慚愧。欻",
    "T53n2122_078:0869a18": "然寤解蓋障雲除。知在先身在人道中。所",
    "T53n2122_078:0869a19": "作惡業倍生慚愧。不食水草即便命終。生忉",
    "T53n2122_078:0869a20": "利天。忽然長大。如八歲兒。便自念言。我修何",
    "T53n2122_078:0869a21": "福生此天上。尋自觀察。知在世間受水牛身。",
    "T53n2122_078:0869a22": "蒙佛化度得來生天。我今當還報佛之恩。作",
    "T53n2122_078:0869a23": "是念已。齎持香華來詣佛所。光明赫奕照佛",
    "T53n2122_078:0869a24": "世尊。前禮佛足却坐一面。佛即為其說四諦",
    "T53n2122_078:0869a25": "法。心開意解得須陀洹果。繞佛三匝還乎天",
    "T53n2122_078:0869a26": "宮。時諸五百放牛人。於其晨朝來詣佛所。佛",
    "T53n2122_078:0869a27": "為說法心開意解。各獲道迹求索出家。佛",
    "T53n2122_078:0869a28": "即告言。善來比丘。鬚髮自落。法服著身。便成",
    "T53n2122_078:0869a29": "沙門。精勤修習。得阿羅漢果。時諸比丘見是",
    "T53n2122_078:0869b01": "事已。而白佛言。今此水牛及五百放牛人。宿",
    "T53n2122_078:0869b02": "造何業生水牛中。復修何福值佛世尊。佛告",
    "T53n2122_078:0869b03": "諸比丘。汝等欲知宿業所造諸惡業緣。今當",
    "T53n2122_078:0869b04": "為汝等說。偈云。",
    "T53n2122_078:0869b05": "　宿造善惡業　　五劫而不朽",
    "T53n2122_078:0869b06": "　善業因緣故　　今獲如是報",
    "T53n2122_078:0869b07": "於賢劫中。波羅柰國。有佛出世。號曰迦葉。於",
    "T53n2122_078:0869b08": "彼法中有一三藏比丘。將五百弟子游行他",
    "T53n2122_078:0869b09": "國。在大眾中而共論議。有難問者不能通",
    "T53n2122_078:0869b10": "達。便生瞋恚反更惡罵。汝等今者無所曉知。",
    "T53n2122_078:0869b11": "強難問我狀似水牛觝突人來。時諸弟子咸",
    "T53n2122_078:0869b12": "皆然可。各自散去。以是惡口業因緣故。五",
    "T53n2122_078:0869b13": "百世中生水牛中。及放牛人共相隨逐。乃至",
    "T53n2122_078:0869b14": "今者故未得脫。佛告諸比丘。欲知彼三藏",
    "T53n2122_078:0869b15": "比丘者。今此群中惡水牛是。彼時弟子者。今",
    "T53n2122_078:0869b16": "五百放牛人是。佛說是水牛因緣時。各各自",
    "T53n2122_078:0869b17": "護身口意業。厭惡生死得四沙門果。有發無",
    "T53n2122_078:0869b18": "上菩提心者。聞佛所說歡喜奉行。",
    "T53n2122_078:0869b19": "正報頌曰。",
    "T53n2122_078:0869b20": "　愚人瞋恚重　　地獄被燒然",
    "T53n2122_078:0869b21": "　犲狼諍圍繞　　蚖毒競來前",
    "T53n2122_078:0869b22": "　[齒*(崖-山)]齚怒自食　　背脇縱橫穿",
    "T53n2122_078:0869b23": "　自作還自受　　恚火競相煎",
    "T53n2122_078:0869b24": "習報頌曰。",
    "T53n2122_078:0869b25": "　怒心多毒害　　沈沒苦惡道",
    "T53n2122_078:0869b26": "　出彼得人身　　餘報他還惱",
    "T53n2122_078:0869b27": "　見者求其過　　憎嫌如毒草",
    "T53n2122_078:0869b28": "　此既無宜利　　愚瞋何所寶",
    "T53n2122_078:0869b29": "感應緣(略引十驗)",
    "T53n2122_078:0869c01": "梁曲阿人姓弘忘名梁秣陵令朱貞梁南",
    "T53n2122_078:0869c02": "陽樂蓋卿梁參軍羊道生梁刺史張臯",
    "T53n2122_078:0869c03": "周文帝宇文泰陳中書舍人虞陟陳庾季",
    "T53n2122_078:0869c04": "孫梁武昌太守張絢梁時裴植",
    "T53n2122_078:0869c05": "梁武帝欲為文皇帝陵上起寺。未有佳材。宣",
    "T53n2122_078:0869c06": "意有司使加求訪。先有曲阿人姓弘忘名。家",
    "T53n2122_078:0869c07": "甚富厚。乃共親族多齎財貨。往湘州治生。遂",
    "T53n2122_078:0869c08": "經數年營得一栰。可長千步。材木壯麗世所",
    "T53n2122_078:0869c09": "希有。還至南津。南津校尉孟少卿。希朝廷",
    "T53n2122_078:0869c10": "旨乃加繩墨。弘氏所賣衣裳繒綵。猶有殘",
    "T53n2122_078:0869c11": "餘。誣以涉道劫掠所得。并刻造作過制。非商",
    "T53n2122_078:0869c12": "估所宜。結正處死。沒入其官栰。以充寺用。奏",
    "T53n2122_078:0869c13": "遂施行。臨刑之日。勅其妻子。可以黃紙百張",
    "T53n2122_078:0869c14": "并具筆墨置棺中也。死而有知必當陳訴。又",
    "T53n2122_078:0869c15": "書少卿姓名數十吞之。可經一月。少卿端",
    "T53n2122_078:0869c16": "坐便見弘來。初猶避捍。後稍欵服。但言乞恩",
    "T53n2122_078:0869c17": "嘔血而死。凡諸獄官及主書舍人。預此獄事",
    "T53n2122_078:0869c18": "及署奏者。以次殂沒。未出一年零落皆盡。皇",
    "T53n2122_078:0869c19": "基寺營搆始訖天火燒之。略無纖芥。所埋柱",
    "T53n2122_078:0869c20": "木入地成灰。",
    "T53n2122_078:0869c21": "梁秣陵令朱貞。以罪下獄。廷尉平虞[耑*(犮-乂+又)]考覈",
    "T53n2122_078:0869c22": "其事。結正入重。貞遣相聞與[耑*(犮-乂+又)]曰。我罪當死。",
    "T53n2122_078:0869c23": "不敢祈恩。但猶冀主上萬一弘宥耳。明日既",
    "T53n2122_078:0869c24": "是朱家墓日乞得過此奏聞可爾以不。[耑*(犮-乂+又)]答",
    "T53n2122_078:0869c25": "云。此於理無爽。何為不然。謹聞命矣。而朱事",
    "T53n2122_078:0869c26": "先入明日奏束。[耑*(犮-乂+又)]便遇客共飲致醉。遂忘抽",
    "T53n2122_078:0869c27": "出文書。且曰。家人合束內衣箱中。[耑*(犮-乂+又)]復不",
    "T53n2122_078:0869c28": "記。比至帝前頓足香橙上。次第披之方見此",
    "T53n2122_078:0869c29": "事。勢不可隱。便爾上聞。武帝大怒曰。朱",
    "T53n2122_078:0870a01": "貞合死。付外詳決。貞聞之大恨曰。虞[耑*(犮-乂+又)]小子",
    "T53n2122_078:0870a02": "欺网將死之人。鬼若無知故同灰土。儻其有",
    "T53n2122_078:0870a03": "識誓必報之。貞於市始當命絕。而[耑*(犮-乂+又)]已見其",
    "T53n2122_078:0870a04": "來。自爾後時常見[耑*(乏-之+友)]見來甚惡之。又夢乘",
    "T53n2122_078:0870a05": "車在山下。貞居山上推石壓之。月餘日[耑*(乏-之+友)]除",
    "T53n2122_078:0870a06": "曲阿令。拜之明日詣謝章門闕下。其婦平常",
    "T53n2122_078:0870a07": "於宅暴卒。[耑*(乏-之+友)]狼狽而還。入室哭婦。舉頭見貞",
    "T53n2122_078:0870a08": "在梁上。[耑*(乏-之+友)]曰。朱秣陵在此。我婦豈得不死。言",
    "T53n2122_078:0870a09": "未訖而屋無故忽崩。[耑*(乏-之+友)]及男女婢使十餘人",
    "T53n2122_078:0870a10": "一時併命。右丞虞騭是其宗親。經始喪事。見",
    "T53n2122_078:0870a11": "[耑*(乏-之+友)]還暫下堂避之。僅得免難。",
    "T53n2122_078:0870a12": "梁廬陵王在荊州時。嘗遣從事量括民田。南",
    "T53n2122_078:0870a13": "陽樂蓋卿亦充一使。時公府舍人韋破虜。發",
    "T53n2122_078:0870a14": "遣誡勅。失王本意。及蓋卿還以違誤得罪。",
    "T53n2122_078:0870a15": "破虜惶懼不敢引愆。但誑蓋卿云。自為分雪",
    "T53n2122_078:0870a16": "無勞訴也。數日之間遂斬於市。蓋卿號噭",
    "T53n2122_078:0870a17": "無由自陳。告語家人。以紙筆隨斂。死後少",
    "T53n2122_078:0870a18": "日破虜在槽上看牛。忽見蓋卿挈頭而入。持",
    "T53n2122_078:0870a19": "一椀[卄/秝]虀與破虜。破虜奔走驚呼。不獲已而",
    "T53n2122_078:0870a20": "服之。因此得病未幾而死。又杜嶷梁州刺",
    "T53n2122_078:0870a21": "史懷瑤第二子也。任西荊州刺史。性甚豪忌。",
    "T53n2122_078:0870a22": "新納一妾。年貌兼美。寵愛殊深。妾得其父書",
    "T53n2122_078:0870a23": "云。比日困苦欲有求告。妾倚簾讀之。嶷外",
    "T53n2122_078:0870a24": "還。而妾自以新來。羞以此事聞嶷。因嚼吞",
    "T53n2122_078:0870a25": "之。嶷謂是情人所寄。遂令剖腹取書。妾氣",
    "T53n2122_078:0870a26": "未斷而書已出。嶷看訖歎曰。吾不自意怱",
    "T53n2122_078:0870a27": "怱如此。傷天下和氣其能久乎。其夜見妾",
    "T53n2122_078:0870a28": "訴。嶷旬日而死。襄陽人至今以為口實。",
    "T53n2122_078:0870a29": "梁太山羊道生。為梁邵陵王中兵參軍。其兄",
    "T53n2122_078:0870b01": "海珍任漢州刺史。道生乞假省之。臨還兄於",
    "T53n2122_078:0870b02": "近路頓待道生。道生見縛一人於樹。就視乃",
    "T53n2122_078:0870b03": "故舊部曲也。見道生洟泣哀訴云。漢州欲",
    "T53n2122_078:0870b04": "賜殺。求之救濟。道生問何罪。答云。失意逃",
    "T53n2122_078:0870b05": "叛。道生曰。此最可忿。即下馬以珮刀剜其",
    "T53n2122_078:0870b06": "眼睛吞之。部曲呼天號地。須臾海珍來。又",
    "T53n2122_078:0870b07": "勸兄決斬。至座良久方覺眼在喉內。噎不肯",
    "T53n2122_078:0870b08": "下。索酒嚥之。頻傾數盃終不能去。轉覺脹塞。",
    "T53n2122_078:0870b09": "遂不成宴而別。在路數日死。當時見者。莫不",
    "T53n2122_078:0870b10": "以為有天道驗矣。",
    "T53n2122_078:0870b11": "梁東徐州刺史張臯。僕射永之孫也。嘗被敗",
    "T53n2122_078:0870b12": "入北。有一土民。與臯盟誓。將送還南。遂即出",
    "T53n2122_078:0870b13": "家名僧越。臯供養之。及在東徐亦隨至任。恃",
    "T53n2122_078:0870b14": "其勳舊頗以言語忤臯。臯便大怒。遣兩門",
    "T53n2122_078:0870b15": "生。一人姓井。一人姓白。皆不得其名。夜往殺",
    "T53n2122_078:0870b16": "之。爾後夕夕夢見僧越云報怨。少日出射。而",
    "T53n2122_078:0870b17": "箭帖青傷指。纔可見血。不以為事。後因[利-禾+皮]",
    "T53n2122_078:0870b18": "梨。梨汁漬瘡。乃始膿爛。停十許日膊上無故",
    "T53n2122_078:0870b19": "復生一瘡。膿血與指相通。月餘而死。",
    "T53n2122_078:0870b20": "周文帝宇文泰。初為魏丞相。值梁朝喪亂。",
    "T53n2122_078:0870b21": "梁孝元帝為湘東王。時在荊州。時遣使通和。",
    "T53n2122_078:0870b22": "禮好甚至。與泰斷金。立盟結為兄弟。後平侯",
    "T53n2122_078:0870b23": "景。孝元即位。泰猶人臣。不加崇敬。頗行倰",
    "T53n2122_078:0870b24": "侮。又求索無厭。或不愜意。遂遣兵襲江陵。",
    "T53n2122_078:0870b25": "俘虜朝士至于民庶。百四十萬口。而害孝元",
    "T53n2122_078:0870b26": "焉。又魏文帝先納茹茹主郁久閭阿那瓌女",
    "T53n2122_078:0870b27": "為后。和親殊篤。害梁主之明年。瓌為齊國",
    "T53n2122_078:0870b28": "所敗破國。率餘眾數千奔魏。而突厥舊與茹",
    "T53n2122_078:0870b29": "茹怨讎。即遣餉泰馬三千匹。求誅瓌等。泰遂",
    "T53n2122_078:0870c01": "許諾。伏突厥兵與瓌謳會。醉便縛之。即日滅",
    "T53n2122_078:0870c02": "郁久閭一姓五百餘人。流血至踝。茹茹臨死。",
    "T53n2122_078:0870c03": "多或仰天而訴。明年冬泰獵於隴右得病。見",
    "T53n2122_078:0870c04": "孝元及瓌為祟。泰發怒肆罵。命索酒與之。兩",
    "T53n2122_078:0870c05": "月日死。",
    "T53n2122_078:0870c06": "陳主初立梁元帝第九子晉安王為主。而輔",
    "T53n2122_078:0870c07": "載之。會稽虞陟。本梁武世為中書舍人尚書",
    "T53n2122_078:0870c08": "右丞。于時夢見梁武謂陟曰。卿是我舊左右",
    "T53n2122_078:0870c09": "可語陳公莫殺我孫。若殺於公不好。事甚分",
    "T53n2122_078:0870c10": "明。陟既未見有篡殺兆形。不敢言之。數日",
    "T53n2122_078:0870c11": "復夢如此。并語陟曰。卿若不傳我意。卿亦不",
    "T53n2122_078:0870c12": "佳。陟雖嗟惋決無言理。少時之間太史啟云。",
    "T53n2122_078:0870c13": "殿內當有急兵。陳主曰。急兵政是我耳。倉",
    "T53n2122_078:0870c14": "卒遣亂兵害少主自立。爾後陟便得病。又夢",
    "T53n2122_078:0870c15": "梁武曰。卿不能為我語陳主。致令禍及卿與",
    "T53n2122_078:0870c16": "陳。尋當知也。陟方封啟敘之。陳主為人。甚信",
    "T53n2122_078:0870c17": "鬼物。聞此大驚。遣輿迎陟面相訊訪。乃尤",
    "T53n2122_078:0870c18": "陟曰。卿那不道。奇事奇事。六七日陟死。尋",
    "T53n2122_078:0870c19": "有韋載之怪。",
    "T53n2122_078:0870c20": "陳庾季孫性甚好殺。滋味漁獵故是常事。奴",
    "T53n2122_078:0870c21": "婢愆罪。亦或盡之。常大篤病。夢人謂曰。若能",
    "T53n2122_078:0870c22": "斷殺。此病當差。不爾必死。即於夢中誓不復",
    "T53n2122_078:0870c23": "殺。驚寤戰悸汗流浹體。病亦漸瘳。後數年有",
    "T53n2122_078:0870c24": "三門生。竊其兩妾以叛。追尋獲之。即並敺",
    "T53n2122_078:0870c25": "殺。其夕復見前人來云。何故負信。此人罪不",
    "T53n2122_078:0870c26": "至死私家不合擅刑。今改決無濟理。投明",
    "T53n2122_078:0870c27": "嘔血。數日而終。",
    "T53n2122_078:0870c28": "梁武昌太守張絢常乘船行。有一部曲。役力",
    "T53n2122_078:0870c29": "小不如意。絢便躬捶之。一下即[辟/夕][(打-丁+片)/夕]。無復活",
    "T53n2122_078:0871a01": "狀。絢遂推置江中。須臾頃見此人從水而出。",
    "T53n2122_078:0871a02": "對絢斂手曰。罪不當死。官枉見殺。今來相",
    "T53n2122_078:0871a03": "報。即跳入絢口。絢因得病。少日而死。",
    "T53n2122_078:0871a04": "梁裴植隨其季叔。叔業自南兗州入北。仕於",
    "T53n2122_078:0871a05": "元氏位至尚書。植同堂妹夫韋伯鼎有學業。",
    "T53n2122_078:0871a06": "恃壯業氣自以才智常輕倰倰。植憎之如",
    "T53n2122_078:0871a07": "讎。後於雒下誣告植誣為廢立。植坐此死。",
    "T53n2122_078:0871a08": "百許日伯鼎病。向空而語曰。裴尚書死不獨",
    "T53n2122_078:0871a09": "見由何以怒也。須臾而卒。萬紐于中者。北",
    "T53n2122_078:0871a10": "伐人。仕魏世為侍中領軍。明帝勳專權在",
    "T53n2122_078:0871a11": "內尚書。僕射郭祚尚書裴植。乃共勸高陵陽",
    "T53n2122_078:0871a12": "王雍出中。中聞之逼有司誣奏其罪。矯詔並",
    "T53n2122_078:0871a13": "殺之。朝野憤怨莫不切齒。二年中得病。見",
    "T53n2122_078:0871a14": "裴郭為崇尋死(右此十驗出冥祥記)。",
    "T53n2122_078:0871a15": "法苑珠林卷第七十八"
}