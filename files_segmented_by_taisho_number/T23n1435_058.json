{
    "T23n1435_058:0427b20": "十誦律卷第五十八(第十誦之三)",
    "T23n1435_058:0427b22": "後秦北印度三藏弗若多羅譯",
    "T23n1435_058:0427b23": "比尼誦盜戒之餘",
    "T23n1435_058:0427b24": "諸比丘自相語言：「共作賊去來。」答言：「隨意。」",
    "T23n1435_058:0427b25": "是比丘發去，中道心悔生慚愧：「我等云何",
    "T23n1435_058:0427b26": "於善佛法中以信出家而作賊耶？」作是念",
    "T23n1435_058:0427b27": "已便不復去，心疑：「我等將無得波羅夷耶？」",
    "T23n1435_058:0427b28": "是事白佛，佛言：「不得波羅夷，得偷蘭遮。」諸",
    "T23n1435_058:0427b29": "比丘自相語言：「共作賊去來。」答言：「隨意。」",
    "T23n1435_058:0427c01": "發去時，中道一人心悔生慚愧：「我云何於善",
    "T23n1435_058:0427c02": "佛法中以信出家而作賊耶？」復作是念：「若",
    "T23n1435_058:0427c03": "我不去，餘人或當殺我，當共去。我不用物、",
    "T23n1435_058:0427c04": "不取分。」作是思惟已逐去，逐去已是中不奪",
    "T23n1435_058:0427c05": "他物，亦不取分。是比丘生疑：「我將無得波",
    "T23n1435_058:0427c06": "羅夷耶？」是事白佛，佛言：「不犯波羅夷，得偷",
    "T23n1435_058:0427c07": "蘭遮。」又復諸比丘自相語言：「共作賊去來。」",
    "T23n1435_058:0427c08": "答言：「隨汝等意發去。」去到處都無所得。是",
    "T23n1435_058:0427c09": "諸比丘生疑：「我將無得波羅夷耶？」是事白佛，",
    "T23n1435_058:0427c10": "佛言：「不得波羅夷，得偷蘭遮。」諸比丘自相",
    "T23n1435_058:0427c11": "語言：「共作賊去來。」答言：「隨汝意發去。」是中",
    "T23n1435_058:0427c12": "半比丘邏道，半比丘取物，邏道者言：「我等",
    "T23n1435_058:0427c13": "不取他物，無罪也。」後生疑：「我等作如是事，",
    "T23n1435_058:0427c14": "將無得波羅夷耶？」是事白佛，佛言：「不得波",
    "T23n1435_058:0427c15": "羅夷，得偷蘭遮。」諸比丘自相語言：「共作賊",
    "T23n1435_058:0427c16": "去來。」答言：「隨意。」發去已半得物，半不得物，",
    "T23n1435_058:0427c17": "不得物者言：「我不得他物不取分，無罪也。」又",
    "T23n1435_058:0427c18": "復生疑：「我等將無得波羅夷？」是事白佛，佛",
    "T23n1435_058:0427c19": "言：「不得波羅夷，得偷蘭遮。」又復諸比丘自",
    "T23n1435_058:0427c20": "相語言：「共作賊去來。」答言：「隨意。」相語言：",
    "T23n1435_058:0427c21": "「當少少取，莫令具足。」取已合眾人物欲分，",
    "T23n1435_058:0427c22": "物滿五錢，諸比丘生疑：「我等將無得波羅夷",
    "T23n1435_058:0427c23": "耶？」以是事白佛，佛言：「隨人取物離本處計",
    "T23n1435_058:0427c24": "直。」守邏人與比丘衣，比丘不取，作是念：",
    "T23n1435_058:0427c25": "「是中誰是檀越？誰是主？」是事白佛，佛言：「但",
    "T23n1435_058:0427c26": "隨施者受。」有賊捉弟子將去，和上還奪取，",
    "T23n1435_058:0427c27": "和上疑：「我將無得波羅夷耶？」以是事白佛，佛",
    "T23n1435_058:0427c28": "言：「若決定屬賊，得波羅夷。若未決定，無罪。",
    "T23n1435_058:0427c29": "阿闍梨近行弟子亦如是。」有賊捉一比丘將",
    "T23n1435_058:0428a01": "去，還自盜身走來生疑：「我將無得波羅夷",
    "T23n1435_058:0428a02": "耶？」以是事白佛，佛言：「自偷盜身無罪。」比丘持",
    "T23n1435_058:0428a03": "可稅物行到關門，作是念：「我若持是物過得",
    "T23n1435_058:0428a04": "波羅夷。」又作是念：「是稅直我寧持與若佛",
    "T23n1435_058:0428a05": "法僧、若和上阿闍梨、若父母。」如是思惟已，為",
    "T23n1435_058:0428a06": "守關人共軟語言：「我持是物供養若佛法僧、",
    "T23n1435_058:0428a07": "若和上、阿闍梨、若父母。」「因是物與他，若作信、",
    "T23n1435_058:0428a08": "若作自供所須，如是等口軟語力得過，無",
    "T23n1435_058:0428a09": "咎。飛過無罪。」比丘從餘比丘借獨坐床已",
    "T23n1435_058:0428a10": "作是念：「我後不復還。」主求索言：「長老！還我",
    "T23n1435_058:0428a11": "床。」作是言：「不與汝。」尋生疑悔心：「我將無得",
    "T23n1435_058:0428a12": "波羅夷耶？」是事白佛，佛言：「不得波羅夷，得",
    "T23n1435_058:0428a13": "偷蘭遮。」比丘從他借經卷已作是念：「我不復",
    "T23n1435_058:0428a14": "還。」主來索言：「長老！還我經來。」作是言：「不",
    "T23n1435_058:0428a15": "與汝。」尋生疑悔心：「我將無得波羅夷耶？」是",
    "T23n1435_058:0428a16": "事白佛，佛言：「不得波羅夷，得偷蘭遮。」有比",
    "T23n1435_058:0428a17": "丘偷弊衣囊，囊中有大價衣，見已生念：「我",
    "T23n1435_058:0428a18": "將無得波羅夷耶？」是事白佛，佛言：「計衣囊",
    "T23n1435_058:0428a19": "價直五錢，得波羅夷。若不直，得偷蘭遮。」諸",
    "T23n1435_058:0428a20": "賊持酒至阿蘭若處，飲半藏半，諸比丘遊行",
    "T23n1435_058:0428a21": "林中見酒，語弟子：「持到住處用作苦酒。」弟",
    "T23n1435_058:0428a22": "子隨教持歸。賊還求酒不得，賊到諸比丘所",
    "T23n1435_058:0428a23": "問言：「長老！彼處酒汝持來不？」比丘言：「持來。」",
    "T23n1435_058:0428a24": "賊瞋言：「汝是賊賊。」比丘言：「何故賊賊？」賊言：",
    "T23n1435_058:0428a25": "「我是賊，汝復偷我，故言賊賊。」是比丘生疑：",
    "T23n1435_058:0428a26": "「我將無得波羅夷耶？」是事白佛，佛知故問：",
    "T23n1435_058:0428a27": "「汝以何心取？」比丘言：「世尊！我謂是酒無主",
    "T23n1435_058:0428a28": "故取。」佛言：「無罪。從今日若見物，應好思量",
    "T23n1435_058:0428a29": "已取。」諸賊持肉至山林中，食半藏半。諸比",
    "T23n1435_058:0428b01": "丘遊行林中見肉，語諸弟子：「持到舍以供明",
    "T23n1435_058:0428b02": "日。」弟子隨教持歸。賊還求肉不得，到比丘",
    "T23n1435_058:0428b03": "所問言：「長老！彼處肉汝持來不？」比丘言：「我",
    "T23n1435_058:0428b04": "持來。」賊瞋言：「汝是賊賊。」比丘言：「何以故賊",
    "T23n1435_058:0428b05": "賊？」賊言：「我是賊，汝復偷我，故言賊賊。」是比",
    "T23n1435_058:0428b06": "丘生疑：「我將無得波羅夷耶？」是事白佛，佛",
    "T23n1435_058:0428b07": "知故問：「汝以何心取？」比丘言：「世尊！我謂是",
    "T23n1435_058:0428b08": "肉無主故取。」佛言：「無罪。從今日若見物，應",
    "T23n1435_058:0428b09": "好思量已取。」諸賊破城邑聚落，若持錢物上",
    "T23n1435_058:0428b10": "至阿蘭若處，後官力來圍遶是處，是賊怖畏",
    "T23n1435_058:0428b11": "急故，持物施諸比丘，施已便出去。諸白衣",
    "T23n1435_058:0428b12": "來，見物在比丘所，語言：「長老！此是我物，今",
    "T23n1435_058:0428b13": "在汝手。」比丘言：「賊布施我。」諸白衣言：「誰信",
    "T23n1435_058:0428b14": "汝語？汝或自作賊，或從賊得。」諸比丘不知",
    "T23n1435_058:0428b15": "云何？是事白佛，佛言：「莫從賊取物，若賊主",
    "T23n1435_058:0428b16": "與當取。取已便染壞色著。若壞色已，主故",
    "T23n1435_058:0428b17": "索者當還。」有居士脫衣著道邊便利，有納衣",
    "T23n1435_058:0428b18": "比丘，見四向顧視不見人，便取持去。居士",
    "T23n1435_058:0428b19": "言：「比丘莫持我衣去。」比丘不聞故去不止，",
    "T23n1435_058:0428b20": "居士走逐奪取，語言：「比丘法應不與強取",
    "T23n1435_058:0428b21": "耶？」比丘答言：「我謂是衣無所屬。」居士言：「是",
    "T23n1435_058:0428b22": "我衣非無所屬。」比丘言：「若是汝衣持去。」是",
    "T23n1435_058:0428b23": "比丘生疑：「我將無得波羅夷耶？」是事白佛，",
    "T23n1435_058:0428b24": "佛知故問：「汝以何心取？」比丘言：「我謂無所",
    "T23n1435_058:0428b25": "屬故取。」佛言：「無罪。從今日見物應好思量已",
    "T23n1435_058:0428b26": "取，物實有所屬，似無所屬。」諸人有親里死，",
    "T23n1435_058:0428b27": "棄著死人處。是國土人法好淨潔，脫衣著",
    "T23n1435_058:0428b28": "死人處外，然後入燒屍。納衣比丘見是衣，",
    "T23n1435_058:0428b29": "四顧不見人，便持去。白衣見已語比丘言：",
    "T23n1435_058:0428c01": "「莫持我衣去。」比丘不聞其言故去不止，白衣",
    "T23n1435_058:0428c02": "走逐捉奪衣取，語言：「比丘法應不與取耶？」",
    "T23n1435_058:0428c03": "比丘答言：「我謂是衣無所屬。」白衣言：「是我",
    "T23n1435_058:0428c04": "衣非無所屬。」比丘言：「若是持去。」是比丘生",
    "T23n1435_058:0428c05": "疑：「我將無得波羅夷耶？」是事白佛，佛知故",
    "T23n1435_058:0428c06": "問：「汝以何心取？」比丘言：「我謂無所屬故取。」佛",
    "T23n1435_058:0428c07": "言：「無罪。從今日若見物，應好思量已取。有",
    "T23n1435_058:0428c08": "物實有所屬，似無所屬。」浣衣人持諸衣，浸",
    "T23n1435_058:0428c09": "著水中忘去，到餘聚落。還憶念言：「我不失",
    "T23n1435_058:0428c10": "是衣耶？」爾時納衣比丘，求弊納衣故到是處，",
    "T23n1435_058:0428c11": "見是衣四顧不見人，便持去。浣衣人來見比",
    "T23n1435_058:0428c12": "丘持去，語言：「莫持我衣去。」比丘不聞故去不",
    "T23n1435_058:0428c13": "止，浣衣人走逐捉奪取語言：「比丘之法應",
    "T23n1435_058:0428c14": "不與取耶？」比丘答言：「我謂是衣無所屬。」浣",
    "T23n1435_058:0428c15": "衣人言：「是我衣非無所屬。」比丘言：「若是持",
    "T23n1435_058:0428c16": "去。」是比丘生疑：「我將無得波羅夷耶？」是事",
    "T23n1435_058:0428c17": "白佛，佛知故問：「汝以何心取？」比丘言：「我謂",
    "T23n1435_058:0428c18": "是無所屬故取。」佛言：「無罪。從今日若見物，",
    "T23n1435_058:0428c19": "應好思量已取。有物實有所屬，似無所屬。」復",
    "T23n1435_058:0428c20": "有浣衣人，持衣至水邊，浣浣已絞捩，曬已",
    "T23n1435_058:0428c21": "一處坐看。有納衣比丘求弊納衣，是處見",
    "T23n1435_058:0428c22": "衣，四顧不見人，便持去。浣衣人來見比丘",
    "T23n1435_058:0428c23": "持衣去，語比丘言：「莫持我衣去。」比丘不聞",
    "T23n1435_058:0428c24": "故去不止，浣衣人走逐捉奪取語言：「比丘",
    "T23n1435_058:0428c25": "法應不與取耶？」比丘答言：「我謂是衣無所",
    "T23n1435_058:0428c26": "屬。」浣衣人言：「是我衣非無所屬。」比丘言：「若",
    "T23n1435_058:0428c27": "是汝衣持去。」是比丘生疑：「我將無得波羅",
    "T23n1435_058:0428c28": "夷耶？」是事白佛，佛知故問：「汝以何心取？」比",
    "T23n1435_058:0428c29": "丘言：「我謂無所屬故取。」佛言：「無罪。從今日",
    "T23n1435_058:0429a01": "若見物，應好思量已取。有物實有所屬，似",
    "T23n1435_058:0429a02": "無所屬。」有一小兒，持舍勒終日在道中戲，",
    "T23n1435_058:0429a03": "忘舍勒歸去。納衣比丘求弊納衣，到是處見",
    "T23n1435_058:0429a04": "已，四顧不見人便持去。小兒舍有女出",
    "T23n1435_058:0429a05": "見，語比丘言：「莫持我舍勒去。」比丘言：「我道",
    "T23n1435_058:0429a06": "中得。」女人言：「我小兒持舍勒終日道中戲，",
    "T23n1435_058:0429a07": "忘持歸，汝莫持去。」比丘言：「若是汝許便持",
    "T23n1435_058:0429a08": "去。」比丘生疑：「我將無得波羅夷耶？」是事白",
    "T23n1435_058:0429a09": "佛，佛知故問：「汝以何心取？」比丘言：「我謂是",
    "T23n1435_058:0429a10": "無所屬故取。」佛言：「無罪。從今日若見衣，好",
    "T23n1435_058:0429a11": "思量已取。」諸納衣比丘，著不淨污納衣，諸",
    "T23n1435_058:0429a12": "天神金剛神不憙，亦失威德。是事白佛，佛",
    "T23n1435_058:0429a13": "言：「不淨污納衣不應著，著得突吉羅。」有一居",
    "T23n1435_058:0429a14": "士聞諸釋子比丘能著納衣，持大價[疊*毛]裹",
    "T23n1435_058:0429a15": "八枚錢，著糞壤中令縷現，遠處立看。有一",
    "T23n1435_058:0429a16": "納衣比丘，求弊納故到是處，見縷已便取。",
    "T23n1435_058:0429a17": "取已見是大價[疊*毛]，便持去。居士喚言：「長老！",
    "T23n1435_058:0429a18": "是我[疊*毛]，汝莫擔去。」比丘言：「我自糞壤中得，",
    "T23n1435_058:0429a19": "何預汝事？」居士言：「我聞釋子比丘能著弊納",
    "T23n1435_058:0429a20": "衣，我欲試故，持大價[疊*毛]裹八枚錢。是[疊*毛]中",
    "T23n1435_058:0429a21": "有八枚錢，若不信我可數看。」數看已實有八",
    "T23n1435_058:0429a22": "枚錢。比丘言：「若是汝許便持去。」比丘生疑：",
    "T23n1435_058:0429a23": "「我將無得波羅夷耶？」是事白佛，佛知故問：「汝",
    "T23n1435_058:0429a24": "以何心取？」比丘言：「我謂無所屬故取。」佛言：",
    "T23n1435_058:0429a25": "「無罪。從今日若見物。應好思量已取。」有一",
    "T23n1435_058:0429a26": "納衣比丘，藏納衣著一處，入舍衛城乞食。",
    "T23n1435_058:0429a27": "更有納衣比丘，求弊納故到是衣邊，見已四",
    "T23n1435_058:0429a28": "顧不見人便持去，以水浣之祇桓門邊曬。",
    "T23n1435_058:0429a29": "衣主比丘乞食還，久求不得，欲入祇桓見在",
    "T23n1435_058:0429b01": "門邊，語取衣比丘言：「長老！汝得波羅夷耶？」",
    "T23n1435_058:0429b02": "取衣比丘言：「何以故？」衣主言：「我納衣汝輒",
    "T23n1435_058:0429b03": "持來。」取衣比丘生疑：「我將無得波羅夷耶？」",
    "T23n1435_058:0429b04": "是事白佛，佛知故問：「汝以何心取？」比丘言：",
    "T23n1435_058:0429b05": "「我謂無所屬故取。」佛言：「無罪。從今日若見",
    "T23n1435_058:0429b06": "物，應好思量已取，藏物異、無所屬物亦異。」",
    "T23n1435_058:0429b07": "憍薩羅國近死人處，有諸天祠舍，守祠舍人",
    "T23n1435_058:0429b08": "浣衣絞捩，曬已不收撿，風吹墮死人處。有",
    "T23n1435_058:0429b09": "一比丘死人處住，觀死屍見是衣，四顧不",
    "T23n1435_058:0429b10": "見人便持去，守祠人見語言：「長老！莫奪我",
    "T23n1435_058:0429b11": "衣去。」比丘言：「我死人處得，何預汝事？」守祠",
    "T23n1435_058:0429b12": "人言：「是我衣，我浣絞捩曬，有小因緣不時",
    "T23n1435_058:0429b13": "收撿，風吹墮死人處。」比丘言：「若是汝衣便",
    "T23n1435_058:0429b14": "持去。」比丘生疑：「我將無得波羅夷耶？」是事",
    "T23n1435_058:0429b15": "白佛，佛知故問：「汝以何心取？」比丘言：「我謂",
    "T23n1435_058:0429b16": "無所屬故取。」佛言：「無罪。從今日若見物應",
    "T23n1435_058:0429b17": "好思量已取。」諸比丘取屬死人處中衣，諸旃",
    "T23n1435_058:0429b18": "陀羅言：「長老！莫取。我是中輸稅物。」諸比丘",
    "T23n1435_058:0429b19": "不知云何？是事白佛，佛言：「從今日有屬死",
    "T23n1435_058:0429b20": "人處衣，比丘不應取。若取得罪。」爾時於屬",
    "T23n1435_058:0429b21": "死人處外邊，撿取小叚弊納，諸旃陀羅亦",
    "T23n1435_058:0429b22": "不聽取。是事白佛，佛言：「是中若遮莫取。若",
    "T23n1435_058:0429b23": "取得突吉羅。」有一居士，請佛及僧明日食，佛",
    "T23n1435_058:0429b24": "默然受。居士知佛受已，頭面禮佛足右遶已",
    "T23n1435_058:0429b25": "去，到自舍是夜辦多美飲食。辦食已晨朝敷",
    "T23n1435_058:0429b26": "座處，時到遣使詣佛所，白佛言：「世尊！食具",
    "T23n1435_058:0429b27": "已辦，唯聖知時。」佛及眾僧入居士舍，長老耶",
    "T23n1435_058:0429b28": "舍守僧坊請食分。給孤獨居士二小兒，到祇",
    "T23n1435_058:0429b29": "桓僧坊中庭遊戲，諸賊欲侵惱劫奪。耶舍比",
    "T23n1435_058:0429c01": "丘見已作是念：「此兒可愍，無所知故，當為是",
    "T23n1435_058:0429c02": "賊傷害劫奪。」即入禪定，以神通力起四種兵，",
    "T23n1435_058:0429c03": "諸賊見已心大怖畏，謂是官力、若聚落力所",
    "T23n1435_058:0429c04": "見圍遶，我或當了。如是思惟，便疾遠去。諸",
    "T23n1435_058:0429c05": "比丘來語耶舍言：「汝得波羅夷。」耶舍言：「何",
    "T23n1435_058:0429c06": "以故？」諸比丘言：「賊欲侵惱奪是兒物，汝便",
    "T23n1435_058:0429c07": "為奪取故。」耶舍生疑，是事白佛。佛知故問：",
    "T23n1435_058:0429c08": "「汝云何奪取？」耶舍言：「我現神通力。」佛言：「現",
    "T23n1435_058:0429c09": "神通力取無罪。」有一居士，請佛及眾僧明",
    "T23n1435_058:0429c10": "日食，佛默然受。居士知佛默然受已，頭面禮",
    "T23n1435_058:0429c11": "佛足右遶已去，到自舍是夜辦具多美飲食，",
    "T23n1435_058:0429c12": "辦已晨朝敷坐處，時到遣使詣佛所，白佛言：",
    "T23n1435_058:0429c13": "「世尊！食具已辦，唯聖知時。」佛及眾僧入居士",
    "T23n1435_058:0429c14": "舍，一比丘守僧坊請食分，新誦呪術。給孤獨",
    "T23n1435_058:0429c15": "居士二小兒，到祇桓遊戲，諸賊欲侵惱劫奪。",
    "T23n1435_058:0429c16": "比丘見已念言：「是兒可愍，無所知故，為賊",
    "T23n1435_058:0429c17": "所傷害劫奪。我新誦呪術，可試誦救是小兒，",
    "T23n1435_058:0429c18": "有驗以不？」即誦呪術，時有四種兵出，諸賊",
    "T23n1435_058:0429c19": "見已心大怖畏，念言：「是或官力、若聚落力圍",
    "T23n1435_058:0429c20": "遶我，我或當了。」如是思惟已，便疾走去。諸",
    "T23n1435_058:0429c21": "比丘來語守僧坊比丘言：「長老！汝得波羅",
    "T23n1435_058:0429c22": "夷。」守僧坊比丘言：「何以故？」諸比丘言：「人欲",
    "T23n1435_058:0429c23": "侵惱奪是兒物，汝便奪取故。」是比丘生疑：",
    "T23n1435_058:0429c24": "「我將無得波羅夷耶？」是事白佛，佛知故問：",
    "T23n1435_058:0429c25": "「汝以何心取？」比丘言：「我試誦新呪術，救是",
    "T23n1435_058:0429c26": "小兒故，出四種兵取。」佛言：「若誦新呪術取",
    "T23n1435_058:0429c27": "無罪。」舊比丘到餘聚落，眾僧分衣，是比丘",
    "T23n1435_058:0429c28": "有善知識，為是比丘取衣分。是比丘從聚落",
    "T23n1435_058:0429c29": "還，善知識比丘語比丘言：「長老！為汝取衣",
    "T23n1435_058:0430a01": "分。」是比丘言：「何以故取？」善知識比丘生疑：",
    "T23n1435_058:0430a02": "「我將無得波羅夷耶？」是事白佛，佛言：「無罪。從",
    "T23n1435_058:0430a03": "今日若比丘不語，不應為他取衣分。若取得",
    "T23n1435_058:0430a04": "突吉羅。」舊比丘到餘聚落，眾僧分衣，是比",
    "T23n1435_058:0430a05": "丘有二共行弟子。是二弟子不相知故，各為",
    "T23n1435_058:0430a06": "和上取衣分。後二弟子自相語言：「汝亦取衣",
    "T23n1435_058:0430a07": "分，我亦取衣分，誰具足得波羅夷耶？」心生",
    "T23n1435_058:0430a08": "疑，以是事白佛，佛言：「不犯。從今日應自相",
    "T23n1435_058:0430a09": "語令一人取。取時當言：『我與某甲比丘取衣",
    "T23n1435_058:0430a10": "分。』」有一比丘病，眾僧分衣，看病比丘為取",
    "T23n1435_058:0430a11": "衣分。是病比丘死，諸比丘不知云何？是事白",
    "T23n1435_058:0430a12": "佛，佛言：「若先死後取衣分者，應還歸本處。若",
    "T23n1435_058:0430a13": "先取衣分後死者，應同死比丘餘物分。」有一",
    "T23n1435_058:0430a14": "居士數數用眾僧田，不與眾僧稅直。是居士",
    "T23n1435_058:0430a15": "後時欲種，舊比丘來語居士言：「汝數數用眾",
    "T23n1435_058:0430a16": "僧田而不與直，汝今莫種。若欲種者當與僧",
    "T23n1435_058:0430a17": "價。」居士聞是語故強種，時舊比丘臥地遮",
    "T23n1435_058:0430a18": "犁，居士慚愧即休不種。是比丘生疑：「我將無",
    "T23n1435_058:0430a19": "得波羅夷耶？」是事白佛，佛言：「無罪。從今日",
    "T23n1435_058:0430a20": "莫身作可羞事。」有一比丘盜佛圖物，生疑：",
    "T23n1435_058:0430a21": "「我將無得波羅夷耶？」是事白佛，佛言：「若有",
    "T23n1435_058:0430a22": "守護者應計直。若具足，得波羅夷。」舊比丘令",
    "T23n1435_058:0430a23": "人種眾僧田，是眾僧田近一居士田，比丘亦",
    "T23n1435_058:0430a24": "令人種居士田。居士語比丘言：「莫種我田。」比",
    "T23n1435_058:0430a25": "丘言：「我自種眾僧田，何預汝事？」居士言：「是田",
    "T23n1435_058:0430a26": "我有，非人作證。」是國土諸田中，以橛若死人",
    "T23n1435_058:0430a27": "脚骨頭骨，著土中為識。居士示其相，比丘",
    "T23n1435_058:0430a28": "見已慚愧捨犁牛去。是比丘後還復遣人過",
    "T23n1435_058:0430a29": "相種，居士後見語比丘言：「我先與汝共諍時，",
    "T23n1435_058:0430b01": "出地相已不知耶？今日云何復種？」是比丘即",
    "T23n1435_058:0430b02": "捨犁牛去，心生疑：「我將無得波羅夷耶？」是",
    "T23n1435_058:0430b03": "事白佛，佛言：「應計價直。若具足，得波羅夷。",
    "T23n1435_058:0430b04": "不具足得偷蘭遮。」有一比丘，不與取花樹，",
    "T23n1435_058:0430b05": "生疑：「我將無得波羅夷耶？」是事白佛，佛言：",
    "T23n1435_058:0430b06": "「應計是花樹價直。若具足，得波羅夷。果樹亦",
    "T23n1435_058:0430b07": "如是。」有一比丘破雕巢，時雕常來圍遶精",
    "T23n1435_058:0430b08": "舍空中悲鳴。佛問阿難：「是雕何故大悲鳴耶？」",
    "T23n1435_058:0430b09": "阿難言：「有一比丘破其巢，是故悲鳴。」佛言：",
    "T23n1435_058:0430b10": "「從今日不應破雕巢。若破得突吉羅。」復有",
    "T23n1435_058:0430b11": "比丘取雕巢煮染，時雕常來圍遶精舍空中",
    "T23n1435_058:0430b12": "悲鳴。佛問阿難：「是鵰何故悲鳴？」阿難言：",
    "T23n1435_058:0430b13": "「有一比丘取巢煮染，是故悲鳴。」佛言：「從",
    "T23n1435_058:0430b14": "今日不應取雕巢煮染。若取得突吉羅。」有居",
    "T23n1435_058:0430b15": "士蘿蔔園盛好，一比丘詣居士所語言：「與",
    "T23n1435_058:0430b16": "我蘿蔔。」居士問言：「汝有價耶？為當直索。」比",
    "T23n1435_058:0430b17": "丘答言：「我無價。」居士言：「若人須蘿蔔者當",
    "T23n1435_058:0430b18": "持價來。若我直與云何得活？」比丘言：「汝心",
    "T23n1435_058:0430b19": "定不與我耶？」居士言：「我定不與汝。」時比丘",
    "T23n1435_058:0430b20": "以呪術力呪令乾枯。是比丘如是作已，心生",
    "T23n1435_058:0430b21": "疑：「我將無得波羅夷耶？」是事白佛，佛言：「應",
    "T23n1435_058:0430b22": "計是蘿蔔直。若具足，得波羅夷。若不具足得",
    "T23n1435_058:0430b23": "偷蘭遮。莖園、花園、葉園、果園，亦應如是計價",
    "T23n1435_058:0430b24": "直。」有馬行食，比丘以一束草示馬，馬隨比丘",
    "T23n1435_058:0430b25": "去。比丘指示餘草，心念使食他草。是比丘生",
    "T23n1435_058:0430b26": "疑：「我將無得波羅夷耶？」是事白佛，佛言：「不得",
    "T23n1435_058:0430b27": "波羅夷，得偷蘭遮。」諸比丘遊行憍薩羅國向",
    "T23n1435_058:0430b28": "舍衛城，共估客俱來，是中有嶮道。諸估",
    "T23n1435_058:0430b29": "客乘好馬語諸比丘：「汝亦乘如是好馬令疾",
    "T23n1435_058:0430c01": "過嶮道。」是中有比丘乘是好馬，生心作是",
    "T23n1435_058:0430c02": "方便：「是馬可得。」身亦小動，尋生疑：「我將無",
    "T23n1435_058:0430c03": "得波羅夷耶？」是事白佛，佛言：「不得波羅夷，",
    "T23n1435_058:0430c04": "得偷蘭遮。」有估客乘滿船寶，比丘寄載渡",
    "T23n1435_058:0430c05": "河，生心作如是方便：「是寶可得。」身亦小動，尋",
    "T23n1435_058:0430c06": "生疑：「我將無得波羅夷耶？」是事白佛，佛言：",
    "T23n1435_058:0430c07": "「不得波羅夷，得偷蘭遮。」有一估客，載滿船",
    "T23n1435_058:0430c08": "寶渡水，船沒水中寶物沈下，衣箱隨流而去，",
    "T23n1435_058:0430c09": "船主怖懼不得往取。有比丘下流洗，見已",
    "T23n1435_058:0430c10": "取持去，估客見已語比丘言：「莫奪我衣箱。」",
    "T23n1435_058:0430c11": "比丘言：「我自水中得，何預汝事？」估客言：",
    "T23n1435_058:0430c12": "「我船沒水中沈失寶物，衣箱隨流下，我怖懼",
    "T23n1435_058:0430c13": "故，不得時取。」比丘言：「若是便持去。」是比丘",
    "T23n1435_058:0430c14": "生疑：「我將無得波羅夷耶？」是事白佛，佛言：",
    "T23n1435_058:0430c15": "「無罪。」有一比丘，持四方眾僧物移著餘坊，",
    "T23n1435_058:0430c16": "心生疑：「我將無得波羅夷耶？」是事白佛，佛",
    "T23n1435_058:0430c17": "言：「不得波羅夷，得突吉羅。」諸賊牽牛上至",
    "T23n1435_058:0430c18": "阿蘭若處繫著樹而去。諸比丘食後經行林",
    "T23n1435_058:0430c19": "中，見繞樹挽靷。比丘憐愍解放，尋生疑：",
    "T23n1435_058:0430c20": "「我將無得波羅夷耶？」是事白佛，佛言：「不得",
    "T23n1435_058:0430c21": "波羅夷，得突吉羅。」",
    "T23n1435_058:0430c22": "舍衛國有一天神像，能與人願。有一居士",
    "T23n1435_058:0430c23": "從求所願，得隨意願歡喜故，以白[疊*毛]裹天",
    "T23n1435_058:0430c24": "像身。是中有比丘名黑阿難，有大力不畏",
    "T23n1435_058:0430c25": "神像，奪神[疊*毛]持去。後生疑：「我將無得波羅",
    "T23n1435_058:0430c26": "夷耶？」是事白佛，佛言：「不得波羅夷，得偷蘭",
    "T23n1435_058:0430c27": "遮。」有天神像能護人身，有一居士從求所",
    "T23n1435_058:0430c28": "願，得隨意願。是居士歡喜故，以金鬘繫頭上，",
    "T23n1435_058:0430c29": "黑阿難大勇健，欲往奪金鬘。欲到神便怖之，",
    "T23n1435_058:0431a01": "是比丘心驚毛竪，猶故不畏，降伏此神奪金",
    "T23n1435_058:0431a02": "鬘持去。後生疑：「我將無得波羅夷耶？」是事",
    "T23n1435_058:0431a03": "白佛，佛言：「不得波羅夷，得偷蘭遮。」舍衛國",
    "T23n1435_058:0431a04": "有居士婦，到阿耆羅婆河邊浴。是諸居士婦，",
    "T23n1435_058:0431a05": "脫莊嚴具衣服，著岸上入水洗浴。岸邊樹上",
    "T23n1435_058:0431a06": "有獼猴來下，持珠瓔珞還上樹去。是居士婦",
    "T23n1435_058:0431a07": "自恣洗浴竟上岸著衣，求珠瓔珞久不得，便",
    "T23n1435_058:0431a08": "捨去。獼猴見去已，還持瓔珞著本處已還上",
    "T23n1435_058:0431a09": "樹。比丘食後遊行，樹林中見是瓔珞，識其",
    "T23n1435_058:0431a10": "主便持還居士婦。居士婦言：「比丘汝是賊，",
    "T23n1435_058:0431a11": "偷我瓔珞，心悔已方還我。」比丘言：「我不爾。」",
    "T23n1435_058:0431a12": "居士婦言：「汝云何得？」是比丘以是事具說。",
    "T23n1435_058:0431a13": "比丘心生疑：「我將無得波羅夷耶？」是事白佛，",
    "T23n1435_058:0431a14": "佛言：「無罪。」經行道頭窟上，康郎鳥在上作",
    "T23n1435_058:0431a15": "巢，常持骨及弊納衣來棄著地，經行比丘便",
    "T23n1435_058:0431a16": "壞是巢，是鳥常來圍遶精舍空中悲鳴。佛知",
    "T23n1435_058:0431a17": "故問阿難：「是鳥何故悲鳴？」阿難言：「有一比",
    "T23n1435_058:0431a18": "丘壞巢，是故悲鳴。」佛言：「從今日不應壞是",
    "T23n1435_058:0431a19": "康郎鳥巢。若壞得突吉羅。」",
    "T23n1435_058:0431a20": "諸比丘一處有庫藏，以飲食錢物著中，鼠從",
    "T23n1435_058:0431a21": "穴中出，偷錢物弊衣飲食持入穴。諸比丘疑：",
    "T23n1435_058:0431a22": "「誰偷是物去？」時有一比丘，乞食置庫邊，待",
    "T23n1435_058:0431a23": "時至當食。鼠從庫中出，持食入穴。比丘見",
    "T23n1435_058:0431a24": "知是鼠偷物，是比丘壞是穴，亦得鼠物，亦",
    "T23n1435_058:0431a25": "得自物盡自取。諸比丘言：「汝得波羅夷罪。」",
    "T23n1435_058:0431a26": "是比丘言：「何以故？」諸比丘言：「汝取鼠物故。」",
    "T23n1435_058:0431a27": "是比丘生疑：「我將無得波羅夷耶？」是事白佛，",
    "T23n1435_058:0431a28": "佛言：「不得波羅夷。從今日當取自物，鼠物",
    "T23n1435_058:0431a29": "不應取。」一比丘在房中臥，夜鼠持食來著床",
    "T23n1435_058:0431b01": "下。比丘早起澡手，從淨人受已便食。諸比",
    "T23n1435_058:0431b02": "丘不大見是比丘乞食，手足常淨潔，便問言：",
    "T23n1435_058:0431b03": "「長老！不見汝乞食，手足常淨耶？」是比丘言：",
    "T23n1435_058:0431b04": "「諸長老！有鼠夜持食來，著我床下，我早起",
    "T23n1435_058:0431b05": "澡手已，從淨人受已食，是故我常不乞食，",
    "T23n1435_058:0431b06": "手足淨潔。」諸比丘言：「長老！汝得波羅夷。」是",
    "T23n1435_058:0431b07": "比丘言：「何以故？」諸比丘言：「鼠不與，汝自取",
    "T23n1435_058:0431b08": "食故。」是比丘生疑：「我將無得波羅夷耶？」是",
    "T23n1435_058:0431b09": "事白佛，佛語諸比丘：「汝莫說是比丘事。何",
    "T23n1435_058:0431b10": "以故？是鼠次前世，是此比丘父，愛念子故，",
    "T23n1435_058:0431b11": "見便心愛故，常持食著床下，是比丘無罪。」",
    "T23n1435_058:0431b12": "有諸獵師，逐鹿走入僧坊，是獵師來求鹿，",
    "T23n1435_058:0431b13": "諸比丘不與。獵師久不得，便還去。諸比丘",
    "T23n1435_058:0431b14": "生疑：「我將無得波羅夷耶？」是事白佛，佛言：",
    "T23n1435_058:0431b15": "「無罪。」復有一獵師，以無毒箭射一鹿，逐走",
    "T23n1435_058:0431b16": "入僧坊。獵師來求，比丘不與，久不得便還去。",
    "T23n1435_058:0431b17": "比丘生疑：「我將無得波羅夷耶？」是事白佛，",
    "T23n1435_058:0431b18": "佛言：「無罪。」有一獵師，以毒箭射鹿，鹿走入",
    "T23n1435_058:0431b19": "僧坊。獵師來求，比丘不與，獵師言：「是鹿被",
    "T23n1435_058:0431b20": "毒箭必當死。」比丘言：「死便死，不得與。」獵師久",
    "T23n1435_058:0431b21": "不得便去，去未久鹿便死。諸比丘不知云何？",
    "T23n1435_058:0431b22": "是事白佛，佛言：「應還歸獵師。」有諸獵師作",
    "T23n1435_058:0431b23": "鹿弶，比丘以快心壞，得偷蘭遮。以憐愍心",
    "T23n1435_058:0431b24": "壞，得突吉羅。有捕鳥師張[(ㄇ@人)/沓]，比丘以快心",
    "T23n1435_058:0431b25": "壞，得偷蘭遮。憐愍心壞，突吉羅。諸捕鳥",
    "T23n1435_058:0431b26": "師張羅，比丘快心壞，得偷蘭遮。憐愍心壞，",
    "T23n1435_058:0431b27": "得突吉羅。有捕鳥師張細網，比丘以快心",
    "T23n1435_058:0431b28": "壞，得偷蘭遮。憐愍心壞，得突吉羅。捕鳥師有",
    "T23n1435_058:0431b29": "籠鳥車，比丘快心壞，偷蘭遮。憐愍心壞，突吉",
    "T23n1435_058:0431c01": "羅。賣衣人買衣比丘，見是衣便持去，賣衣",
    "T23n1435_058:0431c02": "人言：「莫持我衣去。」比丘言：「我持衣示彼已還",
    "T23n1435_058:0431c03": "歸汝。」後生心欲不復還，尋生疑：「我將無得",
    "T23n1435_058:0431c04": "波羅夷耶？」是事白佛，佛言：「不得波羅夷，得",
    "T23n1435_058:0431c05": "偷蘭遮。」有比丘使木師作，不與木師價，木",
    "T23n1435_058:0431c06": "師索直。比丘生心不與，尋生疑悔：「我將無",
    "T23n1435_058:0431c07": "得波羅夷耶？」是事白佛，佛言：「不得波羅夷，",
    "T23n1435_058:0431c08": "得偷蘭遮。」有一比丘，取陶師瓦器不與直，",
    "T23n1435_058:0431c09": "陶師從索與我價，比丘生心不與，尋生疑悔：",
    "T23n1435_058:0431c10": "「我將無得波羅夷耶？」是事白佛，佛言：「不得",
    "T23n1435_058:0431c11": "波羅夷，得偷蘭遮。」比丘從店肆買物不與價，",
    "T23n1435_058:0431c12": "店肆賣物人從索價，比丘心生不與，尋生",
    "T23n1435_058:0431c13": "疑悔：「我將無得波羅夷耶？」是事白佛，佛",
    "T23n1435_058:0431c14": "言：「不得波羅夷，得偷蘭遮。」有病比丘，與諸",
    "T23n1435_058:0431c15": "看病比丘價言：「汝持是價作三新粥，我啜",
    "T23n1435_058:0431c16": "是粥亦與眾僧。」是看病諸比丘作是言：「我",
    "T23n1435_058:0431c17": "何為以是價作粥與眾僧，我等但作少粥與",
    "T23n1435_058:0431c18": "病人，是錢我等當自分取。」共作是籌量",
    "T23n1435_058:0431c19": "已，作粥與病人，錢便共分取。是諸看病比",
    "T23n1435_058:0431c20": "丘即時生疑：「我將無得波羅夷耶？」是事白",
    "T23n1435_058:0431c21": "佛，佛言：「不得波羅夷，得突吉羅。」有一比丘",
    "T23n1435_058:0431c22": "病思餅，與諸看病比丘價言：「汝持是價作",
    "T23n1435_058:0431c23": "餅，我自食亦與眾僧。」諸看病比丘作是言：",
    "T23n1435_058:0431c24": "「我何為以是價作餅與眾僧？我但作餅與病",
    "T23n1435_058:0431c25": "比丘，是錢我等當自分取。」共作是籌量已，",
    "T23n1435_058:0431c26": "作餅與病人，錢便共分取。是諸看病比丘即",
    "T23n1435_058:0431c27": "時生疑：「我將無得波羅夷耶？」是事白佛，佛",
    "T23n1435_058:0431c28": "言：「不得波羅夷，得突吉羅。」有一比丘病，多",
    "T23n1435_058:0431c29": "有錢，作是念：「我死後眾僧必當分我錢，我今",
    "T23n1435_058:0432a01": "當令僧不得分。」念已語看病人言：「作摩沙豆",
    "T23n1435_058:0432a02": "羹與我來。」看病人作羹與，以小因緣故，看",
    "T23n1435_058:0432a03": "病人出。病人以錢著羹中合啜，是食難消故",
    "T23n1435_058:0432a04": "便死。看病人持棄死人處，諸鳥來破腹出腸",
    "T23n1435_058:0432a05": "錢墮地。時眾僧即打揵椎，呼看病人來言：",
    "T23n1435_058:0432a06": "「是死比丘多有錢，汝持來眾僧當分。」諸看",
    "T23n1435_058:0432a07": "病比丘求錢不得。有一塚間比丘，到死人處",
    "T23n1435_058:0432a08": "觀無常，見是錢持來與眾僧，即生疑悔：「我",
    "T23n1435_058:0432a09": "將無得波羅夷耶？」是事白佛，佛言：「無罪。」有",
    "T23n1435_058:0432a10": "病比丘多有田地，語諸看病人言：「喚諸比丘",
    "T23n1435_058:0432a11": "來，我處分此地，與佛與眾僧若與人。」諸看",
    "T23n1435_058:0432a12": "病人生念：「病比丘若以是地與佛與眾僧與",
    "T23n1435_058:0432a13": "人，我等無所得。」便不為喚諸比丘。病比丘",
    "T23n1435_058:0432a14": "死，諸看病比丘不知云何？是事白佛，佛言：",
    "T23n1435_058:0432a15": "「莫以小因緣違逆病人語，當隨病人處分皆",
    "T23n1435_058:0432a16": "為作。」有病比丘，多衣鉢多生活物。病比丘",
    "T23n1435_058:0432a17": "語諸看病比丘言：「喚諸比丘來，我當處分是",
    "T23n1435_058:0432a18": "物與佛與眾僧與人。」諸看病人生念：「是病比",
    "T23n1435_058:0432a19": "丘若以是物與佛與眾僧與人，我等無所得。」",
    "T23n1435_058:0432a20": "便不為喚諸比丘。病比丘死，諸看病比丘不",
    "T23n1435_058:0432a21": "知云何？是事白佛，佛言：「莫以小因緣違逆",
    "T23n1435_058:0432a22": "病比丘語，當隨所處分皆為作。」有東方比丘",
    "T23n1435_058:0432a23": "尼與波梨比丘尼共道行，波梨比丘尼在前，",
    "T23n1435_058:0432a24": "東方比丘尼在後。波梨比丘尼失衣，東方比",
    "T23n1435_058:0432a25": "丘尼得。共合一處時，東方比丘尼唱言：「誰",
    "T23n1435_058:0432a26": "失此衣，我地得？」波梨比丘尼言：「汝取是衣耶？」",
    "T23n1435_058:0432a27": "答言：「我取衣。」主言：「汝得波羅夷。」問言：「何以",
    "T23n1435_058:0432a28": "故？」答言：「汝以盜心取。」是比丘尼心生疑：「我",
    "T23n1435_058:0432a29": "將無得波羅夷耶？」是事白佛，佛言：「無罪。」有",
    "T23n1435_058:0432b01": "施越比丘尼，喜得供養，大得酥、油、蜜、石蜜。",
    "T23n1435_058:0432b02": "有一估客，見是比丘尼，心喜作是言：「善女！",
    "T23n1435_058:0432b03": "汝若須酥、油、蜜、石蜜、隨意我舍取。」比丘尼言：",
    "T23n1435_058:0432b04": "「爾。」作是請時，有餘比丘尼聞，過數日便往",
    "T23n1435_058:0432b05": "到估客舍，詐言：「施越比丘尼須五升油。」估",
    "T23n1435_058:0432b06": "客言：「用作何物？」答言：「我持至比丘尼寺中。」",
    "T23n1435_058:0432b07": "估客便與。是比丘尼持至寺中，便服。過數",
    "T23n1435_058:0432b08": "日，估客見施越比丘尼語言：「善女！汝何以",
    "T23n1435_058:0432b09": "但索油，不索飯肉羹等？」比丘尼言：「汝何所",
    "T23n1435_058:0432b10": "道？」估客言：「先有一比丘尼來云：『汝索五升",
    "T23n1435_058:0432b11": "油。』我便與。」施越言：「好。若更索餘物亦應與。」",
    "T23n1435_058:0432b12": "施越到彼比丘尼邊言：「汝是弊比丘尼、惡比",
    "T23n1435_058:0432b13": "丘尼、賊比丘尼，汝得波羅夷。」是比丘尼言：",
    "T23n1435_058:0432b14": "「何以故？」施越言：「估客不施汝，汝誑他取油",
    "T23n1435_058:0432b15": "故。」答言：「我非不與取，我以汝名字故取。」是",
    "T23n1435_058:0432b16": "比丘尼生疑：「我將無得波羅夷耶？」是事白佛，",
    "T23n1435_058:0432b17": "佛知故問：「汝以何心取？」答言：「我以施越名",
    "T23n1435_058:0432b18": "字故取。」佛言：「不得波羅夷。故妄語故，得波",
    "T23n1435_058:0432b19": "夜提。從今日不得詐稱他名字取，若取得",
    "T23n1435_058:0432b20": "罪。」◎",
    "T23n1435_058:0432b21": "◎舍衛城有估客，莊嚴船入大海，入已龍",
    "T23n1435_058:0432b22": "來捉船。諸估客各自求所事神天，禮拜求",
    "T23n1435_058:0432b23": "願猶不蒙恩、不蒙得脫。中有一估客，是",
    "T23n1435_058:0432b24": "目連弟子，目連常出入其舍，此人即作此念：",
    "T23n1435_058:0432b25": "「若目連見念者，必得免濟。」如是思惟已，一",
    "T23n1435_058:0432b26": "心禮拜目連。時長老目連以天眼見，即入禪",
    "T23n1435_058:0432b27": "定，以神通變作金翅鳥王，在船頭立。諸龍",
    "T23n1435_058:0432b28": "見是金翅鳥王，甚大怖畏，捨船沈沒大海，",
    "T23n1435_058:0432b29": "諸估客皆得安隱。往還到舍衛城，讚歎目連：",
    "T23n1435_058:0432c01": "「實成就大神通力，我等從海得脫，皆是目連",
    "T23n1435_058:0432c02": "恩力故。」諸比丘到目連所語言：「汝得波羅夷。」",
    "T23n1435_058:0432c03": "目連言：「何以故？」諸比丘言：「是船屬龍，汝便",
    "T23n1435_058:0432c04": "奪之。」目連生疑，是事白佛。佛知故問：「汝云",
    "T23n1435_058:0432c05": "何救？」目連言：「我以神通力。」佛言：「若以神",
    "T23n1435_058:0432c06": "通力救無罪。」",
    "T23n1435_058:0432c07": "舍衛國估客，出行城邑聚落治生，於嶮道",
    "T23n1435_058:0432c08": "中為賊圍遶，不得進退。諸估客各自求所事",
    "T23n1435_058:0432c09": "神天，禮拜求願了不蒙恩、不能得脫。中有",
    "T23n1435_058:0432c10": "一估客，目連是師，常出入其舍，此人即作",
    "T23n1435_058:0432c11": "是念：「若目連見念者必得免濟。」如是思惟已，",
    "T23n1435_058:0432c12": "一心禮拜目連。時長老目連以天眼見，即入",
    "T23n1435_058:0432c13": "禪定，以神通力現四種兵。諸賊見已即作是",
    "T23n1435_058:0432c14": "念：「此或是王力、若是聚落力來圍遶，必不得",
    "T23n1435_058:0432c15": "出。」如是怖畏捨遠去。諸估客從嶮道中得",
    "T23n1435_058:0432c16": "安隱。往還到舍衛國，讚歎目連：「實成就大",
    "T23n1435_058:0432c17": "神通力，我等從嶮道得脫，皆是目連恩力故。」",
    "T23n1435_058:0432c18": "諸比丘到目連所語言：「汝得波羅夷。」目連言：",
    "T23n1435_058:0432c19": "「何以故？」諸比丘言：「是估客屬賊，汝便奪故。」",
    "T23n1435_058:0432c20": "目連生疑，是事白佛，佛知故問：「汝云何救？」",
    "T23n1435_058:0432c21": "目連言：「我以神通力。」佛言：「若神通力救無",
    "T23n1435_058:0432c22": "罪。」",
    "T23n1435_058:0432c23": "長老畢陵伽婆蹉常出入一檀越舍，有一小",
    "T23n1435_058:0432c24": "兒，比丘到其舍時，一小兒接足作禮，接",
    "T23n1435_058:0432c25": "足而起。是小兒在水岸邊立戲，有船賊來",
    "T23n1435_058:0432c26": "漸漸誘進上船。長老畢陵伽婆蹉以天眼見，",
    "T23n1435_058:0432c27": "即入禪定，以神通力在船頭立，小兒見以如",
    "T23n1435_058:0432c28": "常法接足作禮，各以兩手捉一足，是長老即",
    "T23n1435_058:0432c29": "時飛去，小兒隨去到舍。諸比丘到畢陵伽婆",
    "T23n1435_058:0433a01": "蹉所言：「汝得波羅夷。」畢陵伽婆蹉言：「何以",
    "T23n1435_058:0433a02": "故？」諸比丘言：「是小兒屬賊，汝便奪故。」畢陵伽",
    "T23n1435_058:0433a03": "婆蹉生疑，是事白佛，佛知故問：「汝云何救？」",
    "T23n1435_058:0433a04": "答言：「我以神通力。」佛言：「若以神通力救無",
    "T23n1435_058:0433a05": "罪。」",
    "T23n1435_058:0433a06": "洴沙王與竹園中眾僧五百守園人，此五百",
    "T23n1435_058:0433a07": "人去竹園不遠，作大聚落止住其中，賊常來",
    "T23n1435_058:0433a08": "劫奪。長老畢陵伽婆蹉見以作是念：「寧可",
    "T23n1435_058:0433a09": "使此人為賊所嬈害耶？」即入禪定，以神通",
    "T23n1435_058:0433a10": "力作高垣牆，賊夜來作高梯，未辦地以了，",
    "T23n1435_058:0433a11": "賊便怖畏捨去。諸比丘到畢陵伽婆蹉所言：",
    "T23n1435_058:0433a12": "「汝得波羅夷。」畢陵伽婆蹉言：「何以故？」諸比",
    "T23n1435_058:0433a13": "丘言：「賊來壞聚落，汝便奪故。」畢陵伽婆蹉",
    "T23n1435_058:0433a14": "生疑，是事白佛，佛知故問：「汝云何救？」畢陵",
    "T23n1435_058:0433a15": "伽婆蹉言：「我以神通力。」佛言：「若神通力救",
    "T23n1435_058:0433a16": "無罪。」",
    "T23n1435_058:0433a17": "跋難陀釋子，夏末月處處遊行歷觀諸寺，欲",
    "T23n1435_058:0433a18": "知諸寺安居僧數并物多少。時到一處，諸比",
    "T23n1435_058:0433a19": "丘遙見從坐起，即與坐處。問訊就坐小默然",
    "T23n1435_058:0433a20": "已，問諸比丘：「此住處眾僧得安居施物不？」",
    "T23n1435_058:0433a21": "諸比丘言：「得。」問：「分未？」答言：「未。」跋難陀言：「持",
    "T23n1435_058:0433a22": "來與汝分。」諸比丘持此物來令分，跋難陀與",
    "T23n1435_058:0433a23": "作分，上座得分已欲持起去。跋難陀言：「上座",
    "T23n1435_058:0433a24": "小住勿便去。」上座言：「住作何等？」跋難陀言：「汝",
    "T23n1435_058:0433a25": "等已得財施，當與汝法施。」是跋難陀辯才利",
    "T23n1435_058:0433a26": "根，能嚴飾語為說種種妙法。上座心歡喜故，",
    "T23n1435_058:0433a27": "盡以物分與跋難陀言：「我分盡以施汝。」第二、",
    "T23n1435_058:0433a28": "第三上座皆亦如是。如是展轉一切眾僧亦",
    "T23n1435_058:0433a29": "如是。如是展轉至處處寺中，皆如是得多物，",
    "T23n1435_058:0433b01": "持衣襆來入祇桓。爾時諸比丘在祇桓門邊",
    "T23n1435_058:0433b02": "經行，遙見跋難陀來，作是言：「是跋難陀釋子",
    "T23n1435_058:0433b03": "無慚無愧，有見聞疑罪，多欲無厭，持是衣",
    "T23n1435_058:0433b04": "幞來。」漸漸近已，諸比丘問跋難陀：「何處得",
    "T23n1435_058:0433b05": "是多衣物來？」跋難陀廣說上事。是中有比丘",
    "T23n1435_058:0433b06": "少欲知足行頭陀，聞是事心嫌恨言：「云何比",
    "T23n1435_058:0433b07": "丘餘處安居餘處受物？」諸比丘種種呵責跋",
    "T23n1435_058:0433b08": "難陀已，是事白佛。佛以是因緣和合僧，佛知",
    "T23n1435_058:0433b09": "故問跋難陀：「汝實爾不？」答言：「實爾。世尊！」佛",
    "T23n1435_058:0433b10": "種種因緣呵責跋難陀：「云何名比丘，餘處安",
    "T23n1435_058:0433b11": "居餘處受物？」佛但呵責而未結戒。",
    "T23n1435_058:0433b12": "佛復憍薩羅國一住處，與多比丘安居。諸白",
    "T23n1435_058:0433b13": "衣居士見多眾僧，為作房舍衣、家中衣、安居",
    "T23n1435_058:0433b14": "衣。佛後歲還祇桓安居，是處有二長老比丘",
    "T23n1435_058:0433b15": "安居，此諸居士心念：「我等亦當如去年施",
    "T23n1435_058:0433b16": "法，令諸比丘得衣。我得布施福不斷絕。」此",
    "T23n1435_058:0433b17": "諸居士如前所施，多持衣物至此住處，布施",
    "T23n1435_058:0433b18": "此二長老。是比丘作是念：「是衣物分多，我",
    "T23n1435_058:0433b19": "等若分，知得何罪？」竟不敢分。跋難陀釋子夏",
    "T23n1435_058:0433b20": "末月遊行，從一住處到一住處，遍觀諸住處",
    "T23n1435_058:0433b21": "安居僧數所得施物多少，又作是念：「佛去",
    "T23n1435_058:0433b22": "年安居處，是中必多有施物，今當詣彼。」念",
    "T23n1435_058:0433b23": "已便去，是二長老遙見已，從坐起迎與坐處",
    "T23n1435_058:0433b24": "問訊。跋難陀坐已小默然住，問：「是長老！是",
    "T23n1435_058:0433b25": "處眾僧安居有施物不？」答言：「有！」問言：「分未？」",
    "T23n1435_058:0433b26": "答言：「未分。」「何以故？」長老答言：「是衣物多，",
    "T23n1435_058:0433b27": "我等人少，若分不知得何罪？」跋難陀言：「汝",
    "T23n1435_058:0433b28": "未分者好，若分知汝等得何罪？」二長老語跋",
    "T23n1435_058:0433b29": "難陀：「汝能分不？」答言：「能。」跋難陀言：「此中應",
    "T23n1435_058:0433c01": "作羯磨，不得直分。」時二長老盡持衣出，著",
    "T23n1435_058:0433c02": "跋難陀前。跋難陀分是衣作三分，語言：「汝二",
    "T23n1435_058:0433c03": "人坐一聚邊。」自坐二聚間，語言：「汝長老一",
    "T23n1435_058:0433c04": "心聽羯磨言：『汝等二人一聚衣名為三，我",
    "T23n1435_058:0433c05": "一人二聚衣名為三。』是羯磨好不？」答言：「善",
    "T23n1435_058:0433c06": "好。」持是衣裹縛欲擔去。二長老言：「是聚衣",
    "T23n1435_058:0433c07": "我等未分，云何便去？」跋難陀言：「我若與汝分",
    "T23n1435_058:0433c08": "者，是中一好衣，應與知法人，然後當分。」答",
    "T23n1435_058:0433c09": "言：「當與。」即持一上價衣出著一邊，分餘衣",
    "T23n1435_058:0433c10": "作二分與二長老。跋難陀即裹縛多衣物，擔",
    "T23n1435_058:0433c11": "負到祇桓。諸比丘祇桓門邊經行，遙見跋",
    "T23n1435_058:0433c12": "難陀來，自相謂言：「此無慚無愧，有見聞疑",
    "T23n1435_058:0433c13": "罪，多欲無厭人。」來漸漸近已問言：「跋難陀！",
    "T23n1435_058:0433c14": "汝從何處得是多衣物來？」跋難陀向諸比丘",
    "T23n1435_058:0433c15": "廣說上事。是中有比丘少欲知足行頭陀，",
    "T23n1435_058:0433c16": "聞是事心嫌恨，種種呵責跋難陀：「云何名比",
    "T23n1435_058:0433c17": "丘，故奪二長老物？」呵責已是事白佛。佛以",
    "T23n1435_058:0433c18": "是因緣和合眾僧，佛知故問跋難陀：「汝實爾",
    "T23n1435_058:0433c19": "不？」答言：「實爾。世尊！」佛種種呵責跋難陀：「汝",
    "T23n1435_058:0433c20": "云何欺誑，故奪是長老比丘物？」種種因緣呵",
    "T23n1435_058:0433c21": "責已。語諸比丘：「是跋難陀，非但今世奪是二",
    "T23n1435_058:0433c22": "長老比丘物。是跋難陀！先世欺誑是二長老",
    "T23n1435_058:0433c23": "比丘奪物。是事中間今聽。過去世河曲中",
    "T23n1435_058:0433c24": "有二獺在是中住，河邊得一鯉魚，無能分",
    "T23n1435_058:0433c25": "者，二獺守住。有野干來飲水，見已問言：『阿",
    "T23n1435_058:0433c26": "舅！汝作何等？』獺言：『外甥！我等得此大魚不",
    "T23n1435_058:0433c27": "能分，汝能為我分不？』答言：『能。此中應依經",
    "T23n1435_058:0433c28": "書語分，不得直爾分。』時野干即分魚作三分：",
    "T23n1435_058:0433c29": "頭為一分、尾為一分、中間肥者作一分。作",
    "T23n1435_058:0434a01": "三分已問言：『誰憙近岸行？』答言：『此是。』『誰憙",
    "T23n1435_058:0434a02": "入深水行？』答言：『此是。』時野干言：『汝一心聽",
    "T23n1435_058:0434a03": "說經書言：「近岸行者與尾，入深水行者與頭，",
    "T23n1435_058:0434a04": "中間身分與知法者。」』爾時野干口銜是大魚",
    "T23n1435_058:0434a05": "身歸去。婦見持是大魚來，說偈問言：『善哉智",
    "T23n1435_058:0434a06": "者！何處得是滿口無頭無尾鯉魚來？』答言：『有",
    "T23n1435_058:0434a07": "愚癡不知斷事憙鬪諍者，智者因是得為王",
    "T23n1435_058:0434a08": "者，得增庫藏。此無頭尾魚，我以斷事故得。』」佛",
    "T23n1435_058:0434a09": "語諸比丘：「汝謂此二獺，豈異人乎？即今二長",
    "T23n1435_058:0434a10": "老比丘是。時野干者，豈異人乎？今跋難陀",
    "T23n1435_058:0434a11": "是。爾時跋難陀奪獺物故，今世亦奪。」佛種種",
    "T23n1435_058:0434a12": "因緣呵責跋難陀已，語諸比丘：「從今日不應",
    "T23n1435_058:0434a13": "餘處安居餘處取物，若取得突吉羅。」",
    "T23n1435_058:0434a14": "阿難有共行弟子名直信，軟善好人，常入",
    "T23n1435_058:0434a15": "出一居士舍。是居士有二兒，居士得重病，",
    "T23n1435_058:0434a16": "直信比丘往問訊。居士與施坐處，共相問訊。",
    "T23n1435_058:0434a17": "是居士小默然已，語直信比丘：「若我死後觀",
    "T23n1435_058:0434a18": "我二兒，若有好者當與戶鑰。」作是語已便",
    "T23n1435_058:0434a19": "命終。是直信比丘，即觀善好兒便與戶鑰。",
    "T23n1435_058:0434a20": "第二兒索分物，得戶鑰者不與。時小兒到阿",
    "T23n1435_058:0434a21": "難所，言直信比丘，阿難便擯直信比丘。直",
    "T23n1435_058:0434a22": "信比丘是釋種子，語五百釋子言：「為我求請",
    "T23n1435_058:0434a23": "和上聽我懺悔。」答言：「云何能令汝得懺悔？」",
    "T23n1435_058:0434a24": "直信言：「汝等盡為我將男女小兒詣和上",
    "T23n1435_058:0434a25": "所，頭面禮足在前坐，和上必當為汝等說法。",
    "T23n1435_058:0434a26": "和上說法默然已，汝等盡留諸小兒便捨去。",
    "T23n1435_058:0434a27": "和上必當言：『汝等將是諸小兒去。』作是語時",
    "T23n1435_058:0434a28": "汝等當言：『聽直信比丘懺悔者，我當將去。』」",
    "T23n1435_058:0434a29": "諸釋子言：「爾。」時即五百諸釋子，如直信比",
    "T23n1435_058:0434b01": "丘教，將小男女至阿難所，頭面禮足在前坐，",
    "T23n1435_058:0434b02": "阿難為說法已默然。諸釋子留諸小兒便捨",
    "T23n1435_058:0434b03": "去。時諸小兒啼哭，阿難語言：「將諸小兒去。」",
    "T23n1435_058:0434b04": "彼言：「若聽直信比丘懺悔者我當將去。」阿難",
    "T23n1435_058:0434b05": "思量已語諸釋子言：「我聽懺悔。」阿難後語",
    "T23n1435_058:0434b06": "弟子：「汝得突吉羅罪。」",
    "T23n1435_058:0434b07": "有二比丘共作善知識：一名旃陀羅，二名",
    "T23n1435_058:0434b08": "蘇陀夷。旃陀羅比丘有僧伽梨欲貿易，蘇陀",
    "T23n1435_058:0434b09": "夷比丘須僧伽梨。旃陀羅置僧伽梨著房中，",
    "T23n1435_058:0434b10": "蘇陀夷謂旃陀羅欲貿是衣：「我今須之便試",
    "T23n1435_058:0434b11": "著看，若可身者我便取之。」旃陀羅入見著己",
    "T23n1435_058:0434b12": "衣，便語言：「汝得波羅夷。」蘇陀夷言：「何以故？」",
    "T23n1435_058:0434b13": "答言：「汝盜心著我衣。」蘇陀夷言：「不爾。汝欲",
    "T23n1435_058:0434b14": "貿僧伽梨，我須之。汝出後，我取試著看耳。」",
    "T23n1435_058:0434b15": "時蘇陀夷心生疑悔：「我將無得波羅夷耶？」是",
    "T23n1435_058:0434b16": "事白佛。佛知故問：「汝以何心取？」答言：「我以",
    "T23n1435_058:0434b17": "同意取。」佛言：「若以同意取無罪。從今日非",
    "T23n1435_058:0434b18": "同意物不應取。若取得罪。有五種同意取：",
    "T23n1435_058:0434b19": "一、可信善知識；二、人現在；三、物現在；四、取",
    "T23n1435_058:0434b20": "時白他；五、取彼必歡喜，是名五種。」有二比",
    "T23n1435_058:0434b21": "丘共為善知識：一名須尸摩，二名和修達。",
    "T23n1435_058:0434b22": "須尸摩能裁割衣，和修達須裁割衣，持衣財",
    "T23n1435_058:0434b23": "到須尸摩所，問言：「誰能割截是衣者，我當",
    "T23n1435_058:0434b24": "與是人鉢。」須尸摩言：「我能與汝裁割衣，汝",
    "T23n1435_058:0434b25": "與我鉢不？」答言：「能。」須尸摩言：「若能與我鉢",
    "T23n1435_058:0434b26": "者，留衣財著我邊去。」即便留衣去。後須尸",
    "T23n1435_058:0434b27": "摩即與裁割，縫兩向出葉卷牒已還主，語",
    "T23n1435_058:0434b28": "言：「我用汝衣財作衣訖，汝與我瓦鉢來。」和",
    "T23n1435_058:0434b29": "修達言：「汝是客作貧窮，不能自活人耶？」答",
    "T23n1435_058:0434c01": "言：「汝不知耶？我是。」即時和修達，淨洗鉢著",
    "T23n1435_058:0434c02": "一面，未與便出去。時須尸摩作自物想取持",
    "T23n1435_058:0434c03": "去。和修達來不見鉢，語須尸摩言：「善知識！",
    "T23n1435_058:0434c04": "汝得波羅夷。何以故？汝以盜心取我鉢。」須",
    "T23n1435_058:0434c05": "尸摩生疑悔：「我將無得波羅夷耶？」是事白佛。",
    "T23n1435_058:0434c06": "佛知故問：「汝以何心取？」答言：「我以自物想",
    "T23n1435_058:0434c07": "取。」佛言：「無罪。從今日不應為取物故與他",
    "T23n1435_058:0434c08": "作，若為取物故作得突吉羅。不犯者，若彼",
    "T23n1435_058:0434c09": "言：『汝有事，我當代汝作，我若守僧房，汝當代",
    "T23n1435_058:0434c10": "我迎食分。』如是無罪。」",
    "T23n1435_058:0434c11": "有二客比丘：一名阿逸多，二名舍摩達多。",
    "T23n1435_058:0434c12": "是二客比丘向暮來，舍摩達多比丘著新染",
    "T23n1435_058:0434c13": "好衣，阿逸多見是衣即生貪心。是二人共房",
    "T23n1435_058:0434c14": "舍宿，各自卷牒是衣纏裹置一處，以小因緣",
    "T23n1435_058:0434c15": "故是衣易本處。阿逸多比丘，夜未曉謂己衣",
    "T23n1435_058:0434c16": "是舍摩達多衣，以盜心而持去，地了看乃是",
    "T23n1435_058:0434c17": "己衣，心生疑：「我將無以自盜衣故得波羅夷",
    "T23n1435_058:0434c18": "耶？」是事白佛，佛知故問：「汝以何心取？」答言：",
    "T23n1435_058:0434c19": "「我以盜心取。」佛言：「先作故無罪。從今日自",
    "T23n1435_058:0434c20": "衣不應以盜心取，若盜心取得偷蘭遮。」放猪",
    "T23n1435_058:0434c21": "人失猪，諸賊在祇桓塹中殺猪取好肉持去，",
    "T23n1435_058:0434c22": "留腸著塹中。諸比丘早起乞食，見是腸語弟",
    "T23n1435_058:0434c23": "子言：「持此腸煮，我乞飯食去。」放猪人不見，",
    "T23n1435_058:0434c24": "求覓到是中，遙見烟便往看，見煮猪腸。問",
    "T23n1435_058:0434c25": "言：「諸比丘此中煮何等？」答言：「我煮猪腸。」",
    "T23n1435_058:0434c26": "放猪人言：「我失猪，汝等煮猪腸，汝必偷我",
    "T23n1435_058:0434c27": "猪。」諸比丘答言：「我等不偷汝猪，我於塹中",
    "T23n1435_058:0434c28": "得是腸耳。」放猪人言：「諸比丘語我實，諸比",
    "T23n1435_058:0434c29": "丘若不肯語我實，我當向官言。」言已，官人問",
    "T23n1435_058:0435a01": "比丘言：「汝實偷猪耶？」比丘言：「不！我自於祇",
    "T23n1435_058:0435a02": "桓塹中得。」官人言：「此諸比丘終不能殺猪。」即",
    "T23n1435_058:0435a03": "放比丘令去：「餘時若空地見猪腸莫復取。」是",
    "T23n1435_058:0435a04": "比丘於是諍訟事邊得脫，諸比丘聞是事白",
    "T23n1435_058:0435a05": "佛。佛言：「從今日如是不淨棄物不應取，若",
    "T23n1435_058:0435a06": "取得突吉羅。」有守甘蔗園人失甘蔗，守多羅",
    "T23n1435_058:0435a07": "園人失多羅果亦如是。有諸人民親里死，以",
    "T23n1435_058:0435a08": "白[疊*毛]裹棄著死人處。時阿難遊行是中，見便",
    "T23n1435_058:0435a09": "持去。死人即動，語阿難言：「莫奪我衣。」阿難",
    "T23n1435_058:0435a10": "還以[疊*毛]覆死人已去。阿難到祇桓語諸比丘",
    "T23n1435_058:0435a11": "言：「某處死人以[疊*毛]覆。」有比丘名黑阿難，凶",
    "T23n1435_058:0435a12": "健有力，問阿難言：「在何處？」答言：「在彼處。」",
    "T23n1435_058:0435a13": "即便往取。時死人便動，語黑阿難言：「奪我",
    "T23n1435_058:0435a14": "衣。」黑阿難罵言：「小鬼！弊鬼！汝何處有是衣，",
    "T23n1435_058:0435a15": "汝以貪著是衣故，生此鬼中。」黑阿難持衣在",
    "T23n1435_058:0435a16": "前去，死屍啼哭逐後。黑阿難持是[疊*毛]入祇",
    "T23n1435_058:0435a17": "桓中，祇桓中有大威德諸天鬼神，不聽是小",
    "T23n1435_058:0435a18": "鬼入，時死屍墮祇桓塹中。時黑阿難以[疊*毛]示",
    "T23n1435_058:0435a19": "諸比丘言：「此是死人衣，我持來。」諸比丘問",
    "T23n1435_058:0435a20": "言：「死人今在何處？」答言：「在祇桓塹中。」諸比",
    "T23n1435_058:0435a21": "丘生疑，是事云何？即以白佛。佛語黑阿難：",
    "T23n1435_058:0435a22": "「還將死屍去置本處，還以白[疊*毛]覆。行時當在",
    "T23n1435_058:0435a23": "後，莫在前。在左邊行，莫在右邊。近頭邊，",
    "T23n1435_058:0435a24": "莫近足。勿令打汝。」佛以是因緣語諸比丘：",
    "T23n1435_058:0435a25": "「從今日死屍若未壞，不應取衣。若取得突吉",
    "T23n1435_058:0435a26": "羅。」有一比丘福德，喜得酥、油、蜜、石蜜。一估",
    "T23n1435_058:0435a27": "客見是比丘語言：「大德！汝須酥、油、蜜、石蜜，",
    "T23n1435_058:0435a28": "來至我舍我當與汝。」比丘言：「爾。」是比丘有共",
    "T23n1435_058:0435a29": "行弟子聞，作是念：「此估客常請我和上，自",
    "T23n1435_058:0435b01": "恣與酥、油、蜜、石蜜。我今當往試之，實能與不？」",
    "T23n1435_058:0435b02": "如是思惟已，過數日往索五升酥，估客即",
    "T23n1435_058:0435b03": "與，是弟子持著食中與和上。過少時，估客",
    "T23n1435_058:0435b04": "見是比丘語言：「大德！何以不索飯肉羹等，",
    "T23n1435_058:0435b05": "但索五升酥耶？」比丘言：「汝道何等？」答言：「大",
    "T23n1435_058:0435b06": "德弟子來，索五升酥不索餘。」比丘言：「好。若",
    "T23n1435_058:0435b07": "更索餘當與。」是比丘到弟子所言：「汝得波羅",
    "T23n1435_058:0435b08": "夷。」弟子言：「何以故？」「估客不與汝，汝輒取",
    "T23n1435_058:0435b09": "估客五升酥故。」弟子言：「我非不與取，是估",
    "T23n1435_058:0435b10": "客常自言：『請和上與酥、油、蜜、石蜜。』我試往索，",
    "T23n1435_058:0435b11": "看為實能與不？得酥還著和上食中，我不自",
    "T23n1435_058:0435b12": "用。」是弟子生疑：「我將無得波羅夷耶？」是事",
    "T23n1435_058:0435b13": "白佛，佛言：「不得波羅夷。故妄語故，得波夜",
    "T23n1435_058:0435b14": "提。油、蜜、石蜜亦如是。」有一住處，林中虎殺",
    "T23n1435_058:0435b15": "鹿食肉，餘骨肉在。諸比丘食後經行林中，",
    "T23n1435_058:0435b16": "見此殘鹿，見已自相語言：「持此殘鹿著房中，",
    "T23n1435_058:0435b17": "明日當食。」諸比丘持歸著房中已，虎飢還至",
    "T23n1435_058:0435b18": "本處，求鹿不得，遶祇桓精舍吼。佛知故問",
    "T23n1435_058:0435b19": "阿難：「虎何以故吼？」阿難言：「諸比丘持虎殘",
    "T23n1435_058:0435b20": "骨肉著房中，是故吼。」佛言：「從今日虎殘骨",
    "T23n1435_058:0435b21": "肉不應取。若取得突吉羅。何以故？虎於肉",
    "T23n1435_058:0435b22": "不斷望故。若師子殘肉可取。何以故？斷望故。」",
    "T23n1435_058:0435b23": "(第二波羅夷竟)◎",
    "T23n1435_058:0435b24": "◎第十誦殺戒",
    "T23n1435_058:0435b25": "佛在婆耆國婆求沫河邊，佛與婆求沫諸",
    "T23n1435_058:0435b26": "比丘結不殺戒言：「先作無罪。」是諸比丘生",
    "T23n1435_058:0435b27": "疑悔：「我多為諸比丘讚歎死，令發死心而殺，",
    "T23n1435_058:0435b28": "不知何時是先？」佛言：「未結戒前婆求沫諸",
    "T23n1435_058:0435b29": "比丘一切時不犯，故說先作無罪。」有一比丘，",
    "T23n1435_058:0435c01": "以非人想殺人，是比丘生疑：「我將無得波羅",
    "T23n1435_058:0435c02": "夷耶？」是事白佛，佛言：「人作人想殺，得波羅",
    "T23n1435_058:0435c03": "夷。人作非人想殺，得波羅夷。人中生疑殺，",
    "T23n1435_058:0435c04": "得波羅夷。非人非人想殺，得偷蘭遮。非人人",
    "T23n1435_058:0435c05": "想殺，得偷蘭遮。非人中生疑殺，得偷蘭遮。」",
    "T23n1435_058:0435c06": "有一比丘久來病，有相識比丘來問訊，病人",
    "T23n1435_058:0435c07": "言：「覓刀與我。」比丘言：「用作何等？」病人言：",
    "T23n1435_058:0435c08": "「但與我來。」即持刀與。病人得刀，持入房坐",
    "T23n1435_058:0435c09": "床，以自割咽。是相識比丘，過五六日已生",
    "T23n1435_058:0435c10": "疑：「是病人持刀入房，五六日不出，不還我",
    "T23n1435_058:0435c11": "刀，為作何等？」即入房看，見病比丘死、刀在",
    "T23n1435_058:0435c12": "地。是比丘作是念：「是病人死，是我因緣。",
    "T23n1435_058:0435c13": "若彼索刀，我不與者則不死。」是比丘生疑：",
    "T23n1435_058:0435c14": "「我將無得波羅夷耶？」是事白佛，佛言：「無罪。",
    "T23n1435_058:0435c15": "從今日不應令病人得刀，若令得刀得突吉",
    "T23n1435_058:0435c16": "羅。」有比丘常入出一居士舍，是比丘早起",
    "T23n1435_058:0435c17": "著衣持鉢入居士舍，居士行不在。其婦為敷",
    "T23n1435_058:0435c18": "座處，坐已共相問訊，小默然已語比丘言：",
    "T23n1435_058:0435c19": "「共作婬欲來。」比丘言：「莫作是語，汝夫甚惡。」",
    "T23n1435_058:0435c20": "婦言：「我能令善。」比丘出後，即與夫毒藥，是",
    "T23n1435_058:0435c21": "居士食即死。後時比丘，著衣持鉢復到居士",
    "T23n1435_058:0435c22": "舍，是婦與敷坐處，坐已共相問訊，小默然",
    "T23n1435_058:0435c23": "已語比丘言：「共作婬欲來。」比丘言：「姊莫作",
    "T23n1435_058:0435c24": "是語，我斷婬欲人。」彼言：「汝先何不語我是",
    "T23n1435_058:0435c25": "斷婬欲人，我為汝故殺夫，而今方言我斷婬",
    "T23n1435_058:0435c26": "欲人耶？」比丘言：「我不教汝殺夫。」彼言：「汝先",
    "T23n1435_058:0435c27": "言：『我夫甚惡。』」比丘言：「我但言：『汝夫惡性。』",
    "T23n1435_058:0435c28": "不教汝殺。」是比丘生疑：「我將無得波羅夷耶？」",
    "T23n1435_058:0435c29": "是事白佛，佛言：「無罪。」有一比丘，常入出一",
    "T23n1435_058:0436a01": "居士舍，是比丘中前著衣持鉢入居士舍。居",
    "T23n1435_058:0436a02": "士病，婦語比丘言：「共作婬欲來」。比丘言：「汝",
    "T23n1435_058:0436a03": "夫病，云何作是語？」答言：「我能令無病。」比丘",
    "T23n1435_058:0436a04": "出後，婦即以毒藥殺夫。比丘後時，復著衣",
    "T23n1435_058:0436a05": "持鉢到其舍，婦言：「作婬欲來。」比丘言：「我斷",
    "T23n1435_058:0436a06": "婬欲人，汝莫作是語。」其婦言：「我為汝故殺",
    "T23n1435_058:0436a07": "夫，汝今云何方言我斷婬欲人。」比丘言：「我",
    "T23n1435_058:0436a08": "不教汝殺夫。我言：『汝夫病，云何作此言？』」是",
    "T23n1435_058:0436a09": "比丘生疑。以是事白佛，佛言：「無罪。」比丘",
    "T23n1435_058:0436a10": "殺心打人，是人若死，得波羅夷。若不死得",
    "T23n1435_058:0436a11": "偷蘭遮。比丘以殺心打人，是人未死頃，比",
    "T23n1435_058:0436a12": "丘若狂、若返戒，得偷蘭遮。比丘瞋母墮胎，若",
    "T23n1435_058:0436a13": "母死，得波羅夷。若兒死，得偷蘭遮。若俱死，",
    "T23n1435_058:0436a14": "得波羅夷。俱不死，得偷蘭遮。若瞋兒故墮母",
    "T23n1435_058:0436a15": "胎，若兒死，得波羅夷。若母死，得偷蘭遮。若",
    "T23n1435_058:0436a16": "俱死，得波羅夷。俱不死，得偷蘭遮。比丘墮他",
    "T23n1435_058:0436a17": "胎若動胎，是人死已產出，得波羅夷。若胎",
    "T23n1435_058:0436a18": "是鬼，死已產出，得偷蘭遮。若胎是畜生，死",
    "T23n1435_058:0436a19": "已產出，得波夜提。比丘尼亦如是。有一比",
    "T23n1435_058:0436a20": "丘病，語看病人言：「我欲得蘇毘羅漿。」看病",
    "T23n1435_058:0436a21": "人即與，飲已便死。是比丘生疑：「我將無得波",
    "T23n1435_058:0436a22": "羅夷耶？」是事白佛，佛言：「無罪。」有一梵志病",
    "T23n1435_058:0436a23": "疥瘙，到諸比丘所言：「我若得蘇毘羅漿當",
    "T23n1435_058:0436a24": "得差。」比丘言：「汝是貧窮乞兒腹中常空，何",
    "T23n1435_058:0436a25": "故生此瘡？」答言：「我曾有是瘡，飲是漿得差。」",
    "T23n1435_058:0436a26": "比丘與漿，飲已便死。是比丘生疑：「我將無",
    "T23n1435_058:0436a27": "得波羅夷耶？」是事白佛，佛言：「無罪。」有一人",
    "T23n1435_058:0436a28": "貫在木頭極受苦惱，有一塚間比丘，到死人",
    "T23n1435_058:0436a29": "處觀無常見此人，此人語比丘言：「我得蘇",
    "T23n1435_058:0436b01": "毘羅漿，當得活。」比丘即與，飲已便死。比",
    "T23n1435_058:0436b02": "丘生疑：「我將無得波羅夷耶？」是事白佛，佛",
    "T23n1435_058:0436b03": "言：「無罪。」有一人被截手足著祇桓塹中，諸",
    "T23n1435_058:0436b04": "比丘尼為聽法故來到祇桓，聞是人啼哭聲，",
    "T23n1435_058:0436b05": "女人輕躁便往就觀，共相語言：「若有能與是",
    "T23n1435_058:0436b06": "人藥使得時死者，則不久受苦惱。」中有一",
    "T23n1435_058:0436b07": "愚直比丘尼，與蘇毘羅漿，是人即死。諸比",
    "T23n1435_058:0436b08": "丘尼語言：「汝得波羅夷。」是比丘尼言：「何以",
    "T23n1435_058:0436b09": "故？」答言：「汝若不與是人漿，是人不死。」是比",
    "T23n1435_058:0436b10": "丘尼生疑：「我將無得波羅夷耶？」是事白佛，",
    "T23n1435_058:0436b11": "佛知故問：「汝以何心與？」比丘尼言：「我欲令",
    "T23n1435_058:0436b12": "早死，不久受苦故與。」佛言：「是人死時，汝即得",
    "T23n1435_058:0436b13": "波羅夷。」阿羅毘國僧房中起新舍，比丘在上",
    "T23n1435_058:0436b14": "作，手中鏨墮木師頭上便死。是比丘生疑：",
    "T23n1435_058:0436b15": "「我將無得波羅夷耶？」是事白佛，佛言：「無罪。",
    "T23n1435_058:0436b16": "從今日作，應一心好觀下。」復有阿羅毘國僧",
    "T23n1435_058:0436b17": "房中起新舍，比丘在上作，斧墮殺木師。比",
    "T23n1435_058:0436b18": "丘生疑：「我將無得波羅夷耶？」是事白佛，佛",
    "T23n1435_058:0436b19": "言：「無罪。從今日作，應一心好觀下。」復有阿",
    "T23n1435_058:0436b20": "羅毘國僧房中起浴室，挽材上。比丘少、材重，",
    "T23n1435_058:0436b21": "捉不禁，材墮殺木師。諸比丘生疑：「我將無",
    "T23n1435_058:0436b22": "得波羅夷耶？」是事白佛，佛知故問：「汝以何",
    "T23n1435_058:0436b23": "心？」比丘言：「人少、材重，力不禁故失材。」佛言：",
    "T23n1435_058:0436b24": "「無罪。從今日當一心好觀下。」",
    "T23n1435_058:0436b25": "復有阿羅毘國作治浴室故挽梁上，比丘",
    "T23n1435_058:0436b26": "少、梁重，捉不禁故，梁墮殺木師。諸比丘生",
    "T23n1435_058:0436b27": "疑：「我將無得波羅夷耶？」是事白佛，佛知故",
    "T23n1435_058:0436b28": "問：「汝以何心？」比丘言：「諸比丘少、材梁重，捉",
    "T23n1435_058:0436b29": "不禁故失。」佛言：「無罪。從今日作，當一心觀，",
    "T23n1435_058:0436c01": "莫令殺人。若人少不應挽重材。」阿羅毘國",
    "T23n1435_058:0436c02": "覆浴室故，囊盛泥牽上，繩斷殺木師。諸比",
    "T23n1435_058:0436c03": "丘生疑：「我將無得波羅夷耶？」是事白佛，佛",
    "T23n1435_058:0436c04": "言：「無罪。從今日作，應好用心，莫令殺人。」有一",
    "T23n1435_058:0436c05": "比丘，山上坐禪。更有一比丘，在上推石，墮",
    "T23n1435_058:0436c06": "坐禪比丘頭上即死。比丘生疑：「我將無得波",
    "T23n1435_058:0436c07": "羅夷耶？」是事白佛，佛言：「無罪。從今日欲推石",
    "T23n1435_058:0436c08": "時，當唱言：『石來！石來！』」有一比丘在牛群中",
    "T23n1435_058:0436c09": "行，有惡牸牛逐欲觸比丘，比丘走墮一小兒",
    "T23n1435_058:0436c10": "上，小兒即死。比丘生疑：「我將無得波羅夷",
    "T23n1435_058:0436c11": "耶？」是事白佛，佛言：「無罪。從今日應安詳",
    "T23n1435_058:0436c12": "牛群中行。」有一比丘病久羸瘦脊僂，作是",
    "T23n1435_058:0436c13": "念：「我何用是活，今可自投深坑死。」即自投",
    "T23n1435_058:0436c14": "坑。坑中先有野干噉死人，比丘墮上，野干",
    "T23n1435_058:0436c15": "死，比丘脊便得直。是比丘生疑：「我將無得",
    "T23n1435_058:0436c16": "波夜提耶？」是事白佛，佛言：「無罪。從今日莫",
    "T23n1435_058:0436c17": "以小因緣便自殺。」有一比丘暖坐處坐，以",
    "T23n1435_058:0436c18": "衣自覆，有餘比丘喚言：「起！起！」是比丘言：「勿",
    "T23n1435_058:0436c19": "喚我起，我起便死。」餘比丘復重喚言：「起！起！」",
    "T23n1435_058:0436c20": "便即死。是比丘生疑：「我將無得波羅夷耶？」",
    "T23n1435_058:0436c21": "是事白佛，佛言：「不得波羅夷，得偷蘭遮。比",
    "T23n1435_058:0436c22": "丘狂以殺心打他，若是人死，得波羅夷。若不",
    "T23n1435_058:0436c23": "死，得偷蘭遮。」有一比丘病久，看病比丘看視",
    "T23n1435_058:0436c24": "故，作是念：「我看來久，是病人不死不差。今",
    "T23n1435_058:0436c25": "不能復看，置令死。」是看病人便不看故，病",
    "T23n1435_058:0436c26": "人便死。是看病比丘生疑：「我將無得波羅夷",
    "T23n1435_058:0436c27": "耶？」是事白佛，佛言：「不得波羅夷，得偷蘭遮。」",
    "T23n1435_058:0436c28": "有一比丘病，多有衣鉢財物，看病人瞻視來",
    "T23n1435_058:0436c29": "久，作如是念：「我今不能復看，置令死，財物",
    "T23n1435_058:0437a01": "當入眾僧分。」更不看故，病人便死。是比丘",
    "T23n1435_058:0437a02": "生疑：「我將無得波羅夷耶？」是事白佛，佛言：",
    "T23n1435_058:0437a03": "「不得波羅夷，得偷蘭遮。」有一比丘食不消",
    "T23n1435_058:0437a04": "故，以厚衣被自纏裹坐一處。有餘比丘來",
    "T23n1435_058:0437a05": "喚言：「起！」答言：「莫喚我起，我起當死。」有餘",
    "T23n1435_058:0437a06": "比丘重喚言：「起！起！」便即死。是比丘生疑：「我",
    "T23n1435_058:0437a07": "將無得波羅夷耶？」是事白佛，佛言：「不得波",
    "T23n1435_058:0437a08": "羅夷，得偷蘭遮。」有一比丘，癰瘡未熟，有",
    "T23n1435_058:0437a09": "一比丘來破，是比丘即死。是比丘生疑：「我",
    "T23n1435_058:0437a10": "將無得波羅夷耶？」是事白佛，佛言：「若癰瘡",
    "T23n1435_058:0437a11": "未熟破人死，得偷蘭遮。若破熟癰死，無罪。」",
    "T23n1435_058:0437a12": "有一比丘病，看病人久來與求隨病飲食",
    "T23n1435_058:0437a13": "不能得，語病人言：「我久為汝求隨病飲食",
    "T23n1435_058:0437a14": "不能得，今趣得食便噉。」是病人趣得食，食",
    "T23n1435_058:0437a15": "故便死。是比丘生疑：「我將無得波羅夷耶？」",
    "T23n1435_058:0437a16": "是事白佛，佛言：「不得波羅夷，得偷蘭遮。」有",
    "T23n1435_058:0437a17": "一比丘病，看病人為多求藥而不能得。是",
    "T23n1435_058:0437a18": "看病人到病人所言：「我為汝故求隨病藥而",
    "T23n1435_058:0437a19": "不能得，汝今趣得藥當服。」是病人趣得便服",
    "T23n1435_058:0437a20": "即死。是比丘生疑：「我將無得波羅夷耶？」是",
    "T23n1435_058:0437a21": "事白佛。佛言：「若趣與藥死者，得偷蘭遮。若",
    "T23n1435_058:0437a22": "與隨病藥死，無罪。」有一比丘病，語看病人言：",
    "T23n1435_058:0437a23": "「汝扶我起、扶我坐、與我著衣、扶我出房坐、",
    "T23n1435_058:0437a24": "與我洗浴、與我著衣、將我日中、將我陰中、",
    "T23n1435_058:0437a25": "還將我房中、令我坐、令我臥。」是比丘即便",
    "T23n1435_058:0437a26": "死。看病比丘生疑：「我將無得波羅夷耶？」是",
    "T23n1435_058:0437a27": "事白佛，佛言：「無罪。」坐禪比丘睡，行禪比丘",
    "T23n1435_058:0437a28": "以法杖觸令覺，即便死。是比丘生疑：「我將",
    "T23n1435_058:0437a29": "無得波羅夷耶？」是事白佛。佛言：「是比丘刀風",
    "T23n1435_058:0437b01": "發，若觸、若不觸，必當死故，無罪。」坐禪比",
    "T23n1435_058:0437b02": "丘睡，行禪比丘以綿毱擲令覺，即便死。是",
    "T23n1435_058:0437b03": "比丘生疑：「我將無得波羅夷耶？」是事白佛，",
    "T23n1435_058:0437b04": "佛言：「是比丘刀風發，若擲、若不擲，必當死",
    "T23n1435_058:0437b05": "故，無罪。」坐禪比丘睡，有一比丘持水灌頭",
    "T23n1435_058:0437b06": "令覺，即死。是比丘生疑：「我將無得波羅夷耶？」",
    "T23n1435_058:0437b07": "是事白佛。佛言：「是比丘刀風發，若灌、若不",
    "T23n1435_058:0437b08": "灌，必當死故，無罪。」十七群眾中有一小兒",
    "T23n1435_058:0437b09": "憙笑，諸比丘捉擊攊，令大笑故便死。是比",
    "T23n1435_058:0437b10": "丘生疑：「我將無得波羅夷耶？」是事白佛。佛",
    "T23n1435_058:0437b11": "知故問：「汝以何心？」答言：「以戲笑故擊攊，大",
    "T23n1435_058:0437b12": "笑故便死。」佛言：「無罪。從今日不應擊攊人，",
    "T23n1435_058:0437b13": "若擊攊得波夜提。」有一居士得新穀新菜，",
    "T23n1435_058:0437b14": "先與眾僧後自噉。有一阿蘭若比丘常入出",
    "T23n1435_058:0437b15": "此居士舍。是阿蘭若中前著衣持鉢入居士",
    "T23n1435_058:0437b16": "舍，至坐處坐共相問訊。是居士見阿蘭若，",
    "T23n1435_058:0437b17": "作是念：「是新穀新菜，當與此阿蘭若，不與",
    "T23n1435_058:0437b18": "眾僧。」即持與阿蘭若比丘。諸比丘生念：「此",
    "T23n1435_058:0437b19": "居士常得新穀新菜，先與眾僧然後自食。今",
    "T23n1435_058:0437b20": "歲何以不與眾僧耶？」諸比丘自相問言：「誰是",
    "T23n1435_058:0437b21": "彼舍入出比丘？」有比丘言：「有一阿蘭若比丘",
    "T23n1435_058:0437b22": "常入出其舍，必當是彼所遮。」諸比丘言：「喚",
    "T23n1435_058:0437b23": "是阿蘭若比丘來。」此比丘來已，諸比丘語",
    "T23n1435_058:0437b24": "言：「某甲居士，歲歲常持新穀新菜，先與眾",
    "T23n1435_058:0437b25": "僧然後自食；今歲不與，必是汝遮。」答言：「我",
    "T23n1435_058:0437b26": "何故遮？」諸比丘言：「此比丘不肯直首，當以",
    "T23n1435_058:0437b27": "兩木壓取其辭。」壓時便死。諸比丘生疑：",
    "T23n1435_058:0437b28": "「我將無得波羅夷耶？」是事白佛，佛言：「不得",
    "T23n1435_058:0437b29": "波羅夷，得偷蘭遮。」有一居士，常與眾僧安",
    "T23n1435_058:0437c01": "居衣。有一阿蘭若比丘常入出其舍。是",
    "T23n1435_058:0437c02": "比丘中前著衣持鉢入居士舍，至坐處坐共",
    "T23n1435_058:0437c03": "相問訊。居士見已作是念：「是衣我當與是阿",
    "T23n1435_058:0437c04": "蘭若，不與眾僧。」念已即持衣與是比丘。諸",
    "T23n1435_058:0437c05": "比丘作如是念：「某甲居士，常與眾僧安居衣，",
    "T23n1435_058:0437c06": "今歲何故不與？」共相問言：「誰是彼舍常入出",
    "T23n1435_058:0437c07": "比丘？」有比丘言：「有一阿蘭若比丘常入出",
    "T23n1435_058:0437c08": "其舍，必是阿蘭若所遮。」諸比丘言：「喚是比",
    "T23n1435_058:0437c09": "丘來。」來已諸比丘問言：「某甲居士，歲歲常",
    "T23n1435_058:0437c10": "與安居僧衣。今歲不與，必是汝遮。」答言：「我",
    "T23n1435_058:0437c11": "何以故遮？」諸比丘言：「此比丘必不肯直首，當",
    "T23n1435_058:0437c12": "擲著池中。」著時即死。諸比丘生疑：「我將",
    "T23n1435_058:0437c13": "無得波羅夷耶？」是事白佛，佛言：「不得波羅",
    "T23n1435_058:0437c14": "夷，得偷蘭遮。」有一乞食比丘，中前著衣持",
    "T23n1435_058:0437c15": "鉢入舍衛城乞食，遊行時到一多人閙處門",
    "T23n1435_058:0437c16": "中擲衣，角觸木杵，木杵倒壓殺一小兒。比",
    "T23n1435_058:0437c17": "丘生疑：「我將無得波羅夷耶？」是事白佛，佛",
    "T23n1435_058:0437c18": "言：「無罪。從今日乞食時當一心觀前後。」有一",
    "T23n1435_058:0437c19": "乞食比丘，中前著衣持鉢入舍衛城乞食，遊",
    "T23n1435_058:0437c20": "行諸處到一婆羅門舍。是舍主晨朝洗頭洗",
    "T23n1435_058:0437c21": "身著新白衣，在中門間座。上坐比丘在門下",
    "T23n1435_058:0437c22": "立彈指，婆羅門聞彈指聲，即出看。見比丘",
    "T23n1435_058:0437c23": "即生惡心，作是念：「我未祠天、未祠亡父母",
    "T23n1435_058:0437c24": "親里，禿道人著壞色弊衣，斷種人先來從我",
    "T23n1435_058:0437c25": "乞食。」以瞋心推胸令去，比丘倒一小兒上，",
    "T23n1435_058:0437c26": "小兒即死。是比丘生疑：「我將無得波羅夷耶？」",
    "T23n1435_058:0437c27": "是事白佛，佛言：「無罪。從今日乞食時，當一",
    "T23n1435_058:0437c28": "心觀前後。」有一比丘有拍病呪術，拍一人",
    "T23n1435_058:0437c29": "頰即時死。是比丘生疑：「我將無得波羅夷",
    "T23n1435_058:0438a01": "耶？」是事白佛，佛言：「無罪。從今日欲拍時當",
    "T23n1435_058:0438a02": "徐徐，莫令死。」有一比丘食時噎，一比丘與",
    "T23n1435_058:0438a03": "槌頸，所噎食并血來出，即時便死。是比丘",
    "T23n1435_058:0438a04": "生疑：「我將無得波羅夷耶？」是事白佛，佛言：",
    "T23n1435_058:0438a05": "「無罪。從今日當安徐槌，但令食出，莫令",
    "T23n1435_058:0438a06": "死。」迦留陀夷常入出一家，中前著衣持鉢往",
    "T23n1435_058:0438a07": "到其舍。是家有婦人乳兒，早起持兒著床",
    "T23n1435_058:0438a08": "上，以白[疊*毛]覆捨去。迦留陀夷門下立彈指，",
    "T23n1435_058:0438a09": "婦人出看，見迦留陀夷言：「大德坐此床。」迦",
    "T23n1435_058:0438a10": "留陀夷不觀，便坐小兒上，小兒大喚，婦人",
    "T23n1435_058:0438a11": "言：「此中有小兒！有小兒！」迦留陀夷身重，坐",
    "T23n1435_058:0438a12": "時小兒即死腸出。迦留陀夷作是事已，還到",
    "T23n1435_058:0438a13": "寺中語諸比丘：「我今日作如是事。」諸比丘以",
    "T23n1435_058:0438a14": "是事白佛。佛知故問：「汝以何心作是事？」「世",
    "T23n1435_058:0438a15": "尊！我先不觀是床便坐。」佛言：「無罪。從今日",
    "T23n1435_058:0438a16": "床榻坐處，當好看然後坐。若不看坐，得",
    "T23n1435_058:0438a17": "突吉羅。」偷羅難陀比丘尼亦如是。復有父子",
    "T23n1435_058:0438a18": "二比丘，共遊行憍薩羅國，欲詣舍衛城。日",
    "T23n1435_058:0438a19": "暮是中有嶮道未度，兒語父言：「是中有嶮道，",
    "T23n1435_058:0438a20": "當疾行過。」即從兒語疾行，即乏死。兒比丘生",
    "T23n1435_058:0438a21": "疑：「我將無得波羅夷并逆罪耶？」是事白佛。",
    "T23n1435_058:0438a22": "佛知故問：「汝以何心語？」兒比丘言：「日暮恐不",
    "T23n1435_058:0438a23": "過嶮道，我以恩愛心語令疾行。疾行時乏",
    "T23n1435_058:0438a24": "死。」佛言：「無罪。從今日莫以小因緣故日暮",
    "T23n1435_058:0438a25": "嶮道中行，若已入嶮道，老比丘所擔物，年",
    "T23n1435_058:0438a26": "少比丘應代擔，應語言：『我若前去，汝當於",
    "T23n1435_058:0438a27": "後來。』」是時諸比丘便生疑：「云何比丘殺父，",
    "T23n1435_058:0438a28": "不得波羅夷及逆罪耶？」佛知諸比丘心所念，",
    "T23n1435_058:0438a29": "為說本生，語諸比丘：「有過去世，有禿頭染",
    "T23n1435_058:0438b01": "衣人，共兒持衣詣水邊，浣諸衣已絞捩曬",
    "T23n1435_058:0438b02": "卷牒，盛著囊中持復道還歸。爾時大熱眼闇，",
    "T23n1435_058:0438b03": "道中見一樹，便自以衣囊枕頭下睡。有蚊",
    "T23n1435_058:0438b04": "子來飲其頭血，兒見已瞋作是念：『我父疲",
    "T23n1435_058:0438b05": "極睡臥，是弊惡婢兒蚊子，何以來飲我父",
    "T23n1435_058:0438b06": "血？』即持大棒欲打蚊子，蚊子飛去，棒著父頭",
    "T23n1435_058:0438b07": "即死。時此樹神說偈言：",
    "T23n1435_058:0438b08": "「『寧為智者仇，　　不與無智親；",
    "T23n1435_058:0438b09": "　　愚為父害蚊，　　蚊去破父頭。』」",
    "T23n1435_058:0438b10": "佛語諸比丘：「謂彼時禿染衣人，豈異人乎？莫",
    "T23n1435_058:0438b11": "作是觀，即此長老比丘是也。爾時兒者，今",
    "T23n1435_058:0438b12": "此比丘是。爾時此兒雖殺父而不得逆罪，今",
    "T23n1435_058:0438b13": "殺父亦不得波羅夷及逆罪。」◎",
    "T23n1435_058:0438b14": "十誦律卷第五十八"
}