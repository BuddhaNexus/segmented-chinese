{
    "X68n1315_017:0107b04": "古尊宿語錄卷之十七",
    "X68n1315_017:0107b06": "　　雲門匡真禪師廣錄",
    "X68n1315_017:0107b07": "門人明識大師賜紫　守堅　集",
    "X68n1315_017:0107b08": "垂示代語",
    "X68n1315_017:0107b09": "師因不安。云打草鞋行脚去。無對。　師云。汝問。我與汝",
    "X68n1315_017:0107b10": "道。　僧便問。和尚什麼處去。　師云。四維上下。對機設教",
    "X68n1315_017:0107b11": "去。　代前語云。和尚宜喫薑附湯。",
    "X68n1315_017:0107b12": "上堂云。劄。久雨不晴。　代云。一箭兩垛。　或云。遇賤即貴。",
    "X68n1315_017:0107b13": "遇明即暗。　代云。一起一倒。　一日。云。咬齒一句作麼生",
    "X68n1315_017:0107b14": "道。　代云。合。　或云。初秋夏末。責情三十棒。　代云。某甲如",
    "X68n1315_017:0107b15": "是。　問僧。新羅國與大唐國。是同是別。　代云。僧堂佛殿。",
    "X68n1315_017:0107b16": "廚庫三門。",
    "X68n1315_017:0107b17": "上堂云。教意提不起。過在什麼處。　代云。為你蝦蟆活。",
    "X68n1315_017:0107b18": "上堂云。你道古佛與露柱相交是第幾機。無對。　師云。",
    "X68n1315_017:0107b19": "汝問。我與汝道。　僧便問。師云。一條絛三十文。　代前語",
    "X68n1315_017:0107b20": "云。南山起雲。北山下雨。　僧又問。作麼生是一條絛三",
    "X68n1315_017:0107b21": "十文。　師云。打與。　一日。云。商量舉覺箇什麼。　代云。鹽貴",
    "X68n1315_017:0107b22": "米賤。　或云。佛法兩字拈却。成得箇什麼。　代云。死蝦蟇。",
    "X68n1315_017:0107b23": "　或云。佛法不用學。燈籠露柱欺你去。作麼生得不欺",
    "X68n1315_017:0107b24": "你去。　代云。趙州南。石橋北。　一日。云。古人面壁閉却門。",
    "X68n1315_017:0107c01": "還透得這裏麼。　代云。這裏是什麼乾屎橛。　又云。一。　或",
    "X68n1315_017:0107c02": "云。般柴來去。行住坐臥四威儀中。還出得釋迦老子",
    "X68n1315_017:0107c03": "鼻孔麼。　代云。和尚也是量才補職。　師或舉手云。古佛",
    "X68n1315_017:0107c04": "為什麼不到這裏。　代云。不可降尊就卑。　因僧設報慈",
    "X68n1315_017:0107c05": "和尚齋。師問僧。汝道報慈和尚有幾身。　代云。今日齋",
    "X68n1315_017:0107c06": "飯如法。　問僧。般柴來去。普賢菩薩在什麼處。　代云。般",
    "X68n1315_017:0107c07": "柴早是辛苦。",
    "X68n1315_017:0107c08": "上堂。大眾集定。云。是大過患。子細點檢。　代云。不用別",
    "X68n1315_017:0107c09": "人。　問僧。世間是什麼人罪最重。　代云。平出。　一日。云。古",
    "X68n1315_017:0107c10": "人道。一句合頭語。萬劫繫驢橛。作麼生明得免此過。",
    "X68n1315_017:0107c11": "　代云。趙州石橋。嘉州大像。　或云。虗空還有長短也無。",
    "X68n1315_017:0107c12": "　代云。這箇師僧得與麼肥。這箇師僧得與麼瘦。　一日。",
    "X68n1315_017:0107c13": "云。常徒之見。過在什麼處。　代云。洎作箇中會。",
    "X68n1315_017:0107c14": "上堂。大眾集定。云。有理不伸。死而不弔。有理能伸。罕",
    "X68n1315_017:0107c15": "遇奇人。置將一問來。　代云。過。　師有時問僧。作麼生。　代",
    "X68n1315_017:0107c16": "云。少喫。　或云。是你諸人繞天下行脚。不知有祖師意。",
    "X68n1315_017:0107c17": "露柱却知有祖師意。你作麼生明得露柱知有祖師",
    "X68n1315_017:0107c18": "意。　代云。九九八十一。",
    "X68n1315_017:0107c19": "示眾云。一舉不再說。作麼生是一舉。又云。你若不相",
    "X68n1315_017:0107c20": "當。且覔箇入頭路。微塵諸佛盡在你舌頭上。三藏聖",
    "X68n1315_017:0107c21": "教在你脚跟下。不如悟去好。還有人悟得麼。出來道",
    "X68n1315_017:0107c22": "看。　代云。養子之緣。代前語云。長安雖樂。",
    "X68n1315_017:0107c23": "上堂。大眾集定。云。風不來。樹不動。便下座。　代云。樹折",
    "X68n1315_017:0107c24": "船沉。　或云。第一句作麼生道。若道不得。作麼生得心",
    "X68n1315_017:0108a01": "息。　代云。和尚莫要草鞋拄杖麼。　一日。云。從上古人作",
    "X68n1315_017:0108a02": "麼生辨人。　代云。城地因君置。　師因摘茶云。摘茶辛苦。",
    "X68n1315_017:0108a03": "置將一問來。無對。　又云。你若道不得。且念上大人。更",
    "X68n1315_017:0108a04": "不相當。且順朱。　代云。功不浪施。代前語云。勞而無功。",
    "X68n1315_017:0108a05": "　或云。今日二十七。拈向什麼處。　代云。壁上挂。　問僧。三",
    "X68n1315_017:0108a06": "乘十二分教什麼人承當得。　代云。沙彌童行。　一日。云。",
    "X68n1315_017:0108a07": "汝作麼生辨得無礙法。　代云。閑家具。　或云。還有句內",
    "X68n1315_017:0108a08": "藏身麼。　代云。領。　一日。云。京華還有棟梁也無。　代云。家",
    "X68n1315_017:0108a09": "家觀世音。　或云。不相當。且順朱。識取好。　代云。因學人",
    "X68n1315_017:0108a10": "置得。",
    "X68n1315_017:0108a11": "示眾云。劄即難。七九六十三。作麼生道。　代云。不可總",
    "X68n1315_017:0108a12": "無人去也。又云。洎合向後道。　師或云。日裏來往。日裏",
    "X68n1315_017:0108a13": "辨人。忽然中夜教取箇物來。未曾到處。作麼生取。　代",
    "X68n1315_017:0108a14": "云。瞞却多少人。",
    "X68n1315_017:0108a15": "示眾云。看看。佛殿入僧堂裏去也。　代云。羅浮打鼓韶",
    "X68n1315_017:0108a16": "州舞。",
    "X68n1315_017:0108a17": "上堂。拈起拄杖云。看看。三千大千世界一時搖動。便",
    "X68n1315_017:0108a18": "下座。　代云。拽。　一日。云。作麼生是雙明一句。　代云。一箭",
    "X68n1315_017:0108a19": "兩垛。　或云。作麼生是不瞞人底句。　代云。莫道這箇是",
    "X68n1315_017:0108a20": "瞞人底。　一日。云。泥水不分。過在什麼處。　代云。昨日莫",
    "X68n1315_017:0108a21": "徭人設齋。　或云。日裏來往總識你。作麼生是影身一",
    "X68n1315_017:0108a22": "句。　代云。某甲亦見日頭從東邊上。　一日。云。盡力作麼",
    "X68n1315_017:0108a23": "生道。　代云。五箇餬餅三椀茶。　或云。作麼生是平伸一",
    "X68n1315_017:0108a24": "問。　代云。便摑傍僧。　一日。云。空不異色。作麼生道。　代云。",
    "X68n1315_017:0108b01": "園頭甚要。　或云。作麼生是不沉影底句。　代云。現。",
    "X68n1315_017:0108b02": "上堂。大眾集。師良久云。久雨不晴。　代云。一槌兩當。蓋",
    "X68n1315_017:0108b03": "覆將來。　一日。云。教中有言。謗斯經故。獲罪如是。拈却",
    "X68n1315_017:0108b04": "當門齒。將經來。　代云。不空罥索。　或云。你多年在叢林",
    "X68n1315_017:0108b05": "裏。乃舉手便放下云。向後不得與麼。　代云。若與麼。便",
    "X68n1315_017:0108b06": "成辜負和尚。　一日。云。昨日有一句語。不敢望你會。還",
    "X68n1315_017:0108b07": "有人舉得麼。　代云。驀。又云。走殺多少人。",
    "X68n1315_017:0108b08": "上堂。大眾集定。云。總上來也。各自東行西行。便下座。",
    "X68n1315_017:0108b09": "　代云。不少。　或云。古人一言悟道。觸緣見性。拈起作麼",
    "X68n1315_017:0108b10": "生商量。　代云。雲居鼓。上藍鐘。　一日。云。日裏來往。上上",
    "X68n1315_017:0108b11": "下下。一問一答。住汝當荷。夾差一問來。作麼生當荷。",
    "X68n1315_017:0108b12": "　代云。謂言侵早起。更有夜行人。又云。一起一倒。又云。",
    "X68n1315_017:0108b13": "生在冀州。",
    "X68n1315_017:0108b14": "上堂云。乾坤側日月。星辰一時黑。作麼生道。　代云。好",
    "X68n1315_017:0108b15": "事不如無。　師因說事了。起立以拄杖打禪牀一下。云。",
    "X68n1315_017:0108b16": "適來如許多葛藤貶向什麼處去。靈利底即見。不靈",
    "X68n1315_017:0108b17": "利底著我熱瞞。　代云。雪上加霜。",
    "X68n1315_017:0108b18": "示眾云。日月傍照三天下。正照四天下。我與你注破",
    "X68n1315_017:0108b19": "了也。一句道將來。　代云。東弗于代。西瞿耶尼。　或云。佛",
    "X68n1315_017:0108b20": "法不用道著。世間什麼物最貴。　代云。莫道這箇是賤",
    "X68n1315_017:0108b21": "底。又云。乾屎橛。　一日。云。今日十五入夏也。寒山子作",
    "X68n1315_017:0108b22": "麼生。　代云。和尚問寒山。學人對拾得。　或云。你諸人傍",
    "X68n1315_017:0108b23": "家行脚。還識西天二十八祖麼。　代云。坐底坐。臥底臥。",
    "X68n1315_017:0108b24": "又云。少喫。　因齋次。指白甆器云。這箇知有超佛越祖",
    "X68n1315_017:0108c01": "之談。　代云。五九四十五。又云。和尚自喫飯。　一日。云。是",
    "X68n1315_017:0108c02": "你傍家行脚。作麼生是不落賓主底句。道將來。　代云。",
    "X68n1315_017:0108c03": "便出去。　或云。是你師僧在江西．湖南所在過夏。衣鉢",
    "X68n1315_017:0108c04": "分付什麼人了來。　代云。不是瞞却一人來。又云。不作",
    "X68n1315_017:0108c05": "大人相。　一日。云。非貴賤。據什麼。　代云。鰕跳不出斗。",
    "X68n1315_017:0108c06": "示眾云。看看。殺了也。便作倒勢云。會麼。若不會。且向",
    "X68n1315_017:0108c07": "拄杖頭上會取。　代云。龍頭蛇尾。蛇尾龍頭。又代作倒",
    "X68n1315_017:0108c08": "勢。　一日。云。我每日共你葛藤不能到夜。如今在這裏",
    "X68n1315_017:0108c09": "置將一問來。　代云。祇恐和尚不答。　或云。作麼生是脚",
    "X68n1315_017:0108c10": "跟下一句。　代云。有麼。　師或問僧。你為什麼帶累我。　代",
    "X68n1315_017:0108c11": "云。某甲帶累和尚。　或云。作麼生出得這裏。　代云。朝遊",
    "X68n1315_017:0108c12": "羅浮。暮歸檀特。　一日。云。明己底人還見有己麼。　代云。",
    "X68n1315_017:0108c13": "把將來。又代展兩手。　或云。作麼生是蹙舌一句。　代云。",
    "X68n1315_017:0108c14": "和尚祇待某甲道。　一日。云。你師僧繞天下行脚。見老",
    "X68n1315_017:0108c15": "和尚開口。便上來東聽西聽。何不向洗鉢盂處置將",
    "X68n1315_017:0108c16": "一問來。　代云。也知和尚為物之故。　因見火頭云。你辛",
    "X68n1315_017:0108c17": "苦。我賞你這箇拄杖子吞却祖師也。無對。　代云。功不",
    "X68n1315_017:0108c18": "浪施。又云。禍不單行。　師因披衲衣云。古人道。披衣盖",
    "X68n1315_017:0108c19": "乾坤。乃拈起衲衣抖擻云。北斗一時黑。作麼生。　代云。",
    "X68n1315_017:0108c20": "也知和尚出身早。又云。不道與麼去。　或云。佛法還有",
    "X68n1315_017:0108c21": "變易也無。　代云。鉢盂．鞋履．拄杖．針筒。　一日。云。佛法拈",
    "X68n1315_017:0108c22": "却我不問你。還有識世諦法麼。　代云。某甲若道有。被",
    "X68n1315_017:0108c23": "和尚領過。　或云。摩[少/兔]顯正。過在什麼處。　代云。有什麼",
    "X68n1315_017:0108c24": "過。",
    "X68n1315_017:0109a01": "示眾云。大眾。函蓋乾坤。目機銖兩。不涉春緣。作麼生",
    "X68n1315_017:0109a02": "承當。　代云。一鏃破三關。　師或云。南來北往飛禽走獸。",
    "X68n1315_017:0109a03": "為什麼却有異。　代云。辨却多少人。　或云。你諸人擔鉢",
    "X68n1315_017:0109a04": "囊行脚。不知有佛法。佛殿上蚩吻却知有佛法。　代云。",
    "X68n1315_017:0109a05": "佛殿裏裝香。三門外合掌。　師或以拄杖一劃。云。微塵",
    "X68n1315_017:0109a06": "諸佛盡在這裏。還辨得盡麼。　代云。日出東方夜落西。",
    "X68n1315_017:0109a07": "　一日。云。作麼生是扣門一句。　代云。打。　或云。迷本底人",
    "X68n1315_017:0109a08": "觸途俱滯。悟本底人為什麼有四大見。　代云。益州附",
    "X68n1315_017:0109a09": "子建州薑。　師或云。你諸方愛答話。還有透不得底句",
    "X68n1315_017:0109a10": "麼。　代云。來。　或云。達磨西來。為什麼難得兒孫。　代云。放。",
    "X68n1315_017:0109a11": "　師因說事了。起立云。你諸人忽然今夜總悟去。早起",
    "X68n1315_017:0109a12": "將刀截却我頭。我說了也。乃拈衲衣抖擻云。作麼生。",
    "X68n1315_017:0109a13": "　代云。學人不得辜負和尚。　或云。口祇堪喫飯。你道古",
    "X68n1315_017:0109a14": "人拈槌豎拂。揚眉動目。作麼生辨。　代云。溈山笠子江",
    "X68n1315_017:0109a15": "西別。又云。龍頭蛇尾。　或云。佛法中菩提涅槃．真如解",
    "X68n1315_017:0109a16": "脫。並為增語。汝道世諦以何為增語。　代云。鬧市裏一",
    "X68n1315_017:0109a17": "箇兩箇。又云。菩提涅槃。　師或云。古人道。觸目是道。拈",
    "X68n1315_017:0109a18": "却醬甕。阿那箇是道。無對。　師云。蒼天。蒼天。　代前語云。",
    "X68n1315_017:0109a19": "是什麼心行。　或云。見即不可子細看。　代云。長安雖樂。",
    "X68n1315_017:0109a20": "示眾云。十五日已前不問你。十五日已後道將一句",
    "X68n1315_017:0109a21": "來。　代云。日日是好日。",
    "X68n1315_017:0109a22": "上堂。良久。云。鈍置殺人。便下座。　代云。不獨。　因看誌公",
    "X68n1315_017:0109a23": "頌。問僧。半夜子。心住無生即生死。古人意作麼生。　代",
    "X68n1315_017:0109a24": "云。不可總作野狐精見解也。　或云。古人道。人人盡有",
    "X68n1315_017:0109b01": "光明在。看時不見暗昏昏。作麼生是光明。　代云。廚庫",
    "X68n1315_017:0109b02": "三門。又云。好事不如無。　一日。云。佛法大殺有。祇是舌",
    "X68n1315_017:0109b03": "頭短。　代云。長也。又云。大斧斫了手摩挱。　師齋次。問僧。",
    "X68n1315_017:0109b04": "應是從前叢林學得底言語總拈却。你道我飯作麼",
    "X68n1315_017:0109b05": "生滋味。　代云。菜裏少鹽醋。　或云。是你諸人行脚。須知",
    "X68n1315_017:0109b06": "有隔身句。作麼生是隔身句。　代云。初三十一。　或云。大",
    "X68n1315_017:0109b07": "智非明。真空絕跡。還有人明得這箇道理麼。若有人",
    "X68n1315_017:0109b08": "明得。出來道看。　代云。揑。　問僧。常徒底人。過在什麼處。",
    "X68n1315_017:0109b09": "你與我拈出來。　代云。不可平地生堆阜。又云。和尚佛",
    "X68n1315_017:0109b10": "法身心何在。　或云。一言纔舉。千差同轍。是什麼言。　代",
    "X68n1315_017:0109b11": "云。如是我聞。又云。要道有什麼難。　因見狗子。乃打一",
    "X68n1315_017:0109b12": "下。云。你為什麼咬這露柱。　代。但以脚趯狗子便去。　舉。",
    "X68n1315_017:0109b13": "華嚴經云。金色光明雲。青色光明雲。你道我尋常還",
    "X68n1315_017:0109b14": "有這箇時節麼。　代云。亦不得屈著和尚。　因開法堂門",
    "X68n1315_017:0109b15": "云。作麼生是入門一句。　有僧云。諾。　師云。漆桶。無對。　代",
    "X68n1315_017:0109b16": "云。掩面出去。代後語云。道著。　一日。眾集定。云。莫錯認",
    "X68n1315_017:0109b17": "一著。便下座。　代云。謝和尚重重相為。　或云。是你諸人",
    "X68n1315_017:0109b18": "行脚。須知有入頭路。還有人道得麼。出來道看。　代云。",
    "X68n1315_017:0109b19": "也不得辜負和尚。",
    "X68n1315_017:0109b20": "示眾云。中有一寶。祕在形山。拈燈籠向佛殿裏。將三",
    "X68n1315_017:0109b21": "門來燈籠上。作麼生。　代云。逐物意移。又云。雷起雲興。",
    "X68n1315_017:0109b22": "　一日。云。宗門作麼生舉令。　代云。吽。　師或云。阿耶耶。新",
    "X68n1315_017:0109b23": "羅國裏打鐵。火星燒著我指頭。　自代云。非但指頭。　師",
    "X68n1315_017:0109b24": "或云。從上祖師．三世諸佛說法。山河大地草木為什",
    "X68n1315_017:0109c01": "麼不省去。　代云。新到行人事。又云。和尚京中喫麵多。",
    "X68n1315_017:0109c02": "　師或云。萬法紜紜。三世諸佛．天下老和尚一時出頭。",
    "X68n1315_017:0109c03": "過在什麼處。　代云。著什麼來由。　一日。云。忽然有一箇",
    "X68n1315_017:0109c04": "老宿把弓刀按劒。入地獄如箭射。還有人會得這箇",
    "X68n1315_017:0109c05": "時節麼。　代云。鑰匙在和尚手裏。　或云。古人道。難得不",
    "X68n1315_017:0109c06": "錯怪人句。作麼生是不錯怪人句。　代云。爭塞得人口。",
    "X68n1315_017:0109c07": "　一日。云。眼睫橫亘十方。眉毛上透乾坤。下透黃泉。須",
    "X68n1315_017:0109c08": "彌塞却你咽喉。還有人會得麼。若有人會得。拽取占",
    "X68n1315_017:0109c09": "波共新羅鬬額。　代云。哂。　或云。古人道聲香味觸常三",
    "X68n1315_017:0109c10": "昧。我與你葛藤。乃拈拄杖云。這箇拄杖子是三昧。你",
    "X68n1315_017:0109c11": "若識得拄杖子。即識得天下老宿。又云。你若識得拄",
    "X68n1315_017:0109c12": "杖子。未夢見天下老宿脚跟下一莖毛。　代云。和尚不",
    "X68n1315_017:0109c13": "使別人。　一日。云。一箭兩垛作麼生。　代云。長安雖樂。　或",
    "X68n1315_017:0109c14": "云。日謝樹無影。這箇是佛殿。那箇是無影。　代云。洎分",
    "X68n1315_017:0109c15": "南北。　一日。云。作麼生道得不落第二問。　代云。洪州鞋",
    "X68n1315_017:0109c16": "履。　一日。拈起拄杖云。解脫深坑勃跳。　代云。出。　或云。一",
    "X68n1315_017:0109c17": "語明得。不要分外。　代云。將謂是天地。　師或云。塵無自",
    "X68n1315_017:0109c18": "性。攬真成立。作麼生是成立底事。　代云。五尺拄杖三",
    "X68n1315_017:0109c19": "尺竹。　一日。云。說即天地懸殊。不說即眼睫裏藏身。眉",
    "X68n1315_017:0109c20": "毛上勃跳。　代云。三三。　或云。古人道。一語無二語。作麼",
    "X68n1315_017:0109c21": "生是一語。　代云。早朝粥。齋後茶。　師或拈起拄杖云。是",
    "X68n1315_017:0109c22": "你諸人作麼生辨雲門。雲門作麼生辨你諸人。　代云。",
    "X68n1315_017:0109c23": "平。　問僧。佛法還有青黃赤白也無。　代云。東方甲乙木。",
    "X68n1315_017:0109c24": "西方庚辛金。　一日。云。作麼生是塵中辨主。　代云。道州",
    "X68n1315_017:0110a01": "去江華不遠。　師或云。有一人問著。口似木[木*突]。有一人",
    "X68n1315_017:0110a02": "問著。口似懸河。你道二人過在甚處。　代云。有過即拈",
    "X68n1315_017:0110a03": "出。",
    "X68n1315_017:0110a04": "示眾云。叢林言話即不要。作麼生是宗門自己。　代。但",
    "X68n1315_017:0110a05": "展兩手。　或云。迷身一句作麼生道。　代云。何處有也。　或",
    "X68n1315_017:0110a06": "云。目前不溺作麼生道。　代云。下不舉上。",
    "X68n1315_017:0110a07": "示眾云。江西即說君臣父子。湖南即說他不與麼。我",
    "X68n1315_017:0110a08": "此間總不如是。你還識壁麼。　代云。何異。　一日。云。作麼",
    "X68n1315_017:0110a09": "生是不續再問。　代云。秋風過去春風至。　因齋時聞鼓",
    "X68n1315_017:0110a10": "聲。師云。釋迦老子叫喚也。　時有僧問。未審釋迦老子",
    "X68n1315_017:0110a11": "叫喚作麼。　師云。你與麼驢年夢見麼。　代云。今日喫飯",
    "X68n1315_017:0110a12": "甚是遲。　或云。我今年老七十八也。所作事難也。　良久。",
    "X68n1315_017:0110a13": "問僧。你道淨瓶年多少。無對。　代云。甲子會。　一日。云。靈",
    "X68n1315_017:0110a14": "利底人難得。作麼生是靈利底人。　代云。不妨。　或云。問",
    "X68n1315_017:0110a15": "一答十。問十答百底人從什麼處來。　代云。西京來。　一",
    "X68n1315_017:0110a16": "日。云。會佛法底人共什麼人語話。　代云。行者。　問僧云。",
    "X68n1315_017:0110a17": "三藏聖教．天下老和尚言語總拈却。蝦蟇口裏道將",
    "X68n1315_017:0110a18": "一句來。　代云。昨日新雷起。　師舉。古人道。讀經千徧。紙",
    "X68n1315_017:0110a19": "上見經不識。忽然國師問你作麼生。又云。忽然國師",
    "X68n1315_017:0110a20": "拈起作麼生。　代前語云。唵。代後語云。朝看華嚴。夜讀",
    "X68n1315_017:0110a21": "般若。　或云。凡有請問。不得離於祇對。作麼生道。　代云。",
    "X68n1315_017:0110a22": "路逢劒客須呈劒。　一日。云。作麼生是一句通褒貶。　代",
    "X68n1315_017:0110a23": "云。雖是善因而招惡果。　或云。行住坐臥。著衣喫飯是",
    "X68n1315_017:0110a24": "法身。那箇是你四大。　代云。和尚今年年尊。　一日。云。你",
    "X68n1315_017:0110b01": "若辨我我辨你是尋常。更有一條作麼生辨。　代云。識。",
    "X68n1315_017:0110b02": "　或云。節角語須是箇人始得。作麼生是節角語。　代云。",
    "X68n1315_017:0110b03": "摩斯吒落水。　一日。云。繞天下行脚辨人底人。你道具",
    "X68n1315_017:0110b04": "什麼眼。　代云。聽水。",
    "X68n1315_017:0110b05": "上堂云。遇人即鼻孔遼天。便下座。　代云。識好惡。　師或",
    "X68n1315_017:0110b06": "云。鬧市裏道將一句來。　代便唱聲云。人家莫點燈火。",
    "X68n1315_017:0110b07": "上堂云。為眾竭力。禍出私門。　代云。眾禍已除。　或云。照",
    "X68n1315_017:0110b08": "盡一句作麼生道。　代云。某甲不欲開蝦蟇口。　師在餬",
    "X68n1315_017:0110b09": "餅寮喫茶云。不向汝道罪過。無對。　復云。第一須忌火。",
    "X68n1315_017:0110b10": "便起去。　代云。大眾不得辜負和尚。　師或云。佛法大殺",
    "X68n1315_017:0110b11": "有。祇是灸瘡痛。　代云。灸瘡痛猶可。　一日。云。臨坑不損",
    "X68n1315_017:0110b12": "人。　代云。也是。又云。某甲識好惡。　或云。古人道。舉即易。",
    "X68n1315_017:0110b13": "作麼生。　代云。以貌取人。　一日。云。驀點是什麼時節。　代",
    "X68n1315_017:0110b14": "云。不可道是蝦蟇蛤蚾。　或云。不是雲門罪過。便起去。",
    "X68n1315_017:0110b15": "　代云。事不孤起。　師或云。己事若明。始消他供養。作麼",
    "X68n1315_017:0110b16": "生是你明底事。又云。舉一明三。萬里崖州。　代云。一切",
    "X68n1315_017:0110b17": "由和尚。代前語云。飽。　師或拈起拄杖問僧。這箇汝不",
    "X68n1315_017:0110b18": "得道著。作麼生是衲僧孔竅。無對。　又云。你若道不得。",
    "X68n1315_017:0110b19": "向鼻孔裏道將一句來。　代云。新羅火鐵鄆州針。又云。",
    "X68n1315_017:0110b20": "疋上不足。　因僧來參。師拈起袈裟云。你若道得。落我",
    "X68n1315_017:0110b21": "袈裟綣繢裏。你若道不得。又在鬼窟裏坐。作麼生。　代",
    "X68n1315_017:0110b22": "云。某甲無氣力。　或云。不明己底人。過在什麼處。　代云。",
    "X68n1315_017:0110b23": "大人不合如此。　一日。云。放下一句無不盡。　代云。養子",
    "X68n1315_017:0110b24": "之緣。　或云。不用指東劃西。什麼人會佛法。　代云。三家",
    "X68n1315_017:0110c01": "村裏老翁婆。　一日。云。你若衣鉢下坐。縛殺你。你若走",
    "X68n1315_017:0110c02": "上來。走殺你。作麼生是不停之句。　代云。速。　或云。新羅",
    "X68n1315_017:0110c03": "國裏置將一問來。　代云。便請。　一日。云。萬法從甚處起。",
    "X68n1315_017:0110c04": "　代云。糞堆頭。　師或云。第一句作麼生道。你若明得。陝",
    "X68n1315_017:0110c05": "府鐵牛吞却乾坤。　代云。謝和尚重重相為。　一日。云。作",
    "X68n1315_017:0110c06": "麼生是問中具眼。　代云。瞽。",
    "X68n1315_017:0110c07": "示眾云。舉一不得舉二。你若舉二。放你舉三。　代云。開。",
    "X68n1315_017:0110c08": "　師或云。天堂地獄。鑊湯鑪炭。蓋却你頭。三世諸佛總",
    "X68n1315_017:0110c09": "在你脚跟下。三十年後鼻孔遼天。　代云。不可更作野",
    "X68n1315_017:0110c10": "狐精見解也。　一日。云。五音六律。是有是無。　代云。不可",
    "X68n1315_017:0110c11": "蝦蟇窟裏作活計。　師或云。一句該通。五千餘首。蘇嚕",
    "X68n1315_017:0110c12": "薩訶。　代云。三門頭打鼓。佛殿裏行香。　師或云。如今半",
    "X68n1315_017:0110c13": "夏也。敲礚處道將一句來。　師復云。蜜怛哩孤蜜怛哩",
    "X68n1315_017:0110c14": "智。又云。蜜怛哩孤蜜怛哩智作麼生。　代云。[口*部]啉。又云。",
    "X68n1315_017:0110c15": "礚。　一日。云。三十年後會去在。　代云。點兒落節。　或云。頭",
    "X68n1315_017:0110c16": "上霹靂即不問你。脚下龍過道將一句來。　代云。朝起",
    "X68n1315_017:0110c17": "雲。夜降雨。　師問僧。德山便棒。你道學人還有長處也",
    "X68n1315_017:0110c18": "無。　代云。無端。　一日。云。一切智智清淨中。還有生滅麼。",
    "X68n1315_017:0110c19": "　代云。夜叉說半偈。　或云。若知去處。什麼劫中無祖佛。",
    "X68n1315_017:0110c20": "　代云。發。",
    "X68n1315_017:0110c21": "示眾云。作麼生是不露鋒骨句。　代云。今時人須是明",
    "X68n1315_017:0110c22": "明向道始得。　師乃有頌。不露鋒骨句。未語先分付。進",
    "X68n1315_017:0110c23": "步口喃喃。知君大罔措。　或云。十方國土中。唯有一乘",
    "X68n1315_017:0110c24": "法。你道自己在一乘法裏。一乘法外。　代云。入。又云。是。",
    "X68n1315_017:0111a01": "　一日。云。紐半破三。針筒鼻孔裏道將一句來。　代云。海",
    "X68n1315_017:0111a02": "裏使風山上船。　或云。折半列三。針筒鼻孔在什麼處。",
    "X68n1315_017:0111a03": "與我箇箇拈出來看。　代云。上中下。　或云。分疆列土作",
    "X68n1315_017:0111a04": "麼生道。　代云。文殊自文殊。解脫自解脫。　師或云。衲僧",
    "X68n1315_017:0111a05": "須得巴鼻。即識得天下人。作麼生是衲僧巴鼻。　代云。",
    "X68n1315_017:0111a06": "德山棒。",
    "X68n1315_017:0111a07": "示眾云。淺聞即深悟。深聞即不悟。　代云。迷逢達磨。　或",
    "X68n1315_017:0111a08": "云。衲僧須識古人眼。作麼生是古人眼。　代云。蝦蟇跳",
    "X68n1315_017:0111a09": "上天。　一日。云。處處道將一句來。　代云。閙市裏天子。百",
    "X68n1315_017:0111a10": "草頭上老僧。　或云。暗道將一句來。　代云。藏頭露尾。　一",
    "X68n1315_017:0111a11": "日。云。將南作北。將北作南。作麼生道。　代云。由阿誰。　或",
    "X68n1315_017:0111a12": "云。未打板已前道將一句來。　代云。著什麼來由。　一日。",
    "X68n1315_017:0111a13": "云。以有為有。作麼生免得去。　代云。患。　師或云。解患非",
    "X68n1315_017:0111a14": "患明得了。作麼生是眼。　代云。晝見日。夜見星。　一日。云。",
    "X68n1315_017:0111a15": "明暗為什麼不相管。　代云。難為怪笑。　或云。過在什麼",
    "X68n1315_017:0111a16": "處。得與麼難。　代云。辨。　一日。云。渺漫不分。是什麼人分",
    "X68n1315_017:0111a17": "上事。　代云。不可作沙彌行者見解也。　師或拈起拄杖",
    "X68n1315_017:0111a18": "云。莫道老和尚瞞你。貴之與賤。縱橫十字。一時這裏",
    "X68n1315_017:0111a19": "會得了。莫辜負老僧。　代云。百鳥為子屈。又云。抑與之",
    "X68n1315_017:0111a20": "與。　師或云。見麼。自云。見。又云。見什麼。　代云。花。　師舉。古",
    "X68n1315_017:0111a21": "人云。至道無難。唯嫌揀擇。這箇是僧堂。這箇是佛殿。",
    "X68n1315_017:0111a22": "那箇是不揀擇。　代云。何必如此。　師或云。全抽半抽作",
    "X68n1315_017:0111a23": "麼生道。復云。作麼生是半抽。　代云。跳出死蝦蟇。又云。",
    "X68n1315_017:0111a24": "作麼生是全抽。　代云。案山雷。主山雨。　師或云。你自鈍",
    "X68n1315_017:0111b01": "置。第一不得錯舉。　代云。事不孤起。　一日。云。識得道得。",
    "X68n1315_017:0111b02": "出來道看。話端道什麼。　代云。識罪。　或云。作麼生是不",
    "X68n1315_017:0111b03": "再問底句。　代云。今年春氣早。夜來陽鳥啼。又云。佛殿",
    "X68n1315_017:0111b04": "裏裝香。三門前合掌。　一日。云。入夏來十一日也。還得",
    "X68n1315_017:0111b05": "入頭麼。作麼生道。　代云。來日十二。　師因喫茶。拈起茶",
    "X68n1315_017:0111b06": "盞云。一口吞盡作麼生。　代云。茶又喫却。",
    "X68n1315_017:0111b07": "示眾云。西天二十八祖．唐土六祖．天下老和尚總出",
    "X68n1315_017:0111b08": "頭來。過在什麼處。又云。你在此間三冬兩夏。忽然出",
    "X68n1315_017:0111b09": "外。有人問雲門老和尚道什麼。你向他道什麼。　代云。",
    "X68n1315_017:0111b10": "驀面唾這野狐精。代前語云。他不是顛。　或云。古人道。",
    "X68n1315_017:0111b11": "從門入者非寶。作麼生是門。　代云。道得也無用處。　因",
    "X68n1315_017:0111b12": "聞鼓聲。云。鼓聲咬破七條。又指僧云。抱取貓兒來。　代",
    "X68n1315_017:0111b13": "云。不用別人。　師問僧。行脚事即不問汝。三十二相八",
    "X68n1315_017:0111b14": "十種好道將一句來。還有人道得麼。　代云。怛薩阿竭",
    "X68n1315_017:0111b15": "二千年。　師或云。不問汝叢林言教。這箇是天。這箇是",
    "X68n1315_017:0111b16": "地。以手指身云。這箇是我。又指露柱云。這箇是露柱。",
    "X68n1315_017:0111b17": "那箇是佛法。　代云。也大難。　師在僧堂中喫茶。拈起托",
    "X68n1315_017:0111b18": "子云。蒸餅饅頭一任汝喫。你道這箇是什麼。　代云。乾",
    "X68n1315_017:0111b19": "狗屎。又云。茶又喫了也。　師或云。你還識德山麼。莫道",
    "X68n1315_017:0111b20": "我壓良為賤。　代云。也知和尚因某甲置得。　師聞齋鼓",
    "X68n1315_017:0111b21": "聲。云。你道鼓因什麼置得。　代云。因皮置得。　師聞齋鼓",
    "X68n1315_017:0111b22": "聲。云。你還識得老婆禪麼。　代云。鼓聲喚喫飯去。　一日。",
    "X68n1315_017:0111b23": "云。古人道。巧拙具生殺。作麼生是生殺。　代云。疋上不",
    "X68n1315_017:0111b24": "足。疋下有餘。",
    "X68n1315_017:0111c01": "上堂。大眾集已。師云。大眾齋去。却問僧。你道我教伊",
    "X68n1315_017:0111c02": "去。還有過也無。　代云。也不是和尚特地如此。　師行次。",
    "X68n1315_017:0111c03": "以拄杖打露柱一下。云。新羅天子勃跳上梵天。　代云。",
    "X68n1315_017:0111c04": "無端。　師或云。世諦不要道。佛法道將一句來。　代云。父",
    "X68n1315_017:0111c05": "子之情。　一日。云。通明底人什麼物與麼來。　代云。莫教",
    "X68n1315_017:0111c06": "屈著人。又云。釋迦老子須彌山。　或云。古人道。朝朝抱",
    "X68n1315_017:0111c07": "佛眠。起時還共起。你道見解朦朧底人作麼生。　代云。",
    "X68n1315_017:0111c08": "未到。　問僧云。眼中無色識。識中無色眼。色眼二俱無。",
    "X68n1315_017:0111c09": "何能令見色。去却古人。道將一句來。　代云。把將饅頭",
    "X68n1315_017:0111c10": "蒸餅來。又云。雪上更加霜。又云。有什麼。　師或云。幡竿",
    "X68n1315_017:0111c11": "頭倒卓是第幾機。　代云。打。　一日。云。學佛法底人如恒",
    "X68n1315_017:0111c12": "河沙。百草頭上道將一句來。　代云。俱。　師因出門云。古",
    "X68n1315_017:0111c13": "人道。從門入者非寶。汝道從門出者作麼生。　代云。一。",
    "X68n1315_017:0111c14": "　師入堂齋次。指聖僧供鉢問僧云。你若喫盡。又在解",
    "X68n1315_017:0111c15": "脫深坑裏。你若喫不盡。又不唧[口*留]。作麼生。　代云。大眾",
    "X68n1315_017:0111c16": "喫飯次。",
    "X68n1315_017:0111c17": "上堂云。劃斷即不可。復云。你若不會。三十年後莫道",
    "X68n1315_017:0111c18": "不見老僧。　代云。和尚恐人埋沒。代前語云。今日上堂。",
    "X68n1315_017:0111c19": "大眾著便。　師或以拄杖打露柱一下。云。你作麼生不",
    "X68n1315_017:0111c20": "說禪。復云。埋沒人家男女。無對。自云。擔枷過狀。自代",
    "X68n1315_017:0111c21": "前語云。爭怪得別人。　師或云。湖裏魚變成龍即不問",
    "X68n1315_017:0111c22": "你。作麼生是針眼魚。　代云。點。　師聞打槌聲。云。妙喜世",
    "X68n1315_017:0111c23": "界百雜碎。擎鉢盂向湖南城裏喫粥。　代云。浴後喫。　一",
    "X68n1315_017:0111c24": "日。云。什麼語中無世諦。什麼語中無地獄。　代云。天晴",
    "X68n1315_017:0112a01": "日出。雨下雷興。　或云。平常心是道。你平常道將一句",
    "X68n1315_017:0112a02": "來。　代云。五箇餬餅三箇[飢几+追]。　一日。云。一句辨邪正。忽有",
    "X68n1315_017:0112a03": "人問。作麼生是辨邪正底句。你作麼生道。　代云。西天",
    "X68n1315_017:0112a04": "與此土不同。　或云。今日已前不要。今日已後不要。正",
    "X68n1315_017:0112a05": "當今日。道將一句來。　代云。正好。　師或云。病遇因即瘥。",
    "X68n1315_017:0112a06": "你道遇什麼因。道得底道看。　代云。尚。　或云。鉢盂匙筯",
    "X68n1315_017:0112a07": "與露柱相去多少。　代云。分開好。又云。尋常得此便。　一",
    "X68n1315_017:0112a08": "日。云。當鋒一句作麼生道。　代云。領。　或云。作麼生是辨",
    "X68n1315_017:0112a09": "慈風一句。　代云。識取好。　一日。云。迷身一句作麼生道。",
    "X68n1315_017:0112a10": "　代云。昨日雷聲起。今朝陽鳥啼。　師或云。不用勃跳。道",
    "X68n1315_017:0112a11": "將一句來。　代云。死蛤蚾也無用處。　一日。云。作麼生是",
    "X68n1315_017:0112a12": "提婆宗。　代云。西天令嚴。此土還較。　或云。汝道何物具",
    "X68n1315_017:0112a13": "四德。　代云。死貓兒。又云。把不具底來。　一日。云。荊棘不",
    "X68n1315_017:0112a14": "彫擇。道將一句來。　代云。拈放一邊。　或云。有一切見底",
    "X68n1315_017:0112a15": "人是什麼人。　代云。三家村裏納稅漢。　一日。云。不占田",
    "X68n1315_017:0112a16": "地。道將一句來。　代云。總屬和尚。　或云。倒道將一句來",
    "X68n1315_017:0112a17": "看。　代云。訶薩。　一日。云。息節一句作麼生道。　代云。知時",
    "X68n1315_017:0112a18": "好。　師或云。天下亂走。將什麼過水。　代云。且曬著。　師或",
    "X68n1315_017:0112a19": "時拈拄杖作射勢云。官家進器械來也。看看。　代云。和",
    "X68n1315_017:0112a20": "尚不得放過。又云。僧堂前。　師或云。一夜展脚睡。天明",
    "X68n1315_017:0112a21": "道將一句來。　代云。何不快起。　或云。作麼生是赤脫一",
    "X68n1315_017:0112a22": "句。　代云。也大無端。　一日。云。以有為有。此人過在什麼",
    "X68n1315_017:0112a23": "處。　代云。苦。　或云。還有不識祖師底人麼。　代云。仁義道",
    "X68n1315_017:0112a24": "中。又云。不患。　一日。云。識過無過。不識過。過也不知。　代",
    "X68n1315_017:0112b01": "云。熱。　或云。曹溪路上還有俗談也無。　代云。二事一時。",
    "X68n1315_017:0112b02": "　一日。云。佛法外置將一問來。　代云。一箇便多。　或云。既",
    "X68n1315_017:0112b03": "知來處。什麼劫中無祖師。　代云。某甲今年不著便。　或",
    "X68n1315_017:0112b04": "云。寸草不生。不學禪。不學道。　代云。是什麼閑。　或云。還",
    "X68n1315_017:0112b05": "有吞不盡句麼。　代云。蛇。　師行次。以拄杖打露柱一下。",
    "X68n1315_017:0112b06": "云。什麼處來。自云。西天來。復云。來這裏作什麼。自云。",
    "X68n1315_017:0112b07": "說佛法。乃喝云。欺我唐土人。又以拄杖打一下便行。",
    "X68n1315_017:0112b08": "却拈問僧。汝道我意作麼生。　僧便問。祇如師意作麼",
    "X68n1315_017:0112b09": "生。　代云。不用行主。又云。師子咬人。　復問僧。祇如當機。",
    "X68n1315_017:0112b10": "合下得什麼語。　代云。發。又云。百歲老兒作歌舞。　一日。",
    "X68n1315_017:0112b11": "云。驀劄一句作麼生道。　代云。因一事。長一智。　或云。大",
    "X68n1315_017:0112b12": "藏教將什麼辨。　代云。點。　一日。云。佛殿為什麼不見僧",
    "X68n1315_017:0112b13": "堂。　代云。痛。　或云。衲僧鼻孔即不問汝。泥裏洗土塊道",
    "X68n1315_017:0112b14": "將一句來。　代。但彈指。　又云。衲僧鼻孔又作麼生道。　代",
    "X68n1315_017:0112b15": "云。翫山翫水。　師或問僧。作麼生是不寂句。無對。　師云。",
    "X68n1315_017:0112b16": "汝問我。與汝道。　僧便問。作麼生是不寂句。　師云。[口*部]。　代",
    "X68n1315_017:0112b17": "前語云。不可向鬼窟裏作活計。　又云。作麼生是[口*部]。　代",
    "X68n1315_017:0112b18": "云。會此意。又云。文殊五字。　或云。作麼生是入鄉隨俗",
    "X68n1315_017:0112b19": "底句。　代云。君子可八。　一日。云。作麼生是提綱一句。　代",
    "X68n1315_017:0112b20": "云。雪峰南。趙州北。　一日。云。靈苗不動根。過在什麼處。",
    "X68n1315_017:0112b21": "　代云。悞却多少人。　或云。一顆圓光明已久。作麼生是",
    "X68n1315_017:0112b22": "一顆圓光。　代云。謝和尚重重相為。　師或云。作麼生是",
    "X68n1315_017:0112b23": "對明一句。　代云。露。　師或云。非色非聲。體上明得是第",
    "X68n1315_017:0112b24": "幾機。　代云。不可向野狐窟裏作活計。　一日。云。布幔天",
    "X68n1315_017:0112c01": "網打龍。布絲網撈鰕摝蜆。你道螺蚌落在什麼處。　代",
    "X68n1315_017:0112c02": "云。具眼。　師因卸却七條。語僧云。汝道來生莫不會佛",
    "X68n1315_017:0112c03": "法麼。僧無語。　代云。和尚幸是大人。又云。某甲不敢道。",
    "X68n1315_017:0112c04": "　復云。為什麼不敢道。又云。自有和尚在。　師歲夜問僧。",
    "X68n1315_017:0112c05": "餅餤是羅漢藥石。還將得饆饠[飢几+追]子來麼。無對。　代云。",
    "X68n1315_017:0112c06": "今日東風起。　師或云。你若不相當。且向古人建化門",
    "X68n1315_017:0112c07": "中道將一句來。若道不得。向異處道將一句來。作麼",
    "X68n1315_017:0112c08": "生道。　代云。前來猶是可。　一日。云。遠即照。近即明。作麼",
    "X68n1315_017:0112c09": "生道。　代云。入水始見長人。又云。更不要也。　師或拈拄",
    "X68n1315_017:0112c10": "杖云。且向這裏會。也有利益。也無利益。總不會。顢頇",
    "X68n1315_017:0112c11": "佛性。儱侗真如。　代云。疋上不足。疋下有餘。　一日。云。萬",
    "X68n1315_017:0112c12": "法從什麼處起。　代云。不可向和尚道蝦蟇口裏也。　因",
    "X68n1315_017:0112c13": "齋時聞鼓聲。云。古人道。一切聲是佛聲。喚作佛聲。喚",
    "X68n1315_017:0112c14": "作鼓聲。　代云。和尚道了也。又云。和尚不宜喫麵。　因見",
    "X68n1315_017:0112c15": "僧來參。師打露柱一下。云。來這裡[瞞目+耳]我。　代云。但打露",
    "X68n1315_017:0112c16": "柱一摑。云。為人自安。　一日。云。至道無難。唯嫌揀擇。作",
    "X68n1315_017:0112c17": "麼生是不揀擇。又云。如來妙色身。羅羅李。　代云。不出。",
    "X68n1315_017:0112c18": "代前語云。古人道了也。　因齋時打帳座一下。云。這箇",
    "X68n1315_017:0112c19": "喫。又打飯牀一下。云。這箇不喫。　代云。一槌兩當。　因搬",
    "X68n1315_017:0112c20": "米。問僧。人擔米。米擔人。　代云。總得。又云。搬米辛苦猶",
    "X68n1315_017:0112c21": "是可。　又問僧。大橋有多少米。　僧云。七十碩。　師拈起拄",
    "X68n1315_017:0112c22": "杖云。七十碩米一時在拄杖頭上。擔將來即得。若擔",
    "X68n1315_017:0112c23": "不得。餓殺你。　代云。不可為小小。　一日。云。有所說。野干",
    "X68n1315_017:0112c24": "鳴。無所說。師子吼。我與麼是野干鳴。作麼生是師子",
    "X68n1315_017:0113a01": "吼。　代云。九九八十一。　師或云。埋沒兩字。不用道著。　代",
    "X68n1315_017:0113a02": "云。深領和尚慈悲。又云。因某甲所置。　師或云。善財入",
    "X68n1315_017:0113a03": "門也。作麼生道得出去。　代云。朝遊羅浮。　師或云。餬餅",
    "X68n1315_017:0113a04": "從你橫咬豎咬。不離這裏道將一句來。　代云。今日新",
    "X68n1315_017:0113a05": "麵。　一日。云。有賞有罰。道將一句來。　代云。遇賤即貴。天",
    "X68n1315_017:0113a06": "晴日出。　或云。龍潛師溺。起自何來。作麼生是不活底",
    "X68n1315_017:0113a07": "句。　代云。有什麼難辨。　一日。云。敲礚一句作麼生道。　代",
    "X68n1315_017:0113a08": "云。驢生馲[馬*百]馬生騾。　或云。作麼生得道斷商量。　代云。",
    "X68n1315_017:0113a09": "來年更有新條在。惱亂春風卒未休。　一日。云。辨得親",
    "X68n1315_017:0113a10": "疎。為什麼被親疎所使。　代云。阿誰置得。　或云。古人道。",
    "X68n1315_017:0113a11": "會即途中受用。不會即世諦流布。完圝道將一句來。",
    "X68n1315_017:0113a12": "　代云。一錢兩箇。二錢三箇。　一日。云。一句道將來。　代云。",
    "X68n1315_017:0113a13": "疋上不足。　因夏末問僧。初秋夏末。不觸平常。道將一",
    "X68n1315_017:0113a14": "句來。　代云。初三十一。中九下七。　師問僧。通身是水阿",
    "X68n1315_017:0113a15": "誰喫。　代云。洎與和尚作笑具。　一日。云。三日不相見。不",
    "X68n1315_017:0113a16": "得作舊時看。作麼生。　代云。千。",
    "X68n1315_017:0113a18": "古尊宿語錄卷之十七"
}