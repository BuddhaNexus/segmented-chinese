{
    "X84n1583_036:0610a18": "續燈正統卷三十六",
    "X84n1583_036:0610a20": "南海普陀嗣祖沙門西蜀　性統　編集",
    "X84n1583_036:0610a21": "　　曹洞宗",
    "X84n1583_036:0610a22": "大鑑下第二十四世",
    "X84n1583_036:0610a23": "報恩秀禪師法嗣",
    "X84n1583_036:0610a24": "順天府萬壽雪庭福&#;禪師字好問。太原文水張氏",
    "X84n1583_036:0610b01": "子。生宋寧宗嘉泰癸亥。九歲日誦千言。里中有聖小",
    "X84n1583_036:0610b02": "兒稱。未幾遭世變。失天倫所在。煢絕無依。道逢老比",
    "X84n1583_036:0610b03": "丘。勸令學佛。且曰。汝能誦法華足矣。師曰。學佛止是",
    "X84n1583_036:0610b04": "乎。比丘異之。偕謁休林古佛於僊巖。古佛納之。為祝",
    "X84n1583_036:0610b05": "髮受具。當嘉定甲申。與雙溪廣。同事者七年。次參萬",
    "X84n1583_036:0610b06": "松於燕之報恩。松一見便許入室。問子從何得箇消",
    "X84n1583_036:0610b07": "息。便恁麼來。師曰。老老大大。向學人手裡納敗。曰老",
    "X84n1583_036:0610b08": "僧過在甚處。師曰。學人禮拜。暫為和尚葢覆却。松奇",
    "X84n1583_036:0610b09": "之。於是親炙者十年。值壬辰之變。祖剎荒蕪。尋承萬",
    "X84n1583_036:0610b10": "松海雲。見招遂有少林之命。自是道益隆名益著。學",
    "X84n1583_036:0610b11": "者日益廣。元世祖居潛邸。命師作資戒。會元定宗戊",
    "X84n1583_036:0610b12": "申。詔住和林。興國辛亥憲宗徵。至北庭行在所。問道",
    "X84n1583_036:0610b13": "言簡帝心。庚申元世祖踐祚。俾師總領釋教。復僧尼",
    "X84n1583_036:0610b14": "得廢寺。二百三十有六區。仍賜光宗正辨禪師。號。為",
    "X84n1583_036:0610b15": "師建精舍於故里。曰報恩。給田飯眾。寵錫甚至。時萬",
    "X84n1583_036:0610b16": "壽虗席。眾請師主之。尋分建和林燕薊長安太原洛",
    "X84n1583_036:0610b17": "陽諸剎。至元辛未春。詔天下釋子。大集京師。師之眾",
    "X84n1583_036:0610b18": "居三之一。濟濟可觀。上喜之。師穎悟異常。三閱大藏。",
    "X84n1583_036:0610b19": "成誦而後已。誘掖後學無倦色。通群書善翰墨吟咏。",
    "X84n1583_036:0610b20": "其上堂。普說幾十萬言。門人請梓。師叱曰。此吾一時",
    "X84n1583_036:0610b21": "遊戲所發。佛祖妙道。安可以形迹為哉。竟止之。既老",
    "X84n1583_036:0610b22": "倦於接納。歸隱嵩陽焉。僧問。如何是祖師西來意。",
    "X84n1583_036:0610b23": "師曰。待乳峰點頭。即向汝道。問如何是向上尊貴",
    "X84n1583_036:0610b24": "一路。師曰。漁歌驚起沙汀鷺。飛入蘆花不見蹤。問",
    "X84n1583_036:0610c01": "僧道源不遠。性海非遙。且道。畢竟在甚麼處。僧擬議。",
    "X84n1583_036:0610c02": "師便喝。問如何是西來大意。師曰。官不容針。曰一",
    "X84n1583_036:0610c03": "花五葉時如何。師曰。私通車馬。曰與麼則少林一曲。",
    "X84n1583_036:0610c04": "國師唱去也。師曰。誰買黃金鑄子期。問逢山開路。",
    "X84n1583_036:0610c05": "遇水安橋時如何。師曰。四十九年空費力。一千七百",
    "X84n1583_036:0610c06": "枉施功。曰如何得超然。獨拔今時去。師曰。逢山開路。",
    "X84n1583_036:0610c07": "遇橋渡水。問僧面壁石。有人看見達磨麼。曰今日",
    "X84n1583_036:0610c08": "幸遇和尚。師曰。拄杖子亦幸遇。上座遂打。僧作禮曰。",
    "X84n1583_036:0610c09": "恩大難酬。師擲下杖曰。脹殺懷州牛。師襟度夷坦。",
    "X84n1583_036:0610c10": "丰神閒靜。說法三十餘年。如鼓雷霆揭日月。繼踵前",
    "X84n1583_036:0610c11": "賢。標準後學綽有古上遺風。至於涸池出泉古殿。光",
    "X84n1583_036:0610c12": "生屢致祥瑞。師皆誡勿言。乙亥秋七月二十日。示微",
    "X84n1583_036:0610c13": "疾。書偈告終。壽七十三。臘五十二。塔於寺西塢。後至",
    "X84n1583_036:0610c14": "仁宗履位。初贈號追封。命詞臣撰文表其塔。尊隆特",
    "X84n1583_036:0610c15": "甚。其為天子追慕。永歎有如此。",
    "X84n1583_036:0610c16": "順天府報恩林泉從倫禪師參萬松。於阿那律得天",
    "X84n1583_036:0610c17": "眼因緣。有省悟。向上眼舉似松。松問。如何是向上眼。",
    "X84n1583_036:0610c18": "師曰瞎。松曰。真箇瞎那。師曰瞎瞎。松頷之。後出世住",
    "X84n1583_036:0610c19": "萬壽。上堂。禪禪非正非偏。無意路有單傳。超今邁",
    "X84n1583_036:0610c20": "古絕後光前。但能亡影迹。何必守蹄筌。直指人心。即",
    "X84n1583_036:0610c21": "佛乘。槎客是張驀。九年面壁無餘事。夜半金烏挂碧",
    "X84n1583_036:0610c22": "天。元至元壬申。世祖詔入內殿。與帝師論道。且命",
    "X84n1583_036:0610c23": "師發揮禪學大旨。師為舉圭峰禪源詮。對曰。禪梵語",
    "X84n1583_036:0610c24": "也。此云思惟。修亦名靜慮。皆定慧之通稱。為萬德之",
    "X84n1583_036:0611a01": "源。故名法性。亦是眾生迷悟之源。故名如來藏。亦即",
    "X84n1583_036:0611a02": "諸佛萬德之源。故名佛性。然不無淺深階級之殊。其",
    "X84n1583_036:0611a03": "帶異計。欣上厭下。而修者名外道禪。正信因果。亦以",
    "X84n1583_036:0611a04": "欣厭。而修者是凡夫禪。悟我空偏真之理。而修者是",
    "X84n1583_036:0611a05": "小乘禪。悟我法二空真理。而修者是大乘禪。若頓悟",
    "X84n1583_036:0611a06": "自心。本來清淨。元無煩惱。及與菩提。一切智慧。本自",
    "X84n1583_036:0611a07": "具足。依此而修。是最上乘禪。亦名如來。最清淨禪。達",
    "X84n1583_036:0611a08": "磨西來。遞代相傳者是也。帝曰。在先有問。皆言無說。",
    "X84n1583_036:0611a09": "如今何却有說喋喋耶。師曰。理本無說。事則千差。帝",
    "X84n1583_036:0611a10": "曰。何謂理無言說。師曰。理與神會。如人食蜜。若問蜜",
    "X84n1583_036:0611a11": "之色相。可以紫白言。若味則有難於啟口。帝謂帝師",
    "X84n1583_036:0611a12": "曰。此語非耶是耶。帝師曰。此與教中甚深般若無異。",
    "X84n1583_036:0611a13": "帝復問祖師公案。師舉六祖非風旛動。仁者心動話",
    "X84n1583_036:0611a14": "對之。帝師詰曰。實風旛動。何名心動。師竪拂子。拂一",
    "X84n1583_036:0611a15": "拂曰。且道。是甚麼動。帝師無語。師曰。不可更道。一切",
    "X84n1583_036:0611a16": "唯心萬法唯識也。帝為稱善。示眾。北斗似杓。南斗",
    "X84n1583_036:0611a17": "似瓢。任伊斟酌。暖日凉飇。冬至寒食一百五。須知節",
    "X84n1583_036:0611a18": "令不相饒。到此莫有解吞吐者麼。僧問。法眼道。我二",
    "X84n1583_036:0611a19": "十年。只作境話會。既不作境話會。畢竟作麼生會。師",
    "X84n1583_036:0611a20": "曰。猿抱子歸青嶂裡。鳥銜花落碧巖前。示眾。若論",
    "X84n1583_036:0611a21": "此事。如丹鳳衝霄。不留朕迹。直得星攢碧落。月浸丹",
    "X84n1583_036:0611a22": "墀。翡翠簾垂。燭香人靜。當此之際。那容喘息。寧許窺",
    "X84n1583_036:0611a23": "窬。密室不通風。玄關難厝足。雖然要不出一點靈犀",
    "X84n1583_036:0611a24": "明。宇宙那分東土與西乾。至元辛巳十月二十。聖",
    "X84n1583_036:0611b01": "旨就大都憫忠寺。聚道藏偽經。除道德經外。盡行燒",
    "X84n1583_036:0611b02": "燬。命師舉火。師承旨以火炬。打圓相曰。諸仁者。祇如",
    "X84n1583_036:0611b03": "上清玉樞。三洞靈文。還曾證此火。光三昧也無。若也",
    "X84n1583_036:0611b04": "證得。家有北斗經。人口保安寧。其或未然。從此灰飛",
    "X84n1583_036:0611b05": "煙滅盡。任伊到處覓。天尊急著眼看。遂擲火炬偽經。",
    "X84n1583_036:0611b06": "隨炬而盡。",
    "X84n1583_036:0611b07": "吾捨從寬禪師臨終問其次兄曰。佛祖父母。我今一",
    "X84n1583_036:0611b08": "箭。射殺二哥。以為何如。隨整襟坐脫焉。",
    "X84n1583_036:0611b09": "順天府華嚴全一至溫禪師字其玉。刑州郝氏子。生",
    "X84n1583_036:0611b10": "宋寧宗嘉定丁丑。幼聰敏異常。兒六歲。見寂照善應",
    "X84n1583_036:0611b11": "對。照曰。汝其為釋乎。師心許之。會照避亂。遠隱遼西。",
    "X84n1583_036:0611b12": "乃從照上首。辨菴訥祝髮。當理宗紹定戊子也。聞無",
    "X84n1583_036:0611b13": "還富開法萬壽。莅眾甚嚴。師偕十僧。往佐之。師好學",
    "X84n1583_036:0611b14": "博記多聞。論辨無礙。參萬松典侍司。凡松所示。一聞",
    "X84n1583_036:0611b15": "輙了。松常令代應對。機鋒不可犯。遂得記。太保劉文",
    "X84n1583_036:0611b16": "貞。以師有經世才。數薦於上。世祖詔見。與語大悅。留",
    "X84n1583_036:0611b17": "內庭者三載。於王化多有贊翊理授以官。師辭曰。天",
    "X84n1583_036:0611b18": "下佛法流通。實僧至願。富貴非所望也。世祖嘉之。賜",
    "X84n1583_036:0611b19": "號佛國普安大禪師。憲宗末年。緇羽之士。各為違言。",
    "X84n1583_036:0611b20": "以相傾上命。聚訟於和。林剖決真。偽師從少林諸師",
    "X84n1583_036:0611b21": "辨之道。士義墮。自是法道大興。至元丁卯五月。示寂",
    "X84n1583_036:0611b22": "於桓州天宮寺。異香遠聞者三晝夜。火浴心舌。牙齒",
    "X84n1583_036:0611b23": "不壞。後有掊其地。深數尺。皆得舍利者。世壽五十一。",
    "X84n1583_036:0611b24": "臘四十。",
    "X84n1583_036:0611c01": "河南府少林法王復菴圓照禪師上黨李氏子。幼穎",
    "X84n1583_036:0611c02": "悟。不嗜暈茹。年十一。出家於紫團山慈雲寺。十六登",
    "X84n1583_036:0611c03": "具。遂遊學精教乘。後依萬松有年。得悉禪旨。出世德",
    "X84n1583_036:0611c04": "州大寧。次遷齊河之普照鵲里之崇孝登封之法王",
    "X84n1583_036:0611c05": "京師之萬壽。後仍歸宿普照。至元癸未三月六日示",
    "X84n1583_036:0611c06": "寂。壽七十八。僧臘六十二。塔於本山。其臨瘞時。有鶴",
    "X84n1583_036:0611c07": "百數。盤旋其上。",
    "X84n1583_036:0611c08": "丞相移剌真卿居士字楚材。本姓耶律。及金滅遼。歸",
    "X84n1583_036:0611c09": "金改姓移剌。初京師禪宿。居多唯聖安。澄獨尊士。常",
    "X84n1583_036:0611c10": "訪以祖道。屢舉古尊宿語錄中所得扣之。安間有許",
    "X84n1583_036:0611c11": "可。士亦自恃為得。及遭憂患。薄功名而求道之心益",
    "X84n1583_036:0611c12": "切。遂再以前得訪聖安。安為大翻前案。不然所見。士",
    "X84n1583_036:0611c13": "甚惑焉。問其故。安乃從容諭之曰。昔公居要地。易為",
    "X84n1583_036:0611c14": "喜怒。又儒者多無諦信。搜摘語錄。不過一資譚枘。故",
    "X84n1583_036:0611c15": "余不即痛下鉗錘耳。今揣公之心。果為本分事問余。",
    "X84n1583_036:0611c16": "余豈敢更孤負乎。於是乎不吝苦口。然余老矣。萬松",
    "X84n1583_036:0611c17": "老人。宗門大匠。公能見之。自當了公大事。士唯唯。走",
    "X84n1583_036:0611c18": "參萬松於報恩。甚相契合。於是杜絕人迹。苦心力究",
    "X84n1583_036:0611c19": "者幾三年。始獲印記。因號湛然居士。甞敘萬松評",
    "X84n1583_036:0611c20": "唱。其略曰。佛祖諸師。埋根千丈。機緣百則。見世生苗。",
    "X84n1583_036:0611c21": "天童不合抽枝。萬松那堪引蔓。湛然向枝蔓上。更添",
    "X84n1583_036:0611c22": "芒索。穿過尋香逐氣者。鼻孔絆倒行。玄體妙底。脚跟",
    "X84n1583_036:0611c23": "向去。若要脚跟點地鼻孔。撩天却須向者。葛藤裡穿",
    "X84n1583_036:0611c24": "過始得。先是。元世祖將西征。有司奏。五臺等處僧",
    "X84n1583_036:0612a01": "徒。有能呪術。武略及有膂力者。可為部兵[一/(尸@邕)]。從西征。",
    "X84n1583_036:0612a02": "士為言於上曰。釋氏之高行者。必守不殺戒。奉慈忍",
    "X84n1583_036:0612a03": "行。故有危身。不證鵞珠。守死不拔。生草者。法王法令。",
    "X84n1583_036:0612a04": "拳拳奉持。雖死不犯。用之行兵。奚其宜哉。其不循法",
    "X84n1583_036:0612a05": "律者。必無志行在彼。既違佛制在此。豈忠王事。故皆",
    "X84n1583_036:0612a06": "不可。以之從王師也。帝從之。乃寢其奏。太宗十五年",
    "X84n1583_036:0612a07": "卒。壽五十五。當南宋理宗淳祐癸卯也。",
    "X84n1583_036:0612a08": "僊巖德禪師法嗣",
    "X84n1583_036:0612a09": "順德府天寧弘明虗照禪師遼州申氏子。禮太原王",
    "X84n1583_036:0612a10": "山枝足。出家為大僧。未幾足命徧參。因謁僊巖。後聞",
    "X84n1583_036:0612a11": "版聲。豁然有悟。尋受記焉。去止燕之歸義。元太宗己",
    "X84n1583_036:0612a12": "丑。同門圓福無還超。請師開法淨土。戊戌遷刑臺之",
    "X84n1583_036:0612a13": "天寧。憲宗壬子五月八日。沐浴更衣。辭眾曰。四大無",
    "X84n1583_036:0612a14": "常。汝輩善自珍重。索筆書偈曰。兩處住持。無法可說。",
    "X84n1583_036:0612a15": "打破虗空。一輪明月。擲筆而逝。茶毗舍利百餘顆。五",
    "X84n1583_036:0612a16": "色燦然。門人子顏子淇。塔於墳菴。次年世祖。遷舍利",
    "X84n1583_036:0612a17": "於天寧。壽五十七。臘三十八。",
    "X84n1583_036:0612a18": "大鑑下第二十五世",
    "X84n1583_036:0612a19": "萬壽&#;禪師法嗣",
    "X84n1583_036:0612a20": "河南府登封嵩山靈隱文泰禪師太原汾州陽城魏",
    "X84n1583_036:0612a21": "氏子。宿秉靈知。穎悟過人。父母聽薙染受具。後遊學",
    "X84n1583_036:0612a22": "太行經入東魯。稍涉教乘。知算沙非了生死計。乃棄",
    "X84n1583_036:0612a23": "之。參雪峰恒有年。次參太原深皆有所詣。然心頭終",
    "X84n1583_036:0612a24": "不能無事。聞雪庭主少室往參焉。庭問當機一句。試",
    "X84n1583_036:0612b01": "拈出看。師擬開口。庭遽曰。家產被人籍沒了也。還在",
    "X84n1583_036:0612b02": "者裡呌屈。師乃撫掌曰。爭奈我何。庭曰。者風顛漢出",
    "X84n1583_036:0612b03": "去。師曰。仁義道中。且與一拜。於是執侍十載。終始如",
    "X84n1583_036:0612b04": "一受囑。後奉旨開法少林。風規整肅。機用越倫。當時",
    "X84n1583_036:0612b05": "稱雪庭高弟有二泰一肅者。師其一焉。上堂。塵劫",
    "X84n1583_036:0612b06": "來事。只在于今。河沙妙德。總在心源。試教伊覿面相",
    "X84n1583_036:0612b07": "呈。便不解當風拈出。且道。過在甚麼處。良久卓拄杖",
    "X84n1583_036:0612b08": "曰。只為分明極。翻令所得遲。僧參。提坐具擬拜。師",
    "X84n1583_036:0612b09": "曰。天網恢恢。疎而不漏。曰本欲投誠。被和尚撐。住拜",
    "X84n1583_036:0612b10": "不下時如何。師曰。撐汝飯袋子到骨。出有甚麼用。曰",
    "X84n1583_036:0612b11": "也須將錯就錯便拜。師曰。錯你九玄七祖。當甚麼盌。",
    "X84n1583_036:0612b12": "僧無語。師曰。有頭無尾漢出去。元世祖至元己丑",
    "X84n1583_036:0612b13": "正月。示微疾。謂維那曰。古人坐脫立化。即不無於衲",
    "X84n1583_036:0612b14": "僧分上。皆餘事也。山僧則不然。言畢遂掩息。右脇吉",
    "X84n1583_036:0612b15": "祥而逝。當正月小盡日也。門人舉闍維分靈骨。建窣",
    "X84n1583_036:0612b16": "堵於少林寶應兩處。",
    "X84n1583_036:0612b17": "太原府報恩寺中林智泰禪師汾陽魚城溫氏子。剷",
    "X84n1583_036:0612b18": "髮於華嚴。耑業經律。一日喟然嘆曰。大丈夫。當體究",
    "X84n1583_036:0612b19": "大事。作超佛越祖一流人。焉能區區於此耶。時雪庭",
    "X84n1583_036:0612b20": "主法萬壽。師依之有年。一日以事觸庭。庭曰。有頭無",
    "X84n1583_036:0612b21": "尾。東西有甚交涉。師猶出語不遜。庭曰。不但無尾。亦",
    "X84n1583_036:0612b22": "且無頭。師生平疑礙。忽然頓釋。庭以其契悟超絕。遂",
    "X84n1583_036:0612b23": "囑累焉。朝庭響師名。宣住報恩。其入室勘驗。爪牙過",
    "X84n1583_036:0612b24": "諸方。甞為諸方歎服。僧問。如何是萬里無寸草處。",
    "X84n1583_036:0612c01": "師曰。不是闍黎境界。曰如何是出門便是草。師曰。擬",
    "X84n1583_036:0612c02": "動即乖。曰如何是不出門。亦是草漫漫地。師曰。住著",
    "X84n1583_036:0612c03": "即錯。曰如何得不涉動靜去。師曰。徧界絕纖塵。通身",
    "X84n1583_036:0612c04": "無影象。臨寂示眾曰。吾緣止此。汝等所得。善自護",
    "X84n1583_036:0612c05": "持。當惜分陰。勿令虗度。聞者皆感泣。索筆書偈曰。修",
    "X84n1583_036:0612c06": "起忠師無縫塔。推倒自家無相身。無相無身真自在。",
    "X84n1583_036:0612c07": "大地山河絕點塵。擲筆怡然而逝。",
    "X84n1583_036:0612c08": "濟南府泰安州靈巖足菴淨肅禪師保定金臺永平",
    "X84n1583_036:0612c09": "張氏子。禮香山壽聖為師。究心二十餘年。歷參宗匠",
    "X84n1583_036:0612c10": "十餘輩。最後參雪庭於萬壽。陶鑄有年。遂得入室。初",
    "X84n1583_036:0612c11": "繼席開法。次主少室靈巖。上堂。白露橫江。黃花滿",
    "X84n1583_036:0612c12": "圃。砧聲敲夜月。蛩語泣秋風。蟬噪岸邊之樹葉。辭檻",
    "X84n1583_036:0612c13": "外之柯。色色現海印三昧。塵塵轉根本法輪。諸人若",
    "X84n1583_036:0612c14": "能會得。如鏡對面眉目分明。然只可喚作半箇。衲僧",
    "X84n1583_036:0612c15": "俗氣未盡除。在到者裡。若能打破鏡來。方好與你相",
    "X84n1583_036:0612c16": "見。祇如打破鏡來相見後。又作麼生。良久曰。三十棒",
    "X84n1583_036:0612c17": "且待別時。僧問。胡來胡現。漢來漢現。胡漢不來時",
    "X84n1583_036:0612c18": "如何。師曰。桃華歲歲皆相似。人面年年多不同。曰此",
    "X84n1583_036:0612c19": "意如何。師曰。不因你來。問山中太寂寥。且喫一頓便",
    "X84n1583_036:0612c20": "打。後退席香山。一日陞座辭眾。右脇而逝塔於□",
    "X84n1583_036:0612c21": "□□□中林泰為之銘曰。撩天鼻孔。點地脚跟。心明",
    "X84n1583_036:0612c22": "眼正。行古顏溫。其事愈大。其志愈敦。諸方老宿。徧叩",
    "X84n1583_036:0612c23": "其門。受雪庭囑。為萬松孫。機輪迅速。電掣雷奔。高標",
    "X84n1583_036:0612c24": "覺樹。密固靈根。慧燈朗耀。銷鑠羣昏。全機大用。搖蕩",
    "X84n1583_036:0613a01": "乾坤。掀翻渤海。踢倒崑崙。三世諸佛。一口橫吞。二邊",
    "X84n1583_036:0613a02": "不滯。中道寧淪。三居大剎。四眾咸尊。去來絕朕。動靜",
    "X84n1583_036:0613a03": "亡痕。虗空爛壞。斯道常存。師生平語錄。雖毀於兵",
    "X84n1583_036:0613a04": "燹。而讀泰公此銘。則法施之妙。與夫牙爪之殺活。縱",
    "X84n1583_036:0613a05": "橫可以窺其十一矣。",
    "X84n1583_036:0613a06": "□□府和林北寺覺印禪師上堂。良久曰會麼。若道",
    "X84n1583_036:0613a07": "我有說。須無却我舌。若道我無說。須有却我舌。金剛",
    "X84n1583_036:0613a08": "推倒。一堆泥踏著。秤鎚不是鐵。且道。是有說是無說。",
    "X84n1583_036:0613a09": "良久曰。等閒失却手中橈。只為貪觀天上月。僧參。",
    "X84n1583_036:0613a10": "師問。曾見我雪庭老師麼。曰不曾見。師曰。瞎漢亂走",
    "X84n1583_036:0613a11": "作麼。曰也知和尚有此一機。師曰。拾馬糞當飯喫。有",
    "X84n1583_036:0613a12": "甚好腸胃出去。",
    "X84n1583_036:0613a13": "成都府昭覺仲慶禪師上堂。良久曰。喫鹽添得渴。便",
    "X84n1583_036:0613a14": "下座。僧便問。喫鹽添得渴時如何。師曰。吠影狗子無",
    "X84n1583_036:0613a15": "屎喫。",
    "X84n1583_036:0613a16": "真定府安平守讓禪師示眾。殺人刀。活人劍。是上古",
    "X84n1583_036:0613a17": "風規。山僧者裡。不費磨礱。用得恰好。且道。此箇把柄。",
    "X84n1583_036:0613a18": "從何處得來。嵩山千丈雪。熊耳一輪月。復喝一喝。",
    "X84n1583_036:0613a19": "太原府太子文善禪師住後上堂舉。僧問大龍。色身",
    "X84n1583_036:0613a20": "敗壞。如何是堅固法身。龍云。山花開似錦。澗水湛如",
    "X84n1583_036:0613a21": "藍。師曰。大龍恁麼道。山僧則不然。若有問。色身敗壞。",
    "X84n1583_036:0613a22": "如何是堅固法身。向他道。山花瞎人眼。澗水毒人耳。",
    "X84n1583_036:0613a23": "鶴不戀幽巢。龍不藏死水。",
    "X84n1583_036:0613a24": "順天府長慶德鉁禪師上堂。僧問師。唱誰家曲。宗風",
    "X84n1583_036:0613b01": "嗣阿誰。師曰。騎牛戴席帽。無端到洛陽。曰恁麼則乳",
    "X84n1583_036:0613b02": "峰嫡派。洞水逆流也。師曰。牧笛吹來天地靜。野老門",
    "X84n1583_036:0613b03": "前不立牌。",
    "X84n1583_036:0613b04": "□□府平水慧圓禪師一日謂門人曰。老僧當年。被",
    "X84n1583_036:0613b05": "人呼作噇酒糟漢。便憤志不平。踏破幾緉草鞋。不得",
    "X84n1583_036:0613b06": "箇入處。後問萬壽。如何是禪。壽曰。猢猻上樹尾連顛。",
    "X84n1583_036:0613b07": "你若不會。却又猛火著油煎。于是始得箇慶快。以是",
    "X84n1583_036:0613b08": "知人。不可不遭。人激發。雖然也。須是你皮下。有血始",
    "X84n1583_036:0613b09": "得。僧便問。罵人不刺骨時如何。師曰。你者無賴漢皮",
    "X84n1583_036:0613b10": "也。無說甚麼骨。",
    "X84n1583_036:0613b11": "報恩倫禪師法嗣",
    "X84n1583_036:0613b12": "順天府鞍山月泉同新禪師字仲益。燕京房山郭氏",
    "X84n1583_036:0613b13": "子。從鞍山堅剃落。能以苦行事眾。忽一日聰慧頓發。",
    "X84n1583_036:0613b14": "與同行序所得。眾襍笑之。師憤甚。以偈書壁而去。偈",
    "X84n1583_036:0613b15": "曰。氣宇衝霄大丈夫。尋常溝瀆豈能拘。手提三尺吹",
    "X84n1583_036:0613b16": "毛劍。直取驪龍頷下珠。往謁清安方。方問。欲窮千里。",
    "X84n1583_036:0613b17": "一步為初。如何是最初一步。師進前叉手立。方曰。爭",
    "X84n1583_036:0613b18": "奈脚跟。不點地何。師拂袖便出。次見大明暠。杖拂之",
    "X84n1583_036:0613b19": "下。多所資發。終以未盡為歉。復還清安。又三年始大",
    "X84n1583_036:0613b20": "豁然。次參林泉。遂承印記。尋受請靈巖泉。為引座。師",
    "X84n1583_036:0613b21": "一音纔唱。萬眾歡呼。能於言下。得旨者甚眾。未幾元",
    "X84n1583_036:0613b22": "世祖。旨下命主靈巖。後退歸鞍山。一日赴濟南。結夏",
    "X84n1583_036:0613b23": "觀音院。忽疾作說偈曰。來無所從。去亦無方。驀竪拳",
    "X84n1583_036:0613b24": "曰。且道。者箇還有窒礙也無。放拳曰。撒手縱橫。雲天",
    "X84n1583_036:0613c01": "蒼蒼。瞑目便逝。壽六十六。臘四十五。",
    "X84n1583_036:0613c02": "復菴照禪師法嗣",
    "X84n1583_036:0613c03": "西安府□□彬禪師僧問。如何是正中偏。師曰。木人",
    "X84n1583_036:0613c04": "夜半打鞦韆。曰如何是偏中正。師曰。羣僚怕見秦臺",
    "X84n1583_036:0613c05": "鏡。曰如何是正中來。師曰。木童土偶笑咍咍。曰如何",
    "X84n1583_036:0613c06": "是兼中至。師曰。忿怒那吒擎八臂。曰如何是兼中到。",
    "X84n1583_036:0613c07": "師曰。拄杖風前還自靠。",
    "X84n1583_036:0613c08": "大鑑下第二十六世",
    "X84n1583_036:0613c09": "嵩山泰禪師法嗣",
    "X84n1583_036:0613c10": "河南府寶應還源福遇禪師霍州靈石王氏子。依邑",
    "X84n1583_036:0613c11": "之兜率薙染。徧遊諸方。雄辨無敢或當者。企靈隱泰。",
    "X84n1583_036:0613c12": "道眼精明。乃屈膝參請焉。泰甞謂師曰。我舉拂子。你",
    "X84n1583_036:0613c13": "便向拂子上會。我纔良久。你便向良久。處會恁麼地。",
    "X84n1583_036:0613c14": "如何透得本分事。師面熱汗下。無以對。一日聞泰上",
    "X84n1583_036:0613c15": "堂舉。切忌從他覓迢。迢與我疎語。師當下大悟。越二",
    "X84n1583_036:0613c16": "年。遂承印可。元至元丙戌。開法永慶。己丑次主寶應。",
    "X84n1583_036:0613c17": "成宗元貞乙未。奉旨住少室。武宗至大辛亥。退居白",
    "X84n1583_036:0613c18": "馬。僧問。如何是祖師西來。的的大意。師曰。風送泉",
    "X84n1583_036:0613c19": "聲來枕畔。月移花影到窓前。問如何是誕生王子。",
    "X84n1583_036:0613c20": "師曰。雖有尊貴分。不是尊貴人。曰如何是朝生王子。",
    "X84n1583_036:0613c21": "師曰。不同金榜貴。終是老朝臣。曰如何是末生王子。",
    "X84n1583_036:0613c22": "師曰。歷盡艱辛苦。方得覲堯天。曰如何是化生王子。",
    "X84n1583_036:0613c23": "師曰。與父無異體。權操閫外機。曰如何是內生王子。",
    "X84n1583_036:0613c24": "師曰。長在深宮內。咫尺面龍顏。曰向上一路。又且如",
    "X84n1583_036:0614a01": "何。師曰。沒絃琴有韻。人天那得聞。　仁宗皇慶癸丑",
    "X84n1583_036:0614a02": "十月示寂。壽六十九。臘四十九。",
    "X84n1583_036:0614a03": "濟南府靈巖秋江潔禪師因雪軒成參。師問甚處來。",
    "X84n1583_036:0614a04": "曰青州。師曰。帶得青州。布衫來麼。曰呈似和尚了也。",
    "X84n1583_036:0614a05": "師曰。三十棒且待別時。",
    "X84n1583_036:0614a06": "靈巖肅禪師法嗣",
    "X84n1583_036:0614a07": "河南府寶應月巖永達禪師汾州劉氏子。落髮本州",
    "X84n1583_036:0614a08": "天寧寺。時中惟以生死事大為懷。南詢參扣。聞靈巖",
    "X84n1583_036:0614a09": "肅法韻鏗鏘。趼足往參之。肅一見直以大器。期之久",
    "X84n1583_036:0614a10": "之。遂為入室弟子。師忽自謂曰。啟悟由師。行之在己",
    "X84n1583_036:0614a11": "知之。而不之行可乎。於是掩關泰安州。後以寶應虗",
    "X84n1583_036:0614a12": "席。循眾請遂應之。上堂鹿門老人道。盡大地。是當",
    "X84n1583_036:0614a13": "人一卷經。盡乾坤。是當人一隻眼。以如是眼。看如是",
    "X84n1583_036:0614a14": "經。千萬億劫。無有間斷。萬松老人。計窮力盡。亦祇道",
    "X84n1583_036:0614a15": "得箇看讀不易。諸人還看讀得麼。須知者一卷經。阿",
    "X84n1583_036:0614a16": "誰不具者一隻眼。誰人不圓。要長則千萬億劫難盡。",
    "X84n1583_036:0614a17": "要短則一剎那頃便周。寶應今日。不惜眉毛。為諸人",
    "X84n1583_036:0614a18": "指出。乃彈指一聲曰。看讀了也。諸人切莫蹉過。良久",
    "X84n1583_036:0614a19": "擊拂曰。自是不歸歸便得。五湖煙景有誰爭。",
    "X84n1583_036:0614a20": "真定府封龍山古巖普就禪師滹陽劉氏子。幼不茹",
    "X84n1583_036:0614a21": "葷。十五禮封龍禪。慶讚出家。至元乙丑。年十九。受具",
    "X84n1583_036:0614a22": "戒。即事徧參。首見淨土成崇孝安。雖皆蒙賞識。終不",
    "X84n1583_036:0614a23": "敢自足。辛巳參足菴于萬壽。菴知為法。器以本分鉗",
    "X84n1583_036:0614a24": "鎚。日加鍛鍊。一日爆然頓悟。尋受記莂。後辭菴乃於",
    "X84n1583_036:0614b01": "寶積。閒居者十年。癸巳桂菴住靈巖。延師為第一座",
    "X84n1583_036:0614b02": "大德。壬寅月菴海。退院本寺。請師繼其席開堂。丁未",
    "X84n1583_036:0614b03": "成宗。特賜妙嚴弘法禪師號。次遷封龍。皇慶癸丑住",
    "X84n1583_036:0614b04": "少林。祖庭為之大振。僧問。如何是類墮。師曰。不是",
    "X84n1583_036:0614b05": "披皮戴角底。曰如何是隨墮。師曰。不是聞聲見色底。",
    "X84n1583_036:0614b06": "曰如何是尊貴墮。師曰。不是當堂正坐底。曰若恁麼",
    "X84n1583_036:0614b07": "如何有墮名。師曰。鴈過長空。影沉寒水。曰古人道。三",
    "X84n1583_036:0614b08": "墮是了事人底病。既是了事人。如何有病。師曰。祇為",
    "X84n1583_036:0614b09": "了事。所以病生。曰此病何時得愈。師曰。直待無身。此",
    "X84n1583_036:0614b10": "病方愈。因示頌曰。金鎖重重早豁開。三處悠然獨往",
    "X84n1583_036:0614b11": "來。鴈過長空無繫著。影沉寒水任渠猜。師簡重少",
    "X84n1583_036:0614b12": "緣飾。進退有節。世壽七十二。僧臘五十八。",
    "X84n1583_036:0614b13": "大鑑下第二十七世",
    "X84n1583_036:0614b14": "寶應遇禪師法嗣",
    "X84n1583_036:0614b15": "南陽府鄧州香嚴淳[矢*出]文材禪師平陽臨汾姚氏子。",
    "X84n1583_036:0614b16": "生而有異。喜見僧。凡一動一止。不類常兒。稍長請學",
    "X84n1583_036:0614b17": "佛。父母知其志從之。依絳州福嚴普出家。閱證道歌。",
    "X84n1583_036:0614b18": "至幻化空身即法身處。欣然有省。往參還源呈所解。",
    "X84n1583_036:0614b19": "源詰曰。祇如道君不見。是指阿誰。師曰。覿面親呈。更",
    "X84n1583_036:0614b20": "無回互。源曰。墮坑落塹漢。作恁麼語話。師曰。和尚又",
    "X84n1583_036:0614b21": "作麼生。源曰。塞斷汝口。師曰。勘破了也。源可之。尋閱",
    "X84n1583_036:0614b22": "藏於龍門山三載。元泰定甲子主少室。上堂。滿盤",
    "X84n1583_036:0614b23": "打算了。只有者一著最便宜。敢問。諸人且道。是那一",
    "X84n1583_036:0614b24": "著。卓拄杖曰。切忌卜度　問如何是道。師曰。鍼錐不",
    "X84n1583_036:0614c01": "容。曰如何是禪。師曰。車馬有路。曰和尚為甚麼。翻古",
    "X84n1583_036:0614c02": "人公案。師曰。舉直錯諸枉。晚隱香嚴。箋釋般若心",
    "X84n1583_036:0614c03": "經及華嚴法界觀。僧問。如何是理法界。師曰。虗空撲",
    "X84n1583_036:0614c04": "落地。粉碎不成文。曰如何是事法界。師曰。到來家蕩",
    "X84n1583_036:0614c05": "盡。免作屋中愚。曰如何是理事無礙法界。師曰。三冬",
    "X84n1583_036:0614c06": "枯木秀。九夏雪花飛。曰如何是事事無礙法界。師曰。",
    "X84n1583_036:0614c07": "清風伴明月。野老笑相親。順帝至正壬辰五月十",
    "X84n1583_036:0614c08": "七日。沐浴更衣。呼門人申教誡。翌日吉祥而逝。瘞全",
    "X84n1583_036:0614c09": "身於雪庭塔右。春秋八十。",
    "X84n1583_036:0614c10": "河南府熊耳空相珪禪師示眾。我若喝。汝便作喝會",
    "X84n1583_036:0614c11": "到處。信口胡喝亂喝。我若棒。汝便作棒會到處。信手",
    "X84n1583_036:0614c12": "胡棒亂棒。我若除却棒喝。教他向本分。中道一句子。",
    "X84n1583_036:0614c13": "他不是打之。遶便作女人拜不是揑兩句。鬼話出來。",
    "X84n1583_036:0614c14": "便如啞羊相似。如此等輩。皆是狂狗。逐塊何曾。夢見",
    "X84n1583_036:0614c15": "有獅子奪迅的牙爪。驀喚曰。者裡還有獅子麼。試弄",
    "X84n1583_036:0614c16": "弄牙爪看。一僧出。師便打曰。逐塊尋香。未為好狗。僧",
    "X84n1583_036:0614c17": "擬對。師又打曰。棒折也。未放你在。曰恁麼則雲巖路",
    "X84n1583_036:0614c18": "絕也。師曰。是你上天無計怎。怪我雲巖路絕。乃連棒",
    "X84n1583_036:0614c19": "打出曰。寄與天下亂統漢。",
    "X84n1583_036:0614c20": "河南府嵩山龍潭深禪師示眾。山僧當年。於般若經",
    "X84n1583_036:0614c21": "顛倒夢想處。得箇究竟涅槃。後乃知一切聖賢。皆以",
    "X84n1583_036:0614c22": "究竟涅槃。成了箇顛倒夢想。及乎見我。還源老和尚。",
    "X84n1583_036:0614c23": "問他古塚不為家。如何是禪。老和尚曰。此是死語。山",
    "X84n1583_036:0614c24": "僧道。如何是活語。被老漢劈面一掌。曰得恁麼死郎",
    "X84n1583_036:0615a01": "當。山僧擬對。又被老漢一掌。山僧當時不覺。如暗得",
    "X84n1583_036:0615a02": "燈。乃大宣曰。此回不是夢。真箇是廬山。今日山僧不",
    "X84n1583_036:0615a03": "敢昧。却來源特。為舉似汝諸人也。須恁麼親見。一回",
    "X84n1583_036:0615a04": "始得。乃拍案一下曰。噫山僧今日。太殺漏逗。",
    "X84n1583_036:0615a05": "靈巖潔禪師法嗣",
    "X84n1583_036:0615a06": "江寧府天界寺雪軒道成禪師一字鷲峰。雲州趙大",
    "X84n1583_036:0615a07": "王遠孫也。父徙保定遂家焉。十五出家郡之興國。師",
    "X84n1583_036:0615a08": "廣顙平額。雄偉有志。納戒後。結三人為侶。居青州土",
    "X84n1583_036:0615a09": "窟中。密究密參者有年。忽一老人謂曰。汝三人。他日",
    "X84n1583_036:0615a10": "當作法門棟梁。師叱之。老人遂隱。師於是益加精銳。",
    "X84n1583_036:0615a11": "聞秋江大弘宗旨。往參之。語見秋江章中。江默俾參",
    "X84n1583_036:0615a12": "堂。陶鍊久之。自覺無疑。一日趨丈室。江曰。金鎖玄關。",
    "X84n1583_036:0615a13": "曾打開盡也未。師曰。千年桃核裡。覓甚舊時仁。江頷",
    "X84n1583_036:0615a14": "之。乃囑曰。是汝本有之事。善自護持。後還青社。眾請",
    "X84n1583_036:0615a15": "住普照。次遷東來大澤山。洪武壬戌。應選道契。親王",
    "X84n1583_036:0615a16": "殿下。睿眷尤隆。丁丑詔至殿。命住持天界。師奏不會",
    "X84n1583_036:0615a17": "佛法。上製詩鑴金榜。令懸法堂。其尊重甚至。上堂。",
    "X84n1583_036:0615a18": "白雲萬頃卷舒。露劫外真機。紅葉千峰燦爛。顯箇中",
    "X84n1583_036:0615a19": "妙旨。亘古今而不昧。經塵劫以常存鳥道。虗通運步。",
    "X84n1583_036:0615a20": "玄關綿密。獅絃錯落。按指古韵。鏗鏘直得。石女點頭。",
    "X84n1583_036:0615a21": "木人拍手。拈起金鍼。玉線穿過。機先截來。兔角龜毛。",
    "X84n1583_036:0615a22": "發明向上。正偏獨露。隱顯全該。所以物物頭頭。塵塵",
    "X84n1583_036:0615a23": "剎剎。未有一絲毫欠少。大眾會麼。夜來木馬雲中過。",
    "X84n1583_036:0615a24": "驚起南辰北斗藏。上堂。陰極陽回化日長。梅花處",
    "X84n1583_036:0615b01": "處噴清香。箇中消息無多子。徧界何曾有覆藏。如是",
    "X84n1583_036:0615b02": "則明明。兼帶百草。頭邊相逢。密密宣揚。萬象光中獨",
    "X84n1583_036:0615b03": "露。利名場上薦取。無位真人。人我山中。顯示本來面",
    "X84n1583_036:0615b04": "目。影含宗鑑。心生則種種法生。身是道境心。滅則種",
    "X84n1583_036:0615b05": "種法滅。石女高提寶印。文彩全彰。木人暗度金梭。絲",
    "X84n1583_036:0615b06": "毫不昧。牽動劫外機。輪烜赫寰中。日月潛通。遐邇直",
    "X84n1583_036:0615b07": "得。枯木生花。該括古今。解使寒氷發燄。雲籠古路依",
    "X84n1583_036:0615b08": "依。野色還迷。月滿寒巖。皎皎神光。徧照六門。機息何",
    "X84n1583_036:0615b09": "妨宛轉。旁參一色功圓。切忌當頭印破。白牛運步。已",
    "X84n1583_036:0615b10": "蒙建化之緣。玉馬嘶風。總是利生邊事。且道。如何是",
    "X84n1583_036:0615b11": "向上事咄。兔角杖挑潭底月。龜毛拂挂嶺頭雲。元",
    "X84n1583_036:0615b12": "旦上堂。三陽交泰。萬物咸新。顯一真之妙用。總造化",
    "X84n1583_036:0615b13": "之淵源。塵塵合道。處處通津。法筵大啟。覺苑宏開。國",
    "X84n1583_036:0615b14": "運佛運齊興。皇風宗風並扇。只如道。舊歲已去。新歲",
    "X84n1583_036:0615b15": "到來。未審去從何去。來自何來。者且置。敢問。大眾祇",
    "X84n1583_036:0615b16": "如衲衣。下一著子。還有增減去來也無。者裡話會得。",
    "X84n1583_036:0615b17": "便見臘盡陽和無影樹。春回花發未萌枝。上堂。五",
    "X84n1583_036:0615b18": "月榴花照眼明。熏風啼鳥徧巖扄。機先一著無玄妙。",
    "X84n1583_036:0615b19": "切忌當人認色聲。記得夾山道。目前無法。意在目前。",
    "X84n1583_036:0615b20": "不是目前法。非耳目之所到。天童覺曰。夾山老子。解",
    "X84n1583_036:0615b21": "開布袋。將差珍異寶。撒向諸人面前了也。正當恁麼",
    "X84n1583_036:0615b22": "時。又作麼生。路不拾遺。君子稱美。大眾二老見處。固",
    "X84n1583_036:0615b23": "有所長。檢點將來。總成漏逗。鳳山則不然。若是色見",
    "X84n1583_036:0615b24": "聲求。即非家珍。了知目前無一法。頭頭物物總相應。",
    "X84n1583_036:0615c01": "其或未然。更聽末後一句。道泰不傳。天子令時清。休",
    "X84n1583_036:0615c02": "唱太平歌。壬午永樂登位。奉使日本。師往宣聖化。",
    "X84n1583_036:0615c03": "癸未回奏。上大悅。仁宗在春宮。時有忌師之寵者。搆",
    "X84n1583_036:0615c04": "詞間之。及御極遂謫師海南。宣宗嗣位首。召師還引",
    "X84n1583_036:0615c05": "見便殿。慰勞甚至。丁亥春命師。於鍾山說法。宣德丁",
    "X84n1583_036:0615c06": "未。表辭歸山。帝遣內臣護送。南還天界西菴養老。壬",
    "X84n1583_036:0615c07": "子臘八。示微疾辭眾。說偈而逝。上遣官致祭有文。師",
    "X84n1583_036:0615c08": "年八十一。僧臘六十七。闍維官貴四眾萬餘人。收舍",
    "X84n1583_036:0615c09": "利圓紅者無數。建塔於應天府安德門外。敕賜塔所。",
    "X84n1583_036:0615c10": "為鷲峰禪寺。師三坐道場。歷事四君。道契王臣。有光",
    "X84n1583_036:0615c11": "朝野。送學侍者偈曰。布毛拈起慧華開。不是從門學",
    "X84n1583_036:0615c12": "得來。昨夜一番秋雨過。淮山依舊碧崔嵬。",
    "X84n1583_036:0615c13": "寶應達禪師法嗣",
    "X84n1583_036:0615c14": "汝寧府光山石盤山遇禪師上堂。諸方尊宿。皆好舉",
    "X84n1583_036:0615c15": "話。接待衲僧。山僧今日傚顰也。舉一則供養大眾。良",
    "X84n1583_036:0615c16": "久曰。莫怪空疎便下座。復顧謂侍僧曰。拄杖聻。侍僧",
    "X84n1583_036:0615c17": "曰。在者裡。師曰。各各自領取一頓。",
    "X84n1583_036:0615c18": "太原府斌禪師上堂。以手屈指數之曰。西天四七。東",
    "X84n1583_036:0615c19": "土二三。算到一千七百。總出我者。指頭不得。噫罷罷。",
    "X84n1583_036:0615c20": "得歸去時且歸去。莫落他人指數中。便下座。",
    "X84n1583_036:0615c21": "封龍就禪師法嗣",
    "X84n1583_036:0615c22": "河南府天慶息菴義讓禪師真定李氏子。丱歲薙落。",
    "X84n1583_036:0615c23": "徧參宗匠。末抵封龍扣古巖。巖見器之。一日呈達磨",
    "X84n1583_036:0615c24": "皮髓頌。巖問。達磨皮肉骨髓。皆被諸子得之。且道。隻",
    "X84n1583_036:0616a01": "履歸西者。是箇甚麼。師曰。且喜和尚猶記得。巖曰。是",
    "X84n1583_036:0616a02": "則是。我終有些疑你。師曰。恁麼則老胡有賴也。巖顧",
    "X84n1583_036:0616a03": "謂侍者曰如何。元英宗至治壬戌。開法天慶。次遷熊",
    "X84n1583_036:0616a04": "耳之空相泰山之靈巖洛之嵩少。問無功之功。還",
    "X84n1583_036:0616a05": "有偏正否。師曰。偏正歷然。曰如何是無功的偏正。師",
    "X84n1583_036:0616a06": "曰。石牛慣吐三春霧。靈鳥不棲無影林。問如何是",
    "X84n1583_036:0616a07": "直指人心。師曰。舌在口裡。曰如何是見性成佛。師曰。",
    "X84n1583_036:0616a08": "金屑雖貴。落眼成塵。曰如何是莫向言中取則。師曰。",
    "X84n1583_036:0616a09": "道火何曾燒著口。曰如何是句外明宗。師便打。順",
    "X84n1583_036:0616a10": "帝至元庚辰夏遘疾。謂門人曰。吾往必矣。急須營塔。",
    "X84n1583_036:0616a11": "塔畢集眾。辭世書偈曰。來時本靜。去亦圓周。虗空作",
    "X84n1583_036:0616a12": "舞。任意優遊。擲筆右脇而化計五月十二也。",
    "X84n1583_036:0616a13": "泰安州泰山靈巖容禪師初參萬法歸一。一歸何處",
    "X84n1583_036:0616a14": "話有省。但於青州布衫。與師子一吼。祖父俱盡語未",
    "X84n1583_036:0616a15": "透。一日與同參遊泰山日觀峰。偶失跌幾絕。良久起",
    "X84n1583_036:0616a16": "乃甦。遂厲聲曰。得非祖父俱盡時耶。古人未必到恁",
    "X84n1583_036:0616a17": "麼田地。因謁封龍呈所見。龍曰。更須知有向上關。棙",
    "X84n1583_036:0616a18": "子始得。師喝一喝而出。龍喜而印之。",
    "X84n1583_036:0616a20": "續燈正統卷三十六"
}