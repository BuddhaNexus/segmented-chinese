{
    "T28n1547_010:0483b13": "鞞婆沙論卷第十",
    "T28n1547_010:0483b15": "阿羅漢尸陀槃尼撰",
    "T28n1547_010:0483b16": "符秦罽賓三藏僧伽跋澄譯",
    "T28n1547_010:0483b17": "33 四禪處四禪處第三十三",
    "T28n1547_010:0483b18": "四禪者，初禪、二禪、三禪、四禪。問曰：四禪有何",
    "T28n1547_010:0483b19": "性？答曰：五陰是性。此是禪性已種相身所有",
    "T28n1547_010:0483b20": "自然。說性已，當說行。何以故說禪？禪有何義？",
    "T28n1547_010:0483b21": "為棄結故禪耶？為正觀故禪耶。若棄結為禪",
    "T28n1547_010:0483b22": "者，無色中亦有定謂能棄結。若正觀為禪者，",
    "T28n1547_010:0483b23": "欲界中亦有定謂能正觀。作此論已。有一說",
    "T28n1547_010:0483b24": "者，棄結故名為禪。問曰：若棄結名為禪者，無",
    "T28n1547_010:0483b25": "色中亦有定謂能棄結，何以故不名為禪耶？",
    "T28n1547_010:0483b26": "答曰：謂棄二種結，不善及無記，彼名為禪。無",
    "T28n1547_010:0483b27": "色中定雖棄無記結非棄不善，是故彼不名為",
    "T28n1547_010:0483b28": "禪。問曰：若爾者，應依未來名為禪，彼棄二種",
    "T28n1547_010:0483b29": "結，不善及無記。答曰：此說呵責棄故。此說二",
    "T28n1547_010:0483c01": "種棄，斷棄、呵責棄。彼依未來為欲界結故，二",
    "T28n1547_010:0483c02": "種棄，斷棄、呵責棄。上地雖非斷棄，但是呵責",
    "T28n1547_010:0483c03": "棄，是謂呵責棄故說。問曰：若爾者，盡道法智",
    "T28n1547_010:0483c04": "分、一切未知智分不應是禪，謂彼欲界結亦",
    "T28n1547_010:0483c05": "非斷棄亦非呵責棄。答曰：莫具取界、莫具取",
    "T28n1547_010:0483c06": "地可得，彼一界一地。欲界結斷棄，呵責棄，彼",
    "T28n1547_010:0483c07": "無色中一時頃不得。謂此欲界結，斷棄及訶",
    "T28n1547_010:0483c08": "責棄。尊者瞿沙說曰：一切六地欲界結斷棄",
    "T28n1547_010:0483c09": "亦呵責棄。但彼依未來生已棄欲界結，彼餘",
    "T28n1547_010:0483c10": "地當何所棄？彼亦能棄，但無結可棄除。如一",
    "T28n1547_010:0483c11": "人有六怨家其謀議：若隨所得處當斷其命。",
    "T28n1547_010:0483c12": "彼初怨家斷此人命，餘者當何所斷？彼亦能",
    "T28n1547_010:0483c13": "斷，但無人當何所斷？如是一切六地欲界結",
    "T28n1547_010:0483c14": "斷棄呵責棄，但彼依未來生已棄欲界結，彼",
    "T28n1547_010:0483c15": "餘地當何所棄？彼亦能棄，但無結可棄。如",
    "T28n1547_010:0483c16": "人持六燈入冥室中，彼初明已棄至冥，餘燈",
    "T28n1547_010:0483c17": "當何所棄？彼亦能棄，但無冥可棄。如是一切",
    "T28n1547_010:0483c18": "六地欲界結斷棄呵責棄，但彼依未來生已",
    "T28n1547_010:0483c19": "棄欲界結，彼餘地當何所棄？彼亦能棄，但無",
    "T28n1547_010:0483c20": "結可棄。如一切日光壞諸闇冥，初日中日西",
    "T28n1547_010:0483c21": "日，但初光出已棄夜闇冥，餘光當何所棄？",
    "T28n1547_010:0483c22": "彼餘光亦能棄，但無冥可棄。如是彼一切六",
    "T28n1547_010:0483c23": "地欲界結斷棄亦呵責棄，但依未來生已棄欲",
    "T28n1547_010:0483c24": "界結，彼餘地當何所棄？彼亦能，但無結可棄。",
    "T28n1547_010:0483c25": "或曰：禪者定可得。謂一切緣中定亦棄一切",
    "T28n1547_010:0483c26": "結。欲界定雖一切緣中定，但不棄結。無色界",
    "T28n1547_010:0483c27": "定亦不一切緣中定，亦不棄一切結，以是故",
    "T28n1547_010:0483c28": "不名為禪。或曰：謂禪者普智可得道亦能棄",
    "T28n1547_010:0483c29": "結。欲界定雖普智可得，但無有道棄結。無色",
    "T28n1547_010:0484a01": "界雖有道能棄結，但無普智可得。謂禪中普",
    "T28n1547_010:0484a02": "智可得道亦棄結。或曰：謂三道可得此名為",
    "T28n1547_010:0484a03": "禪。非欲界無色界三道可得，是故彼不名為",
    "T28n1547_010:0484a04": "禪。或曰：謂三地可得此名為禪。非欲界無色",
    "T28n1547_010:0484a05": "界三地可得，是故不名為禪。或曰：謂三根可得",
    "T28n1547_010:0484a06": "此名為禪。非欲界無色界三根可得，是故不",
    "T28n1547_010:0484a07": "名為禪。或曰：謂三學可得，增戒、增定、增慧，此",
    "T28n1547_010:0484a08": "名為禪。非欲界無色界三學可得，是故不名為",
    "T28n1547_010:0484a09": "禪。或曰：謂攝四枝五枝五陰定可得，是故",
    "T28n1547_010:0484a10": "不名為禪。或曰：謂三示現可得，神足示現、觀",
    "T28n1547_010:0484a11": "察示現、教授示現，此名為禪。非欲界無色界",
    "T28n1547_010:0484a12": "三示現可得，是故不名為禪。或曰：謂三神足",
    "T28n1547_010:0484a13": "可得，意解神足、意捷疾神足、身踊神足。意",
    "T28n1547_010:0484a14": "解神足者，如力士屈申臂頃，於中間至阿迦",
    "T28n1547_010:0484a15": "尼吒。意捷疾神足者，如識旋轉諸界，於中",
    "T28n1547_010:0484a16": "間至阿迦尼吒。身踊神足者，謂一切身踊",
    "T28n1547_010:0484a17": "如鳥飛虛空、如畫人飛。此名為禪。非欲界無",
    "T28n1547_010:0484a18": "色界三神足可得，是故不名為禪。或曰：謂具",
    "T28n1547_010:0484a19": "三十七道品可得彼名為禪。非欲界無色界具",
    "T28n1547_010:0484a20": "三十七道品可得，是故不名為禪。更有說者，",
    "T28n1547_010:0484a21": "正觀故名為禪。問曰：若正觀名為禪者，欲界",
    "T28n1547_010:0484a22": "中亦有定謂能正觀，何以故不名為禪？答曰：",
    "T28n1547_010:0484a23": "欲界定雖有定名但無定用。如泥梁雖有梁",
    "T28n1547_010:0484a24": "名無有梁用，如是欲界定雖有定名而無定",
    "T28n1547_010:0484a25": "用。色界定既有定名而有定用。如木梁既有",
    "T28n1547_010:0484a26": "梁名而有梁用，如是色界定既有定名而有",
    "T28n1547_010:0484a27": "定用。或曰：欲界定嬈亂不定。如四衢道然燈，",
    "T28n1547_010:0484a28": "四面風吹隨風東西，如是欲界定嬈亂不定。",
    "T28n1547_010:0484a29": "色界定不嬈亂、常定不動。如室中燈，風所不",
    "T28n1547_010:0484b01": "吹、炎不東西。如是色界定亦不嬈亂、常定不動。",
    "T28n1547_010:0484b02": "或曰：欲界定不堅無力、無士夫功。色界定堅",
    "T28n1547_010:0484b03": "固有力、有士夫功，以是故此名為禪。說曰：此",
    "T28n1547_010:0484b04": "名禪十八枝：初禪有五枝，覺、觀、喜、樂、一心。二",
    "T28n1547_010:0484b05": "禪有四枝，內淨、喜、樂、一心。三禪有五枝，猗、樂",
    "T28n1547_010:0484b06": "念、正智、一心。四禪有四枝，不苦不樂、護、念、一",
    "T28n1547_010:0484b07": "心。問曰：禪枝名十八，種有幾？答曰：禪枝名十",
    "T28n1547_010:0484b08": "八、種有十一，謂初禪五枝，此名亦五種亦五。",
    "T28n1547_010:0484b09": "二禪增一枝信。三禪三枝，增樂、念、正智。四禪",
    "T28n1547_010:0484b10": "增二枝，不苦不樂、護。此禪枝名十八、種有十",
    "T28n1547_010:0484b11": "一。更有說者，禪枝名十八、種有十。問曰：何以",
    "T28n1547_010:0484b12": "故？答曰：謂初禪二禪樂及三禪樂，此應同共",
    "T28n1547_010:0484b13": "立一枝。此者不論。問曰：何以故？答曰：謂初禪",
    "T28n1547_010:0484b14": "二禪樂此是三禪樂者，應有禪枝名十八、種",
    "T28n1547_010:0484b15": "有十。但初禪二禪樂異、三禪樂亦異。初禪",
    "T28n1547_010:0484b16": "二禪猗樂、三禪痛樂，初禪二禪樂行陰所攝，",
    "T28n1547_010:0484b17": "三禪樂痛陰所攝。是謂禪枝名十八、種有十",
    "T28n1547_010:0484b18": "一。如名如種，如是名數種數、名相種相、名異",
    "T28n1547_010:0484b19": "種異、名別種別、名覺種覺，如是盡當知。此",
    "T28n1547_010:0484b20": "是禪性已種相身所有自然。說性已，當說行。",
    "T28n1547_010:0484b21": "何以故說禪枝？禪枝有何義？答曰：順義是枝",
    "T28n1547_010:0484b22": "義、助行義是枝義、攝義是枝義。順義是枝義",
    "T28n1547_010:0484b23": "者，謂彼地定枝隨順即立彼地中。助行義是",
    "T28n1547_010:0484b24": "枝義者，此枝斷結除結時助彼定行。攝義是",
    "T28n1547_010:0484b25": "枝義者，此枝斷結除結時出入總攝。是謂順",
    "T28n1547_010:0484b26": "義、助行義、攝義是枝義。此應作四句。問曰：謂",
    "T28n1547_010:0484b27": "禪枝是道品耶？答曰：初禪有覺、二禪信、三禪",
    "T28n1547_010:0484b28": "樂、四禪不苦不樂，此禪枝非道品。云何道品",
    "T28n1547_010:0484b29": "非禪枝？云何禪枝亦道品？答曰：餘枝，此是",
    "T28n1547_010:0484c01": "禪枝亦道品。云何非禪枝亦非道品耶？答曰：",
    "T28n1547_010:0484c02": "除此行已。問曰：謂初禪枝亦是道品耶？答曰：",
    "T28n1547_010:0484c03": "或初禪枝非道品。云何初禪枝非道品？答曰：",
    "T28n1547_010:0484c04": "初禪有覺，此是初禪枝非道品。云何道品非",
    "T28n1547_010:0484c05": "初禪枝？答曰：信、念、精進、護、正見、正語、正業、正",
    "T28n1547_010:0484c06": "命，此是道品非初禪枝。云何初禪枝亦道品？",
    "T28n1547_010:0484c07": "答曰：餘枝，此是初禪枝亦道品。云何非初禪",
    "T28n1547_010:0484c08": "枝亦非道品？除此行已。問曰：謂二禪枝是道",
    "T28n1547_010:0484c09": "品耶？答曰：或二禪枝非道品。云何二禪枝非",
    "T28n1547_010:0484c10": "道品？答曰：二禪信，此是二禪枝非道品。云何",
    "T28n1547_010:0484c11": "道品非二禪枝？答曰：信、念、精進、護、正見、正志、",
    "T28n1547_010:0484c12": "正語、正業、正命，此是道品非二禪枝。云何二",
    "T28n1547_010:0484c13": "禪枝亦道品？答曰：餘枝，此是二禪枝亦道品。",
    "T28n1547_010:0484c14": "云何非二禪枝亦非道品？答曰：除此行已。問",
    "T28n1547_010:0484c15": "曰：謂三禪枝是道品耶？答曰：或三禪枝非道",
    "T28n1547_010:0484c16": "品。云何三禪枝非道品？答曰：三禪樂，是三禪",
    "T28n1547_010:0484c17": "枝非道品。云何道品非三禪枝？答曰：信、精",
    "T28n1547_010:0484c18": "進、喜、護、正志、正語、正業、正命，此是道品非三",
    "T28n1547_010:0484c19": "禪枝。云何是三禪枝亦道品？答曰：餘枝，此是",
    "T28n1547_010:0484c20": "三禪枝亦道品。云何非三禪枝亦非道品？答",
    "T28n1547_010:0484c21": "曰：除此行已。問曰：謂四禪枝亦是道品耶？答",
    "T28n1547_010:0484c22": "曰：或四禪枝非道品。云何四禪枝非道品？答",
    "T28n1547_010:0484c23": "曰：四禪不苦不樂，此是四禪枝非道品。云何",
    "T28n1547_010:0484c24": "道品非四禪枝？答曰：信、精進、喜、猗、正見、正志、",
    "T28n1547_010:0484c25": "正語、正業、正命，此是道品非四禪枝。云何是四",
    "T28n1547_010:0484c26": "禪枝亦道品？答曰：餘枝，此是四禪枝亦道品。",
    "T28n1547_010:0484c27": "云何非四禪枝亦非道品？答曰：除此行已。問",
    "T28n1547_010:0484c28": "曰：謂禪枝是意止耶？答曰：或禪枝非意止。云",
    "T28n1547_010:0484c29": "何禪枝非意止？答曰：初禪有覺、二禪信、三禪",
    "T28n1547_010:0485a01": "樂、四禪不苦不樂，此是禪枝非意止。云何意",
    "T28n1547_010:0485a02": "止非禪枝？答曰：信、精進、正語、正業、正命，此是",
    "T28n1547_010:0485a03": "意止非禪支。云何禪支亦意止？答曰：餘支，此",
    "T28n1547_010:0485a04": "是禪枝亦意止。云何非禪枝亦非意止？答曰：",
    "T28n1547_010:0485a05": "除此行已。如四意止，意斷、神足、根、力、覺、道亦",
    "T28n1547_010:0485a06": "如是。問曰：謂初禪枝是意止耶？答曰：或初禪",
    "T28n1547_010:0485a07": "枝非意止。云何初禪枝非意止？答曰：有覺，此",
    "T28n1547_010:0485a08": "是初禪枝非意止。云何意止非初禪枝？答曰：",
    "T28n1547_010:0485a09": "信、念、精進、護、正見、正語、正業、正命，此是意止",
    "T28n1547_010:0485a10": "非初禪枝。云何初禪枝亦意止？答曰：餘枝，此",
    "T28n1547_010:0485a11": "是初禪枝亦意止。云何非初禪枝亦非意止？",
    "T28n1547_010:0485a12": "答曰：除此行已。問曰：謂二禪枝是意止耶？答",
    "T28n1547_010:0485a13": "曰：或二禪枝非意止。云何二禪枝非意止？答",
    "T28n1547_010:0485a14": "曰：二禪信，此是二禪枝非意止。云何意止非",
    "T28n1547_010:0485a15": "二禪枝？答曰：信、念、精進、護、正見、正志、正語、正",
    "T28n1547_010:0485a16": "業、正命，此是意止非二禪枝。云何二禪枝亦",
    "T28n1547_010:0485a17": "意止？答曰：餘枝，此是二禪枝亦意止。云何",
    "T28n1547_010:0485a18": "非二禪枝亦非意止？答曰：除此行已。問曰：",
    "T28n1547_010:0485a19": "謂三禪枝是意止耶？答曰：三禪樂，是三禪枝",
    "T28n1547_010:0485a20": "非意止。云何意止非三禪枝？答曰：信、精進、",
    "T28n1547_010:0485a21": "喜、護、正見、正志、正語、正業、正命，此是意止非",
    "T28n1547_010:0485a22": "三禪枝。云何是三禪枝亦意止？答曰：餘枝，此",
    "T28n1547_010:0485a23": "是三禪枝亦意止。云何非三禪枝非意止？答",
    "T28n1547_010:0485a24": "曰：除此行已。問曰：謂四禪枝亦是意止耶？答",
    "T28n1547_010:0485a25": "曰：或四禪枝非意止。云何四禪枝非意止？",
    "T28n1547_010:0485a26": "答曰：四禪不苦不樂，此是四禪枝非意止。云",
    "T28n1547_010:0485a27": "何意止非四禪枝？答曰：信、精進、喜、猗、正見、正",
    "T28n1547_010:0485a28": "志、正語、正業、正命，此是意止非四禪枝。云",
    "T28n1547_010:0485a29": "何是四禪枝亦是意止？答曰：餘枝，此是四禪",
    "T28n1547_010:0485b01": "枝亦是意止。云何非四禪枝亦非意止？答曰：",
    "T28n1547_010:0485b02": "除此行已。如四意止，四意斷、神足、根、力、覺、道",
    "T28n1547_010:0485b03": "亦如是。問曰：謂初禪枝亦是二禪枝耶？答曰：",
    "T28n1547_010:0485b04": "或初禪枝非二禪枝。云何初禪枝非二禪枝？",
    "T28n1547_010:0485b05": "答曰：初禪有覺有觀，此是初禪枝非二禪枝。",
    "T28n1547_010:0485b06": "云何二禪枝非初禪枝？答曰：二禪信，此是二",
    "T28n1547_010:0485b07": "禪枝非初禪枝。云何初禪枝亦二禪枝？答曰：",
    "T28n1547_010:0485b08": "餘枝，此是初禪枝亦二禪枝。云何非初禪枝",
    "T28n1547_010:0485b09": "亦非二禪枝？答曰：除此行已。問曰：謂初禪枝",
    "T28n1547_010:0485b10": "是三禪枝耶？答曰：或初禪枝非三禪枝。云何",
    "T28n1547_010:0485b11": "初禪枝非三禪枝？答曰：初禪三枝，有覺、有觀、",
    "T28n1547_010:0485b12": "喜，此是初禪枝非三禪枝。云何三禪枝非初",
    "T28n1547_010:0485b13": "禪枝？答曰：三禪三枝，樂、念、正智，此是三禪枝",
    "T28n1547_010:0485b14": "非初禪枝。云何初禪枝亦是三禪枝？答曰：餘",
    "T28n1547_010:0485b15": "枝，此是初禪枝亦三禪枝。云何非初禪枝亦",
    "T28n1547_010:0485b16": "非三禪枝？答曰：除此行已。問曰：謂初禪枝是",
    "T28n1547_010:0485b17": "四禪枝耶？答曰：或初禪枝非四禪枝。云何初",
    "T28n1547_010:0485b18": "禪枝非四禪枝？答曰：初禪有四枝，有覺、有觀、",
    "T28n1547_010:0485b19": "喜、樂，此是初禪枝非四禪枝。云何四禪枝非",
    "T28n1547_010:0485b20": "初禪枝？答曰：四禪有三枝，不苦不樂、護、念，此",
    "T28n1547_010:0485b21": "是四禪枝非初禪枝。云何初禪枝亦四禪枝？",
    "T28n1547_010:0485b22": "答曰：一心，此是初禪枝亦是四禪枝。云何非",
    "T28n1547_010:0485b23": "初禪枝亦非四禪枝？答曰：除此行已。問曰：謂",
    "T28n1547_010:0485b24": "二禪枝亦三禪枝耶？答曰：或二禪枝非三禪",
    "T28n1547_010:0485b25": "枝。云何二禪枝非三禪枝？答曰：二禪有二枝，",
    "T28n1547_010:0485b26": "信、喜，此是二禪枝非三禪枝。云何三禪枝非",
    "T28n1547_010:0485b27": "二禪枝？答曰：三禪有三枝，樂、念、正智，此是三",
    "T28n1547_010:0485b28": "禪枝非二禪枝。云何二禪枝亦是三禪枝？答",
    "T28n1547_010:0485b29": "曰：餘枝，此是二禪枝亦三禪枝。云何非二",
    "T28n1547_010:0485c01": "禪枝亦非三禪枝？答曰：除此行已。問曰：謂",
    "T28n1547_010:0485c02": "二禪枝是四禪枝耶？答曰：或二禪枝非四禪",
    "T28n1547_010:0485c03": "枝。云何二禪枝非四禪枝？答曰：二禪三枝，",
    "T28n1547_010:0485c04": "信、喜、樂，此是二禪枝非是四禪枝。云何是四",
    "T28n1547_010:0485c05": "禪枝非二禪枝？答曰：四禪有三枝，不苦不",
    "T28n1547_010:0485c06": "樂、護、念，此是四禪枝非二禪枝。云何二禪枝",
    "T28n1547_010:0485c07": "亦四禪枝？答曰：一心，此是二禪枝亦四禪枝。",
    "T28n1547_010:0485c08": "云何非二禪枝亦非四禪枝？答曰：除此行已。",
    "T28n1547_010:0485c09": "問曰：謂三禪枝是四禪枝耶？答曰：或三禪枝",
    "T28n1547_010:0485c10": "非四禪枝。云何三禪枝非四禪枝？答曰：三禪",
    "T28n1547_010:0485c11": "有三枝，猗、樂、正智，此是三禪枝非四禪枝。云",
    "T28n1547_010:0485c12": "何四禪枝非三禪枝？答曰：四禪二枝，不苦不",
    "T28n1547_010:0485c13": "樂、護，此是四禪枝非三禪枝。云何是三禪枝",
    "T28n1547_010:0485c14": "亦四禪枝？答曰：餘枝，此是三禪枝亦四禪枝。",
    "T28n1547_010:0485c15": "云何非三禪枝亦非四禪枝？答曰：除此行已。",
    "T28n1547_010:0485c16": "問曰：初禪有覺，何以故不立道品？答曰：觀壞",
    "T28n1547_010:0485c17": "故。問曰：二禪信，何以故不立道品？答曰：二",
    "T28n1547_010:0485c18": "禪信者緣內心，道品者緣四諦。問曰：三禪樂，",
    "T28n1547_010:0485c19": "何以故不立道品？答曰：猗樂壞故。問曰：四禪",
    "T28n1547_010:0485c20": "不苦不樂，何以故不立道品？答曰：護壞故。問",
    "T28n1547_010:0485c21": "曰：精進何以故不立禪枝？答曰：此前已說順",
    "T28n1547_010:0485c22": "義是枝義，此精進防定隨順。問曰：何謂定隨",
    "T28n1547_010:0485c23": "順？答曰：樂是，如所說：樂已心定。謂眾生慇懃",
    "T28n1547_010:0485c24": "精進，彼少受樂。問曰：正語、正業、正命何以故",
    "T28n1547_010:0485c25": "不立禪枝？答曰：禪枝者相應、依、行、己力、共緣。",
    "T28n1547_010:0485c26": "正語、正業、正命者，不相應、不依、無行、無己力、",
    "T28n1547_010:0485c27": "不共緣。問曰：何以故初禪三禪五枝，二禪四",
    "T28n1547_010:0485c28": "禪四枝？答曰：前已說順義是枝義。謂法諸地",
    "T28n1547_010:0485c29": "隨順彼定，此立枝。或曰：起隨順，從五枝至五",
    "T28n1547_010:0486a01": "枝，從四枝至四枝。問曰：謂三禪次第入空處，",
    "T28n1547_010:0486a02": "彼從五枝起入無枝，何得隨順？答曰：一切內",
    "T28n1547_010:0486a03": "外事要當初用隨順。說者：月德王及遮勒大",
    "T28n1547_010:0486a04": "臣，十二年學成就一金凡，然後師子吼：我等",
    "T28n1547_010:0486a05": "能化令一切地為金。復次如彼行者，謂神足",
    "T28n1547_010:0486a06": "智作證成神通時，始習初如胡麻，便一寸四",
    "T28n1547_010:0486a07": "寸、一尺二尺、半尋一尋、一丈丈五二丈。謂神足",
    "T28n1547_010:0486a08": "智作證成神通已，一發意乃至阿迦膩吒。如",
    "T28n1547_010:0486a09": "是彼行者入超越時，要當初用隨順，從五枝",
    "T28n1547_010:0486a10": "至五枝，從四枝至四枝，以故爾。或曰：此欲界",
    "T28n1547_010:0486a11": "難可斷、難可破、難可度，因彼故初禪立五枝。",
    "T28n1547_010:0486a12": "初禪非難可斷、非難可破，易可度，是故二禪",
    "T28n1547_010:0486a13": "立四枝。二禪染污喜難可斷、難可破、難可度，",
    "T28n1547_010:0486a14": "因彼故三禪立五枝。三禪非難可斷、非難可破、",
    "T28n1547_010:0486a15": "非難可度，以是故四禪立四枝。或曰：此欲界",
    "T28n1547_010:0486a16": "五欲可得，因彼故初禪立五枝。初禪無五",
    "T28n1547_010:0486a17": "欲可得，為彼故二禪立四枝。二禪五種喜相",
    "T28n1547_010:0486a18": "應愛可得，因彼故三禪立五枝。三禪無五種",
    "T28n1547_010:0486a19": "喜相應愛可得，因彼故四禪立四枝。以是故",
    "T28n1547_010:0486a20": "初禪三禪立五枝，二禪四禪立四枝。問曰：如",
    "T28n1547_010:0486a21": "初禪信可得，何以故信立二禪枝不立初禪？",
    "T28n1547_010:0486a22": "答曰：前已說順義是枝義。謂法諸地隨順定，",
    "T28n1547_010:0486a23": "此立枝。或曰：謂處彼行者極信界棄欲、極信",
    "T28n1547_010:0486a24": "地棄欲。謂彼行者此欲界多諸惡，除欲已便",
    "T28n1547_010:0486a25": "作是念：我已度此不定界，此定界不知當云",
    "T28n1547_010:0486a26": "何度？如初禪已除欲，彼意極定作是念：此一",
    "T28n1547_010:0486a27": "切可離，從欲界至第一有。謂處彼行者，極信",
    "T28n1547_010:0486a28": "界棄欲、極信地棄欲，以是故信立二禪枝不",
    "T28n1547_010:0486a29": "立初禪枝。問曰：如猗一切地可得，何以故立",
    "T28n1547_010:0486b01": "三禪枝？答曰：此前已說，謂法諸地隨順定，此",
    "T28n1547_010:0486b02": "立枝。或曰：二禪染污愛不定，如羅剎種可得。",
    "T28n1547_010:0486b03": "謂彼行者三禪地退，世尊說應止，彼以是故",
    "T28n1547_010:0486b04": "猗立三禪枝，餘地不立。問曰：如猗及護，一切",
    "T28n1547_010:0486b05": "地可得，何以故猗立三禪枝、護立四禪枝？答",
    "T28n1547_010:0486b06": "曰：相壞故。猗壞護故不立三禪枝，護壞猗故",
    "T28n1547_010:0486b07": "不立四禪枝。問曰：云何此法相壞？答曰：猗者",
    "T28n1547_010:0486b08": "能止，護者不求，此極相違。如諸人去住眠覺，",
    "T28n1547_010:0486b09": "此極相違。如是猗者能止，護者不求，此極相",
    "T28n1547_010:0486b10": "違。是謂相壞故，猗立三禪枝、護立四禪枝。問",
    "T28n1547_010:0486b11": "曰：如念及正智四禪可得，何以故念立四禪",
    "T28n1547_010:0486b12": "枝、正智不立四禪枝？答曰：三禪道嬈亂，自地",
    "T28n1547_010:0486b13": "亦嬈亂。道嬈亂者，二禪地染污喜不定如羅",
    "T28n1547_010:0486b14": "剎，謂令行者三禪退。世尊說當正念，莫令二",
    "T28n1547_010:0486b15": "禪地喜於三禪地退。已地亂者，彼三禪地樂",
    "T28n1547_010:0486b16": "一切生死中最妙。世尊說當知，莫著此樂令",
    "T28n1547_010:0486b17": "不至上地。四禪雖有道嬈亂，但無己地嬈亂。",
    "T28n1547_010:0486b18": "道嬈亂者，彼三禪中樂，一切生死中最妙。世",
    "T28n1547_010:0486b19": "尊說當正念，莫著此三禪地樂，令於四禪地",
    "T28n1547_010:0486b20": "退。謂己地無嬈亂，可說正智莫著，令不能至",
    "T28n1547_010:0486b21": "上地。以具故，念及正智立三禪枝，四禪立念",
    "T28n1547_010:0486b22": "枝不立正智。問曰：此中云何說禪？云何禪",
    "T28n1547_010:0486b23": "枝？答曰：禪者定也，枝者餘法也。問曰：如汝",
    "T28n1547_010:0486b24": "說，應初禪三禪有四枝，二禪四禪有三枝。答",
    "T28n1547_010:0486b25": "曰：定者亦是禪亦是禪枝，餘枝雖是禪枝非",
    "T28n1547_010:0486b26": "是禪。如正見是道亦是道枝，餘者雖是道枝",
    "T28n1547_010:0486b27": "非是道。擇法覺意是覺意亦覺枝，餘者雖是",
    "T28n1547_010:0486b28": "覺枝非覺。定是神亦是神足，餘雖神足非神。",
    "T28n1547_010:0486b29": "非時不食是齋亦是齋枝，餘雖是齋枝非是",
    "T28n1547_010:0486c01": "齋。如是定是禪亦是禪枝，餘雖是禪枝非是",
    "T28n1547_010:0486c02": "禪。如世尊契經說：四禪現法安樂遊處。問",
    "T28n1547_010:0486c03": "曰：何以故世尊說四禪現法安樂遊處？答曰：",
    "T28n1547_010:0486c04": "凡夫現法意計著樂，意不捨離欲界欲。令勸",
    "T28n1547_010:0486c05": "離欲界結故，世尊說契經。謂彼著少所樂，不",
    "T28n1547_010:0486c06": "欲棄欲界結。世尊說：若欲極廣受無量樂者，",
    "T28n1547_010:0486c07": "當棄欲界結，根本地現在前，彼中無量樂可",
    "T28n1547_010:0486c08": "得。是謂凡夫現法意計著樂，意不捨離欲界，",
    "T28n1547_010:0486c09": "欲令勸離欲界結故，世尊說契經：四禪現法",
    "T28n1547_010:0486c10": "安樂遊處。問曰：如此後世安樂遊處。何以故",
    "T28n1547_010:0486c11": "世尊說現法安樂遊處，不說後世安樂遊處？",
    "T28n1547_010:0486c12": "答曰：此應說。如現法安樂遊處，後世安樂處",
    "T28n1547_010:0486c13": "亦當說。若未說者，是世尊有餘言，此現義、",
    "T28n1547_010:0486c14": "義門、義略、義度，當知是義。或曰：已說現法安",
    "T28n1547_010:0486c15": "樂遊處，當知已說後世安樂遊處。或曰：現法",
    "T28n1547_010:0486c16": "安樂遊處是因，後世安樂遊處是果。如因果，",
    "T28n1547_010:0486c17": "已作當作、已成當成、已生當生、已連續當連",
    "T28n1547_010:0486c18": "續，如是盡當知。或曰：現法安樂遊處者是近，",
    "T28n1547_010:0486c19": "後世安樂遊處者是遠。或曰：現法安樂遊處",
    "T28n1547_010:0486c20": "者是麁，後世安樂遊處者是細。如麁及細，如",
    "T28n1547_010:0486c21": "是可見不可見、可現不可現，如是盡當知。或",
    "T28n1547_010:0486c22": "曰：謂一切現法安樂遊處，非一切後世安樂",
    "T28n1547_010:0486c23": "遊處。或曰：謂現法安樂遊處者一切聖，後世",
    "T28n1547_010:0486c24": "安樂遊處者非一切聖。或曰：謂一切可信凡",
    "T28n1547_010:0486c25": "夫及慧者。此法及外法，或有不信後世，何況",
    "T28n1547_010:0486c26": "信後世安樂遊處。以是故佛契經說：四禪現",
    "T28n1547_010:0486c27": "法安樂遊處。如世尊契經說：四禪為食。問曰：",
    "T28n1547_010:0486c28": "何以故世尊說四禪為食？答曰：長養法身故。",
    "T28n1547_010:0486c29": "如餘食長養眾生，如是禪長養法身，是謂世",
    "T28n1547_010:0487a01": "尊契經說四禪為食。如世尊契經說：四禪為",
    "T28n1547_010:0487a02": "坐。問曰：何以故世尊說四禪為坐？答曰：為高",
    "T28n1547_010:0487a03": "廣故。高者出欲界故，廣者攝無量善法故。問",
    "T28n1547_010:0487a04": "曰：何以故名為坐？答曰：諸聖生死疲勞，除生",
    "T28n1547_010:0487a05": "死疲勞故說四禪為坐。如人涉路疲極坐休",
    "T28n1547_010:0487a06": "息，如是諸聖生死疲勞，坐禪休息已除生死",
    "T28n1547_010:0487a07": "疲勞，以是故佛契經說四禪為坐。如世尊契",
    "T28n1547_010:0487a08": "經說：四禪為四功德，四無色為一功德。問曰：",
    "T28n1547_010:0487a09": "何以故世尊說四禪為四功德，說四無色為一",
    "T28n1547_010:0487a10": "功德？答曰：禪者種種、若干相、非相似，是故可",
    "T28n1547_010:0487a11": "得一一功德；無色者非種種、非若干相、非不",
    "T28n1547_010:0487a12": "相似，是故一切合已說一功德。或曰：禪者種",
    "T28n1547_010:0487a13": "種功德莊嚴，是故一切合已說一功德。或曰：",
    "T28n1547_010:0487a14": "禪者多有妙法，是故一一說功德；無色者無",
    "T28n1547_010:0487a15": "多妙法，是故一切合已說一功德。或曰：禪者",
    "T28n1547_010:0487a16": "麁可見可現，是故說一一功德；無色者細不",
    "T28n1547_010:0487a17": "可見難可現，是故一切合已說一功德。以是",
    "T28n1547_010:0487a18": "故，佛契經說四禪為四功德，四無色為一功",
    "T28n1547_010:0487a19": "德。如世尊契經說：末那此四增心現法安樂",
    "T28n1547_010:0487a20": "遊處。比丘禪起已，我說當還入末那，此四息",
    "T28n1547_010:0487a21": "解脫度色至無色。比丘禪起已，我說當教他。",
    "T28n1547_010:0487a22": "問曰：何以故佛世尊說四禪起已當還入，說",
    "T28n1547_010:0487a23": "四無色起已當教他？答曰：此禪者種種、若干",
    "T28n1547_010:0487a24": "相、非相似，是故彼聖起已還復欲入。無色者",
    "T28n1547_010:0487a25": "非種種、非若干相、非不相似，是故聖起已不",
    "T28n1547_010:0487a26": "欲還入。世尊說：若不欲入者當教他。教他已，",
    "T28n1547_010:0487a27": "謂彼心入，心起不令忘。或曰：禪者種種功德",
    "T28n1547_010:0487a28": "莊嚴，是故聖起已復欲還入；無色者非種種",
    "T28n1547_010:0487a29": "功德莊嚴，是故聖起已不欲入。世尊說：若不",
    "T28n1547_010:0487b01": "欲入者當教他。教他已，謂彼心入，心起不令",
    "T28n1547_010:0487b02": "忘。或曰：禪者多妙法，是故聖起已還復欲入；",
    "T28n1547_010:0487b03": "無色者無多妙法，是故聖起已不欲還入。世",
    "T28n1547_010:0487b04": "尊說：若不欲入者當教他。教他已，謂彼心入，",
    "T28n1547_010:0487b05": "心起不令忘。或曰：禪者麁可見，是故彼聖起",
    "T28n1547_010:0487b06": "已復欲還入；無色者細不可見難可現，是故",
    "T28n1547_010:0487b07": "彼聖起已不欲還入。世尊說：若不欲還入者",
    "T28n1547_010:0487b08": "當教他。教他已，謂彼心入，心起不欲令忘。是",
    "T28n1547_010:0487b09": "故佛世尊說：四禪起已還當入。如世尊契經",
    "T28n1547_010:0487b10": "說：四禪增意。問曰：何以故世尊說四禪增意？",
    "T28n1547_010:0487b11": "答曰：一切地無有定，極堅有力有功如根本",
    "T28n1547_010:0487b12": "地，以是故佛契經說四禪增意。或曰：此中可",
    "T28n1547_010:0487b13": "得增上心心數法，如無量、等、解脫、除入、一切",
    "T28n1547_010:0487b14": "入，以是故佛說四禪增意。或曰：諸聖於此中",
    "T28n1547_010:0487b15": "增上門受樂，如無量、等、門、解脫、除入、一切入",
    "T28n1547_010:0487b16": "門，是故說四禪增意。如世尊契經說：四禪是",
    "T28n1547_010:0487b17": "天。諸天道未淨，眾生當淨。已淨，當增益淨。問",
    "T28n1547_010:0487b18": "曰：此為取證故說。四禪天道󰢭耶？為有漏盡",
    "T28n1547_010:0487b19": "耶？若取證故說四禪天道者，應六地取證，依",
    "T28n1547_010:0487b20": "未來、禪中間、根本四禪。若有漏盡者，應九地",
    "T28n1547_010:0487b21": "盡有漏，此六及三無色。作此論已。答曰：為取",
    "T28n1547_010:0487b22": "證故亦有漏盡故說四禪天道。問曰：若爾者",
    "T28n1547_010:0487b23": "置無色故應在六地。何以故世尊說四禪諸天",
    "T28n1547_010:0487b24": "天道？尊者瞿沙說曰：具眷屬故。世尊契經說：",
    "T28n1547_010:0487b25": "四禪天道，依未來、禪中間，是初禪眷屬，是謂",
    "T28n1547_010:0487b26": "具眷屬。故世尊說四禪諸天天道。尊者婆奢",
    "T28n1547_010:0487b27": "說曰：此說天是淨天。天者三種天：作天、生天、",
    "T28n1547_010:0487b28": "淨天。作天者如王，生天者從四天王至有想",
    "T28n1547_010:0487b29": "無想處，淨天者如阿羅漢。彼阿羅漢者，此中",
    "T28n1547_010:0487c01": "有二種道：見道及思惟道、忍道及智道、法",
    "T28n1547_010:0487c02": "智道及未知智道。是故說天淨天。或曰：謂道",
    "T28n1547_010:0487c03": "及娛樂道、謂道及至竟道、謂道及淨天道，以",
    "T28n1547_010:0487c04": "故爾。或曰：佛法中現大妙事故。如彼《施設》所",
    "T28n1547_010:0487c05": "說：謂轉輪王未出世時，大海水出高一由延。",
    "T28n1547_010:0487c06": "謂不知轉輪王道，是故無能行轉輪王道。謂",
    "T28n1547_010:0487c07": "轉輪王出世已，彼時大海水水還減一由延，",
    "T28n1547_010:0487c08": "轉輪王道便淨金沙布下，令轉輪王將四種",
    "T28n1547_010:0487c09": "兵按行天下。如是佛世尊未出世時，不知根",
    "T28n1547_010:0487c10": "本四禪，謂眾生欲除結，非根本及無色。謂世",
    "T28n1547_010:0487c11": "尊出世已，便知根本四禪，謂佛教化無量眷",
    "T28n1547_010:0487c12": "屬入滅盡涅槃。是謂佛法中現大妙事故，說",
    "T28n1547_010:0487c13": "四禪諸天天道。或曰：計著生天道，現第一義",
    "T28n1547_010:0487c14": "天道故。生天者，三十三天。說者，三十三天有",
    "T28n1547_010:0487c15": "四園觀：一名種種、二名歡樂、三名麁澁、四",
    "T28n1547_010:0487c16": "名雜肆。彼園觀中地四階道，多諸道男女玉",
    "T28n1547_010:0487c17": "女眾遊戲，有種種香種種伎樂，生種種花，種",
    "T28n1547_010:0487c18": "種飲食餚饌豐盈，種種飛鳥鳧雁鴛鴦悲鳴相",
    "T28n1547_010:0487c19": "和，令三十三天無量門無量度受五欲樂已",
    "T28n1547_010:0487c20": "入園觀中。如是佛法中滅盡涅槃，如四園觀，",
    "T28n1547_010:0487c21": "彼中設四禪如四階道，無礙道、解脫道如多",
    "T28n1547_010:0487c22": "諸男女，神通道如玉女眾遊戲，聖戒種種如",
    "T28n1547_010:0487c23": "香，四枝五枝樂如種種伎樂，覺道花如生種",
    "T28n1547_010:0487c24": "種花，無欲喜無上法漿如種種飲食餚饌豐",
    "T28n1547_010:0487c25": "盈，學無學如種種飛鳥，鳧雁鴛鴦悲鳴相和",
    "T28n1547_010:0487c26": "令彼聖無量門無量度受聖樂。入滅盡涅槃",
    "T28n1547_010:0487c27": "如園觀，是謂計著生天道。現第一義故，世尊",
    "T28n1547_010:0487c28": "說四禪諸天，天道未淨眾生當淨、已淨、增益",
    "T28n1547_010:0487c29": "淨。云何為四？此比丘離欲惡不善法，有覺有",
    "T28n1547_010:0488a01": "觀離生喜樂，初禪成行遊處。彼離欲惡不善",
    "T28n1547_010:0488a02": "法者。問曰：如離一切欲界，何以故世尊但說",
    "T28n1547_010:0488a03": "離欲惡不善法？答曰：世尊已說離欲惡不善",
    "T28n1547_010:0488a04": "法，當知已說離一切欲界。或曰：謂欲惡不善",
    "T28n1547_010:0488a05": "法難壞難破難度，是故世尊說當離欲惡不",
    "T28n1547_010:0488a06": "善法。或曰：謂欲惡不善法增上患極重過多",
    "T28n1547_010:0488a07": "諸惡，是故世尊說當離欲惡不善法。或曰：謂",
    "T28n1547_010:0488a08": "始盡已不復成就聖道與彼相違，聖道者不",
    "T28n1547_010:0488a09": "與善有漏法相違、非隱沒無記，但與欲惡不",
    "T28n1547_010:0488a10": "善法相違，當棄欲惡不善法時彼棄一切。如",
    "T28n1547_010:0488a11": "燈不與炷相違，非油非燈器，但與闇冥相違。",
    "T28n1547_010:0488a12": "當除闇時，亦燒炷亦消油亦熱器。如是彼聖",
    "T28n1547_010:0488a13": "道燈不與善有漏法相違，亦非隱沒無記，但",
    "T28n1547_010:0488a14": "與欲惡不善法相違，當棄欲惡不善法時彼",
    "T28n1547_010:0488a15": "棄一切。是謂始盡已不復成就聖道與彼相",
    "T28n1547_010:0488a16": "違，以是故世尊說離欲惡不善法。或曰：謂彼",
    "T28n1547_010:0488a17": "行者欲斷欲惡不善法故修初禪地道，以是",
    "T28n1547_010:0488a18": "故世尊說棄欲惡不善法。或曰：謂彼行者離",
    "T28n1547_010:0488a19": "欲惡不善法時離一切欲界，是故世尊說離",
    "T28n1547_010:0488a20": "欲惡不善法。或曰：謂欲惡不善法非上行上",
    "T28n1547_010:0488a21": "不可得，以是故世尊說離欲惡不善法。問曰：",
    "T28n1547_010:0488a22": "離欲惡不善法者，何者欲、何者惡不善法？答",
    "T28n1547_010:0488a23": "曰：欲者五欲，惡不善法者婬欲。或曰：欲者欲",
    "T28n1547_010:0488a24": "想，惡不善法者恚想、害想。或曰：欲者欲覺，惡",
    "T28n1547_010:0488a25": "不善法者恚覺、害覺。或曰：欲者欲有漏，惡不",
    "T28n1547_010:0488a26": "善法者餘有漏。或曰：欲者欲流，惡不善法者",
    "T28n1547_010:0488a27": "餘流。或曰：欲者欲扼，惡不善法者餘扼。或",
    "T28n1547_010:0488a28": "曰：欲者欲愛，惡不善法者餘愛。或曰：欲者欲",
    "T28n1547_010:0488a29": "蓋，惡不善法者餘蓋。或曰：欲者現欲愛，惡不",
    "T28n1547_010:0488b01": "善法者即是愛。謂彼是不善，因此愛故，說離",
    "T28n1547_010:0488b02": "惡不善法是謂欲、是謂惡不善法。是故說離",
    "T28n1547_010:0488b03": "欲惡不善法。有覺有觀者，與覺俱、與觀俱，是",
    "T28n1547_010:0488b04": "故說有覺有觀。離生喜樂者，離惡法中生。如",
    "T28n1547_010:0488b05": "從水生名為水生，從陸生名為陸生。如是離",
    "T28n1547_010:0488b06": "惡法中生，是故說離生喜樂。問曰：如上地離",
    "T28n1547_010:0488b07": "為最上妙，何以故說初禪地離不說餘？答曰：",
    "T28n1547_010:0488b08": "始得故。初得故，是故說初禪離。或曰：疑者現",
    "T28n1547_010:0488b09": "決定初禪，此欲界極近，為近故。如此欲界設",
    "T28n1547_010:0488b10": "豪貴處眷屬處，初禪亦爾。如此欲界身識現",
    "T28n1547_010:0488b11": "在前，初禪亦爾。如此欲界有覺有觀，初禪亦",
    "T28n1547_010:0488b12": "爾。如此欲界出息入息，初禪亦爾。莫令作是",
    "T28n1547_010:0488b13": "念：彼非是離欲決定。故說彼初禪離。或曰：令",
    "T28n1547_010:0488b14": "彼行心歡喜故。如彼行者此欲界多諸惡，除",
    "T28n1547_010:0488b15": "欲已初禪現在前，己心極歡喜，非復得盡智",
    "T28n1547_010:0488b16": "無生智。或曰：除苦根憂根故、除無慚無愧故、",
    "T28n1547_010:0488b17": "除揣食婬愛故，世尊說初禪地離。或曰：謂",
    "T28n1547_010:0488b18": "初禪地離己地中三漏地圍繞。或曰：謂初禪",
    "T28n1547_010:0488b19": "地離上地、離依方便門。或曰：謂依初禪三行",
    "T28n1547_010:0488b20": "者，取證、得果、無欲、有漏盡：一具縛、二倍棄欲、",
    "T28n1547_010:0488b21": "三棄婬欲。以故爾。或曰：謂初禪具三十七品",
    "T28n1547_010:0488b22": "可得，以是故初禪為離，是故說離生喜樂。初",
    "T28n1547_010:0488b23": "禪者次第數為初、順次數為初。復次次第順",
    "T28n1547_010:0488b24": "正受是故說初。成就遊處者，謂此中善五",
    "T28n1547_010:0488b25": "陰到得成就，是故說成就遊處。復次比丘有",
    "T28n1547_010:0488b26": "覺有觀息，內淨、一心、無覺無觀、定生喜樂，二",
    "T28n1547_010:0488b27": "禪成就遊處。彼有覺有觀息者，有覺有觀已",
    "T28n1547_010:0488b28": "盡故。問曰：如是息一切初禪者，何以故但說",
    "T28n1547_010:0488b29": "息有覺有觀？答曰：已說有覺有觀息，當知已",
    "T28n1547_010:0488c01": "說一切初禪息。或曰：謂有覺有觀難可斷難",
    "T28n1547_010:0488c02": "可破難可度，以故爾。或曰：謂彼行者斷有",
    "T28n1547_010:0488c03": "覺有觀故，修二禪地道，以故爾。或曰：謂彼行",
    "T28n1547_010:0488c04": "者息有覺有觀，一切初禪息，以故爾。或曰：謂",
    "T28n1547_010:0488c05": "有覺有觀非上行不可得，世尊說當慇懃息。",
    "T28n1547_010:0488c06": "以故爾，是故說有覺有觀息。內淨者，內者心，",
    "T28n1547_010:0488c07": "淨者信。以彼信令心淨，是故說內淨。尊者婆",
    "T28n1547_010:0488c08": "須蜜說曰：內淨有何義？答曰：有覺有觀心定",
    "T28n1547_010:0488c09": "時生濁，有覺有觀息已便心淨。如器中盛水，",
    "T28n1547_010:0488c10": "若熱沸濁不定，不見面像。若水清涼不沸濁",
    "T28n1547_010:0488c11": "便定，見面像。如是有覺有觀心定時生濁，有",
    "T28n1547_010:0488c12": "覺有觀息已便心淨。重說曰：有覺有觀心定",
    "T28n1547_010:0488c13": "時生調，有覺有觀息已心便淨。如水波涌息",
    "T28n1547_010:0488c14": "已水便清，如是有覺有觀心定時生調，有覺",
    "T28n1547_010:0488c15": "有觀息已心便淨。是故說內淨。一心者，欲界",
    "T28n1547_010:0488c16": "六種意六識身。初禪四種意四識身，二禪",
    "T28n1547_010:0488c17": "一種意一識身，獨意地，是故說一心。無覺無",
    "T28n1547_010:0488c18": "觀者，非覺觀俱，是故說無覺無觀。定生喜樂",
    "T28n1547_010:0488c19": "者，初禪地定中生，是故說定生喜樂。問曰：如",
    "T28n1547_010:0488c20": "初禪有定，何以故說二禪地定？或曰：初禪",
    "T28n1547_010:0488c21": "地定，故說二禪地定。或曰：謂二禪地定從初",
    "T28n1547_010:0488c22": "禪定中生、從初禪定中來、從初禪定長養、從",
    "T28n1547_010:0488c23": "初禪定所轉。或曰：初禪此欲界極近，極近故",
    "T28n1547_010:0488c24": "知此欲界設豪貴處眷屬處，初禪亦爾。如此",
    "T28n1547_010:0488c25": "欲界身識現在前，初禪亦爾。如此欲界有覺",
    "T28n1547_010:0488c26": "有觀，初禪亦爾。如此欲界出息入息，初禪亦",
    "T28n1547_010:0488c27": "爾。初禪此所嬈亂不定，二禪無此嬈亂，彼定",
    "T28n1547_010:0488c28": "而定。或曰：謂二禪離聲根本。聲根本者，是有",
    "T28n1547_010:0488c29": "覺有觀。如所說：居士覺觀已然後言說。謂二",
    "T28n1547_010:0489a01": "禪離聲根本，以故爾。或曰：謂二禪說賢聖默",
    "T28n1547_010:0489a02": "然。如所說：比丘！賢聖默然者二禪是。謂二禪",
    "T28n1547_010:0489a03": "賢聖默然，以故爾。是故說定生離喜樂。二者，",
    "T28n1547_010:0489a04": "禪次第數便有二，順次數有二。復次次第順",
    "T28n1547_010:0489a05": "正受，是故說二。成就遊處者，謂二禪地善五",
    "T28n1547_010:0489a06": "陰到得成就，是故說成就遊處。復次比丘離",
    "T28n1547_010:0489a07": "喜欲無求遊，念住正智覺受身樂。謂彼聖說",
    "T28n1547_010:0489a08": "捨念安樂遊處，三禪成就遊處。彼離喜欲者，",
    "T28n1547_010:0489a09": "已斷二禪喜故。問曰：如離一切二禪欲者，何",
    "T28n1547_010:0489a10": "以故但說離喜？答曰：已說離喜欲，當知已說",
    "T28n1547_010:0489a11": "離一切二禪欲。或曰：謂喜成患極重過多諸",
    "T28n1547_010:0489a12": "惡，以故爾。或曰：謂彼行者斷喜故，修三禪道，",
    "T28n1547_010:0489a13": "以故爾。或曰：謂彼行者離喜，離一切二禪，以",
    "T28n1547_010:0489a14": "故爾。或曰：謂喜非上行上不可得，世尊說當",
    "T28n1547_010:0489a15": "慇懃離。以故爾，是故說離喜欲。無求遊者，已",
    "T28n1547_010:0489a16": "得三禪樂，不餘求。念住者，護三禪樂故。正智",
    "T28n1547_010:0489a17": "者，覺三禪樂。受身樂者，自覺二種樂：猗樂、痛",
    "T28n1547_010:0489a18": "樂。謂彼聖說捨者，說者教他，捨者已放捨。",
    "T28n1547_010:0489a19": "問：如聖一切地教他已亦放捨，何以故但說",
    "T28n1547_010:0489a20": "三禪？答曰：謂三禪道有嬈亂，己地亦有嬈亂。",
    "T28n1547_010:0489a21": "道有嬈亂者二禪是，於中染污喜嬈亂，如羅",
    "T28n1547_010:0489a22": "剎種，令彼行者三禪退，此是道嬈亂。己地嬈",
    "T28n1547_010:0489a23": "亂者，三禪地一切生死最妙樂，是謂己地亂。",
    "T28n1547_010:0489a24": "彼聖教初修行者當正念住，莫令二禪地喜",
    "T28n1547_010:0489a25": "於三禪地退。此亦應正念，莫於中著樂，令不",
    "T28n1547_010:0489a26": "至上地。如彼商人主，彼教初行商人：某方有",
    "T28n1547_010:0489a27": "婬家、某處有戲家、某許有酒家，莫入彼家，令",
    "T28n1547_010:0489a28": "失錢財。如是聖教初修行者當正念住，莫令",
    "T28n1547_010:0489a29": "二禪地喜於三禪地退。此亦應正覺，莫於中",
    "T28n1547_010:0489b01": "著樂，令不至上地。以是故彼聖三禪說及捨。",
    "T28n1547_010:0489b02": "是故說謂聖說捨念安樂遊處。三禪者，次第",
    "T28n1547_010:0489b03": "數便有三，順次數有三。復次次第順正受便",
    "T28n1547_010:0489b04": "有三，是故說念安樂遊處。三禪成就遊處者，",
    "T28n1547_010:0489b05": "謂三禪地善五陰到得成就，是故說成就遊",
    "T28n1547_010:0489b06": "處。復次比丘樂斷苦斷，前憂喜已沒，不苦不",
    "T28n1547_010:0489b07": "樂、護、念、淨，四禪成就遊處。彼樂斷苦斷者，問",
    "T28n1547_010:0489b08": "曰：如除欲界結時苦盡，已三禪除結樂已盡，",
    "T28n1547_010:0489b09": "何以故三禪除結時說苦盡？答曰：本已斷，斷",
    "T28n1547_010:0489b10": "為名。如已解脫，解脫為名。如所說：彼如是知、",
    "T28n1547_010:0489b11": "如是見，欲有漏心解脫，有有漏、無明有漏心",
    "T28n1547_010:0489b12": "解脫。如已來，來為名。如所說：大王從何所",
    "T28n1547_010:0489b13": "來？當爾時非是來，彼已來也。已取證為名。",
    "T28n1547_010:0489b14": "如所說：菩薩於正受中取證時得等智。如來",
    "T28n1547_010:0489b15": "得盡智、無生智時，於欲得無欲無恚無愚癡，",
    "T28n1547_010:0489b16": "善根本已盡，盡為名。已正受正，受為名。如所",
    "T28n1547_010:0489b17": "說：云何念入慈正受？答曰：欲令眾生生樂。已",
    "T28n1547_010:0489b18": "痛，痛為名。如所說：彼覺樂痛時知樂痛。如是",
    "T28n1547_010:0489b19": "前已斷，斷為名。或曰：二俱永滅故說。二俱者，",
    "T28n1547_010:0489b20": "樂根、苦根。欲界除欲時雖有參差，未來永滅。",
    "T28n1547_010:0489b21": "彼三禪樂說是苦，謂彼是無常。如世尊契經",
    "T28n1547_010:0489b22": "說：比丘！謂無常即是苦。或曰：彼三禪樂痛說",
    "T28n1547_010:0489b23": "如苦。如佛契經說：比丘！樂痛當觀如苦，苦痛",
    "T28n1547_010:0489b24": "當觀如刺，不苦不樂痛當觀如毒蛇。或曰：",
    "T28n1547_010:0489b25": "此出息入息說是苦。彼聖極有苦想，非凡夫",
    "T28n1547_010:0489b26": "地獄苦想，是故說樂斷苦斷。前憂喜已沒者，",
    "T28n1547_010:0489b27": "欲界除欲時憂已盡，二禪除欲時喜已盡，是",
    "T28n1547_010:0489b28": "故說前憂喜已沒。不苦不樂者，已除苦樂故。",
    "T28n1547_010:0489b29": "護者，出息入息斷，不欲求餘。念淨者，八事念",
    "T28n1547_010:0489c01": "淨故。問曰：如一切下地無漏念清淨，何以故",
    "T28n1547_010:0489c02": "但說四禪念清淨？答曰：念離結煩惱故。有念",
    "T28n1547_010:0489c03": "離結不離煩惱、有離煩惱不離結、有離結亦",
    "T28n1547_010:0489c04": "離煩惱、有不離結亦不離煩惱。離結不離煩",
    "T28n1547_010:0489c05": "惱者，三禪無漏念。離煩惱不離結者，四禪世",
    "T28n1547_010:0489c06": "俗念。離結離煩惱者，四禪無漏念。不離結亦",
    "T28n1547_010:0489c07": "不離煩惱者，三禪世俗念及欲界念。是謂念",
    "T28n1547_010:0489c08": "離結煩惱故，說四禪念清淨。或曰：念不失不",
    "T28n1547_010:0489c09": "壞故。三禪成敗所及，謂彼所依念亦壞。彼四",
    "T28n1547_010:0489c10": "禪一切成敗所不及，謂彼所依念亦不壞，是",
    "T28n1547_010:0489c11": "謂念不失不壞故說四禪念清淨。或曰：念離",
    "T28n1547_010:0489c12": "內外嬈亂故。初禪內有嬈亂覺觀如火。如此",
    "T28n1547_010:0489c13": "內有嬈亂，外嬈亂亦及火所燒。二禪內有嬈",
    "T28n1547_010:0489c14": "亂者喜如水。如此內嬈亂，外嬈亂亦及水所",
    "T28n1547_010:0489c15": "漬溺。三禪內有嬈亂者出息入息如刀風。如",
    "T28n1547_010:0489c16": "此內嬈亂，外嬈亂亦及風所吹。四禪內無嬈",
    "T28n1547_010:0489c17": "亂。如此內無嬈亂，外嬈亂亦不及，是謂念離",
    "T28n1547_010:0489c18": "內外嬈亂故。或曰：謂四禪依中猶如齊。上",
    "T28n1547_010:0489c19": "三無漏地，下亦三無漏地，謂四禪依中如齊，",
    "T28n1547_010:0489c20": "以故爾。或曰：謂依四禪三行者，取證、得果、除",
    "T28n1547_010:0489c21": "欲有、漏盡，佛辟支佛聲聞以故爾。或曰：謂四",
    "T28n1547_010:0489c22": "禪定不移動，普知依度無極，一切依最妙地。",
    "T28n1547_010:0489c23": "以故爾。或曰：世尊為身清淨故說依清淨。四",
    "T28n1547_010:0489c24": "禪中身清淨輕如燈焰，謂所依念亦清淨。是",
    "T28n1547_010:0489c25": "謂世尊為身清淨故說依亦清淨。或曰：謂四",
    "T28n1547_010:0489c26": "禪，智邊、智、上智原。或曰：謂四禪，四大邊、色邊",
    "T28n1547_010:0489c27": "造色邊、處所邊，以故爾。或曰：謂四禪二廣，處",
    "T28n1547_010:0489c28": "所廣、善根廣，以是故說四禪念清淨。四禪者，",
    "T28n1547_010:0489c29": "次第數便有四，順次數有四。復次次第正受",
    "T28n1547_010:0490a01": "便有四，是故說四禪。成就遊處者，謂四禪善",
    "T28n1547_010:0490a02": "五陰到得成就，是故說成就遊處。謂世尊契",
    "T28n1547_010:0490a03": "經說：四禪究竟道。初禪廣說已，說曰：梵志！此",
    "T28n1547_010:0490a04": "說名如來盡根、如來所行、如來所服，彼不以",
    "T28n1547_010:0490a05": "為究竟是如來、無所著、等正覺。如是二禪三",
    "T28n1547_010:0490a06": "禪四禪廣說已，說曰：梵志！此說如來盡根、如",
    "T28n1547_010:0490a07": "來所行、如來所服。彼以為究竟，是如來、無所",
    "T28n1547_010:0490a08": "著、等正覺。問曰：何以故世尊捨三禪，施設四",
    "T28n1547_010:0490a09": "禪究竟道？答曰：此是佛世尊為己故說。彼梵",
    "T28n1547_010:0490a10": "志聞一切恒沙三耶三佛依四禪成無上最正",
    "T28n1547_010:0490a11": "覺，梵志作是念：若沙門瞿曇施設四禪究竟",
    "T28n1547_010:0490a12": "道者，沙門瞿曇應有一切智、一切見。若沙門",
    "T28n1547_010:0490a13": "瞿曇不施設四禪究竟道者，沙門瞿曇非一",
    "T28n1547_010:0490a14": "切智、非一切見。於是彼梵志到世尊所，到",
    "T28n1547_010:0490a15": "已面相慰勞，面相慰勞已却坐一面。使梵志",
    "T28n1547_010:0490a16": "坐一面已。白世尊曰：唯瞿曇！我欲有所問，聽",
    "T28n1547_010:0490a17": "我所問。世尊告曰：當問，恣所問。如是說已。白",
    "T28n1547_010:0490a18": "世尊曰：唯瞿曇說究竟道。云何究竟道？云何",
    "T28n1547_010:0490a19": "沙門瞿曇施設究竟道？世尊為廣說三禪已，",
    "T28n1547_010:0490a20": "說曰：是謂，梵志！如來盡根、如來所行、如來所",
    "T28n1547_010:0490a21": "服。彼不以為究竟是如來、無所著、等正覺。四",
    "T28n1547_010:0490a22": "禪廣說已，說曰：梵志！此說如來盡根、如來所",
    "T28n1547_010:0490a23": "行、如來所服。彼以為究竟是如來、無所著、等",
    "T28n1547_010:0490a24": "正覺。彼梵志聞已意得定：沙門瞿曇真實一",
    "T28n1547_010:0490a25": "切智、一切見。以是故四禪說究竟道。問曰：何",
    "T28n1547_010:0490a26": "以故名如來盡根？答曰：智故得故。如大象於",
    "T28n1547_010:0490a27": "春時見多青草已，彼跳象眾入池中食藕根。",
    "T28n1547_010:0490a28": "彼見已歡喜以牙掘地，掘地已安足。如是世",
    "T28n1547_010:0490a29": "尊四禪地護行已，掘諸法地安智足，是謂智",
    "T28n1547_010:0490b01": "故得故說如來盡根。彼如來盡根者，立止故",
    "T28n1547_010:0490b02": "說。如來所行者，立觀故說。如來所服者，立止",
    "T28n1547_010:0490b03": "觀故說。如佛契經說：四禪安樂遊處。答曰：根",
    "T28n1547_010:0490b04": "本地易成。佛契經說：安樂遊處非根本地，及",
    "T28n1547_010:0490b05": "無色難成故佛不說安樂遊處。問曰：云何此",
    "T28n1547_010:0490b06": "地難成？答曰：彼行者欲界行結所縛，依未來",
    "T28n1547_010:0490b07": "現在前，彼一向苦一向遲。如人堅反縛兩手，",
    "T28n1547_010:0490b08": "欲令還自解，彼一向苦一向遲。如是彼行者",
    "T28n1547_010:0490b09": "欲界行結所縛，依未來現在前，一向苦一向",
    "T28n1547_010:0490b10": "遲。或有行者，觀不淨惡露或安般，謂觀不淨",
    "T28n1547_010:0490b11": "者，彼或十年或二十年，觀白骨或成此定或",
    "T28n1547_010:0490b12": "不成。謂數出入息，彼或十年或二十年數息",
    "T28n1547_010:0490b13": "已，或成此定或不成。謂成此定已，餘欲界結",
    "T28n1547_010:0490b14": "不極勤，初禪現在前。彼初禪謂禪中間現在",
    "T28n1547_010:0490b15": "前，一向苦一向遲。彼一地餘滅心心數法，餘",
    "T28n1547_010:0490b16": "心心數法現在前。滅麁已微現在前，覺俱滅",
    "T28n1547_010:0490b17": "已觀俱現在前。如人以木破木、以石破石，彼",
    "T28n1547_010:0490b18": "一向苦一向遲。如是行者，彼一地中餘心心",
    "T28n1547_010:0490b19": "數法滅已餘心心數法現在前，滅麁已微現",
    "T28n1547_010:0490b20": "在前，覺俱滅已觀俱現在前，是一向苦一向",
    "T28n1547_010:0490b21": "遲。謂初禪除欲已不勤，二禪現在前。二禪除",
    "T28n1547_010:0490b22": "欲已不勤，三禪現在前。三禪除欲已不勤，四",
    "T28n1547_010:0490b23": "禪現在前。問曰：謂四禪除欲已空處現在前，",
    "T28n1547_010:0490b24": "何以故此地難成？答曰：無色微、難覺、不可見，",
    "T28n1547_010:0490b25": "或有不信無色。如彼契經：彼居士至尊者阿",
    "T28n1547_010:0490b26": "難所，說曰：尊者阿難！我本聞無色已如臨深。",
    "T28n1547_010:0490b27": "云何眾生名無色？是謂根本地易成故。佛契",
    "T28n1547_010:0490b28": "經說：安樂遊處非根本地，及無色難成故，佛",
    "T28n1547_010:0490b29": "不說安樂遊處。或曰：謂不勤求除欲可得。如",
    "T28n1547_010:0490c01": "二人乘馬，一乘不調、一乘極調。謂乘不調者",
    "T28n1547_010:0490c02": "彼極勤御，謂乘調者彼不極勤御。如是多有",
    "T28n1547_010:0490c03": "眾生除欲，或非根本及無色或根本地。謂",
    "T28n1547_010:0490c04": "非根本及無色者，彼一向勤求行道。謂根本",
    "T28n1547_010:0490c05": "地者，彼不一向勤求行道。以是故說根本地",
    "T28n1547_010:0490c06": "安樂遊處。或曰：謂攝四枝五枝定可得。問",
    "T28n1547_010:0490c07": "曰：非根本地及無色，有枝耶、無枝耶？若有者，",
    "T28n1547_010:0490c08": "何以故根本地說枝餘不說？若無者，此《施設》",
    "T28n1547_010:0490c09": "所說云何通？彼中說：頗有空處最妙定最妙",
    "T28n1547_010:0490c10": "地，枝可得耶？答曰：有。如從空處起次第入空",
    "T28n1547_010:0490c11": "處。作此論已，有一說者，非根本地及無色有",
    "T28n1547_010:0490c12": "枝。問曰：若有者，何以不說？答曰：應說。謂初禪",
    "T28n1547_010:0490c13": "五枝，除喜已，增不苦不樂。此五枝說初禪邊。",
    "T28n1547_010:0490c14": "謂二禪有四枝，除喜，增不苦不樂，此枝說三",
    "T28n1547_010:0490c15": "禪邊。謂四禪有四枝，彼四禪邊亦無色定。更",
    "T28n1547_010:0490c16": "有說者，根本地有枝，餘者無枝。問曰：若根",
    "T28n1547_010:0490c17": "本地有枝、餘者無枝者，是故此中不說。《施設》",
    "T28n1547_010:0490c18": "云何通？答曰：彼中說覺枝、道枝彼是枝。如是",
    "T28n1547_010:0490c19": "說者，根本地有枝，餘者無枝。或曰：謂樂修道",
    "T28n1547_010:0490c20": "可得。如二人俱趣一方，一從水道、二從陸道。",
    "T28n1547_010:0490c21": "雖同至一方，但水道者樂，非陸道。如是多有",
    "T28n1547_010:0490c22": "眾生除欲，或非根本地及無色或根本地。雖",
    "T28n1547_010:0490c23": "至一處無餘涅槃界，但彼根本者樂，非餘。或",
    "T28n1547_010:0490c24": "曰：謂根本地現在前時，一切身四大現在前。",
    "T28n1547_010:0490c25": "非根本地及無色現在前時，心邊四大現在",
    "T28n1547_010:0490c26": "前。更有說者，非根本及無色現在前時，一切",
    "T28n1547_010:0490c27": "身四大現在前，但生樂不如根本地。如二人",
    "T28n1547_010:0490c28": "池水浴，一在岸上、一入池中浴。水俱除垢，",
    "T28n1547_010:0490c29": "說者為樂謂池中者。如是雖非根本地及無",
    "T28n1547_010:0491a01": "色現在前時，一切身四大現在前，但彼樂不",
    "T28n1547_010:0491a02": "如根本地。以故爾。或曰：謂二種樂可得，外及",
    "T28n1547_010:0491a03": "內。外樂者，謂從禪起入非根本地及無色。內",
    "T28n1547_010:0491a04": "樂者，謂從禪起還入禪。謂二種樂可得，以故",
    "T28n1547_010:0491a05": "爾。或曰：二種樂可得，猗樂及痛樂。三禪有二",
    "T28n1547_010:0491a06": "種樂，四禪雖無痛樂，但猗樂極妙，非彼二種。",
    "T28n1547_010:0491a07": "謂二種樂可得，以故爾。或曰：謂二法等行，精",
    "T28n1547_010:0491a08": "進及止。雖一切地增精進，但因定力根本地",
    "T28n1547_010:0491a09": "精進及止等行，以故爾。或曰：謂無恚樂極廣",
    "T28n1547_010:0491a10": "大可得。如所說：謂此中無恚，此是極樂，以故",
    "T28n1547_010:0491a11": "爾。或曰：謂樂出要道可得。如多有人渡河，",
    "T28n1547_010:0491a12": "或以材浮囊草束，或極大船。彼雖俱渡河，",
    "T28n1547_010:0491a13": "但乘船渡者為樂。如是多有眾生除欲，或非",
    "T28n1547_010:0491a14": "根本地及無色，或根本地。彼雖同度至涅槃，",
    "T28n1547_010:0491a15": "但彼根本樂出要至涅槃，非餘地。以是故契",
    "T28n1547_010:0491a16": "經說：四禪安樂遊處。廣說四禪處盡。",
    "T28n1547_010:0491a17": "鞞婆沙論卷第十"
}