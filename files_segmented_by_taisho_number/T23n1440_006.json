{
    "T23n1440_006:0538c02": "薩婆多毘尼毘婆沙卷第六",
    "T23n1440_006:0538c04": "失譯人名今附秦錄",
    "T23n1440_006:0538c05": "第二十八事",
    "T23n1440_006:0538c06": "此是不共戒，比丘得畜雨衣，比丘尼得畜浴",
    "T23n1440_006:0538c07": "衣、不得畜雨衣，以尼弱劣擔持為難，是故",
    "T23n1440_006:0538c08": "不聽畜雨浴衣。畜雨浴衣凡有二事：天雨時",
    "T23n1440_006:0538c09": "以障四邊於中澡浴，若天熱時亦以自障於",
    "T23n1440_006:0538c10": "中澡浴；二以夏月多雨，常裹三衣擔持行來。",
    "T23n1440_006:0538c11": "沙彌、沙彌尼、式叉摩尼不聽畜。春殘一月應",
    "T23n1440_006:0538c12": "求雨衣、半月應畜者，從三月十六日至四月",
    "T23n1440_006:0538c13": "十五日是春殘一月，從三月十六日至三月",
    "T23n1440_006:0538c14": "盡應求應作，若得成衣，從四月一日至十五",
    "T23n1440_006:0538c15": "日應畜。畜法者，得用浴擔持行來。若不成衣，",
    "T23n1440_006:0538c16": "乃至四月十五日聽求聽作。設三月十六日",
    "T23n1440_006:0538c17": "求衣，至十八日十九日成衣者，律師云：亦",
    "T23n1440_006:0538c18": "得畜用。察其意制，此一月內得求得畜，而",
    "T23n1440_006:0538c19": "大制半月應求、半月應畜。若前安居，至四月",
    "T23n1440_006:0538c20": "十五日應如法受持。到七月十五日應著",
    "T23n1440_006:0538c21": "一處，不應畜用，若畜用者突吉羅。亦不須捨，",
    "T23n1440_006:0538c22": "至來年安居時如前畜用，不須更受。若後安",
    "T23n1440_006:0538c23": "居，從四月一日至五月十五日，四十五日",
    "T23n1440_006:0538c24": "畜。至七月十五日應舉一處，不應畜用，次第",
    "T23n1440_006:0538c25": "如前安居法。若閏三月，比丘不應前三月求",
    "T23n1440_006:0538c26": "作雨衣，應後三月十六日應求作雨衣。若比",
    "T23n1440_006:0538c27": "丘先不知有閏，前三月十六日求作雨浴衣",
    "T23n1440_006:0538c28": "已竟，於其中間長一月內不得畜用，應舉",
    "T23n1440_006:0538c29": "一處。此是百一物中一事，不須與人，不須",
    "T23n1440_006:0539a01": "作淨。若閏四月，前四月十六日安居，即日應",
    "T23n1440_006:0539a02": "受持雨衣。至七月十五日，於其中間百二十",
    "T23n1440_006:0539a03": "日常得畜，以夏有閏多雨熱故。過半月畜捨",
    "T23n1440_006:0539a04": "墮者，律師云：諸論師謂閏三月，於前三月十",
    "T23n1440_006:0539a05": "六日求作雨衣，至三月盡作衣已竟，至後三",
    "T23n1440_006:0539a06": "衣便受用。至後三月盡從受來，尼薩耆波逸",
    "T23n1440_006:0539a07": "提。求來作來，突吉羅。是名過半月畜，是衣",
    "T23n1440_006:0539a08": "應捨。波逸提罪懺懺悔過已，從四月一日便",
    "T23n1440_006:0539a09": "畜用至四月十五日，無過四月十六日，受持",
    "T23n1440_006:0539a10": "次第如前法。過半月衣從求作衣來，突吉羅。",
    "T23n1440_006:0539a11": "於閏一月中畜，一尼薩耆波逸提。設未捨衣",
    "T23n1440_006:0539a12": "未悔過，從四月一日至七月十五日中間更",
    "T23n1440_006:0539a13": "不得罪。若無閏處比丘求雨浴衣，往有閏處",
    "T23n1440_006:0539a14": "安居，是人從求衣來作衣來皆突吉羅，受持",
    "T23n1440_006:0539a15": "衣來捨墮。有閏者閏三月，無閏處比丘從三",
    "T23n1440_006:0539a16": "月十六日求雨浴衣，於有閏處是前三月，比",
    "T23n1440_006:0539a17": "丘於無閏處得雨浴衣已，至有閏處始入後",
    "T23n1440_006:0539a18": "三月，於其中間長一月，未至求衣時。以非求",
    "T23n1440_006:0539a19": "衣時故，從求作來突吉羅。過半月畜故，從",
    "T23n1440_006:0539a20": "畜用來尼薩耆波逸提。以先有心故，比丘不",
    "T23n1440_006:0539a21": "畜雨浴衣無罪。雨衣至四月十六日，能受亦",
    "T23n1440_006:0539a22": "可、不受無過。",
    "T23n1440_006:0539a23": "第二十九事",
    "T23n1440_006:0539a24": "此是共戒，比丘、尼俱尼薩耆波逸提，三眾突",
    "T23n1440_006:0539a25": "吉羅。此戒體，若物向僧，與前人說法令物自",
    "T23n1440_006:0539a26": "入，捨墮，物則還僧；向三二一比丘，突吉羅。若",
    "T23n1440_006:0539a27": "比丘知是物向比丘尼僧，自求向己，捨墮；向",
    "T23n1440_006:0539a28": "三二一，突吉羅。若比丘知檀越以物施僧，",
    "T23n1440_006:0539a29": "迴向彼塔，物即入彼塔，不須還取，以福同",
    "T23n1440_006:0539b01": "故，比丘作突吉羅懺。若比丘知檀越以物施",
    "T23n1440_006:0539b02": "此僧者，迴向餘僧者，物入此餘僧者，不",
    "T23n1440_006:0539b03": "須還取，以僧者同故，比丘作突吉羅懺。若",
    "T23n1440_006:0539b04": "比丘知檀越以自恣臘與此眾僧，迴向餘僧，",
    "T23n1440_006:0539b05": "自恣物應還與此僧，以自恣物所屬異故，比",
    "T23n1440_006:0539b06": "丘作突吉羅懺。若不還此僧，計錢成罪。面門",
    "T23n1440_006:0539b07": "臘亦如是。若比丘知物向一人，迴向餘人，應",
    "T23n1440_006:0539b08": "還取，此物已歸此物主，作突吉羅懺；若不還",
    "T23n1440_006:0539b09": "彼物，計錢成罪。",
    "T23n1440_006:0539b10": "第三十事",
    "T23n1440_006:0539b11": "此是共戒，比丘、尼俱尼薩耆波逸提。畢陵迦",
    "T23n1440_006:0539b12": "婆蹉弟子，有殘不淨酥、油、蜜、石蜜，殘宿而",
    "T23n1440_006:0539b13": "食，惡捉、不受、內宿。佛先但制五正食、似食，未",
    "T23n1440_006:0539b14": "制七日藥。凡不受、內宿等，盡是先作也。此",
    "T23n1440_006:0539b15": "戒體，若病比丘須七日藥，自無淨人求倩難",
    "T23n1440_006:0539b16": "得，應自從淨人手受。從比丘口受已，隨著一",
    "T23n1440_006:0539b17": "處，七日內自取而食。若病重，口不受，亦得服。",
    "T23n1440_006:0539b18": "設看病比丘手受口受，亦成受法。設受已，淨",
    "T23n1440_006:0539b19": "人若觸，更受。若即日受，若以不受藥墮中，",
    "T23n1440_006:0539b20": "應還更受。若受藥已經二日三日，有藥入中，",
    "T23n1440_006:0539b21": "應還更受，更從一日作始，次第七日。若藥眾",
    "T23n1440_006:0539b22": "多，不知何者是受、何者不受？應更手受口受",
    "T23n1440_006:0539b23": "然後服之。若六日七日異病比丘，不得復受",
    "T23n1440_006:0539b24": "藥經七日。此藥至七日，此藥應作淨、若與",
    "T23n1440_006:0539b25": "人、若服。若不作淨、不與人、不服，至八日地了",
    "T23n1440_006:0539b26": "時，尼薩耆波逸提。若不病人七日藥，得於",
    "T23n1440_006:0539b27": "淨人邊作淨已，得共一處隨時受食。若自受",
    "T23n1440_006:0539b28": "已經宿取食，犯殘宿食戒，作波逸提懺。此",
    "T23n1440_006:0539b29": "四種藥，日中後一切時食無過。若以時藥、終",
    "T23n1440_006:0539c01": "身藥助成七日藥，作七日藥服無過，以七",
    "T23n1440_006:0539c02": "日藥勢力多故，又助成七日藥故。如以酥煮",
    "T23n1440_006:0539c03": "肉，此酥肉汁得作七日藥服。如石蜜或時",
    "T23n1440_006:0539c04": "藥、或以終身藥已成石蜜，得作七日藥服。",
    "T23n1440_006:0539c05": "如是或以時藥或七日藥以成終身藥，作終",
    "T23n1440_006:0539c06": "身藥服無過。或以終身藥、或以七日藥以成",
    "T23n1440_006:0539c07": "時藥，作時藥服，隨勢力多故、相助成故。若分",
    "T23n1440_006:0539c08": "數勢力等者，隨名取定。如石蜜丸，雖勢力",
    "T23n1440_006:0539c09": "等，以名定，作七日藥服。如五石散，隨石作",
    "T23n1440_006:0539c10": "名，作終身藥服。如是若勢力多者，隨力作名。",
    "T23n1440_006:0539c11": "若力等者，隨名定藥。三十事竟。",
    "T23n1440_006:0539c12": "九十事初戒",
    "T23n1440_006:0539c13": "此是共戒，比丘、尼俱波逸提，三眾突吉羅。",
    "T23n1440_006:0539c14": "或有妄語入波羅夷，實無過人法說有過人",
    "T23n1440_006:0539c15": "法故。或有妄語入僧伽婆尸沙，以無根法謗",
    "T23n1440_006:0539c16": "他比丘故。或有妄語入偷蘭遮，如說過人法",
    "T23n1440_006:0539c17": "不滿、以無根法謗他不滿。或有妄語入波",
    "T23n1440_006:0539c18": "逸提，如無根僧殘謗他故。如此九十事中種",
    "T23n1440_006:0539c19": "種妄語，是謂妄語入波逸提。或有妄語入突",
    "T23n1440_006:0539c20": "吉羅，如三眾妄語。或有妄語無罪，如先作、",
    "T23n1440_006:0539c21": "如在家無師僧、本破戒還作比丘。或有七事",
    "T23n1440_006:0539c22": "以成妄語：一先作妄語意、二發口妄語、三",
    "T23n1440_006:0539c23": "妄語已說是妄語、四異見、五異欲、六異忍、",
    "T23n1440_006:0539c24": "七異知。復有四事以成妄語：一異見，後三事",
    "T23n1440_006:0539c25": "如前。或有三事以成妄語：一先作妄語意、二",
    "T23n1440_006:0539c26": "設言妄語、三妄語已說是妄語。若比丘不見",
    "T23n1440_006:0539c27": "事言見，波逸提。若見言不見、若見謂不見",
    "T23n1440_006:0539c28": "語他言見、若不見謂見語他言不見、若見",
    "T23n1440_006:0539c29": "已疑為見不見語他言不見、若不見疑為",
    "T23n1440_006:0540a01": "見不見語他言見，以是心想故，皆波逸提。",
    "T23n1440_006:0540a02": "聞、覺、知亦如是。一切隨心想說，無犯。見聞覺",
    "T23n1440_006:0540a03": "知，以眼為見、以耳為聞、鼻舌身為覺、意根為",
    "T23n1440_006:0540a04": "知，以三根性利力用偏多，各分為名。三根性",
    "T23n1440_006:0540a05": "鈍力用處少，總名為覺。復次三根能遠取境",
    "T23n1440_006:0540a06": "界，各分為名；三根近取境界，故合為名。若",
    "T23n1440_006:0540a07": "使妄語、若書信妄語，盡突吉羅。若先無心",
    "T23n1440_006:0540a08": "妄語，誤亂失口妄語，盡突吉羅。若說法義論、",
    "T23n1440_006:0540a09": "若傳人語、若凡說一切是非，莫自攝為是，常",
    "T23n1440_006:0540a10": "令推寄有本，則無過也。若狂心亂心病壞心，",
    "T23n1440_006:0540a11": "無犯。或有妄語不兩舌者，如旋風土鬼來至",
    "T23n1440_006:0540a12": "我所、自言持戒清淨婬欲不起、如自稱過人",
    "T23n1440_006:0540a13": "法，前人不聞不受，重偷蘭。若欲以無根法",
    "T23n1440_006:0540a14": "謗他，先向同意說，某甲比丘犯如是罪，與",
    "T23n1440_006:0540a15": "我相助，重偷蘭。如破僧相助僧殘，未滿者偷",
    "T23n1440_006:0540a16": "蘭。",
    "T23n1440_006:0540a17": "九十事第二",
    "T23n1440_006:0540a18": "此是共戒，比丘、尼俱波逸提，三眾突吉羅。",
    "T23n1440_006:0540a19": "說本生因緣者，一以證輕毀過罪故。二息誹",
    "T23n1440_006:0540a20": "謗故，若不說本生，外道當言：「瞿曇沙門無宿",
    "T23n1440_006:0540a21": "命通。」三以成十二部經故。此是本生也，佛用",
    "T23n1440_006:0540a22": "願智以知過去。問曰：「願智、宿命智有何差別？」",
    "T23n1440_006:0540a23": "答曰：「宿命智知過去，願智知三世。宿命智",
    "T23n1440_006:0540a24": "知有漏，願智二俱兼知。宿命智知自身過",
    "T23n1440_006:0540a25": "去，願智自他兼知。宿命智一身二身次第",
    "T23n1440_006:0540a26": "得知，願智一念超知百劫。」古時畜生所以",
    "T23n1440_006:0540a27": "能語，今時畜生所以不語，謂劫初時先有",
    "T23n1440_006:0540a28": "人天未有三惡。初有三惡，盡從人天中來。以",
    "T23n1440_006:0540a29": "宿習近故，是以能語。今時畜生，多從三惡",
    "T23n1440_006:0540b01": "道中來，是以不語。是中犯者，有八種：謂一",
    "T23n1440_006:0540b02": "種姓、二伎、三作、四犯、五病、六想、七煩惱、八",
    "T23n1440_006:0540b03": "罵。以此八種輕比丘者，若以種伎作三事",
    "T23n1440_006:0540b04": "輕毀剎利婆羅門估客子三種人者，突吉羅；",
    "T23n1440_006:0540b05": "以此三事輕毀餘人者，盡波逸提。以餘五事",
    "T23n1440_006:0540b06": "輕毀剎利乃至栴陀羅，波逸提。若以八事現",
    "T23n1440_006:0540b07": "前輕毀，波逸提；屏處輕毀，突吉羅。若以八",
    "T23n1440_006:0540b08": "事輕毀比丘尼，突吉羅。以此八事輕毀三眾，",
    "T23n1440_006:0540b09": "突吉羅。以此八事輕毀狂心亂心病壞心、",
    "T23n1440_006:0540b10": "在家無師僧越濟人、一切在家人聾人，盡突",
    "T23n1440_006:0540b11": "吉羅，六罪人亦突吉羅。若前人有此八事，",
    "T23n1440_006:0540b12": "輕毀者波逸提。若無八事，但為惱故輕毀，突",
    "T23n1440_006:0540b13": "吉羅。若遣使書信，突吉羅。若以八事輕毀",
    "T23n1440_006:0540b14": "言：「汝有此八事，皆不應出家法。」如是語故",
    "T23n1440_006:0540b15": "波逸提。若直以八事輕毀，突吉羅。除此八事，",
    "T23n1440_006:0540b16": "以餘輕毀者，設言：「汝多食多眠多談語，用",
    "T23n1440_006:0540b17": "出家受戒為？」突吉羅。此戒體，若聞者，波逸",
    "T23n1440_006:0540b18": "提；不聞者，突吉羅。凡設有先出家而後癩病",
    "T23n1440_006:0540b19": "者，一切僧事故得共作，若食時莫令坐眾",
    "T23n1440_006:0540b20": "中。",
    "T23n1440_006:0540b21": "九十事第三",
    "T23n1440_006:0540b22": "此是共戒，比丘、尼俱波逸提，三眾突吉羅。",
    "T23n1440_006:0540b23": "是中犯者，有八種：一種、二伎、三作、四犯、五病、",
    "T23n1440_006:0540b24": "六想、七煩惱、八罵。是八事皆用五事：如是",
    "T23n1440_006:0540b25": "名、如是性、如是種、如是作、如是相。此八事中",
    "T23n1440_006:0540b26": "三事種伎作傳向剎利婆羅門估客子比丘，",
    "T23n1440_006:0540b27": "突吉羅。以此三事傳向餘比丘，波逸提。若以",
    "T23n1440_006:0540b28": "五事傳向一比丘，波逸提。若以八事傳向四",
    "T23n1440_006:0540b29": "眾，突吉羅。傳向在家無師僧、若遣使書信、",
    "T23n1440_006:0540c01": "狂心亂心病壞心聾、越濟人、六罪人、一切在家",
    "T23n1440_006:0540c02": "人，盡突吉羅。以五事者，若比丘傳此比丘",
    "T23n1440_006:0540c03": "語向彼比丘說，乃至言：「彼說汝是惡罵人，用",
    "T23n1440_006:0540c04": "出家受戒為？」即問：「彼是誰耶。」答言：「某姓。」「某",
    "T23n1440_006:0540c05": "姓是誰？」答言：「某種。」「某種是誰？」答言：「某作。」「某",
    "T23n1440_006:0540c06": "作是誰？」答言：「某相。」若彼聞者，波逸提；不聞，突",
    "T23n1440_006:0540c07": "吉羅。所以次第五種者，以同名同姓等多故，",
    "T23n1440_006:0540c08": "宜次第定之。或有兩舌非妄語非惡口，如",
    "T23n1440_006:0540c09": "一比丘傳此比丘語向彼說，當實說故非妄",
    "T23n1440_006:0540c10": "語，軟語說故非惡口，以分離心故名兩舌。",
    "T23n1440_006:0540c11": "或有兩舌是妄語非惡口，如一比丘傳此比",
    "T23n1440_006:0540c12": "丘語向彼比丘說，以別離心故是兩舌，以妄",
    "T23n1440_006:0540c13": "說故是妄語，以軟語說故非惡口。或兩舌是",
    "T23n1440_006:0540c14": "惡口非妄語，如一比丘傳此比丘語向彼比",
    "T23n1440_006:0540c15": "丘說，以別離心故是兩舌，以麁語說故是惡",
    "T23n1440_006:0540c16": "口，當實說故非妄語。或有兩舌是妄語是",
    "T23n1440_006:0540c17": "惡口，如一比丘傳此比丘語向彼比丘說，以",
    "T23n1440_006:0540c18": "別離心故是兩舌，以妄說故是妄語，以惡聲",
    "T23n1440_006:0540c19": "說故是惡口。妄語、惡口作四句亦如是。如",
    "T23n1440_006:0540c20": "是解已更說，波逸提突吉羅。解者，應言聞已",
    "T23n1440_006:0540c21": "更說，若聞者波逸提，不聞突吉羅。二種罵",
    "T23n1440_006:0540c22": "突吉羅。在家人罵者，說俗中種種不清淨。",
    "T23n1440_006:0540c23": "出家人罵者，直說出家中不如法事。除此八",
    "T23n1440_006:0540c24": "事更以餘事者，云：「汝是多眠多食人戲笑人，",
    "T23n1440_006:0540c25": "用出家受戒為？」突吉羅。若言：「汝欺誑人多情",
    "T23n1440_006:0540c26": "詐人。」如是傳向比丘者，聞則突吉羅，不聞",
    "T23n1440_006:0540c27": "亦突吉羅。若不傳彼此語，但二邊說令離散",
    "T23n1440_006:0540c28": "者，突吉羅。",
    "T23n1440_006:0540c29": "九十事第四",
    "T23n1440_006:0541a01": "此是共戒，比丘、尼俱波逸提，三眾突吉羅。",
    "T23n1440_006:0541a02": "是人有五種：一者舊人、二者客人、三者受",
    "T23n1440_006:0541a03": "欲人、四者說羯磨人、五者見羯磨人。是中",
    "T23n1440_006:0541a04": "犯者，若舊比丘於相言諍中相言諍想，如",
    "T23n1440_006:0541a05": "法滅已如法滅想，還更發起，波逸提。相言諍",
    "T23n1440_006:0541a06": "中相助諍想，如法滅已如法滅想，還更發起，",
    "T23n1440_006:0541a07": "波逸提。相言諍中犯罪諍想、常所行諍想亦",
    "T23n1440_006:0541a08": "如是。如相言諍有四句，相助諍、犯罪諍、常所",
    "T23n1440_006:0541a09": "行諍亦各有四句，凡十六句，此諸句中各得",
    "T23n1440_006:0541a10": "波逸提。如舊比丘於四諍中作十六句，客人、",
    "T23n1440_006:0541a11": "受欲人、說羯磨人、見羯磨人亦於四諍中各",
    "T23n1440_006:0541a12": "有十六句，凡五人八十句，一一句中各得波",
    "T23n1440_006:0541a13": "逸提。若舊比丘於相言諍中如法滅已如法",
    "T23n1440_006:0541a14": "滅想，還更發起，波逸提。如法滅中不如法滅",
    "T23n1440_006:0541a15": "想，還更發起，波逸提。如法滅中生疑，還",
    "T23n1440_006:0541a16": "更發起，波逸提。如相言諍有三句，句句中得",
    "T23n1440_006:0541a17": "波逸提。相助諍、犯罪諍、常所行諍亦各有三",
    "T23n1440_006:0541a18": "句，有十二句。如舊比丘，客比丘、受欲比丘、說",
    "T23n1440_006:0541a19": "羯磨比丘、見羯磨比丘亦各十二句，凡六十",
    "T23n1440_006:0541a20": "句，一一句中波逸提。若舊比丘於相言諍法",
    "T23n1440_006:0541a21": "不如法滅想，還更發起，突吉羅。如法滅諍中",
    "T23n1440_006:0541a22": "生疑，還更發起，突吉羅。如相言諍有二句，",
    "T23n1440_006:0541a23": "餘三諍亦各有二句，凡八句，餘四人亦有八",
    "T23n1440_006:0541a24": "句，凡四十句，一一句中突吉羅。若舊比丘於",
    "T23n1440_006:0541a25": "相言諍法不如法滅中不如法滅想，還更",
    "T23n1440_006:0541a26": "發起，不犯。如相言諍作一句，餘三諍亦各有",
    "T23n1440_006:0541a27": "一句。如舊比丘於四諍中各作四句，餘四比",
    "T23n1440_006:0541a28": "丘亦各有四句，凡二十句，一一句中不犯。",
    "T23n1440_006:0541a29": "此戒體，不問羯磨不羯磨，但僧和合如法作",
    "T23n1440_006:0541b01": "已，後還發起，不問眾中屏處，盡波逸提。",
    "T23n1440_006:0541b02": "若是僧制不入佛法，還更發起，突吉羅。若非",
    "T23n1440_006:0541b03": "佛法、非僧法，人和合作已，作非法心，還更發",
    "T23n1440_006:0541b04": "起，無罪。除五種人，外來與欲比丘盡同。",
    "T23n1440_006:0541b05": "九十事第五",
    "T23n1440_006:0541b06": "此是不共戒，比丘尼與男子說法過五六語，",
    "T23n1440_006:0541b07": "突吉羅。二男子，不犯。式叉摩尼、沙彌尼亦突",
    "T23n1440_006:0541b08": "吉羅。沙彌與女人說法過五六語，亦突吉羅。",
    "T23n1440_006:0541b09": "女者，能受婬欲者，若石女、若小女未堪任作",
    "T23n1440_006:0541b10": "婬欲者，突吉羅。五六語者，五種語名，色陰",
    "T23n1440_006:0541b11": "無常、受想行識無常，此五語無犯。若過五語，",
    "T23n1440_006:0541b12": "波逸提。六語名，眼無常、耳鼻身意無常，是",
    "T23n1440_006:0541b13": "名五六語。若過五六語，波逸提。有智男子",
    "T23n1440_006:0541b14": "者，謂解人情語言意趣向。可作證明者，要",
    "T23n1440_006:0541b15": "是相解語言，若方類不同者一切不聽。男子",
    "T23n1440_006:0541b16": "必是白衣，一切出家人亦不得，以事同故。",
    "T23n1440_006:0541b17": "正使眾僧集會，若有女人若多若少，無有智",
    "T23n1440_006:0541b18": "男子，不得為說。得為尼說法，一切尼眾以教",
    "T23n1440_006:0541b19": "誡法故無過。若比丘以為女人說法過五六",
    "T23n1440_006:0541b20": "語，波逸提。即先坐處無有智男子，更有異女",
    "T23n1440_006:0541b21": "人來復為說法，先女人亦在中坐，二俱聞法。",
    "T23n1440_006:0541b22": "設說法已從坐起去，道中更為異女人說法，",
    "T23n1440_006:0541b23": "先女人亦俱聞法。若為女人說法過五六語",
    "T23n1440_006:0541b24": "已，入餘處更為女人說法，先女人亦在壁",
    "T23n1440_006:0541b25": "立聽、若在餘屏處聽，二俱聞法。此三處說",
    "T23n1440_006:0541b26": "法，皆於先女人邊得罪。先女人已過五六語，",
    "T23n1440_006:0541b27": "後為餘女人說法，亦同聞法，以先因緣故。若",
    "T23n1440_006:0541b28": "初語時，語語波逸提。若不知前女人在中者，",
    "T23n1440_006:0541b29": "不犯。若經說，事事波逸提。若偈說，偈偈波逸",
    "T23n1440_006:0541c01": "提。偈者，三十二字、或三十字、或二十字。若",
    "T23n1440_006:0541c02": "轉經者，亦事事波逸提。不犯者，若說布施福",
    "T23n1440_006:0541c03": "報呪願、若問而答、若受五戒八戒、若唄。若",
    "T23n1440_006:0541c04": "說世間常事，突吉羅。",
    "T23n1440_006:0541c05": "九十事第六",
    "T23n1440_006:0541c06": "此是共戒，比丘、尼俱波逸提，三眾突吉羅。",
    "T23n1440_006:0541c07": "為諸比丘結戒者，為異外道故、為師與弟子",
    "T23n1440_006:0541c08": "差別故、為分別言語令分了故、為依實義",
    "T23n1440_006:0541c09": "不貴音聲故。未受具戒人者。除比丘、比丘尼，",
    "T23n1440_006:0541c10": "餘一切人是。此戒體，以句法教未受具戒",
    "T23n1440_006:0541c11": "人得罪。句法有二種：一足句、二不足句。足句",
    "T23n1440_006:0541c12": "者，律師云：同句。若師誦長句，弟子亦誦長",
    "T23n1440_006:0541c13": "句，是名同句。是中犯者，若師隨聲高下誦長",
    "T23n1440_006:0541c14": "句授弟子，弟子與師齊聲誦長句者，得波逸",
    "T23n1440_006:0541c15": "提。若誦短句，齊聲同誦，波逸提。若師誦長",
    "T23n1440_006:0541c16": "句、弟子誦短句，若齊聲者，突吉羅。若師誦短",
    "T23n1440_006:0541c17": "句、弟子誦長句，齊聲誦者，突吉羅。不犯者，",
    "T23n1440_006:0541c18": "若師誦已、弟子後誦，不令聲合，不問同與不",
    "T23n1440_006:0541c19": "同句，一切不犯。義正在同句齊聲得波逸",
    "T23n1440_006:0541c20": "提，若句不同齊聲者突吉羅。但令聲有前後，",
    "T23n1440_006:0541c21": "一切無犯。若二人俱經利，並誦無犯，不得",
    "T23n1440_006:0541c22": "合唄。若比丘無處受誦，乃至得從沙彌尼受",
    "T23n1440_006:0541c23": "法，但求好持戒重德人作伴證明耳。亦得",
    "T23n1440_006:0541c24": "從白衣受法，但不得稱阿闍梨，如是展轉",
    "T23n1440_006:0541c25": "皆得受法，但消息令不失威儀。足味不足味、",
    "T23n1440_006:0541c26": "足字不足字亦如是。若以同句教具戒人，突",
    "T23n1440_006:0541c27": "吉羅。若師誦長句、弟子誤受短句，突吉羅。",
    "T23n1440_006:0541c28": "九十事第七",
    "T23n1440_006:0541c29": "此是共戒，比丘、尼俱波逸提，三眾突吉羅。",
    "T23n1440_006:0542a01": "若為利養故向具戒人說者，亦波逸提。與比",
    "T23n1440_006:0542a02": "丘結戒者，為大人法故、若稱德行、覆藏過罪",
    "T23n1440_006:0542a03": "是小人法。為平等法故，若自稱聖德則賢愚各",
    "T23n1440_006:0542a04": "異，前人於眾僧無平等心。「頗有向未受具戒",
    "T23n1440_006:0542a05": "人說過人法無犯耶？」答曰：「有。若向知識同",
    "T23n1440_006:0542a06": "心無外，不為名利而為說者，無犯。若遇賊難，",
    "T23n1440_006:0542a07": "畏失夭命故語言：『汝若殺我得大重罪。』若為",
    "T23n1440_006:0542a08": "病故無人看視，得語前人：『若看我者得大福",
    "T23n1440_006:0542a09": "德。』如是等因緣說則無罪，以人身難得故，",
    "T23n1440_006:0542a10": "是故無過。」未受大戒人者，除比丘、比丘尼，餘",
    "T23n1440_006:0542a11": "一切人是。實有者，實有過人法。若比丘實得",
    "T23n1440_006:0542a12": "四向四果，向未受具戒人說者，波逸提。若實",
    "T23n1440_006:0542a13": "得四禪、四無量心、四無色定、五神通、不淨觀、阿",
    "T23n1440_006:0542a14": "那波那，向他人說，波逸提。問曰：「不淨觀、阿",
    "T23n1440_006:0542a15": "那波那，是近小法。何以名過人法？」答曰：「此是",
    "T23n1440_006:0542a16": "入甘露初門，一切賢聖莫不由之，是故名過",
    "T23n1440_006:0542a17": "人法。」乃至為名利故，言我清淨持戒，突吉羅。",
    "T23n1440_006:0542a18": "若說天龍鬼神來至我所，為名利故，波逸提。",
    "T23n1440_006:0542a19": "若言旋風土鬼來至我所，為名利故，突吉羅。",
    "T23n1440_006:0542a20": "若實誦三藏，為名利故向人說者，突吉羅。隨",
    "T23n1440_006:0542a21": "所誦經隨所解義隨能問答，為名利故向人",
    "T23n1440_006:0542a22": "說者，突吉羅。",
    "T23n1440_006:0542a23": "九十事第八",
    "T23n1440_006:0542a24": "此是共戒，比丘、尼俱波逸提，三眾不犯。與",
    "T23n1440_006:0542a25": "諸比丘結戒者，為大護佛法故。若向白衣說",
    "T23n1440_006:0542a26": "比丘罪惡，則前人於佛法中無信敬心，寧破",
    "T23n1440_006:0542a27": "塔壞像不向未受具戒人說比丘過惡，若說",
    "T23n1440_006:0542a28": "過罪則破法身故。除僧羯磨者，凡羯磨者二",
    "T23n1440_006:0542a29": "種，如律文說，若向未受具戒人說比丘麁罪",
    "T23n1440_006:0542b01": "者，波羅夷僧殘。向未受具戒人說二篇罪名，",
    "T23n1440_006:0542b02": "波逸提。說罪事，突吉羅。若說下三篇罪名，突",
    "T23n1440_006:0542b03": "吉羅。說罪事，亦突吉羅。不問前比丘有罪無",
    "T23n1440_006:0542b04": "罪，向未受具戒人說其麁罪，盡波逸提。若說",
    "T23n1440_006:0542b05": "四眾罪，突吉羅。若遣使、書信印信，亦突吉羅。",
    "T23n1440_006:0542b06": "若說出佛身血、壞僧輪，對首偷蘭遮。若說",
    "T23n1440_006:0542b07": "四事邊、十三事邊，一切偷蘭遮突吉羅。若說",
    "T23n1440_006:0542b08": "四眾麁罪，突吉羅。若比丘見餘比丘犯波羅",
    "T23n1440_006:0542b09": "夷者，見比丘與女人說過人法，謂為波羅夷。",
    "T23n1440_006:0542b10": "云何波羅夷謂僧殘？邪見比丘與女人說過",
    "T23n1440_006:0542b11": "人法，謂與女人作惡語，是名於波羅夷謂僧",
    "T23n1440_006:0542b12": "殘。云何謂波逸提？見比丘與女人說過人法，",
    "T23n1440_006:0542b13": "謂與女人過五六語。云何謂波羅提提舍尼？",
    "T23n1440_006:0542b14": "見比丘與女人說過人法，謂從女人精舍內",
    "T23n1440_006:0542b15": "受飲食。云何謂突吉羅？見比丘與女人說過",
    "T23n1440_006:0542b16": "人法，謂語女人汝盲汝瞎。若比丘見餘比丘",
    "T23n1440_006:0542b17": "與女人惡口語，是名僧殘。云何於僧殘謂波",
    "T23n1440_006:0542b18": "逸提？見比丘與女人惡口語，謂過五六語，是",
    "T23n1440_006:0542b19": "謂於僧殘謂波逸提。云何謂波羅提提舍尼？",
    "T23n1440_006:0542b20": "見比丘與女人惡口語，謂從女人精舍內受飲",
    "T23n1440_006:0542b21": "食。云何謂突吉羅，見比丘與女人惡口語，謂",
    "T23n1440_006:0542b22": "語女人汝盲汝瞎。云何謂波羅夷？見比丘與",
    "T23n1440_006:0542b23": "女人惡口語，謂說過人法。若比丘見比丘與",
    "T23n1440_006:0542b24": "女人過五六語，是謂波逸提。云何謂波羅提",
    "T23n1440_006:0542b25": "提舍尼？若見比丘與女人過五六語，謂從女",
    "T23n1440_006:0542b26": "人精舍內受飲食。云何謂突吉羅？若比丘與",
    "T23n1440_006:0542b27": "女人過五六語，謂語女人此黑此白。云何謂",
    "T23n1440_006:0542b28": "波羅夷？若與女人過五六語，謂說過人法。云",
    "T23n1440_006:0542b29": "何謂僧殘？若見比丘與女人過五六語，謂與",
    "T23n1440_006:0542c01": "女人惡口語。若見比丘從女人精舍內受飲",
    "T23n1440_006:0542c02": "食，是名波羅提提舍尼。云何謂突吉羅？見比",
    "T23n1440_006:0542c03": "丘從女人精舍內受飲食，謂語女人此盲此",
    "T23n1440_006:0542c04": "瞎。云何謂波羅夷？見比丘從女人精舍內受",
    "T23n1440_006:0542c05": "飲食，謂說過人法。云何謂僧殘？見比丘從",
    "T23n1440_006:0542c06": "女人精舍內受飲食，謂與女人作惡口語。云",
    "T23n1440_006:0542c07": "何謂波逸提？見比丘從女人精舍內受飲食，",
    "T23n1440_006:0542c08": "謂與女人過五六語。若見比丘語女人此白",
    "T23n1440_006:0542c09": "此黑，是謂突吉羅。云何謂波羅夷？見比丘語",
    "T23n1440_006:0542c10": "女人此盲此瞎，謂說過人法。云何謂僧殘？見",
    "T23n1440_006:0542c11": "比丘語女人此盲此瞎，謂與女人作惡語。云",
    "T23n1440_006:0542c12": "何謂波逸提？見比丘語女人此盲此瞎，謂與",
    "T23n1440_006:0542c13": "女人過五六語。云何謂波羅提提舍尼？見比",
    "T23n1440_006:0542c14": "丘語女人此盲此瞎，謂從女人精舍內受飲",
    "T23n1440_006:0542c15": "食。若比丘見餘比丘犯波羅夷生疑，為波羅",
    "T23n1440_006:0542c16": "夷為非波羅夷？如見比丘共女人作婬，謂為",
    "T23n1440_006:0542c17": "故出精、謂為石女，後便斷疑，於波羅夷中",
    "T23n1440_006:0542c18": "定生波羅夷想。問曰：「何由斷疑？」答曰：「遇善",
    "T23n1440_006:0542c19": "知識故斷疑。遇善知識，能斷不善法、能滅邪",
    "T23n1440_006:0542c20": "法、能斷不定法。」若見比丘犯僧殘生疑，見",
    "T23n1440_006:0542c21": "與女人赤體相抱，疑為赤體為合衣？為石女",
    "T23n1440_006:0542c22": "為非石女？若比丘犯與女人過五六語，疑為",
    "T23n1440_006:0542c23": "過五六語為不過？為石女為非石女？若比丘",
    "T23n1440_006:0542c24": "見比丘學家中取食，疑為作羯磨若未作羯",
    "T23n1440_006:0542c25": "磨？若比丘見餘比丘語女人此盲此瞎生疑，",
    "T23n1440_006:0542c26": "為言此盲此瞎？為說餘事？",
    "T23n1440_006:0542c27": "九十事第九",
    "T23n1440_006:0542c28": "與諸比丘結戒者，為滅鬪諍故、為滅苦惱故、",
    "T23n1440_006:0542c29": "為得安樂行道故。此是共戒，比丘、尼俱波逸",
    "T23n1440_006:0543a01": "提，三眾突吉羅。此戒體，若僧和合作羯磨不",
    "T23n1440_006:0543a02": "作羯磨，與知事執勞苦人，若僧祈物、若自",
    "T23n1440_006:0543a03": "恣物和合與已，後便呵言隨親厚與，波逸提。",
    "T23n1440_006:0543a04": "凡眾僧中，若為僧執勞苦人，若大德及貧匱",
    "T23n1440_006:0543a05": "者，若僧和合與，盡得與之。若與欲，和合後呵",
    "T23n1440_006:0543a06": "者，波逸提。若在外來呵者，突吉羅。此戒不必",
    "T23n1440_006:0543a07": "言隨親厚與，但言不應與，盡犯。",
    "T23n1440_006:0543a08": "九十事第十",
    "T23n1440_006:0543a09": "此是共戒，三眾不犯。闡那者，是佛異母弟，優",
    "T23n1440_006:0543a10": "填王妹兒。俱舍毘國是闡那所生處，白淨王",
    "T23n1440_006:0543a11": "安處宮室也。拘舍彌國安一宮室也，闡那母",
    "T23n1440_006:0543a12": "常在此中。有一姝亦適此國，以是因緣闡",
    "T23n1440_006:0543a13": "那多住此國。又以此中利益眾生多故，多住",
    "T23n1440_006:0543a14": "此國。與諸比丘結戒者，為尊重波羅提木叉",
    "T23n1440_006:0543a15": "故、為長養戒故、為滅惡法故。闡那以十二",
    "T23n1440_006:0543a16": "年前佛常說一偈，今說五篇名為雜碎。是中",
    "T23n1440_006:0543a17": "犯者，若說四波羅夷呵者，若說一戒呵言：",
    "T23n1440_006:0543a18": "「何用說是婬戒為？」得一波逸提。若呵事者，四",
    "T23n1440_006:0543a19": "波逸提。若四通呵者，一波逸提。若說戒序時",
    "T23n1440_006:0543a20": "呵者，得一波逸提。問曰：「戒序非戒，何以得罪",
    "T23n1440_006:0543a21": "耶？」答曰：「戒序說二百五十戒義，若呵戒序",
    "T23n1440_006:0543a22": "即是呵一切戒，是故得罪。」如是次第十三事、",
    "T23n1440_006:0543a23": "二不定、三十事、九十事、四悔過、眾學法，有百八",
    "T23n1440_006:0543a24": "事，若一一呵，百八波逸提。若通呵，一波逸提。",
    "T23n1440_006:0543a25": "七滅諍亦爾。若說隨律經呵者，亦波逸提。若",
    "T23n1440_006:0543a26": "凡經中有隨律經時說呵者，盡波逸提，除隨",
    "T23n1440_006:0543a27": "律經。說餘經時隨多隨少呵者，盡突吉羅。問",
    "T23n1440_006:0543a28": "曰：「何以說呵戒，隨律經等罪重，餘經罪輕？」",
    "T23n1440_006:0543a29": "答曰：「戒是佛法之平地，萬善由之生。又戒，一",
    "T23n1440_006:0543b01": "切佛弟子皆依而往，若無戒者則無所依，一",
    "T23n1440_006:0543b02": "切眾生由戒而有。又戒入佛法之初門，若無",
    "T23n1440_006:0543b03": "戒者則無由入泥洹城也。又戒是佛法之瓔",
    "T23n1440_006:0543b04": "珞，莊嚴佛法，是故罪重。」",
    "T23n1440_006:0543b05": "九十事第十一",
    "T23n1440_006:0543b06": "此戒二緣合結一戒，初緣拔寺中草、第二緣",
    "T23n1440_006:0543b07": "斫大卑跋羅樹破鬼神村。是樹神後夜時",
    "T23n1440_006:0543b08": "往詣佛所，頭面禮佛足一面立。問曰：「鬼神何",
    "T23n1440_006:0543b09": "以夜至佛所？」答曰：「佛在世時，夜時多為天",
    "T23n1440_006:0543b10": "龍鬼神說法，晝多為人說法。所以爾者，人",
    "T23n1440_006:0543b11": "若見諸鬼神則生怖畏，是以晝夜各異。」一面",
    "T23n1440_006:0543b12": "立者，諸神於佛愛敬心重故，有所請求故，有",
    "T23n1440_006:0543b13": "為諸神多樂清淨、地不淨故。以是種種因緣，",
    "T23n1440_006:0543b14": "所以不坐。冬八夜時寒風破竹，炎天竺冬",
    "T23n1440_006:0543b15": "末八夜、春初八夜是盛冬時。所以爾者，寒勢",
    "T23n1440_006:0543b16": "將盡必先盛後衰。又云：以日下近地故熱",
    "T23n1440_006:0543b17": "勢微少，是故寒甚。所以獨言破竹者，以竹",
    "T23n1440_006:0543b18": "最堅尚破，況餘木耶。又云：竹性法熱，冬夏常",
    "T23n1440_006:0543b19": "青。寒甚故破，何況餘木。與諸比丘結戒者，為",
    "T23n1440_006:0543b20": "不惱眾生故、為止誹謗故、為大護佛法故。凡",
    "T23n1440_006:0543b21": "有三戒，大利益佛法在餘誦：一不得擔、二",
    "T23n1440_006:0543b22": "不殺草木、三不掘地。若不制三戒，一切國",
    "T23n1440_006:0543b23": "王當使比丘種種作役；有此三戒，帝主國王",
    "T23n1440_006:0543b24": "一切息心。此是共戒，比丘、尼俱波逸提，三",
    "T23n1440_006:0543b25": "眾是淨人故不犯。有五種子：根種子、莖種",
    "T23n1440_006:0543b26": "子、節種子、自落種子、實種子。根種子者，謂",
    "T23n1440_006:0543b27": "故蘿蔔、蕪菁根，如是等根生者。莖種子者，謂",
    "T23n1440_006:0543b28": "安石榴、葡萄、楊柳，如是等莖生者。節種子",
    "T23n1440_006:0543b29": "者，甘蔗、麁竹、細竹，如是等節生者。自落種子",
    "T23n1440_006:0543c01": "者，謂蓼藍、羅勒、胡荽、橘、梨，如是等自落生者。",
    "T23n1440_006:0543c02": "實種子者，稻、麻、麥、大豆、小豆、粟[序-予+禾]等，此皆是",
    "T23n1440_006:0543c03": "實種子。若比丘，五種子中，自斷教斷、自破教",
    "T23n1440_006:0543c04": "破、自燒教燒，皆波逸提。教他者，教比丘、比丘",
    "T23n1440_006:0543c05": "尼，得波逸提；若教三眾，突吉羅。若一時燒五",
    "T23n1440_006:0543c06": "種子者，一波逸提。若一一燒，隨所多少一一",
    "T23n1440_006:0543c07": "波逸提。若摘樹葉，若一一摘，一一波逸提。若",
    "T23n1440_006:0543c08": "一下斷樹，一波逸提。如是等比以類可解。",
    "T23n1440_006:0543c09": "凡淨生果生菜，若合子食，是五種子者一切",
    "T23n1440_006:0543c10": "火淨。若不合子食，設果菜非五種子，但刀",
    "T23n1440_006:0543c11": "爪淨一切得食。律師云：一切果若合子食應",
    "T23n1440_006:0543c12": "火淨。若不合子食，一切時得食，不須刀爪淨",
    "T23n1440_006:0543c13": "而食。佛自說，生果菜不問有種子無種子，要",
    "T23n1440_006:0543c14": "須淨而食。不淨果若合子吞咽，突吉羅。若嚙",
    "T23n1440_006:0543c15": "破，波逸提。",
    "T23n1440_006:0543c16": "九十事第十二",
    "T23n1440_006:0543c17": "此是共戒，比丘、尼俱波逸提，三眾突吉羅。",
    "T23n1440_006:0543c18": "此戒體，僧先差十四人，瞋譏是人者，波逸提。",
    "T23n1440_006:0543c19": "凡差十四人，若羯磨若不羯磨，二俱無過。",
    "T23n1440_006:0543c20": "若十四人未捨羯磨，瞋譏是人者，波逸提。若",
    "T23n1440_006:0543c21": "捨羯磨，瞋譏是人，突吉羅。乃至別房乃同事",
    "T23n1440_006:0543c22": "差作知食人，瞋譏是人，突吉羅。遙瞋譏十四",
    "T23n1440_006:0543c23": "人，若聞者波逸提，不聞者突吉羅。遙瞋譏",
    "T23n1440_006:0543c24": "者，不在面前言，音足相關了。若遣使書信，",
    "T23n1440_006:0543c25": "突吉羅。",
    "T23n1440_006:0543c26": "九十事第十三",
    "T23n1440_006:0543c27": "此是共戒。此戒有二，憶識羯磨，不隨問答，惱",
    "T23n1440_006:0543c28": "他作憶識羯磨。作憶識羯磨已，不隨問答",
    "T23n1440_006:0543c29": "惱他，波逸提；未作羯磨，不隨問答惱他，突吉",
    "T23n1440_006:0544a01": "羅。二默然惱他故作憶識羯磨，作憶識羯磨",
    "T23n1440_006:0544a02": "已默然惱他，波逸提；未作羯磨默然惱他，突",
    "T23n1440_006:0544a03": "吉羅。五篇戒中有三戒，二結已合作一戒，",
    "T23n1440_006:0544a04": "如四事中婬戒：一以共人行婬結戒，二以",
    "T23n1440_006:0544a05": "共畜生行婬結戒。此九十事中有二戒，二結",
    "T23n1440_006:0544a06": "合作一戒，如前瞋譏戒，初以瞋譏陀驃差會",
    "T23n1440_006:0544a07": "故，是一結也。後不現前瞋譏，便遙瞋譏，復",
    "T23n1440_006:0544a08": "更結戒，是二結也。雖前後二結，故是一瞋",
    "T23n1440_006:0544a09": "譏戒。此不隨問答戒亦二結也，初以不隨問",
    "T23n1440_006:0544a10": "答，因以結戒，是一也。二以默然惱他，是二結",
    "T23n1440_006:0544a11": "也。雖是二結，故是一不隨問答惱他戒也。憶",
    "T23n1440_006:0544a12": "識法者，一切五眾盡與憶識。問曰：「此憶識者，",
    "T23n1440_006:0544a13": "是現前、不現前？」答曰：「比丘、比丘尼現前，三眾",
    "T23n1440_006:0544a14": "不現前。」要在界內，如學家羯磨亦在界內。覆",
    "T23n1440_006:0544a15": "鉢羯磨不現前，三眾亦爾不現前。作羯磨已，",
    "T23n1440_006:0544a16": "若捨戒沙彌即先羯磨，若返戒還俗後作比",
    "T23n1440_006:0544a17": "丘即本羯磨，若根變作尼即本羯磨，若尼根",
    "T23n1440_006:0544a18": "變亦如是。亦得作布薩自恣，百一羯磨一切",
    "T23n1440_006:0544a19": "盡得作。僧祈、自恣、面門臘，一切盡同。得授他",
    "T23n1440_006:0544a20": "經法，亦得從他受經法，盡無礙也。不得作",
    "T23n1440_006:0544a21": "和上、依止、畜沙彌。不捨羯磨得受具戒。不隨",
    "T23n1440_006:0544a22": "問答戒體，必是比丘共說波羅提木叉，為惱",
    "T23n1440_006:0544a23": "故不隨問答，波逸提。若尼三眾問戒中事，不",
    "T23n1440_006:0544a24": "隨問答，突吉羅。若問餘經法事，不隨問答，突",
    "T23n1440_006:0544a25": "吉羅。若出所犯罪，得解羯磨。六法尼根變作",
    "T23n1440_006:0544a26": "沙彌，沙彌尼根變作沙彌。",
    "T23n1440_006:0544a27": "九十事第十四",
    "T23n1440_006:0544a28": "此是共戒，比丘、尼俱波逸提，三眾突吉羅。",
    "T23n1440_006:0544a29": "與諸比丘結戒，為行道安樂故、為長養信敬、",
    "T23n1440_006:0544b01": "為令檀越善根成就故。僧臥具者，麁細繩床",
    "T23n1440_006:0544b02": "木床種種被褥枕。露地者，無覆障處。是中犯",
    "T23n1440_006:0544b03": "者凡有二時：一地了時、二日沒時。若比丘初",
    "T23n1440_006:0544b04": "夜初分露地敷僧臥具，在中若坐若臥，去時",
    "T23n1440_006:0544b05": "不自舉、不教人舉，至地了時，波夜提。乃至地",
    "T23n1440_006:0544b06": "了時敷僧臥具，不自舉、不教人舉，至地了",
    "T23n1440_006:0544b07": "竟，波逸提。地了時若露地敷僧臥具，在中若",
    "T23n1440_006:0544b08": "坐若臥，去入室休息，至日沒時，波逸提。若日",
    "T23n1440_006:0544b09": "沒時露地敷僧臥具，入室休息，至日沒竟，波",
    "T23n1440_006:0544b10": "逸提。若露地敷僧臥具已，出寺過四十九步，",
    "T23n1440_006:0544b11": "地了，波逸提。若露地敷僧臥具已，不囑人遊",
    "T23n1440_006:0544b12": "行諸房，突吉羅。若自臥具者，不隨時舉，突吉",
    "T23n1440_006:0544b13": "羅。若敷露地，所以時舉者，一畏雨濕、二畏日",
    "T23n1440_006:0544b14": "曝、三畏風吹，以守護故應舉覆處。若露地",
    "T23n1440_006:0544b15": "敷僧臥具，不問出寺不出寺，至地了時，波逸",
    "T23n1440_006:0544b16": "提。若雖有覆障，而日雨所及，皆波逸提。若",
    "T23n1440_006:0544b17": "敷僧臥具，出寺外不問遠近，至地未了、日未",
    "T23n1440_006:0544b18": "沒，突吉羅。",
    "T23n1440_006:0544b19": "九十事第十五",
    "T23n1440_006:0544b20": "此是共戒，比丘、尼俱波逸提，三眾突吉羅。",
    "T23n1440_006:0544b21": "是中犯者，若客比丘房中敷僧臥具，出界去，",
    "T23n1440_006:0544b22": "波逸提。若舊比丘房中敷僧臥具，出界去，作",
    "T23n1440_006:0544b23": "是念即當還，有急因緣不得即還，出界至",
    "T23n1440_006:0544b24": "地了時，突吉羅。臥具者，麁細繩床木床被褥",
    "T23n1440_006:0544b25": "氈。敷者，若房內敷僧臥具。出寺若近若遠",
    "T23n1440_006:0544b26": "皆應付囑，若不付囑，應自卷褻舉之。付囑",
    "T23n1440_006:0544b27": "次第法盡在律文。好持戒大沙彌亦得付囑",
    "T23n1440_006:0544b28": "之。若客比丘房內敷臥具，出界期還，至地了",
    "T23n1440_006:0544b29": "時，突吉羅。若不期還，出界至地了時，波逸提。",
    "T23n1440_006:0544c01": "若舊比丘敷臥具竟，出界不期還，至地了時，",
    "T23n1440_006:0544c02": "波逸提。",
    "T23n1440_006:0544c03": "九十事第十六",
    "T23n1440_006:0544c04": "此是共戒，三眾突吉羅。與諸比丘結戒者，為",
    "T23n1440_006:0544c05": "不苦惱眾生故、為滅鬪諍故。是中犯者，若",
    "T23n1440_006:0544c06": "比丘瞋不喜，手自牽出，從床上至地，波逸提。",
    "T23n1440_006:0544c07": "乃至從土埵上至地，亦波逸提。要必力能牽",
    "T23n1440_006:0544c08": "者，波逸提；力不能者，突吉羅。若使他牽者，",
    "T23n1440_006:0544c09": "比丘、比丘尼、式叉摩尼、沙彌、沙彌尼，乃至白",
    "T23n1440_006:0544c10": "衣牽比丘者，波逸提。若使比丘，能牽者，二俱",
    "T23n1440_006:0544c11": "波逸提；不能者，二俱突吉羅。教餘能牽者，波",
    "T23n1440_006:0544c12": "逸提；若不能，突吉羅。若牽比丘尼三眾，突吉",
    "T23n1440_006:0544c13": "羅。若牽聾盲瞎瘂、得戒沙彌、波利婆沙摩那",
    "T23n1440_006:0544c14": "埵，波逸提。在家無師僧、本破戒比丘還出家",
    "T23n1440_006:0544c15": "受戒、越濟人、六罪人、五法人，突吉羅。白衣，無",
    "T23n1440_006:0544c16": "罪。除因緣者，若房壞、諸難房中牽出，不犯",
    "T23n1440_006:0544c17": "波羅夷。先作殺心，強牽出死者，波羅夷；不死",
    "T23n1440_006:0544c18": "者，偷蘭遮。若牽比丘尼，婬亂心牽摩捉者，僧",
    "T23n1440_006:0544c19": "殘。若瞋恨心牽比丘尼，能者波逸提，不能",
    "T23n1440_006:0544c20": "突吉羅。若尼牽比丘，波逸提。若比丘在僧",
    "T23n1440_006:0544c21": "祈房中、若在尼房中牽尼，突吉羅。若尼在",
    "T23n1440_006:0544c22": "僧祈房中牽比丘者，波逸提。若尼房中牽比",
    "T23n1440_006:0544c23": "丘，突吉羅。",
    "T23n1440_006:0544c24": "九十事第十七",
    "T23n1440_006:0544c25": "此是共戒，比丘、尼俱波逸提，三眾突吉羅。",
    "T23n1440_006:0544c26": "是中犯者，若比丘知比丘房中先敷臥具竟，",
    "T23n1440_006:0544c27": "後來於坐床前、若臥床前、若房內房外行處",
    "T23n1440_006:0544c28": "高處土埵前，如是一一處，若自敷若使人敷，",
    "T23n1440_006:0544c29": "能敷者波逸提，不能敷者突吉羅。此戒體，",
    "T23n1440_006:0545a01": "正戒不得強違前人意有所為作。若為惱他",
    "T23n1440_006:0545a02": "故，閉戶開戶、閉向開向、然火滅火、然燈滅",
    "T23n1440_006:0545a03": "燈、若唄呪願讀經說法問難，隨他所不樂事",
    "T23n1440_006:0545a04": "作，一一波逸提。必以惱他心故成罪。",
    "T23n1440_006:0545a05": "九十事第十八",
    "T23n1440_006:0545a06": "此是共戒，比丘、尼俱波逸提，三眾突吉羅。",
    "T23n1440_006:0545a07": "是中犯者，若臥床、若坐禪床，若一脚尖、三脚",
    "T23n1440_006:0545a08": "不尖，若二脚尖、二脚不尖，若三脚尖、一脚不",
    "T23n1440_006:0545a09": "尖，若四脚尖，在重閣上隨用力坐臥，一一波",
    "T23n1440_006:0545a10": "逸提。若用一切軟物搘床脚，不犯。若用塼",
    "T23n1440_006:0545a11": "石瓦等物能傷人者，用以搘床脚，波逸提。",
    "T23n1440_006:0545a12": "若重閣上安床處牢厚不穿漏者，不犯。若床",
    "T23n1440_006:0545a13": "脚不尖者，不犯。設尖不用力坐臥，不犯。此",
    "T23n1440_006:0545a14": "戒體，必是重閣、尖脚坐床、安床處底薄、用力",
    "T23n1440_006:0545a15": "坐臥，波逸提。凡比丘坐臥法一切審詳，不審",
    "T23n1440_006:0545a16": "詳必有所傷，兼壞威儀，突吉羅。",
    "T23n1440_006:0545a17": "九十事第十九",
    "T23n1440_006:0545a18": "此是共戒，比丘、尼俱波逸提，三眾突吉羅。",
    "T23n1440_006:0545a19": "凡殺生有三種：有貪毛角皮肉而殺眾生；有",
    "T23n1440_006:0545a20": "怨憎恚害而殺眾生；有無所貪利有無瞋害",
    "T23n1440_006:0545a21": "而殺眾生，是名愚癡而殺眾生。如闡那用有",
    "T23n1440_006:0545a22": "蟲水，是謂癡殺眾生。此殺生戒凡有四戒，",
    "T23n1440_006:0545a23": "於四戒中此戒最是先結。既結不得用有蟲",
    "T23n1440_006:0545a24": "水澆草土和泥，便取有蟲水飲。既不得用一",
    "T23n1440_006:0545a25": "切有蟲水，便故奪畜生命。既制不得奪畜生",
    "T23n1440_006:0545a26": "命，便奪人命。凡奪物命有四結戒，以事異故",
    "T23n1440_006:0545a27": "盡名先作。是中犯者，若比丘取有蟲水澆草",
    "T23n1440_006:0545a28": "上和泥，隨用水多少，用用波逸提。若欲作",
    "T23n1440_006:0545a29": "住止處，法先應看水，用上細疊一肘作漉",
    "T23n1440_006:0545b01": "水囊，令持戒審悉者漉水竟，著器中向日諦",
    "T23n1440_006:0545b02": "看。若故有蟲者，應二重作漉水囊、若三重",
    "T23n1440_006:0545b03": "作漉水囊。故有蟲者，此處不應住。",
    "T23n1440_006:0545b04": "薩婆多毘尼毘婆沙卷第六"
}