{
    "T23n1442_030:0788b22": "根本說一切有部毘奈耶卷第三",
    "T23n1442_030:0788b23": "十",
    "T23n1442_030:0788b25": "三藏法師義淨奉　制譯",
    "T23n1442_030:0788b26": "故放身坐臥脫脚床學處第十八",
    "T23n1442_030:0788b27": "爾時薄伽梵在室羅伐城逝多林給孤獨園。",
    "T23n1442_030:0788b28": "時具壽鄔波難陀至彼眾多少年苾芻處勸喻",
    "T23n1442_030:0788b29": "曰：「汝等共我人間遊行，必當降伏他宗自獲",
    "T23n1442_030:0788c01": "名稱。汝等若欲讀誦禪思，及以衣食病緣所",
    "T23n1442_030:0788c02": "須皆令無闕。」時諸少年雖聞此勸，共知鄔波",
    "T23n1442_030:0788c03": "難陀稟性惡行不堪共居，竟無一人許共同",
    "T23n1442_030:0788c04": "去。時有乞食苾芻聞其覓伴，遂告鄔波難陀",
    "T23n1442_030:0788c05": "曰：「我共大德人間遊行。」有同行人報乞食者",
    "T23n1442_030:0788c06": "曰：「此鄔波難陀為人惡行，汝今隨去必遭惱",
    "T23n1442_030:0788c07": "觸。」遂報同梵行者曰：「我滿十夏不依止他，亦",
    "T23n1442_030:0788c08": "不就彼求受學業，彼於我處欲何所為？」知識",
    "T23n1442_030:0788c09": "報曰：「不相用語，後自當知。」不受勸言遂與同",
    "T23n1442_030:0788c10": "去，出至界外。時鄔波難陀報云：「乞食者汝可",
    "T23n1442_030:0788c11": "為我擎持衣帒，吾年衰朽且宜相助。」乞食者",
    "T23n1442_030:0788c12": "答曰：「大德！豈可不見佛法僧寶勝妙福田持",
    "T23n1442_030:0788c13": "以奉施，而多畜此生惱物耶？」報乞食者曰：「我",
    "T23n1442_030:0788c14": "遣擎物汝不肯持，亦未乖理。然汝非我二師",
    "T23n1442_030:0788c15": "輒相呵責，斯豈合耶？」時鄔波難陀便作是念：",
    "T23n1442_030:0788c16": "「此乞食者未須與語，且忍共去後自當知。」遂",
    "T23n1442_030:0788c17": "漸遊行至一聚落，即於林外詣井池邊俱共",
    "T23n1442_030:0788c18": "憩息。村中有寺打揵稚聲，時乞食者既聞",
    "T23n1442_030:0788c19": "聲已報言：「大德！寺鳴揵稚，我欲往看。」報言：",
    "T23n1442_030:0788c20": "「具壽！此乃多是黑鉢之類嬾修善品，鳴搥集",
    "T23n1442_030:0788c21": "僧別有作務，我等既疲道路誰能共彼執作？」",
    "T23n1442_030:0788c22": "乞食者曰：「或是分利揵稚，我既及界理合",
    "T23n1442_030:0788c23": "得之。」鄔波難陀曰：「汝宜可去，若是分利揵",
    "T23n1442_030:0788c24": "稚者亦取我分。」答云：「如是。」遂至寺中問知乃",
    "T23n1442_030:0788c25": "是分臥具揵稚。主人苾芻報云：「阿瑜率漫",
    "T23n1442_030:0788c26": "宜受臥具。」報言：「我有大者亦為受不？」問：「彼是",
    "T23n1442_030:0788c27": "誰？」報云：「是大德鄔波難陀。」答曰：「彼人眾所識",
    "T23n1442_030:0788c28": "知，亦為取分。」即便兩人臥具皆悉受之。時鄔",
    "T23n1442_030:0788c29": "波難陀在於井處，廣問諸人兼為說法，具如",
    "T23n1442_030:0789a01": "前說。諸人既散，時景將曛，便入寺中高聲大",
    "T23n1442_030:0789a02": "喚。彼乞食者在閣下房閉戶而臥，聞喚聲已",
    "T23n1442_030:0789a03": "報言：「大德何為高聲？我於上房已為敷置",
    "T23n1442_030:0789a04": "眠臥之具，及洗足物，並在一邊，就彼應臥。」報",
    "T23n1442_030:0789a05": "言：「乞食者可為開房，欲有商度。」彼作是念：「若",
    "T23n1442_030:0789a06": "容入房，乃至天明言未能了，我今宜臥不與",
    "T23n1442_030:0789a07": "開門。」報言：「大德！我行疲極無暇商量，設有平",
    "T23n1442_030:0789a08": "章待至天曉。」時鄔波難陀知其意止不為開",
    "T23n1442_030:0789a09": "門，即向上房洗足入室，問曰：「得塗足油，安在",
    "T23n1442_030:0789a10": "何處？」報曰：「近在床邊。」鄔波難陀善知聲相，觀",
    "T23n1442_030:0789a11": "其臥處即移床脚，安彼頭邊放身而坐。令床",
    "T23n1442_030:0789a12": "脚脫打破彼頭，報云：「大德！打破我頭，極為苦",
    "T23n1442_030:0789a13": "痛。」鄔波難陀報云：「乞食者何故頭破？」彼作是",
    "T23n1442_030:0789a14": "念：「我若苦言，或容更打。」即默爾而住。至天曉",
    "T23n1442_030:0789a15": "已便往就別。報言：「大德！我今欲去。」問曰：「汝欲",
    "T23n1442_030:0789a16": "何之？」答曰：「向室羅伐城。」報云：「且住！我當給汝",
    "T23n1442_030:0789a17": "病藥所須。」答言：「大德！我本無病，故破我頭；設",
    "T23n1442_030:0789a18": "更有疾，豈能瞻養？」說是語已捨之而去，還逝",
    "T23n1442_030:0789a19": "多林。時同梵行者見唱：「善來！」問：「安樂不？」報言：",
    "T23n1442_030:0789a20": "「被打頭破，何有安樂？」具以緣告。時諸苾芻聞",
    "T23n1442_030:0789a21": "是事已共生嫌賤：「云何苾芻在上棚臥，知脫",
    "T23n1442_030:0789a22": "脚床放身而坐，令床脚脫打破他頭？」以此因",
    "T23n1442_030:0789a23": "緣具白世尊。世尊集眾問鄔波難陀曰：「實作",
    "T23n1442_030:0789a24": "如是惱亂事不？」白言：「實爾。」世尊種種呵責，廣",
    "T23n1442_030:0789a25": "說乃至「為諸苾芻制其學處，應如是說：",
    "T23n1442_030:0789a26": "「若復苾芻於僧住處，知重房棚上脫脚床及",
    "T23n1442_030:0789a27": "餘坐物，放身坐臥者，波逸底迦。」若復苾芻者，",
    "T23n1442_030:0789a28": "謂鄔波難陀，餘義如上。僧住處者亦如上。知",
    "T23n1442_030:0789a29": "者，或時自作、或被他教。重房者，謂居重閣危",
    "T23n1442_030:0789b01": "朽。棚上脫脚床者，謂此床脚不連上蓋，及餘",
    "T23n1442_030:0789b02": "諸座。放身坐臥者，謂極縱身或坐、或臥，故令",
    "T23n1442_030:0789b03": "脚出傷損他人。波逸底迦者，廣釋如上。此中",
    "T23n1442_030:0789b04": "犯相其事云何？若苾芻知僧房舍有脫脚床，",
    "T23n1442_030:0789b05": "縱身坐臥欲惱他者，皆得墮罪。若是版棚或",
    "T23n1442_030:0789b06": "是甎地、或脚以版支或時仰著，此皆無犯。又",
    "T23n1442_030:0789b07": "無犯者，謂最初犯人，或癡狂、心亂、痛惱所纏。",
    "T23n1442_030:0789b08": "用蟲水學處第十九",
    "T23n1442_030:0789b09": "佛在憍閃毘瞿師羅園。爾時具壽闡陀以有",
    "T23n1442_030:0789b10": "蟲水澆草土牛糞等，諸苾芻見告云：「具壽闡",
    "T23n1442_030:0789b11": "陀！勿以有蟲水澆草土牛糞等。」闡陀報曰：「豈",
    "T23n1442_030:0789b12": "諸生命我喚將來？豈復有人數以相付？豈可",
    "T23n1442_030:0789b13": "欲去我不聽行？四海寬長因何不去？江河池",
    "T23n1442_030:0789b14": "沼盎瓮瓶瓨何不走入？」諸有少欲苾芻聞",
    "T23n1442_030:0789b15": "是語已共生嫌賤：「云何苾芻以有蟲水將澆",
    "T23n1442_030:0789b16": "草等，自作使人不顧生命？」時諸苾芻以緣白",
    "T23n1442_030:0789b17": "佛。佛以此緣集諸苾芻，問闡陀曰：「汝實用蟲",
    "T23n1442_030:0789b18": "水及以教人澆草等耶？」「實爾。大德！」世尊以種",
    "T23n1442_030:0789b19": "種呵責，非出家人所應作事，讚歎少欲尊重",
    "T23n1442_030:0789b20": "戒者，廣說如前，乃至「制其學處，應如是說：",
    "T23n1442_030:0789b21": "「若復苾芻知水有蟲，自澆草土、若和牛糞，及",
    "T23n1442_030:0789b22": "教人澆者，波逸底迦。」若復苾芻者，謂是闡陀，",
    "T23n1442_030:0789b23": "餘義如上。知者，或自知、或他告語。水，謂井、池",
    "T23n1442_030:0789b24": "等水。蟲有二種：一為眼所見，二為羅所得。若",
    "T23n1442_030:0789b25": "自用、若使他澆草澆土、若和牛糞等者，得波",
    "T23n1442_030:0789b26": "逸底迦，義如上說。此中犯相其事云何？若苾",
    "T23n1442_030:0789b27": "芻於有蟲水作有蟲想，若自用、若教人用澆",
    "T23n1442_030:0789b28": "草等，得波逸底迦；疑亦如是。若水無蟲作有",
    "T23n1442_030:0789b29": "蟲想用時，得惡作罪；疑亦如是。若苾芻河池",
    "T23n1442_030:0789c01": "水處多有蟲魚，苾芻殺心決去其水，隨有蟲",
    "T23n1442_030:0789c02": "魚命斷之時，皆得墮罪；若不死者，皆得惡作。",
    "T23n1442_030:0789c03": "若於此水處偃之令斷，於其下畔隨蟲命斷，",
    "T23n1442_030:0789c04": "或時不死，得罪同前。若無殺心者無犯。又無",
    "T23n1442_030:0789c05": "犯者，謂最初犯人，或癡狂、心亂、痛惱所纏。",
    "T23n1442_030:0789c06": "造大寺過限學處第二十",
    "T23n1442_030:0789c07": "佛在憍閃毘瞿師羅園。爾時六眾苾芻每於",
    "T23n1442_030:0789c08": "他寺生輕賤心作如是語：「此寺崩隤猶如客",
    "T23n1442_030:0789c09": "舍象馬之厩。」諸苾芻聞已告言：「具壽！仁等於",
    "T23n1442_030:0789c10": "他住處得便居止，而自不能安一基石，依他",
    "T23n1442_030:0789c11": "處所強作譏嫌。」六眾聞已，時難陀、鄔波難陀",
    "T23n1442_030:0789c12": "共相告曰：「我等常被諸黑鉢類之所欺輕，云：",
    "T23n1442_030:0789c13": "『汝恒居他寺自無居止，乃至一石不能安置。』",
    "T23n1442_030:0789c14": "我等今應共造一寺，令諸黑鉢曾所未覩。」于",
    "T23n1442_030:0789c15": "時難陀告鄔波難陀曰：「若我六人皆營作者，",
    "T23n1442_030:0789c16": "諸餘黑鉢得我瑕釁作如是說：『六眾苾芻不",
    "T23n1442_030:0789c17": "修善品悉皆營作。』我等所有施食之家勸令",
    "T23n1442_030:0789c18": "心變。我等宜應於六人內簡取一人，識性聰",
    "T23n1442_030:0789c19": "敏善解說法，能令細針引入麁杖。我等六人",
    "T23n1442_030:0789c20": "誰能如是？」鄔波難陀曰：「具壽闡陀！眾所識知",
    "T23n1442_030:0789c21": "辯才無礙，能作如是針杖相隨。」阿說迦曰：「若",
    "T23n1442_030:0789c22": "如是者應可詳去，共請其人勸為授事。」即便",
    "T23n1442_030:0789c23": "詳去告闡陀曰：「具壽當知，我等常被諸黑鉢者",
    "T23n1442_030:0789c24": "之所欺弄，而云：『我輩恒居他寺多生譏恥，乃",
    "T23n1442_030:0789c25": "至不能自安一石。』今應共造一寺，令諸黑鉢曾",
    "T23n1442_030:0789c26": "未見聞。我等共營恐招譏議云：『往時六眾，今",
    "T23n1442_030:0789c27": "作傭人。』」具陳可不，共請之曰：「大德！仁可發勇",
    "T23n1442_030:0789c28": "猛志作授事人，為諸僧伽造一住處。」報云：「善",
    "T23n1442_030:0789c29": "哉！既是勝田，我當為作。」于時闡陀受眾勸已",
    "T23n1442_030:0790a01": "即便洗足，入已房中結跏而坐通宵不寐作如",
    "T23n1442_030:0790a02": "是念：「以何方便我為僧伽能建大寺？」復更思",
    "T23n1442_030:0790a03": "惟：「今此世間人天諸眾，於世尊所普生敬信，",
    "T23n1442_030:0790a04": "彼某甲家於馬勝所偏生敬信、彼家於吠陀",
    "T23n1442_030:0790a05": "羅所、彼家於婆澁波所、彼家於大名所、彼家",
    "T23n1442_030:0790a06": "於滿慈所、彼家於無垢所、彼家於牛王所、彼",
    "T23n1442_030:0790a07": "家於舍利子所、彼家於大目連所，如是及餘",
    "T23n1442_030:0790a08": "諸大苾芻，皆有施主別生敬信。我既無別施",
    "T23n1442_030:0790a09": "主，當憑告誰而能造寺？」時此城中有一長者，",
    "T23n1442_030:0790a10": "大富多財稟性慳悋，乃至滌器濁水亦不惠",
    "T23n1442_030:0790a11": "人。「若能化彼令生信敬，可為僧伽造成大寺。」",
    "T23n1442_030:0790a12": "是時闡陀至天明已，著衣持鉢入憍閃毘而",
    "T23n1442_030:0790a13": "行乞食。先於餘家乞得麨已，便詣彼長者家",
    "T23n1442_030:0790a14": "欲入其舍。時守門者告言：「聖者！此是大長者",
    "T23n1442_030:0790a15": "家，無宜輒入。」闡陀報曰：「如佛世尊乞食之人",
    "T23n1442_030:0790a16": "但遮五處：一、唱令家；二、婬女家；三、酤酒家；四、",
    "T23n1442_030:0790a17": "旃荼羅家；五、王家。豈可此家是前五種！」時守",
    "T23n1442_030:0790a18": "門人報言：「聖者！大為譏弄，此非唱令乃至王",
    "T23n1442_030:0790a19": "家，然是某甲長者之宅，仁不須入。」是時闡陀",
    "T23n1442_030:0790a20": "便作是念：「求執衣裾尚不聽近，欲求餘物其",
    "T23n1442_030:0790a21": "可得乎？」于時有一長者，新誕孩兒，為大歡慶",
    "T23n1442_030:0790a22": "奏諸鼓樂，多將舞者在門前過。彼守門者貪",
    "T23n1442_030:0790a23": "觀伎樂便離其門，是時闡陀即便竊入。時彼",
    "T23n1442_030:0790a24": "具壽威儀庠序如離欲人，長者遙見告曰：「善",
    "T23n1442_030:0790a25": "來大德闡陀！宜於此坐暫時居止。」而言談由緒",
    "T23n1442_030:0790a26": "未得其便，告長者曰：「我已巡門乞得片麨，仁",
    "T23n1442_030:0790a27": "可為羅。」長者告婢可為羅麨，其婢為羅。是時",
    "T23n1442_030:0790a28": "闡陀觀所羅麨，長者問曰：「仁何所觀？」闡陀告",
    "T23n1442_030:0790a29": "曰：「我欲觀蟲，若有蟲者我不應食。」長者報曰：",
    "T23n1442_030:0790b01": "「若食蟲者，當有何過？」報曰：「如世尊言：『若殺生",
    "T23n1442_030:0790b02": "者由數習故，身壞命終墮於地獄、餓鬼、傍生",
    "T23n1442_030:0790b03": "受諸苦惱，設生人中短命多病。』」然闡陀苾芻",
    "T23n1442_030:0790b04": "妙閑三藏得無礙辯，善識時宜應機說法，即",
    "T23n1442_030:0790b05": "為長者宣說法要，讚修十善、毀行十惡。時彼",
    "T23n1442_030:0790b06": "長者既聞法已心生敬信，即便入舍令辦種",
    "T23n1442_030:0790b07": "種上妙飲食，并諸異味盛滿盤器持來供奉。",
    "T23n1442_030:0790b08": "闡陀見已即便生念：「我聞木釜一煮便休，若",
    "T23n1442_030:0790b09": "受此施即為前食亦為後供。」而告之曰：「施主！",
    "T23n1442_030:0790b10": "我已受得他所施麨，豈容見棄噉美食耶？」長",
    "T23n1442_030:0790b11": "者曰：「我等俗法，先得麁食後逢美妙，棄前惡",
    "T23n1442_030:0790b12": "食實無愆咎。」闡陀報曰：「長者！俗人無戒隨意",
    "T23n1442_030:0790b13": "所為，我受戒品豈得同彼受他信施輒輕棄",
    "T23n1442_030:0790b14": "耶？」是時長者聞此語已倍生深信，闡陀即便",
    "T23n1442_030:0790b15": "見辭而去。長者告曰：「大德！於時時間賜過我",
    "T23n1442_030:0790b16": "舍。」即便報曰：「我實欲得數數相過，而守門人",
    "T23n1442_030:0790b17": "猶如暴惡琰摩獄卒，不聽前進。」于時長者",
    "T23n1442_030:0790b18": "喚守門人告云：「汝見聖者闡陀入時不應遮",
    "T23n1442_030:0790b19": "止。」答曰：「依教。」是時闡陀便即思念：「若更有餘",
    "T23n1442_030:0790b20": "黑鉢者入，不識機宜令其失信，我今宜可預",
    "T23n1442_030:0790b21": "設方便不令其入。」報守門者曰：「咄！男子汝今",
    "T23n1442_030:0790b22": "知不？此家長者我以大緣令其敬信。」門人報",
    "T23n1442_030:0790b23": "曰：「我已知之。」告云：「汝從今後，勿令諸餘黑鉢",
    "T23n1442_030:0790b24": "之輩輒入此門，若放入者我令長者與汝重",
    "T23n1442_030:0790b25": "杖替以別人。」彼便報曰：「仁入此門非我所欲，",
    "T23n1442_030:0790b26": "豈令餘者而輒進耶？請勿為慮。」是時闡陀於",
    "T23n1442_030:0790b27": "時時間來詣其舍，為長者夫婦宣揚妙法，令",
    "T23n1442_030:0790b28": "受三歸持五學處。時長者報曰：「聖者！若於資",
    "T23n1442_030:0790b29": "緣有所須者，於我家中隨意當取，請勿為外。」",
    "T23n1442_030:0790c01": "于時闡陀雖聞此告，一無所受。後於異時來",
    "T23n1442_030:0790c02": "過其宅，為彼長者讚說七種有事福業。長者",
    "T23n1442_030:0790c03": "聞說福利深生歡喜，白闡陀曰：「聖者！我今欲",
    "T23n1442_030:0790c04": "修有事福業。」答言：「賢首！今正是時，隨意當作。」",
    "T23n1442_030:0790c05": "長者曰：「欲作何事？」闡陀報曰：「可為眾僧營造",
    "T23n1442_030:0790c06": "住處。」長者便念：「我已屢將家貲奉施，乃至",
    "T23n1442_030:0790c07": "縷線曾不見受。今時雖許復為眾僧，觀此知",
    "T23n1442_030:0790c08": "足我深敬重。」白言：「大德！今我舍內多有財賄，",
    "T23n1442_030:0790c09": "得為僧伽造立住處，然無助我撿校之人。」闡",
    "T23n1442_030:0790c10": "陀報曰：「我願助汝成斯福事。」于時闡陀報長",
    "T23n1442_030:0790c11": "者曰：「仁今宜往詣僧伽處諮問大眾，求請我",
    "T23n1442_030:0790c12": "作撿校之人。」長者報云：「善哉！我去。」即與闡陀",
    "T23n1442_030:0790c13": "相隨向寺入大眾中，禮僧足已敬白大眾：「此",
    "T23n1442_030:0790c14": "聖者闡陀，樂為眾僧興造住處，我為施主，幸",
    "T23n1442_030:0790c15": "願僧伽慈悲聽許差作授事人。」爾時舍利子",
    "T23n1442_030:0790c16": "為眾上座，見長者請便作是念：「此六眾輩比",
    "T23n1442_030:0790c17": "不被差常惱僧眾，況今差遣相惱不疑。」報言：",
    "T23n1442_030:0790c18": "「具壽闡陀！我昔營造逝多園林，誰復差我？具",
    "T23n1442_030:0790c19": "壽大准陀造此瞿師羅園，亦是誰差作？汝若",
    "T23n1442_030:0790c20": "欲為眾僧造住處者，當自撿校，何待眾差？」闡",
    "T23n1442_030:0790c21": "陀聞已便作是念：「黑鉢之徒不欲見我，何況",
    "T23n1442_030:0790c22": "差許為授事人？」眾既不差，便共長者俱時起",
    "T23n1442_030:0790c23": "去，詣長者家多取錢物，往作甎人處告云：「賢",
    "T23n1442_030:0790c24": "首！汝等豈能於一日中，以成熟甎造三層寺",
    "T23n1442_030:0790c25": "一百口房不？」甎匠答曰：「若多與錢物，眾人共",
    "T23n1442_030:0790c26": "為，此應可辦。」即隨索多少給與其錢。次向",
    "T23n1442_030:0790c27": "疊甎匠處告云：「賢首！汝等豈能於一日中，",
    "T23n1442_030:0790c28": "剗削熟甎造三層寺不？」次向木匠處告云：「賢",
    "T23n1442_030:0790c29": "首！汝等豈能於一日中，總集諸木匠造三層",
    "T23n1442_030:0791a01": "寺不？」次向泥匠及畫工處，各隨所作問答同",
    "T23n1442_030:0791a02": "前。次復多覓傭力之人將入寺中，併功相助",
    "T23n1442_030:0791a03": "造三層寺，一日便成。然造寺時，下無水竇，上",
    "T23n1442_030:0791a04": "無泄渠，戶中窓牖皆不安置無踈通處，形若",
    "T23n1442_030:0791a05": "方篅，但有小門纔通出入。營造既訖，便往至",
    "T23n1442_030:0791a06": "彼長者之家，報云：「長者造寺已成，應為慶讚。」",
    "T23n1442_030:0791a07": "長者答曰：「今時不辦，明日當作。」",
    "T23n1442_030:0791a08": "爾時世尊便作是念：「六眾闡陀所造之寺，於",
    "T23n1442_030:0791a09": "後夜分必定崩隤，若我及僧眾不為受用所",
    "T23n1442_030:0791a10": "造寺者，彼之施主見寺崩壞生大懊惱，必歐",
    "T23n1442_030:0791a11": "熱血而取命終。」世尊告阿難陀曰：「汝今宜於",
    "T23n1442_030:0791a12": "瞿師羅園諸苾芻處而告之曰：『汝諸苾芻！我",
    "T23n1442_030:0791a13": "每為說密修善行、發露眾罪，汝等若有獲得",
    "T23n1442_030:0791a14": "勝定，當以定力於初夜分往詣闡陀所造寺",
    "T23n1442_030:0791a15": "中各修善品。』」時阿難陀奉佛教已，告諸苾芻",
    "T23n1442_030:0791a16": "曰：「諸具壽！世尊有教：『我每為說密修善行、發",
    "T23n1442_030:0791a17": "露眾罪，汝等若有獲得勝定，當以定力於初",
    "T23n1442_030:0791a18": "夜分往詣闡陀所造寺中各修善品。』」時諸苾",
    "T23n1442_030:0791a19": "芻聞是語已，得勝定者如佛所教往彼寺中",
    "T23n1442_030:0791a20": "隨修善品。世尊便於半夜亦往寺中起世俗",
    "T23n1442_030:0791a21": "心。諸佛常法若起世俗心者，帝釋諸天悉皆",
    "T23n1442_030:0791a22": "知意。是時帝釋諸天來詣佛所，禮佛足已在",
    "T23n1442_030:0791a23": "一面坐，佛為宣說諸法無常，禮佛足已忽然",
    "T23n1442_030:0791a24": "不現。時諸苾芻與佛俱去，至後夜時四面雲",
    "T23n1442_030:0791a25": "起，風驚雷震便下大雨，滿彼寺中，形如大篅",
    "T23n1442_030:0791a26": "水無出處，其水浸漬寺便崩倒。至天明已六",
    "T23n1442_030:0791a27": "眾聞之，總生惶怖悉皆逃走。時彼施主即於",
    "T23n1442_030:0791a28": "是日車載種種上妙飲食，來詣寺所欲申慶",
    "T23n1442_030:0791a29": "讚，問苾芻曰：「我所造寺何者是耶？」有一苾芻",
    "T23n1442_030:0791b01": "晚暮出家，與彼六眾先有瑕隙，報長者曰：「此",
    "T23n1442_030:0791b02": "是汝寺，猶如駱駝蹲伏崩倒。汝須存意入己",
    "T23n1442_030:0791b03": "寺中，勿令門額觸汝頭髻。」長者見已作如是",
    "T23n1442_030:0791b04": "念：「我捨珍財其數無量，未曾受用遂見崩隤。」",
    "T23n1442_030:0791b05": "即便懊惱悶絕于地。時諸親族以冷水灑面，",
    "T23n1442_030:0791b06": "得少蘇息。世尊爾時命具壽阿難陀曰：「汝今",
    "T23n1442_030:0791b07": "宜往告彼長者曰：『多有施主奉為如來造立",
    "T23n1442_030:0791b08": "房舍，然佛世尊竟不受用，於彼施主福亦隨",
    "T23n1442_030:0791b09": "生。何況汝寺於初夜時有耆宿德行苾芻皆",
    "T23n1442_030:0791b10": "入受用，於後夜分世尊自往，及帝釋諸天皆",
    "T23n1442_030:0791b11": "來雲集，入汝寺中共為受用，宣說妙法。汝之",
    "T23n1442_030:0791b12": "福利無量無邊，當須歡喜，勿為憂悒。』」時阿難",
    "T23n1442_030:0791b13": "陀奉佛教已，詣長者所具以佛語告之。長者",
    "T23n1442_030:0791b14": "聞已白阿難陀曰：「大德！世尊大悲入我寺中",
    "T23n1442_030:0791b15": "為受用耶？」阿難陀曰：「已為受用。」長者曰：「大",
    "T23n1442_030:0791b16": "德！若佛世尊入我寺中已為受用者，我能日",
    "T23n1442_030:0791b17": "日奉為世尊造斯住處。」爾時長者問諸人曰：",
    "T23n1442_030:0791b18": "「我善知識六眾苾芻今在何處？」六眾傳聞長",
    "T23n1442_030:0791b19": "者見問，皆疾來至到長者所。長者即便請其",
    "T23n1442_030:0791b20": "食已，便以新[疊*毛]人奉一張，苾芻所須資具之",
    "T23n1442_030:0791b21": "物，隨意供給。時諸苾芻見是事已，報六眾曰：",
    "T23n1442_030:0791b22": "「仁等能為長者造立大寺，實是牢固。」六眾答",
    "T23n1442_030:0791b23": "曰：「汝何見譏？我等六人能令長者深生敬",
    "T23n1442_030:0791b24": "信，雖復損失財物，然於我等敬信彌隆，供以",
    "T23n1442_030:0791b25": "上飡人奉一[疊*毛]，沙門資具隨意當給。」其少欲",
    "T23n1442_030:0791b26": "苾芻聞是語已共生嫌賤：「云何六眾苾芻，於",
    "T23n1442_030:0791b27": "所作事理應羞恥，反更自高？」時諸苾芻即以",
    "T23n1442_030:0791b28": "此緣具白世尊。世尊集僧告六眾曰：「汝等實",
    "T23n1442_030:0791b29": "作如是不端嚴事耶？」六眾白言：「實爾。大德！」世",
    "T23n1442_030:0791c01": "尊以種種呵責廣說如前，乃至「為諸苾芻制",
    "T23n1442_030:0791c02": "其學處，應如是說：",
    "T23n1442_030:0791c03": "「若復苾芻作大住處，於門梐邊應安橫扂",
    "T23n1442_030:0791c04": "及諸窓牖，并安水竇。若起牆時是濕泥者，",
    "T23n1442_030:0791c05": "應二三重齊橫扂處。若過者，波逸底迦。」",
    "T23n1442_030:0791c06": "若復苾芻者，謂是六眾。大者，有二種：一、施物",
    "T23n1442_030:0791c07": "大，二、形量大。此謂形量大。言住處者，謂於其",
    "T23n1442_030:0791c08": "中得為行住坐臥四威儀事。作者，或自作、或",
    "T23n1442_030:0791c09": "使人。於門樞邊應安橫扂及窓牖水竇，若起",
    "T23n1442_030:0791c10": "牆時是濕泥者，始從治地築基創起牆壁。是",
    "T23n1442_030:0791c11": "濕泥者，應二三重布其模墼。若過著者，得",
    "T23n1442_030:0791c12": "波逸底迦，釋義如上。此中犯相其事云何？若",
    "T23n1442_030:0791c13": "苾芻為僧造大寺，用濕泥墼及曳泥模，過二",
    "T23n1442_030:0791c14": "三重作者，皆得墮罪。若是熟甎及以石木，或",
    "T23n1442_030:0791c15": "可施主欲得疾成，雖過重數並皆無犯。又無",
    "T23n1442_030:0791c16": "犯者，謂最初犯人，或癡狂、心亂、痛惱所纏。時",
    "T23n1442_030:0791c17": "諸苾芻咸皆有疑，請世尊曰：「具壽闡陀求僧",
    "T23n1442_030:0791c18": "差作授事人時，有何因故尊者舍利子方便",
    "T23n1442_030:0791c19": "遮止而不聽作？」佛告諸苾芻：「此舍利子非但",
    "T23n1442_030:0791c20": "今日以善方便遮止闡陀，乃往古昔亦曾遮",
    "T23n1442_030:0791c21": "止。汝等應聽！於過去世，雪山之中極深險處，",
    "T23n1442_030:0791c22": "有大群鳥依止而住。中有鳥王共相統領，因",
    "T23n1442_030:0791c23": "遭疾病遂致命終。時諸群鳥既無其主，更",
    "T23n1442_030:0791c24": "互相欺為不繞益。時諸群鳥共集一處而相",
    "T23n1442_030:0791c25": "告曰：『我等無主不可久存，欲覓鳥王同為灌",
    "T23n1442_030:0791c26": "頂共相領立，我於何處當可得耶？』去斯不遠",
    "T23n1442_030:0791c27": "有老鵂鶹，眾皆議曰：『此鳥耆宿堪可為主，我",
    "T23n1442_030:0791c28": "等若扶必有弘益。去此非遠有一鸚鵡，稟性",
    "T23n1442_030:0791c29": "聰慧善識譏宜，我等共問扶鵂鶹為主是事",
    "T23n1442_030:0792a01": "可不？』即共往詣鸚鵡之處問言：『欲立鵂鶹為",
    "T23n1442_030:0792a02": "主，是事可不？』于時鸚鵡觀鵂鶹面而說頌曰：",
    "T23n1442_030:0792a03": "「『我不愛鵂鶹，　　以為眾鳥王；",
    "T23n1442_030:0792a04": "　　不瞋面如此，　　瞋發欲如何？』",
    "T23n1442_030:0792a05": "「時諸群鳥聞此說已不立為主，便立鸚鵡以",
    "T23n1442_030:0792a06": "為其主。汝諸苾芻勿生異念，往時鸚鵡即舍",
    "T23n1442_030:0792a07": "利子是，老鵂鶹者即闡陀是。昔扶為王，方",
    "T23n1442_030:0792a08": "便遮止；今差授事亦方便不聽。」又無犯者，謂",
    "T23n1442_030:0792a09": "最初犯人，或癡狂、心亂、痛惱所纏。",
    "T23n1442_030:0792a10": "第三攝頌曰：",
    "T23n1442_030:0792a11": "　不差至日暮、　　為食二種衣、",
    "T23n1442_030:0792a12": "　同路及乘船、　　二屏教化食。",
    "T23n1442_030:0792a13": "眾不差教授苾芻尼學處第二十一",
    "T23n1442_030:0792a14": "內中攝頌曰：",
    "T23n1442_030:0792a15": "　佛令難鐸迦，　　教誡苾芻尼，",
    "T23n1442_030:0792a16": "　為說甚深經，　　皆證阿羅漢。",
    "T23n1442_030:0792a17": "爾時佛在室羅伐城逝多林給孤獨園。佛於",
    "T23n1442_030:0792a18": "此處為夏安居，與五千苾芻俱。有耆宿苾芻",
    "T23n1442_030:0792a19": "尼亦在此王園寺而作安居，所謂准陀苾芻",
    "T23n1442_030:0792a20": "尼、民陀苾芻尼、末臘婆苾芻尼、大衣苾芻尼、",
    "T23n1442_030:0792a21": "善行苾芻尼、曠野苾芻尼、明月苾芻尼、安隱",
    "T23n1442_030:0792a22": "苾芻尼、少力苾芻尼、喬答彌、蓮花色、大世主",
    "T23n1442_030:0792a23": "苾芻尼等大聲聞尼咸於此住。時大世主苾",
    "T23n1442_030:0792a24": "芻尼，與五百苾芻尼以為侍從，往詣佛所，禮",
    "T23n1442_030:0792a25": "佛足已在一面坐。爾時世尊為大世主等宣說",
    "T23n1442_030:0792a26": "法要，示教利喜令歡慶已，告言：「大世主！時至",
    "T23n1442_030:0792a27": "可去。」時大世主聞佛說法，頂戴受持禮佛足",
    "T23n1442_030:0792a28": "已即便出去。爾時世尊見大世主出去之後，",
    "T23n1442_030:0792a29": "告諸苾芻曰：「汝等應知！我今年衰老朽氣力",
    "T23n1442_030:0792b01": "羸惙，不復更能為諸四眾苾芻、苾芻尼、鄔波",
    "T23n1442_030:0792b02": "索迦、鄔波斯迦宣說法要。汝等從今已去，耆",
    "T23n1442_030:0792b03": "宿苾芻應為次第教授苾芻尼。」時諸苾芻聞",
    "T23n1442_030:0792b04": "佛教已，即依次第而為教授。時具壽難鐸迦",
    "T23n1442_030:0792b05": "次當教授，而不願去教授諸尼。時大世主苾",
    "T23n1442_030:0792b06": "芻尼，復與五百苾芻尼往詣佛所，廣說如前，",
    "T23n1442_030:0792b07": "乃至禮佛出去。",
    "T23n1442_030:0792b08": "佛見大世主出去之後，告阿難陀曰：「今當次",
    "T23n1442_030:0792b09": "誰教授尼眾？」阿難陀曰：「比來皆是耆宿苾芻",
    "T23n1442_030:0792b10": "更次教授，今至具壽難鐸迦，而情不樂欲教",
    "T23n1442_030:0792b11": "授尼眾。」時難鐸迦亦在佛邊眾內而住。爾時",
    "T23n1442_030:0792b12": "佛告難鐸迦曰：「汝當教授苾芻尼，應為諸尼",
    "T23n1442_030:0792b13": "宣說法要。何以故？難鐸迦！我當隨力教授苾",
    "T23n1442_030:0792b14": "芻尼，汝亦教授苾芻尼。我為諸尼宣說法要，",
    "T23n1442_030:0792b15": "汝亦如是宣說法要。由此緣故，令彼諸尼眾",
    "T23n1442_030:0792b16": "得大利益、有大光輝，能廣增長獲究竟處。汝",
    "T23n1442_030:0792b17": "不應辭教彼尼眾。」時難鐸迦蒙佛教已，默然",
    "T23n1442_030:0792b18": "而受。時具壽難鐸迦過於夜分至天曉已，於",
    "T23n1442_030:0792b19": "日初分著衣持鉢，入室羅伐城次第乞食。既",
    "T23n1442_030:0792b20": "得食已還至本處，飯食訖收衣鉢，嚼齒木洗",
    "T23n1442_030:0792b21": "足已，旋入房中宴默而住。",
    "T23n1442_030:0792b22": "時難鐸迦於晡後時從定而起，著僧伽胝，將",
    "T23n1442_030:0792b23": "一苾芻以為後從，向王園寺欲教授苾芻尼。",
    "T23n1442_030:0792b24": "既至彼已，時諸尼眾遙見難鐸迦來，白言：「善",
    "T23n1442_030:0792b25": "來大德！」即為敷座請其安坐。時諸苾芻尼禮",
    "T23n1442_030:0792b26": "難鐸迦足已於一面坐，時難鐸迦告諸苾芻",
    "T23n1442_030:0792b27": "尼曰：「我今為諸姊妹說問答法門，汝等善聽。",
    "T23n1442_030:0792b28": "若解者言解，若不解者言不解，於義善解如",
    "T23n1442_030:0792b29": "理修行，於義不決當可覆問。」「大德！此言之義",
    "T23n1442_030:0792c01": "我未能解。」諸苾芻尼聞是教已白難鐸迦曰：",
    "T23n1442_030:0792c02": "「大德！我蒙善教深生希有慶悅無已，如是大",
    "T23n1442_030:0792c03": "德善教我等，我等咸皆隨所教事，而為問答",
    "T23n1442_030:0792c04": "順理修行。」時具壽難鐸迦告諸尼曰：「姊妹！汝",
    "T23n1442_030:0792c05": "知內眼處有我我所不？」諸尼答言：「大德！我不",
    "T23n1442_030:0792c06": "見有。」又問曰：「姊妹！如眼既爾，乃至耳鼻舌身",
    "T23n1442_030:0792c07": "意內處有我我所不？」答言：「大德！我不見有。何",
    "T23n1442_030:0792c08": "以故？大德！我等順修正行實作此解，以正慧",
    "T23n1442_030:0792c09": "見觀內六處實無有我，心生信解了無我故。」",
    "T23n1442_030:0792c10": "時難鐸迦報諸尼曰：「善哉姊妹！善能解了言",
    "T23n1442_030:0792c11": "所詮義，此內六處無我我所，如是應知。又於",
    "T23n1442_030:0792c12": "外色處有我我所不？」諸尼答言：「大德！我不見",
    "T23n1442_030:0792c13": "有。」又問曰：「姊妹！如色既爾，乃至聲香味觸法",
    "T23n1442_030:0792c14": "外處有我我所不？」答言：「大德！我不見有。何以",
    "T23n1442_030:0792c15": "故？大德！我等順修正行實作此解，以正慧見",
    "T23n1442_030:0792c16": "觀外六處實無有我，心生信解了無我故。」時",
    "T23n1442_030:0792c17": "難鐸迦報諸尼曰：「善哉姊妹！善能解了言所",
    "T23n1442_030:0792c18": "詮議，此外六處無我我所，如是應知。復次姊",
    "T23n1442_030:0792c19": "妹！眼色為緣能生眼識，此之識性有我我所",
    "T23n1442_030:0792c20": "不？」「大德！無有。」「如是乃至意法為緣能生意識，",
    "T23n1442_030:0792c21": "此等識性有我我所不？」答言：「無有。何以故？如",
    "T23n1442_030:0792c22": "上廣說。」乃至「如是應知。復次姊妹！眼色為緣",
    "T23n1442_030:0792c23": "能生眼識，由此三和能生於觸。此觸有我我",
    "T23n1442_030:0792c24": "所不？乃至意法識三能生於觸，此觸有我我",
    "T23n1442_030:0792c25": "所不？」答言：「無有。何以故？如上廣說。」乃至「如是",
    "T23n1442_030:0792c26": "應知。復次姊妹！此眼色識三和生觸，能生於",
    "T23n1442_030:0792c27": "受。此受有我我所不？乃至後三因觸生受，此",
    "T23n1442_030:0792c28": "受有我我所不？」答言：「無有。何以故？如上廣說。」",
    "T23n1442_030:0792c29": "乃至「如是應知。復次姊妹！此眼色識三和生",
    "T23n1442_030:0793a01": "觸，此觸生受，此受生愛，此愛有我我所不？乃",
    "T23n1442_030:0793a02": "至後三之愛有我我所不？」答言：「無有。何以故？",
    "T23n1442_030:0793a03": "如上廣說。」乃至「如是應知。」",
    "T23n1442_030:0793a04": "「復次姊妹！譬如因器油炷及火方有焰生。姊",
    "T23n1442_030:0793a05": "妹！如焰無常，乃至火炷油器皆亦無常。姊妹！",
    "T23n1442_030:0793a06": "若復有人作如是說：『器油炷火雖是無常，然",
    "T23n1442_030:0793a07": "依此等所生之焰，定是堅固不可變壞常住",
    "T23n1442_030:0793a08": "之法。』如是說時，可說此人為實語不？」答言：「大",
    "T23n1442_030:0793a09": "德！斯非實語。何以故？此器油等皆無常故，所",
    "T23n1442_030:0793a10": "生之焰豈得是常？」「姊妹！如是內六處無常。若",
    "T23n1442_030:0793a11": "復有人作如是說：『此內六處雖是無常，然依",
    "T23n1442_030:0793a12": "此等所生喜樂，定是堅固不可變壞常住之",
    "T23n1442_030:0793a13": "法。』如是說時，可說此人為實語不？」答言：「大德！",
    "T23n1442_030:0793a14": "斯非實語。何以故？乃至廣說。大德！我等順修",
    "T23n1442_030:0793a15": "正行實作此解，以正慧見觀內六處皆是無",
    "T23n1442_030:0793a16": "常。心生信解，由彼彼法生故此此法生，彼彼",
    "T23n1442_030:0793a17": "法滅故此此法滅，終能獲得寂靜清涼解脫",
    "T23n1442_030:0793a18": "之處。」難鐸迦報諸尼曰：「善哉！善哉！姊妹！若能",
    "T23n1442_030:0793a19": "解了言所詮義，心生信解了是無常，由彼彼",
    "T23n1442_030:0793a20": "法生故此此法生，彼彼法滅故此此法滅，終",
    "T23n1442_030:0793a21": "能獲得寂靜清涼解脫之處。」",
    "T23n1442_030:0793a22": "「復次姊妹！譬如大樹，根莖內外枝葉花果貞",
    "T23n1442_030:0793a23": "實具足，此之大樹根是無常，乃至花葉皆亦",
    "T23n1442_030:0793a24": "無常。若復有人作如是說：『此樹根等皆悉無",
    "T23n1442_030:0793a25": "常，然而樹影定是堅固不可變壞常住之法。』",
    "T23n1442_030:0793a26": "如是說時，可說此人為實語不？」答言：「大德！斯",
    "T23n1442_030:0793a27": "非實語。何以故？此之大樹，根莖枝葉乃至花",
    "T23n1442_030:0793a28": "果皆悉無常，若無根等所依之物，能依之影",
    "T23n1442_030:0793a29": "皆不得有。」難鐸迦曰：「姊妹！外之六處皆悉無",
    "T23n1442_030:0793b01": "常亦復如是。若有人來作如是語：『外之六處",
    "T23n1442_030:0793b02": "皆是無常，然而依此所生樂觸，定是堅固不",
    "T23n1442_030:0793b03": "可變壞常住之法。』如是說時，可說此人為實",
    "T23n1442_030:0793b04": "語不？」答言：「大德！斯非實語。何以故？廣說如",
    "T23n1442_030:0793b05": "前，乃至終能獲得解脫之處。」",
    "T23n1442_030:0793b06": "「復次姊妹！更說譬喻。汝等應聽！諸有智者以",
    "T23n1442_030:0793b07": "譬喻故能解其義。如善屠牛人及諸弟子，手",
    "T23n1442_030:0793b08": "執利刀斷其牛命，方便[利禾+皮]剝外皮內肉皆不",
    "T23n1442_030:0793b09": "傷損。然於腹中肝肚腸胃，細割斬截悉皆除",
    "T23n1442_030:0793b10": "棄，重取其皮周遍蓋覆。姊妹！有人見時作如",
    "T23n1442_030:0793b11": "是語：『此牛與皮相連不別，是有命牛。』可說此",
    "T23n1442_030:0793b12": "人是實語不？」答言：「大德！斯非實語。何以故？此",
    "T23n1442_030:0793b13": "屠牛人及餘弟子，手執利刀斷牛命時，雖不",
    "T23n1442_030:0793b14": "損皮肉，然於腹中肝肚腸胃割截除棄，但重",
    "T23n1442_030:0793b15": "取皮周遍蓋覆，此肉與皮不相連著。」「姊妹！我",
    "T23n1442_030:0793b16": "舉此喻欲曉餘義，如理應知。所言牛者，謂有",
    "T23n1442_030:0793b17": "色身麁重四大，父母精血羯剌羅等聚集成",
    "T23n1442_030:0793b18": "就。復以飲食共相資養，假籍塗香及澡浴等，",
    "T23n1442_030:0793b19": "終歸磨滅破壞銷散。言內肉者，謂內六處。言",
    "T23n1442_030:0793b20": "外皮者，謂外六處。腹中五藏者，謂欲貪等。言",
    "T23n1442_030:0793b21": "善屠牛人及餘弟子者，謂是多聞利智聲聞弟",
    "T23n1442_030:0793b22": "子。言利刀者，謂智慧刀。謂佛弟子心持慧",
    "T23n1442_030:0793b23": "劍，斬彼相應繫縛煩惱及諸隨惑，對治損壞",
    "T23n1442_030:0793b24": "悉皆除棄。是故汝等了斯事已，當勤修學，勿",
    "T23n1442_030:0793b25": "為放逸後生悔恨。姊妹！若於汝等情所染著",
    "T23n1442_030:0793b26": "愛樂之處，當善防心。染未斷故，於可瞋境當",
    "T23n1442_030:0793b27": "善防心。瞋未斷故，於愚癡境當善防心。由癡",
    "T23n1442_030:0793b28": "未斷故，於四念住當善護心正觀而住。修念",
    "T23n1442_030:0793b29": "住已，於七菩提分法應善修習、多為修習。於",
    "T23n1442_030:0793c01": "菩提分既修習、多修習已，於八支道正念成",
    "T23n1442_030:0793c02": "就能除欲漏。除欲漏已，有漏、無明漏心當厭",
    "T23n1442_030:0793c03": "捨，生厭捨故便得解脫，得解脫已證解脫智",
    "T23n1442_030:0793c04": "見，即能了達：我生已盡、梵行已立、所作已",
    "T23n1442_030:0793c05": "辦、不受後有。汝等姊妹！如是應學。」",
    "T23n1442_030:0793c06": "爾時具壽難鐸迦為諸尼眾示教利喜，宣說",
    "T23n1442_030:0793c07": "法已從座而去。既至明日，時大世主與五百",
    "T23n1442_030:0793c08": "苾芻尼還至佛所，如常威儀聽妙法已禮佛",
    "T23n1442_030:0793c09": "而去。佛見大世主出去之後，告諸苾芻曰：「汝",
    "T23n1442_030:0793c10": "等觀此難鐸迦，為彼五百苾芻尼正教正誡，",
    "T23n1442_030:0793c11": "令得解脫而未證究竟。若於今日而命終者，",
    "T23n1442_030:0793c12": "我不見彼諸苾芻尼有一繫縛煩惱而不除",
    "T23n1442_030:0793c13": "斷，由斯結惑為羈絆故，重來此世而更受生。",
    "T23n1442_030:0793c14": "汝等苾芻！譬如白月十四日月在空中，人皆",
    "T23n1442_030:0793c15": "觀見咸悉有疑，云：『此明月為滿、不滿？』然此明",
    "T23n1442_030:0793c16": "月不是圓滿，由未究竟故。如是難鐸迦苾芻，",
    "T23n1442_030:0793c17": "為彼五百苾芻尼正教正誡，令得解脫而未",
    "T23n1442_030:0793c18": "證究竟。若於今日而命終者，我不見彼諸苾",
    "T23n1442_030:0793c19": "芻尼有一繫縛煩惱而不除斷，由斯結惑為",
    "T23n1442_030:0793c20": "羈絆故，重來此世而更受生。」爾時世尊記彼",
    "T23n1442_030:0793c21": "五百苾芻尼得不還果已，告難鐸迦曰：「汝當",
    "T23n1442_030:0793c22": "教誡諸苾芻尼，為說妙法令速出離。何以故？",
    "T23n1442_030:0793c23": "我及於汝，教誡諸尼令其解脫。」時難鐸迦聞",
    "T23n1442_030:0793c24": "佛教已默然受教。",
    "T23n1442_030:0793c25": "時具壽難鐸迦至明日已，於初分時著衣持",
    "T23n1442_030:0793c26": "鉢，入大城中次第乞已，還至本處飯食訖，",
    "T23n1442_030:0793c27": "收衣鉢嚼齒木澡漱已，於外洗足，入房宴坐。",
    "T23n1442_030:0793c28": "至日晡時從定而起，著僧伽胝，將一苾芻以",
    "T23n1442_030:0793c29": "為從者，詣王園寺欲教授苾芻尼。既至彼已，",
    "T23n1442_030:0794a01": "時諸尼眾遙見難鐸迦來，白言：「善來大德！」即",
    "T23n1442_030:0794a02": "為敷座請其安坐。時諸苾芻尼禮難鐸迦足",
    "T23n1442_030:0794a03": "已於一面坐，時難鐸迦為諸尼眾，宣說法要",
    "T23n1442_030:0794a04": "示教利喜，既說法已從坐而去。時大世主苾",
    "T23n1442_030:0794a05": "芻尼將五百尼眾，往世尊所禮足已，廣說如",
    "T23n1442_030:0794a06": "前，乃至禮佛而去。爾時世尊尼眾去後，告諸",
    "T23n1442_030:0794a07": "苾芻曰：「汝等觀此難鐸迦苾芻，已正教誡五",
    "T23n1442_030:0794a08": "百苾芻尼，悉令解脫得究竟處不？是諸尼眾，",
    "T23n1442_030:0794a09": "若於今日而命終者，我不見彼一人於生死",
    "T23n1442_030:0794a10": "路而重遊履。故於今時盡諸苦際。汝等苾芻！",
    "T23n1442_030:0794a11": "譬如白月至十五日月處空中，人皆覩見無",
    "T23n1442_030:0794a12": "復生疑，云：『此明月為滿、不滿？』然此明月是極",
    "T23n1442_030:0794a13": "圓滿，由究竟故。如是難鐸迦苾芻，為彼五百",
    "T23n1442_030:0794a14": "苾芻尼正教正誡，令得解脫至究竟處，若於",
    "T23n1442_030:0794a15": "今日而命終者，流轉路絕不復受生。」爾時世",
    "T23n1442_030:0794a16": "尊記五百苾芻尼得阿羅漢果已，諸苾芻眾",
    "T23n1442_030:0794a17": "聞佛所說歡喜信受。",
    "T23n1442_030:0794a18": "根本說一切有部毘奈耶卷第三十"
}