{
    "T14n0489_010:0729a03": "佛說除蓋障菩薩所問經卷第十",
    "T14n0489_010:0729a04": "譯經三藏朝散大夫試鴻臚卿",
    "T14n0489_010:0729a05": "光梵大師賜紫沙門臣惟淨等",
    "T14n0489_010:0729a06": "奉　詔譯",
    "T14n0489_010:0729a07": "「復次，善男子！菩薩若修十種法者，即如大海。",
    "T14n0489_010:0729a08": "何等為十？一者、為大寶聚；二者、深難徹底；三",
    "T14n0489_010:0729a09": "者、廣大無量；四者、次第漸深；五者、不宿死屍；",
    "T14n0489_010:0729a10": "六者、皆同一味；七者、容受眾流；八者、潮不失",
    "T14n0489_010:0729a11": "時；九者、水族所依；十者、無有邊際。「善男子！云",
    "T14n0489_010:0729a12": "何是菩薩為大寶聚？譬如大海廣積眾寶，閻",
    "T14n0489_010:0729a13": "浮提中一切人眾，咸取其寶無有窮盡，菩薩",
    "T14n0489_010:0729a14": "亦復如是，廣積一切智功德寶，一切有情",
    "T14n0489_010:0729a15": "皆取是寶亦無窮盡，是即菩薩為大寶聚。「又，",
    "T14n0489_010:0729a16": "善男子！譬如大海深難徹底，菩薩亦復如是，",
    "T14n0489_010:0729a17": "一切有情於菩薩法莫測其際。「又，善男子！譬",
    "T14n0489_010:0729a18": "如大海廣大無量，菩薩亦復如是，功德智慧",
    "T14n0489_010:0729a19": "廣大無量。「又，善男子！譬如大海次第漸深，菩",
    "T14n0489_010:0729a20": "薩亦復如是，一切智深、一切智漸深、一切智",
    "T14n0489_010:0729a21": "極深。「又，善男子！譬如大海不宿死屍。何以故？",
    "T14n0489_010:0729a22": "大海法爾如是故，菩薩亦復如是，不與煩惱",
    "T14n0489_010:0729a23": "結漏及不善知識而所共止。何以故？菩薩法",
    "T14n0489_010:0729a24": "爾如是故。「又，善男子！譬如大海眾流入中皆",
    "T14n0489_010:0729a25": "同一味，所謂鹹味，菩薩亦復如是，積集一切",
    "T14n0489_010:0729a26": "善法皆同一味，所謂一切智味。「又，善男子！譬",
    "T14n0489_010:0729a27": "如大海容受眾流，而其海水不增不減，菩薩",
    "T14n0489_010:0729a28": "亦復如是，容受無量一切法水，而菩薩智慧",
    "T14n0489_010:0729a29": "不增不減。「又，善男子！譬如大海潮不失時，菩",
    "T14n0489_010:0729b01": "薩亦復如是，所應成熟化度有情亦不過時。",
    "T14n0489_010:0729b02": "「又，善男子！譬如大海為諸水族依止窟宅，菩",
    "T14n0489_010:0729b03": "薩亦復如是，為一切有情一切善法之所依",
    "T14n0489_010:0729b04": "止。「又，善男子！譬如大海一切有情悉取其水",
    "T14n0489_010:0729b05": "而無邊際，菩薩亦復如是，廣為一切有情宣",
    "T14n0489_010:0729b06": "說法要，亦無邊際。善男子！菩薩若修如是十",
    "T14n0489_010:0729b07": "種法者即如大海。「復次，善男子！菩薩若修十",
    "T14n0489_010:0729b08": "種法者得微妙智。何等為十？一者、善求出離；",
    "T14n0489_010:0729b09": "二者、善知諸出離法；三者、善知諸法平等；四",
    "T14n0489_010:0729b10": "者、善知諸法如幻；五者、善知一切法相；六者、",
    "T14n0489_010:0729b11": "善解甚深難測緣生之法；七者、善知業不思",
    "T14n0489_010:0729b12": "議；八者、善知諸所說義；九者、善了如實義；十",
    "T14n0489_010:0729b13": "者善觀真實智。「善男子！云何是菩薩善求出",
    "T14n0489_010:0729b14": "離，乃至善觀真實智？謂若菩薩作是思惟：『我",
    "T14n0489_010:0729b15": "應觀察諸世間相。』觀見世間貪火熾然瞋煙",
    "T14n0489_010:0729b16": "蓬㶿，癡暗覆蔽瞑然無託，菩薩乃起是念：",
    "T14n0489_010:0729b17": "『此諸有情，云何能得出離？』菩薩即為勤求出",
    "T14n0489_010:0729b18": "離及出離法，由得出離法故，即能隨知諸法",
    "T14n0489_010:0729b19": "平等。由知諸法平等故，即能如實知諸法如",
    "T14n0489_010:0729b20": "幻。由知諸法如幻故，即如實知一切法相。由",
    "T14n0489_010:0729b21": "知法相故，即能思察甚深難測緣生之法。由",
    "T14n0489_010:0729b22": "能思察緣生法故，即能解了業不思議。是故，",
    "T14n0489_010:0729b23": "菩薩雖知世間諸法無實，而亦顯示種種業",
    "T14n0489_010:0729b24": "報，由是之故得微妙智，能於諸佛菩薩所說",
    "T14n0489_010:0729b25": "義中而悉了知，由了知故即能開解如實之",
    "T14n0489_010:0729b26": "義。解如實義故，即能觀真實智，見真實故，能",
    "T14n0489_010:0729b27": "度有情出離生死。善男子！菩薩若修如是十",
    "T14n0489_010:0729b28": "種法者，即得微妙智。「復次，善男子！菩薩若修",
    "T14n0489_010:0729b29": "十種法者，得隨應辯才。何等為十？一者、開示",
    "T14n0489_010:0729c01": "諸法無我；二者、無有情；三者、無壽命；四者、無",
    "T14n0489_010:0729c02": "養育；五者、無補特伽羅；六者、無作者；七者、無",
    "T14n0489_010:0729c03": "受者；八者、無知者；九者、無見者；十者、顯示一",
    "T14n0489_010:0729c04": "切法空都無主宰，皆是虛妄不實分別，諸法",
    "T14n0489_010:0729c05": "但從緣生故有。「善男子！若得一切法無我相",
    "T14n0489_010:0729c06": "應，彼即隨順法性，由是之故，於一切法無有",
    "T14n0489_010:0729c07": "情、無壽命、無養育、無補特伽羅、無作者、無受者、",
    "T14n0489_010:0729c08": "無知者、無見者等，如理相應即能隨順法性。",
    "T14n0489_010:0729c09": "由是之故，了知一切法空都無主宰，皆是虛",
    "T14n0489_010:0729c10": "妄不實分別，諸法但從緣生故有，如理相應",
    "T14n0489_010:0729c11": "即能隨順法性。「善男子！若隨順法性故，即於",
    "T14n0489_010:0729c12": "法性不相違背，不違背故乃能正說諸法，正",
    "T14n0489_010:0729c13": "說法故善入法性，入法性故乃能開示彼一",
    "T14n0489_010:0729c14": "切法，開示法故彼之辯才乃名隨應。善男子！",
    "T14n0489_010:0729c15": "菩薩若修如是十種法者，即得隨應辯才。「復",
    "T14n0489_010:0729c16": "次，善男子！菩薩若修十種法者，得樂說辯才。",
    "T14n0489_010:0729c17": "何等為十？一者、辯才無著；二者、無盡；三者、相",
    "T14n0489_010:0729c18": "續；四者、不畏大眾；五者、不卑下；六者、無恐怖；",
    "T14n0489_010:0729c19": "七者、不共；八者、不輕慢；九者、無邊；十者、無礙",
    "T14n0489_010:0729c20": "解。善男子！菩薩若修如是十種法者，即得樂",
    "T14n0489_010:0729c21": "說辯才。「復次，善男子！菩薩若修十種法者，得",
    "T14n0489_010:0729c22": "清淨辯才。何等為十？一者、無有謇吃；二者、詞",
    "T14n0489_010:0729c23": "無雜亂；三者、遠離卑劣；四者、語不高戾；五者、",
    "T14n0489_010:0729c24": "義無減失；六者、文無缺漏；七者、聲無短闕；八",
    "T14n0489_010:0729c25": "者、無不知時；九者、言無麁獷；十者、無不明了。",
    "T14n0489_010:0729c26": "「善男子！諸菩薩者，所有辯才無有謇吃。何以",
    "T14n0489_010:0729c27": "故？菩薩於大眾中無怯弱故。「又菩薩者，所有",
    "T14n0489_010:0729c28": "辯才而無雜亂。何以故？菩薩智慧安然無畏。",
    "T14n0489_010:0729c29": "「又菩薩者，所有辯才而無卑劣。何以故？菩薩",
    "T14n0489_010:0730a01": "處大眾中，猶如師子離諸恐懼。「又菩薩者，",
    "T14n0489_010:0730a02": "所有辯才語不高戾。何以故？已離煩惱故。若",
    "T14n0489_010:0730a03": "有煩惱語即高戾，無即不爾。「又菩薩者，所",
    "T14n0489_010:0730a04": "有辯才義無減失。何以故？已得法故。若不得",
    "T14n0489_010:0730a05": "法即於義中有所減失，得即不爾。「又菩薩者，",
    "T14n0489_010:0730a06": "所有辯才文無缺漏。何以故？廣解諸論故。若",
    "T14n0489_010:0730a07": "解論尠少即文有缺漏，廣解即不爾。「又菩薩",
    "T14n0489_010:0730a08": "者，所有辯才聲無短闕。何以故？菩薩妙解一",
    "T14n0489_010:0730a09": "切音聲故。若不解者即於音聲有所短闕，解",
    "T14n0489_010:0730a10": "即不爾。「又菩薩者，所有辯才無不知時，所應",
    "T14n0489_010:0730a11": "前說而不後說，若應後說亦不前說。何以故？",
    "T14n0489_010:0730a12": "菩薩善知諸時分故。「又菩薩者，所有辯才言",
    "T14n0489_010:0730a13": "無麁獷，無不悅意，無不樂聽。何以故？已能遠",
    "T14n0489_010:0730a14": "離語過失故。若有語過失者，言即麁獷，無即",
    "T14n0489_010:0730a15": "不爾。「又菩薩者，所有辯才無不明了。何以故？",
    "T14n0489_010:0730a16": "菩薩根性利故。若鈍根者即不明了，利即不",
    "T14n0489_010:0730a17": "爾。善男子！菩薩若修如是十種法者，即得清",
    "T14n0489_010:0730a18": "淨辯才。「復次，善男子！菩薩若修十種法者，得",
    "T14n0489_010:0730a19": "一切有情歡喜辯才。何等為十？一者、愛語；二",
    "T14n0489_010:0730a20": "者、熙怡面相遠離顰蹙；三者、如義語；四者、如",
    "T14n0489_010:0730a21": "法語；五者、平等語；六者、不自高；七者、不輕",
    "T14n0489_010:0730a22": "他；八者、無染著；九者、無觸惱；十者、具種種辯",
    "T14n0489_010:0730a23": "才。善男子！菩薩能以愛語令諸有情咸生歡",
    "T14n0489_010:0730a24": "喜。「又菩薩者，常現熙怡善相遠離顰蹙，令諸",
    "T14n0489_010:0730a25": "有情咸生歡喜。「又菩薩者，常出如義語及美",
    "T14n0489_010:0730a26": "妙語，令諸有情咸生歡喜。「又菩薩者，常出",
    "T14n0489_010:0730a27": "法語及利益語，令諸有情咸生歡喜。「又菩薩",
    "T14n0489_010:0730a28": "者，常為有情平等說法，令諸有情咸生歡喜。",
    "T14n0489_010:0730a29": "「又菩薩者，而不自高，遠離驕慢高舉之咎，令",
    "T14n0489_010:0730b01": "諸有情咸生歡喜。「又菩薩者，不輕於他，常為",
    "T14n0489_010:0730b02": "有情恭敬說法，令諸有情咸生歡喜。「又菩薩",
    "T14n0489_010:0730b03": "者，離諸染著具淨尸羅，令諸有情咸生歡喜。",
    "T14n0489_010:0730b04": "「又菩薩者，離諸觸惱具多忍力，令諸有情咸",
    "T14n0489_010:0730b05": "生歡喜。「又菩薩者，具種種辯才常出悅意之",
    "T14n0489_010:0730b06": "語，令諸有情咸生歡喜。善男子！菩薩若修如",
    "T14n0489_010:0730b07": "是十種法者，即得一切有情歡喜辯才。「復次，",
    "T14n0489_010:0730b08": "善男子！菩薩若修十種法者，得信順說法。何",
    "T14n0489_010:0730b09": "等為十？一者、非法器有情菩薩不為說法；二",
    "T14n0489_010:0730b10": "者有障礙者不為說法；三者、有所得見者不",
    "T14n0489_010:0730b11": "為說法；四者、邪異外道不為說法；五者、不起",
    "T14n0489_010:0730b12": "樂欲心者不為說法；六者、不發清淨心者不",
    "T14n0489_010:0730b13": "為說法；七者、諂曲心者不為說法；八者、求活",
    "T14n0489_010:0730b14": "命者不為說法；九者、貪著利養慳嫉所纏者",
    "T14n0489_010:0730b15": "不為說法；十者、盲聾瘖瘂者不為說法。「何以",
    "T14n0489_010:0730b16": "故？善男子！菩薩不作法慳亦不祕法，於諸有",
    "T14n0489_010:0730b17": "情無不憐愍，為利有情而不棄背。所以者何？",
    "T14n0489_010:0730b18": "若有有情非法器者，菩薩乃起是念：『此等",
    "T14n0489_010:0730b19": "有情，而於如來法律之中起於捨行。』」除蓋障",
    "T14n0489_010:0730b20": "菩薩白佛言：「世尊！若然者，諸佛菩薩當為何",
    "T14n0489_010:0730b21": "等有情說法？」佛言：「善男子！具信有情，諸佛菩",
    "T14n0489_010:0730b22": "薩當為說法。又若善根已成熟者，是法器者，",
    "T14n0489_010:0730b23": "於先佛所植眾德本者，無諂誑者，不詐現威",
    "T14n0489_010:0730b24": "儀者，不耽著利養者，深心具足者，為善知識",
    "T14n0489_010:0730b25": "所攝受者，具足善相人所樂見者，根性明利",
    "T14n0489_010:0730b26": "於所聞法中解其義者，隨所得法勤行精進",
    "T14n0489_010:0730b27": "者，如佛所說能修行者，此等有情，諸佛菩薩",
    "T14n0489_010:0730b28": "乃為說法。「善男子！菩薩若修如是十種法者，",
    "T14n0489_010:0730b29": "即得信順說法。「復次，善男子！菩薩若修十種",
    "T14n0489_010:0730c01": "法者為說法師。何等為十？一者、修集佛法故",
    "T14n0489_010:0730c02": "說法，不見有佛法可得，亦復不見有所修集；",
    "T14n0489_010:0730c03": "二者、修集波羅蜜多故說法，不見波羅蜜多",
    "T14n0489_010:0730c04": "可得，亦復不見有所修集；三者、修集菩薩法",
    "T14n0489_010:0730c05": "故說法，不見有菩薩法可得，亦復不見有所",
    "T14n0489_010:0730c06": "修集；四者、斷煩惱故說法，不見有煩惱可得，",
    "T14n0489_010:0730c07": "亦不見斷；五者、厭離離貪寂滅故說法，不見",
    "T14n0489_010:0730c08": "有厭離離貪寂滅可得；六者、為得須陀洹、斯",
    "T14n0489_010:0730c09": "陀含、阿那含果故說法，不見有須陀洹、斯陀",
    "T14n0489_010:0730c10": "含、阿那含可得，亦不見果；七者、為得阿羅漢",
    "T14n0489_010:0730c11": "果故說法，不見有阿羅漢可得，亦不見果；八",
    "T14n0489_010:0730c12": "者、為得緣覺果故說法，不見有緣覺可得，亦",
    "T14n0489_010:0730c13": "不見果；九者、斷我執取著故說法，不見有我",
    "T14n0489_010:0730c14": "可得，亦不見執著；十者、顯示業報故說法，",
    "T14n0489_010:0730c15": "不見有業可得，亦不見報。「何以故？如是等一",
    "T14n0489_010:0730c16": "切法皆無實體，但以假名宣說，名亦無所有。",
    "T14n0489_010:0730c17": "所以者何？文字無自性，法離文字故，但以世",
    "T14n0489_010:0730c18": "俗虛假施設於無名中，是故建立諸法名字。",
    "T14n0489_010:0730c19": "由彼名空，本虛假故，勝義諦中無虛假名。無",
    "T14n0489_010:0730c20": "假名故，於勝義中無虛妄法。彼虛妄法者，誑",
    "T14n0489_010:0730c21": "惑愚人故。善男子！菩薩若修如是十種法者",
    "T14n0489_010:0730c22": "即為說法師。「復次，善男子！菩薩若修十種法",
    "T14n0489_010:0730c23": "者，能順觀法性。何等為十？一者、菩薩雖順觀",
    "T14n0489_010:0730c24": "法性而不壞色相，雖順觀法性不壞受想行",
    "T14n0489_010:0730c25": "識相；二者、雖順觀法性，不壞欲界相；三者、雖",
    "T14n0489_010:0730c26": "順觀法性，不壞色界相；四者、雖順觀法性，不",
    "T14n0489_010:0730c27": "壞無色界相；五者、雖順觀法性，不壞諸法相；",
    "T14n0489_010:0730c28": "六者、雖順觀法性，不見諸法隨順相；七者、雖",
    "T14n0489_010:0730c29": "順觀法性，不見有情相；八者、雖順觀法性，亦",
    "T14n0489_010:0731a01": "不墮斷見；九者、雖順觀法性，而不失正道；十",
    "T14n0489_010:0731a02": "者、雖順觀法性，亦不離智慧方便。善男子！菩",
    "T14n0489_010:0731a03": "薩若修如是十種法者，即能順觀法性。",
    "T14n0489_010:0731a04": "「復次，善男子！菩薩若修十種法者，善解法界",
    "T14n0489_010:0731a05": "理。何等為十？一者、有慧；二者、為善知識攝受；",
    "T14n0489_010:0731a06": "三者、發起精進；四者、離諸障染；五者、善修淨",
    "T14n0489_010:0731a07": "行；六者、尊重讚法；七者、善修空觀；八者、離有",
    "T14n0489_010:0731a08": "所得見；九者、趣向正道；十者、見真實法。善男",
    "T14n0489_010:0731a09": "子！菩薩具智慧故，而能勤求諸善知識；見善",
    "T14n0489_010:0731a10": "知識已，心生歡喜，如師尊想，親近依止。由能",
    "T14n0489_010:0731a11": "依止善知識故，即發起精進，斷除一切不善之",
    "T14n0489_010:0731a12": "法，圓滿一切清淨善法，勤行遠離一切障染，",
    "T14n0489_010:0731a13": "離障染故獲得輕安，善修淨行離身語心一",
    "T14n0489_010:0731a14": "切過失。由清淨故於所得法尊重稱讚，由重",
    "T14n0489_010:0731a15": "法故多習空觀，習空觀故不起有所得見，離",
    "T14n0489_010:0731a16": "有所得見故順行正道，入正道故能觀真實。」",
    "T14n0489_010:0731a17": "除蓋障菩薩白佛言：「世尊！何名真實？」佛言：「善",
    "T14n0489_010:0731a18": "男子！如實之義，乃名真實。」除蓋障菩薩白佛",
    "T14n0489_010:0731a19": "言：「何名如實？」佛言：「不虛妄故，名為如實。」除蓋",
    "T14n0489_010:0731a20": "障菩薩白佛言：「何名不虛妄？」佛言：「所謂真",
    "T14n0489_010:0731a21": "如，無不真如、無異真如。」除蓋障菩薩白佛言：",
    "T14n0489_010:0731a22": "「何名真如？」佛言：「善男子！此法唯內所證，非文",
    "T14n0489_010:0731a23": "字語言而能表示。何以故？此法出過諸文字",
    "T14n0489_010:0731a24": "故，離諸言說故，超越一切語言境界，出於言",
    "T14n0489_010:0731a25": "道離諸戲論，離作非作無動無靜，離諸尋伺，",
    "T14n0489_010:0731a26": "是不思議境界。無相非無相而悉遠離出諸",
    "T14n0489_010:0731a27": "相境，超諸凡境，出凡夫行，過諸魔境，超越一",
    "T14n0489_010:0731a28": "切煩惱境界。離諸識境，安處無住最上寂靜",
    "T14n0489_010:0731a29": "聖智境界，是故此法唯內所證，是即無垢無",
    "T14n0489_010:0731b01": "染潔白清淨，最上最勝第一無比，常住堅固",
    "T14n0489_010:0731b02": "究竟無壞之法，如來出世若不出世，是法常",
    "T14n0489_010:0731b03": "住。「善男子！菩薩為求此法，歷百千種難行苦",
    "T14n0489_010:0731b04": "行故得是法，得是法已，令諸有情悉住此法。",
    "T14n0489_010:0731b05": "「善男子！故說此法名為真如，說名實際，說名",
    "T14n0489_010:0731b06": "一切智，說名一切種智，說名不思議界，說名",
    "T14n0489_010:0731b07": "不二界。」",
    "T14n0489_010:0731b08": "佛說除蓋障菩薩所問經卷第十"
}