{
    "X68n1315_037:0238a15": "古尊宿語錄卷之三十七",
    "X68n1315_037:0238a17": "鼓山先興聖國師和尚法堂玄要廣集",
    "X68n1315_037:0238a18": "上堂。大眾已集。時有學人纔禮拜。師云。高聲問。學人",
    "X68n1315_037:0238a19": "咨和尚。師便喝出。　問。從上宗乘。如何體會。師叱之。　問。",
    "X68n1315_037:0238a20": "攢[打-丁+族]將來皆不相似。單刀直入時如何。　師云。失命漢。",
    "X68n1315_037:0238a21": "　問。如何是學人自己親躳事。　師云。還返仄麼。　學云。即",
    "X68n1315_037:0238a22": "今事如何。　師云。不可瞎去也。　問。如何是本參底事。　師",
    "X68n1315_037:0238a23": "云。因什麼得到與麼地。　師云。若是猛利底。撩著便休",
    "X68n1315_037:0238a24": "去。大蟲著角相似。有什麼近處。更有一格人。脚不跨",
    "X68n1315_037:0238b01": "石門。怪他得麼。不可事須踏前踏後。納箇如何醉人",
    "X68n1315_037:0238b02": "相似。且宗門中事作麼生。降茲已下。根性遲迴。事須",
    "X68n1315_037:0238b03": "從人決擇。方定紀綱。且作麼生決。下可問一句。答一",
    "X68n1315_037:0238b04": "句。喚作決也。若與麼。驢年去。到這裏。也須是箇漢始",
    "X68n1315_037:0238b05": "得。大不容易。兄弟。決擇之次。如履輕氷。將為等閑。句",
    "X68n1315_037:0238b06": "裏相鬬。道我解問話。貴轉數多。合殺成得箇什麼邊",
    "X68n1315_037:0238b07": "事。只是箇識路中人。且無自由分。兄弟。事本因人。因",
    "X68n1315_037:0238b08": "人立事。人達即事渾。事渾即無成。無成須得無成句。",
    "X68n1315_037:0238b09": "有人道得麼。出來。無事莫立。珍重。",
    "X68n1315_037:0238b10": "師有時上堂云。實不敢欺兄弟。亦不敢昧兄弟。然且",
    "X68n1315_037:0238b11": "沒人辨。　時有學人問。和尚與麼道。還盡師本意也未。",
    "X68n1315_037:0238b12": "　師云。放汝殘生。　問。從上宗乘。如何舉唱。師以拂驀口",
    "X68n1315_037:0238b13": "打。　學人禮拜起。纔問。有問有答。　師云。老兄不是這脚",
    "X68n1315_037:0238b14": "手。　問。承師有言。從門入者非實。黃梅行者傳何事。　師",
    "X68n1315_037:0238b15": "云。道什麼。　學人再問。師云。去。不為汝。　有僧纔禮拜起。",
    "X68n1315_037:0238b16": "師云。道什麼。　學云。佛未出世時如何。　師云。合取口。　問。",
    "X68n1315_037:0238b17": "如何是從上來不昧底事。　師云。是什麼。　問。纔施方便。",
    "X68n1315_037:0238b18": "蓋為今時。向上宗乘。復何言論。　師云。拽出著。　問。如何",
    "X68n1315_037:0238b19": "是正宗。　師云。別日來商量。　問。若將寂默為宗。維摩一",
    "X68n1315_037:0238b20": "生受屈。如何道即得不屈於維摩。　師云。合取[骨*瓦]臀著。",
    "X68n1315_037:0238b21": "　師云。諸和尚盡道向諸方參學。未委參什麼。學什麼。",
    "X68n1315_037:0238b22": "還有參得者無。有即出來對眾驗看。諸和尚為復參",
    "X68n1315_037:0238b23": "禪參道。參佛參法。參毗盧師法身主。參佛向上事涅",
    "X68n1315_037:0238b24": "槃後句。若寔參此句。得為大妄。喚作望上心不息。與",
    "X68n1315_037:0238c01": "諸和尚了無交涉。　時有學人問。如何是佛法大意。　師",
    "X68n1315_037:0238c02": "云。吐却著。　問。凡有言句。盡是觸犯宗風。未審如何是",
    "X68n1315_037:0238c03": "宗門中事。　師云。合取口。　問。眾星攢蔟時如何。　師云。覓",
    "X68n1315_037:0238c04": "什麼。　師云。大事未辦。宗脉不通。切忌記持言句。意識",
    "X68n1315_037:0238c05": "裏作活計。不見道。意為賊。識為浪。盡被漂淪沒溺去。",
    "X68n1315_037:0238c06": "無自由分。諸和尚必若大事未通。不如休去。大歇去。",
    "X68n1315_037:0238c07": "身心純靜去好。時中莫駐著事。却易得露這箇。是事",
    "X68n1315_037:0238c08": "不得已。相勸之言。古人喚作死馬醫。若是箇漢。向他",
    "X68n1315_037:0238c09": "與麼道。如同寱語一般。且諸人分上作麼生。十二分",
    "X68n1315_037:0238c10": "教還用得一字麼。諸方老宿語還用得一句麼。若十",
    "X68n1315_037:0238c11": "二分教是。兄弟在阿那教中。若諸方老宿語當得兄",
    "X68n1315_037:0238c12": "弟。兄弟在阿那句中。所以道。十二分教唱不得。凡聖",
    "X68n1315_037:0238c13": "攝不得。今古流不得。言句該不得。與麼話。盖為刺頭",
    "X68n1315_037:0238c14": "入在教門裏。且與伊拆開。若有箇漢。總未通這箇消",
    "X68n1315_037:0238c15": "息。向他與麼道。被伊驀口摑。[尸@豕]沸作麼。不可怪得他",
    "X68n1315_037:0238c16": "也。兄弟。大須甄別。莫吉凶不辨。有辨者。出來對眾驗",
    "X68n1315_037:0238c17": "看。時寒久立。珍重。",
    "X68n1315_037:0238c18": "師別時上堂云。兄弟有什麼。近前商量。若待這裏說",
    "X68n1315_037:0238c19": "無好事及兄弟牽經引論得麼。若有人問。但向宗乘",
    "X68n1315_037:0238c20": "中致一問來。待今日與兄弟答宗乘中話。　時有學人",
    "X68n1315_037:0238c21": "纔禮拜。師云。大眾看。有與麼不識羞漢。其僧罔措。師",
    "X68n1315_037:0238c22": "便喝出。　師云。若也宗脉未露。記著一字。如飲毒藥。喪",
    "X68n1315_037:0238c23": "身失命。為什麼故如此。都來是不具眼。如今更有一",
    "X68n1315_037:0238c24": "般底。大作群隊聚頭。念經念論。說圓說頓。披這衣服。",
    "X68n1315_037:0239a01": "作箇與麼語話。還羞麼。還返仄麼。還有些些子衲僧",
    "X68n1315_037:0239a02": "氣息麼。且問。圓為什麼人施。頓為什麼人設。還辨得",
    "X68n1315_037:0239a03": "端由麼。相共魯論。不識好惡。還知道十二分教唱不",
    "X68n1315_037:0239a04": "起麼。且唱什麼不起。不可只與麼道便休去也。　豈不",
    "X68n1315_037:0239a05": "見古來丹霞．石鞏．石室高僧。熏天炙地。登時端由。眾",
    "X68n1315_037:0239a06": "皆具委。道他在什麼經裏披尋。於阿那論中討得。古",
    "X68n1315_037:0239a07": "人道。西天一段事。總被今時人埋沒。却覓箇出頭處",
    "X68n1315_037:0239a08": "不得。更有老宿道。大唐國內盡是一隊滅胡種賊。即",
    "X68n1315_037:0239a09": "者便是人家男女乍入叢林。何處會得。聞舉經舉論。",
    "X68n1315_037:0239a10": "便刺頭入裏許。念言念句。便遇著這般底。便是殺人",
    "X68n1315_037:0239a11": "賊。是汝一人半人猶可在。惑賺他多少人家男女千",
    "X68n1315_037:0239a12": "生累劫披枷帶鎻。於自己事轉踈轉遠。　如今奉勸諸",
    "X68n1315_037:0239a13": "兄弟。大丈夫漢一等是離鄉涉井。訪道尋師。為自己",
    "X68n1315_037:0239a14": "事也須眨上眉毛著些子精彩。於親躬事有辨明處。",
    "X68n1315_037:0239a15": "確乎不拔。莫受人謾。莫受人惑。如今且不受謾。不受",
    "X68n1315_037:0239a16": "惑底事作麼生。到這裏。也須是箇惡漢。殺人不眨眼",
    "X68n1315_037:0239a17": "漢。沒意智漢始得。切不得掠虗亂呈解數。被向脚跟",
    "X68n1315_037:0239a18": "下尋著。就已築著沒去處。二十楖[木*栗]棒擗脊[揣-而+(壴-士)]。鼓山",
    "X68n1315_037:0239a19": "打這般掠虗底。尋常人難得喫。別處即放過。鼓山即",
    "X68n1315_037:0239a20": "不得。若放過。到處轉見虗頭。曾打著一兩箇亂與底。",
    "X68n1315_037:0239a21": "聲鐘集眾。勘過一下。下交到所在。不是行棒圖逞威",
    "X68n1315_037:0239a22": "風。同這行戶有什麼惡心。悲他僧相圓備。只是事持",
    "X68n1315_037:0239a23": "掠虗業次。輕慢上流。與他整頓。插脊梁骨。圖他改悔。",
    "X68n1315_037:0239a24": "別換身心。遇著鼓山與麼鎚鍛。也須慶幸始得。有一",
    "X68n1315_037:0239b01": "兩處將向頭頂上擎著。敢把指頭指著。怕伊發去。無",
    "X68n1315_037:0239b02": "如是理。不是立兄弟說這葛藤。然且理要區分。事須",
    "X68n1315_037:0239b03": "甄別。莫滅胡種。各歸堂。珍重。",
    "X68n1315_037:0239b04": "師上堂。大眾雲集。眾人盡皆罔測於師。師乃云。南泉",
    "X68n1315_037:0239b05": "在日。亦有人舉南泉時事。要且不識南泉。還有識者",
    "X68n1315_037:0239b06": "麼。試出來驗看。　時有學人纔禮拜起。師云。作麼生。　學",
    "X68n1315_037:0239b07": "人咨和尚。師云。不才謹退。　師云。若是靈利底。撩著便",
    "X68n1315_037:0239b08": "休去。似這般漢。千里萬里去。也有什麼救處。進前退",
    "X68n1315_037:0239b09": "後。納箇如何醉人相似。有什麼衲僧氣息。既然如此。",
    "X68n1315_037:0239b10": "且宗門中事作麼生。諸和尚。到這裏也須是箇漢始",
    "X68n1315_037:0239b11": "得。大不容易。兄弟。鼓山不惜口業。向汝諸人道。不假",
    "X68n1315_037:0239b12": "記一字。亦不用一功。亦不用眨眼。亦不用呵氣。大坐",
    "X68n1315_037:0239b13": "著便紹却去。諸和尚。且道紹什麼。為復紹佛紹法。紹",
    "X68n1315_037:0239b14": "禪紹道。紹佛向上事涅槃後句。若紹此句。得為大妄。",
    "X68n1315_037:0239b15": "喚作望上心不息。與諸兄弟了無交涉。於諸人分上",
    "X68n1315_037:0239b16": "作麼生紹。普請驗看是什麼。為復是凡是聖。是毗盧",
    "X68n1315_037:0239b17": "師法身主。在什麼處居住。什麼年月有渠。方圓闊狹。",
    "X68n1315_037:0239b18": "長短大小。試道看。　還有絲髮大物解蓋覆得麼。還有",
    "X68n1315_037:0239b19": "分毫許間隔得麼。向阿那裏抄。向阿那裏寫。諸和尚。",
    "X68n1315_037:0239b20": "與麼顯露。與麼節要。何不直下便承當取。又更刺頭",
    "X68n1315_037:0239b21": "入他言句裏意識中學。有什麼交涉。不見道。意為賊。",
    "X68n1315_037:0239b22": "識為浪。走作馳求終無歇分。若自不具眼。就人揀辨。",
    "X68n1315_037:0239b23": "卷子裏抄。冊子裏寫。假饒百千萬句龍宮海藏一時",
    "X68n1315_037:0239b24": "吞納。盡是他人。不干自己。亦喚作識學依通。猶如水",
    "X68n1315_037:0239c01": "母借蝦為眼。無自由分。亦如盲者辨色依他語。故實",
    "X68n1315_037:0239c02": "不能辨色之正相。若是學經律論。他自有人在。所以",
    "X68n1315_037:0239c03": "鼓山尋常道。經有經師。律有律師。論有論師。有函有",
    "X68n1315_037:0239c04": "號。有部有帙。白日明窻。夜附燈燭。自有人傳持在。禪",
    "X68n1315_037:0239c05": "師作麼生。還有人道得麼。試出來道看。　時有學人問。",
    "X68n1315_037:0239c06": "如何是目前顯現底機。　師云。道什麼。學人再問。師喝",
    "X68n1315_037:0239c07": "出。　問。四十九年前即不問。四十九年後事如何。　師云。",
    "X68n1315_037:0239c08": "句超方外。千聖難追。　問。常辦無念者如何。　師云。關闍",
    "X68n1315_037:0239c09": "黎什麼事。　學云。常辦於此。　師云。莫受屈。　學云。不屈者",
    "X68n1315_037:0239c10": "如何。　師云。有什麼救處。　問。擬心即差。不擬心如何體",
    "X68n1315_037:0239c11": "會。　師云。待汝好心問。　問。如何是向上一路。　師云。即今",
    "X68n1315_037:0239c12": "是什麼路。學人無對。　師云。去。看汝不是這脚手。　問。如",
    "X68n1315_037:0239c13": "何得不辜負於師。　師云。汝有什麼罪過。　師云。諸和尚。",
    "X68n1315_037:0239c14": "與麼問。還會麼。還識辨緇素麼。鼓山向前見一兩箇",
    "X68n1315_037:0239c15": "長老被人問著維摩意作麼生。他便眼孔定動地。恰",
    "X68n1315_037:0239c16": "似箇泥揑聖僧相似。有什麼交涉。還當得本參底事",
    "X68n1315_037:0239c17": "麼。若言當去。何不立取維摩．傅大士為祖師。問取露",
    "X68n1315_037:0239c18": "柱聖僧即休。何故更用達磨與麼來。所以鼓山道。凡",
    "X68n1315_037:0239c19": "聖不到。今古那追。不唱言前。寧談句後。他家諸聖興",
    "X68n1315_037:0239c20": "來。蓋為人心不等。遂展多門。為病不同。處方各異。在",
    "X68n1315_037:0239c21": "有斥有。居空破空。二患既除。中道須遣。直道釋迦掩",
    "X68n1315_037:0239c22": "室。居士毗耶。大士梁時童子。當日一問．二問．三問盡",
    "X68n1315_037:0239c23": "有。也是衲僧分上事作麼生。還有人道得麼。試出來",
    "X68n1315_037:0239c24": "道看。不可說君說臣。說父說子。得麼。諸和尚。古人是",
    "X68n1315_037:0240a01": "事不得已。立箇君臣父子。外進內紹。是功紹得了非",
    "X68n1315_037:0240a02": "功。合是功合得了非功。蓋為中下之流。權施此句。所",
    "X68n1315_037:0240a03": "以鼓山道。君臣父子蓋為成。特立事立功。以明緇素。",
    "X68n1315_037:0240a04": "既墮中下。須合須同。得合得同。無人辨識。當與麼時。",
    "X68n1315_037:0240a05": "還有肯重者麼。有當荷者麼。有這邊那邊麼。若有。還",
    "X68n1315_037:0240a06": "是托開去也。更有一句作麼生。敢道托開麼。莫錯會",
    "X68n1315_037:0240a07": "好。到這裏。須是箇沒意智漢。殺人不眨眼漢始得。若",
    "X68n1315_037:0240a08": "是鈍根底。只向言句上脫去。爭能會得。　時有學人問。",
    "X68n1315_037:0240a09": "得句忘言時如何。　師云。即今得什麼句。　學云。不是西",
    "X68n1315_037:0240a10": "來亦非自己。　師云。吐却著。　問。己事未明。以何為驗。　師",
    "X68n1315_037:0240a11": "云。嗄。　學人再問。師曰。一點隨流。食咸不重。　問。如何是",
    "X68n1315_037:0240a12": "包盡乾坤底句。　師云。近前來。學人便近前。　師云。是什",
    "X68n1315_037:0240a13": "麼。　學云。不會。乞師指示。　師云。去。鈍置人作麼。　問。峭絕",
    "X68n1315_037:0240a14": "無依時如何。　師云。病鳥栖蘆。　學云。直得醒醒。還有紹",
    "X68n1315_037:0240a15": "處也無。　師云。亦不關闍黎事。　問。如何是真實人體。　師",
    "X68n1315_037:0240a16": "云。因什麼得到與麼地。　問。未到玄源。如何究理。　師云。",
    "X68n1315_037:0240a17": "相去多少。　師云。更有作家解問者出來。良久。無人。　師",
    "X68n1315_037:0240a18": "云。入到石門。何處得如許多疑來。歸堂。珍重。",
    "X68n1315_037:0240a19": "師別日上堂云。諸和尚。古人道。佛之與法。是建立化",
    "X68n1315_037:0240a20": "儀。禪道兩名。是止啼之說。名不干事。事不干名。依執",
    "X68n1315_037:0240a21": "滯名。於他玄隔。所以鼓山曾向兄弟說。句不當機。言",
    "X68n1315_037:0240a22": "非展事。承言者喪。滯句者迷。得魚忘筌。得意忘言。借",
    "X68n1315_037:0240a23": "網求魚。魚非網也。所以道。教排不到。祖不西來。盡乾",
    "X68n1315_037:0240a24": "坤人口。到這裏百雜碎。直道十二分教唱不得。凡聖",
    "X68n1315_037:0240b01": "攝不得。今古流不得。言句該不得。與麼道。也只為他",
    "X68n1315_037:0240b02": "向化門裏作活計。事須與伊拆開。若是箇漢。總未通",
    "X68n1315_037:0240b03": "這消息。向伊與麼道。被伊驀口摑[尸@豕]。沸作麼。不可恠",
    "X68n1315_037:0240b04": "他也。雖然如此。據什麼道理。所以鼓山道。更有一人",
    "X68n1315_037:0240b05": "不跨石門。不跨石門事作麼生。　諸和尚。眾中亦有江",
    "X68n1315_037:0240b06": "西．湖南．幽燕魏府。三千五千一萬里地盤山涉嶺。既",
    "X68n1315_037:0240b07": "到這裏高山頂上。終不為看山翫水。無非決擇萬劫",
    "X68n1315_037:0240b08": "千生事。故委萬劫千生事。也只在如今。如今安即如",
    "X68n1315_037:0240b09": "今便安。徹只如今便徹。忽若眾中有一人大肯去。大",
    "X68n1315_037:0240b10": "安樂去。是不虗食人之施。不辜於己。不負於彼。去住",
    "X68n1315_037:0240b11": "自由。出入無難。盡乾坤無敵。宗風不墜。後進有依。　所",
    "X68n1315_037:0240b12": "以古聖道。若有一人悟道。地神報虗空神。虗空神報",
    "X68n1315_037:0240b13": "非想非非想天。遞相告報云。下界有人得道。有濟人",
    "X68n1315_037:0240b14": "之分。天上人間遞相慶賀。盡是諸和尚分上。更弱於",
    "X68n1315_037:0240b15": "阿誰。既然未得如此。便須兢兢惕惕。如臨深泉。如履",
    "X68n1315_037:0240b16": "薄氷。時不可延。命不可待。似箇當風燭子[颱-台+弗]地脫去",
    "X68n1315_037:0240b17": "也。如今且不如休去歇去。身心淳朴去。似一亘長空",
    "X68n1315_037:0240b18": "去。時中莫間。但且與麼去。鼓山所以道。明道為之傳。",
    "X68n1315_037:0240b19": "不間為之行。德行俱備。今時稱斷。稱斷是今時。更有",
    "X68n1315_037:0240b20": "一人作麼生。到這裏。也須自有來由始得。莫記他人",
    "X68n1315_037:0240b21": "言句。就人揀辨。終無自由分。於諸和尚作麼生。出來",
    "X68n1315_037:0240b22": "商量。　時有學人纔禮拜起云。某甲咨和尚。　師云。吔。　學",
    "X68n1315_037:0240b23": "人云。輪中不轉時如何。　師云。珍重。　師云。諸和尚。更有",
    "X68n1315_037:0240b24": "什麼事。出來問。良久。無人。　師乃云。總不出來。蓋為把",
    "X68n1315_037:0240c01": "他稍緊。不相共扶持。致令如此。有江西．湖南諸處參",
    "X68n1315_037:0240c02": "學師僧好織造底出來。莫道鼓山口似楄擔。只慮埋",
    "X68n1315_037:0240c03": "沒宗風。走作兄弟。但出來待與揑些子。　時有學人問。",
    "X68n1315_037:0240c04": "心珠不曉。己事未明。請師一照。　師云。乾坤不掩。爾自",
    "X68n1315_037:0240c05": "徒迷。　問。作何方便。得紹師宗。　師云。岸谷無風。徒勞展",
    "X68n1315_037:0240c06": "掌。　學云。如何即是。　師云。錯也。　問。萬機不湊。本事何來。",
    "X68n1315_037:0240c07": "　師云。傷機之患。千聖難除。　問。四面松林。如何是直路。",
    "X68n1315_037:0240c08": "　師云。岳秀千枝。盲龍不辨。　問。即今如何唱。　師云。洪雷",
    "X68n1315_037:0240c09": "一震。蟄戶無私。仁者作麼生。　問。己事未明。如何明得。",
    "X68n1315_037:0240c10": "　師云。鏡中無影。演若自迷。　問。如何是鼓山。　師云。眾岳",
    "X68n1315_037:0240c11": "難偕。　學云。還許學人躡也無。　師云。汝試下足看。　問。如",
    "X68n1315_037:0240c12": "何是諦實一路。　師云。一句迢然。古今難辯。　問。彼無消",
    "X68n1315_037:0240c13": "息。如何知音。　師云。汝自罪過。我不將來。　學云。還有為",
    "X68n1315_037:0240c14": "人處也無。　師云。與麼即戒鼓無擊。　問。巨海驪珠。如何",
    "X68n1315_037:0240c15": "取得。　師云。來言雖重。不賞鋒珪。　問。十二時中不涉緣",
    "X68n1315_037:0240c16": "塵。如何據驗。　師云。浪息千江。孤輪不墜。　問。如何是鼓",
    "X68n1315_037:0240c17": "山正主。　師云。岳不明根。迷人自重。　問。如何是目前一",
    "X68n1315_037:0240c18": "路。　師云。耶。合掌不得。　問。如何合得諸聖位。　師云。玄直",
    "X68n1315_037:0240c19": "渠不踐。千聖位在什麼處。　問。步步進前。如何得達祖",
    "X68n1315_037:0240c20": "意。　師云。鼻地人難舉。　問。古人卸臂。當為何事。　師云。方",
    "X68n1315_037:0240c21": "外之說。仁者難知。　師云。諸和尚。鼓山與麼東道西道。",
    "X68n1315_037:0240c22": "亦不辜兄弟。只是教緩。然即如此。奉勸諸和尚。莫學",
    "X68n1315_037:0240c23": "言句走作兄弟。昧却兄弟。直饒通得。也只是箇識路",
    "X68n1315_037:0240c24": "中人。不見古人喚作食瘡膿鬼．喫涕唾鬼．喫不淨鬼。",
    "X68n1315_037:0241a01": "未喚作人在。諸和尚。莫與切不得亂呈解數。若亂與。",
    "X68n1315_037:0241a02": "被鼓山聲鐘集眾。向脚跟下尋著。勘著無去處。二十",
    "X68n1315_037:0241a03": "楖[木*栗]棒擗脊[揣-而+(壴-士)]。莫道不道。更有什麼事。出來。無事各",
    "X68n1315_037:0241a04": "歸堂。珍重。",
    "X68n1315_037:0241a05": "師上堂云。諸和尚。上來為什麼。有什麼苦屈底事。有",
    "X68n1315_037:0241a06": "什麼不了處。還有疑者麼。若有。即出來與兄弟定當。",
    "X68n1315_037:0241a07": "　時有學人問。承古人有言。橫說豎說。未知有向上一",
    "X68n1315_037:0241a08": "重關捩。如何是向上關捩。師便打一棒。　問。如何是宗",
    "X68n1315_037:0241a09": "門中事。師便側掌。　問。如何是鼓山一路。　師云。即今是",
    "X68n1315_037:0241a10": "什麼路。　問。承古人有言。妙旨迅速。　師側掌云。住。住。　學",
    "X68n1315_037:0241a11": "云。和尚為什麼不道。　師云。且行脚去。　問。目前一句。如",
    "X68n1315_037:0241a12": "何曉得。　師云。什麼處不曉。　學云。爭柰這箇何。　師云。這",
    "X68n1315_037:0241a13": "箇是什麼。　問。如何得成道去。　師云。害顛作麼。　學云。不",
    "X68n1315_037:0241a14": "害顛如何得成道。　師云。這鈍漢。　問。根性遲迴。如何用",
    "X68n1315_037:0241a15": "功。　師云。功即不得。　學云。為什麼不得。　師云。向什麼處",
    "X68n1315_037:0241a16": "功。　問。從上宗乘。以何為的。　師云。無的。　問。學者憑何。　師",
    "X68n1315_037:0241a17": "云。汝曾學得多少來。　學云。與麼即不從今日去。　師云。",
    "X68n1315_037:0241a18": "從什麼處去。　學云。待有去處即咨和尚。　師云。有什麼",
    "X68n1315_037:0241a19": "交涉。　問。如一燈然百千燈。如何是一燈。　師云。是什麼。",
    "X68n1315_037:0241a20": "　問。如何是和尚家風。　師云。莫少去就。　問。古路無蹤。如",
    "X68n1315_037:0241a21": "何進步。　師云。不是途中客。進什麼。　學云。向去者如何。",
    "X68n1315_037:0241a22": "　師云。無闍黎下足處。　學云。總不與麼時如何。　師云。莫",
    "X68n1315_037:0241a23": "自恥。　問。自古相傳窮其際。即今妙旨示何人。　師云。岳",
    "X68n1315_037:0241a24": "秀靈芝異。　學云。異底事如何。　師云。過也。　問。如何是直",
    "X68n1315_037:0241b01": "下事。　師云。莫自欺。　學云。不自欺事如何。　師云。還返仄",
    "X68n1315_037:0241b02": "麼。　師云。諸和尚。還會麼。此事不露。蓋為塵沙劫來多",
    "X68n1315_037:0241b03": "遊異徑。所以於自己事却成違背。如今若欲得易會",
    "X68n1315_037:0241b04": "麼。但是從前記持食噉之事一時瀉却著。身心純靜",
    "X68n1315_037:0241b05": "去。一片去。忽被道伴觸撥著。此事便發明去。所以鼓",
    "X68n1315_037:0241b06": "山曾向兄弟道。譬如一池沼。眾人共臨。但把杖攪其",
    "X68n1315_037:0241b07": "水。覓見形影了不可得。轉渾轉濁。所以傍邊有一人",
    "X68n1315_037:0241b08": "便問。汝與麼攪作麼。云。我要見形影。便被與一咄。這",
    "X68n1315_037:0241b09": "癡漢。汝與麼攪。驢年去。任經塵沙劫。無有見期。汝但",
    "X68n1315_037:0241b10": "一時放下杖著。各自休歇去。良久中間波澄浪靜。沙",
    "X68n1315_037:0241b11": "土自沉。非但形影。森羅萬象悉現其中。這裏便須問",
    "X68n1315_037:0241b12": "得這水始得。咄。這水還照也無。若道照。亦是汝與麼",
    "X68n1315_037:0241b13": "道。若道不照。亦是汝與麼道。水道什麼。雖然如此。須",
    "X68n1315_037:0241b14": "問得水有水句。若問不得。問者無功。這箇便是驗兄",
    "X68n1315_037:0241b15": "弟處。還有人道得麼。出來。良久。無人。　師乃云。今日說",
    "X68n1315_037:0241b16": "這多多。無事久立。珍重。",
    "X68n1315_037:0241b17": "師上堂。大眾已集。時有學人問。承古人有言。寂是法",
    "X68n1315_037:0241b18": "王根。動是法王苗。如何是法王。　師云。是什麼。　問。承和",
    "X68n1315_037:0241b19": "尚有言。直下猶難會。尋言轉更賒。如何是直下事。　師",
    "X68n1315_037:0241b20": "云。賒也。　學云。還許學人進步也無。師便喝出。　問。學人",
    "X68n1315_037:0241b21": "在塵。還有出身處也無。　師云。汝即今在什麼處。　學云。",
    "X68n1315_037:0241b22": "與麼即任運隨流也。　師云。莫寐語。　問。進者不明。請師",
    "X68n1315_037:0241b23": "一撥。　師云。近前來。與汝撥。　學云。謝和尚指示。　師云。碗",
    "X68n1315_037:0241b24": "鳴聲作麼。　問。如何是大悟底人。　師云。不囑。　學云。為什",
    "X68n1315_037:0241c01": "麼不囑。　師云。不向悟中取。　問。不起于座。請師掣電之",
    "X68n1315_037:0241c02": "機。　師云。醉作麼。　問。如何是無價珍。　師云。莫妄想。　問。如",
    "X68n1315_037:0241c03": "何是不假言說第一義。　師云。放汝殘生。　問。不辯古機。",
    "X68n1315_037:0241c04": "如何建立。　師云。不立。　學云。如何即是。　師云。是即非。　學",
    "X68n1315_037:0241c05": "云。為什麼如此。　師云。虧闍黎什麼處。　問。生死海廣。如",
    "X68n1315_037:0241c06": "何得渡。　師云。汝即今在阿那邊。　問。如何是妙旨。　師云。",
    "X68n1315_037:0241c07": "如何不妙旨。　問。如何是徑截一路。　師云。這瞎漢。　學云。",
    "X68n1315_037:0241c08": "與麼即學人得問力。　師云。畵篋不曾呈。　師云。汝莫一",
    "X68n1315_037:0241c09": "向於途路上走。無有了時。一等行脚。直須身心淳朴。",
    "X68n1315_037:0241c10": "日夜懇苦救取徹始得。莫只是問得一言半句。便將",
    "X68n1315_037:0241c11": "當自己胷襟賺汝。只如兄弟行脚來。還曾遇什麼老",
    "X68n1315_037:0241c12": "宿發覺。因什麼道伴得入。還得噴地大省也未。若有。",
    "X68n1315_037:0241c13": "出來。便定得兄弟虗之與實。向這裏下得一句。盡乾",
    "X68n1315_037:0241c14": "坤撼不動。這箇便是諸兄弟不虗行脚底事。只如盡",
    "X68n1315_037:0241c15": "乾坤撼不動句作麼生下。試出來道看。若也未得如",
    "X68n1315_037:0241c16": "此。奉勸兄弟。直不得念言念語。明朝後日覓箇歇處",
    "X68n1315_037:0241c17": "不得。有事近前。無事歸堂。珍重。",
    "X68n1315_037:0241c18": "師有時上堂云。當人分上各有與麼事。為什麼不承",
    "X68n1315_037:0241c19": "當取。又更上來覓什麼。近日多見師僧入叢林。只是",
    "X68n1315_037:0241c20": "舉經舉論。於自己事有什麼交涉。　時有學人問。既不",
    "X68n1315_037:0241c21": "許看經。又不許讀外書。如何是大曉一句。師便打一",
    "X68n1315_037:0241c22": "棒。　問。己事不明。乞師指示。　師云。什麼劫中曾昧。　問。目",
    "X68n1315_037:0241c23": "前一路。如何指的。　師云。目前是什麼。　問。如何是大道",
    "X68n1315_037:0241c24": "之源。　師云。不囑。　學云。為什麼不囑。　師云。不是源中事。",
    "X68n1315_037:0242a01": "　問。古人道。但得本。不愁末。如何是本。　師云。是什麼。　問。",
    "X68n1315_037:0242a02": "波澄浪息。為什麼摩尼不現。　師云。汝且喚什麼作摩",
    "X68n1315_037:0242a03": "尼。　學云。與麼學人退一步。　師云。汝無端進前退後作",
    "X68n1315_037:0242a04": "麼。　問。凡有言句。盡是與蛇畵足。如何是不畵足。　師云。",
    "X68n1315_037:0242a05": "放汝二十棒。　學云。今日得遇和尚。　師云。莫寐語。　問。風",
    "X68n1315_037:0242a06": "不鳴條。雨不破塊時如何。　師云。闍黎分上作麼生。　學",
    "X68n1315_037:0242a07": "云。却請和尚道。　師云。屈汝什麼處。　問。如何得不狥諸",
    "X68n1315_037:0242a08": "有。　師云。關汝什麼事。　問。欲出輪迴。如何得出。　師云。即",
    "X68n1315_037:0242a09": "今在什麼處。　問。如何是佛法大意。　師云。佛法大意即",
    "X68n1315_037:0242a10": "且置。　問。如何是本來心。　師云。如今是什麼心。　問。如何",
    "X68n1315_037:0242a11": "是直下事。　師云。尋言轉更賒。　問。寂是法王根。動是法",
    "X68n1315_037:0242a12": "王苗。如何是法王。　師云。關闍黎什麼事。　學云。為什麼",
    "X68n1315_037:0242a13": "不關。　師云。根苗俱不得。　問。無風為什麼往往波生。　師",
    "X68n1315_037:0242a14": "云。什麼處得來。　學云。即今有。　師云。把將來。　問。十二時",
    "X68n1315_037:0242a15": "中如何行履即得決定。　師云。我道乾坤不跨足。　學云。",
    "X68n1315_037:0242a16": "如何進向。　師云。若進向即跨足。　學云。畢竟事如何。　師",
    "X68n1315_037:0242a17": "云。咽中不踐。　師云。諸和尚問得百千句。亦不干自己。",
    "X68n1315_037:0242a18": "只如仁者自己事作麼生。莫只向這邊那邊經冬過",
    "X68n1315_037:0242a19": "夏。因循度日無有了時。塵沙劫來流浪生死。如汲井",
    "X68n1315_037:0242a20": "輪略無停息。今生既得人身。又是男子。又得出家。僧",
    "X68n1315_037:0242a21": "相圓備。不窮講肆。擁毳入叢林。這箇便是昇騰之時。",
    "X68n1315_037:0242a22": "除疑殄惑之時。得大無畏之時。得大自在之時。各自",
    "X68n1315_037:0242a23": "清白取。更弱阿誰。各自努力。歸堂。珎重。",
    "X68n1315_037:0242a24": "師別日上堂云。諸和尚。有什麼病敗。什麼處欠少。亘",
    "X68n1315_037:0242b01": "古亘今。恒然如是。何須向長連床上癡兀兀地便當",
    "X68n1315_037:0242b02": "得去。汝但於一切處驗。還出得汝去處麼。不見古聖",
    "X68n1315_037:0242b03": "道。如人在空。如魚在水。或行或坐。不離於空。逆流順",
    "X68n1315_037:0242b04": "流。不離於水。既然如此。且合作麼生。兄弟。莫自受屈。",
    "X68n1315_037:0242b05": "莫自淪自溺。既到這裏。不柰何也。只成一場妄想。有",
    "X68n1315_037:0242b06": "什麼事。出來。　時有學人問。如何學即得不昧真機。　師",
    "X68n1315_037:0242b07": "云。什麼劫中曾昧。　問。己事未明。請師直指。　師云。瞎却",
    "X68n1315_037:0242b08": "汝。得麼。　問。生死沉輪。如何得出。　師云。在裏許多少時。",
    "X68n1315_037:0242b09": "　問。盡令提綱猶是野干鳴。如何是師子吼。師便擗口",
    "X68n1315_037:0242b10": "打。　問。六國不寧。如何整葺。　師云。古殿不曾坐。什麼處",
    "X68n1315_037:0242b11": "不寧。　學云。如何領會。　師云。是汝不會。　問。如何是大圓",
    "X68n1315_037:0242b12": "鏡。　師云。不曾照。　學云。辨者如何。　師曰。不曾照。辨什麼。",
    "X68n1315_037:0242b13": "　問。於當人分上如何發言。　師云。不是途中客。發什麼",
    "X68n1315_037:0242b14": "言。　學云。還與麼道也無。　師云。是汝與麼道。　問。此座高",
    "X68n1315_037:0242b15": "廣。吾不能昇。未審什麼人昇得。　師云。得此病來多少",
    "X68n1315_037:0242b16": "時。　學云。便請和尚藥。　師云。這鈍漢。　問。己事未明。如何",
    "X68n1315_037:0242b17": "明得。　師云。彼常不隱。鏡指顏開。　問。從上諸聖還有不",
    "X68n1315_037:0242b18": "依師者無。　師云。闍黎因什麼人。　師云。兄弟。諸聖興來。",
    "X68n1315_037:0242b19": "蓋為人多錯會。言佛演法。祖唱玄微。只為夙昧天機。",
    "X68n1315_037:0242b20": "致使迷倒。所以教排不到。祖不西來。仁者分上作麼",
    "X68n1315_037:0242b21": "生。各自有與麼事。莫自退屈。莫只踏步向前覓。若覓",
    "X68n1315_037:0242b22": "即失。若親即踈。塵沙劫來未曾有一捻土解蓋覆得。",
    "X68n1315_037:0242b23": "兄弟各自努力。歸堂。珍重。",
    "X68n1315_037:0242b24": "師於佛殿前上堂。大眾雲集。師登座顧視大眾。乃却",
    "X68n1315_037:0242c01": "起立。頃間便歸法堂。僧從師到法堂後。師問僧。投機",
    "X68n1315_037:0242c02": "不辨。隔岸難明。仁者作麼生。　其僧無對。便問。如何是",
    "X68n1315_037:0242c03": "不假言說第一義。　師云。驢年會得麼。　問。強弱即不問。",
    "X68n1315_037:0242c04": "如何是平常之道。　師云。因什麼得到與麼地。　學云。還",
    "X68n1315_037:0242c05": "得平常也無。　師云。莫椀鳴聲。　問。宗乘中事。乞和尚提",
    "X68n1315_037:0242c06": "撕。　師云。是什麼。　師却喚近前。這箇是提撕。汝喚作宗",
    "X68n1315_037:0242c07": "乘中事即不得。　學云。未審宗乘中事如何。師便打一",
    "X68n1315_037:0242c08": "棒。　問。如何是西來意。　師云。石人筆下看。　問。如何是作",
    "X68n1315_037:0242c09": "家。　師云。你行脚為什麼。　學云。與麼即某甲不疑。　師云。",
    "X68n1315_037:0242c10": "何處得作家。　問。如何是最初一句。　師云。什麼處收拾",
    "X68n1315_037:0242c11": "得來。　問。如何是末後一句。　師云。自鈍致作麼。　問。臨行",
    "X68n1315_037:0242c12": "之際。乞師一言。　師云。終不敢鈍致汝。　問。千年松樹。尚",
    "X68n1315_037:0242c13": "有偃枝。學人雖披入眾衣。未曉出塵路。乞師方便。　師",
    "X68n1315_037:0242c14": "云。九霄雖異世。畢竟杳難同。　問。堂堂地來時如何。　師",
    "X68n1315_037:0242c15": "云。堂堂不柰何。　問。己事未明。如何為驗。　師云。乾坤不",
    "X68n1315_037:0242c16": "掩。時人自迷。　問。如何是學人立足處。　師云。不從諸聖",
    "X68n1315_037:0242c17": "得。　云。便與麼去時如何。　師云。猶是時人進向處。　學云。",
    "X68n1315_037:0242c18": "不落進向事如何。　師云。還反仄麼。諸和尚。大凡行脚",
    "X68n1315_037:0242c19": "須識辨宗風。莫只是尋言逐句。無有了時。雪峰和尚",
    "X68n1315_037:0242c20": "道。三世諸佛不能唱。十二分教載不起。所以鼓山道。",
    "X68n1315_037:0242c21": "有一人與麼來。總未曾通這箇消息。向伊與麼道。被",
    "X68n1315_037:0242c22": "伊把黃泥驀口塞。還怪得他也無。恐人亂塞人口。所",
    "X68n1315_037:0242c23": "以道。鼓山有不跨石門句。作麼生道。到這裏須是其",
    "X68n1315_037:0242c24": "人。莫亂道。　時有學人問。如何是不跨底事。師以拂子",
    "X68n1315_037:0243a01": "驀口打。　師却問。還會麼。　學云。不會。　師便咄云。不是者",
    "X68n1315_037:0243a02": "脚手。　師云。若己事未露。就人揀得。卷子裏抄。冊子裏",
    "X68n1315_037:0243a03": "寫。有什麼用處。不如明取自己事。明道為之德。不間",
    "X68n1315_037:0243a04": "為之行。德行俱備。今時稱斷。更有一人作麼生。諸和",
    "X68n1315_037:0243a05": "尚。也莫泥水不分。清濁不辨。末法時代天下交馳。兄",
    "X68n1315_037:0243a06": "弟得共林泉。與道伴一處齧嚼。此事也須慶幸始得。",
    "X68n1315_037:0243a07": "直須曉夜懇苦。莫虗度光陰。各歸。珍重。",
    "X68n1315_037:0243a08": "師於三門前上堂。問僧。有一人從水塘頭來便轉去。",
    "X68n1315_037:0243a09": "汝作麼生。　學云。和尚也須許他始得。　師云。便擗脊棒。",
    "X68n1315_037:0243a10": "汝作麼生。學無對。　師云。不才謹退。也是掠虗漢。　問。如",
    "X68n1315_037:0243a11": "何是不假言說第一句。　師云。放汝三十棒。　問。不起於",
    "X68n1315_037:0243a12": "座。如何是掣電之機。　師云。醉作麼。　問。凡有言句。盡落",
    "X68n1315_037:0243a13": "標指。如何是月。　師云。還識羞麼。　問。據何眼目。消得人",
    "X68n1315_037:0243a14": "天應供。　師云。瞎漢。　問。未達本源。如何履踐。　師云。相去",
    "X68n1315_037:0243a15": "多少。　云。爭柰學人疑何。　師云。阿誰罪過。　問。只在途中。",
    "X68n1315_037:0243a16": "請師指示。　師云。在途中多少時。　云。謝和尚指示。　師云。",
    "X68n1315_037:0243a17": "莫塗污人好。　問。苦澀處。請師道。　師云。收取好。　問。十二",
    "X68n1315_037:0243a18": "時中如何履踐即得不辜於自己。　師云。直須不辜於",
    "X68n1315_037:0243a19": "自己。　問。澄源浪靜。為什麼真形不現。　師云。什麼處收",
    "X68n1315_037:0243a20": "拾得。　云。究竟如何。　師云。非究竟。不與闍黎通。　云。豈無",
    "X68n1315_037:0243a21": "方便。　師云。方便是什麼人分上。　問。承和尚有言。不許",
    "X68n1315_037:0243a22": "學人揀話。又不許擇話。如何行履即得不違和尚所",
    "X68n1315_037:0243a23": "囑。　師云。還自恥麼。　問。九霄峰外月。室內一輪燈。如何",
    "X68n1315_037:0243a24": "是一輪燈。　師云。岸谷無風。徒勞瞪目。　問。名言妙句。教",
    "X68n1315_037:0243b01": "網所詮。不涉三科。請師直道。　師云。肘後不曾傳。　問。十",
    "X68n1315_037:0243b02": "二時中如何究竟生死。　師云。將生死來。　學云。與麼即",
    "X68n1315_037:0243b03": "無究竟處。　師云。似你與麼語話。　問。參禪學道。須是其",
    "X68n1315_037:0243b04": "人。學人與麼來。請師直道。　師云。瞎顛作麼。　學云。謝和",
    "X68n1315_037:0243b05": "尚指示。　師云。放你二十棒。　問。人人盡言請益。未審師",
    "X68n1315_037:0243b06": "如何拯濟。　師云。鼻地人難肯。　問。作何準則即得不背",
    "X68n1315_037:0243b07": "於古。　師云。不可諱去也。　學云。謝師指示。　師云。便被喫",
    "X68n1315_037:0243b08": "棒。　問。千手千眼。阿那箇是正眼。　師云。用正眼作麼。　問。",
    "X68n1315_037:0243b09": "如何是目前機。　師云。即今是什麼機。　學云。不會。乞師",
    "X68n1315_037:0243b10": "指示。　師云。殻地人不踐。　問。二邊不立。中道不存。是如",
    "X68n1315_037:0243b11": "何。　師云。即今在什麼處。　學云。豈無和尚為人處。　師云。",
    "X68n1315_037:0243b12": "教我為阿誰。　學云。屈什麼處。師乃與杖。　問。古人道。相",
    "X68n1315_037:0243b13": "逢不擎出。舉意便知有。如何是舉意便知有。　師云。阿",
    "X68n1315_037:0243b14": "誰舉。　問。如何是學人最親最切處。　師云。妄想作什麼。",
    "X68n1315_037:0243b15": "　學云。還得當也無。　師云。收取好什麼語話。　問。作麼生",
    "X68n1315_037:0243b16": "是木馬石人騎。不背空王印。　師云。泥牛步處。盲者徒",
    "X68n1315_037:0243b17": "施。　問。作麼生是動容揚古路。　師云。不欲得商量。　問。作",
    "X68n1315_037:0243b18": "麼生是別傳底事。　師云。收取蝦蟇口不得。　師云。諸和",
    "X68n1315_037:0243b19": "尚。各自有與麼事。莫受屈。未曾欠少。未曾有寸土解",
    "X68n1315_037:0243b20": "蓋覆得。汝為什麼却不會去。更踏步向前。覓途中踐",
    "X68n1315_037:0243b21": "土。不曉室中。且室中事作麼生。只欲得人說。是汝自",
    "X68n1315_037:0243b22": "己事。為什麼却不會。唯是他人屋裏事總會得。只是",
    "X68n1315_037:0243b23": "傍家喫老師涕唾。向意識裏作解。有什麼交涉。行脚",
    "X68n1315_037:0243b24": "不遇其人。所以道。苦屈在初記著一字。歷劫作野狐",
    "X68n1315_037:0243c01": "精。若靈利底。不假老師多多。久立。各自努力。珍重。",
    "X68n1315_037:0243c02": "師有時上堂云。時時與麼打鐘打鼓。上來覓什麼。有",
    "X68n1315_037:0243c03": "什麼苦屈底事。不見古人道。總是一隊喫酒糟漢。把",
    "X68n1315_037:0243c04": "棒一時趂下。鼓山如今直下老婆心。有疑者出來問。",
    "X68n1315_037:0243c05": "　時有學人問。近入叢林不會。乞和尚慈悲指示。　師云。",
    "X68n1315_037:0243c06": "我不敢誑謼汝。　學云。不誑謼事作麼生。師打一棒。　問。",
    "X68n1315_037:0243c07": "如何是徑截之言。　師云。最徑。　學云。如何是不假言詮。",
    "X68n1315_037:0243c08": "　師云。即今有多少。　問。承古人有言。有相身中無相身。",
    "X68n1315_037:0243c09": "如何是有相身中無相身。　師云。即今是什麼身。　學云。",
    "X68n1315_037:0243c10": "如何是無明路上無生路。　師云。即今是什麼路。　問。學",
    "X68n1315_037:0243c11": "人單貧。請師拯濟。　師云。有什麼事。　學云。爭柰單貧何。",
    "X68n1315_037:0243c12": "　師云。論劫受苦。　問。承古人有言。巧說不得。只用心傳。",
    "X68n1315_037:0243c13": "如何是心傳。　師云。道什麼。　學云。不會。師便喝出。　問。投",
    "X68n1315_037:0243c14": "機便轉是如何。　師云。作麼生轉。學人纔進前。師便喝",
    "X68n1315_037:0243c15": "出。　問。大事未辦。時中以何為驗。　師云。時中不得步。　學",
    "X68n1315_037:0243c16": "云。如何得相應。　師云。不相應。　學云。為什麼不相應。　師",
    "X68n1315_037:0243c17": "云。不為汝。　問。急切處。乞師一言。　師云。調達不得肯。　問。",
    "X68n1315_037:0243c18": "承古人有言。大體寬無際。小心塵不容。如何是大體",
    "X68n1315_037:0243c19": "寬無際。　師云。大小。　學云。如何是小心塵不容。　師云。因",
    "X68n1315_037:0243c20": "什麼到與麼地。　問。承古人有言。一切眾生日用而不",
    "X68n1315_037:0243c21": "知。如何是日用事。　師云。這箇是什麼人語。　問。二龍爭",
    "X68n1315_037:0243c22": "珠。誰是得者。　師云。珠在什麼處。　問。承古人有言。一花",
    "X68n1315_037:0243c23": "開五葉。結果自然成。如何是自然成底果。　師云。即今",
    "X68n1315_037:0243c24": "是什麼。　問。從上宗乘。請師直示。師乃叱之。　問。諸聖未",
    "X68n1315_037:0244a01": "興。以何為眼。　師云。闍黎眼在什麼處。　問。和尚慈悲。如",
    "X68n1315_037:0244a02": "何體會。師打一棒。　問。只如僧問洞山云。三身中。阿那",
    "X68n1315_037:0244a03": "身不墮於諸數。洞山云。吾常於此切。只如洞山云吾",
    "X68n1315_037:0244a04": "常於此切。是墮是不墮。　師云。汝又向這裏弄性命也。",
    "X68n1315_037:0244a05": "　問。終日動靜。為什麼不明自己。　師云。只為終日動靜。",
    "X68n1315_037:0244a06": "所以不明。　學云。不動靜時如何。　師云。是什麼。　問。山中",
    "X68n1315_037:0244a07": "和尚纔見師僧禮拜便喫棒。意作麼。　師云。因什麼不",
    "X68n1315_037:0244a08": "行脚去。　問。南泉以手打膝云。這裏即易。又云。這裏即",
    "X68n1315_037:0244a09": "難。僧問云。只如却手。豈不是舉唱宗乘。　師便以手打",
    "X68n1315_037:0244a10": "膝云。此不是舉唱宗乘作麼。　學云。只如却手。意作麼",
    "X68n1315_037:0244a11": "生。　師云。汝自看。　問。如何是第一句。師便把杖作驀口",
    "X68n1315_037:0244a12": "刺勢。　問。深深無底。淺淺無源時如何。　師云。得此病來",
    "X68n1315_037:0244a13": "多少時也。　師云。近來師僧只愛舉經舉論。說圓說頓。",
    "X68n1315_037:0244a14": "所以道。經有經師。論有論師。律有律師。有函有號。有",
    "X68n1315_037:0244a15": "部有帙。白日明牕。夜附燈燭。自有人傳持在。關汝衲",
    "X68n1315_037:0244a16": "僧什麼事。汝且道圓為什麼人施。頓為什麼人設。因",
    "X68n1315_037:0244a17": "偏說圓。得成圓頓。本自圓成。不因偏說。這箇是圓頓",
    "X68n1315_037:0244a18": "教。於衲僧分上作麼生。各有區分。莫滅胡種。各歸堂。",
    "X68n1315_037:0244a19": "珍重。",
    "X68n1315_037:0244a20": "師勘僧語",
    "X68n1315_037:0244a21": "問。古人道。嚙鏃擬開口。驢年亦不會。　師云。古人與道。",
    "X68n1315_037:0244a22": "有損有益。　師問新羅僧。上山來作什麼。　對云。禮拜和",
    "X68n1315_037:0244a23": "尚。　師云。盡世不標。向什麼處禮。　對云。向不標處禮。　師",
    "X68n1315_037:0244a24": "云。念汝是新羅人。放汝三十棒。　問。徑山小師云。徑山",
    "X68n1315_037:0244b01": "偈道。回首還家不得歸。　師云。歸是時人歸。豈不是。　對",
    "X68n1315_037:0244b02": "云。是。　師云。他不得你箇歸。豈不是。　對云。是。　師喚云。嚴",
    "X68n1315_037:0244b03": "闍黎。　對云。吔。　師云。是歸是不歸。　有僧製得雪峰實錄",
    "X68n1315_037:0244b04": "云。師每至上堂。良久。顧視大眾。遂云。是什麼。　師云。雪",
    "X68n1315_037:0244b05": "峰只有此語。為當別更有。　僧云。別更有。　師云。案圓也。",
    "X68n1315_037:0244b06": "下山去。　問。學人纔施三拜。便知有二十下鐵棒。未審",
    "X68n1315_037:0244b07": "從上宗乘諦當。不謬本參。乞師方便。願垂決擇。師便",
    "X68n1315_037:0244b08": "與一下棒。其僧歸堂不肯。　師云。令打鐘。喚上勘。　師云。",
    "X68n1315_037:0244b09": "汝道纔施三拜。便知有二十下鐵棒。豈不是汝與麼",
    "X68n1315_037:0244b10": "道。　對云。是。　師云。還有過否。　對云。有過。　師云。有過不打",
    "X68n1315_037:0244b11": "作麼。便與棒趂下山。　師問修訥維摩座主云。文殊讚",
    "X68n1315_037:0244b12": "淨名。乃至無有文字語言。是名真入不二法門。與麼",
    "X68n1315_037:0244b13": "讚。還合得維摩意也無。　對云。作麼不得。　師云。維摩意",
    "X68n1315_037:0244b14": "作麼生。　對云。語默平等。　師云。這箇是座主與麼道。維",
    "X68n1315_037:0244b15": "摩意作麼生。座主道不得。方乃禮拜。　問[卄/(〡*臣)]上座。從什",
    "X68n1315_037:0244b16": "麼處來。　對云。從西院來。　師云。西院還接上座也無。　對",
    "X68n1315_037:0244b17": "云。接。　師云。西院作麼生接上座。　對云。問某甲道是什",
    "X68n1315_037:0244b18": "麼。　師云。西院與麼問上座。　對云。是。　師云。識得上座也。",
    "X68n1315_037:0244b19": "　對云。與麼即不得。未審西院意作麼生。　師云。是什麼。",
    "X68n1315_037:0244b20": "　問淨道者云。古人道。這裏即易。這裏即難。這裏即不",
    "X68n1315_037:0244b21": "問。這裏事作麼生。　對云。還有這裏那裏也無。　師云。此",
    "X68n1315_037:0244b22": "猶是這裏事。也道不得。喫棒趂下山。　師云。這漢向後",
    "X68n1315_037:0244b23": "覓箇死處不得。",
    "X68n1315_037:0244b24": "審問諸院老宿語",
    "X68n1315_037:0244c01": "師與囷山上雪峰。囷山問。共和尚鬬行。　師云。輸也。　歸",
    "X68n1315_037:0244c02": "時下船。問。共和尚鬬船。　師云。若道鬬船。也是輸也。　囷",
    "X68n1315_037:0244c03": "山云。重重失利。　師與長慶入佛殿。見佛前鉢盂。拈起",
    "X68n1315_037:0244c04": "云。家常。　師云。何得又更無厭。　師却拈起問長慶。長慶",
    "X68n1315_037:0244c05": "云。飯未熟。　師云。太悋惜生。　長慶云。穩便即收取。　師云。",
    "X68n1315_037:0244c06": "恰是。　師問保福。古人道。是不是。非不非。是即龍女頓",
    "X68n1315_037:0244c07": "成佛。非即善星生陷墜。與麼道。還留是非。不留是非。",
    "X68n1315_037:0244c08": "　保福云。未却是非。　師云。與麼是非有什麼了時。　師見",
    "X68n1315_037:0244c09": "保福共僧在茶堂說話。師云。莫葛藤。　保福云。葛藤即",
    "X68n1315_037:0244c10": "不得。商量佛法還得也無。師作摑勢。　保福云。過在什",
    "X68n1315_037:0244c11": "麼處。師又行一摑。　問東使。只如仰山祇對溈山。於面",
    "X68n1315_037:0244c12": "前與一畫。意作麼生。　東使云。作家麼。　師云。兄真箇與",
    "X68n1315_037:0244c13": "麼。作麼生。　東使云。日可冷。月可熱。被師攔胸與一托。",
    "X68n1315_037:0244c14": "　問翠嵓。古人道。無端起佛見。聞法想。被佛威神力故。",
    "X68n1315_037:0244c15": "左降二鐵圍間。作麼生是二鐵圍。　翠嵓云。起佛見。聞",
    "X68n1315_037:0244c16": "法想。　師云。起什麼佛見。聞什麼法想。無對。　問。大普云。",
    "X68n1315_037:0244c17": "於萬像中還有自己否。　老宿云。有。　師云。這箇豈不是",
    "X68n1315_037:0244c18": "燈籠。　云。是。　師云。識得老兄也。　師共長慶．囷山在道場",
    "X68n1315_037:0244c19": "院。見託真郎君來。長慶問。見說郎君是中塔。還是否。",
    "X68n1315_037:0244c20": "郎君只在面前立。　長慶云。何曾是中塔。　師云。正是中",
    "X68n1315_037:0244c21": "塔。　囷山云。不是中塔。　保福指雪峰上院主山問長慶。",
    "X68n1315_037:0244c22": "教中云妙峰頂。莫只這便是否。　長慶云。是即是。可惜",
    "X68n1315_037:0244c23": "許。　問師。只如長慶與麼道。意作麼生。　師云。若不與麼。",
    "X68n1315_037:0244c24": "紅旗遍野。白骨連山。",
    "X68n1315_037:0245a01": "前後帝王問訊語",
    "X68n1315_037:0245a02": "忠懿王入萬歲寺。見佛像。指問師云。是什麼佛。　師云。",
    "X68n1315_037:0245a03": "請大王鑒。　王云。鑒即不是佛。　師云。鑒即不是佛。是什",
    "X68n1315_037:0245a04": "麼。　惠宗見師不安。問。莫是時節至否。　師云。即今是什",
    "X68n1315_037:0245a05": "麼時。　惠宗云。與麼即無來去也。　師云。亦是聖躬與麼",
    "X68n1315_037:0245a06": "道。　又因志上座說云。昨夜見天王面前現。　惠宗問因",
    "X68n1315_037:0245a07": "師。什麼不向某甲面前現。　云。却是陛下見。　少帝遣內",
    "X68n1315_037:0245a08": "臣送書上山。只乃封題而已。師覽而神之。尋內臣拜",
    "X68n1315_037:0245a09": "辭師云。聖人若問。如何祇對。　師云。但道盡乾坤有所",
    "X68n1315_037:0245a10": "依賴。　師在雪峰日。往泉州問盤龍侍中疾。其時尹司",
    "X68n1315_037:0245a11": "徒聞到。司徒令傳語云。數日四大不安。風勞發動。　師",
    "X68n1315_037:0245a12": "傳語云。此是司徒句。即今司徒在阿那。侍中無對。　清",
    "X68n1315_037:0245a13": "源王太尉問安國了院主云。劫火洞然。向什麼處迴",
    "X68n1315_037:0245a14": "避。　院主云。這裏迴避。　太尉不肯。自代云。不迴避。　進云。",
    "X68n1315_037:0245a15": "為什麼不迴避。　太尉云。他不出頭。迴避什麼。　師云。什",
    "X68n1315_037:0245a16": "麼處見他道不出頭。　師因與清源王太尉說話云。但",
    "X68n1315_037:0245a17": "是世間一切雜學底事盡是網。　太尉云。只如今還網",
    "X68n1315_037:0245a18": "得也無。　師云。太尉&#;。　太尉乃展手云。即今有什麼。　師",
    "X68n1315_037:0245a19": "云。只這一網亦不少。　太尉舉。南陽喚侍者事。趙州云。",
    "X68n1315_037:0245a20": "如空中書字。雖然不成。而文彩已彰。　師云。只如與麼",
    "X68n1315_037:0245a21": "道。是宗國師。不宗國師。　太尉云。宗與不宗。俱是彰也。",
    "X68n1315_037:0245a22": "　師云。只如趙州意旨作麼生。　太尉云。不辜負趙州。　師",
    "X68n1315_037:0245a23": "云。此是句也。趙州意作麼生。　太尉云。作麼。　師云。彰也。",
    "X68n1315_037:0245a24": "趙州意作麼生。太尉無對。",
    "X68n1315_037:0245b01": "偈頌七首",
    "X68n1315_037:0245b02": "直下猶難會。尋言轉更賒。擬論佛與祖。特地隔天涯。",
    "X68n1315_037:0245b03": "有曲無絃索。宮商調不同。若人纔和得。拍拍盡為龍。",
    "X68n1315_037:0245b04": "綵筆除裝色更濃。針挑瘡患理難同。維摩昔日稱何",
    "X68n1315_037:0245b05": "事。迷從西土却還東。",
    "X68n1315_037:0245b06": "何事最堪依。巗中獨坐時。路險人難到。巒高鳥不飛。",
    "X68n1315_037:0245b07": "　白雲長滿洞。論劫未曾虧。不話曹溪旨。焉干道者機。",
    "X68n1315_037:0245b08": "石室周圓慶已多。有人不到復如何。待封此樣呈諸",
    "X68n1315_037:0245b09": "友。開時只好笑呵呵。",
    "X68n1315_037:0245b10": "十八郎殿下送綵毬上於方丈頂掛。便請",
    "X68n1315_037:0245b11": "偈",
    "X68n1315_037:0245b12": "眾綵裁成已。工多妙最殊。收歸方丈裏。長翫一明珠。",
    "X68n1315_037:0245b13": "十八郎殿下又送偈上國師兼請和。師乃",
    "X68n1315_037:0245b14": "答之",
    "X68n1315_037:0245b15": "建化開遮假立名。無名之說亦難停。其中薦得非關",
    "X68n1315_037:0245b16": "識。朗月當空不自明。北京秀長稱為澤。南派傳宗祖",
    "X68n1315_037:0245b17": "諱能。黃卷暫詮呼作性。教外須參有別行。",
    "X68n1315_037:0245b18": "附十八郎下原偈",
    "X68n1315_037:0245b19": "無形無本亦無名。日用驅驅不暫停。對面向人多",
    "X68n1315_037:0245b20": "不識。縱橫自在轉分明。權時來寄君家宅。萬種千",
    "X68n1315_037:0245b21": "般是事能。認取當來真本性。一時拋棄事皆行。",
    "X68n1315_037:0245b23": "古尊宿語錄卷之三十七",
    "X68n1315_037:0245c01": "甌閩鼓山先興聖國師和尚法堂玄要廣集序",
    "X68n1315_037:0245c02": "夫釋迦西現。張教網於多門。達磨東來。指人心於徑",
    "X68n1315_037:0245c03": "路。不由名相。頓悟真乘。靡歷化城。直之寶所。而自少",
    "X68n1315_037:0245c04": "室之花開六葉。漕溪之胤布諸方。爰出石頭。號純金",
    "X68n1315_037:0245c05": "鋪。蓋以格高調古。言嶮理幽。厥後子孫從宗。行步闊",
    "X68n1315_037:0245c06": "狹。毫釐弗差矣。　即有先興聖國師。法嗣雪峰。乃石頭",
    "X68n1315_037:0245c07": "五葉也。師坐道場則三十二年。擁毳侶則一千餘眾。",
    "X68n1315_037:0245c08": "或牴牾學者。提唱宗乘。機鋒迅而金翅取龍。格致高",
    "X68n1315_037:0245c09": "而般倕匠物。言如雷火。搓之而一點隨游。事比蟾輝。",
    "X68n1315_037:0245c10": "唱之而孤輪不墜。破空有而旋敲中道。話君臣而匪",
    "X68n1315_037:0245c11": "稱當人。排淨名而未是本參。斥圓常而非為極則。　往",
    "X68n1315_037:0245c12": "前所集。漏落者多。漸邁金烏。恐成水鶴。今以了宗大",
    "X68n1315_037:0245c13": "師。昔推入室。今契傳衣。凡於樞要之言。並蘊胸襟之",
    "X68n1315_037:0245c14": "內。寫瓶傳器。分燈散明。盧有拋遺。再從編錄。總一十",
    "X68n1315_037:0245c15": "六會。偈頌次之。自量淺識之徒。獲覩未聞之教。揮毫",
    "X68n1315_037:0245c16": "承命。聊述端由。時乾德三年乙丑角黍後五日。紹文",
    "X68n1315_037:0245c17": "序。",
    "X68n1315_037:0245c18": "書鼓山國師玄要廣集後",
    "X68n1315_037:0245c19": "廣辯興聖國師語錄一小編。唱高和寡。後世禪學",
    "X68n1315_037:0245c20": "或不能知。舊本差大。難入包囊中帶行。今禪者守",
    "X68n1315_037:0245c21": "賾僧挺重刊小本。以廣流通。禪衲有自江西．湖南",
    "X68n1315_037:0245c22": "來者。知南方雪峰宗旨則復少。挫鋒銳行□□矩。",
    "X68n1315_037:0245c23": "卷波瀾於性海也。紹興戊午三月晦日。住鼓山老",
    "X68n1315_037:0245c24": "禪士珪書。",
    "X68n1315_037:0246a01": "鼓山國師和尚。名神晏。大梁人。姓李氏。衛州白鹿",
    "X68n1315_037:0246a02": "山受業。得法於雪峰存和尚。壽七十七。臘五十八。",
    "X68n1315_037:0246a03": "石頭第六世。五代晉天福中示寂。"
}