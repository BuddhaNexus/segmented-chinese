{
    "X83n1578_026:0686c18": "指月錄卷之二十六",
    "X83n1578_026:0686c20": "六祖下第十三世",
    "X83n1578_026:0686c21": "▲隆興府黃龍祖心晦堂寶覺禪師少為書生有聲。",
    "X83n1578_026:0686c22": "年十九。而目盲。父母許以出家。遂復明。參雲峰悅三",
    "X83n1578_026:0686c23": "年。難其孤硬。告悅將去。悅曰。必往依黃檗南公。師至",
    "X83n1578_026:0686c24": "黃檗。四年不大發明。又辭再上雲峰。會悅謝世。就止",
    "X83n1578_026:0687a01": "石霜。因閱傳燈。至僧問如何是多福一叢竹。福曰一",
    "X83n1578_026:0687a02": "莖兩莖斜。曰不會。福曰三莖四莖曲。師於此頓悟。徹",
    "X83n1578_026:0687a03": "見二師用處。徑回黃檗。方展坐具。南公曰。子已入吾",
    "X83n1578_026:0687a04": "室矣。師踊躍曰。大事本來如是。和尚何得教人看話。",
    "X83n1578_026:0687a05": "百計搜尋。南公曰。若不令汝如此尋究。到無用心處。",
    "X83n1578_026:0687a06": "自見自肯。即吾埋沒汝也。",
    "X83n1578_026:0687a07": "僧寶傳曰。師從容游泳陸沉眾中。時時往決雲門",
    "X83n1578_026:0687a08": "語句。南公曰。知是般事便休。汝用許多工夫作麼。",
    "X83n1578_026:0687a09": "師曰不然。但有纖疑在。不到無學。安能七縱八橫。",
    "X83n1578_026:0687a10": "天廻地轉哉。復謁翠巖真。真大奇之。依止三年。而",
    "X83n1578_026:0687a11": "真歿。乃還黃檗。南公使分座接納。南公遷黃龍。師",
    "X83n1578_026:0687a12": "復謁泐潭月公。月以經論入玄。聞或笑師。政不自",
    "X83n1578_026:0687a13": "歇去。乃下喬木入幽谷乎。師曰。彼以有得之得。護",
    "X83n1578_026:0687a14": "前遮後。我以無學之學。朝宗百川。",
    "X83n1578_026:0687a15": "師與夏倚公立談。至肇論會萬物為自己者。及情與",
    "X83n1578_026:0687a16": "無情共一體。時有狗臥香桌下。師以壓尺擊狗。又擊",
    "X83n1578_026:0687a17": "香桌曰。狗有情即去。香桌無情自住。情與無情。如何",
    "X83n1578_026:0687a18": "得成一體。公立不能對。師曰。纔涉思惟。便成剩法。何",
    "X83n1578_026:0687a19": "曾會萬物為己哉　甞與僧論維摩曰。三萬二千師",
    "X83n1578_026:0687a20": "子寶座。入毗耶小室。何故不礙。為是維摩所現神力",
    "X83n1578_026:0687a21": "耶。為別假異術耶。夫難信之法。故現此瑞。有能信者。",
    "X83n1578_026:0687a22": "始知本來自有之物。何故復令便信。曰若無信入。小",
    "X83n1578_026:0687a23": "必妨大。雖然既有信。法從何而起耶。又作偈曰。樓閣",
    "X83n1578_026:0687a24": "門前纔斂念。不須彈指早開扃。善財一去無消息。門",
    "X83n1578_026:0687b01": "外春來草自青　居士吳敦夫。自謂多見知識。心地",
    "X83n1578_026:0687b02": "明淨。偶閱鄧隱峰傳。見其倒卓化去。而衣亦順身不",
    "X83n1578_026:0687b03": "褪。忽疑之曰。彼化之異故莫測。而衣亦順之何也。以",
    "X83n1578_026:0687b04": "問師。師曰。汝今衣順垂於地。復疑之乎。曰無所疑也。",
    "X83n1578_026:0687b05": "師笑曰。此既無疑。則彼倒化。衣亦順體。何疑之有哉。",
    "X83n1578_026:0687b06": "敦夫言下開解。",
    "X83n1578_026:0687b07": "蘿湖野錄。辨是吳德夫。",
    "X83n1578_026:0687b08": "九江守彭器資問曰。人臨命終時。有旨訣乎。師曰有",
    "X83n1578_026:0687b09": "之。曰願聞其說。師曰。待器資死即說。器資起增敬曰。",
    "X83n1578_026:0687b10": "此事須和尚始得　師過法昌遇禪師。遇問曰。承聞",
    "X83n1578_026:0687b11": "和尚造草堂。已畢工否。師曰。已畢工。曰幾工。師曰。止",
    "X83n1578_026:0687b12": "用數百工。遇恚曰。大好草堂。師拊掌笑曰。且要天下",
    "X83n1578_026:0687b13": "人疑著　上堂。若也單明自己。不悟目前。此人有眼",
    "X83n1578_026:0687b14": "無足。若悟目前。不明自己。有人有足無眼。據此二人。",
    "X83n1578_026:0687b15": "十二時中。常有一物蘊在胸中。物既在胸。不安之相",
    "X83n1578_026:0687b16": "常在目前。既在目前。觸塗成滯。作麼生得平穩去。祖",
    "X83n1578_026:0687b17": "不言乎。執之失度。必入邪路。放之自然。體無去住。",
    "X83n1578_026:0687b18": "幻寄曰。好個赤梢鯉魚。可惜向虀甕裏淹殺。",
    "X83n1578_026:0687b19": "師於南公圓寂之日。作偈曰。昔人去時是今日。今日",
    "X83n1578_026:0687b20": "依前人不來。今既不來昔不往。白雲流水空徘徊。誰",
    "X83n1578_026:0687b21": "云秤尺平。直中還有曲。誰云物理齊。種麻還得粟。可",
    "X83n1578_026:0687b22": "憐馳逐天下人。六六元來三十六。",
    "X83n1578_026:0687b23": "洪覺範曰。法華窮子。追之即躃地。常不輕直告之。",
    "X83n1578_026:0687b24": "即被捶罵。是二者。不知直中有曲。種麻得粟者也。",
    "X83n1578_026:0687c01": "師室中常舉拳問僧曰。喚作拳頭則觸。不喚作拳頭",
    "X83n1578_026:0687c02": "則背。喚作甚麼。",
    "X83n1578_026:0687c03": "蘿湖野錄云。無盡居士。見兜率悅禪師。既有契證。",
    "X83n1578_026:0687c04": "詢晦堂家風於悅。欲往就見。悅曰。此老只一拳頭",
    "X83n1578_026:0687c05": "耳。乃潛奉書於晦堂曰。無盡居士。世智辯聰。非老",
    "X83n1578_026:0687c06": "和尚一拳垂示。則安能使其知有宗門向上事耶。",
    "X83n1578_026:0687c07": "未幾無盡遊黃龍。訪晦堂於西園。先以偈默書菴",
    "X83n1578_026:0687c08": "壁曰。亂雲堆裏數峰高。絕學高人此遁逃。無奈俗",
    "X83n1578_026:0687c09": "官知住處。前驅一喝散猿猱。徐扣宗門事。果示以",
    "X83n1578_026:0687c10": "拳頭話。無盡默計。不出悅之所料。由是易之。遂有",
    "X83n1578_026:0687c11": "偈曰。久向黃龍山裏龍。到來只見住山翁。須知背",
    "X83n1578_026:0687c12": "觸拳頭外。別有靈犀一點通。靈源時為侍者。尋題",
    "X83n1578_026:0687c13": "晦堂肖像曰。三問逆摧。超玄機於鷲嶺。一拳垂示。",
    "X83n1578_026:0687c14": "露赤體於龍峰。聞時富貴。見後貧窮。年老浩歌歸",
    "X83n1578_026:0687c15": "去樂。從教人喚住山翁。黃太史魯直。聞而笑曰。無",
    "X83n1578_026:0687c16": "盡所言靈犀一點通。此藞苴為虗空安耳穴。靈源",
    "X83n1578_026:0687c17": "作偈分雪之。是寫一字不著畫。嗟乎無盡於宗門。",
    "X83n1578_026:0687c18": "可謂具眼矣。然因人之言。昧宗師於晦堂。鑒裁安",
    "X83n1578_026:0687c19": "在哉。悅雖得無盡樂出其門。奈狹中媢忌。為叢林",
    "X83n1578_026:0687c20": "口實也。幻寄曰。兜率謂晦堂此老只一拳頭。可謂",
    "X83n1578_026:0687c21": "妙得其髓。其移書晦堂。赤心片片。無盡稱晦堂為",
    "X83n1578_026:0687c22": "住山翁。盖尊于十號。靈源作頌。順水行船。魯直一",
    "X83n1578_026:0687c23": "笑。因風縱火。而仲溫云云。兜率無盡且笑破鼻孔。",
    "X83n1578_026:0687c24": "何能使晦堂點頭也。",
    "X83n1578_026:0688a01": "將入滅。命門人黃魯直廷堅。主後事。茶毗日。鄰峰為",
    "X83n1578_026:0688a02": "秉炬。火不續。黃顧師之得法上首死心新禪師曰。此",
    "X83n1578_026:0688a03": "老師有待於吾兄也。新以喪拒。黃強之。新秉炬召眾",
    "X83n1578_026:0688a04": "曰。不是餘殃累及我。彌天罪過不容誅。而今兩脚捎",
    "X83n1578_026:0688a05": "空去。不作牛兮定作驢。以火炬打一圓相曰。祇向這",
    "X83n1578_026:0688a06": "裏雪屈。擲炬。應手而爇。窆靈骨於普覺塔之東。",
    "X83n1578_026:0688a07": "答侍郎韓宗古悟後治習氣書。見圭峰章。",
    "X83n1578_026:0688a08": "▲隆興府寶峰克文雲菴真淨禪師狹府鄭氏子。坐",
    "X83n1578_026:0688a09": "夏大溈。聞舉僧問雲門。佛法如水中月是否。門曰清",
    "X83n1578_026:0688a10": "波無透路。師乃領解。往見黃龍。不契。却曰。我有好處。",
    "X83n1578_026:0688a11": "這老漢不識我。遂往香城。見順和尚。順問。甚處來。師",
    "X83n1578_026:0688a12": "曰。黃龍來。曰黃龍近日有何言句。師曰。黃龍近日。州",
    "X83n1578_026:0688a13": "府委請黃檗長老。龍垂語云。鐘樓上念讚。牀脚下種",
    "X83n1578_026:0688a14": "菜。有人下得語契。便往住得。勝上座云。猛虎當路坐。",
    "X83n1578_026:0688a15": "龍遂令去住黃檗。順不覺云。勝上座祇下得一轉語。",
    "X83n1578_026:0688a16": "便得黃檗住。佛法未夢見在。師於言下大悟。方知黃",
    "X83n1578_026:0688a17": "龍用處。",
    "X83n1578_026:0688a18": "初勝居講聚時。偶以扇勒窓欞有聲。忽憶教中道。",
    "X83n1578_026:0688a19": "十方俱擊鼓。十處一時聞。因大悟。白本講。講令參",
    "X83n1578_026:0688a20": "問。遂造黃龍　僧寶傳載師悟緣。無往見黃龍不",
    "X83n1578_026:0688a21": "契已下語。稱師初學經論。奪京洛講席。經行龍門。",
    "X83n1578_026:0688a22": "殿廡間見塑比丘像。瞑目如在定。因幡然自失。南",
    "X83n1578_026:0688a23": "遊徧參。所至辯論傾坐。人目為飽參。後於大溈。聞",
    "X83n1578_026:0688a24": "僧誦雲門語而悟。謂師天縱之資。不由師訓。自然",
    "X83n1578_026:0688b01": "得道。特定宗旨于黃龍而已。按大慧宗門武庫載。",
    "X83n1578_026:0688b02": "師恒對南禪師。真以手加額云。不是這老和尚。豈",
    "X83n1578_026:0688b03": "能如此。輒顰蹙良久。又宗門統要載。師侍龍。龍舉",
    "X83n1578_026:0688b04": "白雲端頌臨濟三頓棒云。一拳拳倒黃鶴樓。一脚",
    "X83n1578_026:0688b05": "踢飜鸚鵡洲。有意氣時添意氣。不風流處也風流",
    "X83n1578_026:0688b06": "大稱賞之。師曰。某甲見處與端兄一般。龍曰。汝作",
    "X83n1578_026:0688b07": "麼生會。師擬開口。龍喝曰。端會汝不會。則龍于師",
    "X83n1578_026:0688b08": "悟後。尚相切劘。如石霜之於楊岐。武庫似有所承。",
    "X83n1578_026:0688b09": "傳語或失真也。",
    "X83n1578_026:0688b10": "遂回見黃龍。問甚處來。師曰。特來禮拜和尚。龍曰。恰",
    "X83n1578_026:0688b11": "值老僧不在。師曰。向甚麼處去。龍曰。天台普請。南嶽",
    "X83n1578_026:0688b12": "遊山。師曰。恁麼則學人得自在去也。龍曰。脚下鞋甚",
    "X83n1578_026:0688b13": "處得來。師曰。廬山七百五十文唱得。龍曰。何曾得自",
    "X83n1578_026:0688b14": "在。師指鞋曰。何甞不自在。龍異之　一日龍曰。適令",
    "X83n1578_026:0688b15": "侍者捲簾。問渠。捲起簾時如何。曰照見天下。放下簾",
    "X83n1578_026:0688b16": "時如何。曰水泄不通。不捲不放時如何。侍者無語。汝",
    "X83n1578_026:0688b17": "作麼生。師曰。和尚替侍者下涅槃堂始得。龍喝曰。關",
    "X83n1578_026:0688b18": "西人果無頭腦。乃顧旁僧。師指之曰。只這僧也未夢",
    "X83n1578_026:0688b19": "見。龍大笑。",
    "X83n1578_026:0688b20": "師初遊方。與二僧偕行。到谷隱薛大頭。問云。三人",
    "X83n1578_026:0688b21": "同行。必有一智。如何是一智。二僧無語。師立下肩。",
    "X83n1578_026:0688b22": "應聲便喝。薛竪拳作相撲勢。師曰。不勞再勘。薛拽",
    "X83n1578_026:0688b23": "拄杖趁出。薛見石門慈照禪師。",
    "X83n1578_026:0688b24": "師居洞山時。僧問。華嚴論云。以無明住地煩惱。便為",
    "X83n1578_026:0688c01": "一切諸佛不動智。一切眾生皆自有之。只為智體無",
    "X83n1578_026:0688c02": "性無依。不能自了。會緣方了。且無明住地煩惱。如何",
    "X83n1578_026:0688c03": "便成諸佛不動智。理極淵深。絕難曉達。師曰。此最分",
    "X83n1578_026:0688c04": "明可了解。時有童了子方掃地。呼之回首。師指曰。不",
    "X83n1578_026:0688c05": "是不動智。却問。如何是佛性。童子左右視惘然而去。",
    "X83n1578_026:0688c06": "師曰。不是住地煩惱。若能了之。即今成佛　問講師",
    "X83n1578_026:0688c07": "曰。火災起時。山河大地皆被焚盡。世間虗空。是否。對",
    "X83n1578_026:0688c08": "曰。教有明文。安有不是之理。師曰。如許多灰燼。將置",
    "X83n1578_026:0688c09": "何處。講師舌大而乾笑曰不知。師亦笑曰。汝所講者。",
    "X83n1578_026:0688c10": "紙上語耳　居歸宗時。方送法眼大師茶毗。時雨新",
    "X83n1578_026:0688c11": "霽。道方滑。忽躂倒。大眾爭掖而起。師舉火把曰。法眼",
    "X83n1578_026:0688c12": "茶毗。歸宗遭攧。呈似大眾。更無可說　劉宜翁。甞參",
    "X83n1578_026:0688c13": "佛印。頗自負。一日見師便問。長老寫戲來得幾年。師",
    "X83n1578_026:0688c14": "曰。專候樂官來。曰我不入這保社。師曰。爭奈即今在",
    "X83n1578_026:0688c15": "這場子裏。劉擬護。師拍手曰。蝦蟇禪。祇跳得一跳。又",
    "X83n1578_026:0688c16": "坐次。劉指師衣曰。喚作甚麼。師曰禪衣。曰如何是禪。",
    "X83n1578_026:0688c17": "師乃抖擻曰。抖擻不下。劉無語。師打一下曰。你伎倆",
    "X83n1578_026:0688c18": "如此。敢勘老僧耶　錢弋郎中。訪師。談久。錢如廁。師",
    "X83n1578_026:0688c19": "令侍者引從西邊去。錢遽曰。既是東司。為甚麼向西",
    "X83n1578_026:0688c20": "去。師曰。多少人向東邊討。(後大慧述此云。噁。便是趙州問投子。不許夜行。投明",
    "X83n1578_026:0688c21": "須到。亦不如此語好)師報謁錢。有獒逸出。師避之。錢戲曰。禪者",
    "X83n1578_026:0688c22": "教誨龍虎。乃畏狗乎。師應聲曰。易伏隈巖虎。難降護",
    "X83n1578_026:0688c23": "宅龍。錢歎賞之　南康諸山相會。佛印後至。師問曰。",
    "X83n1578_026:0688c24": "雲居來何遲。曰為著草鞋。從歸宗肚裏過。所以遲。師",
    "X83n1578_026:0689a01": "曰。却被歸宗吞了。曰爭奈吐不出。師曰。吐不出即屙",
    "X83n1578_026:0689a02": "出　僧問。如何是道。師曰。寶公云。若欲將心求佛道。",
    "X83n1578_026:0689a03": "問取虗空始出塵。汝今求佛道。虗空向汝道甚麼。其",
    "X83n1578_026:0689a04": "僧於是大悟於言下　僧問。如何是佛。師呵呵大笑。",
    "X83n1578_026:0689a05": "曰何哂之有。師曰。笑你隨語生解。曰偶然失利。師喝",
    "X83n1578_026:0689a06": "曰。不得禮拜。僧便歸眾。師復笑曰。隨語生解　僧問。",
    "X83n1578_026:0689a07": "有一人欲出長安。有一人欲入長安。未審那個在先。",
    "X83n1578_026:0689a08": "師曰。多少人疑著。曰不許夜行。師曰。蚊子錐鐵牛。曰",
    "X83n1578_026:0689a09": "山頂老猿啼古木。渡頭新鴈下平沙。師曰。長安人已",
    "X83n1578_026:0689a10": "入。你合作麼生。曰春日華山青。師曰。這僧雖然後生。",
    "X83n1578_026:0689a11": "却可與商量　僧問。雲門大師欲一棒打殺釋迦老",
    "X83n1578_026:0689a12": "子。和尚又欲糞埽堆裏[(ㄇ@人)/音]殺雲門。未審和尚罪過。還",
    "X83n1578_026:0689a13": "許學人點檢也無。師曰。且莫造次。曰和尚坐斷廬山。",
    "X83n1578_026:0689a14": "為甚麼不識某甲這話。師曰。三十棒。曰關。師曰點。曰",
    "X83n1578_026:0689a15": "劄。師曰。念汝做街坊　師室中問僧云。了也未。僧云",
    "X83n1578_026:0689a16": "未了。師云。你喫粥了也未。僧云了。師云。又道未了。復",
    "X83n1578_026:0689a17": "云。門外甚麼聲。僧云雨聲。師云。又道未了。復云。面前",
    "X83n1578_026:0689a18": "是甚麼。僧云屏風。師云。又道未了。復云。還會麼。僧云",
    "X83n1578_026:0689a19": "不會。乃云。聽取一頌。隨緣事事了。日用何欠少。一切",
    "X83n1578_026:0689a20": "但尋常。自然不顛倒　舒王問。諸經皆首標時處。圓",
    "X83n1578_026:0689a21": "覺經獨不然。何也。師曰。頭乘所演。直示眾生日用現",
    "X83n1578_026:0689a22": "前。不屬今古。只今老僧與相公。同入大光明藏。遊戲",
    "X83n1578_026:0689a23": "三昧。互為賓主。非干時處。又問。經曰。一切眾生皆證",
    "X83n1578_026:0689a24": "圓覺。而圭峰以證為具。謂譯者之訛。如何。師曰。圓覺",
    "X83n1578_026:0689b01": "如可改。維摩亦可改也。維摩豈不曰。亦不滅受而取",
    "X83n1578_026:0689b02": "證。夫不滅受蘊。而取證者。與皆證圓覺之意同。盖眾",
    "X83n1578_026:0689b03": "生現行無明。即是如來根本大智。圭峰之言非是。舒",
    "X83n1578_026:0689b04": "王大悅。稱賞者累日　示眾。天地與我同根。萬物與",
    "X83n1578_026:0689b05": "我一體。脚頭脚尾。橫三竪四。北俱廬洲火發。燒著帝",
    "X83n1578_026:0689b06": "釋眉毛。東海龍王忍痛不禁。轟一個霹靂。直得傾湫",
    "X83n1578_026:0689b07": "倒嶽。雲暗長空。十字街頭廖胡子。醉中驚覺起來。拊",
    "X83n1578_026:0689b08": "手呵呵大笑云。筠陽城中。近來少賊。乃拈拄杖云。賊",
    "X83n1578_026:0689b09": "賊　上堂。裩無襠。袴無口。頭上青灰三五斗。趙州老",
    "X83n1578_026:0689b10": "子少賣弄。然則國清才子貴。家富小兒驕。其奈禾黍",
    "X83n1578_026:0689b11": "不陽豔。競栽桃李春。飜令力耕者。半作賣花人　上",
    "X83n1578_026:0689b12": "堂。世尊三昧迦葉不知。迦葉三昧阿難不知。因甚不",
    "X83n1578_026:0689b13": "知。只為甚深有異。三德六味。施佛及僧。法界人天。普",
    "X83n1578_026:0689b14": "同供養。首座三昧大眾不知。因甚不知。對面不相識。",
    "X83n1578_026:0689b15": "開單展鉢。拈匙放筯。大眾三昧各不相知。因甚不知。",
    "X83n1578_026:0689b16": "復拈拄杖橫按云。我觀法王法。法王法如是。卓拄杖",
    "X83n1578_026:0689b17": "便下座　上堂。舉古人云。如珠在盤。不撥而自轉。只",
    "X83n1578_026:0689b18": "如大眾開單展鉢。拈匙把筯。一切時中所作所為。又",
    "X83n1578_026:0689b19": "何假人撥而後轉。乃至雲門胡餅。趙州柏樹。德山棒。",
    "X83n1578_026:0689b20": "臨濟喝。又何假人撥而後轉。自是你諸人不悟。却錯",
    "X83n1578_026:0689b21": "會。又干他胡餅柏樹棒喝甚麼事。豈不見六祖大師",
    "X83n1578_026:0689b22": "云。汝當一念自知非。自己靈光常顯現　示眾。佛法",
    "X83n1578_026:0689b23": "兩字。直是難得人。有底不信自己佛事惟憑少許古",
    "X83n1578_026:0689b24": "人影響相似般若。所知境界。定相法門。動即背覺合",
    "X83n1578_026:0689c01": "塵粘將去。脫不得。或學者來。如印印泥。遞相印授。不",
    "X83n1578_026:0689c02": "惟自誤。亦乃誤他。洞山門下。無佛法與人。祇有一口",
    "X83n1578_026:0689c03": "劒。凡是來者。一一斬斷。使伊性命不存。見聞俱泯。却",
    "X83n1578_026:0689c04": "向父母未生前。與伊相見。見伊擬近前。便與斬斷。然",
    "X83n1578_026:0689c05": "則剛刀雖利。不斬無罪之人。莫有無罪底麼。也好與",
    "X83n1578_026:0689c06": "三十拄杖　上堂。洞山門下。有時和泥合水。有時壁",
    "X83n1578_026:0689c07": "立千仞。你諸方。擬向和泥合水處見洞山。洞山又不",
    "X83n1578_026:0689c08": "在和泥合水處。擬向壁立千仞處見洞山。洞山且不",
    "X83n1578_026:0689c09": "在壁立千仞處。擬向一切處見洞山。洞山且不在一",
    "X83n1578_026:0689c10": "切處。你擬不要見洞山。鼻索又在洞山手裏。擬瞌睡。",
    "X83n1578_026:0689c11": "也把鼻索一掣。祇見眼孔定動。又不相識。也不要你",
    "X83n1578_026:0689c12": "識洞山。但識得自己也得　示眾。新豐古洞。萬疊爭",
    "X83n1578_026:0689c13": "攢。悟本真宗。千林競簇。古今勝地。佛事長興。所以昔",
    "X83n1578_026:0689c14": "日悟本大師。有時提唱云。惟有佛菩提。是真歸仗處。",
    "X83n1578_026:0689c15": "復喝一喝云。猶作這個去就在。諸禪德。只如大師道。",
    "X83n1578_026:0689c16": "猶作這個去就在。且道。意作麼生。還知落處麼。叢林",
    "X83n1578_026:0689c17": "中多有商量者。有底道。聞佛聞法。似生冤家。況更有",
    "X83n1578_026:0689c18": "歸仗處。故遭悟本大師點檢。有底道。悟本只要人休",
    "X83n1578_026:0689c19": "歇去。有底道。悟本只見錐頭利。不見鑿頭方。似恁麼",
    "X83n1578_026:0689c20": "匹配。又何曾夢見他古人。既不如是。又且如何。諸禪",
    "X83n1578_026:0689c21": "德。此個大事須子細。不可粗心。一等參禪。窮教到底。",
    "X83n1578_026:0689c22": "宗門中千差萬別。隱顯殊塗。惟大智方明。降茲已往。",
    "X83n1578_026:0689c23": "莫測涯際。而今多是抱不哭孩兒。打潔淨毬子。把索",
    "X83n1578_026:0689c24": "䌫放船。抱橋柱澡洗。彼此丈夫。阿誰無分。若便明去。",
    "X83n1578_026:0690a01": "驅耕夫之牛。奪饑人之食。入火不燒。入水不溺　上",
    "X83n1578_026:0690a02": "堂。昔有五百羅漢。以六神通。降一毒龍。了不能得。忽",
    "X83n1578_026:0690a03": "異方有一尊者至。眾謂曰。我等盡其神力。降不可得。",
    "X83n1578_026:0690a04": "尊者可能降之。尊者乃彈指一下。其龍便伏。諸禪德。",
    "X83n1578_026:0690a05": "據此還有優劣也無。若言無。五百眾盡其神力。皆曰",
    "X83n1578_026:0690a06": "不能。此尊者一彈指。而毒龍便伏。既有優劣。如何可",
    "X83n1578_026:0690a07": "明。於此明得。作個出格道人。動靜去來。五眼不能覩。",
    "X83n1578_026:0690a08": "十力不能知。堪受人天供養。日消萬兩黃金。於此未",
    "X83n1578_026:0690a09": "明。山門今日作齋。供養羅漢。且隨隊。長連牀上。開單",
    "X83n1578_026:0690a10": "展鉢。下座。",
    "X83n1578_026:0690a11": "幻寄曰。若作象罔獲玄珠會。便被毒龍噉却。",
    "X83n1578_026:0690a12": "小參示眾云。更有問話者麼。良久云。洎合放過。乃喝。",
    "X83n1578_026:0690a13": "復舉拂子云。耶耶。盡十方世界。若凡若聖。若僧若俗。",
    "X83n1578_026:0690a14": "若草若木。盡向拂子下成佛作祖。無前無後。一時解",
    "X83n1578_026:0690a15": "脫。還有不解脫者麼。設有。命若懸絲。又撫掌曰。知恩",
    "X83n1578_026:0690a16": "者少。所以此個事。論實不論虗。參須實參。悟須實悟。",
    "X83n1578_026:0690a17": "若纖毫不盡。總落魔界。豈不見古人道。平地上死人",
    "X83n1578_026:0690a18": "無數。過得荊棘林。是好手。如今人多是得個身心寂",
    "X83n1578_026:0690a19": "滅。前後際斷。一念萬年去。休去歇去。似古廟裏香鑪",
    "X83n1578_026:0690a20": "去。冷湫湫地去。便為究竟。殊不知。却被此勝妙境界",
    "X83n1578_026:0690a21": "障蔽自己。正知見不能現前。神通光明不得發露。或",
    "X83n1578_026:0690a22": "有執個一切平常心是道。以為極則。天是天。地是地。",
    "X83n1578_026:0690a23": "山是山。水是水。僧是僧。俗是俗。大盡三十日。小盡二",
    "X83n1578_026:0690a24": "十九。此依草附木。不知不覺。一向迷將去。忽然問他。",
    "X83n1578_026:0690b01": "我手何似佛手。便道。是和尚手。我脚何似驢脚。便道。",
    "X83n1578_026:0690b02": "是和尚脚。人人盡有生緣處。那個是上座生緣處。便",
    "X83n1578_026:0690b03": "道。某是某州人。是何言歟。且莫錯會好。凡百施為。須",
    "X83n1578_026:0690b04": "要平常一路子。以為穩當。定將去。合將去。更不敢別",
    "X83n1578_026:0690b05": "移一步。怕墮坑落塹。長時一似雙盲底人行路。一條",
    "X83n1578_026:0690b06": "拄杖子。寸步拋不得。緊把著憑將去。步步依倚。一日",
    "X83n1578_026:0690b07": "若道眼豁開。頓覺前非。拋却杖子。撒開兩手。十方蕩",
    "X83n1578_026:0690b08": "蕩。七縱八橫。東西南北。無可不可。豈可一向倚他門",
    "X83n1578_026:0690b09": "戶。傍他行脚。有甚快活自己。畢竟如何。不見雲門大",
    "X83n1578_026:0690b10": "師道。而今天下老和尚。多是師承學解。露布葛藤。印",
    "X83n1578_026:0690b11": "板上打來。模子裏脫出。當人若是明去。何不一切臨",
    "X83n1578_026:0690b12": "時。又不見臨濟大師云。我這裏是活祖師西來意。把",
    "X83n1578_026:0690b13": "來便用。立處皆真。他不說古又如何。今又如何。這語",
    "X83n1578_026:0690b14": "得。那語不得。那裏是虗。這裏是實。你與我拈出絲毫",
    "X83n1578_026:0690b15": "許實底道理來看。此盖當人眼不開。自無見處。一向",
    "X83n1578_026:0690b16": "承虗接響。百般忌諱。自纏自縛。直饒與麼說。當下忽",
    "X83n1578_026:0690b17": "然見得倜儻分明去。也是棺木裏瞪眼。如今還有無",
    "X83n1578_026:0690b18": "師智自然智。不與萬法為侶者。烜赫底丈夫漢。[皻-皮+齒][皻-皮+齒]",
    "X83n1578_026:0690b19": "齖齖。千變萬化。見我恁麼胡言漢語。便好近前驀口",
    "X83n1578_026:0690b20": "摑。拽下椅子。擲向三門外。喝散大眾。豈不快哉。還有",
    "X83n1578_026:0690b21": "麼。良久云。若無。且看老僧騎案山。跳入你諸人眼睛",
    "X83n1578_026:0690b22": "裏。七顛八倒。訶佛罵祖去也。喝一喝下座。",
    "X83n1578_026:0690b23": "宗門武庫云。照覺禪師。自泐潭移虎谿。乃赴王子",
    "X83n1578_026:0690b24": "淳觀文所請。開堂後。百廢竝舉。陞堂小參入室無",
    "X83n1578_026:0690c01": "虗日。甞言。晦堂真淨同門諸老。祇參得先師禪。不",
    "X83n1578_026:0690c02": "得先師道。師曰。盖照覺以平常無事。不立知見解",
    "X83n1578_026:0690c03": "會為道。更不求妙悟。却將諸佛諸祖德山臨濟曹",
    "X83n1578_026:0690c04": "洞雲門真實頓悟見性法門為建立。楞嚴經中所",
    "X83n1578_026:0690c05": "說。山河大地。皆是妙明真心中所現物。為膈上語。",
    "X83n1578_026:0690c06": "亦是建立。以古人談玄說妙為禪。誣罔先聖。聾瞽",
    "X83n1578_026:0690c07": "後昆。眼裏無筋。皮下無血之流。隨例顛倒。恬然不",
    "X83n1578_026:0690c08": "覺。真可憐憫。圓覺經云。末世眾生。希望成道。無令",
    "X83n1578_026:0690c09": "求悟。惟益多聞。增長我見。又云。末世眾生。雖求善",
    "X83n1578_026:0690c10": "友。遇邪見者。未得正悟。是則名為外道種性。邪師",
    "X83n1578_026:0690c11": "過謬。非眾生咎。豈虗語哉。所以真淨和尚小參云。",
    "X83n1578_026:0690c12": "(舉執個一切平常至憑將去)晦堂和尚謂學者曰。你去廬山無",
    "X83n1578_026:0690c13": "事甲裏坐地去。而今子孫門如死灰。良可嘆也。",
    "X83n1578_026:0690c14": "朱顯謨世英。問佛法大意。師以書答曰。辱書以佛法",
    "X83n1578_026:0690c15": "為問。佛法至妙無二。但未至於妙。則互有長短。苟至",
    "X83n1578_026:0690c16": "於妙。則悟心之人。如實知自心。究竟本來成佛。如實",
    "X83n1578_026:0690c17": "自在。如實安樂。如實解脫。如實清淨。而日用惟用自",
    "X83n1578_026:0690c18": "心。自心變化。把得便用。莫問是非。擬心思量。已不是",
    "X83n1578_026:0690c19": "也。不擬心。一一天真。一一明妙。一一如蓮花不著水。",
    "X83n1578_026:0690c20": "所以迷自心故作眾生。悟自心故成佛。而眾生即佛。",
    "X83n1578_026:0690c21": "佛即眾生。由迷悟故。有彼此也。如今學者。多不信自",
    "X83n1578_026:0690c22": "心。不悟自心。不得自心明妙受用。不得自心安樂解",
    "X83n1578_026:0690c23": "脫。心外妄有禪道。妄立奇特。妄生取捨。縱修行。落外",
    "X83n1578_026:0690c24": "道二乘禪寂。斷見境界。",
    "X83n1578_026:0691a01": "洪覺範曰。雲菴之言。盖救一時之弊。然其旨要。曉",
    "X83n1578_026:0691a02": "然可以發人之昧昧。",
    "X83n1578_026:0691a03": "法界三觀六頌　色空無礙。如意自在。萬象森羅。影",
    "X83n1578_026:0691a04": "現中外。出沒去來。此土他界。心印廓然。融通廣大",
    "X83n1578_026:0691a05": "　理事無礙。如意自在。倒把須彌。卓向纖芥。清淨法身。",
    "X83n1578_026:0691a06": "圓滿土塊。一點鏡燈。十方海會　事事無礙。如意自",
    "X83n1578_026:0691a07": "在。不動道場。十方世界。東涌西沒。千差萬怪。火裏蝍",
    "X83n1578_026:0691a08": "蟟。吞却螃蠏　事事無礙。如意自在。手把猪頭。口誦",
    "X83n1578_026:0691a09": "淨戒。趁出婬坊。未還酒債。十字街頭。解開布袋。",
    "X83n1578_026:0691a10": "張無盡寓荊南。以道學自居。少見推許。佛果禪師",
    "X83n1578_026:0691a11": "謁之。劇談華嚴旨要曰。華嚴現量境界。理事全真。",
    "X83n1578_026:0691a12": "初無假法。所以即一而萬。了萬為一。一復一。萬復",
    "X83n1578_026:0691a13": "萬。浩然莫窮。心佛眾生三無差別。卷舒自在。無礙",
    "X83n1578_026:0691a14": "圓融。此雖極則。終是無風帀帀之波。張於是不覺",
    "X83n1578_026:0691a15": "促榻。師遂問曰。到此與祖師西來意。為同為別。張",
    "X83n1578_026:0691a16": "曰同矣。師曰。且得沒交涉。張色為之慍。師曰。不見",
    "X83n1578_026:0691a17": "雲門道。山河大地。無絲毫過患。猶是轉句。直得不",
    "X83n1578_026:0691a18": "見一色。始是半提。更須知有向上全提時節。彼德",
    "X83n1578_026:0691a19": "山臨濟。豈非全提乎。張乃首肯。翌日復舉事法界",
    "X83n1578_026:0691a20": "理法界。至理事無礙法界。師又問。此可說禪乎。張",
    "X83n1578_026:0691a21": "曰。正好說禪也。師笑曰。不然。正是法界量裏在。盖",
    "X83n1578_026:0691a22": "法界量未滅。若到事事無礙法界。法界量滅。始好",
    "X83n1578_026:0691a23": "說禪。如何是佛。乾屎橛。如何是佛。麻三斤。故真淨",
    "X83n1578_026:0691a24": "偈云云。(即舉此偈)張曰。美哉之論。豈易聞乎。",
    "X83n1578_026:0691b01": "事事無礙。如意自在。拈起一毛。重重法界。一念徧入。",
    "X83n1578_026:0691b02": "無邊剎海。只在目前。或顯或晦　事事不知。色空誰",
    "X83n1578_026:0691b03": "會。理事既休。鐵船下海。石火電光。咄哉不快。橫按鏌",
    "X83n1578_026:0691b04": "鋣。魔軍膽碎　崇寧元年十月十六日中夜。沐浴更",
    "X83n1578_026:0691b05": "衣。跏趺辭眾。眾請說法。師笑曰。今年七十八。四大將",
    "X83n1578_026:0691b06": "離別。火風既分散。臨行休更說。遺誡諸徒眾畢。泊然",
    "X83n1578_026:0691b07": "而寂。又七日闍維。五色成燄。白光上騰。烟所及皆成",
    "X83n1578_026:0691b08": "舍利。道俗千餘人皆得之。分塔於泐潭洞山。",
    "X83n1578_026:0691b09": "大慧云。老南下尊宿。五祖只肯晦堂真淨二老而",
    "X83n1578_026:0691b10": "已。自餘不肯他也。五祖為人。如綿裏一柄刀相似。",
    "X83n1578_026:0691b11": "纔按著。便將咽喉一刺。刺殺你去也。若是真淨。脚",
    "X83n1578_026:0691b12": "上著。也即脚上殺你。手上著。也即手上殺你。咽喉",
    "X83n1578_026:0691b13": "上著。也即咽喉上殺你。",
    "X83n1578_026:0691b14": "▲潭州雲盖守智禪師遊方。至雙嶺寺。謁法昌遇禪",
    "X83n1578_026:0691b15": "師。遇方附火。師揭簾。遇詬曰。誰故出我烟。師反走。遇",
    "X83n1578_026:0691b16": "呼曰來。汝何所來。曰大寧。遇曰。三門夜來倒。知否。師",
    "X83n1578_026:0691b17": "愕然曰。不知。遇曰。吳中石佛。大有人不曾得見。師惘",
    "X83n1578_026:0691b18": "然。即展拜。遇使謁翠巖真。久之無省。及謁黃龍於積",
    "X83n1578_026:0691b19": "翠。始盡所疑　政和五年三月七日。陞座說偈曰。未",
    "X83n1578_026:0691b20": "出世頭如馬杓。出世後口如驢嘴。百年終須自壞。一",
    "X83n1578_026:0691b21": "任天下卜度。歸方丈安坐。良久乃化。",
    "X83n1578_026:0691b22": "▲吉州隆慶院慶閑禪師福州古田卓氏子。母夢胡",
    "X83n1578_026:0691b23": "僧授以明珠而孕。及生。白光滿室。幼不近酒胾。年十",
    "X83n1578_026:0691b24": "一出家。二十遠遊。貌豐碩。寡言語。惟道是究。所至自",
    "X83n1578_026:0691c01": "處。罕與人接。有即之者。一舉手而去。父事黃龍。龍甚",
    "X83n1578_026:0691c02": "重之。時與翠巖順公。同在黃檗。順時時詰問師。師橫",
    "X83n1578_026:0691c03": "機無所讓。順謂龍曰。閑輕易且語。未辨觸淨。龍曰。法",
    "X83n1578_026:0691c04": "如是。以情求閑。乃成是非。師甞問龍。文首座何如在",
    "X83n1578_026:0691c05": "黃檗時。龍曰。渠在黃檗時。如人暴富。用錢如糞土。邇",
    "X83n1578_026:0691c06": "來如數世富人。一錢不虗用。既龍過雙嶺。師謁龍。龍",
    "X83n1578_026:0691c07": "問。甚處來。師曰百丈。曰幾時離彼。師曰。正月十三。龍",
    "X83n1578_026:0691c08": "曰。脚跟好痛與三十棒。師曰。非但三十棒。龍喝曰。許",
    "X83n1578_026:0691c09": "多時行脚。無點氣息。師曰。百千諸佛亦乃如是。龍曰。",
    "X83n1578_026:0691c10": "汝與麼來。何曾有纖毫到諸佛境界。師曰。諸佛未必",
    "X83n1578_026:0691c11": "到慶閑境界。龍隨問。如何是汝生緣處。師曰。早晨喫",
    "X83n1578_026:0691c12": "白粥。如今又覺饑。問我手何似佛手。師曰。月下弄琵",
    "X83n1578_026:0691c13": "琶。問我脚何似驢脚。師曰。鷺鷥立雪非同色。龍咨嗟",
    "X83n1578_026:0691c14": "而視曰。汝剃除鬚髮。當為何事。師曰。祇要無事。龍曰。",
    "X83n1578_026:0691c15": "既無事。何須剃髮。師曰。若不剃髮。爭知無事。曰與麼",
    "X83n1578_026:0691c16": "則數聲清磬是非外。一個閑人天地間也。師曰。是何",
    "X83n1578_026:0691c17": "言歟。曰靈利衲子。師曰。也不消得。龍便喝。師拍一拍。",
    "X83n1578_026:0691c18": "龍又喝。師便出。復侍次。龍曰。此間有辨上座者。汝著",
    "X83n1578_026:0691c19": "精彩。師曰。他有甚麼長處。曰他拊汝背一下又如何。",
    "X83n1578_026:0691c20": "師曰。作甚麼。曰他展兩手。師曰。甚處學這虗頭來。龍",
    "X83n1578_026:0691c21": "大笑。師却展兩手。龍喝。師便出。齋後。又侍立。龍問。[怡-台+龍]",
    "X83n1578_026:0691c22": "[怡-台+龍]鬆鬆。兩人共一椀。作麼生會。師曰。百雜碎。曰盡大",
    "X83n1578_026:0691c23": "地是個須彌山。撮來掌中。汝又作麼生會。師曰。兩重",
    "X83n1578_026:0691c24": "公案。曰這裏從汝胡言漢語。若到同安。如何過得。(英邵",
    "X83n1578_026:0692a01": "武在同安。師將徃謁。故云)師曰。渠也須到這個田地始得。曰忽被",
    "X83n1578_026:0692a02": "渠指火罏曰。這個是黑漆火罏。那個是黑漆香桌。甚",
    "X83n1578_026:0692a03": "處是不到處。師曰。慶閑面前。且從恁麼說話。若是別",
    "X83n1578_026:0692a04": "人。笑和尚去。龍拍一拍。師便喝。明日同看僧堂曰。好",
    "X83n1578_026:0692a05": "僧堂。師曰。極好工夫。曰好在甚處。師曰。一梁拄一柱。",
    "X83n1578_026:0692a06": "曰此未是好處。師曰。和尚又作麼生。龍以手指曰。這",
    "X83n1578_026:0692a07": "柱得與麼圓。那枋得與麼匾。師曰。人天大善如識。須",
    "X83n1578_026:0692a08": "是和尚始得。便出。龍出堂外曰。適來與麼。是肯你。不",
    "X83n1578_026:0692a09": "肯你。師曰。若與麼。何曾得安樂處。師上方丈問訊。龍",
    "X83n1578_026:0692a10": "曰。據汝知見。祇得上梢。不得下梢。師曰。某甲上梢亦",
    "X83n1578_026:0692a11": "得。下梢亦得。曰如何是上梢。師曰。風過樹頭搖。曰如",
    "X83n1578_026:0692a12": "何是下梢。師曰。刀斫斧鑿。龍曰。老僧即不然。師曰。如",
    "X83n1578_026:0692a13": "何是上梢。曰頭鬅鬙耳卓朔。曰如何是下梢。曰緊峭",
    "X83n1578_026:0692a14": "草鞋。師曰。謝師答話。龍便喝。明日侍立。龍問。得坐披",
    "X83n1578_026:0692a15": "衣。向後如何施設。師曰。遇方即方。遇圓即圓。曰汝與",
    "X83n1578_026:0692a16": "麼說話。猶帶唇齒在。師曰。慶閑即與麼。和尚作麼生。",
    "X83n1578_026:0692a17": "曰近前來為汝說。師拊掌曰。三十年用底。今朝捉敗。",
    "X83n1578_026:0692a18": "龍大笑曰。一等是精靈。師拂袖而去。由是學者爭歸",
    "X83n1578_026:0692a19": "之　師室中每垂問。魚行水濁。鳥飛毛落。亮座主一",
    "X83n1578_026:0692a20": "入西山。為甚麼杳無消息　元豐四年三月七日。告",
    "X83n1578_026:0692a21": "眾將入滅。說偈曰。露質浮世。奄忽入滅。五十三歲。六",
    "X83n1578_026:0692a22": "七八月。南嶽天台。松風澗雪。珍重知音。紅罏優鉢。說",
    "X83n1578_026:0692a23": "偈畢。乃入浴。浴出。方以巾搭膝而化。神色不變。為著",
    "X83n1578_026:0692a24": "衣。手足和柔。髮剃復出。畵工就寫其真。首忽自舉。次",
    "X83n1578_026:0692b01": "日仍平視。太守來觀。願留全身。而僧利儼曰。遺言令",
    "X83n1578_026:0692b02": "化。闍維日。薪盡火滅。跏趺不散。以油沃薪益之乃化。",
    "X83n1578_026:0692b03": "是日雲起風作。飛瓦折木。烟氣所至。東西南北四十",
    "X83n1578_026:0692b04": "里。凡草木沙礫之間。皆得舍利。如金色。計其所獲幾",
    "X83n1578_026:0692b05": "數斛。初蘇子由。欲為作記。而疑其事。方臥痁。夢有訶",
    "X83n1578_026:0692b06": "者曰。閑師事何疑哉。疑即病矣。子由夢中作銘。覺復",
    "X83n1578_026:0692b07": "疏之。中有云。稽首三界尊。閑師不止此。憫世狹劣故。",
    "X83n1578_026:0692b08": "聊示其小者。子由其知言哉。洪覺範為師傳贊曰。潛",
    "X83n1578_026:0692b09": "菴為予言。閉為人。氣剛而語急。甞同宿。見其坐而假",
    "X83n1578_026:0692b10": "寐。夢語滾滾。而領略識之。皆古衲機緣。初以為適然。",
    "X83n1578_026:0692b11": "已而每每連榻莫不爾。盖其欵誠於道。精一如此。唐",
    "X83n1578_026:0692b12": "道氳譏明皇。曩於般若聞薰不一。而沉佇想。自起現",
    "X83n1578_026:0692b13": "行。閑之去留。踐履之驗。非聞薰不一者也。",
    "X83n1578_026:0692b14": "張無垢問大慧曰。某每於夢中。必誦語孟何如。慧",
    "X83n1578_026:0692b15": "舉圓覺曰。由寂靜故。十方世界諸如來心。於中顯",
    "X83n1578_026:0692b16": "現。如鏡中像。無垢曰。非老師莫聞此論也　又慧",
    "X83n1578_026:0692b17": "答向伯恭侍郎書曰。示論悟與未悟。夢與覺一。一",
    "X83n1578_026:0692b18": "段因緣。黃面老子云。汝以緣心聽法。此法亦緣。謂",
    "X83n1578_026:0692b19": "至人無夢。非有無之無。謂夢與非夢一而已。以是",
    "X83n1578_026:0692b20": "觀之。則佛夢金鼓。高宗夢傳說。孔子夢奠兩楹。亦",
    "X83n1578_026:0692b21": "不可作夢與非夢解。却來觀世間。猶如夢中事。教",
    "X83n1578_026:0692b22": "中自有明文。惟夢乃全妄想也。而眾生顛倒。以日",
    "X83n1578_026:0692b23": "用目前境界為實。殊不知。全體是夢。而於其中復",
    "X83n1578_026:0692b24": "生虗妄分別。以想心繫念。神識紛飛為實夢。殊不",
    "X83n1578_026:0692c01": "知正是夢中說夢。顛倒中又顛倒。故佛大慈悲老",
    "X83n1578_026:0692c02": "婆心切。悉能徧入一切法界。諸安立海。所有微塵。",
    "X83n1578_026:0692c03": "於一一塵中。以夢自在法門。開悟世界海微塵數",
    "X83n1578_026:0692c04": "眾生。住邪定者。入正定聚。此亦普示顛倒眾生。以",
    "X83n1578_026:0692c05": "目前實有底境界。為安定海。令悟夢與非夢。悉皆",
    "X83n1578_026:0692c06": "是幻。則全夢有實。全實是夢。不可取不可捨。至人",
    "X83n1578_026:0692c07": "無夢之義。如是而已。來書見問。乃是某三十六歲",
    "X83n1578_026:0692c08": "之所疑。讀之不覺抓著癢處。亦甞以此問圜悟先",
    "X83n1578_026:0692c09": "師。但以手指曰。住住。休妄想休妄想。某復曰。如某",
    "X83n1578_026:0692c10": "未睡著時。佛所讚者。依而行之。佛所訶者。不敢違",
    "X83n1578_026:0692c11": "犯。從前依師及自做工夫零碎所得者。惺惺時却",
    "X83n1578_026:0692c12": "得受用。及乎上牀半醒半覺時。已做主宰不得。夢",
    "X83n1578_026:0692c13": "見得金寶。則夢中歡喜無量。夢見被人以刀杖相",
    "X83n1578_026:0692c14": "逼。及諸惡境界。則夢中怕怖惶恐。自念此身尚存。",
    "X83n1578_026:0692c15": "只是睡著已作主宰不得。況地水火風分散。眾苦",
    "X83n1578_026:0692c16": "熾然。如何得不被回換。到這裏。方始著忙。先師又",
    "X83n1578_026:0692c17": "曰。待汝說底許多妄想絕時。汝自到寤寐恒一處",
    "X83n1578_026:0692c18": "也。初聞亦未之信。每日我自顧。寤與寐分明作兩",
    "X83n1578_026:0692c19": "段。如何敢開大口說禪。除非佛說寤寐恒一。是妄",
    "X83n1578_026:0692c20": "語。則我此病不須除。佛語果不欺人。乃是我自未",
    "X83n1578_026:0692c21": "了。後因聞先師舉諸佛出身處。薰風自南來。忽然",
    "X83n1578_026:0692c22": "去却礙膺之物。方知黃面老子所說。是真語實語",
    "X83n1578_026:0692c23": "如語。不誑語不妄語。不欺人。真大慈悲。粉身沒命",
    "X83n1578_026:0692c24": "不可報。礙膺之物既除。方知寐時便是寤時底。寤",
    "X83n1578_026:0693a01": "時便是寐時底。佛言寤寐恒一。方始自知。這般道",
    "X83n1578_026:0693a02": "理。拈出呈似人不得。說與人不得。如夢中境界。取",
    "X83n1578_026:0693a03": "不得。捨不得。承問妙喜於未悟已前。已悟之後。有",
    "X83n1578_026:0693a04": "異無異。不覺依實供通。子細讀來。教字字至誠。不",
    "X83n1578_026:0693a05": "是問禪。亦非見詰。故不免以昔時所疑處吐露。願",
    "X83n1578_026:0693a06": "居士試將老龐語謾提撕。但願空諸所有。切勿實",
    "X83n1578_026:0693a07": "諸所無。先以目前日用境界作夢會了。然後却將",
    "X83n1578_026:0693a08": "夢中底。移來目前。則佛金鼓。高宗得說。孔子奠兩",
    "X83n1578_026:0693a09": "楹。决不是夢矣　高峰妙禪師。初參斷橋。無所省。",
    "X83n1578_026:0693a10": "既參雪巖欽。令看無字。初每詰其日用所做工夫",
    "X83n1578_026:0693a11": "如何。久之不問做處。一入門便問。阿誰與你拖這",
    "X83n1578_026:0693a12": "死屍來。聲未絕。便痛拳打出。未幾巖遷南明。峰過",
    "X83n1578_026:0693a13": "徑山。忽於夢中。憶斷橋和尚室中所舉萬法歸一",
    "X83n1578_026:0693a14": "一歸何處話。疑情頓發。寢食俱忘。東西不辨。至第",
    "X83n1578_026:0693a15": "六日。在堂下行。見眾僧堂內出。不覺輥於隊中。至",
    "X83n1578_026:0693a16": "三塔閣上諷經。擡頭忽見演和尚真讚。有云。百年",
    "X83n1578_026:0693a17": "三萬六千朝。反覆元來是這漢。頓悟巖所問拖死",
    "X83n1578_026:0693a18": "屍語。如放下百二十斤擔子。乃過南明謁巖。巖屢",
    "X83n1578_026:0693a19": "加煅煉。峰於古人公案。雖不受瞞。及開口則又覺",
    "X83n1578_026:0693a20": "有礙。於日用中。尚不得自由。如欠人債相似。巖遷",
    "X83n1578_026:0693a21": "天寧。峰又隨侍。巖問。日間浩浩時。還作得主麼。峰",
    "X83n1578_026:0693a22": "云。作得主。巖云。睡夢中作得主麼。峰云。作得主。又",
    "X83n1578_026:0693a23": "問。正睡著時無夢無想無見無聞。主在甚麼處。峰",
    "X83n1578_026:0693a24": "茫然不能答。巖云。從今日去。也不要你學佛學法。",
    "X83n1578_026:0693b01": "也不要你窮古窮今。你只饑來喫飯。困來打眠。纔",
    "X83n1578_026:0693b02": "眠覺來。却抖擻精神。我這一覺。畢竟主人公在甚",
    "X83n1578_026:0693b03": "麼處安身立命。峰稟教。即自誓云。[拚-ㄙ+ㄊ]一生作個癡",
    "X83n1578_026:0693b04": "獃漢。定要這一著子明白。經及五年。一日寓菴睡",
    "X83n1578_026:0693b05": "覺。正疑此事。忽同宿道友推枕子墮地作聲。驀然",
    "X83n1578_026:0693b06": "打破疑團。如在網中跳出。追憶日前所疑佛祖誵",
    "X83n1578_026:0693b07": "訛公案。古今差別因緣。恰如泗州見大聖。遠客還",
    "X83n1578_026:0693b08": "故鄉。元來只是舊時人。不改舊時行履處　圜悟",
    "X83n1578_026:0693b09": "禪師。和靈源瞌睡歌云。懵懵懂懂無巴鼻。兀兀陶",
    "X83n1578_026:0693b10": "陶絕忌諱。信任流光動地遷。不論冬夏惟瞌睡。個",
    "X83n1578_026:0693b11": "中滋味佛不知。空咄蛤蚌與螺師。放身不管臥水",
    "X83n1578_026:0693b12": "底。與發長捱布袋兒。鼻息如雷誰顧得。尋常少見",
    "X83n1578_026:0693b13": "有醒時。沒醒時良有以。要明瞌睡中宗旨。從來一",
    "X83n1578_026:0693b14": "覺到天明。佛來不解擡身起。縱使舒光徧大千。終",
    "X83n1578_026:0693b15": "難換我無憂底。校疎親渾打失。瞌睡根靈莫窮詰。",
    "X83n1578_026:0693b16": "有人契會便參同。睡著須知更綿密。",
    "X83n1578_026:0693b18": "指月錄卷之二十六"
}