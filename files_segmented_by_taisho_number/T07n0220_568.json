{
    "T07n0220_568:0931a24": "大般若波羅蜜多經卷第五百六",
    "T07n0220_568:0931a25": "十八",
    "T07n0220_568:0931a27": "三藏法師玄奘奉　詔譯",
    "T07n0220_568:0931a28": "第六分法界品第四之二",
    "T07n0220_568:0931a29": "爾時，最勝復白佛言：「世尊！云何諸菩薩摩訶",
    "T07n0220_568:0931b01": "薩行深般若波羅蜜多，為度有情示現諸相？」",
    "T07n0220_568:0931b02": "佛告最勝：「天王當知！甚深般若波羅蜜多相",
    "T07n0220_568:0931b03": "不可得，諸菩薩相亦不可得，但由方便善巧",
    "T07n0220_568:0931b04": "威力，為有情類示現入胎乃至涅槃種種化",
    "T07n0220_568:0931b05": "相。何以故？諸天計常謂無墮落，是故菩薩行",
    "T07n0220_568:0931b06": "深般若波羅蜜多方便善巧，為破彼執示現",
    "T07n0220_568:0931b07": "入胎，因令彼天起無常念：『世間最勝、最高、無",
    "T07n0220_568:0931b08": "等，於欲不染尚有墮落，況餘天眾而得常耶？",
    "T07n0220_568:0931b09": "是故皆應勿復放逸，勤加精進繫念修道，如",
    "T07n0220_568:0931b10": "見日輪尚有隱沒，即知螢火不得久住。』復有",
    "T07n0220_568:0931b11": "諸天放逸著樂，不修正法恣情遊戲，雖與",
    "T07n0220_568:0931b12": "菩薩同處天宮，不往禮拜不諮受法，各作是",
    "T07n0220_568:0931b13": "念：『今且受樂，明詣菩薩當受法要。』共相謂言：",
    "T07n0220_568:0931b14": "『我與菩薩常此同住，修行何晚？』是故菩薩行",
    "T07n0220_568:0931b15": "深般若波羅蜜多，勤修精進如救頭然，破放",
    "T07n0220_568:0931b16": "逸行示現墮落。如是示現有二因緣：一、令諸",
    "T07n0220_568:0931b17": "天離放逸故。二、令有情咸得見故。世間復有",
    "T07n0220_568:0931b18": "下劣有情，善根少故，不堪見佛成無上覺轉",
    "T07n0220_568:0931b19": "妙法輪，菩薩為彼示現嬰兒及作童子後宮",
    "T07n0220_568:0931b20": "遊戲；菩薩若作餘像說法，後宮女人則不信",
    "T07n0220_568:0931b21": "樂，是故示現嬰兒、童子。有高行人常能離俗，",
    "T07n0220_568:0931b22": "菩薩為彼示現出家。復有天人作如是念：『端",
    "T07n0220_568:0931b23": "坐受樂不得聖道。』菩薩為彼示現苦行；亦為",
    "T07n0220_568:0931b24": "降伏苦行外道，示現種種難行苦行。復有天",
    "T07n0220_568:0931b25": "人長夜發願：『菩薩行詣菩提座時，我等天人",
    "T07n0220_568:0931b26": "常獻供養。』菩薩為彼詣菩提座。無量天人既",
    "T07n0220_568:0931b27": "供養已，一切獲得菩提因緣。復有天人作如",
    "T07n0220_568:0931b28": "是念：『惡魔外道障礙正法，願得菩薩坐菩提",
    "T07n0220_568:0931b29": "座，降伏惡魔及諸外道，有正信者皆令見法。』",
    "T07n0220_568:0931c01": "是故菩薩成正覺已，三千世界遍虛空中，種",
    "T07n0220_568:0931c02": "種音聲而讚歎曰：『佛日出世，螢光隱沒。』諸天",
    "T07n0220_568:0931c03": "人等咸作是言：『願我未來成無上覺，如今菩",
    "T07n0220_568:0931c04": "薩所證菩提。』為此有情坐菩提座。有天人等",
    "T07n0220_568:0931c05": "作如是言：『願見大師成一切智、一切相智、無",
    "T07n0220_568:0931c06": "師智、自然智。』是諸有情雖不求出離，而根性",
    "T07n0220_568:0931c07": "純熟是深法器。為是有情示現三轉十二行",
    "T07n0220_568:0931c08": "相無上法輪。復有天人樂聞圓寂，菩薩為彼",
    "T07n0220_568:0931c09": "示現涅槃。「天王當知！諸菩薩摩訶薩行深般",
    "T07n0220_568:0931c10": "若波羅蜜多，能現如是種種化相。「天王當知！",
    "T07n0220_568:0931c11": "諸菩薩摩訶薩行深般若波羅蜜多，終不生",
    "T07n0220_568:0931c12": "於無暇之處。何以故？無福德人不聞般若波",
    "T07n0220_568:0931c13": "羅蜜多勝名字故。是諸菩薩又復常離一切",
    "T07n0220_568:0931c14": "惡業，終不毀犯佛所說戒，心無嫉妬，身語無",
    "T07n0220_568:0931c15": "失，已於過去無量佛所多種善根，具勝福德",
    "T07n0220_568:0931c16": "智慧方便，成就大願心樂寂靜，勤行精進離",
    "T07n0220_568:0931c17": "諸懈怠。「天王當知！是諸菩薩無有惡業墮地",
    "T07n0220_568:0931c18": "獄趣，十善業道常現行故；是諸菩薩無有破",
    "T07n0220_568:0931c19": "戒墮傍生趣，常能護持所受戒故；是諸菩薩",
    "T07n0220_568:0931c20": "無有嫉妬，不墮餓鬼趣，不生邪見家，常值善",
    "T07n0220_568:0931c21": "友，遠離惡友。何以故？已於過去無量佛所深",
    "T07n0220_568:0931c22": "種善根，是故生處富貴自在皆具正見。是諸",
    "T07n0220_568:0931c23": "菩薩隨所受身，不缺諸根成佛法器。何以故？",
    "T07n0220_568:0931c24": "於過去世供養諸佛、聽聞正法、禮敬大眾，是",
    "T07n0220_568:0931c25": "故生處常具諸根，形相端嚴成佛法器。是諸",
    "T07n0220_568:0931c26": "菩薩不生邊地，根鈍愚癡，不知善惡，語言義",
    "T07n0220_568:0931c27": "趣非佛法器，不識沙門、婆羅門等。何以故？菩",
    "T07n0220_568:0931c28": "薩受生必在中國，利根智慧言詞辯了，善知",
    "T07n0220_568:0931c29": "語義是佛法器，善知沙門、婆羅門等。何以故？",
    "T07n0220_568:0932a01": "菩薩宿世具勝福德智慧力故。菩薩終不生長",
    "T07n0220_568:0932a02": "壽天，不能利他不見佛故；是諸菩薩多生欲",
    "T07n0220_568:0932a03": "界，示現出世利樂有情。何以故？具勝方便善",
    "T07n0220_568:0932a04": "巧力故。菩薩不生無佛世界，此處無佛、無說",
    "T07n0220_568:0932a05": "法者，不聞正法、不供養僧。所以者何？菩薩生",
    "T07n0220_568:0932a06": "處必具三寶，宿願強故。是諸菩薩聞惡世界",
    "T07n0220_568:0932a07": "深生厭離，修行寂靜心不懈怠，精進熾然以",
    "T07n0220_568:0932a08": "一切善滅諸惡法。「天王當知！諸菩薩摩訶薩",
    "T07n0220_568:0932a09": "行深般若波羅蜜多，以如是等種種因緣，終",
    "T07n0220_568:0932a10": "不生於無暇之處。「天王當知！諸菩薩摩訶薩",
    "T07n0220_568:0932a11": "行深般若波羅蜜多，乃至夢中尚不忘失大",
    "T07n0220_568:0932a12": "菩提心，況於覺時當有忘失！何以故？一切善",
    "T07n0220_568:0932a13": "法生於此心，即是無上正等覺心，若無此心",
    "T07n0220_568:0932a14": "則無有佛，無佛無法，無法無僧；由此心故得",
    "T07n0220_568:0932a15": "有三寶，及有天人修善受樂。是諸菩薩常離",
    "T07n0220_568:0932a16": "諂詐，質直柔和，其心清淨，於諸佛法不生猶",
    "T07n0220_568:0932a17": "豫，欲聽受者不祕深義，離諸嫉妬遠三塗業，",
    "T07n0220_568:0932a18": "於初、中、後無變易相，行不違言護大乘法，見",
    "T07n0220_568:0932a19": "同學者深生恭敬，勸勤修習稱讚大乘，於說",
    "T07n0220_568:0932a20": "法師常生佛想，親近善友，遠離惡友。是諸菩",
    "T07n0220_568:0932a21": "薩行深般若波羅蜜多方便善巧，成就如是",
    "T07n0220_568:0932a22": "菩提之心，依因此心得宿住智。何以故？已曾",
    "T07n0220_568:0932a23": "供養無量諸佛，護持正法修清淨戒，遠離惡",
    "T07n0220_568:0932a24": "業障礙永無，心常歡喜、心勤修學，心不散亂、",
    "T07n0220_568:0932a25": "心智不失。所以者何？是諸菩薩由曾供養無",
    "T07n0220_568:0932a26": "量諸佛則重正法，由重法故廣為他說，為護",
    "T07n0220_568:0932a27": "正法不惜身命，身、語、意業悉皆清淨，業清淨",
    "T07n0220_568:0932a28": "已得離障礙，離障礙故心常歡喜，心歡喜故",
    "T07n0220_568:0932a29": "則勤精進，心性正直念智圓滿，由念智故知",
    "T07n0220_568:0932b01": "過去生一、十、百、千乃至無數。是諸菩薩行深",
    "T07n0220_568:0932b02": "般若波羅蜜多，如實了知過去生處；既了宿",
    "T07n0220_568:0932b03": "世，親近善友；由善友故，於諸佛所三事不失，",
    "T07n0220_568:0932b04": "謂聞、見、念。常樂聽法、供養僧寶，於一切時曾",
    "T07n0220_568:0932b05": "無空過。佛、菩薩所常深恭敬、禮拜、供養，時無",
    "T07n0220_568:0932b06": "暫捨，行住坐臥不離多聞。「天王當知！是諸菩",
    "T07n0220_568:0932b07": "薩持淨戒故，常聞般若波羅蜜多功德名字，",
    "T07n0220_568:0932b08": "常勤修習助菩提分，曾不遠離三解脫門，於",
    "T07n0220_568:0932b09": "一切時修四無量，常聞無上一切智名。「天王",
    "T07n0220_568:0932b10": "當知！諸菩薩摩訶薩行深般若波羅蜜多，由",
    "T07n0220_568:0932b11": "此因緣親近善友。「天王當知！諸菩薩摩訶薩",
    "T07n0220_568:0932b12": "行深般若波羅蜜多，乃至夢中不近惡友，況",
    "T07n0220_568:0932b13": "於覺時而親近彼！所以者何？諸菩薩摩訶薩",
    "T07n0220_568:0932b14": "於破戒人、著邪見人、不律儀人、行邪命人、無",
    "T07n0220_568:0932b15": "義語人、住懶惰人、樂生死人、背菩提人、愛",
    "T07n0220_568:0932b16": "俗務人，雖常憐愍而不共住。「天王當知！諸菩",
    "T07n0220_568:0932b17": "薩摩訶薩行深般若波羅蜜多，由如是法遠",
    "T07n0220_568:0932b18": "離惡友。「天王當知！諸菩薩摩訶薩行深般若",
    "T07n0220_568:0932b19": "波羅蜜多，能得如來十身差別。云何為十？一、",
    "T07n0220_568:0932b20": "平等身。二、清淨身。三、無盡身。四、善修身。五、",
    "T07n0220_568:0932b21": "法性身。六、離尋伺身。七、不思議身。八、寂靜身。",
    "T07n0220_568:0932b22": "九、虛空身。十、妙智身。」爾時，最勝便白佛言：「諸",
    "T07n0220_568:0932b23": "菩薩摩訶薩行深般若波羅蜜多，何位能得",
    "T07n0220_568:0932b24": "如來十身？」佛告最勝：「天王當知！諸菩薩摩訶",
    "T07n0220_568:0932b25": "薩行深般若波羅蜜多，於初地中得平等身。",
    "T07n0220_568:0932b26": "何以故？通達法性，離諸邪曲，見平等故。第二",
    "T07n0220_568:0932b27": "地中得清淨身。何以故？離犯戒失，戒清淨故。",
    "T07n0220_568:0932b28": "第三地中得無盡身。何以故？離欲貪瞋得勝",
    "T07n0220_568:0932b29": "定故。第四地中得善修身。何以故？常勤修習",
    "T07n0220_568:0932c01": "菩提分故。第五地中得法性身。何以故？觀諸",
    "T07n0220_568:0932c02": "諦理證法性故。第六地中得離尋伺身。何以",
    "T07n0220_568:0932c03": "故？觀緣起理離尋伺故。第七地中得不思議",
    "T07n0220_568:0932c04": "身。何以故？方便善巧智行滿故。第八地中得",
    "T07n0220_568:0932c05": "寂靜身。何以故？離諸煩惱戲論事故。第九地",
    "T07n0220_568:0932c06": "中得虛空身。何以故？身相無盡遍一切故。第",
    "T07n0220_568:0932c07": "十地中得妙智身。何以故？一切種智修圓滿",
    "T07n0220_568:0932c08": "故。」於是最勝復白佛言：「佛、菩薩身豈無差別？」",
    "T07n0220_568:0932c09": "佛告最勝：「天王當知！身無差別，功德有異。其",
    "T07n0220_568:0932c10": "義云何？謂佛、菩薩身無差別。所以者何？以一",
    "T07n0220_568:0932c11": "切法同一性相；功德異者，謂如來身具諸功",
    "T07n0220_568:0932c12": "德，菩薩不爾。吾當為汝略說譬喻：譬如寶珠，",
    "T07n0220_568:0932c13": "若具莊飾、不具莊飾其珠無異；佛、菩薩身亦",
    "T07n0220_568:0932c14": "復如是，功德有異，法性無別。所以者何？如來",
    "T07n0220_568:0932c15": "功德一切圓滿，盡于十方遍有情界，清淨離",
    "T07n0220_568:0932c16": "垢障礙永無；菩薩之身功德未滿，有餘障故。",
    "T07n0220_568:0932c17": "譬如白月有滿、未滿，月性無異；二身亦然，如",
    "T07n0220_568:0932c18": "是諸身悉皆堅固，不可破壞猶若金剛。所以",
    "T07n0220_568:0932c19": "者何？三毒不破、世法不染，惡趣、人、天苦不能",
    "T07n0220_568:0932c20": "逼，悉皆遠離生老病死，能伏外道、超魔境界，",
    "T07n0220_568:0932c21": "不趣獨覺及聲聞乘，以是因緣不可破壞。「天",
    "T07n0220_568:0932c22": "王當知！諸菩薩摩訶薩行深般若波羅蜜多，",
    "T07n0220_568:0932c23": "善能奬導世間，天、人、阿素洛等咸皆信用。譬",
    "T07n0220_568:0932c24": "如有人善為奬導，若諸國王、若與王等長者",
    "T07n0220_568:0932c25": "居士咸信用之；此諸菩薩亦復如是，聲聞、獨",
    "T07n0220_568:0932c26": "覺、菩薩、如來皆悉共許為善奬導。如善奬",
    "T07n0220_568:0932c27": "導，國王、大臣、婆羅門等咸共尊敬；此諸菩薩亦",
    "T07n0220_568:0932c28": "復如是，天、龍、藥叉、阿素洛等有學、無學之所",
    "T07n0220_568:0932c29": "供養。如險曠野行人疲倦，遇善奬導能令安",
    "T07n0220_568:0933a01": "隱；此諸菩薩亦復如是，以巧便力奬導有情，",
    "T07n0220_568:0933a02": "令於生死安隱得出。如諸貧人，依富長者方",
    "T07n0220_568:0933a03": "出險難，一切外道及婆羅門，於生死中依此",
    "T07n0220_568:0933a04": "菩薩乃得出離。如大長者無量資財，為一切",
    "T07n0220_568:0933a05": "人之所受用；此諸菩薩亦復如是，生死有情",
    "T07n0220_568:0933a06": "共所受用。如大長者欲過險難必假多伴，飲",
    "T07n0220_568:0933a07": "食資糧皆悉具足，爾乃能度；此諸菩薩亦復",
    "T07n0220_568:0933a08": "如是，欲出世間生死險難，必以福慧攝諸有",
    "T07n0220_568:0933a09": "情，方度世間至一切智。如人遠行多齎寶物，",
    "T07n0220_568:0933a10": "為得利故；此諸菩薩亦復如是，從生死海趣",
    "T07n0220_568:0933a11": "一切智，要廣修集福慧珍財，為速證得一切",
    "T07n0220_568:0933a12": "智故。如世間人求財無厭；此諸菩薩亦復如",
    "T07n0220_568:0933a13": "是，樂求勝法曾無厭心。如奬導者四事勝他：",
    "T07n0220_568:0933a14": "財富、位高、伎能、言信；此諸菩薩亦復如是，富",
    "T07n0220_568:0933a15": "諸功德處位尊高，於法自在所言無異。如人",
    "T07n0220_568:0933a16": "善導至於大城；此諸菩薩亦復如是，奬導有",
    "T07n0220_568:0933a17": "情至一切智。「天王當知！諸菩薩摩訶薩行深",
    "T07n0220_568:0933a18": "般若波羅蜜多，善知可行、不可行路，所謂邪",
    "T07n0220_568:0933a19": "正、曲直、安危、水有水無，若有留難或出離道",
    "T07n0220_568:0933a20": "皆善通達。是諸菩薩知無倒路，凡所示導不",
    "T07n0220_568:0933a21": "違眾根，為大乘人說無上道，不說獨覺及聲",
    "T07n0220_568:0933a22": "聞道；為獨覺人說獨覺道，不說菩薩及聲聞",
    "T07n0220_568:0933a23": "道；為聲聞人說聲聞道，不說獨覺及菩薩道；",
    "T07n0220_568:0933a24": "為著我者說無我道，為著法者說法空道，著",
    "T07n0220_568:0933a25": "二邊者為說中道，為迷亂者說止觀道令不",
    "T07n0220_568:0933a26": "迷亂，為戲論者說真如道令不戲論，著生死",
    "T07n0220_568:0933a27": "者說涅槃道令出世間，為迷塗者說正直道",
    "T07n0220_568:0933a28": "令遠邪路。天王！是名諸菩薩摩訶薩行深",
    "T07n0220_568:0933a29": "般若波羅蜜多，知邪正路，奬導有情令得出",
    "T07n0220_568:0933b01": "離。」",
    "T07n0220_568:0933b02": "第六分念住品第五",
    "T07n0220_568:0933b03": "爾時，最勝復從座起，偏覆左肩，右膝著地，合",
    "T07n0220_568:0933b04": "掌恭敬，而白佛言：「諸菩薩摩訶薩行深般若",
    "T07n0220_568:0933b05": "波羅蜜多，能如是知路、非路者心緣何住？」佛",
    "T07n0220_568:0933b06": "告最勝：「天王當知！諸菩薩摩訶薩行深般若",
    "T07n0220_568:0933b07": "波羅蜜多心正無亂。所以者何？是諸菩薩善",
    "T07n0220_568:0933b08": "修身、受、心、法念住，凡所遊行城邑、聚落，聞說",
    "T07n0220_568:0933b09": "利養心不貪染，如佛世尊戒經中說，善自憶",
    "T07n0220_568:0933b10": "念離諸煩惱。「天王！云何諸菩薩摩訶薩行深",
    "T07n0220_568:0933b11": "般若波羅蜜多修身念住？謂此菩薩以如實",
    "T07n0220_568:0933b12": "智，遠離一切與身相應惡不善法，觀察此身，",
    "T07n0220_568:0933b13": "從足至頂唯有種種不淨過失，無我、無樂、無",
    "T07n0220_568:0933b14": "常敗壞，腥臊臭穢筋脈連持，如斯惡色誰當",
    "T07n0220_568:0933b15": "憙見？如是觀已，身中貪欲、執身我見皆不復",
    "T07n0220_568:0933b16": "生，由此便能順諸善法。「天王！云何諸菩薩摩",
    "T07n0220_568:0933b17": "訶薩行深般若波羅蜜多修受念住？謂此菩薩",
    "T07n0220_568:0933b18": "作是思惟：『諸受皆苦，有情顛倒妄起樂想，異",
    "T07n0220_568:0933b19": "生愚癡謂苦為樂，聖者但說一切皆苦；為斷",
    "T07n0220_568:0933b20": "滅苦應修精進，亦當勸餘勤修此法。』作是觀",
    "T07n0220_568:0933b21": "已，恒住受念不隨受行，修行斷受亦令他學。",
    "T07n0220_568:0933b22": "「天王！云何諸菩薩摩訶薩行深般若波羅蜜多",
    "T07n0220_568:0933b23": "修心念住？謂此菩薩作是思惟：『此心無常，愚",
    "T07n0220_568:0933b24": "謂常住，實苦謂樂，無我謂我，不淨謂淨；此心",
    "T07n0220_568:0933b25": "不住，速疾轉易，隨眠根本，諸惡趣門、煩惱因",
    "T07n0220_568:0933b26": "緣，壞滅善趣，是不可信貪、瞋、癡主；於一切法",
    "T07n0220_568:0933b27": "心為前導，若善知心悉解眾法；種種世法皆",
    "T07n0220_568:0933b28": "由心造，心不自見種種過失，若善若惡皆由",
    "T07n0220_568:0933b29": "心起；心性速轉如旋火輪，飄忽不停如風野",
    "T07n0220_568:0933c01": "馬，如水暴起，如火能燒。』作如是觀令念不動，",
    "T07n0220_568:0933c02": "令心隨已不隨心行，若能伏心則伏眾法。「天",
    "T07n0220_568:0933c03": "王！云何諸菩薩摩訶薩行深般若波羅蜜多修",
    "T07n0220_568:0933c04": "法念住？謂此菩薩能如實知世間所有惡不",
    "T07n0220_568:0933c05": "善法，謂貪、瞋、癡及餘煩惱，於諸煩惱應修對",
    "T07n0220_568:0933c06": "治，謂修貪欲、瞋恚、愚癡及餘煩惱對治差別。",
    "T07n0220_568:0933c07": "如實知已即迴起念，不行彼法亦令他離。「天",
    "T07n0220_568:0933c08": "王！云何諸菩薩摩訶薩行深般若波羅蜜多",
    "T07n0220_568:0933c09": "於境起念？謂此菩薩若遇色、聲、香、味、觸境便",
    "T07n0220_568:0933c10": "作是念：『云何於此不真實法而生貪愛？此乃",
    "T07n0220_568:0933c11": "異生愚癡所著，即是不善。如世尊說：「愛即生",
    "T07n0220_568:0933c12": "著，著即迷謬。」由此不知善法、惡法，以是因緣",
    "T07n0220_568:0933c13": "墮於惡趣。』菩薩如是自不漏失，不著境界，令",
    "T07n0220_568:0933c14": "他亦爾。「天王當知！諸菩薩摩訶薩行深般若",
    "T07n0220_568:0933c15": "波羅蜜多念阿練若，謂此菩薩作是思惟：『阿",
    "T07n0220_568:0933c16": "練若處是無諍人之所居止寂靜住處，天、龍、藥",
    "T07n0220_568:0933c17": "叉、他心智者悉能知我心、心所法，不應住此",
    "T07n0220_568:0933c18": "起邪思惟。』由此思惟即得捨離，於法正念勤修",
    "T07n0220_568:0933c19": "行之。「天王當知！諸菩薩摩訶薩行深般若波",
    "T07n0220_568:0933c20": "羅蜜多，作是思惟：『城邑、聚落多諸喧雜，非出",
    "T07n0220_568:0933c21": "家人所可行處，則不應往，所謂酤酒、婬女、王宮、",
    "T07n0220_568:0933c22": "博奕、歌舞，如是等處皆遠離之。』「天王當知！諸",
    "T07n0220_568:0933c23": "菩薩摩訶薩行深般若波羅蜜多，聞利養名起",
    "T07n0220_568:0933c24": "正憶念，謂作是念：『為生彼福應受此財，不由",
    "T07n0220_568:0933c25": "貪愛；受已悋惜養育妻子，不言我有如是財",
    "T07n0220_568:0933c26": "物，而普周給一切貧窮，如是行者人所讚歎，",
    "T07n0220_568:0933c27": "終不計著我及我所。』復作是念：『人皆稱我惠",
    "T07n0220_568:0933c28": "施名聞。世間無常須臾磨滅，云何智人無常、",
    "T07n0220_568:0933c29": "無實、不恒、無主，隨彼而行執我、我所？』「天王當",
    "T07n0220_568:0934a01": "知！諸菩薩摩訶薩行深般若波羅蜜多，念佛",
    "T07n0220_568:0934a02": "世尊所說禁戒，謂作是念：『三世諸佛皆學此",
    "T07n0220_568:0934a03": "戒，成無上覺證大涅槃。』如是知已精勤修學。",
    "T07n0220_568:0934a04": "「天王當知！諸菩薩摩訶薩行深般若波羅蜜",
    "T07n0220_568:0934a05": "多，為化有情及自修習，少欲喜足著糞掃衣，",
    "T07n0220_568:0934a06": "心常清潔信力堅固，寧失身命於戒不犯；心",
    "T07n0220_568:0934a07": "離憍慢遊行城邑，雖服弊衣而不生恥；遠離",
    "T07n0220_568:0934a08": "懈怠常修精進，所作未辦終不中止；於糞掃",
    "T07n0220_568:0934a09": "衣不見過患，朽故弊壞終無輕鄙，但取其德；",
    "T07n0220_568:0934a10": "夫離欲者乃服此衣，如來所讚息慳貪著；亦",
    "T07n0220_568:0934a11": "不自讚我能服此，於他不服終無毀言。如此",
    "T07n0220_568:0934a12": "行人諸天禮敬，佛所讚歎，菩薩護持，婆羅門",
    "T07n0220_568:0934a13": "等恭敬供養。「天王當知！諸菩薩摩訶薩行深",
    "T07n0220_568:0934a14": "般若波羅蜜多，能修如是清淨妙行。」爾時，最",
    "T07n0220_568:0934a15": "勝便白佛言：「高行菩薩行深般若波羅蜜多，",
    "T07n0220_568:0934a16": "何用著此糞掃衣耶？」佛言：「天王！諸大菩薩護",
    "T07n0220_568:0934a17": "世間故著糞掃衣。所以者何？世間若見著此",
    "T07n0220_568:0934a18": "衣服滅惡生善。「天王！於意云何？菩薩高行何",
    "T07n0220_568:0934a19": "如世尊？」最勝白言：「百千萬億乃至鄔波尼殺",
    "T07n0220_568:0934a20": "曇分亦不及一。何以故？佛是法王具一切智，無",
    "T07n0220_568:0934a21": "有一法不能照故。「天王！於意云何？佛對一切天、",
    "T07n0220_568:0934a22": "龍、藥叉、人非人等示現苦行，及常讚歎杜多功",
    "T07n0220_568:0934a23": "德，此何所為？」最勝白言：「世尊！為欲教化可度",
    "T07n0220_568:0934a24": "諸有情類及初發心諸菩薩等，未斷煩惱為說",
    "T07n0220_568:0934a25": "對治。」佛言：「如是！如是！天王！高行菩薩著糞掃",
    "T07n0220_568:0934a26": "衣亦復如是，是故菩薩行深般若波羅蜜多，",
    "T07n0220_568:0934a27": "方便善巧饒益有情。「天王當知！諸菩薩摩訶",
    "T07n0220_568:0934a28": "薩行深般若波羅蜜多，為世間故但畜三衣。",
    "T07n0220_568:0934a29": "何以故？心喜足故更不多求即是少欲，不求",
    "T07n0220_568:0934b01": "乞故無所聚積，不聚積故則無喪失，無喪失",
    "T07n0220_568:0934b02": "故則不憂苦，無憂苦故則離煩惱，離煩惱故",
    "T07n0220_568:0934b03": "則無所著，無所著故則為漏盡。「天王當知！諸",
    "T07n0220_568:0934b04": "菩薩摩訶薩行深般若波羅蜜多，為欲饒益諸",
    "T07n0220_568:0934b05": "有情故，入諸城邑持鉢乞食。何以故？是諸菩",
    "T07n0220_568:0934b06": "薩大悲熏心，觀諸有情多有窮苦，欲令富樂",
    "T07n0220_568:0934b07": "受彼供養；入城邑時威儀齊整，心正不亂善",
    "T07n0220_568:0934b08": "攝諸根，徐步而行前視六肘，不顧左右如法",
    "T07n0220_568:0934b09": "乞食，次第而往不越貧家，稱量取食終不長",
    "T07n0220_568:0934b10": "受，於所得中更開一分，擬施貧乏供養福田。",
    "T07n0220_568:0934b11": "何以故？信施難消，為生福故。「天王當知！諸菩",
    "T07n0220_568:0934b12": "薩摩訶薩行深般若波羅蜜多，但一坐食而不",
    "T07n0220_568:0934b13": "移動。何以故？菩薩一坐妙菩提座，魔來嬈亂",
    "T07n0220_568:0934b14": "亦不移動，於出世定慧智法空、實際、真如、如",
    "T07n0220_568:0934b15": "理聖道、一切種智皆不移動。何以故？一切智法",
    "T07n0220_568:0934b16": "一坐得故。是故菩薩行深般若波羅蜜多但一",
    "T07n0220_568:0934b17": "坐食。天王當知！諸菩薩摩訶薩行深般若波",
    "T07n0220_568:0934b18": "羅蜜多方便善巧，為諸有情示現乞食。「天王",
    "T07n0220_568:0934b19": "當知！諸菩薩摩訶薩行深般若波羅蜜多，常",
    "T07n0220_568:0934b20": "勤修學阿練若行。謂修梵行，於諸根中不起過",
    "T07n0220_568:0934b21": "失，樂多聞力，堪修正行，離我怖畏，不計著身，",
    "T07n0220_568:0934b22": "常行寂靜。是諸菩薩於正法中常樂出家，持",
    "T07n0220_568:0934b23": "三輪戒善知法相，如來所說為少、壯、老三種",
    "T07n0220_568:0934b24": "人戒悉能了達；不緣外境專念自心，訶毀世",
    "T07n0220_568:0934b25": "法讚歎出世，調伏諸根不取惡境；於阿練若",
    "T07n0220_568:0934b26": "居無難處，城邑乞食不遠不近，有清泉水盥",
    "T07n0220_568:0934b27": "洗便易；豐花果林無惡禽獸，巖穴寂靜空閑",
    "T07n0220_568:0934b28": "罕人，如是勝處而為居止；所曾聞法晝夜三",
    "T07n0220_568:0934b29": "時，勤加讚誦聲離高下，心不緣外專念憶持；",
    "T07n0220_568:0934c01": "婆羅門等來至其處，顧命令坐歡喜慰問，觀",
    "T07n0220_568:0934c02": "其根性為說正法，令得歡喜信受修行。如是",
    "T07n0220_568:0934c03": "具足方便善巧遠離我心，以無我故於阿練若",
    "T07n0220_568:0934c04": "不生怖畏，離怖畏故樂行寂靜；菩薩如是巧",
    "T07n0220_568:0934c05": "方便力，示現修行阿練若行。「天王當知！諸菩",
    "T07n0220_568:0934c06": "薩摩訶薩行深般若波羅蜜多，善觀諸行，作",
    "T07n0220_568:0934c07": "是思惟：『一切飲食清淨香潔，身火觸之即成",
    "T07n0220_568:0934c08": "不淨爛壞臭處；愚夫無智愛著此身及諸飲",
    "T07n0220_568:0934c09": "食，若依聖智如實觀察，即生厭惡不起樂著。』",
    "T07n0220_568:0934c10": "「天王當知！諸菩薩摩訶薩行深般若波羅蜜",
    "T07n0220_568:0934c11": "多，作是思惟：『多行瞋忿便起惡業，我今當離",
    "T07n0220_568:0934c12": "瞋心趣道，真實思惟非徒口說。』「天王當知！諸",
    "T07n0220_568:0934c13": "菩薩摩訶薩行深般若波羅蜜多，作如是念：",
    "T07n0220_568:0934c14": "『若法有生即是因緣，因緣之法又從緣起，云",
    "T07n0220_568:0934c15": "何智者於此虛妄因緣生法而作罪愆？』菩薩",
    "T07n0220_568:0934c16": "身中有障善法即自除斷，若不能斷他障善",
    "T07n0220_568:0934c17": "法，心便生捨不起無明。「云何名為障善之法？",
    "T07n0220_568:0934c18": "謂不恭敬佛、法、僧寶及清淨戒，不敬同學，老",
    "T07n0220_568:0934c19": "少幼小自高凌彼；趣向五欲，背捨涅槃，而起",
    "T07n0220_568:0934c20": "我見或有情見乃至知者見、見者見；執空起",
    "T07n0220_568:0934c21": "斷見，執有起常見；遠離賢聖，親近愚夫；捨持",
    "T07n0220_568:0934c22": "戒人，依破戒者；親附惡友，遠離善友；聞甚深",
    "T07n0220_568:0934c23": "法，便生毀謗；身惡威儀，語無善說，心具諂",
    "T07n0220_568:0934c24": "曲；煩惱所覆，貪著利養；五慢具生：一、姓貴慢，",
    "T07n0220_568:0934c25": "二、種族慢，三、見勝慢，四、國土慢，五、徒眾慢；",
    "T07n0220_568:0934c26": "見惡便助，遇善而捨；讚美女人、童稚外道，不",
    "T07n0220_568:0934c27": "樂修習阿練若行；不解節食，遠離師長；雖復",
    "T07n0220_568:0934c28": "讀誦，不知時節；見善不重，見惡不怖；如象無",
    "T07n0220_568:0934c29": "鉤、馬無轡勒，放逸不制憙生瞋忿；心無慈念，",
    "T07n0220_568:0935a01": "見苦不愍；遇疾不瞻，於死不怖；處大火聚，都",
    "T07n0220_568:0935a02": "不求出；應作不作，非作反作；不思而思，應思",
    "T07n0220_568:0935a03": "不思；非望而求，不出謂出；非路謂路，未得謂",
    "T07n0220_568:0935a04": "得；樂習重惡，遠離大善；毀訾大乘及大乘人，",
    "T07n0220_568:0935a05": "讚歎小道及學小者；多樂鬪亂，好麁惡言；心",
    "T07n0220_568:0935a06": "無慈悲，令他怖畏；出言麁鄙，語無一實；樂著",
    "T07n0220_568:0935a07": "戲論，而不能捨。如是等事名障善法。「天王當",
    "T07n0220_568:0935a08": "知！諸菩薩摩訶薩行深般若波羅蜜多，修習",
    "T07n0220_568:0935a09": "空行滅戲論法，作是思惟：『所觀境界皆悉空",
    "T07n0220_568:0935a10": "無，能觀之心亦復非有，無能、所觀二種差別，",
    "T07n0220_568:0935a11": "諸法一相，所謂無相。』如是思惟遣內外相，不",
    "T07n0220_568:0935a12": "見身心亦不見法，次第相續修學止觀：觀謂",
    "T07n0220_568:0935a13": "如實見法，止謂一心不亂。菩薩如是修觀行",
    "T07n0220_568:0935a14": "已即得淨戒，戒清淨故行亦清淨，是名菩薩",
    "T07n0220_568:0935a15": "行深般若波羅蜜多觀行清淨。「天王當知！諸",
    "T07n0220_568:0935a16": "菩薩摩訶薩行深般若波羅蜜多，護持如來",
    "T07n0220_568:0935a17": "無上法藏聽受正法，為護法故，不為利養；為",
    "T07n0220_568:0935a18": "三寶種不斷絕故，不為恭敬；為欲守護大乘",
    "T07n0220_568:0935a19": "行故，不為名譽；無歸依者令得歸依，無救濟",
    "T07n0220_568:0935a20": "者令得救濟，無安樂者令得安樂，無慧眼者",
    "T07n0220_568:0935a21": "令得慧眼；修小乘者示聲聞道，學中乘者示",
    "T07n0220_568:0935a22": "獨覺道，行大乘者示無上道，如是聽法為無",
    "T07n0220_568:0935a23": "上智，終不為得下劣之乘。「天王當知！諸菩薩",
    "T07n0220_568:0935a24": "摩訶薩行深般若波羅蜜多，善知種種毘奈",
    "T07n0220_568:0935a25": "耶法，謂毘奈耶、毘奈耶行、毘奈耶甚深、毘奈",
    "T07n0220_568:0935a26": "耶微細、淨與不淨、有失無失、別解脫本、聲",
    "T07n0220_568:0935a27": "聞毘奈耶、菩薩毘奈耶。是諸菩薩行深般若",
    "T07n0220_568:0935a28": "波羅蜜多，於如是等毘奈耶法皆悉善知。「天",
    "T07n0220_568:0935a29": "王當知！諸菩薩摩訶薩行深般若波羅蜜多，",
    "T07n0220_568:0935b01": "善知一切威儀戒行，善學聲聞、獨覺、菩薩所",
    "T07n0220_568:0935b02": "受持戒。既修戒行，若見威儀不稱眾意，則應",
    "T07n0220_568:0935b03": "捨離，非處不行；若有沙門威儀戒行具足清",
    "T07n0220_568:0935b04": "白，即親近之；若婆羅門異學餘行，則勸捨離",
    "T07n0220_568:0935b05": "修毘奈耶。修習如是戒行成滿，心無巧偽嫉",
    "T07n0220_568:0935b06": "妬便滅，自行布施亦勸他行，讚歎布施令他",
    "T07n0220_568:0935b07": "修學，見他布施心生隨喜，不作是念：『施我非",
    "T07n0220_568:0935b08": "餘。』但應思惟：『諸有情類多有貧乏飢寒困苦，",
    "T07n0220_568:0935b09": "願彼得財現世安樂，聞正法故後世安樂。我",
    "T07n0220_568:0935b10": "應今世精勤修道，願與有情同得出離。』是名",
    "T07n0220_568:0935b11": "菩薩無嫉妬心，於諸有情皆得平等。若行布",
    "T07n0220_568:0935b12": "施、淨戒、安忍、精進、靜慮、般若乃至一切相智，",
    "T07n0220_568:0935b13": "普為有情其心無二。何以故？所修之法與有",
    "T07n0220_568:0935b14": "情共念為境界令速得道，於生死火自既得",
    "T07n0220_568:0935b15": "出，亦願有情同得出離。「天王！譬如長者六子",
    "T07n0220_568:0935b16": "幼稚，並皆愛念無偏黨心。長者在外其宅火",
    "T07n0220_568:0935b17": "起，於意云何？爾時，長者頗有是念：『於其六子",
    "T07n0220_568:0935b18": "先後救不？』」「不也！世尊！何以故？其父於子心平",
    "T07n0220_568:0935b19": "等故。」「天王當知！菩薩亦爾。愚夫貪著處在六",
    "T07n0220_568:0935b20": "趣，生死火宅不知出離；是諸菩薩以平等心，",
    "T07n0220_568:0935b21": "種種方便誘化令出，皆悉安置圓寂界中。「天",
    "T07n0220_568:0935b22": "王當知！諸菩薩摩訶薩行深般若波羅蜜多，",
    "T07n0220_568:0935b23": "於法亦等，為護正法供養如來，種種供具供",
    "T07n0220_568:0935b24": "養如來，如實修行供養如來，利益安樂一切",
    "T07n0220_568:0935b25": "有情，守護一切有情善法，隨順有情善能化",
    "T07n0220_568:0935b26": "導，行菩薩道行不違言，心無疲倦求無上覺。",
    "T07n0220_568:0935b27": "若能如是，乃得名為供養諸佛不以資財而為",
    "T07n0220_568:0935b28": "供養。何以故？法是佛身，若供養法即供養佛。",
    "T07n0220_568:0935b29": "諸佛世尊皆從如實修行而來，悉為利益安",
    "T07n0220_568:0935c01": "樂有情，護其善法隨順有情，若不爾者違本",
    "T07n0220_568:0935c02": "誓願，懶惰懈怠不能成就菩提之心。何以故？",
    "T07n0220_568:0935c03": "菩薩所趣無上菩提與有情共，若無有情，云",
    "T07n0220_568:0935c04": "何能得無上菩提？「天王當知！諸菩薩摩訶薩",
    "T07n0220_568:0935c05": "行深般若波羅蜜多，修行正法供養如來名",
    "T07n0220_568:0935c06": "真供養。如是供養拔除我慢，遠離俗務剃落",
    "T07n0220_568:0935c07": "鬚髮，於其父母、兄弟、親戚不相關預猶如已",
    "T07n0220_568:0935c08": "死，形狀衣服並異於常，執持應器遊入城邑；",
    "T07n0220_568:0935c09": "若至親里旃荼羅家，亦摧我慢下意乞食，謂",
    "T07n0220_568:0935c10": "作是念：『我命屬他，由彼施食我命存濟，以是",
    "T07n0220_568:0935c11": "因緣能除我慢。』復作是念：『我今應取師友等",
    "T07n0220_568:0935c12": "意令生歡喜，昔未聞法為得聞故；若見他人",
    "T07n0220_568:0935c13": "瞋忿鬪諍，即應忍辱下意避之。』菩薩如是拔",
    "T07n0220_568:0935c14": "除我慢。「天王當知！諸菩薩摩訶薩行深般若",
    "T07n0220_568:0935c15": "波羅蜜多，生堅正信。何以故？多諸功德，宿世",
    "T07n0220_568:0935c16": "所種善根力強；善因具足，正見成就；不信外",
    "T07n0220_568:0935c17": "緣，內心清淨；不依餘師，心行調直；遠離諂詐，",
    "T07n0220_568:0935c18": "諸根聰利；具足般若波羅蜜多，離諸蓋、障，其",
    "T07n0220_568:0935c19": "心清淨；遠離惡友，親近善友；尋求善言不生",
    "T07n0220_568:0935c20": "懈怠，聞所說法知佛功德。」爾時，最勝便白佛",
    "T07n0220_568:0935c21": "言：「唯願大慈哀愍！為說如來功德大威神相！」",
    "T07n0220_568:0935c22": "佛告最勝：「天王！汝今諦聽！善思！吾當為汝說",
    "T07n0220_568:0935c23": "佛功德威神少分。」最勝白言：「唯然！願說！我等",
    "T07n0220_568:0935c24": "樂聞。」佛言：「天王！如來具足無邊大慈遍照有",
    "T07n0220_568:0935c25": "情，有情界攝，乃至十方盡虛空界亦皆遍照",
    "T07n0220_568:0935c26": "不可測量。如來大悲聲聞、獨覺及諸菩薩皆",
    "T07n0220_568:0935c27": "所無有。何以故？不共法故，十方世界無一有",
    "T07n0220_568:0935c28": "情如來大悲所不能照。如來說法究竟無盡，",
    "T07n0220_568:0935c29": "普為十方諸有情類，經無量劫種種因緣，說",
    "T07n0220_568:0936a01": "諸法要亦不可盡；若有情界種種言詞一切",
    "T07n0220_568:0936a02": "句義難問，如來一彈指頃，一一有情各為分",
    "T07n0220_568:0936a03": "別無能壞者。如來所得無礙靜慮境界甚深",
    "T07n0220_568:0936a04": "無測量者，假使一切世界有情，皆得住於菩",
    "T07n0220_568:0936a05": "薩十地，多百千劫入勝等持，不能測量如來",
    "T07n0220_568:0936a06": "定境。如來之身量無邊際。何以故？隨所樂見，",
    "T07n0220_568:0936a07": "於一念頃能現無邊異類身故。如來天眼最",
    "T07n0220_568:0936a08": "勝清淨，一切世界一切有情色相差別，及餘",
    "T07n0220_568:0936a09": "物類種種不同，如來皆見，如觀掌中阿摩洛",
    "T07n0220_568:0936a10": "果，諸人、天眼所不能及。如來天耳最勝清淨，",
    "T07n0220_568:0936a11": "一切有情音聲差別，及餘物類所有音聲，一",
    "T07n0220_568:0936a12": "念悉聞解了其義。如來復有淨他心智，一切",
    "T07n0220_568:0936a13": "世界一切有情一一思惟作業受果無邊差",
    "T07n0220_568:0936a14": "別，佛四威儀於一念頃皆悉了知。何以故？佛",
    "T07n0220_568:0936a15": "常在定無散亂故。「天王當知！佛無失念，心不",
    "T07n0220_568:0936a16": "散亂，根無異緣。何以故？離煩惱習，最為清淨，",
    "T07n0220_568:0936a17": "寂靜無垢；有煩惱者，失念散亂，根有異緣；如",
    "T07n0220_568:0936a18": "來世尊無漏離垢，得一切法自在平等，常在",
    "T07n0220_568:0936a19": "等持及等至故。如來但住一種威儀，遊一等",
    "T07n0220_568:0936a20": "持乃至圓寂，諸人、天等尚不能知，況復如來",
    "T07n0220_568:0936a21": "經無量劫，修習無量無邊等持，而有人、天能",
    "T07n0220_568:0936a22": "了知者！何以故？如來功德不可度量、不可思",
    "T07n0220_568:0936a23": "議、不可觀故。」爾時，最勝便白佛言：「我聞如來",
    "T07n0220_568:0936a24": "三無數劫修行成佛，云何今說無量劫修？」佛",
    "T07n0220_568:0936a25": "言：「天王！其義不爾。何以故？菩薩所趣無上菩",
    "T07n0220_568:0936a26": "提，無量功力乃得成辦，非不經於爾許劫數，",
    "T07n0220_568:0936a27": "而能證入法平等理，修至究竟乃稱成佛。」於",
    "T07n0220_568:0936a28": "是最勝白言：「世尊！善哉！善哉！快說法要，善能",
    "T07n0220_568:0936a29": "勸發一切有情種植善根，遠離業障，欣樂佛",
    "T07n0220_568:0936b01": "果，修菩薩行。若有情類得聞如來功德威神，",
    "T07n0220_568:0936b02": "心生歡喜信受讚歎，當知不久成佛功德威",
    "T07n0220_568:0936b03": "神法器，況復有能受持、讀誦、書寫、供養、為他",
    "T07n0220_568:0936b04": "解說，彼所獲福不可思議！」佛言：「天王！如是！如",
    "T07n0220_568:0936b05": "是！彼有情類如來護持，已種善根經多劫數，",
    "T07n0220_568:0936b06": "若於過去供養多佛，乃得聞佛功德威神。天",
    "T07n0220_568:0936b07": "王當知！若善男子、善女人等心無疑惑，於七",
    "T07n0220_568:0936b08": "日中澡浴清淨，著新淨衣，花香供養，一心正",
    "T07n0220_568:0936b09": "念如前所說如來功德及大威神，爾時，如來",
    "T07n0220_568:0936b10": "慈悲護念，現身令見使願滿足。若有闕少花",
    "T07n0220_568:0936b11": "香等事，但一心念功德威神，將命終時必得",
    "T07n0220_568:0936b12": "見佛。」爾時，最勝復白佛言：「頗有有情聞說如",
    "T07n0220_568:0936b13": "是如來功德及大威神，不起信心而毀謗不？」",
    "T07n0220_568:0936b14": "佛言：「亦有！謂有有情聞說如是如來功德威",
    "T07n0220_568:0936b15": "神法門，起不善心瞋忿毀謗，於說法師生惡",
    "T07n0220_568:0936b16": "友想，彼後捨命必墮地獄多劫受苦。若諸有",
    "T07n0220_568:0936b17": "情聞說如是如來功德及大威神，歡喜信受",
    "T07n0220_568:0936b18": "讚歎憶念，於說法師生善友想；彼後捨命定",
    "T07n0220_568:0936b19": "昇人、天，展轉勝進乃至成佛。」爾時，世尊出廣",
    "T07n0220_568:0936b20": "長舌相自覆面輪，次覆頭頂，次覆遍身，次覆",
    "T07n0220_568:0936b21": "師子座，次覆菩薩眾，次覆聲聞眾，然後乃覆",
    "T07n0220_568:0936b22": "釋、梵、護世、人非人等一切大眾，還收舌相告",
    "T07n0220_568:0936b23": "大眾言：「如來世尊有是舌相，豈當妄語？汝等",
    "T07n0220_568:0936b24": "大眾於我所說皆應信受，長夜獲安。」說是法",
    "T07n0220_568:0936b25": "時，眾中八萬四千菩薩得無生忍，無量有情",
    "T07n0220_568:0936b26": "遠塵離垢生淨法眼，無數有情皆發無上正",
    "T07n0220_568:0936b27": "等覺心。",
    "T07n0220_568:0936b28": "大般若波羅蜜多經卷第五百六十八"
}