{
    "T31n1595_004:0175b02": "攝大乘論釋卷第四",
    "T31n1595_004:0175b04": "世親菩薩釋",
    "T31n1595_004:0175b05": "陳天竺三藏真諦譯",
    "T31n1595_004:0175b06": "釋引證品之二",
    "T31n1595_004:0175b07": "6 順道理章順道理章第六",
    "T31n1595_004:0175b08": "論曰：若人入滅心定，由說識不離身，是故果",
    "T31n1595_004:0175b09": "報識於定中應成不離身。釋曰：此章復引",
    "T31n1595_004:0175b10": "不違道理，以顯實有本識。若人謂第三第四",
    "T31n1595_004:0175b11": "果緣覺菩薩等，為得寂靜住及離退失過故，",
    "T31n1595_004:0175b12": "聖人修滅心定。非滅心體稱滅心，滅心法故",
    "T31n1595_004:0175b13": "名滅心，以能依從所依故立心名。佛世尊說：",
    "T31n1595_004:0175b14": "是於入定時識不離身。此識但是果報識，",
    "T31n1595_004:0175b15": "若離此識說六識中隨一餘識不離於身，此義",
    "T31n1595_004:0175b16": "不成。何以故？修此滅心定為對治生起識，",
    "T31n1595_004:0175b17": "由觀生起識有不寂靜過失故。言過失者，六",
    "T31n1595_004:0175b18": "識緣外塵，有起不正思惟義。由不正思惟",
    "T31n1595_004:0175b19": "退失定，此是第一過失。由生起識在散動位",
    "T31n1595_004:0175b20": "中障不得最細寂靜處，此是第二過失。已得",
    "T31n1595_004:0175b21": "退失、未得不得，為對治此二過失，故修滅心",
    "T31n1595_004:0175b22": "定。若立識不離身，應知即是本識。",
    "T31n1595_004:0175b23": "論曰：何以故？釋曰：復以何義證知識不離",
    "T31n1595_004:0175b24": "身但是本識？",
    "T31n1595_004:0175b25": "論曰：滅心定非此識對治故。釋曰：若人欲",
    "T31n1595_004:0175b26": "得寂靜住，不觀此識過失、不為對治此識故修",
    "T31n1595_004:0175b27": "滅心定，故正入滅心定時不滅此識，即說此",
    "T31n1595_004:0175b28": "識不離於身。",
    "T31n1595_004:0175b29": "論曰：云何知然？釋曰：如此義云何可知？何",
    "T31n1595_004:0175c01": "故不言入滅心定時實無復心？心非永滅後",
    "T31n1595_004:0175c02": "時更生，故說識不離身。佛世尊說：若人入第",
    "T31n1595_004:0175c03": "四定身行則斷，若人入第二定等言行則斷，",
    "T31n1595_004:0175c04": "若人入滅心定心行則斷。如此身行斷身不",
    "T31n1595_004:0175c05": "滅，心亦應爾，但心行滅心不滅，故說識不離",
    "T31n1595_004:0175c06": "身。何故不作如此說？若人執入滅心定，後出",
    "T31n1595_004:0175c07": "定時心則還生，由此義故說識不離身。是義",
    "T31n1595_004:0175c08": "不然。何以故？",
    "T31n1595_004:0175c09": "論曰：若從此定出，識不應更生。釋曰：若在",
    "T31n1595_004:0175c10": "此定識相續斷，無復所餘故，無復從此定出",
    "T31n1595_004:0175c11": "及識更生義。",
    "T31n1595_004:0175c12": "論曰：何以故？釋曰：欲更引道理以成此義。",
    "T31n1595_004:0175c13": "論曰：此果報識相續已斷，若離託生時不復",
    "T31n1595_004:0175c14": "得生。釋曰：如人一期報已盡，果報識相續",
    "T31n1595_004:0175c15": "永斷，無還生義。識若更生，必託餘生身。若離",
    "T31n1595_004:0175c16": "託餘身，果報識還於本身中生，無有是處。",
    "T31n1595_004:0175c17": "故知入滅心定時，說識不離身，唯是本識。",
    "T31n1595_004:0175c18": "論曰：若人說滅心定有心，此人所說則不成",
    "T31n1595_004:0175c19": "心。釋曰：言有第六心名為有心，約第六心",
    "T31n1595_004:0175c20": "說識不離身。如彼所說則不成心。",
    "T31n1595_004:0175c21": "論曰：何以故？釋曰：欲更引道理破第六識，",
    "T31n1595_004:0175c22": "立本識明不離身。若離如前所立相本識，生",
    "T31n1595_004:0175c23": "起識中隨執一識，言滅心定中有。是義不然。",
    "T31n1595_004:0175c24": "何以故？",
    "T31n1595_004:0175c25": "論曰：定義不成故。釋曰：此下以十義顯滅",
    "T31n1595_004:0175c26": "心定中立有心義過失。此即第一過失，心與",
    "T31n1595_004:0175c27": "心法未曾見其相離，如餘心法與餘心法，如",
    "T31n1595_004:0175c28": "想無時離受，受亦無時離想。心與心法亦爾，",
    "T31n1595_004:0175c29": "無時得相離。若不相離，滅受想定及滅心定",
    "T31n1595_004:0176a01": "悉不得成。由滅三法故此定得成，三法既不",
    "T31n1595_004:0176a02": "滅故此定不成。若人執有本識，言識不離身，",
    "T31n1595_004:0176a03": "則無此過。何故？餘識皆滅，此識獨不滅。修滅",
    "T31n1595_004:0176a04": "心定者求得寂靜住，為對治能障寂靜住心",
    "T31n1595_004:0176a05": "及心法故。滅心定生，不為對治不明了本識",
    "T31n1595_004:0176a06": "修滅心定故，餘識滅此識不滅。復次此定",
    "T31n1595_004:0176a07": "中若離本識，餘識不成。",
    "T31n1595_004:0176a08": "論曰：解相及境不可得故。釋曰：此第二過",
    "T31n1595_004:0176a09": "失。若執心及心法是有，此有必有解相及境",
    "T31n1595_004:0176a10": "界。解相有二種：一無分別、二有分別。無分別",
    "T31n1595_004:0176a11": "即是五識，意識或有分別或無分別。若無分",
    "T31n1595_004:0176a12": "別六識同是證知，若有分別則是比知。境界",
    "T31n1595_004:0176a13": "即是六塵及六塵真如故。心及心法解相及",
    "T31n1595_004:0176a14": "境界，皆可了別。解相及境界於此定中既不",
    "T31n1595_004:0176a15": "可得故，知此定中決無餘識。若說此定中有",
    "T31n1595_004:0176a16": "本識則無此妨，此識能生依止所顯故。",
    "T31n1595_004:0176a17": "論曰：與善根相應過故。釋曰：此第三過失。",
    "T31n1595_004:0176a18": "復次若執此定有餘識生，此識不出三性，謂",
    "T31n1595_004:0176a19": "善、惡、無記。此心不可立為善性，與善根相應",
    "T31n1595_004:0176a20": "過故。由此與彼相違故，若識不與善根相應，",
    "T31n1595_004:0176a21": "自性是善則無此義，故此心善決定與善根",
    "T31n1595_004:0176a22": "相應。若說由定心是善故說定是善。是義不",
    "T31n1595_004:0176a23": "然，非汝所許與無貪等善根相應，此義應至，",
    "T31n1595_004:0176a24": "以失滅心定義故。何以故？善心通無有別，",
    "T31n1595_004:0176a25": "一切心法皆不相離故。若不相離，則受想亦",
    "T31n1595_004:0176a26": "不滅，是故不可立此心為善。",
    "T31n1595_004:0176a27": "論曰：與惡及無記不相應故。釋曰：此第四",
    "T31n1595_004:0176a28": "過失。復次亦不可立此心為惡及無記性，此",
    "T31n1595_004:0176a29": "二性不成就故。離欲欲界時一切惡法皆滅，",
    "T31n1595_004:0176b01": "故非惡性。由此定是善故，不可立此心為無",
    "T31n1595_004:0176b02": "記性。",
    "T31n1595_004:0176b03": "論曰：想及受生起過故。釋曰：此第五過失。",
    "T31n1595_004:0176b04": "復次不可說此心為善，有想受等生過失故。",
    "T31n1595_004:0176b05": "離善根善性不成，是故善心必與善根相應。",
    "T31n1595_004:0176b06": "如必與善根相應，亦應必與受想相應，無異",
    "T31n1595_004:0176b07": "因故。此義不成，所對治是有，能對治亦是有。",
    "T31n1595_004:0176b08": "譬如欲等正生，不淨觀等則不得有。若汝不",
    "T31n1595_004:0176b09": "許此義，故知不成善心。",
    "T31n1595_004:0176b10": "論曰：於三和合必有觸故，於餘定有功能故。",
    "T31n1595_004:0176b11": "釋曰：此第六過失。復次若信受本識，此定",
    "T31n1595_004:0176b12": "中無有觸生過患故，譬如於餘定。若滅心定",
    "T31n1595_004:0176b13": "中異本識有別善心生，此心必不離觸。因定",
    "T31n1595_004:0176b14": "生安為相，能生樂受等樂觸，不苦不樂觸",
    "T31n1595_004:0176b15": "應生。因此安觸，樂受、不苦不樂受必應生。何",
    "T31n1595_004:0176b16": "以故？於餘定為生樂捨二受已見有功能。此",
    "T31n1595_004:0176b17": "定亦爾，以無遮障故。是故此定亦應依觸生",
    "T31n1595_004:0176b18": "受。是義不然。何以故？",
    "T31n1595_004:0176b19": "論曰：但滅想是過患故。釋曰：此第七過失。",
    "T31n1595_004:0176b20": "復次若信由觸故此定有受，則此定唯無有",
    "T31n1595_004:0176b21": "想。是義不然。何以故？佛世尊說想受俱無",
    "T31n1595_004:0176b22": "故。",
    "T31n1595_004:0176b23": "論曰：作意信等善根生起過故。釋曰：此第",
    "T31n1595_004:0176b24": "八過失。復次此觸不應有。於餘識處俱有相",
    "T31n1595_004:0176b25": "應，觸生時有作意信等善根生起過故。若有",
    "T31n1595_004:0176b26": "觸與心相應生，佛世尊說作意受等必與觸",
    "T31n1595_004:0176b27": "俱生。若有作意必能生善等心故，信等善",
    "T31n1595_004:0176b28": "根即隨作意起。是義不然，以不免前所說",
    "T31n1595_004:0176b29": "過失。若汝欲離如前所說過失，及與阿含相",
    "T31n1595_004:0176c01": "違過失，由厭惡心法，是故但拔除心法故，此",
    "T31n1595_004:0176c02": "定唯有心，無有心法。是義不然。何以故？從",
    "T31n1595_004:0176c03": "所依拔除能依，無道理故。",
    "T31n1595_004:0176c04": "論曰：拔除能依，離所依不可得故。釋曰：此",
    "T31n1595_004:0176c05": "第九過失。復次若汝言由此定方便中厭惡",
    "T31n1595_004:0176c06": "觸受想等故拔除心法，但有心無觸等者。",
    "T31n1595_004:0176c07": "是義不然。何以故？從所依拔除能依，不可得",
    "T31n1595_004:0176c08": "故。所依是心，能依是心法，心及心法是所依",
    "T31n1595_004:0176c09": "能依事，從無始生死來更互恒不相離，由",
    "T31n1595_004:0176c10": "此相引，是故心應成就與無貪等善根相應。",
    "T31n1595_004:0176c11": "若汝言定及定方便起，必與無貪等善根相",
    "T31n1595_004:0176c12": "違故。無貪等善根不生，但善心生，於餘處",
    "T31n1595_004:0176c13": "未曾見有此義。諸法若因有相應，其相似果",
    "T31n1595_004:0176c14": "亦有相應故。此執不然。",
    "T31n1595_004:0176c15": "論曰：有譬喻故。釋曰：此第十過失。復次佛",
    "T31n1595_004:0176c16": "世尊說，於此定中一切身行語言行心行皆",
    "T31n1595_004:0176c17": "滅不起。身行謂出入兩息，語言行謂覺觀思",
    "T31n1595_004:0176c18": "惟，心行謂作意想受等。如覺觀思惟滅盡，語",
    "T31n1595_004:0176c19": "言則不生。如是心行若滅，心亦隨滅。若汝言",
    "T31n1595_004:0176c20": "如身行滅時，人住定中身不壞滅，如此於定",
    "T31n1595_004:0176c21": "中心行雖滅而心不滅。此義亦不然。何以",
    "T31n1595_004:0176c22": "故？",
    "T31n1595_004:0176c23": "論曰：如非一切行，一切行不如是故。釋曰：",
    "T31n1595_004:0176c24": "身行滅時有別住因，能持令此身不壞滅。如",
    "T31n1595_004:0176c25": "佛世尊說：若離出入兩息，飲食壽命識等能",
    "T31n1595_004:0176c26": "持此身令不壞滅。如身行滅時，有別法持身",
    "T31n1595_004:0176c27": "令住。心行滅時，無有別法持心令不滅。是故",
    "T31n1595_004:0176c28": "汝所立並此義不齊，是故此位由此道理定",
    "T31n1595_004:0176c29": "無有心。若無有心，云何佛世尊說識不離",
    "T31n1595_004:0177a01": "身？是果報心，佛世尊說名為識。若出觀時，意",
    "T31n1595_004:0177a02": "識從此一切種子識生。由後識有因，及在定",
    "T31n1595_004:0177a03": "身有識食，故知本識定有。若彼本來是能",
    "T31n1595_004:0177a04": "依所依作大功用，拔除能依令離所依，無如",
    "T31n1595_004:0177a05": "此義。何以故？由譬成故。於世間中，從本以來",
    "T31n1595_004:0177a06": "乃至盡際，互不相離恒共生起，無道理拔除",
    "T31n1595_004:0177a07": "能依令離所依。猶如四大及四大所造色，無",
    "T31n1595_004:0177a08": "道理令所造離能造。心法亦爾，不可令離依",
    "T31n1595_004:0177a09": "止。是故於無心定，但有心無心法，是義不",
    "T31n1595_004:0177a10": "然。若汝執從所依拔除能依，此義不成，由",
    "T31n1595_004:0177a11": "但厭惡受及想故，唯此二法滅。於此定中二",
    "T31n1595_004:0177a12": "法不得行，餘法不爾。是義不然。何以故？若非",
    "T31n1595_004:0177a13": "一切行，可得如此滅，非於一切行中得有如",
    "T31n1595_004:0177a14": "此滅。若遍行滅，心必隨滅，佛世尊不應說識",
    "T31n1595_004:0177a15": "不離身。由有此識故，知如來為成立本識",
    "T31n1595_004:0177a16": "於此定中是有。復次經言識不離身，此言若",
    "T31n1595_004:0177a17": "離本識約餘識則不成。何以故？此滅心定為",
    "T31n1595_004:0177a18": "對治生起識故生，由觀此生起識不寂靜故。",
    "T31n1595_004:0177a19": "若有人執出定時心則還生，約此義故有不",
    "T31n1595_004:0177a20": "離之言。此亦不然。何以故？若有如此義，",
    "T31n1595_004:0177a21": "出定人心不更生。果報識若相續斷離，託後",
    "T31n1595_004:0177a22": "生時無還生義。若有人離本識，由意識計",
    "T31n1595_004:0177a23": "滅心定有心，是人所執心則不成心，善惡無",
    "T31n1595_004:0177a24": "記性不成故。由說此定是善為性，故非是惡。",
    "T31n1595_004:0177a25": "無記亦爾，威儀、工巧、變化心，此定中不得有",
    "T31n1595_004:0177a26": "故。若說有果報無記心，即是本識，以無第五",
    "T31n1595_004:0177a27": "無記故。若汝說此心是善，則應與無貪等善",
    "T31n1595_004:0177a28": "根相應。何以故？染污心已滅、善心正起，意",
    "T31n1595_004:0177a29": "根亦有境界，亦有三法和合，云何不生觸？",
    "T31n1595_004:0177b01": "若有觸，云何無受？若爾，滅心定義不得成，以",
    "T31n1595_004:0177b02": "心及心法於中不滅故。若有人執此定是善，",
    "T31n1595_004:0177b03": "由引因故，在方便有善心功用能引此定心，",
    "T31n1595_004:0177b04": "定心是相似果，雖復是善，不與無貪等善根",
    "T31n1595_004:0177b05": "相應。是故如來欲顯觸生受故，先欲簡別和",
    "T31n1595_004:0177b06": "合。依根緣塵生識，由三有能，和合故觸生受；",
    "T31n1595_004:0177b07": "若三和合無能，則但生觸不生受。是故此定",
    "T31n1595_004:0177b08": "雖復是善，不能作有能和合，故無受想。是方",
    "T31n1595_004:0177b09": "便心有三善根相應，相似果則不如此。是義",
    "T31n1595_004:0177b10": "不然。何以故？從所依拔除能依，不可得故。此",
    "T31n1595_004:0177b11": "等難，具如前說。",
    "T31n1595_004:0177b12": "論曰：若有人執，色心次第生是諸法種子。",
    "T31n1595_004:0177b13": "此執不然。釋曰：若有人執，前剎那色是後",
    "T31n1595_004:0177b14": "剎那色因，能為後色作種子故，前剎那識",
    "T31n1595_004:0177b15": "是後剎那識因，能為後識作種子故。此執不",
    "T31n1595_004:0177b16": "然。",
    "T31n1595_004:0177b17": "論曰：何以故？已有前過，復有別失。釋曰：前",
    "T31n1595_004:0177b18": "過謂若識相續斷，後識無因應不得生。又一",
    "T31n1595_004:0177b19": "期報盡，離託後胎無更生義。有如此失，前已",
    "T31n1595_004:0177b20": "具明。有作如此執者，若人從無色界退，還",
    "T31n1595_004:0177b21": "生下有色界。後色若應生，前種子久滅，此",
    "T31n1595_004:0177b22": "色從何因生？",
    "T31n1595_004:0177b23": "論曰：別失者，若人從無想天退，及出滅心定，",
    "T31n1595_004:0177b24": "此中所執不成。釋曰：生無想天及入滅心",
    "T31n1595_004:0177b25": "定，心已久滅。後若退生及出定，云何得成就",
    "T31n1595_004:0177b26": "先心為後當生心因？若定如此。",
    "T31n1595_004:0177b27": "論曰：阿羅漢最後心亦不得成。釋曰：阿羅",
    "T31n1595_004:0177b28": "漢無有入無餘涅槃義。何以故？後色後心為",
    "T31n1595_004:0177b29": "因不盡故。是故應知此義。",
    "T31n1595_004:0177c01": "論曰：若離次第緣，此執不成。釋曰：此前剎",
    "T31n1595_004:0177c02": "那色，由次第緣故與後色相應。識亦如此，不",
    "T31n1595_004:0177c03": "由因緣故前後相應。是故此執若離次第緣",
    "T31n1595_004:0177c04": "立因緣義，此執不成，以違解脫故。",
    "T31n1595_004:0177c05": "論曰：如此若離一切種子，果報識淨不淨品",
    "T31n1595_004:0177c06": "皆不得成。是故此心有義成就，應當信知。依",
    "T31n1595_004:0177c07": "前所說相，今當更作偈。",
    "T31n1595_004:0177c08": "釋曰：此義具如前釋。若人但在生起識、不",
    "T31n1595_004:0177c09": "在本識，轉依義則不成。為顯此義，故說三行",
    "T31n1595_004:0177c10": "偈。",
    "T31n1595_004:0177c11": "論曰：",
    "T31n1595_004:0177c12": "菩薩於善識，　　則離餘五識，",
    "T31n1595_004:0177c13": "無餘心轉依，　　以何方便作？",
    "T31n1595_004:0177c14": "若對治轉依，　　非滅故不成，",
    "T31n1595_004:0177c15": "果因無差別，　　於滅則有過。",
    "T31n1595_004:0177c16": "無種子無法，　　若許為轉依，",
    "T31n1595_004:0177c17": "於無二無故，　　轉依義不成。",
    "T31n1595_004:0177c18": "釋曰：菩薩有二種，謂凡夫、聖人，十信以還是",
    "T31n1595_004:0177c19": "凡夫，十解以上是聖人，今欲明轉凡夫依作",
    "T31n1595_004:0177c20": "聖人依。此轉依於何識得成？但是本識中成。",
    "T31n1595_004:0177c21": "若無本識，於餘識不得成。云何知然？此義三",
    "T31n1595_004:0177c22": "偈次第顯之。離惡無記故言善。是第六識故",
    "T31n1595_004:0177c23": "言識。此善是出世心，與三十七品等助道法",
    "T31n1595_004:0177c24": "相應，名為善識。此善識離五種散動法，爾",
    "T31n1595_004:0177c25": "與五識恒不相應，故言則離餘五識。云何得",
    "T31n1595_004:0177c26": "相離生？一切時如此生故。",
    "T31n1595_004:0177c27": "論曰：無餘心。釋曰：離染污意識及有流善",
    "T31n1595_004:0177c28": "識，若但說善識不說無餘心，有流善識則在",
    "T31n1595_004:0177c29": "其中。",
    "T31n1595_004:0178a01": "論曰：轉依以何方便作？釋曰：一切染濁種",
    "T31n1595_004:0178a02": "子滅離故，唯本識在，是名轉依相。何方便作？",
    "T31n1595_004:0178a03": "如後偈說。",
    "T31n1595_004:0178a04": "論曰：若對治轉依。釋曰：若汝說由對治生",
    "T31n1595_004:0178a05": "故依止轉異，說對治為轉依。此義不然。",
    "T31n1595_004:0178a06": "論曰：非滅故不成。釋曰：不以滅為轉依，有",
    "T31n1595_004:0178a07": "二義不成。一若對治生而種子不滅，依義如",
    "T31n1595_004:0178a08": "本，非謂轉依。二對治是轉依了因，非轉依體。",
    "T31n1595_004:0178a09": "對治是道諦，轉依是解脫及法身，即是滅諦，",
    "T31n1595_004:0178a10": "故應以種子滅為轉依。若汝執對治生，染濁",
    "T31n1595_004:0178a11": "種子滅，一時中有此二義，何故以滅為轉",
    "T31n1595_004:0178a12": "依，不取道為轉依？此執有過。",
    "T31n1595_004:0178a13": "論曰：果因無差別，於滅則有過。釋曰：果是",
    "T31n1595_004:0178a14": "滅諦，說名涅槃。因是道諦，說名對治。若對治",
    "T31n1595_004:0178a15": "是滅諦，因果則成一。若成一，復有何過？若得",
    "T31n1595_004:0178a16": "對治，即般涅槃。若有人立滅諦為轉依，為當",
    "T31n1595_004:0178a17": "以種子滅為轉依、為當以識滅為轉依？",
    "T31n1595_004:0178a18": "論曰：無種子無法。若許為轉依。釋曰：若有",
    "T31n1595_004:0178a19": "人說能依所依滅名轉依。意識中能依種子",
    "T31n1595_004:0178a20": "滅，能依種子既滅，所依意識亦滅，故名轉依。",
    "T31n1595_004:0178a21": "若許此二義為轉依，是則不然。",
    "T31n1595_004:0178a22": "論曰：於無二無故，轉依義不成。釋曰：第六",
    "T31n1595_004:0178a23": "生起識於定位中若不在時，無種子無，無作",
    "T31n1595_004:0178a24": "亦無，故轉依義不成。若有本識，生起識熏習",
    "T31n1595_004:0178a25": "所生種子於本識中住，生起識雖復不在，可",
    "T31n1595_004:0178a26": "得令種子無及令生起識無，說為轉依。若離",
    "T31n1595_004:0178a27": "本識，則無二無故，轉依義不成。以是義，故定",
    "T31n1595_004:0178a28": "應信有本識。",
    "T31n1595_004:0178a29": "4 釋差別品釋差別品第四1 言說章言說章第一",
    "T31n1595_004:0178b01": "釋曰：此品總有二章，別有七章。總有二章者，",
    "T31n1595_004:0178b02": "一熏習、二事用。別有七章者，一言說、二我",
    "T31n1595_004:0178b03": "見、三有分、四引生、五果報、六緣相、七相貌。",
    "T31n1595_004:0178b04": "前三品已成立本識是有，品類差別今當更",
    "T31n1595_004:0178b05": "說。",
    "T31n1595_004:0178b06": "論曰：此阿梨耶識差別云何？釋曰：此問本",
    "T31n1595_004:0178b07": "識，為性有差別、為事有差別？",
    "T31n1595_004:0178b08": "論曰：若略說，或三種或四種差別。釋曰：今",
    "T31n1595_004:0178b09": "就事明差別。唯一本識，其性不異；約事或三",
    "T31n1595_004:0178b10": "種、或四種、或七種差別。",
    "T31n1595_004:0178b11": "論曰：三種者，由三種熏習異故，謂言說、我見、",
    "T31n1595_004:0178b12": "有分熏習差別。釋曰：論本所以不釋此三",
    "T31n1595_004:0178b13": "者，後解應知勝相。初自分別此三義，故今",
    "T31n1595_004:0178b14": "不釋。由言說熏習差別者，唯一本識，由熏習",
    "T31n1595_004:0178b15": "差別故有三種。言說以名為體。名有二種，",
    "T31n1595_004:0178b16": "謂言說名、思惟名。此二種名以音聲為本，約",
    "T31n1595_004:0178b17": "能見色根有聲說謂眼。數習此言說，於中起",
    "T31n1595_004:0178b18": "愛熏習本識，此熏習是眼根生因，若果報眼",
    "T31n1595_004:0178b19": "根應生。從此本識中言說愛熏習生，是故立",
    "T31n1595_004:0178b20": "言說熏習為眼根因。如眼根，於耳等根一切",
    "T31n1595_004:0178b21": "言說熏習生應作如此知。是本識第一差別。",
    "T31n1595_004:0178b22": "2 我見章我見章第二",
    "T31n1595_004:0178b23": "論曰：由我見熏習差別。釋曰：有染污識，由",
    "T31n1595_004:0178b24": "我見等依止故，於本識起我我所等熏習。由",
    "T31n1595_004:0178b25": "此熏習故起分別，謂自為我、異我為他。是名",
    "T31n1595_004:0178b26": "本識第二差別。",
    "T31n1595_004:0178b27": "3 有分章有分章第三",
    "T31n1595_004:0178b28": "論曰：由有分熏習差別。釋曰：由隨善惡不",
    "T31n1595_004:0178b29": "動業，於六道中所受六根有差別。是故本識",
    "T31n1595_004:0178c01": "有三、有六道差別。是名本識第三差別。",
    "T31n1595_004:0178c02": "4 引生章引生章第四",
    "T31n1595_004:0178c03": "論曰：四種者，謂引生、果報、緣相、相貌差別。",
    "T31n1595_004:0178c04": "引生差別者，是熏習新生。若無此，緣行生識、",
    "T31n1595_004:0178c05": "緣取生有，是義不成。釋曰：引生種類差別，",
    "T31n1595_004:0178c06": "此有何相？是熏習新生，若無引生本識差別，",
    "T31n1595_004:0178c07": "行生滅所熏習識，由取所攝故，對生有起，此",
    "T31n1595_004:0178c08": "有不得成。從此有生起故，說此為有法取及",
    "T31n1595_004:0178c09": "善惡等是宿世所數習果。",
    "T31n1595_004:0178c10": "5 果報章果報章第五",
    "T31n1595_004:0178c11": "論曰：果報差別者，依行於六道中此法成熟。",
    "T31n1595_004:0178c12": "若無此，後時受生所有諸法生起，此義不",
    "T31n1595_004:0178c13": "成。釋曰：行有為引因，於六道中成熟是本",
    "T31n1595_004:0178c14": "識，說名為引。若無此更生為法，眼等諸根、色",
    "T31n1595_004:0178c15": "等諸塵更生不得成。此法即果報果。",
    "T31n1595_004:0178c16": "6 緣相章緣相章第六",
    "T31n1595_004:0178c17": "論曰：緣相差別者，於此心中有相能起我執。",
    "T31n1595_004:0178c18": "若無此，於餘心中執我相境，此義不成。釋",
    "T31n1595_004:0178c19": "曰：此本識為第二識我執，第六識我見作",
    "T31n1595_004:0178c20": "緣相。是本識若無緣相差別以身見為因，我",
    "T31n1595_004:0178c21": "執所緣境不得成。是名相似果。",
    "T31n1595_004:0178c22": "7 相貌章相貌章第七",
    "T31n1595_004:0178c23": "論曰：相貌差別者。此識有共相、有不共相，無",
    "T31n1595_004:0178c24": "受生種子相、有受生種子相。釋曰：相貌差",
    "T31n1595_004:0178c25": "別品類有多種，若略說有四種。",
    "T31n1595_004:0178c26": "論曰：共相者是器世界種子，不共相者是各",
    "T31n1595_004:0178c27": "別內入種子。復次共相者是無受生種子，不",
    "T31n1595_004:0178c28": "共相者是有受生種子。",
    "T31n1595_004:0178c29": "釋曰：本識與一切眾生同功能，是眾生所共",
    "T31n1595_004:0179a01": "用器世界生因。復次共相是無受生種子者，",
    "T31n1595_004:0179a02": "此本識是無覺受法。謂外四大五塵等生因，",
    "T31n1595_004:0179a03": "若無如此相貌本識，是器世界眾生同用因",
    "T31n1595_004:0179a04": "則不成。不共相是各別內入種子者，各別是",
    "T31n1595_004:0179a05": "約自他立，境界不同、種類不同、取相不同，故",
    "T31n1595_004:0179a06": "言各別。又約自為內、約他為外，是內根塵等",
    "T31n1595_004:0179a07": "生因為不共相。是有受生種子者，此本識是",
    "T31n1595_004:0179a08": "有覺受法生因，若無第二相貌，眾生世界不",
    "T31n1595_004:0179a09": "得成。若由別因得成，如木石等無覺無受。",
    "T31n1595_004:0179a10": "此二種子，何種子為聖道所破？",
    "T31n1595_004:0179a11": "論曰：若對治起時，不共所對治滅。釋曰：此",
    "T31n1595_004:0179a12": "不共種子，若道起時，與道相違，必為道所",
    "T31n1595_004:0179a13": "破。何以故？無一人得道，餘人得解脫。於共種",
    "T31n1595_004:0179a14": "子，道有何功用？",
    "T31n1595_004:0179a15": "論曰：於共種子識，他分別所持正見清淨。",
    "T31n1595_004:0179a16": "釋曰：道於共種子無功用亦有功用。如於",
    "T31n1595_004:0179a17": "不共種子功用，此中則無，故言無功用；得道",
    "T31n1595_004:0179a18": "以後所見清淨，與前見有異，故言亦有功用。",
    "T31n1595_004:0179a19": "云何道於共種子不同功用？由他分別所持",
    "T31n1595_004:0179a20": "故。若爾，道於共種子有何功用？但除分別，於",
    "T31n1595_004:0179a21": "境界中起無分別故。法眼於境界清淨，但",
    "T31n1595_004:0179a22": "緣無性故。若約慈悲般若更起分別，此分別",
    "T31n1595_004:0179a23": "由依止真如故，則所分別成清淨土。唯一境",
    "T31n1595_004:0179a24": "界，云何眾生所見不同？",
    "T31n1595_004:0179a25": "論曰：譬如修觀行人，於一類物種種願樂、種",
    "T31n1595_004:0179a26": "種觀察，隨心成立。釋曰：由觀行人變化心，",
    "T31n1595_004:0179a27": "於一類物眾生見不同。如此境界，他分別所",
    "T31n1595_004:0179a28": "持故，觀行人於中得清淨見。",
    "T31n1595_004:0179a29": "論曰：此中偈說：",
    "T31n1595_004:0179b01": "難滅及難解，　　說名為共結，",
    "T31n1595_004:0179b02": "觀行人心異，　　由相大成外。",
    "T31n1595_004:0179b03": "清淨人未滅，　　此中見清淨，",
    "T31n1595_004:0179b04": "成就淨佛土，　　由佛見清淨。",
    "T31n1595_004:0179b05": "釋曰：結有二種，一相結、二麁重結。相結難",
    "T31n1595_004:0179b06": "解，麁重結難滅。心分別諸塵名相結，由此分",
    "T31n1595_004:0179b07": "別起欲瞋等惑說名麁重結。若得無分別智",
    "T31n1595_004:0179b08": "即解相結，相結不起麁重結即隨滅。又釋難",
    "T31n1595_004:0179b09": "滅約無間道，無間道難得故；難解約解脫",
    "T31n1595_004:0179b10": "道，由無間道難得故，解脫道難得。於共境界",
    "T31n1595_004:0179b11": "中起結故名共結，若約自相續則不名為共。",
    "T31n1595_004:0179b12": "云何此惑難滅難解？",
    "T31n1595_004:0179b13": "論曰：觀行人心異，由相大成外。釋曰：離識",
    "T31n1595_004:0179b14": "無別外境，是故觀行人但觀內法是無，不觀",
    "T31n1595_004:0179b15": "外法，故言心異。分別相通十方世界，故言相",
    "T31n1595_004:0179b16": "大。觀心與內種子正相違，與外不相關，故言",
    "T31n1595_004:0179b17": "成外。由此三義，故外結難解難滅。若此結",
    "T31n1595_004:0179b18": "有三義難滅難解，觀行修道於此結有何功",
    "T31n1595_004:0179b19": "能？",
    "T31n1595_004:0179b20": "論曰。清淨人未滅，此中見清淨。釋曰：對治",
    "T31n1595_004:0179b21": "道生，不共種子滅時，是觀行人或分分清淨、",
    "T31n1595_004:0179b22": "或具分清淨。雖復未滅外相，於中法眼慧眼",
    "T31n1595_004:0179b23": "清淨無執。",
    "T31n1595_004:0179b24": "論曰：成就淨佛土。釋曰：若有智慧慈悲起",
    "T31n1595_004:0179b25": "分別為利他，成就淨佛土是其能。此淨佛土",
    "T31n1595_004:0179b26": "何因緣得成？",
    "T31n1595_004:0179b27": "論曰：由佛見清淨。釋曰：初地是菩薩見位，",
    "T31n1595_004:0179b28": "初地中清淨是見道清淨，見道清淨是名佛",
    "T31n1595_004:0179b29": "見清淨，由此清淨能得佛土清淨，何況修位",
    "T31n1595_004:0179c01": "及究竟位。又真如觀是名佛見。何以故？若",
    "T31n1595_004:0179c02": "至究竟位，所得真如觀不異於此，故名佛見。",
    "T31n1595_004:0179c03": "又由依佛正教修能得此見，故名佛見。又菩",
    "T31n1595_004:0179c04": "薩亦得名佛，以定應得佛故，因受果名故稱",
    "T31n1595_004:0179c05": "佛見。又菩薩對治道生，不共種子滅，則具三",
    "T31n1595_004:0179c06": "清淨：一法眼清淨、二佛土清淨、三見佛清淨，",
    "T31n1595_004:0179c07": "謂見三身。菩薩緣佛起見，故名佛見。",
    "T31n1595_004:0179c08": "論曰：復有別偈。釋曰：此偈欲何所顯？為顯",
    "T31n1595_004:0179c09": "二義：一菩薩於內修觀不依外、二由此觀唯",
    "T31n1595_004:0179c10": "有識無有外塵。是二義，互相顯。",
    "T31n1595_004:0179c11": "論曰：種種願及見，觀行人能成。釋曰：觀行",
    "T31n1595_004:0179c12": "人或為成自自在，或欲引他令受正教故，願",
    "T31n1595_004:0179c13": "種種變異，願皆得成。若願已成，自見他見，如",
    "T31n1595_004:0179c14": "所願亦皆得成。此願為有別境、為是一境？",
    "T31n1595_004:0179c15": "論曰：於一類物中。釋曰：若多觀行人別，願",
    "T31n1595_004:0179c16": "同能變異一境，此變異得成。何故得成？",
    "T31n1595_004:0179c17": "論曰：隨彼意成故。釋曰：實無外境，唯有識",
    "T31n1595_004:0179c18": "故，是故各隨彼意變異得成。若實有外境，觀",
    "T31n1595_004:0179c19": "行人願則不成。因不成故，自他所見變異亦",
    "T31n1595_004:0179c20": "不得成。",
    "T31n1595_004:0179c21": "論曰：種種見成故，所取唯有識。釋曰：由觀",
    "T31n1595_004:0179c22": "行人識為增上緣故，餘人識變異。如觀行人",
    "T31n1595_004:0179c23": "願顯現故，知定無外塵，唯有本識。前已明覺",
    "T31n1595_004:0179c24": "受因定是不共種子，不覺受因定是共種子，",
    "T31n1595_004:0179c25": "今當更說共不共因同生一果。",
    "T31n1595_004:0179c26": "論曰：是不共本識差別，有覺受生種子。若無",
    "T31n1595_004:0179c27": "此，眾生世界生緣不成。是共阿梨耶識無受",
    "T31n1595_004:0179c28": "生種子，若無此，器世界生緣不成。釋曰：共",
    "T31n1595_004:0179c29": "不共二因，生內五根及內五塵，為自六識作",
    "T31n1595_004:0180a01": "依止故，為不共因感；為他六識境界故，為共",
    "T31n1595_004:0180a02": "因感。若不雙為二因所感，則無色陰及互相",
    "T31n1595_004:0180a03": "見。",
    "T31n1595_004:0180a04": "論曰：復次麁重相識、細輕相識。釋曰：此文",
    "T31n1595_004:0180a05": "顯本識是善惡二業相似果，亦是善惡二業",
    "T31n1595_004:0180a06": "生因。",
    "T31n1595_004:0180a07": "論曰：麁重相識者，謂大小二惑種子。釋曰：",
    "T31n1595_004:0180a08": "於理及事心無功能，故稱麁重。一切未來惑",
    "T31n1595_004:0180a09": "及業，皆從此識生，故稱種子。",
    "T31n1595_004:0180a10": "論曰：細輕相識者，謂一切有流善法種子。",
    "T31n1595_004:0180a11": "釋曰：於理及事心有功能，故稱細輕。一切未",
    "T31n1595_004:0180a12": "來信等五根善，皆從此識生，故稱種子。",
    "T31n1595_004:0180a13": "論曰：若無此，由前業果有勝能、無勝能，依止",
    "T31n1595_004:0180a14": "差別不得成。釋曰：若無此識分，習果及果",
    "T31n1595_004:0180a15": "報果皆不得成。習果是相似果，果報果是六",
    "T31n1595_004:0180a16": "道本識，於本識中更有麁重相及細輕相。習",
    "T31n1595_004:0180a17": "果亦名相似果，勝能是相似果依止。是果報",
    "T31n1595_004:0180a18": "果善道中有人、天異，惡道中有地獄、畜生等",
    "T31n1595_004:0180a19": "異，故言依止差別。善道依止有勝能，惡道依",
    "T31n1595_004:0180a20": "止無勝能，若本識無，此二相因果義皆不得",
    "T31n1595_004:0180a21": "成。",
    "T31n1595_004:0180a22": "論曰：復次有受、不受相二種本識。釋曰：欲",
    "T31n1595_004:0180a23": "顯本識中功能有盡、不盡。",
    "T31n1595_004:0180a24": "論曰：有受相者，果報已熟善惡種子識。釋",
    "T31n1595_004:0180a25": "曰：此本識昔有善惡種子，果報若皆熟，用種",
    "T31n1595_004:0180a26": "子盡，但有本識在，說此本識為有受相。",
    "T31n1595_004:0180a27": "論曰：不受相者，名言熏習種子。釋曰：此本",
    "T31n1595_004:0180a28": "識在生死中受用無盡，同業種子由是有",
    "T31n1595_004:0180a29": "相續不斷因故，名不受相。不受相其體云",
    "T31n1595_004:0180b01": "何？謂名言熏習種子。先以音聲目一切法",
    "T31n1595_004:0180b02": "為言，後不發言直以心緣先音聲為名，此名",
    "T31n1595_004:0180b03": "以分別為性。若以此名分別內法，或增或減，",
    "T31n1595_004:0180b04": "壞正理，立非理，名肉煩惱。若以此名分別外",
    "T31n1595_004:0180b05": "塵，起欲瞋等，名皮煩惱。若以此名分別一切",
    "T31n1595_004:0180b06": "世出世法差別，離前二分別，名心煩惱。是故",
    "T31n1595_004:0180b07": "一切煩惱皆以分別為體，障無分別境及無",
    "T31n1595_004:0180b08": "分別智。云何說此為不受相？",
    "T31n1595_004:0180b09": "論曰：無量時戲論生起種子故。釋曰：四種",
    "T31n1595_004:0180b10": "世間言說名戲論，謂見、聞、覺、知。但以名言分",
    "T31n1595_004:0180b11": "別，有此四種，不緣實義故名戲論。約前後際",
    "T31n1595_004:0180b12": "戲論不窮，故言無量時戲論。此戲論若生若",
    "T31n1595_004:0180b13": "起，由名言熏習生故，說名言熏習為戲論種",
    "T31n1595_004:0180b14": "子。若無此二分，有何過失？",
    "T31n1595_004:0180b15": "論曰：若無此識，有作不作善惡二業，由與果",
    "T31n1595_004:0180b16": "報故受用盡，義不成。釋曰：若無有受相本",
    "T31n1595_004:0180b17": "識，善惡二業數數有作及不作，由施與果報",
    "T31n1595_004:0180b18": "功能滅盡不更受報，故名受用，此義不成，以",
    "T31n1595_004:0180b19": "失解脫義故。若無不受，復有何失？",
    "T31n1595_004:0180b20": "論曰：始生名言熏習生起亦不得成。釋曰：",
    "T31n1595_004:0180b21": "若離先名言熏習，今時未來時未曾有，而有",
    "T31n1595_004:0180b22": "此名言熏習，則不得成。何以故？等流果若無",
    "T31n1595_004:0180b23": "同類因則不得生。若得生，阿羅漢緣覺斷煩",
    "T31n1595_004:0180b24": "惱盡，應更生煩惱。若不生，應無根本煩惱，若",
    "T31n1595_004:0180b25": "無根本煩惱則無業，若無煩惱業則無有及",
    "T31n1595_004:0180b26": "差別，則集苦二諦自然滅盡即入涅槃，不勞",
    "T31n1595_004:0180b27": "修道。由此二義無，無解脫及自然解脫，故知",
    "T31n1595_004:0180b28": "定有受、不受二相。",
    "T31n1595_004:0180b29": "論曰：復次有譬喻相識。釋曰：譬如幻事為",
    "T31n1595_004:0180c01": "象馬等亂心因。如此譬相，本識是虛妄分別",
    "T31n1595_004:0180c02": "種子故，為一切顛倒亂心因。",
    "T31n1595_004:0180c03": "論曰：如幻事、鹿渴、夢相、瞖闇等，譬第一識",
    "T31n1595_004:0180c04": "似如此事。釋曰：此四事譬四倒。幻事譬我",
    "T31n1595_004:0180c05": "執，鹿渴譬我愛，夢相譬我慢，瞖闇譬無明。",
    "T31n1595_004:0180c06": "此四譬同譬本識，本識即似此四事。幻事能",
    "T31n1595_004:0180c07": "生眾生邪執，鹿渴能生眾生貪愛，夢相能生",
    "T31n1595_004:0180c08": "眾生亂心，瞖闇能障眾生明了見境。阿陀那",
    "T31n1595_004:0180c09": "識若未滅，能變異本識生六識，起四種上心",
    "T31n1595_004:0180c10": "顛倒，故言本識似如此事。",
    "T31n1595_004:0180c11": "論曰：若無此虛妄分別種子故，此識不成顛",
    "T31n1595_004:0180c12": "倒因緣。釋曰：若無本識一分與阿陀那識",
    "T31n1595_004:0180c13": "相應，則本識不成四顛倒因緣。何以故？如此",
    "T31n1595_004:0180c14": "本識是虛妄分別種子因緣故，一切虛妄分",
    "T31n1595_004:0180c15": "別皆從此本識生。",
    "T31n1595_004:0180c16": "論曰：復有具、不具相。釋曰：約此譬喻相識。",
    "T31n1595_004:0180c17": "本識更成二相，一具縛相、二不具縛相。",
    "T31n1595_004:0180c18": "論曰：若具縛眾生有具相。釋曰：謂未離欲",
    "T31n1595_004:0180c19": "欲界眾生，具三煩惱，故名具相。",
    "T31n1595_004:0180c20": "論曰：若得世間離欲，有損害相。釋曰：若眾",
    "T31n1595_004:0180c21": "生離欲欲色界，肉心煩惱具足，皮煩惱有漸",
    "T31n1595_004:0180c22": "被損害義。此二約凡夫。",
    "T31n1595_004:0180c23": "論曰：若有學聲聞及諸菩薩，有一分滅離相。",
    "T31n1595_004:0180c24": "釋曰：肉煩惱一分盡，皮煩惱或被損、或未",
    "T31n1595_004:0180c25": "被損。",
    "T31n1595_004:0180c26": "論曰：若阿羅漢、緣覺、如來，有具分滅離相。",
    "T31n1595_004:0180c27": "何以故？阿羅漢獨覺單滅惑障，如來雙滅惑",
    "T31n1595_004:0180c28": "智二障。釋曰：阿羅漢獨覺但滅離見修二",
    "T31n1595_004:0180c29": "道所破惑盡，故無解脫障。如來具滅離三",
    "T31n1595_004:0181a01": "煩惱盡，故如來本識永離一切解脫障及",
    "T31n1595_004:0181a02": "智障，此識或名無分別智，或名無分別後智。",
    "T31n1595_004:0181a03": "若於眾生起利益事一分，名俗智；若緣一切",
    "T31n1595_004:0181a04": "法無性起一分，名真如智，此二合名應身。",
    "T31n1595_004:0181a05": "論曰：若無此煩惱，次第滅盡則不得成。釋",
    "T31n1595_004:0181a06": "曰：若無此具相不具相，凡夫、有學聖人、無學",
    "T31n1595_004:0181a07": "聖人次第滅，此義不成。本識於三性中，何故",
    "T31n1595_004:0181a08": "但是無記性？是果報故。",
    "T31n1595_004:0181a09": "論曰：何因緣善惡二法，果報唯是無覆無記？",
    "T31n1595_004:0181a10": "釋曰：非煩惱染污，故名無覆無記。不同上",
    "T31n1595_004:0181a11": "界煩惱是有覆無記。何故不同？因是善惡，而",
    "T31n1595_004:0181a12": "果是無記。",
    "T31n1595_004:0181a13": "論曰：此無記性，與善惡二法俱生不相違。",
    "T31n1595_004:0181a14": "釋曰：由無覆無記性與善惡二性不相違故，",
    "T31n1595_004:0181a15": "於無記果報中善惡二業得生。由業生故，有",
    "T31n1595_004:0181a16": "善惡二道。",
    "T31n1595_004:0181a17": "論曰：善惡二法自互相違。釋曰：若果報是",
    "T31n1595_004:0181a18": "善惡，善惡性互相違。若是善，惡不得生，應無",
    "T31n1595_004:0181a19": "惡道；若是惡，善不得生，應無善道，善惡二道",
    "T31n1595_004:0181a20": "則隨一無道。",
    "T31n1595_004:0181a21": "論曰：若果報成善惡性，無方便得解脫煩惱。",
    "T31n1595_004:0181a22": "釋曰：若果報是善惡性，從善更生善果報，從",
    "T31n1595_004:0181a23": "惡更生惡果報。由報更有報，則生死不斷，故",
    "T31n1595_004:0181a24": "無得解脫義。",
    "T31n1595_004:0181a25": "論曰：又無方便得起善及煩惱。釋曰：若定",
    "T31n1595_004:0181a26": "是善，煩惱不得起；若定是惡，善不得起。",
    "T31n1595_004:0181a27": "論曰：故無解脫及繫縛。釋曰：若無善則無",
    "T31n1595_004:0181a28": "解脫，若無煩惱則無繫縛。",
    "T31n1595_004:0181a29": "論曰：無此二義故，是故果報識定是無覆無",
    "T31n1595_004:0181b01": "記性。釋曰：無無解脫義、無無繫縛義；既定",
    "T31n1595_004:0181b02": "有解脫及繫縛，故知本識定是無記性。",
    "T31n1595_004:0181b03": "攝大乘論釋卷第四"
}