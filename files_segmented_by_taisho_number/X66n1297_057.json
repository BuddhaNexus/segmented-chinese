{
    "X66n1297_057:0624a10": "宗鑑法林卷五十七",
    "X66n1297_057:0624a12": "集雲堂　編",
    "X66n1297_057:0624a13": "　　大鑒下三世",
    "X66n1297_057:0624a14": "潭州長髭曠禪師(石頭遷嗣)初參石頭。頭問甚處來。師",
    "X66n1297_057:0624a15": "曰嶺南來。曰嶺南一舖功德成就也未。師曰。成就",
    "X66n1297_057:0624a16": "久矣。祇欠點眼在。曰莫要點眼麼。師曰便請。頭乃",
    "X66n1297_057:0624a17": "翹一足。師禮拜。頭曰汝見箇什麼道理便禮拜。師",
    "X66n1297_057:0624a18": "曰。據某甲所見。如紅爐上一點雪。",
    "X66n1297_057:0624a19": "報慈遂云。長髭恁麼抵對。具眼不具眼。若具眼。為甚",
    "X66n1297_057:0624a20": "麼請他點眼。若不具眼。又道成就久矣。且作麼生商",
    "X66n1297_057:0624a21": "量。　法燈欽代云。和尚可謂眼昏。　翠峰顯云。無眼",
    "X66n1297_057:0624a22": "功德有什麼點處。　雲居元云。可惜勞而無功。　天",
    "X66n1297_057:0624a23": "寧琦云。長髭親從大庾嶺來。平白被石頭熱瞞一上。",
    "X66n1297_057:0624a24": "見個什麼便問一舖功德成就也未。虗空裏釘橛。又",
    "X66n1297_057:0624b01": "有長髭把不定。便道成就久矣祇欠點眼。一盲引眾",
    "X66n1297_057:0624b02": "盲。石頭垂下一足。還當得點眼也無。一個既不惺惺。",
    "X66n1297_057:0624b03": "兩個更是懡[怡-台+羅]。如紅爐上一點雪。果然。諸人切忌接",
    "X66n1297_057:0624b04": "響承虗脫空妄語。　開先金云。好一舖功德。因甚祇",
    "X66n1297_057:0624b05": "點一隻眼。　古南門云。將謂無人證明。雖然長髭也",
    "X66n1297_057:0624b06": "不得孤負石頭。何故。要行山下路。須問過來人。　龍",
    "X66n1297_057:0624b07": "華體云。石蘊玉而生輝。蚌含珠而自媚。長髭者舖功",
    "X66n1297_057:0624b08": "德。未到石頭不妨疑著。及到石頭失却一隻眼。那裏",
    "X66n1297_057:0624b09": "是失却眼處。",
    "X66n1297_057:0624b10": "長髭未向嶺南來。功德圓成眼已開。珍重善財回首",
    "X66n1297_057:0624b11": "處。文殊元不下樓臺。(智海清)",
    "X66n1297_057:0624b12": "撥艸瞻風到石頭。關山重疊路迢迢。嶺頭功德圓成",
    "X66n1297_057:0624b13": "久。一點紅爐雪未消。(艸堂清)",
    "X66n1297_057:0624b14": "圓光皎皎耀寒虗。妙手丹青畵不如。當日石頭輕點",
    "X66n1297_057:0624b15": "破。至今赤土亂塗糊。(普融平)",
    "X66n1297_057:0624b16": "嶺頭功德眼。足倦等閒垂。紅爐一點雪。直下廓無依。",
    "X66n1297_057:0624b17": "(天童覺)",
    "X66n1297_057:0624b18": "國手精奇老石頭。毫端點出佛雙眸。破繩牀上閒垂",
    "X66n1297_057:0624b19": "足。兩道神光夜不收。(張無盡)",
    "X66n1297_057:0624b20": "大庾嶺頭功德成。謾言點眼訪知音。紅爐片雪明端",
    "X66n1297_057:0624b21": "的。象外風光照古今。(疎山如)",
    "X66n1297_057:0624b22": "鰲背樓臺拂白榆。此中槎客亦踟蹰。牢山道士無仙",
    "X66n1297_057:0624b23": "骨。却向人間作酒徒。(鐵容玄)",
    "X66n1297_057:0624b24": "一尊功德被塗污。者也焉哉與之乎。魔魅好人憑呪",
    "X66n1297_057:0624c01": "術。嘛[口*迷]吽[口*癹]嚕囉蘇。(靈潤機)",
    "X66n1297_057:0624c02": "長髭因李行婆來乃問。憶得在絳州時事麼。曰非",
    "X66n1297_057:0624c03": "師不委。師曰多虗少實在。曰有甚諱處。師曰念你",
    "X66n1297_057:0624c04": "是女人放你拄杖。曰某甲終不見尊宿過。師曰老",
    "X66n1297_057:0624c05": "僧過在甚處。曰。和尚無過。婆豈有過。師曰無過底",
    "X66n1297_057:0624c06": "人作麼生。婆豎拳曰與麼總成顛倒。師曰實無諱",
    "X66n1297_057:0624c07": "處。",
    "X66n1297_057:0624c08": "大圓智云。長髭李行婆。相見打破鍋。彼此兩無失。是",
    "X66n1297_057:0624c09": "非轉更多。大圓若見伊。掃蕩葛藤窠。奉勸參學者。休",
    "X66n1297_057:0624c10": "哆哆囉囉。咄。",
    "X66n1297_057:0624c11": "長髭解接無根樹。婆子能挑水底燈。燈爛樹生真可",
    "X66n1297_057:0624c12": "笑。佳聲千古播乾坤。諱得麼。(方菴顯)",
    "X66n1297_057:0624c13": "長髭有僧為點茶三巡後問。不負從上諸聖。如何",
    "X66n1297_057:0624c14": "是長髭第一句。師曰有口不能言。曰因甚有口不",
    "X66n1297_057:0624c15": "能言。師乃頌曰。石師子。木女兒。第一句。諸佛機。言",
    "X66n1297_057:0624c16": "不得。也大奇。直下是。莫狐疑。良久曰。是第一句第",
    "X66n1297_057:0624c17": "二句。曰不一不二。師曰。見利忘錐。猶自多在。僧禮",
    "X66n1297_057:0624c18": "拜。師拈起盞子曰。直下不負從上諸聖。曰直指人",
    "X66n1297_057:0624c19": "心見性成佛又作麼生。師放下盞子便歸方丈。僧",
    "X66n1297_057:0624c20": "隨後入。師翹一足曰。大地不容鍼。汝從何處來。曰",
    "X66n1297_057:0624c21": "直是維摩也緘口不得。師曰偶爾之間又逢猛虎。",
    "X66n1297_057:0624c22": "僧便作虎聲。師以拄杖作亞槍勢。僧却把住曰大",
    "X66n1297_057:0624c23": "地不容鍼何處得者箇來。師曰。不但維摩。文殊也",
    "X66n1297_057:0624c24": "緘口不得。曰著箭虎不可當。師與一掌推出方丈。",
    "X66n1297_057:0625a01": "一句兩句。葛藤露布。維摩文殊。緘口無處。暗箭藏鋒。",
    "X66n1297_057:0625a02": "射中猛虎。一掌相酬。繪事後素。(方菴顯)",
    "X66n1297_057:0625a03": "第一句。言不及。見利忘錐。何得何失。拈起放下。翹足",
    "X66n1297_057:0625a04": "而立。文殊維摩。槍箭交擊。果不可當。一掌推出。縱是",
    "X66n1297_057:0625a05": "舜若多神。額頭也須汗出。(石溪月)",
    "X66n1297_057:0625a06": "長髭問僧甚處來。曰九華控石菴。師曰菴主是什",
    "X66n1297_057:0625a07": "麼人。曰馬祖下尊宿。師曰名什麼。曰不委它法號。",
    "X66n1297_057:0625a08": "師曰它不委你不委。曰尊宿眼在甚處。師曰。若是",
    "X66n1297_057:0625a09": "菴主親來。今日也須喫棒。曰賴遇和尚放過某甲。",
    "X66n1297_057:0625a10": "師曰百年後討箇師僧也難得。",
    "X66n1297_057:0625a11": "翠峰顯云。是則二俱作家。要且祇解收虎尾。不解據",
    "X66n1297_057:0625a12": "虎頭。若使德山令行。竝須瓦解。　資福廣云。熱燄川",
    "X66n1297_057:0625a13": "流。洪濤雲湧。者僧能聿身經過。固是難得。末後被人",
    "X66n1297_057:0625a14": "陰蛀。惜。乎　雪竇正云。作家相見。照用同時。行說俱",
    "X66n1297_057:0625a15": "到。就中覓纖毫過患了不可得。明覺則欲決黃河之",
    "X66n1297_057:0625a16": "濤。控華山之石。明眼看來。正是冬行春令。",
    "X66n1297_057:0625a17": "斂其鋒。藏其用。縝密不發發即中。李公山裏著箭時。",
    "X66n1297_057:0625a18": "張公嶺外冷頭痛。磨礱砥礪功已成。作家作家不驚",
    "X66n1297_057:0625a19": "眾。(天水廣)",
    "X66n1297_057:0625a20": "鳳翔府法門寺佛陀禪師(石頭遷嗣)常持數珠念三種",
    "X66n1297_057:0625a21": "名號曰。一釋迦。二元和。三佛陀。自餘是什麼盌躂",
    "X66n1297_057:0625a22": "丘。乃過一珠。終而復始。",
    "X66n1297_057:0625a23": "三種佳名一個過。邀君把手上高坡。時人自沒登山",
    "X66n1297_057:0625a24": "力。空負當年一曲歌。(佛燈珣)",
    "X66n1297_057:0625b01": "釋迦元和與佛陀。摩訶悉達哩娑訶。自餘甚麼盌躂",
    "X66n1297_057:0625b02": "丘。六一居士歐陽修。三山半落青天外。二水中分白",
    "X66n1297_057:0625b03": "鷺洲。(三宜盂)",
    "X66n1297_057:0625b04": "深更小玉喚頻頻。却笑檀郎不識聲。啼得血流無用",
    "X66n1297_057:0625b05": "處。不如緘口過殘春。(天岸昇)",
    "X66n1297_057:0625b06": "雪眉婆子錦衣裳。頻喚兒郎用意良。傾盡熱腸猶不",
    "X66n1297_057:0625b07": "諾。可憐恩義一齊忘。(契音陵)",
    "X66n1297_057:0625b08": "汾州石樓禪師(石頭遷嗣)問僧近離甚處。曰漢國師。曰",
    "X66n1297_057:0625b09": "漢國天子還重佛法也無。曰。苦哉賴值問著某甲。",
    "X66n1297_057:0625b10": "問著別人即禍生。師曰作箇什麼。曰。人尚不見。有",
    "X66n1297_057:0625b11": "何佛法可重。師曰闍黎受戒多少時。曰二十夏。師",
    "X66n1297_057:0625b12": "曰大好不見有人。便打。(或作棗樹二世)",
    "X66n1297_057:0625b13": "翠峰顯云。者僧棒既喫。要且去不再來。石樓令雖行。",
    "X66n1297_057:0625b14": "爭奈無風起浪。　南堂欲云。者僧句裏藏鋒。石樓棒",
    "X66n1297_057:0625b15": "頭有眼。說什麼去不再來。直須棒了出院。　天奇瑞",
    "X66n1297_057:0625b16": "云。埋兵索戰輸他作者。量敵排軍豈不傷軀。正眼從",
    "X66n1297_057:0625b17": "來付大謀。大眾到者裏如何免得。良久云。塗毒鼓邊",
    "X66n1297_057:0625b18": "休側耳。　古南門云。者僧有前無後。石樓有後無前。",
    "X66n1297_057:0625b19": "翠峰明眼難瞞。要且錯過棒頭。",
    "X66n1297_057:0625b20": "知君才調本翩翩。為許從戎赴朔邊。紅粉樓中應計",
    "X66n1297_057:0625b21": "日。臙脂山下莫經年。(海舟慈)",
    "X66n1297_057:0625b22": "石樓因僧問。未識本來性。乞師方便。師曰石樓無",
    "X66n1297_057:0625b23": "耳朵。曰某甲自知非。師曰老僧還有過。曰和尚過",
    "X66n1297_057:0625b24": "在什麼處。師曰過在汝非處。僧作禮。師便打。",
    "X66n1297_057:0625c01": "永寧鼎云。石樓無耳埵。[赤*支]粉滿面塗。者僧解禮拜。祇",
    "X66n1297_057:0625c02": "恐不是玉。雖然。黨理不黨親。",
    "X66n1297_057:0625c03": "納款投降足可觀。將凹補凸有何難。雖然不費纖毫",
    "X66n1297_057:0625c04": "力。不覺髑髏徹底乾。(鐵機信)",
    "X66n1297_057:0625c05": "澧州大同普濟禪師(石頭遷嗣)因僧問如何是本來人。",
    "X66n1297_057:0625c06": "師曰共住不相識。曰恁麼則禮拜去也。師曰暗寫",
    "X66n1297_057:0625c07": "愁腸寄阿誰。",
    "X66n1297_057:0625c08": "魯菴遠云。共住不識。且道是本來人也無。既是。因甚",
    "X66n1297_057:0625c09": "不識。祇如者僧禮拜。是會不會。　佛化弘云。既不識。",
    "X66n1297_057:0625c10": "暗寫愁腸作麼。須知本來人被大同塗污了也。者僧",
    "X66n1297_057:0625c11": "禮拜。夫人必自侮。",
    "X66n1297_057:0625c12": "共住同行世莫知。幾人當面便逢伊。縱饒紹續家門",
    "X66n1297_057:0625c13": "者。半是貧寒乞養兒。(保寧勇)",
    "X66n1297_057:0625c14": "大同見龐居士來便掩却門曰。多智老翁莫與相",
    "X66n1297_057:0625c15": "見。士曰獨坐獨語過在阿誰。師便開門。纔出。被士",
    "X66n1297_057:0625c16": "把住曰。師多智我多智。師曰多智且置。閉門開門",
    "X66n1297_057:0625c17": "卷之與舒相較幾許。士曰祇此一問氣急殺人。師",
    "X66n1297_057:0625c18": "默然。士曰弄巧成[矢*出]。",
    "X66n1297_057:0625c19": "魯菴遠云。弄巧成拙。大同領取一半。龐老領取一半。",
    "X66n1297_057:0625c20": "雖然。龐老早退大同三十里了也。",
    "X66n1297_057:0625c21": "大同因米和尚領眾到。纔欲相見。師便拽轉禪牀",
    "X66n1297_057:0625c22": "面壁而坐。米於背後立少時。却回客位。師曰是即",
    "X66n1297_057:0625c23": "是。若不驗過。已後遭人貶剝。乃令侍者請米至。米",
    "X66n1297_057:0625c24": "纔上却拽轉便坐。師乃繞禪牀一帀便歸方丈。米",
    "X66n1297_057:0626a01": "却拽轉禪牀領眾便去。",
    "X66n1297_057:0626a02": "廣胤標云。反古者不可非。循禮者何足多。二老一期",
    "X66n1297_057:0626a03": "相見。直是眼便手親。光前耀後。然仔細看來。翻成特",
    "X66n1297_057:0626a04": "地。何也。誰謂含愁獨不見。更教明月照流。黃　白巖",
    "X66n1297_057:0626a05": "符云。偷天之作。入地之謀。在二老互擅其長。若論古",
    "X66n1297_057:0626a06": "佛家風。且各與他三尺覆面布子。",
    "X66n1297_057:0626a07": "主賓有禮合隨常。相見何緣轉面墻。贏得一堂風冷",
    "X66n1297_057:0626a08": "淡。千秋明月兩禪牀。(豁堂嵓)",
    "X66n1297_057:0626a09": "大同問龐居士曰。是箇言語。古今少人避得。祇如",
    "X66n1297_057:0626a10": "龐公還避得麼。士曰諾。師再舉前話。士曰什麼處",
    "X66n1297_057:0626a11": "去來。師曰非但如今。古人亦有此語。士作舞出去。",
    "X66n1297_057:0626a12": "師曰。風顛老風顛老。自過教誰檢。",
    "X66n1297_057:0626a13": "慣逐羊腸路。相逢莫問津。江山異今古。風物逐時新。",
    "X66n1297_057:0626a14": "(方菴顯)",
    "X66n1297_057:0626a15": "大同因龐居士來提起笊篱喚曰大同師大同師。",
    "X66n1297_057:0626a16": "師不顧。士曰石頭一宗瓦解冰消。師曰若不得龐",
    "X66n1297_057:0626a17": "公輩灼然如此。士拋下笊篱曰寧教不直一文錢。",
    "X66n1297_057:0626a18": "師曰。錢雖不直。欠它又怎得。士作舞而退。師乃提",
    "X66n1297_057:0626a19": "起笊篱曰龐公龐公。士曰。你要我笊篱。我要你木",
    "X66n1297_057:0626a20": "杓。師作舞而退。士撫掌笑曰歸去來歸去來。",
    "X66n1297_057:0626a21": "石溪月云。大同把定。被龐公痛處一錐。直得左轉右",
    "X66n1297_057:0626a22": "側前依後隨。笊篱提起處。相呼作舞時。若言依[打-丁+羕]畵",
    "X66n1297_057:0626a23": "貓兒。定把黃金鑄子期。",
    "X66n1297_057:0626a24": "你愛我笊篱。我愛你木杓。主山纔放高。案山又岌嶪。",
    "X66n1297_057:0626b01": "居士大同師。將錯便就錯。歸去來兮天地寬。一對鐵",
    "X66n1297_057:0626b02": "錘何處著。(瞎堂遠)",
    "X66n1297_057:0626b03": "大同因僧問十二時中如何合道。師曰汝還識十",
    "X66n1297_057:0626b04": "二時麼。曰如何是十二時。師曰子丑寅卯。僧禮拜。",
    "X66n1297_057:0626b05": "師示頌曰。十二時中那字別。子丑寅卯我今說。若",
    "X66n1297_057:0626b06": "會惟心萬法空。釋迦彌勒從茲訣。",
    "X66n1297_057:0626b07": "十二時中別不別。通身是口難分說。東邨王老暗嗟",
    "X66n1297_057:0626b08": "吁。達磨西來有妙訣。(佛鑑懃)",
    "X66n1297_057:0626b09": "十二時中時時別。終日說兮未嘗說。經行坐臥在其",
    "X66n1297_057:0626b10": "中。吾今直下為君訣。(大圓智)",
    "X66n1297_057:0626b11": "子丑寅卯何曾別。古人今人如是說。喪盡靈臺一物",
    "X66n1297_057:0626b12": "無。佛祖分明為秘訣。(塗毒策)",
    "X66n1297_057:0626b13": "大鑒下四世",
    "X66n1297_057:0626b14": "潭州雲巖曇晟無住禪師(藥山儼嗣)藥山問聞汝解弄",
    "X66n1297_057:0626b15": "獅子是否。師曰是。曰弄得幾出。師曰弄得六出。曰",
    "X66n1297_057:0626b16": "我亦弄得。師曰和尚弄得幾出。曰我祇弄得一出。",
    "X66n1297_057:0626b17": "師曰。一即六。六即一。師後到溈山。溈問承聞長老",
    "X66n1297_057:0626b18": "在藥山弄獅子是否。師曰是。溈曰長弄有置時。師",
    "X66n1297_057:0626b19": "曰。要弄即弄。要置即置。溈曰置時獅子在什麼處。",
    "X66n1297_057:0626b20": "師曰置也置也。",
    "X66n1297_057:0626b21": "法昌遇云。好一場獅子。祇是有頭無尾。我當時若見",
    "X66n1297_057:0626b22": "溈山道置時獅子在什麼處。便與放出踞地金毛。直",
    "X66n1297_057:0626b23": "教溈山藏身無路。　泐潭準云。二老父子鈍置殺人。",
    "X66n1297_057:0626b24": "弄一個獅子也弄不出。若是準上座。祇消自弄拽得",
    "X66n1297_057:0626c01": "來。拈頭作尾拈尾作頭。轉兩個金睛。攫幾鉤鐵爪。吼",
    "X66n1297_057:0626c02": "一聲。直教百里內猛獸潛踪。虗空裏飛禽亂墜。準上",
    "X66n1297_057:0626c03": "座未弄師子。請大眾高著眼。先做一個定場。擲下拄",
    "X66n1297_057:0626c04": "杖云。個中消息子。能有幾人知。　棲霞成云。雲巖自",
    "X66n1297_057:0626c05": "謂解弄六出。及到溈山一出也弄不來。當時若解哮",
    "X66n1297_057:0626c06": "吼一聲。管教大溈倒退三千里。",
    "X66n1297_057:0626c07": "厇愬金毛獅子子。栴檀林下青莎裏。置也置也威自",
    "X66n1297_057:0626c08": "全。一出六出眉剔起。非擬擬。知幾幾。星流不啻三千",
    "X66n1297_057:0626c09": "里。天外風清哮吼時。為君吸盡西江水。咄。(明覺顯)",
    "X66n1297_057:0626c10": "放出金毛獅子。百獸不見踪由。要得爪牙全露。直須",
    "X66n1297_057:0626c11": "自把繩頭。(懶菴樞)",
    "X66n1297_057:0626c12": "雲巖問一尼曰汝爺在否。曰在。師曰年多少。曰年",
    "X66n1297_057:0626c13": "八十。師曰。汝有箇爺不年八十。汝還知否。曰莫是",
    "X66n1297_057:0626c14": "恁麼來者麼。師曰恁麼來者猶是兒孫。",
    "X66n1297_057:0626c15": "洞山价云。直是不恁麼來者亦是兒孫。　溈山果云。",
    "X66n1297_057:0626c16": "恁麼也不得。不恁麼也不得。畢竟作麼生。良久云。從",
    "X66n1297_057:0626c17": "來無位次。不用強安排。　百丈泐云。要識爺則易。識",
    "X66n1297_057:0626c18": "兒孫則難。年來家計蕭條甚。千里懸懸望信稀。",
    "X66n1297_057:0626c19": "雲巖因僧問。二十年在百丈侍巾缾。為甚麼心鐙",
    "X66n1297_057:0626c20": "不續。師曰頭上寶華冠。曰意旨如何。師曰大唐天",
    "X66n1297_057:0626c21": "子及冥王。",
    "X66n1297_057:0626c22": "九峰虔因僧問。大唐天子及冥王意旨如何。虔云。却",
    "X66n1297_057:0626c23": "憶洞上之言。　天植維云。金鍼密刺繡出錦縫重重。",
    "X66n1297_057:0626c24": "玉綫橫抽穿過羅紋結角。正是我雲巖老祖大機大",
    "X66n1297_057:0627a01": "用底玄旨。縱饒九峰向劫外明宗。爭奈花發靈苗春",
    "X66n1297_057:0627a02": "不借。畢竟如何。鵝王擇乳素非鴨類。",
    "X66n1297_057:0627a03": "玉鞭高舉擊金門。引出珊瑚價莫論。迥古輪王全意",
    "X66n1297_057:0627a04": "氣。不彰寶印自然尊。(丹霞淳)",
    "X66n1297_057:0627a05": "高坐龍樓勢獨尊。野老何曾問闕門。鼓腹不知堯舜",
    "X66n1297_057:0627a06": "力。荷鋤引犢過前邨。(永覺賢)",
    "X66n1297_057:0627a07": "閶闔重重遶五雲。九峰到此實難分。笑殺幾多迷路",
    "X66n1297_057:0627a08": "客。背指龍樓罵至尊。(南菴依)",
    "X66n1297_057:0627a09": "無端勒馬過王城。忽接香風上苑明。寶色棱棱風度",
    "X66n1297_057:0627a10": "曲。何人敢共御街行。(伴我侶)",
    "X66n1297_057:0627a11": "眉橫八彩目重瞳。佛祖齊教立下風。骨骼生來尊特",
    "X66n1297_057:0627a12": "甚。豈同粟散帶天聰。(湘翁沄)",
    "X66n1297_057:0627a13": "靈花從不待春開。劫外芬芳絕比材。尊貴位中誰共",
    "X66n1297_057:0627a14": "委。淡煙籠月浸莓苔。(宗楷元)",
    "X66n1297_057:0627a15": "雲巖因院主遊石室回。師問。汝去入到石室裏。為",
    "X66n1297_057:0627a16": "什麼便回。主無對。洞山代曰。彼中已有人占了也。",
    "X66n1297_057:0627a17": "師曰汝更去作什麼。山曰不可人情斷絕去也。",
    "X66n1297_057:0627a18": "天童覺云。低頭失却鍼。開眼拾得線。線無頭而莫度。",
    "X66n1297_057:0627a19": "鍼無穴以難穿。到者裏鸞膠續絃須是洞山始得。",
    "X66n1297_057:0627a20": "雲巖因僧問。暫時不在如同死人時如何。師曰便",
    "X66n1297_057:0627a21": "好埋却。",
    "X66n1297_057:0627a22": "便好埋却。更無依托。天上人間。逍遙快樂。切忌思量",
    "X66n1297_057:0627a23": "涉路途。不勞彈指開樓閣。(普菴玉)",
    "X66n1297_057:0627a24": "雲巖示眾。有箇人家兒子。問著無有道不得底。洞",
    "X66n1297_057:0627b01": "山出曰它屋裏有多少典籍。師曰一字也無。曰怎",
    "X66n1297_057:0627b02": "得與麼多知。師曰日夜不曾眠。曰問一段事得麼。",
    "X66n1297_057:0627b03": "師曰道得却不道。",
    "X66n1297_057:0627b04": "天寧琦云。道得却不道。作麼生會。常恨春歸無覓處。",
    "X66n1297_057:0627b05": "不知轉入此中來。",
    "X66n1297_057:0627b06": "雲巖因道吾問。大悲千手眼。那箇是正眼。師曰如",
    "X66n1297_057:0627b07": "人夜間背手摸枕子。曰我會也。師曰作麼生。曰徧",
    "X66n1297_057:0627b08": "身是手眼。師曰。道也太煞道。祇道得八成。曰你作",
    "X66n1297_057:0627b09": "麼生。師曰通身是手眼。",
    "X66n1297_057:0627b10": "白巖符云。我即不然。那個是正眼。向道瞎。他若道我",
    "X66n1297_057:0627b11": "會也。我要問他。雲門亭裏為甚不見。唐公嶺外事擬",
    "X66n1297_057:0627b12": "議不來。痛與一頓。為什麼。不見道通身是手眼。",
    "X66n1297_057:0627b13": "徧身是。通身是。拈來猶較十萬里。展翅鵬騰六合雲。",
    "X66n1297_057:0627b14": "摶風鼓蕩四溟水。是何埃塏兮忽生。那個毫釐兮未",
    "X66n1297_057:0627b15": "止。君不見。網珠垂範影重重。棒頭手眼從何起。(翠峰顯)",
    "X66n1297_057:0627b16": "一竅虗通。八面玲瓏。無象無私春入律。不留不礙月",
    "X66n1297_057:0627b17": "行空。清淨寶目功德臂。徧身何似通身是。現前手眼",
    "X66n1297_057:0627b18": "顯全機。大用縱橫何忌諱。(天童覺)",
    "X66n1297_057:0627b19": "演若怖回鏡裏首。那吒還復舊時身。不知手眼從何",
    "X66n1297_057:0627b20": "起。便道全軀在剎塵。(佛心才)",
    "X66n1297_057:0627b21": "通身是手眼。徧界不曾藏。背摸牀頭枕。翻身嫌夜長。",
    "X66n1297_057:0627b22": "(天寧璉)",
    "X66n1297_057:0627b23": "雲巖煎茶次。道吾問煎與阿誰。師曰有一人要。曰",
    "X66n1297_057:0627b24": "何不教伊自煎。師曰幸有某甲在。",
    "X66n1297_057:0627c01": "竭力朝昏奉一人。滿傾丹節展殷勤。夜深侍立垂簾",
    "X66n1297_057:0627c02": "底。不敢宸廷取次行。(頻吉祥)",
    "X66n1297_057:0627c03": "雲巖問僧作什麼來。曰石上語話來。師曰石還點",
    "X66n1297_057:0627c04": "頭也無。僧無對。乃自代曰。未語話時却點頭。",
    "X66n1297_057:0627c05": "洞山瑩代云。多幸和尚證明。　證果興代云。要他點",
    "X66n1297_057:0627c06": "頭。堪作甚麼。",
    "X66n1297_057:0627c07": "雲巖埽地次。道吾曰太區區生。師曰須知有不區",
    "X66n1297_057:0627c08": "區者。曰恁麼則有第二月也。師豎起笤帚柄曰者",
    "X66n1297_057:0627c09": "箇是第幾月。吾休去。",
    "X66n1297_057:0627c10": "玄沙備云。正是第二月。　長慶稜問玄沙。被他倒轉",
    "X66n1297_057:0627c11": "埽帚柄驀面摵。又作麼生。沙休去。　羅山閒云。噫。兩",
    "X66n1297_057:0627c12": "個漢不識好惡。雲巖個漢縛手縛脚。死來多少時也。",
    "X66n1297_057:0627c13": "　雲門偃云。奴見婢殷勤。　溈山喆云。將勤補拙。",
    "X66n1297_057:0627c14": "　保福展云。雲巖大似泥裏推車。步步區區。　翠峰顯",
    "X66n1297_057:0627c15": "於第二月也下別云。洎合放過。　溈山行云。道吾平",
    "X66n1297_057:0627c16": "地生堆。雲巖因行掉臂。玄沙道正是第二月。面皮厚",
    "X66n1297_057:0627c17": "多少。且道豎起埽帚意作麼生。十成好個金剛鑽。攤",
    "X66n1297_057:0627c18": "向門前賣與誰。　超目諳云。一人先行不到。一人末",
    "X66n1297_057:0627c19": "後太過。二途不涉。你諸人又向甚麼處見雲巖。鴛鴦",
    "X66n1297_057:0627c20": "繡出從君看。不把金鍼度與人。　天寧琦云。雲巖豎",
    "X66n1297_057:0627c21": "帚。道吾休去。總是第二月。那個是不區區者。此夜一",
    "X66n1297_057:0627c22": "輪滿。清光何處無。　磬山修云。我若作道吾。待道者",
    "X66n1297_057:0627c23": "是第幾月。但云恰是。管教他掃帚無地放在。　鼓山",
    "X66n1297_057:0627c24": "賢云。玄沙長慶者一輩漢眾口鑠金。非是不知雲巖",
    "X66n1297_057:0628a01": "意。祇要渠據令而行。雪峰門下不道不是。藥山門下",
    "X66n1297_057:0628a02": "猶隔十萬里在。　博山來云。糞掃堆頭辨實。笤帚柄",
    "X66n1297_057:0628a03": "裏藏身。管他第二月第幾月。用得著便用。玄沙雲門",
    "X66n1297_057:0628a04": "語裏有刺。是賞伊罰伊。莫嫌霜露冷。添得好清香。",
    "X66n1297_057:0628a05": "借來聊爾了門頭。得用隨宜即便休。象骨巖前弄蛇",
    "X66n1297_057:0628a06": "手。兒時做處老知羞。(宏智覺)",
    "X66n1297_057:0628a07": "隨時舉處絕周遮。得用相宜即當家。笤帚那邊看好",
    "X66n1297_057:0628a08": "月。不知轉見事如麻。(頻吉祥)",
    "X66n1297_057:0628a09": "潭州道吾山宗智禪師(藥山儼嗣)僧問如何是和尚深",
    "X66n1297_057:0628a10": "深處。師下禪牀作女人拜曰。謝子遠來。無可祇待。",
    "X66n1297_057:0628a11": "驪龍海臥瑞雲高。四望歸宗萬派潮。木人來問西宮",
    "X66n1297_057:0628a12": "事。回惠東園一顆桃。(投子青)",
    "X66n1297_057:0628a13": "深深親下拜。三代禮全該。此意如不然。玉帛云乎哉。",
    "X66n1297_057:0628a14": "(無準範)",
    "X66n1297_057:0628a15": "歲稔時清禮儀多。相逢陪酒又陪歌。當筵不解開懷",
    "X66n1297_057:0628a16": "飲。如此一天風月何。(東叟頴)",
    "X66n1297_057:0628a17": "道吾見南泉。泉問闍黎名什麼。師曰宗智。曰智不",
    "X66n1297_057:0628a18": "到處作麼生宗。師曰切忌道著。曰灼然道着即頭",
    "X66n1297_057:0628a19": "角生。三日後師與雲巖在後架把鍼。泉見乃問。智",
    "X66n1297_057:0628a20": "頭陀前日道智不到處切忌道著。道著即頭角生。",
    "X66n1297_057:0628a21": "合作麼生行履。師便抽身入僧堂。泉便歸方丈。師",
    "X66n1297_057:0628a22": "復來把鍼。巖曰師弟適來為什麼不抵對和尚。師",
    "X66n1297_057:0628a23": "曰你不妨伶俐。巖不薦却問南泉。適來智頭陀為",
    "X66n1297_057:0628a24": "甚不抵對和尚。泉曰它却是異類中行。巖曰如何",
    "X66n1297_057:0628b01": "是異類中行。泉曰。不見道智不到處切忌道著。道",
    "X66n1297_057:0628b02": "著即頭角生。直須向異類中行。巖亦不會。",
    "X66n1297_057:0628b03": "雲居膺因僧問。切忌道著意作麼生。居云此語最毒。",
    "X66n1297_057:0628b04": "云如何是最毒句。居云一棒打殺龍蛇。　五磊權云。",
    "X66n1297_057:0628b05": "與麼說話大似病鳥棲蘆。太殺無轉智。者裏則不然。",
    "X66n1297_057:0628b06": "智不到處正好道著。雨灑巖花。風生殿角。診候臨時。",
    "X66n1297_057:0628b07": "應病與藥。看孔著楔。解黏去縛。天馬挨開大施門。震",
    "X66n1297_057:0628b08": "動乾坤星斗落。",
    "X66n1297_057:0628b09": "言詮不到是同袍。拂袖歸堂眾乃淘。沙礫真金無辨",
    "X66n1297_057:0628b10": "別。不須疑慮更忉忉。(汾陽昭)",
    "X66n1297_057:0628b11": "金剛際下古髑髏。幾破人蹋血濺空。明月任後君自",
    "X66n1297_057:0628b12": "掬。寒松那棄白雲封。(投子青)",
    "X66n1297_057:0628b13": "道吾同雲巖回藥山。巖問如何是異類中行。山曰",
    "X66n1297_057:0628b14": "我今日困倦且待別時來。巖曰某甲特為此事歸",
    "X66n1297_057:0628b15": "來。山曰且去。巖便出。師在方丈外聞巖不薦。不覺",
    "X66n1297_057:0628b16": "齩得指頭血出。下來却問。巖師兄問和尚那因緣",
    "X66n1297_057:0628b17": "作麼生。巖曰和尚不為我說。師便低首。",
    "X66n1297_057:0628b18": "饑餐嫩艸遙山去。渴飲寒泉曲澗回。放蕩不畊空劫",
    "X66n1297_057:0628b19": "地。暮天何用牧歌催。(丹霞淳)",
    "X66n1297_057:0628b20": "撥轉當頭別有機。旁行一路少人知。古殿雲深無屐",
    "X66n1297_057:0628b21": "迹。春風艸長過前溪。(永覺賢)",
    "X66n1297_057:0628b22": "道吾指佛桑花問僧。者箇何似那箇。曰直得寒毛",
    "X66n1297_057:0628b23": "卓豎。師曰畢竟如何。曰道吾門下底。師曰十里大",
    "X66n1297_057:0628b24": "王。",
    "X66n1297_057:0628c01": "昭覺勤云。以膠投漆。驗影知形。不諳正去偏來。爭解",
    "X66n1297_057:0628c02": "明投暗合。還委悉麼。蝦蟆跳上梵天。蚯蚓驀過東海。",
    "X66n1297_057:0628c03": "　徑山筞云。不開戶牖安知明月之光。不泛僊槎安",
    "X66n1297_057:0628c04": "覩天河之勢。道吾以楔㧞楔。者僧以智破智。雖然驀",
    "X66n1297_057:0628c05": "路相逢。未免三頭六臂。會麼。愛他年少子。翻作白頭",
    "X66n1297_057:0628c06": "翁。",
    "X66n1297_057:0628c07": "道吾因雲巖問。師兄家風作麼生。師曰教汝指點",
    "X66n1297_057:0628c08": "著堪作什麼。巖曰無者箇來多少時也。師曰牙根",
    "X66n1297_057:0628c09": "猶帶酸澀在。",
    "X66n1297_057:0628c10": "永寧鼎云。若展綿密即得。要作石頭兒孫未免旁觀",
    "X66n1297_057:0628c11": "皺斷眉。",
    "X66n1297_057:0628c12": "道吾因石霜問。百年後有人問極則事。向它道什",
    "X66n1297_057:0628c13": "麼。師喚沙彌。彌應諾。師曰添淨缾水著師。良久却",
    "X66n1297_057:0628c14": "問霜。適來問什麼。霜再舉。師便歸方丈。霜有省。",
    "X66n1297_057:0628c15": "垂手還他作者機。尋常語裏布槍旗。重詢擬進歸方",
    "X66n1297_057:0628c16": "丈。一句分明更不疑。(丹霞淳)",
    "X66n1297_057:0628c17": "春風初喜到天涯。二月山城處處花。笙管樓臺歌一",
    "X66n1297_057:0628c18": "曲。玉人扶得醉來家。(雲岫巒)",
    "X66n1297_057:0628c19": "道吾曰。高不在絕頂。富不在福嚴。樂不在天堂。苦",
    "X66n1297_057:0628c20": "不在地獄。",
    "X66n1297_057:0628c21": "妙喜云。高在絕頂。富在福嚴。樂在天堂。苦在地獄。",
    "X66n1297_057:0628c22": "　南堂欲云。一人高高處觀之不足。一人低低處平之",
    "X66n1297_057:0628c23": "有餘。唱教門中足可觀光。衲僧門下猶欠悟在。　法",
    "X66n1297_057:0628c24": "林音云。二大老還得相見也無。",
    "X66n1297_057:0629a01": "道吾因溈山問甚處去來。師曰看病來。曰有幾人",
    "X66n1297_057:0629a02": "病。師曰有病底有不病底。曰不病底莫是智頭陀",
    "X66n1297_057:0629a03": "麼。師曰。病與不病總不干它事。速道速道。曰道得",
    "X66n1297_057:0629a04": "也與它沒交涉。",
    "X66n1297_057:0629a05": "博山來云。溈山懷仁。道吾尚義。二老雖則不露鍼鋒。",
    "X66n1297_057:0629a06": "也太殺俊俏。且道誰是病者。誰是不病者。誰是不干",
    "X66n1297_057:0629a07": "者。　平陽忞云。一千五百人善知識作與麼語話。若",
    "X66n1297_057:0629a08": "是山僧。與他劈脊便棒雖。然者一棒有負墮處。",
    "X66n1297_057:0629a09": "妙藥何曾過口。神醫莫能措手。若存也渠本非無。至",
    "X66n1297_057:0629a10": "虗也渠本非有。不滅而生。不亡而壽。全超威音之前。",
    "X66n1297_057:0629a11": "獨步空劫之後。成平也天蓋地擎。運轉也烏飛兔走。",
    "X66n1297_057:0629a12": "(天童覺)",
    "X66n1297_057:0629a13": "絕勝天容不露姿。深宮獨處許誰知。偶因天外乘槎",
    "X66n1297_057:0629a14": "使。話落人間不自持。(嘯月朗)",
    "X66n1297_057:0629a15": "道吾因有施主施裩。南泉提起示眾曰。法身具四",
    "X66n1297_057:0629a16": "大不。有人道得與它一腰裩。師曰。性地非空。空非",
    "X66n1297_057:0629a17": "性地。此是地大。三大亦然。泉乃與裩一腰。",
    "X66n1297_057:0629a18": "永寧鼎云。且道與裩一腰是賞伊是罰伊。",
    "X66n1297_057:0629a19": "道吾到五峰。峰問還識藥山老宿麼。師曰不識。曰",
    "X66n1297_057:0629a20": "為甚麼不識。師曰不識不識。",
    "X66n1297_057:0629a21": "白雲深處路難通。擬問踪由已涉功。挂角羚羊無影",
    "X66n1297_057:0629a22": "迹。從容還落正偏中。(丹霞淳)",
    "X66n1297_057:0629a23": "道吾聞僧念維摩經曰。八千菩薩五百聲聞。皆欲",
    "X66n1297_057:0629a24": "隨從文殊師利。師問曰甚麼處去。僧無對。師便打。",
    "X66n1297_057:0629b01": "禾山代云。給侍者方諧。　雲林輅云。何不道領棒却",
    "X66n1297_057:0629b02": "好。",
    "X66n1297_057:0629b03": "道吾因雲巖修鞵次乃問作什麼。巖曰將敗壞補",
    "X66n1297_057:0629b04": "敗壞。師曰何不道即敗壞非敗壞。",
    "X66n1297_057:0629b05": "珊瑚枝上產鴛鴦。相喚相呼水國忙。豈是斷腸聲怕",
    "X66n1297_057:0629b06": "聽。冰心一片倩誰揚。(粟菴鼎)",
    "X66n1297_057:0629b07": "道吾因雲巖不安乃問。離此殻漏子。向甚處相見。",
    "X66n1297_057:0629b08": "巖曰不生不滅處相見。師曰何不道非不生不滅",
    "X66n1297_057:0629b09": "處亦不求相見。",
    "X66n1297_057:0629b10": "翠峰顯云。侍者與我記取者一問。　昭覺勤代云。何",
    "X66n1297_057:0629b11": "處不逢渠。　呆菴莊云。不生不滅與非不生不滅處",
    "X66n1297_057:0629b12": "總無相見分。若有問雲居。脫却殻漏子向什麼處相",
    "X66n1297_057:0629b13": "見。只向他道什麼處不相見。驀拈拄杖畫一畫。",
    "X66n1297_057:0629b14": "道吾因雲巖臨遷化遣書來辭。師覧書畢曰。雲巖",
    "X66n1297_057:0629b15": "不知有。我悔當時不向伊道。雖然如是。要且不違",
    "X66n1297_057:0629b16": "藥山之子。",
    "X66n1297_057:0629b17": "報慈遂云。古人與麼道。還知有也未。雲巖當時不會。",
    "X66n1297_057:0629b18": "那裏是他不會處。　翠巖芝云。道吾道雲巖不知有。",
    "X66n1297_057:0629b19": "悔當時不向伊說。祇如與麼道。道吾還知有也無。",
    "X66n1297_057:0629b20": "　彌陀德臨寂舉云。雲巖老祖臨行賣俏不顧家醜。道",
    "X66n1297_057:0629b21": "吾恁麼語話。也是利動君子。老僧不似雲巖聯聯纖",
    "X66n1297_057:0629b22": "纖欲了不了。驀呈拄杖云。阿魏無真。黃金無假。全身",
    "X66n1297_057:0629b23": "推出大街頭。一任時人醻聲價。擲杖而寂。",
    "X66n1297_057:0629b24": "宗鑑法林卷五十七"
}