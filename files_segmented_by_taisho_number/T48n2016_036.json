{
    "T48n2016_036:0623b24": "36宗鏡錄卷第三十六",
    "T48n2016_036:0623b26": "慧日永明寺主智覺禪師延壽集",
    "T48n2016_036:0623b27": "夫觀門略有二種。一依禪宗。及圓教。上上根",
    "T48n2016_036:0623b28": "人。直觀心性。不立能所。不作想念。定散俱觀。",
    "T48n2016_036:0623b29": "內外咸等。即無觀之觀。靈知寂照。二依觀",
    "T48n2016_036:0623c01": "門。觀心似現前境。雖權立假相。悉從心變。",
    "T48n2016_036:0623c02": "如觀經中。立日觀水觀等十六觀門。上生經",
    "T48n2016_036:0623c03": "中。觀兜率天宮彌勒內院等。諸章鈔釋云。言",
    "T48n2016_036:0623c04": "觀一字。理有二種。一觀矚。二觀察。初觀矚者。",
    "T48n2016_036:0623c05": "如前五識緣五塵境。矚對前境。顯現分明。無",
    "T48n2016_036:0623c06": "推度故。現量性境之所攝故。次觀察者。向自",
    "T48n2016_036:0623c07": "識上。安模建立。伺察推尋境分劑故。今立觀",
    "T48n2016_036:0623c08": "門。即當第二觀察。約能觀之心。出體有四。一",
    "T48n2016_036:0623c09": "剋性出體。唯別境慧。此慧能揀去散亂染無",
    "T48n2016_036:0623c10": "記等。擇留善淨所變境故。二能所引體。定",
    "T48n2016_036:0623c11": "引慧故。三相應體。五蘊除色。四眷屬體。并",
    "T48n2016_036:0623c12": "色五蘊。問。相應四蘊心王心所。取其何者為",
    "T48n2016_036:0623c13": "能觀察。答。先辯心王。次明心所。若八識心",
    "T48n2016_036:0623c14": "王。唯取第六。問。前五七八俱能緣慮。何以不",
    "T48n2016_036:0623c15": "取。答。且前五識。有漏位中。唯現量緣實五塵",
    "T48n2016_036:0623c16": "境。第八唯現量緣三境故。種子根身器世間",
    "T48n2016_036:0623c17": "境。性唯無記。第七有漏位中。常緣第八見分",
    "T48n2016_036:0623c18": "為境。非量所收。今能觀心。因教比知變起相",
    "T48n2016_036:0623c19": "分。比量善性獨影境攝故。唯第六有此功能。",
    "T48n2016_036:0623c20": "問。第六心王。有其幾種。答。義說有四。一明了",
    "T48n2016_036:0623c21": "意識。與前五識同緣五塵。分明顯了。二定中",
    "T48n2016_036:0623c22": "意識。引得上定。定中所起。三獨散意識。不與",
    "T48n2016_036:0623c23": "前五同緣。為揀明了。故立獨名。又非定中所",
    "T48n2016_036:0623c24": "起。故名為散。獨於散位而生起故。四夢中意",
    "T48n2016_036:0623c25": "識。於睡眠位。起此識故。問。四中何者是能",
    "T48n2016_036:0623c26": "觀心。答。得上定者。定中意識。現量觀故。未",
    "T48n2016_036:0623c27": "得定者。獨散意識。能為觀體。次明心所者。有",
    "T48n2016_036:0623c28": "五十一法。總分六位。且通辯諸識有漏位中",
    "T48n2016_036:0623c29": "相應者。前五識各有三十四心所相應。謂遍",
    "T48n2016_036:0624a01": "行五。別境五。善十一根本煩惱三貪嗔癡。中",
    "T48n2016_036:0624a02": "隨二大隨八。第六識三界三性。定散通論。具",
    "T48n2016_036:0624a03": "與五十一心所相應。第七識與十八心所相",
    "T48n2016_036:0624a04": "應。謂遍行五。根本煩惱四。我癡．我見．我慢．",
    "T48n2016_036:0624a05": "我愛。大隨八別境中慧。第八識唯與遍行心",
    "T48n2016_036:0624a06": "所相應。此八種識。若成無漏。唯與二十一心",
    "T48n2016_036:0624a07": "所相應。謂遍行別境善法。今明能觀心。但唯",
    "T48n2016_036:0624a08": "善性。第六識。其相應心所。隨心王說。定中心",
    "T48n2016_036:0624a09": "所唯二十一。謂遍行五。別境五。善十一。或",
    "T48n2016_036:0624a10": "尋伺中隨取一法。即二十二。尋麁伺細。不俱",
    "T48n2016_036:0624a11": "起故。淺深推度。思慧為體。若與散位心王相",
    "T48n2016_036:0624a12": "應。即二十法。於前善中除輕安故。輕安一法",
    "T48n2016_036:0624a13": "是定引故。有定資身。方得調暢。有輕安義。或",
    "T48n2016_036:0624a14": "二十一。於尋伺中隨取一故。問。能觀心於三",
    "T48n2016_036:0624a15": "境之中。此何境。答。定散二位皆獨影境。變假",
    "T48n2016_036:0624a16": "相故。此假相分從能緣見分種生。自無其種。",
    "T48n2016_036:0624a17": "故名獨影。不同性境是實色。心。各有種生。如",
    "T48n2016_036:0624a18": "眼識緣色等。又不同帶質境。心緣心時定有",
    "T48n2016_036:0624a19": "質故。中間相分。從質見起。言獨影境。自有二",
    "T48n2016_036:0624a20": "類。一有質。即此觀心。託彼為質。二無質。緣龜",
    "T48n2016_036:0624a21": "毛等。問。既有彼質。何非帶質。答。帶質有二。",
    "T48n2016_036:0624a22": "一真帶質。以心緣心。如第七緣第八。第六緣",
    "T48n2016_036:0624a23": "餘識。二似帶質。心緣色故。即此所觀。帶彼",
    "T48n2016_036:0624a24": "質故。通似帶質。問。定散二位。託彼質緣。熏得",
    "T48n2016_036:0624a25": "何種。答。唯熏能觀心心所見分種子。相分是",
    "T48n2016_036:0624a26": "假。不熏。有漏觀心。不熏無漏質種。問。三量",
    "T48n2016_036:0624a27": "之中。此是何量。答。定位現量收。散位比量攝。",
    "T48n2016_036:0624a28": "不通非量。非正觀故。問。三性何性。答。唯善",
    "T48n2016_036:0624a29": "性故。問。四緣何緣。答。四緣皆具。第六心王",
    "T48n2016_036:0624b01": "并實心所。皆從種生。此因緣。假相分是所緣。",
    "T48n2016_036:0624b02": "為緣。即前念引後念。是等無間緣。增上有",
    "T48n2016_036:0624b03": "二。一順。二違。順增上有二。一有力順。作此",
    "T48n2016_036:0624b04": "觀時。諸緣有力。隨順能觀。名有力增上。作",
    "T48n2016_036:0624b05": "此觀時。不障餘法。雖無力。能不違他。故名",
    "T48n2016_036:0624b06": "無力增上。二違增上。亦有二種。一違背。作",
    "T48n2016_036:0624b07": "此觀時。而能違背散亂心心所。又能違背無",
    "T48n2016_036:0624b08": "記性等。二違損。作此觀時。而能違損諸染",
    "T48n2016_036:0624b09": "法故。問。於三依中。此是何依。答。三依皆具。",
    "T48n2016_036:0624b10": "一因緣依。能觀心等有自種。子為因緣依。現",
    "T48n2016_036:0624b11": "依種故。亦名種子依。二俱有依。謂六根處。能",
    "T48n2016_036:0624b12": "與諸心心所為依故。今能觀第六用七八二",
    "T48n2016_036:0624b13": "識為所依故。亦名增上緣依。三開導依。謂前",
    "T48n2016_036:0624b14": "念心心所。開避引導後念心心所。取前念心",
    "T48n2016_036:0624b15": "王。名開導依。後念必依前念生故。即現在心",
    "T48n2016_036:0624b16": "望後念心。假名前念。亦名等無間緣依。問。五",
    "T48n2016_036:0624b17": "果之中。此是何果。答。能觀心體。非異熟果。",
    "T48n2016_036:0624b18": "唯第八識。是真異熟。二等流果。此能觀心心",
    "T48n2016_036:0624b19": "所。從自種生。種現俱善。流類齊等。三離繫果。",
    "T48n2016_036:0624b20": "此有漏觀。未斷障染繫縛法故。非離繫果。四",
    "T48n2016_036:0624b21": "士用果。有二。一人士用。此人能作此觀。人為",
    "T48n2016_036:0624b22": "士用。因觀心成就。即士用果。二法士用。作此",
    "T48n2016_036:0624b23": "觀時。諸緣法等有力。如世士夫力用。成就觀",
    "T48n2016_036:0624b24": "心。即士用果。五增上果。前四果中有不攝法。",
    "T48n2016_036:0624b25": "但於觀心有隨順義。即為其因。觀心成就。即",
    "T48n2016_036:0624b26": "增上果。問。此能觀心等。具幾緣生。答。具五緣",
    "T48n2016_036:0624b27": "生。一作意。警心故。二種子。生現法。三根。即第",
    "T48n2016_036:0624b28": "七識。四境。假相分。五根本。即第八識。若加",
    "T48n2016_036:0624b29": "等無間。即六緣生。如上理事雙明。方圓觀法。",
    "T48n2016_036:0624c01": "問。若境本無生。心常不住。又何煩立觀。背",
    "T48n2016_036:0624c02": "自天真。答。為未達本無生。而欲向外妄修",
    "T48n2016_036:0624c03": "者。令自內觀。冥合真性。如永嘉集云。誡其疎",
    "T48n2016_036:0624c04": "怠者。然渡海先須上船。非船何以能渡。修",
    "T48n2016_036:0624c05": "心必須入觀。非觀何以明心。心尚未明。相",
    "T48n2016_036:0624c06": "應何日。此勸守愚空坐。不慕進修者。如欲渡",
    "T48n2016_036:0624c07": "關津。非船靡濟。將窮生死。無智焉明。又云。妙",
    "T48n2016_036:0624c08": "契玄原者。夫悟心之士。寧執觀而迷旨。達教",
    "T48n2016_036:0624c09": "之人。豈滯言而惑理。理明則言語道斷。何言",
    "T48n2016_036:0624c10": "之能議。旨會則心行處滅。何觀之能思。心言",
    "T48n2016_036:0624c11": "不能思議者。可謂妙契寰中矣。斯乃得旨之",
    "T48n2016_036:0624c12": "人。奚須言境即屆寶所。終不問程。已見玉",
    "T48n2016_036:0624c13": "蟾。寧當執指。故般若吟云。見月休觀指。歸",
    "T48n2016_036:0624c14": "家罷問程。即心心是佛。何佛更堪成。輔行記",
    "T48n2016_036:0624c15": "問云。四句推檢。貪欲泯然。但有妙觀。無復貪",
    "T48n2016_036:0624c16": "欲。何得復云而起而照。答。防於起時理。須",
    "T48n2016_036:0624c17": "照。起不起俱照。照不照俱亡。亡不亡咸泯。泯",
    "T48n2016_036:0624c18": "不泯湛然。如是方成入空之觀。故云不見起",
    "T48n2016_036:0624c19": "照。起照宛然。如上所說諸觀門。一心之旨。義",
    "T48n2016_036:0624c20": "理昭彰。解雖分明。行須冥合。因解成行。行成",
    "T48n2016_036:0624c21": "解絕。不可一向執解。背道述宗。行解相應。方",
    "T48n2016_036:0624c22": "明宗鏡。如首楞嚴經所明。全為見性修行。不",
    "T48n2016_036:0624c23": "取多聞知解。所以如來。訶阿難言。非汝歷劫",
    "T48n2016_036:0624c24": "辛勤證修。雖復憶持十方如來十二部經清淨",
    "T48n2016_036:0624c25": "妙理。如恒河沙。只益戲論。汝雖談說因緣自",
    "T48n2016_036:0624c26": "然。決定明了。人間稱汝多聞第一以此積劫多",
    "T48n2016_036:0624c27": "聞熏習。不能免離摩登伽難。乃至阿難白佛",
    "T48n2016_036:0624c28": "言。世尊。我今雖承如是法音。知如來藏妙覺",
    "T48n2016_036:0624c29": "明心。遍十方界。含育如來十方國土。清淨寶",
    "T48n2016_036:0625a01": "嚴妙覺王剎。如來復責多聞無功。不逮修習。",
    "T48n2016_036:0625a02": "我今猶如旅泊之人。忽蒙天王賜與華屋。雖",
    "T48n2016_036:0625a03": "獲大宅。要因門入。唯願如來。不捨大悲。示我",
    "T48n2016_036:0625a04": "在會。諸蒙闇者。捐捨小乘。畢獲如來無餘涅",
    "T48n2016_036:0625a05": "槃。本發心路。令有學者。從何攝伏。疇昔攀緣。",
    "T48n2016_036:0625a06": "得陀羅尼。入佛知見。是以佛告阿難。汝常聞",
    "T48n2016_036:0625a07": "我毘柰耶中。宣說修行三決定義。所謂攝心",
    "T48n2016_036:0625a08": "為戒。因戒生定。因定發慧。是則名為三無漏",
    "T48n2016_036:0625a09": "學。阿難。云何攝心。我名為戒。若諸世界六道",
    "T48n2016_036:0625a10": "眾生。其心不婬。則不隨其生死相續。汝修三",
    "T48n2016_036:0625a11": "昧本出塵勞。婬心不除。塵不可出。縱有多智",
    "T48n2016_036:0625a12": "禪定現前。如不斷婬。必落魔道。上品魔王。中",
    "T48n2016_036:0625a13": "品魔民。下品魔女。乃至汝以婬身求佛妙果。",
    "T48n2016_036:0625a14": "縱得妙悟。皆是婬根。根本成婬。輪轉三塗。必",
    "T48n2016_036:0625a15": "不能出。如來涅槃。何路修證。必使婬機。身心",
    "T48n2016_036:0625a16": "俱斷。斷性亦無。於佛菩提。斯可希冀。若不斷",
    "T48n2016_036:0625a17": "殺。修禪定者。譬如有人自塞其耳。高聲大叫",
    "T48n2016_036:0625a18": "求人不聞。此等名為欲隱彌露。若不斷偷。修",
    "T48n2016_036:0625a19": "禪定者。譬如有人水灌漏危欲求其滿。縱經",
    "T48n2016_036:0625a20": "塵劫。終無平復。若不斷大妄語者。如刻人糞",
    "T48n2016_036:0625a21": "為栴檀形。欲求香氣。無有是處。乃至造十習",
    "T48n2016_036:0625a22": "因。受六交報。十習因者。一者婬習。是故十方",
    "T48n2016_036:0625a23": "一切如來。色目行婬。同名欲火。菩薩見欲。如",
    "T48n2016_036:0625a24": "避火坑。二者貪習。是故十方一切如來。色目",
    "T48n2016_036:0625a25": "多求。同名貪水。菩薩見貪。如避瘴海。三者慢",
    "T48n2016_036:0625a26": "習。是故十方一切如來。色目我慢。名飲癡水。",
    "T48n2016_036:0625a27": "菩薩見慢。如避巨溺。四者瞋習。是故十方一",
    "T48n2016_036:0625a28": "切如來。色目瞋恚。名利刀劍。菩薩見瞋。如避",
    "T48n2016_036:0625a29": "誅戮。五者詐習。是故十方一切如來。色目姦",
    "T48n2016_036:0625b01": "偽。同名讒賊。菩薩見詐。如畏豺狼。六者誑",
    "T48n2016_036:0625b02": "習。是故十方一切如來。色目欺詐。同名劫殺。",
    "T48n2016_036:0625b03": "菩薩見誑。如踐蛇虺。七者怨習。是故十方一",
    "T48n2016_036:0625b04": "切如來。色目怨家。名違害鬼。菩薩見怨。如",
    "T48n2016_036:0625b05": "飲鴆酒。八者見習。是故十方一切如來。色目",
    "T48n2016_036:0625b06": "惡見。同名見坈。菩薩見諸虛妄遍執。如入毒",
    "T48n2016_036:0625b07": "󱐙。九者枉習。是故十方一切如來。色目怨謗。",
    "T48n2016_036:0625b08": "同名讒虎。菩薩見枉。如遭霹靂。十者訟習。交",
    "T48n2016_036:0625b09": "諠發於覆藏。是故十方一切如來。色目覆藏。",
    "T48n2016_036:0625b10": "同名陰賊。菩薩觀覆。如戴高山。履於巨海。六",
    "T48n2016_036:0625b11": "交報者。一者見報。二者聞報。三者嗅報。四",
    "T48n2016_036:0625b12": "者味報。五者觸報。六者思報。此六識造業。所",
    "T48n2016_036:0625b13": "招惡報。從六根出。各各招引惡果。臨終神",
    "T48n2016_036:0625b14": "識。墮無間獄。見受明暗二苦相。聞受開閉二",
    "T48n2016_036:0625b15": "苦相。嗅受通塞二苦相。味受吸吐二苦相。觸",
    "T48n2016_036:0625b16": "受合離二苦相。思受不覺覺知二苦相。一一",
    "T48n2016_036:0625b17": "受苦無量。具在經文。是以阿難已悟妙覺明",
    "T48n2016_036:0625b18": "心。知宗不昧。方乃重告善逝。密請修行。故",
    "T48n2016_036:0625b19": "知先悟後修。應須理行冥合。若但取一期知",
    "T48n2016_036:0625b20": "解。不慕進修。欲證究竟菩提。無有是處。故",
    "T48n2016_036:0625b21": "經云。縱得妙悟。皆是婬根。以生死根本不斷",
    "T48n2016_036:0625b22": "故。直須保護浮囊。方渡業海。如大涅槃經云。",
    "T48n2016_036:0625b23": "爾時海中有羅剎者。貪等煩惱各別現行。名",
    "T48n2016_036:0625b24": "一羅剎。全乞。喻索交合也。乞半。喻求摩觸也。",
    "T48n2016_036:0625b25": "三分之一喻索行事也。手許。喻共坐等也。微",
    "T48n2016_036:0625b26": "塵許。喻衣相觸也。若但破四重禁等者。合全",
    "T48n2016_036:0625b27": "乞浮囊也。破僧殘者。合乞其半也。犯偷蘭",
    "T48n2016_036:0625b28": "者。合三分之一也。犯捨墮及波逸提者。合乞",
    "T48n2016_036:0625b29": "手許也。二罪同篇。共合手許也。破突吉羅者。",
    "T48n2016_036:0625c01": "合乞微塵也。故知微細須持。方全戒體。如雖",
    "T48n2016_036:0625c02": "乞微塵之許。終壞浮囊。豈況全半乎。是以若",
    "T48n2016_036:0625c03": "犯此篇。其過尤重。非唯有障大道。不出塵勞。",
    "T48n2016_036:0625c04": "以惡業相酬。果牽地獄。十習因既作。六交報",
    "T48n2016_036:0625c05": "寧亡。皆是一念惡覺心生。顛倒想起。對境作",
    "T48n2016_036:0625c06": "因成之假。隨情運相續之心。不以智眼正觀。",
    "T48n2016_036:0625c07": "遂陷凡夫業道。雖則一期徇意。罔思萬劫沈",
    "T48n2016_036:0625c08": "身。是以一切如來同宣。審宜刻骨。十方菩",
    "T48n2016_036:0625c09": "薩皆懼。實可驚心。所以華嚴經云。爾時文殊",
    "T48n2016_036:0625c10": "師利菩薩。問法首菩薩言。佛子。如佛所說。若",
    "T48n2016_036:0625c11": "有眾生受持正法。悉能除斷一切煩惱。何故",
    "T48n2016_036:0625c12": "復有受持正法。而不斷者。隨貪瞋癡。隨慢隨",
    "T48n2016_036:0625c13": "覆。隨忿隨恨。隨嫉隨慳。隨誑隨諂。勢力所轉。",
    "T48n2016_036:0625c14": "無有離心。能受持法。何故復於心行之內。起",
    "T48n2016_036:0625c15": "諸煩惱。時法首菩薩。以頌答曰。佛子。善諦聽。",
    "T48n2016_036:0625c16": "所問如實義。非但以多聞。能入如來法。如人",
    "T48n2016_036:0625c17": "水所漂。懼溺而渴死。於法不修行。多聞亦如",
    "T48n2016_036:0625c18": "是。如人設美膳。自餓而不食。於法不修行。多",
    "T48n2016_036:0625c19": "聞亦如是。如人善方藥。自疾不能救。於法不",
    "T48n2016_036:0625c20": "修行。多聞亦如是。如人數他寶。自無半錢分。",
    "T48n2016_036:0625c21": "於法不修行。多聞亦如是。如有生王宮。而受",
    "T48n2016_036:0625c22": "餒與寒。於法不修行。多聞亦如是。如聾奏音",
    "T48n2016_036:0625c23": "樂。悅彼不自聞。於法不修行。多聞亦如是。如",
    "T48n2016_036:0625c24": "盲繢眾像。示彼不自見。於法不修行。多聞亦",
    "T48n2016_036:0625c25": "如是。譬如海船師。而於海中死。於法不修行。",
    "T48n2016_036:0625c26": "多聞亦如是。如在四衢道。廣說眾。好事。內自",
    "T48n2016_036:0625c27": "無實德。不行亦如是。大寶積經云。佛言。迦葉。",
    "T48n2016_036:0625c28": "若有趣菩薩乘善男子善女人等。適聞此法。",
    "T48n2016_036:0625c29": "不能生於如實深信。終不能得阿耨多羅三",
    "T48n2016_036:0626a01": "藐三菩提。何以故。由修學故證彼菩提。非不",
    "T48n2016_036:0626a02": "修學而能得證。若不修習得菩提者。猫兔等",
    "T48n2016_036:0626a03": "類。亦應證得無上菩提。何以故。不正行者。不",
    "T48n2016_036:0626a04": "能證得無上覺故。何以故。若不正行得菩提",
    "T48n2016_036:0626a05": "者。音聲言說。亦應證得無上菩提。作如是言。",
    "T48n2016_036:0626a06": "我當作佛。我當作佛。以此語故。無邊眾生",
    "T48n2016_036:0626a07": "應成正覺。永嘉集云。心與空相應。譏毀讚",
    "T48n2016_036:0626a08": "譽。何憂何喜。身與空相應。刀割香塗。何苦",
    "T48n2016_036:0626a09": "何樂。依報與空相應。施與劫奪。何得何失。",
    "T48n2016_036:0626a10": "心與空不空相應。愛見都忘。慈悲普救。身與",
    "T48n2016_036:0626a11": "空不空相應。內同枯木。外現威儀。依報與空",
    "T48n2016_036:0626a12": "不空相應。永絕貪求資財給濟。心與空不",
    "T48n2016_036:0626a13": "空非空非不空相應。實相初明。開佛知見。身",
    "T48n2016_036:0626a14": "與空不空非空非不空相應。一塵入正受。諸",
    "T48n2016_036:0626a15": "塵三昧起。依報與空不空非空非不空相應。",
    "T48n2016_036:0626a16": "香臺寶閣。嚴土化生。是以若不斷四重深愆。",
    "T48n2016_036:0626a17": "欲求一乘妙果。如塞耳大叫。難免他聞。徒灌",
    "T48n2016_036:0626a18": "漏卮。終無滿日。又若所行非所說。所說非所",
    "T48n2016_036:0626a19": "行。心口自違。相應何日。似盲畫眾像。如聾奏",
    "T48n2016_036:0626a20": "樂音。但悅彼情。於己無益。故知。聞之不證。解",
    "T48n2016_036:0626a21": "之不行。雖處多聞寶藏。如王宮凍死。虛遊",
    "T48n2016_036:0626a22": "諸佛智海。猶水中渴亡。比況可知。應須改",
    "T48n2016_036:0626a23": "轍。不生慚悔。焉稱智乎。問。此宗鏡錄於",
    "T48n2016_036:0626a24": "頓漸兩教。真緣二修。云何悟入。如何修行。",
    "T48n2016_036:0626a25": "答。今宗鏡中依無作三昧。觀真如一心。念念",
    "T48n2016_036:0626a26": "冥真。念念圓滿。如台教明。修無作三昧。觀真",
    "T48n2016_036:0626a27": "如實相。不見緣修作佛。亦不見真修作佛。亦",
    "T48n2016_036:0626a28": "不見真緣二修合故作佛。亦不離真緣二修",
    "T48n2016_036:0626a29": "而作佛。若無四修。即無四作。是無作三昧。豈",
    "T48n2016_036:0626b01": "同爾相州北道。明緣修作佛。南土大小乘師。",
    "T48n2016_036:0626b02": "亦多用緣修。亦不同相州南道。用真修作佛。",
    "T48n2016_036:0626b03": "問。偏用何過。答。道無諍。何得諍同水火。今",
    "T48n2016_036:0626b04": "明用三昧。修中道第一義諦。開無明。顯法性。",
    "T48n2016_036:0626b05": "忘真緣。離諍論。言語法滅。無量罪除。清淨",
    "T48n2016_036:0626b06": "心一。水若澄清。佛性寶珠自然現也。見佛",
    "T48n2016_036:0626b07": "性故。即住大涅槃。問曰。若爾者。今云何說。答",
    "T48n2016_036:0626b08": "曰。大涅槃經云。不生不生。名大涅槃。以修",
    "T48n2016_036:0626b09": "道得故。故不可說。豈如諸大乘論師。偏執定",
    "T48n2016_036:0626b10": "說。今以因緣故。亦可得說者。若解四悉檀意。",
    "T48n2016_036:0626b11": "如前四種說則無咎。次明證成者。若觀無明",
    "T48n2016_036:0626b12": "見中道者。即是入不二法門。住不思議解脫。",
    "T48n2016_036:0626b13": "故入不思議法門品云。若知無明即是明。明",
    "T48n2016_036:0626b14": "亦不可得。是為入不二法門。若入中道。即能",
    "T48n2016_036:0626b15": "雙照二諦。自然流入薩婆若海。今依四悉普",
    "T48n2016_036:0626b16": "為群機。於真緣二修中。是無作真修。頓漸",
    "T48n2016_036:0626b17": "四句中。若約上上根。是頓悟頓修。若約上",
    "T48n2016_036:0626b18": "根。或是頓悟漸修。問。如何是真緣二修。答。",
    "T48n2016_036:0626b19": "若約緣修用智成佛。真如但是境故。約緣修",
    "T48n2016_036:0626b20": "以明自也。真修正用真如一心為佛。萬行及",
    "T48n2016_036:0626b21": "智。但是福智莊嚴。故用真如一心為自。一切",
    "T48n2016_036:0626b22": "福智為他。若直了真如心即成佛者。是圓頓",
    "T48n2016_036:0626b23": "宗。若不了此心妄有修證者。是藏通等教灰",
    "T48n2016_036:0626b24": "斷之果。若依此心發行別修者。是別教大乘。",
    "T48n2016_036:0626b25": "與圓教即心便具者。所有行位功程。日劫相",
    "T48n2016_036:0626b26": "倍。故云即心是者疾。發心行者遲。問。既即",
    "T48n2016_036:0626b27": "心是。何用更修。答。只為是故。所以修。如鐵",
    "T48n2016_036:0626b28": "非金。即不可鍛成妙器。問。如何是頓漸四",
    "T48n2016_036:0626b29": "句。答。一漸修頓悟。二頓悟漸修。三漸修",
    "T48n2016_036:0626c01": "漸悟。四頓悟頓修。楞伽經中有四漸四頓。經",
    "T48n2016_036:0626c02": "云。大慧白佛言。世尊。云何淨除自心現流。為",
    "T48n2016_036:0626c03": "頓為漸。答中先明四漸。後說四頓。漸經云。佛",
    "T48n2016_036:0626c04": "告大慧。漸淨非頓。一如菴羅果。漸熟非頓。如",
    "T48n2016_036:0626c05": "來漸除眾生自心現流。亦復如是。漸淨非頓。",
    "T48n2016_036:0626c06": "二如陶家作器。漸成非頓。三如大地。漸生非",
    "T48n2016_036:0626c07": "頓。四如習藝。漸就非頓。上之四漸。約於修行。",
    "T48n2016_036:0626c08": "未證理故。下之四頓。約已證理故。一明鏡頓",
    "T48n2016_036:0626c09": "現喻。經云。譬如明鏡頓現一切無相色像。如",
    "T48n2016_036:0626c10": "來淨除一切眾生自心現流。亦復如是。頓現",
    "T48n2016_036:0626c11": "無相無所有清淨法界。二日月頓照喻。經云。",
    "T48n2016_036:0626c12": "如日月輪。頓照顯示一切色像。如來為離自",
    "T48n2016_036:0626c13": "心現習氣過患眾生。亦復如是。頓為顯示不",
    "T48n2016_036:0626c14": "思議勝智境界。三藏識頓知喻。經云。譬如藏",
    "T48n2016_036:0626c15": "識。頓分別知自心現。及身安立受用境界。彼",
    "T48n2016_036:0626c16": "諸報佛。亦復如是。頓熟眾生所處境界。以修",
    "T48n2016_036:0626c17": "行者。安處於彼色究竟天。四佛光頓照喻。經",
    "T48n2016_036:0626c18": "云。譬如法佛所作。依佛光明照耀。自覺聖趣。",
    "T48n2016_036:0626c19": "亦復如是。於彼法相有性無性惡見妄想。照",
    "T48n2016_036:0626c20": "令除滅。今取頓悟漸修。深諧教理。首楞嚴經",
    "T48n2016_036:0626c21": "云。理雖頓悟。承悟併消。事在漸修。依次第盡。",
    "T48n2016_036:0626c22": "如大海猛風頓息。波浪漸停。猶孩子諸根頓",
    "T48n2016_036:0626c23": "生。力量漸備。似曦光之頓出。霜露漸消。若即",
    "T48n2016_036:0626c24": "文之頓成。讀有前後。或頓悟頓修。正當宗鏡。",
    "T48n2016_036:0626c25": "如華嚴宗。取悟如日照。即解悟證悟。皆悉頓",
    "T48n2016_036:0626c26": "也。又如磨鏡。一時遍磨。明淨有漸。今論。明是",
    "T48n2016_036:0626c27": "本明。漸為圓漸。明是本明者。恐謂拂鏡非",
    "T48n2016_036:0626c28": "頓。明鏡本來淨。何用拂塵埃。此是六祖。直",
    "T48n2016_036:0626c29": "顯本性。破其漸修。今為順經明其漸證。隨漸",
    "T48n2016_036:0627a01": "漸明。皆本明矣。故云明是本明。即無念體上",
    "T48n2016_036:0627a02": "自有真知。非別有知。知即心體也。漸為圓",
    "T48n2016_036:0627a03": "漸者。即天台智者意。彼云。漸漸非圓漸。圓",
    "T48n2016_036:0627a04": "圓非漸圓。謂漸家亦有圓漸。圓家亦有圓漸。",
    "T48n2016_036:0627a05": "漸家漸者。如江出岷山。始於濫觴。漸家圓者。",
    "T48n2016_036:0627a06": "如大江千里。圓家漸者。如初入海。雖則漸深。",
    "T48n2016_036:0627a07": "一滴之水已過大江。況濫觴耶。圓家圓者。如",
    "T48n2016_036:0627a08": "窮海涯底故。今云。漸是圓家漸。尚過漸家之",
    "T48n2016_036:0627a09": "圓。況漸家之漸。禪原集云。頓門有二。一逐機",
    "T48n2016_036:0627a10": "頓。二化儀頓。一逐機頓者。遇凡夫上根利智。",
    "T48n2016_036:0627a11": "直示真法。聞即頓悟。全同佛果。如華嚴中。初",
    "T48n2016_036:0627a12": "發心時。即得阿耨菩提。圓覺中。觀行即成佛。",
    "T48n2016_036:0627a13": "二化儀頓者。謂佛初成道。為宿世緣熟上根",
    "T48n2016_036:0627a14": "之流。一時頓說性相事理。眾生萬惑。菩薩萬",
    "T48n2016_036:0627a15": "行。賢聖地位。諸佛萬德。因該果海。初心即",
    "T48n2016_036:0627a16": "得菩提。果徹因原。位滿猶同菩薩。此唯華嚴",
    "T48n2016_036:0627a17": "一經。名為頓教。其中所說諸法。是全一心之",
    "T48n2016_036:0627a18": "諸法。一心是全諸法之一心。性相圓融。一多",
    "T48n2016_036:0627a19": "自在。又約機頓漸不同。有云。先因漸修功成。",
    "T48n2016_036:0627a20": "而豁然頓悟。如伐木片片漸斫。一時。頓倒。亦",
    "T48n2016_036:0627a21": "如遠詣皇城。步步漸行。一日頓到。有云。先因",
    "T48n2016_036:0627a22": "頓修。而後漸悟。如人學射。頓者。箭箭直注意",
    "T48n2016_036:0627a23": "在的。漸者。久始漸親漸中。此說運心頓修。",
    "T48n2016_036:0627a24": "不言功行頓畢。有云。漸修漸悟。如登九層",
    "T48n2016_036:0627a25": "之臺。足履漸高。所見。漸遠。已上皆證悟也。有",
    "T48n2016_036:0627a26": "云。先須頓悟。方可漸修。此約解悟。若約斷障",
    "T48n2016_036:0627a27": "說者。如日頓出。霜露漸消。若約成德說者。如",
    "T48n2016_036:0627a28": "孩初生。即具四支六根。長即漸成志氣功用。",
    "T48n2016_036:0627a29": "如華嚴經云。初發心時。即成正覺。三賢十聖。",
    "T48n2016_036:0627b01": "次第修證。若未悟而修。非真修也。良以。非真",
    "T48n2016_036:0627b02": "流之行。無以稱真。何有飾真之行。不從真",
    "T48n2016_036:0627b03": "起。經云。若未聞此法。多劫修六度萬行。竟不",
    "T48n2016_036:0627b04": "證真。有云。頓悟頓修者。此說上上智。根性。樂",
    "T48n2016_036:0627b05": "欲俱勝。一聞千悟。得大總持。一念不生。前後",
    "T48n2016_036:0627b06": "際斷。若斷障說。如斬一籰絲。萬條頓斷。若修",
    "T48n2016_036:0627b07": "德說。如染一籰絲。萬條頓色。荷澤云。見無念",
    "T48n2016_036:0627b08": "體。不逐物生。又云。一念與本性相應。八萬波",
    "T48n2016_036:0627b09": "羅蜜行。一時齊用。又頓悟者。不離此生。即得",
    "T48n2016_036:0627b10": "解脫。如師子兒。初生之時。是真師子。即修之",
    "T48n2016_036:0627b11": "時。即入佛位。如竹春生筍。不離於春。即與母",
    "T48n2016_036:0627b12": "齊。何以故。心空故。若除妄念。永絕我人。即",
    "T48n2016_036:0627b13": "與佛齊。經云。不壞世間而超世間。不捨煩",
    "T48n2016_036:0627b14": "惱。而入涅槃。不修頓悟。猶如野干隨逐師",
    "T48n2016_036:0627b15": "子。經百千劫。終不得成師子。故知若不直了",
    "T48n2016_036:0627b16": "自心。豈成圓頓。隨他妄學。終不成真。此宗鏡",
    "T48n2016_036:0627b17": "錄。是圓頓門。即之於心。了之無際。更無前",
    "T48n2016_036:0627b18": "後。萬法同時。所以證道歌云。是以禪門了却",
    "T48n2016_036:0627b19": "心。頓入無生慈忍力。又若用悟而修。即是",
    "T48n2016_036:0627b20": "解悟。若因修而悟。即是證悟。又頓教初如華",
    "T48n2016_036:0627b21": "嚴海會。於逝多林中。入師子嚬伸三昧。大眾",
    "T48n2016_036:0627b22": "皆頓證法界。無有別異。後乃至將欲滅度。在",
    "T48n2016_036:0627b23": "拘尸那城娑羅雙樹間。作大師子吼。顯常住",
    "T48n2016_036:0627b24": "法。決定說言。一切眾生。皆有佛性。凡是有心。",
    "T48n2016_036:0627b25": "定當作佛。究竟涅槃常樂我淨。皆令安住祕",
    "T48n2016_036:0627b26": "密藏中。以此教法。本從世尊一真心體流出。",
    "T48n2016_036:0627b27": "亦只是凡聖所依一心真體。隨緣流出。展轉",
    "T48n2016_036:0627b28": "遍一切處。一切眾生身心之中。只各於自心",
    "T48n2016_036:0627b29": "靜念。如理思惟。即如是如是顯現。於宗鏡中。",
    "T48n2016_036:0627c01": "了然明白。起此無涯之一照。遍法界無際之",
    "T48n2016_036:0627c02": "虛空。無一塵而不被光明。凡一念而咸承照",
    "T48n2016_036:0627c03": "燭。斯乃般若無知之照。照豈有邊。涅槃大寂",
    "T48n2016_036:0627c04": "之宗。宗何有盡。故如般若無知論云。放光",
    "T48n2016_036:0627c05": "云。般若無所有相。無生滅相。道行云。般若無",
    "T48n2016_036:0627c06": "所知。無所見。此辯智照之用。而曰無相。無知",
    "T48n2016_036:0627c07": "者。何也。果有無相之知。不知之照。明矣。何者。",
    "T48n2016_036:0627c08": "夫有所知。則有所不知。以聖心無知。故無所",
    "T48n2016_036:0627c09": "不知。不知之知。乃曰一切知。故經云。聖心無",
    "T48n2016_036:0627c10": "知。無所不知。信矣。是以聖人。虛其心而實其",
    "T48n2016_036:0627c11": "照。終日知未嘗知也。故能默耀韜光。虛心玄",
    "T48n2016_036:0627c12": "鑒。閉智塞聰。而獨覺冥冥者矣。然則智有窮",
    "T48n2016_036:0627c13": "幽之鑒。而無知焉。神有應會之用。而無慮焉。",
    "T48n2016_036:0627c14": "神無慮故。能獨王於世表。智無知故。能玄照",
    "T48n2016_036:0627c15": "於事外。智雖事外。未始無事。神雖世表。終日",
    "T48n2016_036:0627c16": "域中。所以俯仰順化。應接無窮。無幽不察。而",
    "T48n2016_036:0627c17": "無照功。斯則無知之所知。聖神之所會也。然",
    "T48n2016_036:0627c18": "其為物。實而不有。虛而不無。存而不可論者。",
    "T48n2016_036:0627c19": "其唯聖智乎。何者。欲言其有。無狀無名。欲言",
    "T48n2016_036:0627c20": "其無。聖以之靈。聖以之靈故。虛不失照。無狀",
    "T48n2016_036:0627c21": "無名故。照不失虛。照不失虛故。渾而不渝。虛",
    "T48n2016_036:0627c22": "不失照故。動以接麁。是以聖智之用。未始暫",
    "T48n2016_036:0627c23": "廢。求之形相。未始可得。故寶積曰。以無心",
    "T48n2016_036:0627c24": "意而現行。放光曰。不動等覺而建立諸法。所",
    "T48n2016_036:0627c25": "以聖迹萬端。其致一而已矣。是以般若可虛",
    "T48n2016_036:0627c26": "而照。真諦可亡而知。萬動可即而靜。聖應可",
    "T48n2016_036:0627c27": "無而為。斯則不知而自知。不為而自為矣。復",
    "T48n2016_036:0627c28": "何知哉。復何為哉。問曰。夫聖人真心獨朗。",
    "T48n2016_036:0627c29": "物物斯照。應接無方故。動與事會。物物斯",
    "T48n2016_036:0628a01": "照故。知無所遺。動與事會故。會不失機。會",
    "T48n2016_036:0628a02": "不失機故。有會於可會。知無所遺故。必有",
    "T48n2016_036:0628a03": "知於可知。有知於可知故。聖不虛知。有會",
    "T48n2016_036:0628a04": "於可會故。聖不虛會。既知既會。而曰無知",
    "T48n2016_036:0628a05": "無會者何耶。若夫忘知遺會者。則是聖人無",
    "T48n2016_036:0628a06": "私於知。會。以成其私耳。斯可曰不自有其知。",
    "T48n2016_036:0628a07": "安得無知而以哉。答曰。夫聖人功高二儀而",
    "T48n2016_036:0628a08": "不仁。明逾日月而彌昏者。豈曰木石瞽其懷。",
    "T48n2016_036:0628a09": "其於無知而已哉。誠以。異於人者神明。故不",
    "T48n2016_036:0628a10": "可以事相求之耳。子意欲令聖人不自有知。",
    "T48n2016_036:0628a11": "而聖人未嘗不有知。無乃乖於聖心。失於文",
    "T48n2016_036:0628a12": "旨者乎。何者。經云。真般若者。清淨如虛空。",
    "T48n2016_036:0628a13": "無知無見。無作無緣。斯則知自無知矣。豈待",
    "T48n2016_036:0628a14": "反照。然後無知哉。若有知性空而稱淨者。則",
    "T48n2016_036:0628a15": "不辯於惑智。三毒四倒。皆亦清淨。又何獨尊",
    "T48n2016_036:0628a16": "淨於般若。若以所知美般若。所知則非般若。",
    "T48n2016_036:0628a17": "所知自常淨。般若未嘗淨。亦無緣致淨。歎於",
    "T48n2016_036:0628a18": "般若。然經云。般若清淨者。將無以般若體相",
    "T48n2016_036:0628a19": "真淨。本無惑取之知。無惑取之知。不可以知",
    "T48n2016_036:0628a20": "名哉。豈唯無知名無知。知自無知矣。是以",
    "T48n2016_036:0628a21": "聖人以無知之般若。照彼無相之真諦。真諦",
    "T48n2016_036:0628a22": "無兔馬之遺。般若無不窮之鑒。所以會而不",
    "T48n2016_036:0628a23": "差。當而無是。寂怕無知。而無不知者矣。難",
    "T48n2016_036:0628a24": "曰。夫物無以自通。故立名以通物。物雖非",
    "T48n2016_036:0628a25": "名。果有可名之物。當於此名矣。是以即名求",
    "T48n2016_036:0628a26": "物。物不能隱。而論云。聖心無知。又云。無所",
    "T48n2016_036:0628a27": "不知。意謂無知未嘗知。知未嘗無知。斯則名",
    "T48n2016_036:0628a28": "教之所通。立言之本意也。然論者。欲一於聖",
    "T48n2016_036:0628a29": "心。異於文旨。尋文求實。未見其當。何者。若知",
    "T48n2016_036:0628b01": "得於聖心。無知無所辯。若無知得於聖心。知",
    "T48n2016_036:0628b02": "亦無所辯。若二都無得。無所復論哉。答曰。般",
    "T48n2016_036:0628b03": "若義者。無名無說。非有非無。非實非虛。斯無",
    "T48n2016_036:0628b04": "名之法。故非言所能言也。言雖不能言。然非",
    "T48n2016_036:0628b05": "言無以傳。是以聖人終日言而未嘗言也。今",
    "T48n2016_036:0628b06": "試為子狂言辯之。夫聖心者。微妙無相。不可",
    "T48n2016_036:0628b07": "為有。用之彌勤。不可為無。不可為無故。聖智",
    "T48n2016_036:0628b08": "存焉。不可為有。故名教絕。焉是以言知。不",
    "T48n2016_036:0628b09": "為。知欲以通其鑒。不知。非不知。欲以辯其",
    "T48n2016_036:0628b10": "相。辯相不為無。通鑒不為有。非有。故知而無",
    "T48n2016_036:0628b11": "知。非無。故無知而知。是以知即無知。無知即",
    "T48n2016_036:0628b12": "知。無以言異而異於聖心也。難曰。夫真諦深",
    "T48n2016_036:0628b13": "玄。非智不測。聖智之能。在茲而顯。故經云。不",
    "T48n2016_036:0628b14": "得般若。不見真諦。真諦則般若之緣也。以緣",
    "T48n2016_036:0628b15": "求智。智則知矣。答。以緣求智。知非知也。何",
    "T48n2016_036:0628b16": "者。放光云。不緣色生識。是名不見色。又云。",
    "T48n2016_036:0628b17": "五陰清淨。故般若清淨。般若即能知也。五陰",
    "T48n2016_036:0628b18": "即所知也。所知即緣也。夫知與所知。相與而",
    "T48n2016_036:0628b19": "有。相與而無。相與而無。故物莫之有。相與而",
    "T48n2016_036:0628b20": "有。故物莫之無。物莫之無故。為緣之所起。物",
    "T48n2016_036:0628b21": "莫之有故。緣所不能生。緣所不能生故。照",
    "T48n2016_036:0628b22": "緣而非知。為緣之所起故。知緣相因而生。是",
    "T48n2016_036:0628b23": "以知與無知。生於所知矣。何者。夫知以所知",
    "T48n2016_036:0628b24": "取相。故名知。真諦自無相。真智何由知。所",
    "T48n2016_036:0628b25": "以然者。夫所知非所知。所知生於知。所知",
    "T48n2016_036:0628b26": "既生知。知亦生所知。所知既相生。相生即緣",
    "T48n2016_036:0628b27": "法。緣法故非真。非真故非真諦。故中觀曰。",
    "T48n2016_036:0628b28": "物從因緣有。故不真。不從因緣有。故即真。今",
    "T48n2016_036:0628b29": "真諦。曰真。真則非緣。真非緣故。無物從緣而",
    "T48n2016_036:0628c01": "生也。故經云。不見有法。無緣而生。是心真智",
    "T48n2016_036:0628c02": "觀真諦。未嘗取所知。智不取所知。此智何",
    "T48n2016_036:0628c03": "由知。然智非無知。但真諦非所知故。真智",
    "T48n2016_036:0628c04": "亦非知。而子欲以緣求智故。以智為知。緣",
    "T48n2016_036:0628c05": "自非緣。於何而求知乎。難曰。論云不取者。",
    "T48n2016_036:0628c06": "為無知故不取。為知然後不取耶。若無知故",
    "T48n2016_036:0628c07": "不取。聖人則冥若夜遊。不辯緇素之異也。若",
    "T48n2016_036:0628c08": "知然後不取。知則異於不取矣。答曰。非無知",
    "T48n2016_036:0628c09": "故不取。又非知然後不取。知則不取故。能不",
    "T48n2016_036:0628c10": "取而知。難曰。論云不取者。誠以聖心不物於",
    "T48n2016_036:0628c11": "物。故無惑取耶。無取則無是。無是則無當。誰",
    "T48n2016_036:0628c12": "當於聖心。而云聖心無所不知耶。答曰。然",
    "T48n2016_036:0628c13": "無是無當也。夫無當。則物無不當。無是。則物",
    "T48n2016_036:0628c14": "無不是。物無不是故。是而無是。物。無不當。",
    "T48n2016_036:0628c15": "故。當而無當。故經云。盡見諸法。而無所見",
    "T48n2016_036:0628c16": "者也。難曰。聖心非不能是。誠以無是可是。",
    "T48n2016_036:0628c17": "雖不是。是故當是於無是矣。是以經云。真諦",
    "T48n2016_036:0628c18": "無相。故般若無知者。誠以般若無有有相之",
    "T48n2016_036:0628c19": "知。若以無相為無相。又何累於真諦耶。答",
    "T48n2016_036:0628c20": "曰。聖人無無相也。何者。若以無相為無相。",
    "T48n2016_036:0628c21": "無相即為相。捨有而之無。猶逃峯而赴壑。俱",
    "T48n2016_036:0628c22": "不免於患矣。是以至人處有而不有。居無而",
    "T48n2016_036:0628c23": "不無。雖不取於有無。然亦不捨於有無。所",
    "T48n2016_036:0628c24": "以和光塵勞。周旋五趣。寂然而往。怕爾而來。",
    "T48n2016_036:0628c25": "恬淡無為。而無不為者也。難曰。聖心雖無",
    "T48n2016_036:0628c26": "知。然其應會之道不差。是以可應者應之。",
    "T48n2016_036:0628c27": "不可應者存之。然則聖心有時而生。有時而",
    "T48n2016_036:0628c28": "滅。可乎。答曰。生滅者。生滅心也。聖人無心。",
    "T48n2016_036:0628c29": "生滅焉起。然非無心。但無心心耳。又非不應。",
    "T48n2016_036:0629a01": "但是不應應耳。是以應。會則。信若四時之",
    "T48n2016_036:0629a02": "質。直。以虛無為體。斯不可得而生。不可得",
    "T48n2016_036:0629a03": "而滅也。難曰。聖智之無。惑智之無。俱無生",
    "T48n2016_036:0629a04": "滅。何以異之耶。答曰。聖智之無者。無知。惑智",
    "T48n2016_036:0629a05": "之無者。知無。其無雖同。所以無者異也。何者。",
    "T48n2016_036:0629a06": "夫聖心虛靜。無知可無。可曰無知。非謂知無。",
    "T48n2016_036:0629a07": "惑智有知。故有知可無。可謂知無。非曰無知",
    "T48n2016_036:0629a08": "也。無知。即般若之無也。知無。即真諦之無也。",
    "T48n2016_036:0629a09": "是以般若之與真諦。言用。即同而異。言寂。即",
    "T48n2016_036:0629a10": "異而同。同故無心於彼此。異故不失於照功。",
    "T48n2016_036:0629a11": "是以辯同者。同於異。辯異者。異於同。斯則不",
    "T48n2016_036:0629a12": "可得而異。不可得而同也。何者。內有獨鑒之",
    "T48n2016_036:0629a13": "明。外有萬法之實。萬法雖實。然非照不得。",
    "T48n2016_036:0629a14": "內外相與。以成其照功。此聖所不能同。用也。",
    "T48n2016_036:0629a15": "內雖照而無知。外雖實而無相。內外寂然。相",
    "T48n2016_036:0629a16": "與俱無。此則聖所不能異。寂也。是以經云。諸",
    "T48n2016_036:0629a17": "法不異者。豈曰續鳧截鶴。夷嶽盈壑。然後無",
    "T48n2016_036:0629a18": "異哉。誠以不異於異故。雖異而不異耳。故經",
    "T48n2016_036:0629a19": "曰。甚奇世尊。於無異法中。而說諸法異。又",
    "T48n2016_036:0629a20": "云。般若與諸法。亦不一相。亦不異相。信矣。",
    "T48n2016_036:0629a21": "難曰。論云。言用則異。言寂則同。未詳般若之",
    "T48n2016_036:0629a22": "內。則有寂用之異乎。答曰。用即寂。寂即用。用",
    "T48n2016_036:0629a23": "寂體一。同出而異名。更無無用之寂。主於用",
    "T48n2016_036:0629a24": "也。是以智彌昧。照逾明。神彌靜。應逾動。豈",
    "T48n2016_036:0629a25": "曰明昧動靜之異哉。故成具曰。不為而過為。",
    "T48n2016_036:0629a26": "寶積曰。無心無識。無不覺知。斯則窮神盡智。",
    "T48n2016_036:0629a27": "極象外之談也。即之明文。聖心可知矣。釋曰。",
    "T48n2016_036:0629a28": "般若無知者。是一論之宏綱。乃宗鏡之大體。",
    "T48n2016_036:0629a29": "微妙難解。所以全引證明。夫般若者。是智用。",
    "T48n2016_036:0629b01": "無知者。是智體。用不離體。知即無知。體不離",
    "T48n2016_036:0629b02": "用。無知即知。若有知者。是取相之知。即為所",
    "T48n2016_036:0629b03": "知之相縛。不能遍知一切故。論云。夫有所知。",
    "T48n2016_036:0629b04": "則有所不知。若是無相之知。不被所知之相",
    "T48n2016_036:0629b05": "礙。即能遍知一切。故論云。以聖心無知。故無",
    "T48n2016_036:0629b06": "所不知。以要言之。但是理事無礙。非即非",
    "T48n2016_036:0629b07": "離。如論云。神無慮故。能獨王於世表。智無知。",
    "T48n2016_036:0629b08": "故。能玄照於事外者。不即事也。智雖事外。未",
    "T48n2016_036:0629b09": "始無事。神雖世表。終日域中者。不離事也。理",
    "T48n2016_036:0629b10": "非即非離。如事亦然。是以理從事顯。理徹於",
    "T48n2016_036:0629b11": "事。事因理成。事徹於理。理事交徹。般若方圓。",
    "T48n2016_036:0629b12": "故能有無齊行。權實雙運。豈可執有執無。迷",
    "T48n2016_036:0629b13": "於聖旨乎。所以論云。欲言其有。無狀無名。",
    "T48n2016_036:0629b14": "欲言其無。聖以之靈。何者。此有是不有之有。",
    "T48n2016_036:0629b15": "曷有其名。斯無是不無之無。寧虧其體。有無",
    "T48n2016_036:0629b16": "但分兩名。其性元一。不可以有為有。以無為",
    "T48n2016_036:0629b17": "無。故論云。非有。故知而無知者。以知自無性。",
    "T48n2016_036:0629b18": "豈待亡知。然後無知乎。論云。非無。故無知。而",
    "T48n2016_036:0629b19": "知者。以無相之知。非。同木石。無而失照。此靈",
    "T48n2016_036:0629b20": "知之性。雖無名相。寂照無遺。如論云。考之",
    "T48n2016_036:0629b21": "玄籍。本之聖意。豈復真偽殊心。空色異照耶。",
    "T48n2016_036:0629b22": "是以照無相。不失撫會之功。覩變動。不乖無",
    "T48n2016_036:0629b23": "相之旨。造有不異無。造無不異有。未嘗不",
    "T48n2016_036:0629b24": "有。未嘗不無。故曰。不動等覺而建立諸法。",
    "T48n2016_036:0629b25": "以此而推。寂用何妨。如何謂覩變之知。異無",
    "T48n2016_036:0629b26": "相之照乎。又論云。知即無知。無知即知。無以",
    "T48n2016_036:0629b27": "言異。而異於聖心也。故知若云。有之與無。同",
    "T48n2016_036:0629b28": "之與異。皆是世間言語。但有虛名。而無實體。",
    "T48n2016_036:0629b29": "豈可以不定之名言。而欲定其無言之妙性",
    "T48n2016_036:0629c01": "也。今總結大意。般若無知者。但是無心。自然",
    "T48n2016_036:0629c02": "靈鑒。非待相顯。靡假緣生。不住有無。不涉",
    "T48n2016_036:0629c03": "能所。非一非異。而成其妙道也。所以先德云。",
    "T48n2016_036:0629c04": "夫聖心無思。名言路絕。體虛不可以色。取無",
    "T48n2016_036:0629c05": "慮不可以心求。包法界而不大。處毫端而不",
    "T48n2016_036:0629c06": "微。寂寥絕於生滅。應物無有去來。鑒徹天鏡。",
    "T48n2016_036:0629c07": "而無鑒照之勤。智周十方。而不生二相。森羅",
    "T48n2016_036:0629c08": "萬像與之同原。大哉。妙用而無心者。其唯般",
    "T48n2016_036:0629c09": "若無知之謂乎。鈔云。然無知之興。為破邪執。",
    "T48n2016_036:0629c10": "有四。論文。一一破之。一者。或執有知。為常見。",
    "T48n2016_036:0629c11": "二者。或執無知。為斷見。三者。亦知亦無知。為",
    "T48n2016_036:0629c12": "相違見。四者。非有知非無知。為戲論見。第一",
    "T48n2016_036:0629c13": "破常見者。惑人聞說般若者。智慧也。智則知",
    "T48n2016_036:0629c14": "也。慧則見也。則謂聖人同於凡夫。有心取相。",
    "T48n2016_036:0629c15": "知見墮於常見。不了般若。論主便則斥云。聞",
    "T48n2016_036:0629c16": "聖有知。謂之有心。為破此執。故云般若無知",
    "T48n2016_036:0629c17": "也。斯則照俗不執相。照真不著空。無執無",
    "T48n2016_036:0629c18": "著。即四句本亡。無種不知。而未嘗分別。以",
    "T48n2016_036:0629c19": "無緣之知。照實相之境。智則雖照而無知。境",
    "T48n2016_036:0629c20": "則雖實而無相。境智冥一故。相與寂然。能",
    "T48n2016_036:0629c21": "所兩亡。故云般若無知也。故云是以真智觀",
    "T48n2016_036:0629c22": "真諦。未嘗取所知。智不取所知。此智何由知。",
    "T48n2016_036:0629c23": "又云。將無以般若體相真淨。本無惑取之知。",
    "T48n2016_036:0629c24": "不可以知名哉。又云。夫陳有無者。夫智之生",
    "T48n2016_036:0629c25": "也。極於相內。法本無相。聖智何知。故中論",
    "T48n2016_036:0629c26": "云。若使無有有。云何當有無。有無既已無。知",
    "T48n2016_036:0629c27": "有無者誰。此上並破有知之常見也。第二破",
    "T48n2016_036:0629c28": "無知之斷見者。惑人聞經云。真般若者。無知",
    "T48n2016_036:0629c29": "無見。無作無緣。便謂般若。同於太虛無情之",
    "T48n2016_036:0630a01": "流。墮於斷見。既乖般若。論主破之。故云世稱",
    "T48n2016_036:0630a02": "無知者。謂木石太虛無情之流。靈鑒幽燭。形",
    "T48n2016_036:0630a03": "于未兆。道無隱機。寧曰無知。所以論題無知",
    "T48n2016_036:0630a04": "者。為明聖心。無有取相之知。故云無知。非謂",
    "T48n2016_036:0630a05": "則無真知也。何者。般若靈鑒。無種不知。不同",
    "T48n2016_036:0630a06": "太虛。一向無知也。然則斷見無知。略明有十",
    "T48n2016_036:0630a07": "一種。論中略言三種。十一種者。一者太虛。",
    "T48n2016_036:0630a08": "一向空故。二者木石。謂無情故。三者聾瞽。",
    "T48n2016_036:0630a09": "謂根不具。無見聞故。此上三種。是論所破。四",
    "T48n2016_036:0630a10": "者愚癡。謂無智慧。於境不了故。五者癲狂。惡",
    "T48n2016_036:0630a11": "鬼惑心。失本性故。六者心亂。境多惑心。不能",
    "T48n2016_036:0630a12": "決斷故。七者悶絕。心神闇黑。如死人故。八者",
    "T48n2016_036:0630a13": "惛醉。為藥所迷故。九者睡眠。神識困熟故。",
    "T48n2016_036:0630a14": "十者無想定。外道伏惑。心想不行故。十一者",
    "T48n2016_036:0630a15": "滅盡定。二乘住寂。心智止滅故。此上並是惑",
    "T48n2016_036:0630a16": "倒。非般若無知也。第三破亦有知亦無知者。",
    "T48n2016_036:0630a17": "則是學人。聞經所明。或說般若有知。或說無",
    "T48n2016_036:0630a18": "知。不能正解。便生異執。論主而復破之。異執",
    "T48n2016_036:0630a19": "有三種。一者反照故無知。則是學人謂聖人",
    "T48n2016_036:0630a20": "實是有知。但以知物之時。忘却知心。不自言",
    "T48n2016_036:0630a21": "我能知。此只成不私自作知解。非都不知也。",
    "T48n2016_036:0630a22": "二者以般若性空故無知者。則是學人謂言",
    "T48n2016_036:0630a23": "般若實自有知。但以知性空故。則無知。此只成",
    "T48n2016_036:0630a24": "性空故無知。而未是無惑取之無知。第三真",
    "T48n2016_036:0630a25": "諦境淨故。歎美般若無知。何者。學人則謂般",
    "T48n2016_036:0630a26": "若能知真諦之境。因境淨無相故。則歎美般",
    "T48n2016_036:0630a27": "若無知。此只成境是無知。般若常是有知也。",
    "T48n2016_036:0630a28": "此上三見。並參亦有亦無知。俱乖聖智。論主",
    "T48n2016_036:0630a29": "所以破之也。第四破非有知非無知者。則是",
    "T48n2016_036:0630b01": "惑人。聞經云。真般若者。非有非無。無起無",
    "T48n2016_036:0630b02": "滅。不可說示。人。不能亡言會其玄旨。則謂",
    "T48n2016_036:0630b03": "般若唯是非有非無。便作非有非無之解。此",
    "T48n2016_036:0630b04": "並心量。乖乎真智。論主破之。故云言其非",
    "T48n2016_036:0630b05": "有者。言其非是有。非謂是非有。言其非無",
    "T48n2016_036:0630b06": "者。言其非是無。非謂是非無。非有非非有。",
    "T48n2016_036:0630b07": "非無非非無。此絕言之道。知何以傳。此破非",
    "T48n2016_036:0630b08": "有知非無知也。論若如此。則破四執之理昭",
    "T48n2016_036:0630b09": "然。今題目但云無知者。蓋是舉一隅而三隅",
    "T48n2016_036:0630b10": "反。所以智人聞說無。則不取無。不取亦有亦",
    "T48n2016_036:0630b11": "無。非有非無。斯則離四句。絕百非。可謂真無",
    "T48n2016_036:0630b12": "知也。論中分明破其四執。人自不見。故云是",
    "T48n2016_036:0630b13": "以聖人處有不有。此破有知也。居無不無。此",
    "T48n2016_036:0630b14": "破無知也。雖不取於有無。此破亦有知亦無",
    "T48n2016_036:0630b15": "知也。然亦不捨於有無。此破非有知非無知",
    "T48n2016_036:0630b16": "也。然上四破。說雖前後。辯之不同。論意只於",
    "T48n2016_036:0630b17": "一句中。則四句理圓。何者。處有不有。即是居",
    "T48n2016_036:0630b18": "無不無。即是不取有無。即是不捨有無。斯則",
    "T48n2016_036:0630b19": "聖心能亡四句。離諸現量。可謂無知。言偏理",
    "T48n2016_036:0630b20": "圓。故云無知也。今更依宗本義意。以釋般若",
    "T48n2016_036:0630b21": "無知。亦是一家美也。論明般若無知者。則權",
    "T48n2016_036:0630b22": "實二智。平等大慧也。今則以略攝廣。言約義",
    "T48n2016_036:0630b23": "豐。但云般若。則會二智矣。故宗本云。漚和",
    "T48n2016_036:0630b24": "般若者。大慧之稱也。何者。若唯般若觀於實",
    "T48n2016_036:0630b25": "相。而無權智涉有者。則沈滯於空。若唯權智",
    "T48n2016_036:0630b26": "涉有。而無般若達空者。則涉有之時。染於塵",
    "T48n2016_036:0630b27": "累。若能二智圓明者。則真智觀真諦而不取",
    "T48n2016_036:0630b28": "空。權智化物而不著有。故論云。智有窮幽之",
    "T48n2016_036:0630b29": "鑒。而無知焉者。此則真智照真。不取於無",
    "T48n2016_036:0630c01": "也。神有應會之用。而無慮焉者。此則權智涉",
    "T48n2016_036:0630c02": "俗。不取於有也。神無慮故。獨王於世表。智無",
    "T48n2016_036:0630c03": "知故。能玄照於事外者。此謂二智俱能照真。",
    "T48n2016_036:0630c04": "則權中有實也。智雖事外。未始無事。神雖世",
    "T48n2016_036:0630c05": "表。終日域中矣者。謂二智俱能照俗。則實中",
    "T48n2016_036:0630c06": "有權也。然則權實自在。事理混融。處有不取",
    "T48n2016_036:0630c07": "於塵。居無不沈於寂。真俗雙泯。空有兩亡。何",
    "T48n2016_036:0630c08": "實何權。誰境誰智。儻然靡據。蕭散縱橫。不",
    "T48n2016_036:0630c09": "取不捨。可謂平等大慧。故云般若無知也。如",
    "T48n2016_036:0630c10": "起信論云。所言覺義者。謂心體離念。離念相",
    "T48n2016_036:0630c11": "者。等虛空界。無所不遍。法界一相。即是如",
    "T48n2016_036:0630c12": "來平等法身。依此法身。說名本覺。離念者。即",
    "T48n2016_036:0630c13": "是此論之無知。無知之真知。即是本覺。本覺。",
    "T48n2016_036:0630c14": "即是佛一切智也。無所不遍者。即無所不知",
    "T48n2016_036:0630c15": "也。夫一切境界。只於一念心中。一時頓知。無",
    "T48n2016_036:0630c16": "有遺餘。真俗並照。不墮有無也。故論云。知即",
    "T48n2016_036:0630c17": "無知。無知即知。無以言異。而異於聖心也。知",
    "T48n2016_036:0630c18": "即無知。即是真智遍知。名一切智也。無知即",
    "T48n2016_036:0630c19": "知。即是無種不知。名一切種智也。聖心不",
    "T48n2016_036:0630c20": "殊。以心無二故。唯只一智。但隨境照說有二",
    "T48n2016_036:0630c21": "也。二既不二。一亦非一。若約天台。即言直",
    "T48n2016_036:0630c22": "緣中道。名一切智。雙照二諦。名一切種智。又",
    "T48n2016_036:0630c23": "佛智照空。如二乘所見。名一切智。照假。如菩",
    "T48n2016_036:0630c24": "薩所見。名道種智。佛智照中。皆見實相。名一切",
    "T48n2016_036:0630c25": "種智。故言三智一心中得。一心。即般若無知",
    "T48n2016_036:0630c26": "之智也。以心不屬有無。常照中道。即是自性。",
    "T48n2016_036:0630c27": "有大智慧光明義。遍照法界義。真實識知義。",
    "T48n2016_036:0630c28": "故云斯則不知而自知矣。即不假作意。故",
    "T48n2016_036:0630c29": "不知也。自性明照故。而自知也。以神解之性。",
    "T48n2016_036:0631a01": "自然寂而常照。不依他發起也。故信心銘云。",
    "T48n2016_036:0631a02": "虛明自照。不勞心力。又云。若體自無取相之",
    "T48n2016_036:0631a03": "知。故言無知。不是前念起知。至後念妄却",
    "T48n2016_036:0631a04": "知想。然後名無知。若然者。則成無記之心。何",
    "T48n2016_036:0631a05": "名般若無知耶。蓋是無緣之智。照無相之境。",
    "T48n2016_036:0631a06": "真境無相。真智無知。境智冥一。理無不盡。鑒",
    "T48n2016_036:0631a07": "無不窮。可謂佛智見性也。又夫有取相之知。",
    "T48n2016_036:0631a08": "則心有間礙。不能垢淨同如。有無一旨。照空",
    "T48n2016_036:0631a09": "迷於辯有。知俗乖乎了真。不能圓照萬法。故",
    "T48n2016_036:0631a10": "云。有所不知也。永嘉集云。若以知知寂。此非",
    "T48n2016_036:0631a11": "無緣知。如手執如意。非無如意手。若以自知",
    "T48n2016_036:0631a12": "知。亦非無緣知。如手自作拳。非無不拳手。亦",
    "T48n2016_036:0631a13": "不知知寂。亦不自知知。不可為無知。自性了",
    "T48n2016_036:0631a14": "然故。不同於木石。手不執如意。亦不自作拳。",
    "T48n2016_036:0631a15": "不可為無手。以手安然故。不同於兔角。乃至",
    "T48n2016_036:0631a16": "今言知者。不須知知。但知而已。則前不接滅。",
    "T48n2016_036:0631a17": "後不引起。前後斷續。中間自孤。當體不顧。應",
    "T48n2016_036:0631a18": "時消滅。知體既已滅。豁然如托空。寂爾少時",
    "T48n2016_036:0631a19": "間。唯覺無所得。即覺無覺。無覺之覺。異乎木",
    "T48n2016_036:0631a20": "石。觀和尚云。此上無緣之知。斯為禪宗之妙。",
    "T48n2016_036:0631a21": "以彼但顯無緣真智。以為真道。若奪之者。但",
    "T48n2016_036:0631a22": "顯本心。不隨妄心。未有智慧照了心原。故須",
    "T48n2016_036:0631a23": "能所平等。等不失照。為無知之知。此知。知於",
    "T48n2016_036:0631a24": "空寂無生如來藏性。方為妙耳。然上依教方",
    "T48n2016_036:0631a25": "便。雖分頓漸。不離一心。如有偈云。諸論各異",
    "T48n2016_036:0631a26": "端。修行理無二。競執有是非。達者無違諍。",
    "T48n2016_036:0631a27": "宗鏡錄卷第三十六",
    "T48n2016_036:0631a28": "　　　　　　丁未歲分司大藏都監開板"
}