{
    "T20n1083_001:0200b02": "No. 1083 [Nos. 1080-1082]",
    "T20n1083_001:0200b03": "觀世音菩薩如意摩尼陀羅尼經",
    "T20n1083_001:0200b05": "唐天竺三藏寶思惟譯",
    "T20n1083_001:0200b06": "爾時觀世音菩薩。白佛言世尊。我有明呪法",
    "T20n1083_001:0200b07": "大壇。名蓮花峯金剛加持祕密無礙觀世音",
    "T20n1083_001:0200b08": "蓮華如意摩尼轉輪心陀羅尼。觀世音心最",
    "T20n1083_001:0200b09": "勝成就。世尊為能與一切眾生願成就故。於",
    "T20n1083_001:0200b10": "世尊前我今當說。唯願世尊加護於我。為一",
    "T20n1083_001:0200b11": "切呪仙雨大寶雨。如大劫樹如如意摩尼。當",
    "T20n1083_001:0200b12": "令一切眾生所願滿足。佛言我已加持汝。今",
    "T20n1083_001:0200b13": "當說一切悕求皆令滿足無能障礙觀世音心",
    "T20n1083_001:0200b14": "祕密與願。爾時觀世音菩薩摩訶薩。往詣佛",
    "T20n1083_001:0200b15": "所頂禮佛足。右繞三匝於世尊前熙怡微笑。",
    "T20n1083_001:0200b16": "以大悲心說此呪王。呪曰。",
    "T20n1083_001:0200b17": "那謨喝囉怛曩二合怛囉二合㖡吔一那摩阿",
    "T20n1083_001:0200b18": "哩吔二婆嚕吉帝說長引聲婆囉吔三菩提薩埵",
    "T20n1083_001:0200b19": "吔四摩訶薩埵吔五摩訶迦嚧膩迦吔六怛姪",
    "T20n1083_001:0200b20": "他七烏唵二合八斫迦囉二合九靺哩底二合十震哆末",
    "T20n1083_001:0200b21": "尼十一摩訶鉢特迷二合十二嚕嚕十三底瑟姹二合十四",
    "T20n1083_001:0200b22": "啜囉二合十五阿羯哩灑二合耶十六虎𤙖二合十七泮吒",
    "T20n1083_001:0200b23": "二合半聲十八莎引訶十九此名根本呪",
    "T20n1083_001:0200b24": "次說心呪呪曰。",
    "T20n1083_001:0200b25": "烏唵二合一鉢特摩二合二震哆末尼平三啜囉二合四",
    "T20n1083_001:0200b26": "虎𤙖二合五",
    "T20n1083_001:0200b27": "次說隨心呪呪曰。",
    "T20n1083_001:0200b28": "烏唵二合一嚩囉陀二鉢特迷二合三虎𤙖二合四",
    "T20n1083_001:0200b29": "說此呪已。大地應時六種震動。一切天宮亦",
    "T20n1083_001:0200c01": "皆搖動。一切龍宮亦皆戰掉。一切夜叉乾闥",
    "T20n1083_001:0200c02": "婆阿修羅迦樓羅緊那羅摩睺落伽。種種皆",
    "T20n1083_001:0200c03": "大戰掉。一切惡魔及頻那野迦。作障礙者悉",
    "T20n1083_001:0200c04": "皆驚怖。一切魔宮無有光明。一切鄙惡眾生",
    "T20n1083_001:0200c05": "惡龍惡鬼女夜叉女羅剎。諸極惡者伏面倒",
    "T20n1083_001:0200c06": "地。諸惡毒蟲藏竄孔穴。一切地獄無不散壞。",
    "T20n1083_001:0200c07": "地獄眾生悉得解脫皆生天上。於世尊前雨",
    "T20n1083_001:0200c08": "天供養花香衣服諸莊嚴具。於虛空中奏諸",
    "T20n1083_001:0200c09": "天樂。爾時世尊以加陵頻伽美妙音聲。讚",
    "T20n1083_001:0200c10": "觀世音菩薩言。善哉善哉汝為利益一切眾",
    "T20n1083_001:0200c11": "生故。當說此呪功能。觀世音菩薩白佛言。",
    "T20n1083_001:0200c12": "世尊若有善男子善女人比丘比丘尼。若欲",
    "T20n1083_001:0200c13": "現前求諸利益願即獲者。此如意呪印應當",
    "T20n1083_001:0200c14": "勤修。不須作法不求宿日。不須持齋不須洗",
    "T20n1083_001:0200c15": "浴不須別衣。受持之時不須辛苦。但讀皆即",
    "T20n1083_001:0200c16": "成就。誦者辦諸事業。能作百千種種事業。無",
    "T20n1083_001:0200c17": "有餘呪與此等者。初能銷罪。往昔以來所積",
    "T20n1083_001:0200c18": "集者。所作事業皆令成就。我今當說但讀及",
    "T20n1083_001:0200c19": "誦。即能成就無上之事。纔讀即令墮阿鼻者。",
    "T20n1083_001:0200c20": "皆得清淨。五無間者銷滅無餘病者皆除。若",
    "T20n1083_001:0200c21": "有患者但讀此呪即皆除差。一切諸毒呪術",
    "T20n1083_001:0200c22": "厭蠱皆不能害。一切諸瘡不著其身。一切鬼",
    "T20n1083_001:0200c23": "神頻那夜迦。諸毒刀杖風雨惡災。魔軍及賊",
    "T20n1083_001:0200c24": "他軍王難怨家伺求。毒蠱猛獸皆不能為害。",
    "T20n1083_001:0200c25": "終不橫死不作惡夢。戰伐鬪諍無不皆勝。此",
    "T20n1083_001:0200c26": "等諸事纔讀即成。脣內誦之滿一百遍。觀世",
    "T20n1083_001:0200c27": "音菩薩即於其日現彼人前。與其所願皆令",
    "T20n1083_001:0200c28": "成就。又見一切諸佛如來。及見西方無量壽",
    "T20n1083_001:0200c29": "佛。極樂世界及菩薩會。補特勒伽山中觀世",
    "T20n1083_001:0201a01": "音菩薩宮殿。其身清淨貴人供養眾人樂見。",
    "T20n1083_001:0201a02": "罪障蓋纏無不清淨。所生之處得宿命智。蓮",
    "T20n1083_001:0201a03": "華化生一切妙具。皆自裝嚴直至菩提。永離",
    "T20n1083_001:0201a04": "惡趣究竟成佛。罪惡消滅善道清淨。纔讀誦",
    "T20n1083_001:0201a05": "者皆即成就。",
    "T20n1083_001:0201a06": "爾時觀世音菩薩。復說最上祕密功能。若",
    "T20n1083_001:0201a07": "為利益哀愍一切眾生。攝取令伏遮止惡人。",
    "T20n1083_001:0201a08": "令慈增長念誦即成。能與眾生作大利益。令",
    "T20n1083_001:0201a09": "諸智者得大安樂。貨食增長富貴資具。無不",
    "T20n1083_001:0201a10": "豐足色力滋盛。此呪祕密不得妄說。若欲",
    "T20n1083_001:0201a11": "真實成就無上如意摩尼大印念誦即成。若",
    "T20n1083_001:0201a12": "已食若未食若淨若不淨。每常誦念悉無過",
    "T20n1083_001:0201a13": "患。誦念之時當念憶觀世音菩薩永作依怙。",
    "T20n1083_001:0201a14": "若貴若賤若男若女沙門外道。稱其名字注",
    "T20n1083_001:0201a15": "心繫念。而誦此呪應以後夜若平明時。男",
    "T20n1083_001:0201a16": "最貴者一千八遍。女最貴者一千十遍。第",
    "T20n1083_001:0201a17": "二貴男誦八百遍。第二貴女誦七百遍。第三",
    "T20n1083_001:0201a18": "貴女誦六百遍。若婆羅門誦五百遍。剎利四",
    "T20n1083_001:0201a19": "百遍。首陀三百。毘舍二百。比丘一百八遍。女",
    "T20n1083_001:0201a20": "人一百三十遍。丈夫一百五十遍。童男六十。",
    "T20n1083_001:0201a21": "童女九十。此念誦法無不歸依。攝百由旬迅",
    "T20n1083_001:0201a22": "疾如風。誦八百遍觀音真身現前令見。一切",
    "T20n1083_001:0201a23": "所願皆能與之。一切眾生明呪成就。誦十千",
    "T20n1083_001:0201a24": "遍。聖者執金剛真身現前令呪者見。如所愛",
    "T20n1083_001:0201a25": "子鞠養抱持。一切明呪皆令成就。凡有所欲",
    "T20n1083_001:0201a26": "願與之令滿。誦十三千遍得見一切諸佛如",
    "T20n1083_001:0201a27": "來。誦滿七日諸呪仙王。皆以真身現呪者前。",
    "T20n1083_001:0201a28": "各以所成明呪授與。隱蔽其形隨逐擁護。一",
    "T20n1083_001:0201a29": "切安樂無不現前。七日之內每日之中。於",
    "T20n1083_001:0201b01": "後夜時誦三千遍。帝釋天王及諸天女。下來",
    "T20n1083_001:0201b02": "歸依與明呪願。如是等事但誦即成念誦法",
    "T20n1083_001:0201b03": "了。",
    "T20n1083_001:0201b04": "爾時復說見者伏法無上成就。若纔用者一",
    "T20n1083_001:0201b05": "切隨順。",
    "T20n1083_001:0201b06": "牛黃　白檀香　欝金香　龍腦香　麝香",
    "T20n1083_001:0201b07": "　肉豆蔲　白豆蔲　丁香　紅蓮花　青蓮花",
    "T20n1083_001:0201b08": "　金赤土",
    "T20n1083_001:0201b09": "已上物等分。用白石蜜和之。此是轉輪香。",
    "T20n1083_001:0201b10": "誦呪一千八遍而和合。燒以薰衣塗額塗眼",
    "T20n1083_001:0201b11": "瞼上塗身。所去之處如日威光眾所樂見。若",
    "T20n1083_001:0201b12": "在手者悉皆成就。一切眾生若貴若賤。自身",
    "T20n1083_001:0201b13": "及財亦皆歸伏。",
    "T20n1083_001:0201b14": "爾時觀世音菩薩。為利益一切眾生故。復說",
    "T20n1083_001:0201b15": "眼藥之法成就最上。若有用者即得成就決",
    "T20n1083_001:0201b16": "定無疑　摩那叱羅　雄黃　迦俱婆婆樹",
    "T20n1083_001:0201b17": "子汁　紅蓮花　青蓮花　海沫一名海浮石　牛",
    "T20n1083_001:0201b18": "黃　欝金根一名黃薑　小柏根　胡椒　畢撥",
    "T20n1083_001:0201b19": "　乾薑。",
    "T20n1083_001:0201b20": "以前件藥。並擣研為極細末。以龍腦香麝",
    "T20n1083_001:0201b21": "香和之。誦心呪一千八遍。隨心呪一千八遍。",
    "T20n1083_001:0201b22": "誦根本大呪一千八遍。以手取藥觸觀世音",
    "T20n1083_001:0201b23": "菩薩足。即塗眼中已所有眼病。乃至有目",
    "T20n1083_001:0201b24": "青盲胎努肉悉得除差。第二遍塗。一切壯熱",
    "T20n1083_001:0201b25": "頭痛半頭痛口病悉得除差。第三遍塗。一切",
    "T20n1083_001:0201b26": "猛惡鬼魅。及以瘨癎悉得除差。第四遍塗一",
    "T20n1083_001:0201b27": "切惡頻那夜迦悉得消滅。第五遍塗一切怨",
    "T20n1083_001:0201b28": "家鬪諍悉皆得勝。第六遍塗一切罪障諸毒。",
    "T20n1083_001:0201b29": "應墮地獄受無間罪悉得消滅。一切惡夢惡",
    "T20n1083_001:0201c01": "想不吉祥相。百千集會悉皆消滅。終不更起",
    "T20n1083_001:0201c02": "皆內眼藥。第七日塗。纔見一切男女貴賤道",
    "T20n1083_001:0201c03": "俗。內外眷屬皆悉隨伏。二七日塗。得大自",
    "T20n1083_001:0201c04": "在。三七日塗。當粟散位一切隨伏。四七日塗",
    "T20n1083_001:0201c05": "一切夜叉夜叉女。及眷屬悉皆隨伏。五七日",
    "T20n1083_001:0201c06": "塗。羅剎女并眷屬悉皆隨伏。六七日塗幻術",
    "T20n1083_001:0201c07": "成者。能現種種身皆受驅使。乃至菩提隨逐",
    "T20n1083_001:0201c08": "順伏。七七日塗摩訶迦羅。及諸女鬼神眷屬",
    "T20n1083_001:0201c09": "悉皆隨伏。八七日塗。見隱形者。九七日塗。得",
    "T20n1083_001:0201c10": "見一切藏。十七日塗。一切窟宅門皆得入。",
    "T20n1083_001:0201c11": "十一七日塗。入諸仙藥諸大園苑皆得成就。",
    "T20n1083_001:0201c12": "一切藥物草木諸神悉即現形。十二七日塗。",
    "T20n1083_001:0201c13": "一切山闈門皆得入十三七日塗。乃至一切",
    "T20n1083_001:0201c14": "諸門無不得入。一切諸人無不得見。十四",
    "T20n1083_001:0201c15": "七日塗。欲界諸天宮殿無不開者悉皆得見。",
    "T20n1083_001:0201c16": "十五七日塗。夜見如晝。十六七日塗。遠見地",
    "T20n1083_001:0201c17": "下所有諸事。十七七日塗世界之中諸有地",
    "T20n1083_001:0201c18": "獄悉皆得見。其受罪者皆得解脫。十八七日",
    "T20n1083_001:0201c19": "塗之。身有威德猶如日光。黑暗之中所有窟",
    "T20n1083_001:0201c20": "宅悉皆得見。十九七日塗之。聖者執金剛現",
    "T20n1083_001:0201c21": "來為證。二十七日塗之。觀世音菩薩親來現",
    "T20n1083_001:0201c22": "前為證而住。現其自身與一切願。心所悕求",
    "T20n1083_001:0201c23": "悉令滿足。二十一七日塗之。即得騰空無有",
    "T20n1083_001:0201c24": "障礙。及見一切諸佛剎土具見佛身。一切菩",
    "T20n1083_001:0201c25": "薩所住之處悉皆得見。滿足一年祕密塗藥五",
    "T20n1083_001:0201c26": "眼清淨。等共眾生如前祕說。悉皆具得勿生",
    "T20n1083_001:0201c27": "疑惑。如是成就但讀及誦。悉皆當得一切如",
    "T20n1083_001:0201c28": "來轉輪。如是摩尼觀世音菩薩蓮花清淨名",
    "T20n1083_001:0201c29": "眼藥成就了復次說最生降伏成就然火之",
    "T20n1083_001:0202a01": "法壽命增長。滅一切罪離諸蓋纏。一切怨家",
    "T20n1083_001:0202a02": "無不降伏。一切障礙皆自消滅。一切眾生自",
    "T20n1083_001:0202a03": "然歸伏。",
    "T20n1083_001:0202a04": "白檀香　稻穀花燒稻穀取花白芥子本無白字酪蜜酥",
    "T20n1083_001:0202a05": "相和。呪一千八遍燒之。以香木然火。纔作此",
    "T20n1083_001:0202a06": "已一切罪障無間皆自消滅。壽命一千歲。一",
    "T20n1083_001:0202a07": "七日燒得壽命二千歲。身得清淨永離蓋纏。",
    "T20n1083_001:0202a08": "二七日作法一切男女無不隨伏。三七日作",
    "T20n1083_001:0202a09": "法三十三天諸有眷屬。并日天等皆來隨伏。",
    "T20n1083_001:0202a10": "一切所願皆令滿足。四天王等無不下來。為",
    "T20n1083_001:0202a11": "常護養持呪者故。聖者執金剛與願成就。觀",
    "T20n1083_001:0202a12": "世音菩薩為與願者。所有悕求悉令滿足。一",
    "T20n1083_001:0202a13": "切喜見無不自在。",
    "T20n1083_001:0202a14": "求雨法以酥和芥子。三夜燒之諸龍下雨。若",
    "T20n1083_001:0202a15": "雨過多即以其灰擲散空中雨便自止。又以",
    "T20n1083_001:0202a16": "此灰繞口。擲著火中滿一百八遍。一切惡風",
    "T20n1083_001:0202a17": "雪雨悉皆不起。若常念誦一切諸處無有障",
    "T20n1083_001:0202a18": "礙。當得氣力勇猛精進。捨身已後得生西方",
    "T20n1083_001:0202a19": "極樂國土。生生之處得宿命智。如是世尊若",
    "T20n1083_001:0202a20": "比丘比丘尼優婆塞優婆夷諸持呪者。此大",
    "T20n1083_001:0202a21": "如意摩尼轉輪觀世音心印讀誦成就。應當",
    "T20n1083_001:0202a22": "受持讀誦聽聞。當得如是大福德聚得大善",
    "T20n1083_001:0202a23": "根。一切男女無不隨順。呪者恒常應當護口",
    "T20n1083_001:0202a24": "所作之事。終不退轉得大供養。一切財寶無",
    "T20n1083_001:0202a25": "不皆得。一切眾生願皆滿足。",
    "T20n1083_001:0202a26": "爾時世尊告觀世音菩薩言。汝為利益一切",
    "T20n1083_001:0202a27": "眾生。於閻浮提流轉此法。無上心呪但讀即",
    "T20n1083_001:0202a28": "成。應如是作。觀世音菩薩應當護持一切眾",
    "T20n1083_001:0202a29": "生。數數看視數令成就。一切眾生令願滿足。",
    "T20n1083_001:0202b01": "觀世音菩薩白佛言世尊我為利益護念一切",
    "T20n1083_001:0202b02": "眾生故。我今受持為令一切願成就故。讀誦",
    "T20n1083_001:0202b03": "明呪諸願成滿。是故世尊我今誠諦。唯願世",
    "T20n1083_001:0202b04": "尊慈悲加護。",
    "T20n1083_001:0202b05": "觀世音菩薩如意摩尼陀羅尼經"
}