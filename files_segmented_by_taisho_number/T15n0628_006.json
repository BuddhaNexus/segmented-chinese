{
    "T15n0628_006:0445c13": "佛說未曾有正法經卷第六",
    "T15n0628_006:0445c15": "西天譯經三藏朝奉大夫試鴻臚卿",
    "T15n0628_006:0445c16": "傳教大師臣法天奉　詔譯",
    "T15n0628_006:0445c17": "爾時，尊者舍利子見造殺業人歸佛出家得",
    "T15n0628_006:0445c18": "證聖果如是希有事已，前白佛言：「希有，世尊！",
    "T15n0628_006:0445c19": "如來大慈，善巧方便宣說正法。所有造殺業",
    "T15n0628_006:0445c20": "者罪根深重，如來於剎那間善為救度，令得",
    "T15n0628_006:0445c21": "解脫，斯乃諸佛、如來方便之力。其所說法皆",
    "T15n0628_006:0445c22": "是諸佛境界，唯妙吉祥大士及諸菩薩被精",
    "T15n0628_006:0445c23": "進鎧者而善了知，非是我等聲聞、緣覺境界。",
    "T15n0628_006:0445c24": "何以故？諸聲聞人智慧狹劣，尚不能分別眾",
    "T15n0628_006:0445c25": "生機宜，豈能解了方便之法？」佛言：「如是，如是。",
    "T15n0628_006:0445c26": "舍利子！諸佛境界，唯諸菩薩得忍法具足者",
    "T15n0628_006:0445c27": "而能趣入。汝聲聞人雖離補特伽羅之見，唯",
    "T15n0628_006:0445c28": "樂趣求自利涅盤；雖復修習頭陀功德，亦唯",
    "T15n0628_006:0445c29": "樂求戒、定、慧具足，不樂修學諸佛之法。諸所",
    "T15n0628_006:0446a01": "施作有相、有礙，是故，於佛境界莫能思議。「舍",
    "T15n0628_006:0446a02": "利子！汝今當知：適所化度造殺業者，此人已",
    "T15n0628_006:0446a03": "曾於五百佛所恭敬供養種諸善根，亦曾得",
    "T15n0628_006:0446a04": "聞如是之法。是故，此人今於我前聞說正法，",
    "T15n0628_006:0446a05": "以宿善根力得見諸法真實之理，如法解脫。",
    "T15n0628_006:0446a06": "「復次，舍利子！若人於此正法得聞一四句偈",
    "T15n0628_006:0446a07": "者，是人不墮惡趣，離苦解脫，決定成佛一切",
    "T15n0628_006:0446a08": "智。何況受持、讀誦、如法修行？是人所獲功德",
    "T15n0628_006:0446a09": "無量無邊。」",
    "T15n0628_006:0446a10": "爾時，妙吉祥菩薩與諸菩薩摩訶薩眾，及迦",
    "T15n0628_006:0446a11": "葉等諸大聲聞，摩伽陀國王并其官屬，同時",
    "T15n0628_006:0446a12": "還詣鷲峯山中釋迦牟尼佛會。到佛會已，各",
    "T15n0628_006:0446a13": "禮佛足退住一面。",
    "T15n0628_006:0446a14": "爾時，尊者舍利子即謂摩伽陀王言：「汝所愛",
    "T15n0628_006:0446a15": "樂大乘希有之法，妙吉祥菩薩已廣為汝開",
    "T15n0628_006:0446a16": "示演說。汝於是法實了解不？」王言：「尊者！我",
    "T15n0628_006:0446a17": "已解了希有之法。」舍利子言：「汝當如何作了",
    "T15n0628_006:0446a18": "解耶？」答曰：「如我意者，於一切法離諸染著，無",
    "T15n0628_006:0446a19": "得、無失，非取、非捨，非心境界，無所得相，是真",
    "T15n0628_006:0446a20": "實法。如是了知，疑惑永滅，一切障累無所從",
    "T15n0628_006:0446a21": "生。」",
    "T15n0628_006:0446a22": "爾時，舍利子白佛言：「世尊！此摩伽陀王善根",
    "T15n0628_006:0446a23": "成熟，愛樂大乘甚深法味。見法無生，盡諸業",
    "T15n0628_006:0446a24": "障，為實滅盡？為有餘耶？是事云何？願佛為說。」",
    "T15n0628_006:0446a25": "佛言：「舍利子！此王所有業障皆悉滅盡，無",
    "T15n0628_006:0446a26": "餘可得。舍利子！譬如芥子，其量微小，須彌山",
    "T15n0628_006:0446a27": "王能摧滅不？汝今當知：王之業障猶如芥子，",
    "T15n0628_006:0446a28": "我所宣說甚深之法如彼山王。是故，此王聞",
    "T15n0628_006:0446a29": "甚深法，豈有障累不滅盡耶？」舍利子言：「希有，",
    "T15n0628_006:0446b01": "世尊！此王利根明達而能聞法解了，滅盡諸",
    "T15n0628_006:0446b02": "障。如佛所言，誠不虛耳。」佛言：「舍利子！此王",
    "T15n0628_006:0446b03": "曾於過去七十二俱胝佛所恭敬供養、種諸",
    "T15n0628_006:0446b04": "善根，於彼佛所已聞正法，由是善根當來決",
    "T15n0628_006:0446b05": "定得證阿耨多羅三藐三菩提。」",
    "T15n0628_006:0446b06": "復次，佛告舍利子：「汝見此妙吉祥菩薩不？」答",
    "T15n0628_006:0446b07": "曰：「已見。」佛言：「今此摩伽陀王與妙吉祥菩薩",
    "T15n0628_006:0446b08": "有大因緣。舍利子！過去有劫名為無垢，有佛",
    "T15n0628_006:0446b09": "出世，號曰妙臂。於彼劫中復有三俱胝佛出",
    "T15n0628_006:0446b10": "現於世，如是諸佛皆因妙吉祥菩薩開發道",
    "T15n0628_006:0446b11": "心。彼諸如來壽命長遠，轉大法輪利益眾生。",
    "T15n0628_006:0446b12": "此摩伽陀王於彼劫中已得值遇妙吉祥菩",
    "T15n0628_006:0446b13": "薩教化，發於阿耨多羅三藐三菩提心。王發",
    "T15n0628_006:0446b14": "心已，於如是等佛、世尊所種諸善根，聽受大",
    "T15n0628_006:0446b15": "乘希有之法。以是因緣，善根深厚。「舍利子！汝",
    "T15n0628_006:0446b16": "今當知：摩伽陀王此命終後，於上方界過四",
    "T15n0628_006:0446b17": "百佛剎，有佛剎名曰莊嚴，其佛號寶聚如來、",
    "T15n0628_006:0446b18": "應供、正等正覺。此王生於彼中，亦見妙吉祥",
    "T15n0628_006:0446b19": "菩薩，聽受甚深之法，聞已解了，證無生法忍。",
    "T15n0628_006:0446b20": "乃至當來慈氏菩薩於此娑婆世界成正覺",
    "T15n0628_006:0446b21": "已，此摩伽陀王從彼莊嚴佛剎而來生此，於",
    "T15n0628_006:0446b22": "慈氏如來法中得為菩薩，號曰無動，是時亦",
    "T15n0628_006:0446b23": "得見妙吉祥菩薩。爾時，慈氏如來為無動菩",
    "T15n0628_006:0446b24": "薩如其過去所聞之法重宣說已，告彼眾言：",
    "T15n0628_006:0446b25": "『汝等見無動菩薩不？此菩薩者豈異人乎？即",
    "T15n0628_006:0446b26": "過去釋迦牟尼佛法中摩伽陀國王是。此",
    "T15n0628_006:0446b27": "人於彼妙吉祥菩薩所聽受正法，獲得無生",
    "T15n0628_006:0446b28": "法忍。』」",
    "T15n0628_006:0446b29": "佛告舍利子：「彼慈氏如來為無動菩薩說妙",
    "T15n0628_006:0446c01": "法時，會中有八千菩薩得無生法忍，二萬四",
    "T15n0628_006:0446c02": "千諸小菩薩進入初地。「舍利子！彼無動菩薩",
    "T15n0628_006:0446c03": "從是已後於八百阿僧祇劫中修行，淨諸佛",
    "T15n0628_006:0446c04": "剎，教化眾生令趣聲聞、緣覺、菩薩之地，令諸",
    "T15n0628_006:0446c05": "眾生滅一切障，解悟正法，不生疑惑。「彼無動",
    "T15n0628_006:0446c06": "菩薩過是八百阿僧祇劫已，即於無染世界",
    "T15n0628_006:0446c07": "證阿耨多羅三藐三菩提，號曰清淨境界如",
    "T15n0628_006:0446c08": "來、應供、正等正覺，十號具足。其佛壽命四中",
    "T15n0628_006:0446c09": "劫，正法住世一俱胝歲，有七十萬聲聞之眾，",
    "T15n0628_006:0446c10": "皆悉具足三明六通、得八解脫，有十二俱胝",
    "T15n0628_006:0446c11": "大菩薩眾而悉具足智慧方便，彼土所有眾",
    "T15n0628_006:0446c12": "生皆悉愛樂甚深之法。彼佛、如來廣為宣說，",
    "T15n0628_006:0446c13": "而諸眾生聞法悟解，離諸煩惱，身心清淨，各",
    "T15n0628_006:0446c14": "各不起我見之想。」",
    "T15n0628_006:0446c15": "爾時，釋迦牟尼佛為舍利子說摩伽陀王當",
    "T15n0628_006:0446c16": "成佛事。時會中有三萬二千天子發阿耨多",
    "T15n0628_006:0446c17": "羅三藐三菩提心，皆發願言：「願我當得生彼",
    "T15n0628_006:0446c18": "無染世界，見彼清淨境界如來成正覺道。」釋",
    "T15n0628_006:0446c19": "迦牟尼佛即記之曰：「汝等當得生彼世界，見",
    "T15n0628_006:0446c20": "彼如來成正覺道。」",
    "T15n0628_006:0446c21": "爾時，摩伽陀王有一太子名月吉祥，年始八",
    "T15n0628_006:0446c22": "歲，先隨父王至於佛會。聞說法已，即自解頸",
    "T15n0628_006:0446c23": "真珠、瓔珞持以奉佛，作是願言：「我今以此供",
    "T15n0628_006:0446c24": "佛善根迴向阿耨多羅三藐三菩提，願我當",
    "T15n0628_006:0446c25": "來生彼清淨境界如來剎中為金輪王。乃至命",
    "T15n0628_006:0446c26": "盡，以其四事供養彼佛及苾芻眾。至彼佛滅",
    "T15n0628_006:0446c27": "後，我當收其舍利恭敬供養。願我相繼即於",
    "T15n0628_006:0446c28": "彼剎證得阿耨多羅三藐三菩提。」是時月吉",
    "T15n0628_006:0446c29": "祥太子發誓願已，由佛威神力故，所獻瓔珞",
    "T15n0628_006:0447a01": "住虛空中，在彼佛上變成七寶樓閣，中有七",
    "T15n0628_006:0447a02": "寶之座，其上有佛結跏趺坐，相好具足、種種",
    "T15n0628_006:0447a03": "莊嚴。",
    "T15n0628_006:0447a04": "爾時，世尊從其面門放眾色光——所謂青、黃、赤、",
    "T15n0628_006:0447a05": "白、紅、紫、碧、綠——如是光明普照無邊世界，上至",
    "T15n0628_006:0447a06": "梵世，光明晃曜，暎日月光而悉不現。其光復",
    "T15n0628_006:0447a07": "還，繞佛三匝，從佛、世尊頂門而入。",
    "T15n0628_006:0447a08": "爾時，尊者阿難從座而起，偏袒右肩，右膝著",
    "T15n0628_006:0447a09": "地，向佛合掌說伽陀曰：",
    "T15n0628_006:0447a10": "「已到彼岸大牟尼，　　具足一切勝功德，",
    "T15n0628_006:0447a11": "天人世間共所尊，　　一切智者離諸著。",
    "T15n0628_006:0447a12": "眾生心行及根性，　　如來一一皆了知，",
    "T15n0628_006:0447a13": "宣說妙法利群生，　　一切世間為最勝。",
    "T15n0628_006:0447a14": "所放希有大光明，　　普照十方一切剎，",
    "T15n0628_006:0447a15": "俱胝那由他眾生，　　蒙光照者獲安隱。",
    "T15n0628_006:0447a16": "善逝已具於十力，　　念慧圓滿出世間，",
    "T15n0628_006:0447a17": "善別眾生心所行，　　說法斷疑無與等。",
    "T15n0628_006:0447a18": "所有梵王并帝釋、　　日月星辰及諸天，",
    "T15n0628_006:0447a19": "聞佛宣說妙法門，　　離諸煩惱得安隱。",
    "T15n0628_006:0447a20": "如來一切眾中尊，　　眾生有疑悉開決，",
    "T15n0628_006:0447a21": "今日何緣放是光？　　願佛慈悲為我說。」",
    "T15n0628_006:0447a22": "爾時，世尊告阿難言：「汝見此月吉祥太子不？」",
    "T15n0628_006:0447a23": "阿難白佛言：「唯然，已見。」佛言：「阿難！今此太子",
    "T15n0628_006:0447a24": "於過去世中已修菩薩之行、供養於我，深種",
    "T15n0628_006:0447a25": "善根。由是機緣而已成熟，今於我前發阿耨",
    "T15n0628_006:0447a26": "多羅三藐三菩提心，起大誓願。以是緣故，放",
    "T15n0628_006:0447a27": "斯光明。「阿難！此太子當來生於無染世界清",
    "T15n0628_006:0447a28": "淨境界如來法中為金輪王，供養彼佛及苾",
    "T15n0628_006:0447a29": "芻眾。至彼佛滅後，收其舍利恭敬供養。是人",
    "T15n0628_006:0447b01": "於彼命終已後生兜率天，至滿一劫生無染",
    "T15n0628_006:0447b02": "世界，證於阿耨多羅三藐三菩提，名為日幢",
    "T15n0628_006:0447b03": "如來、應供、正等正覺，十號具足。彼佛、世尊及",
    "T15n0628_006:0447b04": "菩薩、聲聞之眾，所有壽量皆悉同等。」",
    "T15n0628_006:0447b05": "爾時，他方來會諸菩薩眾聞授月吉祥太子",
    "T15n0628_006:0447b06": "記已，俱白佛言：「世尊！今釋迦牟尼佛與妙吉",
    "T15n0628_006:0447b07": "祥菩薩於一切方處作大佛事，利益眾生無",
    "T15n0628_006:0447b08": "有空過。何以故？佛及菩薩以大悲心起諸方",
    "T15n0628_006:0447b09": "便，於國城、郡邑乃至聚落，處處為諸眾生說",
    "T15n0628_006:0447b10": "法教化，令諸眾生聞法解脫，離諸怖畏，斷除",
    "T15n0628_006:0447b11": "一切煩惱重障。我等今日得於此地聞佛及",
    "T15n0628_006:0447b12": "妙吉祥菩薩宣說妙法及見放光希有之事，",
    "T15n0628_006:0447b13": "利益眾生，誠無空過。」",
    "T15n0628_006:0447b14": "爾時，世尊告諸菩薩言：「善男子！如是，如是。若",
    "T15n0628_006:0447b15": "佛、菩薩於諸方處為諸眾生宣說正法、施作",
    "T15n0628_006:0447b16": "佛事，當觀是處如佛塔廟。何以故？我於過去",
    "T15n0628_006:0447b17": "世中值遇燃燈如來時，我以信重心故，垂髮",
    "T15n0628_006:0447b18": "布地承彼佛足，我時獲得無生法忍。彼燃燈",
    "T15n0628_006:0447b19": "如來知我已得忍法具足，即為我授阿耨多",
    "T15n0628_006:0447b20": "羅三藐三菩提記，作如是言：『汝於來世過阿僧",
    "T15n0628_006:0447b21": "祇劫當得作佛，號釋迦牟尼如來、應供、正等",
    "T15n0628_006:0447b22": "正覺，十號具足。』彼燃燈佛授我記已，告彼苾",
    "T15n0628_006:0447b23": "芻眾言：『汝等宜於此地起尊重想，勿生輕慢。",
    "T15n0628_006:0447b24": "何以故？此地有善男子垂髮布地承世尊足，",
    "T15n0628_006:0447b25": "以殊勝力故即得忍法具足。是故此地，所有",
    "T15n0628_006:0447b26": "天人瞻敬如佛塔廟而無有異。』燃燈如來作",
    "T15n0628_006:0447b27": "是言時，有八十俱胝天人異口同音白佛言：",
    "T15n0628_006:0447b28": "『世尊！我等今於此地起尊敬想，如佛塔廟。』「是",
    "T15n0628_006:0447b29": "時有一長者名曰賢天，在彼會中即白燃燈",
    "T15n0628_006:0447c01": "佛言：『我今於此造七寶塔，使諸眾生瞻禮獲",
    "T15n0628_006:0447c02": "福。』時彼長者即如其言，起希有心，集諸珍寶",
    "T15n0628_006:0447c03": "造立一塔，高廣妙好，種種莊嚴，其功殊麗，不",
    "T15n0628_006:0447c04": "日而成。是時長者既造塔已，即詣燃燈佛所",
    "T15n0628_006:0447c05": "白言：『世尊！我已造立七寶妙塔，於當來世得",
    "T15n0628_006:0447c06": "幾所福？』佛言：『長者！若有善男子於菩薩摩訶",
    "T15n0628_006:0447c07": "薩證無生法忍之地墾取其土，下至水際，當",
    "T15n0628_006:0447c08": "持此土恭敬供養，所得福聚尚如供養諸佛",
    "T15n0628_006:0447c09": "塔廟，等無有異，何況汝今起淨信心造七寶",
    "T15n0628_006:0447c10": "塔？所獲福聚倍勝於前，無量無邊，不可較量。』",
    "T15n0628_006:0447c11": "是時燃燈如來復告賢天長者言：『汝今於此",
    "T15n0628_006:0447c12": "深種善根，於未來世中釋迦牟尼佛所得授",
    "T15n0628_006:0447c13": "阿耨多羅三藐三菩提記。』」",
    "T15n0628_006:0447c14": "爾時，釋迦牟尼佛為他方來會諸大菩薩說",
    "T15n0628_006:0447c15": "是往昔受記因緣。復告諸菩薩言：「汝今當知：",
    "T15n0628_006:0447c16": "我往昔時於燃燈佛所種善根已，今得成佛。",
    "T15n0628_006:0447c17": "彼時我得忍法之地，彼諸天人敬如佛塔；汝",
    "T15n0628_006:0447c18": "等今日於此地中亦應如是起尊敬想。「復次，",
    "T15n0628_006:0447c19": "諸菩薩！汝等當知：彼時賢天長者豈異人乎？",
    "T15n0628_006:0447c20": "即今賢天長者是。於彼法中亦名賢天，此人",
    "T15n0628_006:0447c21": "於未來世當得成佛，號曰善現如來、應供、正",
    "T15n0628_006:0447c22": "等正覺，十號具足。「復次，諸菩薩！我此所說甚",
    "T15n0628_006:0447c23": "深之法，若有苾芻、苾芻尼、優婆塞、優婆夷能",
    "T15n0628_006:0447c24": "聽、受、讀、誦、為他演說者，是人所居之地，天人",
    "T15n0628_006:0447c25": "瞻敬，如佛塔廟等無有異。",
    "T15n0628_006:0447c26": "「復次，諸菩薩！若有善男子、善女人修施行者，",
    "T15n0628_006:0447c27": "聚以七寶滿三千大千世界，於晝夜六時供",
    "T15n0628_006:0447c28": "養諸佛及苾芻眾，如是乃至劫盡；不如於此",
    "T15n0628_006:0447c29": "未曾有正法聽、受、讀、誦一四句偈，是人所獲",
    "T15n0628_006:0448a01": "功德倍勝於前。",
    "T15n0628_006:0448a02": "「又復，若人修戒行者，於一劫中持佛戒法無",
    "T15n0628_006:0448a03": "有缺犯，圓滿一切淨戒功德；不如於此正法",
    "T15n0628_006:0448a04": "聽、受、讀、誦，比前功德千分不及一。",
    "T15n0628_006:0448a05": "「又復，若人修忍行者，於一劫中常行忍辱，於",
    "T15n0628_006:0448a06": "一切眾生不生恚害，如是獲得忍行圓滿；不",
    "T15n0628_006:0448a07": "如於此正法聽、受、讀、誦、如法修行，獲得法忍",
    "T15n0628_006:0448a08": "具足功德，如是而為最上。",
    "T15n0628_006:0448a09": "「又復，若人修精進者，於一劫中勤行教化一",
    "T15n0628_006:0448a10": "切眾生而不暫起懈怠之心，如是獲得精進",
    "T15n0628_006:0448a11": "圓滿；不如於此正法聽、受、讀、誦，所獲功德倍",
    "T15n0628_006:0448a12": "勝於前。",
    "T15n0628_006:0448a13": "「又復，若人修禪定者，於一劫中住三摩地，一",
    "T15n0628_006:0448a14": "心專注，離諸散亂，如是獲得定行圓滿；不如",
    "T15n0628_006:0448a15": "於此正法聽、受、讀、誦，所獲功德倍勝於前。",
    "T15n0628_006:0448a16": "「又復，若人修智慧者，於一劫中修諸智慧方",
    "T15n0628_006:0448a17": "便，如是獲得智慧圓滿；不如於此正法聽、受、",
    "T15n0628_006:0448a18": "讀、誦，所獲功德廣大無量，速能圓滿一切智",
    "T15n0628_006:0448a19": "果。」",
    "T15n0628_006:0448a20": "爾時，他方來會諸大菩薩聞釋迦牟尼佛宣",
    "T15n0628_006:0448a21": "說此法甚深功德，各白佛言：「世尊！我等聽受",
    "T15n0628_006:0448a22": "此法，還於本土為人演說，宣通流布，使諸眾",
    "T15n0628_006:0448a23": "生各獲利益。」釋迦牟尼佛言：「善哉，善哉。諸善",
    "T15n0628_006:0448a24": "男子！汝等宜應宣布此法，廣為眾生施作佛",
    "T15n0628_006:0448a25": "事。」是時諸來菩薩即散妙花滿三千大千世",
    "T15n0628_006:0448a26": "界，供養釋迦牟尼佛及妙吉祥菩薩，作如是",
    "T15n0628_006:0448a27": "言：「願此正法久住閻浮提中利益一切眾生。",
    "T15n0628_006:0448a28": "願釋迦牟尼佛及妙吉祥菩薩久住世間，放",
    "T15n0628_006:0448a29": "法光明照諸眾生。我等今者得入此會見佛、",
    "T15n0628_006:0448b01": "世尊、聞說妙法，皆因妙吉祥菩薩而為勸導。",
    "T15n0628_006:0448b02": "假使我等捨其頭、目、手、足而以奉施，猶不能",
    "T15n0628_006:0448b03": "報菩薩之恩；今此散花而亦未為報恩供養。",
    "T15n0628_006:0448b04": "是故，若有善男子、善女人得見諸佛、聞正法",
    "T15n0628_006:0448b05": "者，假使捨其頭、目、手、足，終不能報諸佛之恩。",
    "T15n0628_006:0448b06": "是故，當須於佛、菩薩及諸經法起淨信心，尊",
    "T15n0628_006:0448b07": "敬供養，勿生輕易及疑惑想——起是想者，獲大",
    "T15n0628_006:0448b08": "重罪。」",
    "T15n0628_006:0448b09": "爾時，他方來會諸大菩薩說是語已，禮世尊",
    "T15n0628_006:0448b10": "足，右繞三匝，即於會中隱身不現，還本佛土，",
    "T15n0628_006:0448b11": "各各住於彼彼佛前，作如是言：「我於娑婆世",
    "T15n0628_006:0448b12": "界聞釋迦牟尼佛及妙吉祥菩薩宣說正法，",
    "T15n0628_006:0448b13": "我已受持，於此宣布為眾生說，令諸眾生決",
    "T15n0628_006:0448b14": "定證得阿耨多羅三藐三菩提。」",
    "T15n0628_006:0448b15": "爾時，尊者大迦葉白佛言：「世尊！今此正法甚",
    "T15n0628_006:0448b16": "為希有。如我所見：妙吉祥菩薩於摩伽陀王",
    "T15n0628_006:0448b17": "宮中受食供養，菩薩為王宣說此法，時王證",
    "T15n0628_006:0448b18": "得無生法忍。我亦隨喜聽受此法，深自剋責，",
    "T15n0628_006:0448b19": "生大歡喜。世尊！於後末世，若有眾生聞此正",
    "T15n0628_006:0448b20": "法心生正解者，是人乃能知法自性，斷諸疑",
    "T15n0628_006:0448b21": "惑，當來決定成等正覺。」佛言：「迦葉！善哉，善",
    "T15n0628_006:0448b22": "哉，善說此語。若諸眾生聞是法已，當來決證",
    "T15n0628_006:0448b23": "佛菩提果。」",
    "T15n0628_006:0448b24": "爾時，佛告慈氏菩薩言：「汝今受持此法，於後",
    "T15n0628_006:0448b25": "末世為諸眾生宣布演說，使諸眾生皆獲利",
    "T15n0628_006:0448b26": "益，得大快樂。」慈氏菩薩白佛言：「如世尊勅，我",
    "T15n0628_006:0448b27": "當受持。世尊！我於過去佛所亦曾聽受此法，",
    "T15n0628_006:0448b28": "今於佛前又復得聞，深自慶幸。我於當來護",
    "T15n0628_006:0448b29": "助宣通，令法久住。乃至我此命終生兜率天，",
    "T15n0628_006:0448c01": "而彼天中若有根熟樂大乘者，我亦為其開",
    "T15n0628_006:0448c02": "示演說，令發道心，於南閻浮提不令斷絕。又，",
    "T15n0628_006:0448c03": "末世之中，若有男子、女人受、持、讀、誦此正法",
    "T15n0628_006:0448c04": "者，若為諸魔之所嬈亂，我於彼時密往其中",
    "T15n0628_006:0448c05": "而為護助，使諸魔眾不得其便。又復，世尊！",
    "T15n0628_006:0448c06": "末世之中，若有得聞是法，聽、受、讀、誦、如法修行",
    "T15n0628_006:0448c07": "者，當知是佛威神之所建立。」",
    "T15n0628_006:0448c08": "爾時，佛告帝釋天主言：「憍尸迦！汝今受持、記",
    "T15n0628_006:0448c09": "念我此正法，於後末世而為護助。何以故？此",
    "T15n0628_006:0448c10": "法能斷一切疑、能淨諸業障，與諸法平等，又",
    "T15n0628_006:0448c11": "復有大威力。帝釋當知：汝若與彼阿修羅鬪",
    "T15n0628_006:0448c12": "戰之時，汝當記念此法，爾時得勝，彼當退敗。",
    "T15n0628_006:0448c13": "「又復，若人於王難、賊難、虎、狼、蟲、獸、惡人等難",
    "T15n0628_006:0448c14": "中，若能思惟記念此法者，是人即得遠離諸",
    "T15n0628_006:0448c15": "難。」時帝釋天主白佛言：「如世尊勅，我當護持。",
    "T15n0628_006:0448c16": "於後末世，若國城、郡邑乃至聚落有是法處，",
    "T15n0628_006:0448c17": "我當往彼恭敬供養；若有持是法者，我乃護",
    "T15n0628_006:0448c18": "助。」",
    "T15n0628_006:0448c19": "爾時，佛告尊者阿難言：「汝今受持我此正法，",
    "T15n0628_006:0448c20": "於後末世為諸眾生宣布演說。何以故？此法",
    "T15n0628_006:0448c21": "甚深，昔未曾有。若男子、女人受持此法者，彼",
    "T15n0628_006:0448c22": "得離諸疑惑，滅除一切煩惱罪垢。是故，汝當",
    "T15n0628_006:0448c23": "記念、受持。」阿難白佛言：「世尊！我以佛神力之",
    "T15n0628_006:0448c24": "所加護，於末世中宣布此法，令諸眾生皆獲",
    "T15n0628_006:0448c25": "利益。世尊！此經何名？我等云何奉持？」佛告",
    "T15n0628_006:0448c26": "阿難：「是經名為『未曾有正法』，如是受持。」",
    "T15n0628_006:0448c27": "爾時，世尊付囑菩薩、聲聞及帝釋已，即於會",
    "T15n0628_006:0448c28": "中佛身左右放大光明，普照十方一切世界。",
    "T15n0628_006:0448c29": "於其光中出微妙聲，普告大眾：「如來、應供、正",
    "T15n0628_006:0449a01": "等正覺所說正法，乃至劫壞大海枯竭，此法",
    "T15n0628_006:0449a02": "不壞，能為眾生作大利益。」是時光中發其聲",
    "T15n0628_006:0449a03": "已，所放光明旋還佛身。是時世尊復告阿難",
    "T15n0628_006:0449a04": "言：「汝持佛語，慎勿忘失，於後末世宣通此法，",
    "T15n0628_006:0449a05": "廣為利樂一切眾生。」釋迦牟尼佛說是未曾",
    "T15n0628_006:0449a06": "有正法時，有九萬六千天人遠塵離垢，得法",
    "T15n0628_006:0449a07": "眼淨；七百八十萬人發阿耨多羅三藐三菩",
    "T15n0628_006:0449a08": "提心；三萬二千菩薩得無生法忍；八十萬苾",
    "T15n0628_006:0449a09": "芻不受諸法，漏盡意解。即時三千大千世界",
    "T15n0628_006:0449a10": "六種震動，欲色界天於虛空中奏百千天",
    "T15n0628_006:0449a11": "樂，供養世尊及所說法。釋迦牟尼佛說此",
    "T15n0628_006:0449a12": "正法時，所有一切天魔外道聞已驚怖，皆悉",
    "T15n0628_006:0449a13": "歸佛——如佛初轉法輪降伏天魔，今日無異。「此",
    "T15n0628_006:0449a14": "法是諸佛印、是大法印、是解脫印，諸有智者",
    "T15n0628_006:0449a15": "當如是學、如是修行。」佛說此經已，摩伽陀國",
    "T15n0628_006:0449a16": "王及其眷屬，妙吉祥等諸大菩薩，大迦葉、阿",
    "T15n0628_006:0449a17": "難、舍利子、目乾連等諸大聲聞，乃至世間天、",
    "T15n0628_006:0449a18": "人、阿修羅、乾闥婆等一切大眾，聞佛所說，皆",
    "T15n0628_006:0449a19": "大歡喜，信受奉行。",
    "T15n0628_006:0449a20": "佛說未曾有正法經卷第六"
}