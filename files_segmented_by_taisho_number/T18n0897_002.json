{
    "T18n0897_002:0764a06": "蕤呬耶經卷中",
    "T18n0897_002:0764a08": "大唐大興善寺開府儀同三司試鴻臚卿",
    "T18n0897_002:0764a09": "三藏和尚奉　詔譯",
    "T18n0897_002:0764a10": "摩訶曼荼羅品第七",
    "T18n0897_002:0764a11": "次於晨朝時。自應念誦。著新淨衣。於曼荼羅",
    "T18n0897_002:0764a12": "所用真言。先須熟誦。詣於彼處。先以辦事",
    "T18n0897_002:0764a13": "真言。持誦香水散灑。還以此真言持誦五色",
    "T18n0897_002:0764a14": "繩。得好瑞相方可合繩。其五色者。謂白赤黃",
    "T18n0897_002:0764a15": "青黑如。其繩色彩色亦然。先應歸命三寶",
    "T18n0897_002:0764a16": "一切諸尊及與供養。然後絣繩。從東起首。",
    "T18n0897_002:0764a17": "其阿闍梨於東南角。手執其繩面向北住。其",
    "T18n0897_002:0764a18": "執繩者。於東北角而面向南。記取分量。復令",
    "T18n0897_002:0764a19": "彼人右遶往西南角面向東住。其阿闍梨不",
    "T18n0897_002:0764a20": "移本處但右迴身。面向西住。亦取分量。其阿",
    "T18n0897_002:0764a21": "闍梨自亦右遶。往於西北角面向南住。其弟",
    "T18n0897_002:0764a22": "子者不移本處。但右迴身面向北住。亦取分",
    "T18n0897_002:0764a23": "量。又其弟子亦應右遶。往東北角面向西住。",
    "T18n0897_002:0764a24": "其阿闍梨不移本處。但右迴身面向東住。亦",
    "T18n0897_002:0764a25": "取分量。其阿闍梨住東南角及西北角。而量",
    "T18n0897_002:0764a26": "二方。其東北角及西南角。是彼弟子所住之",
    "T18n0897_002:0764a27": "處。四方定已。又角絡量等量正已。復中心",
    "T18n0897_002:0764a28": "量。其中心上打一橛子於外四角各置一橛。",
    "T18n0897_002:0764a29": "其第二院及最內院。各於四角亦置一橛。從",
    "T18n0897_002:0764b01": "內院量至於外院。半半而減。其繞院。但用白",
    "T18n0897_002:0764b02": "色而界一道。夫曼荼羅。又有其三重亦有四",
    "T18n0897_002:0764b03": "重亦有多重。其最外院廣開一門。亦有如是",
    "T18n0897_002:0764b04": "開四門者。并有門曲。凡曼荼羅多分唯開一",
    "T18n0897_002:0764b05": "門。然其中院定開四門。凡出入者用其西門。",
    "T18n0897_002:0764b06": "或依本法隨說出入。縱有如是開四門者。要",
    "T18n0897_002:0764b07": "以白色圍其三門。如是三重之院。一切曼荼羅",
    "T18n0897_002:0764b08": "應如是作。餘圍繞院准此應知。一切本尊置",
    "T18n0897_002:0764b09": "於內院。其次諸尊置第二院。其諸護世天當",
    "T18n0897_002:0764b10": "置外院。此為是都說曼荼羅法。或如本法依",
    "T18n0897_002:0764b11": "彼安置。其界道繩令童女搓。圓牢淨潔及以",
    "T18n0897_002:0764b12": "堅密。其繩五色。而用白[疊*毛]及麻等作。取有乳",
    "T18n0897_002:0764b13": "木而作橛子。頭如金剛。真言持誦。向上小",
    "T18n0897_002:0764b14": "出頭。打下入地。於曼荼羅隨方應釘。次第",
    "T18n0897_002:0764b15": "應知。放繩之時若惡相現。即不成就。其繩若",
    "T18n0897_002:0764b16": "斷尊者必死。其繩麁細不圓即有病患。忽若",
    "T18n0897_002:0764b17": "迷方而作法時。弟子皆狂。是故應當善知方",
    "T18n0897_002:0764b18": "所。如法界道。如安宅法所說次第。依彼作法。",
    "T18n0897_002:0764b19": "其阿闍梨。先請僧眾隨力供養。又復處分。令",
    "T18n0897_002:0764b20": "諸弟子供養僧眾。或請僧次而作供養。及供",
    "T18n0897_002:0764b21": "如來施物大眾。然後過午。用菴摩勒等。尊",
    "T18n0897_002:0764b22": "及弟子持誦軍荼利真言。如法澡浴。澡浴畢",
    "T18n0897_002:0764b23": "已著新淨衣。心念軍荼利尊。將諸供養具。",
    "T18n0897_002:0764b24": "以大慈心往曼荼羅。其所弁供如法具足。應",
    "T18n0897_002:0764b25": "諸要見。其阿闍梨。緣曼荼羅所有法事。先",
    "T18n0897_002:0764b26": "須純熟。以牛糞及尿塗曼荼羅。次以香水灑",
    "T18n0897_002:0764b27": "四面地。亦塗牛糞及以灑水。極令欣悅。散諸",
    "T18n0897_002:0764b28": "名花。次以其帳幕圍繞其所。建竪幢幡遍圍",
    "T18n0897_002:0764b29": "作幔。及以種種吉祥資具。莊嚴其處。漫荼羅",
    "T18n0897_002:0764c01": "北面一處。先以軍荼利真言。辟除諸難。置諸",
    "T18n0897_002:0764c02": "供具持誦而護。及以灑淨。自作護身及護四",
    "T18n0897_002:0764c03": "方。正日沒時頂戴其繩。若得好相。歡喜之心",
    "T18n0897_002:0764c04": "起首作法。或若不得善惡之相。以無疑心皈",
    "T18n0897_002:0764c05": "命三部諸尊。徐徐作法。或若數數不善相現。",
    "T18n0897_002:0764c06": "必不成就勿須起首。若強作者。以除難故。當",
    "T18n0897_002:0764c07": "作息災護摩之法。以蘇及柴。各以百遍而作",
    "T18n0897_002:0764c08": "護摩。於佛部中用佛眼真言。於蓮花部用耶",
    "T18n0897_002:0764c09": "輸末底真言。於金剛部用莽摩計真言。皆作",
    "T18n0897_002:0764c10": "息災護摩然其莽摩計通三部母。是故三部",
    "T18n0897_002:0764c11": "用通。護摩畢已即獻閼伽。其器金作。或銀熟",
    "T18n0897_002:0764c12": "銅寶木石瓦如法而作。盛滿香水及以白花。",
    "T18n0897_002:0764c13": "持誦真言手執閼伽以燒香薰。右膝著地當",
    "T18n0897_002:0764c14": "心而執。以深恭敬。誦根本真言而奉獻之。次",
    "T18n0897_002:0764c15": "獻白花及美好香。依於諸漫荼羅所用塗香",
    "T18n0897_002:0764c16": "燒香。勿用有情身分及以紫鑛但用美香。凡",
    "T18n0897_002:0764c17": "所用水。皆須淨漉及以清淨。其所塗香及以",
    "T18n0897_002:0764c18": "燒香。用一色香。將為最勝。其所獻花用水",
    "T18n0897_002:0764c19": "及陸白色及香。將為最勝。次應呼弟子。與彼",
    "T18n0897_002:0764c20": "作護及香水灑。皆令一處次第而坐。其阿闍",
    "T18n0897_002:0764c21": "梨先轉般若。至誠歸命一切諸尊。及以心觀。",
    "T18n0897_002:0764c22": "然後方起而作畫之。用其五鐵以為彩色。最",
    "T18n0897_002:0764c23": "為勝上。或用五寶。若無五鐵及五寶者。即",
    "T18n0897_002:0764c24": "用粳米粉。色數如前。極須微細。或用石末。",
    "T18n0897_002:0764c25": "所用彩色總有四種。謂鐵及寶粳米及石末。",
    "T18n0897_002:0764c26": "凡諸曼荼羅當用之色。或若不辨此等色者",
    "T18n0897_002:0764c27": "應用燒土以為赤色。炭為黑色。大小麥末為",
    "T18n0897_002:0764c28": "作餘色。若作速急之時。及碎伏鬼魅并作降",
    "T18n0897_002:0764c29": "伏法者。應用灰作曼荼羅。於諸彩色。五鐵五",
    "T18n0897_002:0765a01": "寶粳米粉三色。隨所用處各自為上。若作",
    "T18n0897_002:0765a02": "三摩耶曼荼羅。應用五鐵。若作灌頂曼荼",
    "T18n0897_002:0765a03": "羅。應用五寶。若作息災應用粳米粉。若作增",
    "T18n0897_002:0765a04": "益當用石末色。若作降伏當用其灰。此名彩",
    "T18n0897_002:0765a05": "色差別等相。從東北角而下彩色。極令端",
    "T18n0897_002:0765a06": "直。右繞而布。勿令隔斷。其色界道若有麁細。",
    "T18n0897_002:0765a07": "或復斷絕及不齊正。種種難起。是故應當慇",
    "T18n0897_002:0765a08": "懃布色。凡諸方門要當中開。謂量九分。其八",
    "T18n0897_002:0765a09": "分者。各取四分而為兩邊。取中一分而開為",
    "T18n0897_002:0765a10": "門。其出入門稍應闊作。自餘諸門。以白色",
    "T18n0897_002:0765a11": "末而作畫閉。其所閉者稍向外曲。或置門印",
    "T18n0897_002:0765a12": "而閉其門。或置護方契印。中台及內院應用",
    "T18n0897_002:0765a13": "五色而作界道。其第二院應用三色。第三外",
    "T18n0897_002:0765a14": "院唯用白色而作界道。其著食院及行道院。",
    "T18n0897_002:0765a15": "但用白色而作界道。餘有用灰作曼荼羅。皆",
    "T18n0897_002:0765a16": "是一道。其三重院。一一各分而作三道。縱廣",
    "T18n0897_002:0765a17": "分量極令平正。於三部中諸曼荼羅法。皆當",
    "T18n0897_002:0765a18": "如是。或依本法所有分量。當准彼作。應置諸",
    "T18n0897_002:0765a19": "尊等院。更塗牛糞及灑五淨。以明王真言持",
    "T18n0897_002:0765a20": "誦香水。亦復灑淨方可畫尊。其畫尊法總為",
    "T18n0897_002:0765a21": "三種。隨取一處作曼荼羅。一者畫尊形像。二",
    "T18n0897_002:0765a22": "者畫作其印。三者但置其座。若畫像者。阿",
    "T18n0897_002:0765a23": "闍梨極須好能畫其形貌。一一如法。身分支",
    "T18n0897_002:0765a24": "節必應相稱。分明顯現與院相稱。隨其本法",
    "T18n0897_002:0765a25": "說形像。瞋喜坐立一一相應。具足而作勿",
    "T18n0897_002:0765a26": "令闕少。其諸聖尊像貌安置此名畫形像法。",
    "T18n0897_002:0765a27": "若不絕妙畫者。應置契印。假使能畫一切諸",
    "T18n0897_002:0765a28": "相。一一具足難可得成。縱欲作者淹滯時分。",
    "T18n0897_002:0765a29": "多作形像亦復不善。相貌不具。即無靈驗及",
    "T18n0897_002:0765b01": "不成就。是故應當置其契印。或當唯畫三部",
    "T18n0897_002:0765b02": "主尊形像而置。餘作契印。天尊契印即是佛",
    "T18n0897_002:0765b03": "頂。以心持誦彼真言。以白色畫觀世音自在",
    "T18n0897_002:0765b04": "契印。即是蓮華。其執金剛契印。即是五股",
    "T18n0897_002:0765b05": "跋折羅(二合)其諸餘尊。各依本法自說契印。或",
    "T18n0897_002:0765b06": "若不獲彼本印者。應置部主契印。悉皆通用。",
    "T18n0897_002:0765b07": "隨其諸尊等所執持器杖。即是彼印。如是略",
    "T18n0897_002:0765b08": "說諸尊契印。勿須懷疑決定如是。其嚕怛羅",
    "T18n0897_002:0765b09": "(二合)契印。即是利三股叉。其妃契印即是鉢",
    "T18n0897_002:0765b10": "置娑鉶。其那羅延契印即是輪印。其摩訶斯",
    "T18n0897_002:0765b11": "那契印即是娑惡(二合)底。其梵天王契印即",
    "T18n0897_002:0765b12": "是蓮華。其帝釋契印即是跋折羅(二合)。其火天",
    "T18n0897_002:0765b13": "契印即是火爐。其閻摩契印即是單馱棒。其",
    "T18n0897_002:0765b14": "泥利羝契印即是橫大刀。其龍王契印即是",
    "T18n0897_002:0765b15": "羂索。其風神王契印是幢幡。其多聞天契印",
    "T18n0897_002:0765b16": "即是伽馱棒。摩醯首羅契印即是三股叉。其",
    "T18n0897_002:0765b17": "地神契印即是滿瓶。日月契印即是圓滿之",
    "T18n0897_002:0765b18": "相。諸尊契印即吉祥等是也。隨所其印一一",
    "T18n0897_002:0765b19": "而作。若畫形像者。契印及座三種應具。諸",
    "T18n0897_002:0765b20": "曼荼羅縱使不說。准此應作。此名契印之法。",
    "T18n0897_002:0765b21": "但置座者。其三部尊座。皆作圓形與院相應。",
    "T18n0897_002:0765b22": "誦其真言中置一點。自餘諸尊或圓及方。各",
    "T18n0897_002:0765b23": "誦彼等真言。中置一點。其外院尊。但呼名號",
    "T18n0897_002:0765b24": "唯置一點。亦無方圓。如是畢已方作奉請。此",
    "T18n0897_002:0765b25": "名第三安座之法。若作速急之事。力不及者。",
    "T18n0897_002:0765b26": "應作座曼荼羅。或作一及二三曼荼羅法。其",
    "T18n0897_002:0765b27": "三部主畫其形像。餘諸尊等但置契印。外院",
    "T18n0897_002:0765b28": "諸尊唯置其座。准此應知一二三法。此名殊",
    "T18n0897_002:0765b29": "勝廣略曼荼羅法。其先所說形像之法。若不",
    "T18n0897_002:0765c01": "具足即有難起。最後第三處所總空亦不",
    "T18n0897_002:0765c02": "為吉。中間契印非過非空最是微妙。如法供",
    "T18n0897_002:0765c03": "養皆有靈驗。亦復易作能表其尊。是故慇懃",
    "T18n0897_002:0765c04": "應用契印作曼荼羅。於佛座下置無能勝。右",
    "T18n0897_002:0765c05": "邊置本部母。假使於彼曼荼羅不說。必須安",
    "T18n0897_002:0765c06": "置。於中若有處空無尊位者。應置一瓶。瓶上",
    "T18n0897_002:0765c07": "置般若經甲。及讀彼經。觀自在下置馬頭菩",
    "T18n0897_002:0765c08": "薩。右邊置本部母。縱彼不說亦須安置。於執",
    "T18n0897_002:0765c09": "金剛下置軍荼利。右邊置莽摩計母。其西門",
    "T18n0897_002:0765c10": "邊置難陀跋難陀龍王。曼荼羅外西面一處",
    "T18n0897_002:0765c11": "對門廂。當置訶利羝母。於一切門置跋折羅。",
    "T18n0897_002:0765c12": "及置金剛羂索等。隨方契印極令可畏。於曼",
    "T18n0897_002:0765c13": "荼羅第三院北面。安置摩尼跋多羅將等及",
    "T18n0897_002:0765c14": "諸敬信藥叉。於曼荼羅外東面一處。別置佛",
    "T18n0897_002:0765c15": "法僧寶。如法供養。縱使彼不說亦須安置。於",
    "T18n0897_002:0765c16": "曼荼羅第三院東面。置文殊師利菩薩。大勢",
    "T18n0897_002:0765c17": "至菩薩。佛長子菩薩。虛空藏菩薩。成就義菩",
    "T18n0897_002:0765c18": "薩。無垢行菩薩。彌勒菩薩等。賢劫千菩薩。如",
    "T18n0897_002:0765c19": "是等大菩薩。縱使不說亦須安置。其院南面",
    "T18n0897_002:0765c20": "置金剛將菩薩。及蘇磨呼菩薩。頂行菩薩。摩",
    "T18n0897_002:0765c21": "醯首羅及妃。梵王及軍闍羅持明仙王。質怛",
    "T18n0897_002:0765c22": "羅(二合)迦陀持明仙王。枳利知持明仙王。皤",
    "T18n0897_002:0765c23": "摩尊慕梨持明仙王。蘇盧者那持明仙王。只",
    "T18n0897_002:0765c24": "怛羅(二合)婆努持明仙王。成就義持明仙王。",
    "T18n0897_002:0765c25": "如是七仙。縱使不說亦須安置。其院西面置",
    "T18n0897_002:0765c26": "諸摩怛羅神。佉那鉢底神。諸羯羅訶神。羅睺",
    "T18n0897_002:0765c27": "阿修羅王。婆致皤羅(二合)那陀。及遍照阿修",
    "T18n0897_002:0765c28": "羅。婆素枳等龍王。如是諸神。縱使不說亦須",
    "T18n0897_002:0765c29": "安置。其院東面為其帝釋。置拔折羅印及與",
    "T18n0897_002:0766a01": "諸天眷屬并淨居天。其日月天東西二面安",
    "T18n0897_002:0766a02": "置其印相。作圓曼荼羅。其色日赤月白。於東",
    "T18n0897_002:0766a03": "南方置火神印及諸仙藥叉眾。於其南方",
    "T18n0897_002:0766a04": "置檀荼印。與諸餓鬼圍繞。於西南方置大刀",
    "T18n0897_002:0766a05": "印。與諸羅剎圍繞。於其西方置羂索印。與諸",
    "T18n0897_002:0766a06": "龍等圍繞。於西北方置旗幡印。與諸風神圍",
    "T18n0897_002:0766a07": "繞。於其北方置伽馱印。與諸藥叉圍繞。於東",
    "T18n0897_002:0766a08": "北方置輸羅印。與諸部哆眷屬圍繞。於西門",
    "T18n0897_002:0766a09": "北邊置其下方瓶印。與阿修羅圍繞。如是安",
    "T18n0897_002:0766a10": "置護方神已。各并眷屬如法供養。於第二院。",
    "T18n0897_002:0766a11": "置如來毫相尊。如來舍惡(二合)底。輪王佛頂。",
    "T18n0897_002:0766a12": "超勝佛頂。如來眼尊。及置如意寶幢印。并諸",
    "T18n0897_002:0766a13": "使者及無能勝。如是等尊。皆悉安置於佛左",
    "T18n0897_002:0766a14": "右。耶輸末底尊。大白尊。槃坦羅(二合)皤絲泥",
    "T18n0897_002:0766a15": "尊。馬頭尊。一髻尊。多羅尊。徹(去聲)[口*栗]尊。大",
    "T18n0897_002:0766a16": "吉祥尊。圓滿尊。如是等尊。置於觀自在左右。",
    "T18n0897_002:0766a17": "金剛鉤尊。金剛拳尊。遜婆明王。軍荼利忿",
    "T18n0897_002:0766a18": "怒尊。般坦尼訖涅(二合)婆尊。金剛錛鉢尊。金",
    "T18n0897_002:0766a19": "剛棒尊。不淨忿怒尊。如是等尊。置於執金剛",
    "T18n0897_002:0766a20": "左右邊。凡作一切曼荼羅者。皆須安置如是",
    "T18n0897_002:0766a21": "等尊。其處若不滿者。即當安置自餘不說三",
    "T18n0897_002:0766a22": "部諸尊。復意所樂諸尊。隨意安置。其第三",
    "T18n0897_002:0766a23": "院亦復如是。於曼荼羅外。東方及南北方。各",
    "T18n0897_002:0766a24": "置一座。以心觀察三部諸尊。各隨其方都請",
    "T18n0897_002:0766a25": "供養。及用閼伽而奉獻之。各誦彼部部主真",
    "T18n0897_002:0766a26": "言。其東方座安置佛部。其北方座安置蓮華",
    "T18n0897_002:0766a27": "部。其南方座安置金剛部。如是三部一切諸",
    "T18n0897_002:0766a28": "尊并諸使者。都而奉請如法供養皆生歡喜。",
    "T18n0897_002:0766a29": "於其西方亦置一座。奉請一切天神如前供",
    "T18n0897_002:0766b01": "養。若作息災曼荼羅者。當置三寶及諸菩薩",
    "T18n0897_002:0766b02": "淨居天等。若作增益曼荼羅者。當置明尊及",
    "T18n0897_002:0766b03": "真言尊。諸大威德等敬信藥叉。若作降伏曼",
    "T18n0897_002:0766b04": "荼羅者。應置忿怒諸尊。及使者等諸猛害尊。",
    "T18n0897_002:0766b05": "凡曼荼羅皆須應作三事法。是故應當置三",
    "T18n0897_002:0766b06": "種尊。其最內院若無主者。當置般若印像。於",
    "T18n0897_002:0766b07": "內院門右邊置一淨篋。於上置般若經甲。於",
    "T18n0897_002:0766b08": "外門左邊置護摩火爐。用淨好木而為燒柴。",
    "T18n0897_002:0766b09": "或東南方置其火爐。或隨事相應而置火爐。",
    "T18n0897_002:0766b10": "安置諸尊准此應知。若於佛堂。或於窟內及",
    "T18n0897_002:0766b11": "以室內。及或迮處所作曼荼羅者。隨意安",
    "T18n0897_002:0766b12": "置。若作成就曼荼羅者。不應窟內及與迮處",
    "T18n0897_002:0766b13": "而作。強作即損。凡作曼荼羅。於露地為上。若",
    "T18n0897_002:0766b14": "於神廟及與大室。通許而作。其處若有短樹",
    "T18n0897_002:0766b15": "及根大石及樹。要須除却。若除不得。當作息",
    "T18n0897_002:0766b16": "災之法而除其過。又其樹瓦石等之物。若在",
    "T18n0897_002:0766b17": "第二第三之院。許作法除。若當內院應棄其",
    "T18n0897_002:0766b18": "處。凡曼荼羅地。以香水灑為淨。若山上作者",
    "T18n0897_002:0766b19": "勿見不平之過。若平地作者勿見右過。安置",
    "T18n0897_002:0766b20": "諸尊。本位及方若差者。應作息災之法而除",
    "T18n0897_002:0766b21": "其過。然第二院必不得錯。是故畫位畢已。安",
    "T18n0897_002:0766b22": "心普視。若有錯處即當復改。其自念誦之尊。",
    "T18n0897_002:0766b23": "及與弟子念誦之尊。隨其本位任意安置。若",
    "T18n0897_002:0766b24": "有弟子堪灌頂者。應作方階。灌頂之處以其",
    "T18n0897_002:0766b25": "白色而階其道。又以五色作一蓮華。甚令圓",
    "T18n0897_002:0766b26": "滿。以萬字等諸吉祥印。圍繞其花。或作其形",
    "T18n0897_002:0766b27": "而安置之。其作食處以白色界道。所有食飲",
    "T18n0897_002:0766b28": "皆置一處。所有幢幡瓶等諸供養具。亦以白",
    "T18n0897_002:0766b29": "色界道。其處而安置。",
    "T18n0897_002:0766c01": "瞿醯經奉請供養品第八",
    "T18n0897_002:0766c02": "次說奉請及供養法。作曼荼羅畢。及觀視已。",
    "T18n0897_002:0766c03": "出外灑淨。面向東。禮一切諸尊而取好相。念",
    "T18n0897_002:0766c04": "誦曼荼羅主真言。或誦部心真言。勿令心散",
    "T18n0897_002:0766c05": "亂。乃至當見吉祥之相。得好相已。以心生",
    "T18n0897_002:0766c06": "歡喜。然後方作護身等法。用辦事真言。或先",
    "T18n0897_002:0766c07": "持誦有功真言。要用五尊真言而作護身。所",
    "T18n0897_002:0766c08": "謂枳利枳利尊。軍荼利尊。金剛橛尊。金剛墻",
    "T18n0897_002:0766c09": "尊。金剛鉤欄尊。普通諸部。而作護身降伏",
    "T18n0897_002:0766c10": "諸難。或用曼荼羅主根本真言或心真言。而",
    "T18n0897_002:0766c11": "作護身。其諸弟子如前所說。及心作護。作護",
    "T18n0897_002:0766c12": "法已。入曼荼羅。執閼伽器真言持誦。其器用",
    "T18n0897_002:0766c13": "金而作。或銀熟銅寶及娑頗底迦。或白瑠璃",
    "T18n0897_002:0766c14": "或用木石商佉樹葉螺。及新瓦而作其器。勿",
    "T18n0897_002:0766c15": "令闕損如法而作。中盛香水及置名花。以真",
    "T18n0897_002:0766c16": "言瀉垢乃至清淨。後以曼荼羅主真言持",
    "T18n0897_002:0766c17": "誦七遍。安置內院以為供養。餘處但灑即成",
    "T18n0897_002:0766c18": "供養。其應置瓶。勿黑及以赤色。端正新作勿",
    "T18n0897_002:0766c19": "令闕損。輕及端圓。盛香水滿。及置五穀五寶",
    "T18n0897_002:0766c20": "五藥。繒綵纏頸及纏華鬘。并著花菓枝葉。",
    "T18n0897_002:0766c21": "亦著柑欗散花。持誦七遍。四方及四角諸門",
    "T18n0897_002:0766c22": "安置以為吉祥。或若不辦如是等瓶為灌頂",
    "T18n0897_002:0766c23": "者。中置一瓶。及四門四角各置一瓶。於其出",
    "T18n0897_002:0766c24": "入三重之門。各於當邊一一置瓶。於外當門",
    "T18n0897_002:0766c25": "要置一瓶。假使不辦眾多瓶者。安置一瓶或",
    "T18n0897_002:0766c26": "安四瓶。其門外瓶必定勿闕。其五穀者。謂胡",
    "T18n0897_002:0766c27": "麻小豆大麥小麥稻穀。餘言一切穀者應知",
    "T18n0897_002:0766c28": "五穀。言五藥者。謂僧祇(一)毘夜(二)乞羅(二合)提",
    "T18n0897_002:0766c29": "婆(三)娑訶提婆(四)枳[口*栗]羯(上)尼(五)餘言一切藥者",
    "T18n0897_002:0767a01": "應知五藥。其五寶者。謂瑚頗金銀商佉。或珠",
    "T18n0897_002:0767a02": "或寶。餘言一切寶者應知五寶。其幡竿者端",
    "T18n0897_002:0767a03": "直及長。各於八方。去處不遠如法安置。東著",
    "T18n0897_002:0767a04": "白幡。東南紅幡。正南黑幡。西南烟色幡。西方",
    "T18n0897_002:0767a05": "赤色幡。西北方青色幡。正北黃色幡。東北赤",
    "T18n0897_002:0767a06": "白幡。如是八色隨方而置。於竿頭上結絓鴆",
    "T18n0897_002:0767a07": "鵲鴟尾。極令端正。或若不辦。但於四門而置。",
    "T18n0897_002:0767a08": "或但東方置一白幡。其燒香爐但用瓦坏。勿",
    "T18n0897_002:0767a09": "令火燒。數至一十。四方四角各置一枚。於門",
    "T18n0897_002:0767a10": "及外各置一枚。或若不辨如是坏爐。瓦器亦",
    "T18n0897_002:0767a11": "得。若不得辦多。於其門前但置一爐。復於四",
    "T18n0897_002:0767a12": "面各竪一門。於上懸鈴傘蓋及拂并與華鬘。",
    "T18n0897_002:0767a13": "亦以大麥小麥稻穀。而作生蘗。於外四面而",
    "T18n0897_002:0767a14": "置供養。復於四面幔幕圍著。如前所塗四面",
    "T18n0897_002:0767a15": "之地。散諸名花及稻穀。花并散諸穀花。置萬",
    "T18n0897_002:0767a16": "字等諸吉祥印。如是廣設供養諸具。或復隨",
    "T18n0897_002:0767a17": "力辦供養已。然後方作奉請之法。執持如前",
    "T18n0897_002:0767a18": "所辦閼伽。各以本真言奉請諸尊。或復都用",
    "T18n0897_002:0767a19": "曼荼羅主真言。都請諸尊。或依本法所說。如",
    "T18n0897_002:0767a20": "是奉請。於佛部中。用輪王佛頂明王及以部",
    "T18n0897_002:0767a21": "母真言。而請本部諸尊。於蓮華部。用濕縛婆",
    "T18n0897_002:0767a22": "訶明王及吉祥部母真言。而請本部諸尊。於",
    "T18n0897_002:0767a23": "金剛部。用遜婆明王及莽麼計部母真言。",
    "T18n0897_002:0767a24": "而請本部諸尊。或復唯以曼荼羅主之根",
    "T18n0897_002:0767a25": "本真言或心真言。用請一切內外諸尊。或以",
    "T18n0897_002:0767a26": "當部主根本真言或心真言。奉請本部諸尊。",
    "T18n0897_002:0767a27": "或以各各本真言。奉請諸尊。若先誦得者應",
    "T18n0897_002:0767a28": "一一請。如是次第以其閼伽。依法請已。即",
    "T18n0897_002:0767a29": "當奉獻般地夜(二合)香水。又數奉獻閼伽而作",
    "T18n0897_002:0767b01": "問訊之辭。次即禮拜。然後次第作法畢已。",
    "T18n0897_002:0767b02": "方作供養。初獻塗香。次即供養花燒香飲食。",
    "T18n0897_002:0767b03": "後獻燈明。其塗香者。用白檀香。沈水香。迦",
    "T18n0897_002:0767b04": "濕彌[口*栗]香。苾唎(二合)曳應舊香。多迦羅香。",
    "T18n0897_002:0767b05": "優婆羅香。苾利(二合)迦香。甘松香。丁香。桂",
    "T18n0897_002:0767b06": "心香龍華香。禹車香。宿澁蜜香。石南葉香。",
    "T18n0897_002:0767b07": "蘆根香。瑟菟(二合)埿(去)耶汁香。乾陀羅(二合)沙",
    "T18n0897_002:0767b08": "汁香。沙陀拂瑟婆香(云迴香)婆沙那羅跢迦香勢",
    "T18n0897_002:0767b09": "(去)禮耶香。闍知皤怛羅(二合)香(云婆羅門荳蔻葉)香附",
    "T18n0897_002:0767b10": "子香。吉隱(二合)底香。隱摩豆唎迦香。胡荽",
    "T18n0897_002:0767b11": "香。諸樹汁類香。如合香如法相和。隨所合",
    "T18n0897_002:0767b12": "香皆置龍腦。應用雨水未墮地者。而作塗香。",
    "T18n0897_002:0767b13": "真言持誦。次第供養內外諸尊。其塗香中。",
    "T18n0897_002:0767b14": "勿置有情身分及與紫礦。勿用穢惡蟲食",
    "T18n0897_002:0767b15": "無香等者。當取好淨者。亦勿將水而研其",
    "T18n0897_002:0767b16": "香。若供養諸佛塗香者。當用新好欝金香或",
    "T18n0897_002:0767b17": "黑沈香。和龍腦而作塗香。若作供養觀自在",
    "T18n0897_002:0767b18": "者。當用白檀以為塗香。若供養執金剛及眷",
    "T18n0897_002:0767b19": "屬者。當用紫檀而為塗香。自餘諸尊。隨意而",
    "T18n0897_002:0767b20": "合用供養之。其供養花香。取水陸花謂摩里",
    "T18n0897_002:0767b21": "迦花。魔句花。群(去)馱花。摩羅底花。那縛摩",
    "T18n0897_002:0767b22": "里迦花。苫蔔迦花。阿輸迦花。奔馱迦花。拂利",
    "T18n0897_002:0767b23": "曳應(二合)舊花。歸夜迦花舉地迦花。計娑羅",
    "T18n0897_002:0767b24": "花。底羅迦花。娑羅花。迦尼迦羅花。樹花。優",
    "T18n0897_002:0767b25": "波羅花。多迦羅花。迦羅毘羅花。迦曇婆花。阿",
    "T18n0897_002:0767b26": "輸那花。漫闍梨花。紛荼羅迦花。迦癡迦羅",
    "T18n0897_002:0767b27": "(二合)花。于遮那羅花。婆荼羅花。尸多乾地花。",
    "T18n0897_002:0767b28": "俱羅婆迦花。皤拏花。婆荼羅舍花。如是等",
    "T18n0897_002:0767b29": "陸地生華。次第供養。勿用惡者。以乾多迦",
    "T18n0897_002:0767c01": "花歸夜迦花。尸俱嚕花。遮婆花。阿底目得迦",
    "T18n0897_002:0767c02": "花。央句羅花。唧迦那花。尼婆花。鷄跢枳",
    "T18n0897_002:0767c03": "花。摩那延底迦花。句欄荼迦花。那摩迦花。",
    "T18n0897_002:0767c04": "句吒遮花。毘羅嚩(二合)花。摩利迦花。如是等",
    "T18n0897_002:0767c05": "不祥陸花。於降伏事而用供養。忿陀利花。",
    "T18n0897_002:0767c06": "赤蓮花。諸類青蓮花。如是等諸水生花。通",
    "T18n0897_002:0767c07": "用供養。其赤句勿頭花。白蘇乾地迦花。如",
    "T18n0897_002:0767c08": "是等不祥水花。於降伏事而用供養。取計婆",
    "T18n0897_002:0767c09": "羅花。迦尼迦羅花。摩羅底花等。諸白香美",
    "T18n0897_002:0767c10": "諸花。供養佛部。取蓮花等諸水生花。供養蓮",
    "T18n0897_002:0767c11": "華部。取阿輸迦花。底羅迦花。群多花。那縛摩",
    "T18n0897_002:0767c12": "里迦花。拂利曳應(二合)舊花。婆句羅花。赤迦",
    "T18n0897_002:0767c13": "羅毘羅花。優波羅花。如是等花。供養金剛",
    "T18n0897_002:0767c14": "部。其燒香者。用白檀沈水相和。供養佛部。",
    "T18n0897_002:0767c15": "用尸利稗瑟多迦等諸樹汁香。供養蓮華部。",
    "T18n0897_002:0767c16": "用黑沈水香及安悉香。供養金剛部。次說普",
    "T18n0897_002:0767c17": "通和香。非有情身分之者。取白檀香。沈水",
    "T18n0897_002:0767c18": "香。龍腦香。蘇合香。薰陸香。尸利(二合)稗瑟吒",
    "T18n0897_002:0767c19": "(二合)迦香。薩闍羅(二合)沙香。安悉香。婆羅枳",
    "T18n0897_002:0767c20": "香。烏尸羅香。摩勒迦香。香附子香。甘松香。",
    "T18n0897_002:0767c21": "閼伽跢哩(二合)香。柏木香。天木香。及鉢地夜(二",
    "T18n0897_002:0767c22": "合)等香。以沙糖相和。此名普通和香。次第供",
    "T18n0897_002:0767c23": "養諸尊。或隨意取如前之香而和供養。或復",
    "T18n0897_002:0767c24": "總和。或取香美者而和。如是隨辨塗香及花",
    "T18n0897_002:0767c25": "并以燒香。以誠心以供養。若置華鬘而供養",
    "T18n0897_002:0767c26": "者。縱有少分穢臭之花不妨供養。若多應棄",
    "T18n0897_002:0767c27": "香花等物。所不識者。不應供養。其有情身分",
    "T18n0897_002:0767c28": "之香。所觸諸餘供養之具。皆悉成穢。是故",
    "T18n0897_002:0767c29": "勿用。其紫礦香。於三部中總不許用。是故",
    "T18n0897_002:0768a01": "行者應當通解如是差別。其曼荼羅外四邊",
    "T18n0897_002:0768a02": "之地。普置香爐。或坏或瓦石者。皆置燒香如",
    "T18n0897_002:0768a03": "法供養。縱用有情身分之香亦不妨用。第三",
    "T18n0897_002:0768a04": "院世間諸尊。隨意供養香花等物。其部主尊",
    "T18n0897_002:0768a05": "倍加供養。自餘諸尊各於本座。隨應差別次",
    "T18n0897_002:0768a06": "第供養。於三部主尊前各置香爐。曼荼羅主",
    "T18n0897_002:0768a07": "前置一香爐。勿令香烟斷絕。或二院。置以",
    "T18n0897_002:0768a08": "一香爐而用供養。若不辨者。但用一香爐普",
    "T18n0897_002:0768a09": "供養諸尊。然供養一尊已。即應香水灑淨。更",
    "T18n0897_002:0768a10": "供如前灑淨准此應知。如是奉獻塗香及花",
    "T18n0897_002:0768a11": "等并以燒香。於曼荼羅中一切尊已。重奉",
    "T18n0897_002:0768a12": "閼伽畢已。次供養飲食。極令淨潔。生平等心。",
    "T18n0897_002:0768a13": "皆以真言持誦飲食。次第差別。隨應供養。三",
    "T18n0897_002:0768a14": "部主尊倍加飲食。曼荼羅主數倍而加。自餘",
    "T18n0897_002:0768a15": "諸尊次第差別。准此應知。寧增加食不得闕",
    "T18n0897_002:0768a16": "少。是故以淨香美飲食。種種而供養悉皆歡",
    "T18n0897_002:0768a17": "喜。所行食類若不遍者。應以餘食充其闕",
    "T18n0897_002:0768a18": "數。或若不辨但供部主。或但置於內院。表心",
    "T18n0897_002:0768a19": "供養一切諸尊。於一一院凡所行食。從頭一",
    "T18n0897_002:0768a20": "一遍布。行已更取餘類。遍行如前。其部主前。",
    "T18n0897_002:0768a21": "若加供養必無過失。正行食時若錯闕少。即",
    "T18n0897_002:0768a22": "應補闕便乞歡喜。應下食處。先布淨芭蕉葉。",
    "T18n0897_002:0768a23": "或布荷葉或布波羅沙葉。先下莎悉地(二合)",
    "T18n0897_002:0768a24": "迦食。次行飲食。最後應下諸菓子類。其",
    "T18n0897_002:0768a25": "飲食者。用大小麥麪而作。及用粳米粉而",
    "T18n0897_002:0768a26": "造。極令淨潔及與香美。謂羅住迦食。皤",
    "T18n0897_002:0768a27": "羅皤尼迦食。脾那迦食。末度尸羅(二合)乞",
    "T18n0897_002:0768a28": "那(二合)食。阿輸迦伐底食。似菱角形食。餅",
    "T18n0897_002:0768b01": "噉鉢波拔吒迦食。鉢知食。似鵝形食。仇阿",
    "T18n0897_002:0768b02": "食。羯補迦唎迦食。布尸夜(二合)鉢多食。盛滿",
    "T18n0897_002:0768b03": "蘇食。盛沙糖食。烹煎餅塗沙糖食。婆羅門",
    "T18n0897_002:0768b04": "餢[飢几+俞]食盼荼迦食。渴闍迦食。薩闍迦食。薄",
    "T18n0897_002:0768b05": "餅食。如鳥形食。胡摩脂餅。糤米揣。如象耳形",
    "T18n0897_002:0768b06": "食。小豆烹煎餅等。小豆所作之食。謂浦波食。",
    "T18n0897_002:0768b07": "輸瑟(二合)迦食。鉢那波浦迦餓食。豆基食。",
    "T18n0897_002:0768b08": "著鍼豆基食。資跢羅(二合)浦波食。儞烏嚕比",
    "T18n0897_002:0768b09": "迦食。乳浮娑耶利迦食。珍荼浦波迦食。如是",
    "T18n0897_002:0768b10": "等類食。粳米小豆胡麻。少分相和作粥。其小",
    "T18n0897_002:0768b11": "豆胡麻。搗篩為末。以粳米成糜。此名枳利",
    "T18n0897_002:0768b12": "娑羅粥。乳粥。淡水粥酪粳米粥。酪漿水粳米",
    "T18n0897_002:0768b13": "粥。或赤或黃等粥。皆以淨器而盛供養。或置",
    "T18n0897_002:0768b14": "所布葉上。粳米飯及六十日熟稻粳米。飯而",
    "T18n0897_002:0768b15": "廣多獻。小豆羹等種種羹。香味淨潔而奉供",
    "T18n0897_002:0768b16": "養。粳米飯和乳酪。及和沙糖而奉供養。所有",
    "T18n0897_002:0768b17": "種種上妙飲食而奉供養。復依三白之食。",
    "T18n0897_002:0768b18": "部底迦食。廣多食。種種食。粳米飯和乳酪",
    "T18n0897_002:0768b19": "牛蘇者。此名三白食也。乳粥。枳利娑羅粥。小",
    "T18n0897_002:0768b20": "豆羹者。此名部底迦食。如前三食加粳米飯。",
    "T18n0897_002:0768b21": "色色加多此名廣多食。如前四食更和酪粥。",
    "T18n0897_002:0768b22": "即名種種食。所有臭穢辛苦澁味。古殘宿不",
    "T18n0897_002:0768b23": "祥之食。不應供養。或若不辨種種羹者。但用",
    "T18n0897_002:0768b24": "小豆羹而供養。亦得。凡所飯上皆應點酪。若",
    "T18n0897_002:0768b25": "不得辨者。必須供養六種飯食。所謂乳粥。小",
    "T18n0897_002:0768b26": "豆羹。沙瑟(二合)迦等食。粳米飯酪。枳利娑羅",
    "T18n0897_002:0768b27": "粥。縱使極貧。不應闕少六種之食。若闕一者",
    "T18n0897_002:0768b28": "不成供養。凡乳粥上皆應著蜜。凡於酪上皆",
    "T18n0897_002:0768c01": "致沙糖。其小豆羹上應著牛蘇。若有薑者亦",
    "T18n0897_002:0768c02": "應著之。復應供養種種菓子及諸根食。此二",
    "T18n0897_002:0768c03": "種食菓。一切真言及與明尊皆悉愛樂。其菓",
    "T18n0897_002:0768c04": "子者。謂阿摩羅果。石榴果。麼路子果。蒲",
    "T18n0897_002:0768c05": "桃果棗。柿子。迦必他果。毘闍補羅迦果。",
    "T18n0897_002:0768c06": "欗子波那娑果。吒應(二合)子果。羅句者果。",
    "T18n0897_002:0768c07": "暮止(二合)者果。木果。波羅曳迦果。乞瑟利",
    "T18n0897_002:0768c08": "迦果。阿麼羅果。侵(止音反)部果。勿[口*栗](二合)跢",
    "T18n0897_002:0768c09": "毘(二合)迦果。迦羅末多迦果等。種種好果",
    "T18n0897_002:0768c10": "而用供養。所有臭穢菓不應奉獻。謂穢果",
    "T18n0897_002:0768c11": "者。尸利頗羅果。椰子多羅果。波羅跢迦果",
    "T18n0897_002:0768c12": "如是等穢果不應奉獻。亦應供養種種根藥。",
    "T18n0897_002:0768c13": "熟煮了以去皮。如法奉供養。謂毘多羅根。",
    "T18n0897_002:0768c14": "芋子根等。其諸穢根不應供養其穢根者。謂",
    "T18n0897_002:0768c15": "輸羅拏根。羅蔔根。迦闕迦乾陀根。如是等",
    "T18n0897_002:0768c16": "穢根。不應供養。其菓子中。石榴為上。於諸根",
    "T18n0897_002:0768c17": "中。毘多羅根為上。是故應簡而用供養。其",
    "T18n0897_002:0768c18": "熟煮小豆。以和牛蘇。并著胡麻而供養之。",
    "T18n0897_002:0768c19": "第三曼荼羅。於外四面地上。布散白花。亦以",
    "T18n0897_002:0768c20": "胡麻稻花遍散。最後出外。於諸方所。祭祀部",
    "T18n0897_002:0768c21": "多諸非人類。用粳米飯以和稻花胡麻及花。",
    "T18n0897_002:0768c22": "煮小豆。娑耶里迦飯以塗牛蘇。已上飯食總",
    "T18n0897_002:0768c23": "和一處。其阿闍梨以歡喜心。於一一方各各",
    "T18n0897_002:0768c24": "三遍下食。以祀羅剎及毘舍闍等。及與部多",
    "T18n0897_002:0768c25": "諸食血噉肉者種種之類。或居地者或居樹",
    "T18n0897_002:0768c26": "者。或居林者及以心所念著者。皆須祭祀。",
    "T18n0897_002:0768c27": "於時。忽然若聞大聲。以無畏心更應祭祀。",
    "T18n0897_002:0768c28": "或聞野干大叫及大吼聲。或見其身。或見",
    "T18n0897_002:0769a01": "拔倒樹根。及見樹折或聞雷聲。及種種希奇",
    "T18n0897_002:0769a02": "異相者。更復祭祀而作護身。其阿闍梨。如",
    "T18n0897_002:0769a03": "聞如解如見。如法於諸方所。祭祀畢已。洗",
    "T18n0897_002:0769a04": "手灑淨。於其門前燒香供養。次入於內。奉獻",
    "T18n0897_002:0769a05": "閼伽及燒香。供養前所置食。以心運供於第",
    "T18n0897_002:0769a06": "二院第三院。所有諸尊。一一奉施上妙新淨",
    "T18n0897_002:0769a07": "衣服。自餘諸尊各奉一匹。或若不辨。各奉",
    "T18n0897_002:0769a08": "三部主尊用兩匹衣服。或若但以兩匹衣",
    "T18n0897_002:0769a09": "服。置於箱中。而奉施內院。運心普施一切",
    "T18n0897_002:0769a10": "諸尊。然後各誦諸尊真言七遍。其曼荼羅主",
    "T18n0897_002:0769a11": "真言。持誦百遍已上。其三部心真言各誦百",
    "T18n0897_002:0769a12": "遍。然後次第。應作諸尊一一手印持誦三遍。",
    "T18n0897_002:0769a13": "如是作已。悉皆歡喜滿其所願。",
    "T18n0897_002:0769a14": "蕤呬耶經卷中"
}