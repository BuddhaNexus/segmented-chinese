{
    "T19n0951_002:0233a02": "一字佛頂輪王經卷第二",
    "T19n0951_002:0233a04": "大唐南天竺三藏菩提流志譯",
    "T19n0951_002:0233a05": "分別成法品第三",
    "T19n0951_002:0233a06": "爾時金剛密跡主菩薩。合掌恭敬白言世尊。",
    "T19n0951_002:0233a07": "如來無上應正等覺。願垂哀愍為修行者。略",
    "T19n0951_002:0233a08": "說頂輪王成就行法甚深理趣廣大威德。復",
    "T19n0951_002:0233a09": "白佛言世尊一切諸呪皆依此中。云何當成",
    "T19n0951_002:0233a10": "所修持者。是時世尊謂金剛密跡主菩薩言。",
    "T19n0951_002:0233a11": "善哉善哉密跡主。汝能於我善發此問。汝今",
    "T19n0951_002:0233a12": "諦聽諦聽善思念之。我當為汝說諸佛行法",
    "T19n0951_002:0233a13": "理趣金剛法句。從無量佛最勝偈句理法所",
    "T19n0951_002:0233a14": "生。為得利益成就呪者。是時釋迦牟尼如來。",
    "T19n0951_002:0233a15": "普觀大眾以大梵聲。讚伽他曰。",
    "T19n0951_002:0233a16": "　釋迦大師子　　無量菩提門",
    "T19n0951_002:0233a17": "　理趣自在行　　當為最上使",
    "T19n0951_002:0233a18": "　見苦迫有情　　樂修行此法",
    "T19n0951_002:0233a19": "　天人共戴仰　　當成無上尊",
    "T19n0951_002:0233a20": "　修習是深法　　稱歎大妙呪",
    "T19n0951_002:0233a21": "　信樂於大乘　　心行應菩提",
    "T19n0951_002:0233a22": "　住塔淨堂室　　河淵及泉側",
    "T19n0951_002:0233a23": "　逈樹山窟中　　山林多花處",
    "T19n0951_002:0233a24": "　獨坐堅淨心　　潔身口清淨",
    "T19n0951_002:0233a25": "　是處常止住　　依法持禁戒",
    "T19n0951_002:0233a26": "　一心憶持呪　　識呪三摩地",
    "T19n0951_002:0233a27": "　出生及成就　　種種證相法",
    "T19n0951_002:0233a28": "　證法呪成已　　破滅生死家",
    "T19n0951_002:0233a29": "　所願皆圓滿　　不久獲菩提",
    "T19n0951_002:0233b01": "　常用二種意　　持戒并善伴",
    "T19n0951_002:0233b02": "　成就此不難　　即此身得證",
    "T19n0951_002:0233b03": "　不動心堅淨　　常憶佛菩提",
    "T19n0951_002:0233b04": "　佛頂輪王法　　則此身得證",
    "T19n0951_002:0233b05": "　若有呪者伴　　勤修為有情",
    "T19n0951_002:0233b06": "　難思眾多相　　則此身得證",
    "T19n0951_002:0233b07": "　誠心呪印塔　　誦呪修大法",
    "T19n0951_002:0233b08": "　一一分明解　　則此身得證",
    "T19n0951_002:0233b09": "　堅固具精進　　廣大心無量",
    "T19n0951_002:0233b10": "　作法最增上　　則此身得證",
    "T19n0951_002:0233b11": "　身諸相圓滿　　質直具真智",
    "T19n0951_002:0233b12": "　能忍苦飢渴　　是人應成就",
    "T19n0951_002:0233b13": "　智者若當得　　此經及法門",
    "T19n0951_002:0233b14": "　彼亦不久時　　最勝證成就",
    "T19n0951_002:0233b15": "爾時世尊謂金剛密跡主菩薩言。我滅度後",
    "T19n0951_002:0233b16": "當有頑癡罪惡有情。住於我所幢相法類苾",
    "T19n0951_002:0233b17": "芻苾芻尼瑦波索迦瑦波斯迦。常好隨逐",
    "T19n0951_002:0233b18": "愚癡邪見諸惡談論。貪著美味懈怠少德。如",
    "T19n0951_002:0233b19": "來十力四無所畏四無礙解。大慈大悲大喜",
    "T19n0951_002:0233b20": "大捨真如法界四聖諦法。靜慮威德無畏。大",
    "T19n0951_002:0233b21": "乘說不信忍。無力順修菩薩律行方便法教。",
    "T19n0951_002:0233b22": "誹謗毀訾。不敬不信諸佛菩薩三摩地門神",
    "T19n0951_002:0233b23": "通威德。此等之人持作斯法。不得成就。則加",
    "T19n0951_002:0233b24": "謗我及謗菩薩。唱言此法非佛所說是魔所",
    "T19n0951_002:0233b25": "說。妄說菩薩教行大乘。若便見有善男子",
    "T19n0951_002:0233b26": "善女人持此呪者。故謗惱亂作諸障礙。因此",
    "T19n0951_002:0233b27": "殃咎當得無間無量重罪。是故密跡主有善",
    "T19n0951_002:0233b28": "男子善女人等。願欲修行菩薩大行。堅固信",
    "T19n0951_002:0233b29": "向一心正願。常樂書寫大乘經典。讀誦供養",
    "T19n0951_002:0233c01": "解其義味。若見斯人則為解釋。如寶雨經一",
    "T19n0951_002:0233c02": "一法門。修學菩薩加行法行則得成就。是故",
    "T19n0951_002:0233c03": "密跡主。呪何所成要從身心。勤懇布施持戒",
    "T19n0951_002:0233c04": "忍辱精進定慧清淨。一心修習方得成就。",
    "T19n0951_002:0233c05": "一字佛頂輪王經分別密儀品第四",
    "T19n0951_002:0233c06": "於時金剛密跡主菩薩復白佛言。世尊云何",
    "T19n0951_002:0233c07": "行是一字頂輪王呪。沐浴淨法觀想心法。世",
    "T19n0951_002:0233c08": "尊哀垂願為解釋。由此法支法具足故。速得",
    "T19n0951_002:0233c09": "一字頂輪王呪成就證門。",
    "T19n0951_002:0233c10": "爾時世尊誥金剛密跡主菩薩言。汝復諦聽。",
    "T19n0951_002:0233c11": "我為利益薄德尠福少精進者。說一切呪修",
    "T19n0951_002:0233c12": "治法時。每日三時洗淨浴法。不貪諸欲念心",
    "T19n0951_002:0233c13": "無亂。唯一想佛。慈心備緣十方法界一切",
    "T19n0951_002:0233c14": "有情。持以淨土和乾瞿摩夷末。呪之澡手洗",
    "T19n0951_002:0233c15": "淨沐身。若澡浴時著浴儭衣。結印護身。護",
    "T19n0951_002:0233c16": "身呪曰。",
    "T19n0951_002:0233c17": "唵(二合)[合*牛](一)麼麼麼麼(二)虎(二合)[合*牛](三)溺(儞昔反四)",
    "T19n0951_002:0233c18": "當誦此呪七遍護身。若懺罪障求趣神通。當",
    "T19n0951_002:0233c19": "用白土其土無虫勿赤勿黑勿臭勿穢。若求",
    "T19n0951_002:0233c20": "豐饒用黃白土。其土無虫亦勿臭穢。若降伏",
    "T19n0951_002:0233c21": "法用赤黑土。若欲尊他當用不白不黑土。若",
    "T19n0951_002:0233c22": "欲他人敬伏讚歎用青赤土。如此等土智者",
    "T19n0951_002:0233c23": "善知。",
    "T19n0951_002:0233c24": "取土呪曰。",
    "T19n0951_002:0233c25": "唵(二合)[合*牛](一)娜囉(上二)虎(二合)[合*牛](三)",
    "T19n0951_002:0233c26": "呪土七遍。乃[角*厥]取土作一切法。若遇清潔靈",
    "T19n0951_002:0233c27": "聖河泉。水有眾鳥於四岸上多花菓樹。入中",
    "T19n0951_002:0233c28": "澡浴福勝吉祥。",
    "T19n0951_002:0233c29": "加持洗浴呪曰。",
    "T19n0951_002:0234a01": "唵(二合)[合*牛](一)入嚩(無可反下同)攞(二)虎(二合)[合*牛](三)",
    "T19n0951_002:0234a02": "當誦七遍護身灌頂如法洗浴。是水雖聖若",
    "T19n0951_002:0234a03": "有畏難。及有婦人小兒畜獸種種踐穢。則不",
    "T19n0951_002:0234a04": "堪浴。",
    "T19n0951_002:0234a05": "加持土呪曰。",
    "T19n0951_002:0234a06": "唵(二合)[合*牛](一)跛(比沒反二合)囉(上)入嚩攞(二)虎(二合)",
    "T19n0951_002:0234a07": "[合*牛](三)",
    "T19n0951_002:0234a08": "若欲浴時呪土七遍。置土淨處勿令穢唾",
    "T19n0951_002:0234a09": "被甲呪曰。",
    "T19n0951_002:0234a10": "唵(二合)[合*牛](一)入嚩攞諦惹(而者反下同二)虎(二合)[合*牛](三)",
    "T19n0951_002:0234a11": "若當浴時以右手頭指中指無名指小指急把",
    "T19n0951_002:0234a12": "拳。覆置心下。以大指直竪按於心上。誦被甲",
    "T19n0951_002:0234a13": "呪。呪拳指七遍想成被甲被束甲冑呪曰。",
    "T19n0951_002:0234a14": "唵(二合)[合*牛](一)入嚩攞(二)播囉(上)訖(二合)囉(上)麼(三)",
    "T19n0951_002:0234a15": "虎(二合)[合*牛](四)",
    "T19n0951_002:0234a16": "是呪又呪心上。拳指身體七遍。安徐入水令",
    "T19n0951_002:0234a17": "水至腰。",
    "T19n0951_002:0234a18": "一切頂輪王心呪曰。",
    "T19n0951_002:0234a19": "唵(二合)[合*牛](一)卓(知古反)[日*魯](二合)[合*牛](二)畔馱(三)窣(二",
    "T19n0951_002:0234a20": "合)嚩訶(四)",
    "T19n0951_002:0234a21": "是呪入水火誦七遍。則當禁止毘那夜迦。水",
    "T19n0951_002:0234a22": "中龍黿不相災害。及能成護一切事業。又重",
    "T19n0951_002:0234a23": "呪土七遍。分為三分。三種揩洗。先以一分從",
    "T19n0951_002:0234a24": "脚塗揩洗至于膝。次以一分從膝塗揩洗至",
    "T19n0951_002:0234a25": "于臍。次以一分從臍塗洗乃至肩臂手面背",
    "T19n0951_002:0234a26": "等。浴已著衣。又以斯呪呪水七遍。三遍[泳永+截]灑",
    "T19n0951_002:0234a27": "頭頸身分。靜默斷語。又誦此呪作護身法。",
    "T19n0951_002:0234a28": "次誦難勝奮怒王呪。次誦佛毫相呪。次誦佛",
    "T19n0951_002:0234a29": "眼明呪。次誦摧碎頂輪王呪。如是呪等護持",
    "T19n0951_002:0234b01": "一切最為殊勝。若佛種族呪中作法。佛眼呪",
    "T19n0951_002:0234b02": "上。是五頂輪呪中作法。亦佛眼呪為最為上。",
    "T19n0951_002:0234b03": "若結壇地界及十方界。自護護伴。當用摧碎",
    "T19n0951_002:0234b04": "頂輪王呪及一切頂輪王心呪。",
    "T19n0951_002:0234b05": "淨身口呪曰。",
    "T19n0951_002:0234b06": "娜莫薩嚩勃馱(一)菩地薩埵南(二)唵(二合)[合*牛](三)",
    "T19n0951_002:0234b07": "戌(輪律反)睇努(四)輸(詩住反)馱柰(奴箇反)野(五)窣(二",
    "T19n0951_002:0234b08": "合)嚩訶(六)",
    "T19n0951_002:0234b09": "是呪若入壇時。著淨衣已呪水三遍。漱口[泳永+截]",
    "T19n0951_002:0234b10": "灑頭耳肩心。整儀直視發大悲心。大步徐行",
    "T19n0951_002:0234b11": "直入壇內。如是智者恒著新淨[疊*毛]布等衣或",
    "T19n0951_002:0234b12": "麻布衣。修斯呪法。常以一切頂輪王心呪。呪",
    "T19n0951_002:0234b13": "一切物。輪王像前持供獻已。坐茅草上。一心",
    "T19n0951_002:0234b14": "想像諸佛菩薩。誦呪結印稽召發願。瞬目瞻",
    "T19n0951_002:0234b15": "像。結連華印想佛坐印。如是作持何謂為故。",
    "T19n0951_002:0234b16": "願得佛座菩薩座故。",
    "T19n0951_002:0234b17": "把數珠呪曰。",
    "T19n0951_002:0234b18": "唵(二合)[合*牛](一)遏部羝(二)弭惹曳(三)悉地悉馱遏梯",
    "T19n0951_002:0234b19": "(聽兮反上聽字平聲呼四)窣(二合)嚩訶(五)",
    "T19n0951_002:0234b20": "是佛族呪。用菩提珠每念持珠。皆呪三遍速",
    "T19n0951_002:0234b21": "得成向正等菩提三等證法。其一切呪陀羅",
    "T19n0951_002:0234b22": "尼法。亦如此三成就等法。求富豐饒用金",
    "T19n0951_002:0234b23": "銀珠。求當成熟一切勝事用頗梨珠。所穿",
    "T19n0951_002:0234b24": "珠索童女合持。各誦本呪呪珠貫繫。",
    "T19n0951_002:0234b25": "呪數珠呪曰。",
    "T19n0951_002:0234b26": "娜謨皤(蒲餓反)伽(渠迦反又音迦字居奈反又音奈字奴箇反下同)嚩底",
    "T19n0951_002:0234b27": "(丁禮反一)悉睇沙馱野(二)沙馱野(三)悉馱遏梯",
    "T19n0951_002:0234b28": "(同上四)窣(二合)嚩訶(五)",
    "T19n0951_002:0234b29": "是佛族呪呪珠貫已。掬珠合掌又呪七遍。如",
    "T19n0951_002:0234c01": "是事作名受持珠。常坐茅草心靜寂默。著茅",
    "T19n0951_002:0234c02": "草衣。持誦課數作安隱法。若時數畢。當又",
    "T19n0951_002:0234c03": "呪持室利木。或榓攞木。或白栴檀木。或榓",
    "T19n0951_002:0234c04": "木。或楓香木。橫十二指量兩頭齊斫截。作",
    "T19n0951_002:0234c05": "安隱法作富饒法皆上成就若酸棗木。佉陀",
    "T19n0951_002:0234c06": "羅木。迦羅弭羅木等。橫十二指。兩頭銛",
    "T19n0951_002:0234c07": "斫截。作調伏法亦上成就。無斯三木但得其",
    "T19n0951_002:0234c08": "葉。葉無虫者作亦成就。當以瞿摩夷和諸香",
    "T19n0951_002:0234c09": "水。每日塗灑坐臥等處。及灌頂處。所用水時",
    "T19n0951_002:0234c10": "皆淨洗細濾。內外衣服常淨澣濯。如斯作法",
    "T19n0951_002:0234c11": "若不成就。則加一切頂輪王心呪。遍遍同誦。",
    "T19n0951_002:0234c12": "又不成就復加佛眼呪等。三皆同誦心莫縱",
    "T19n0951_002:0234c13": "愓。是佛眼呪過去諸佛已說示故。我今復說。",
    "T19n0951_002:0234c14": "為當成就救五逆者。持此一字佛頂輪王呪。",
    "T19n0951_002:0234c15": "得大證成。何況性淨具信根者。受持讀誦而",
    "T19n0951_002:0234c16": "不成就。若持呪者。無此五頂輪王像對坐持",
    "T19n0951_002:0234c17": "念。如佛說像想像目前。一心瞻仰合掌禮已",
    "T19n0951_002:0234c18": "跏趺端坐。",
    "T19n0951_002:0234c19": "定想心呪曰。",
    "T19n0951_002:0234c20": "娜謨囉(上)怛(二合)娜怛(二合)囉耶野(一)[橠多+可]者攞",
    "T19n0951_002:0234c21": "弭[口*(隸-木+士)](二)窣嚩訶(三)",
    "T19n0951_002:0234c22": "誦一七遍。結大根本印呪七遍。隨想思印金",
    "T19n0951_002:0234c23": "剛所成。想印壇地成大海水。深廣無沜",
    "T19n0951_002:0234c24": "觀想大海呪曰。",
    "T19n0951_002:0235a01": "唵(二合)[合*牛](一)弭麼路娜地(二)虎(二合)[合*牛](三)",
    "T19n0951_002:0235a02": "誦一七遍。觀想大海深廣無岸。清淨明徹無",
    "T19n0951_002:0235a03": "有動濁。顯現分明當海心中有大寶山。",
    "T19n0951_002:0235a04": "觀想寶山呪曰。",
    "T19n0951_002:0235a05": "唵(二合)[合*牛](一)[橠多+可]者攞(二)虎(二合)[合*牛](三)",
    "T19n0951_002:0235a06": "誦一七遍。觀想七寶須彌寶山。周圓高廣無",
    "T19n0951_002:0235a07": "量無邊。具足眾寶光飾顯現。稱其山上有大",
    "T19n0951_002:0235a08": "蓮華。眾寶所成。",
    "T19n0951_002:0235a09": "觀想寶蓮華呪曰。",
    "T19n0951_002:0235a10": "唵(二合)[合*牛](一)虎(二合)[合*牛]迦麼攞(二)窣(二合)嚩訶",
    "T19n0951_002:0235a11": "誦一七遍。觀想無量百千大葉七寶蓮華。臺",
    "T19n0951_002:0235a12": "鬚蘂莖光飾顯現。其臺廣大亦如山等。蘂葉",
    "T19n0951_002:0235a13": "相稱。於其臺上有大寶帳。",
    "T19n0951_002:0235a14": "觀想寶帳呪曰。",
    "T19n0951_002:0235a15": "娜莫薩嚩嚲詫伽哆(得箇反下同)南(一)唵(二合)[合*牛](二)",
    "T19n0951_002:0235a16": "薩嚩吐(土固反)薩羝(三)薩(僧乙反)叵囉(上)呬摩(二",
    "T19n0951_002:0235a17": "合)[合*牛](牟甘反四)誐(魚戈反又反迦字居歌反)誐(同上音)娜金(居淹反",
    "T19n0951_002:0235a18": "五)窣(二合)嚩訶(六)",
    "T19n0951_002:0235a19": "誦一七遍。觀想寶帳一切寶飾自然成顯。東",
    "T19n0951_002:0235a20": "西南北四維上下廣博無量。半月滿月大寶",
    "T19n0951_002:0235a21": "摩尼。奇諸寶花寶鐸金鈴。處處彌布間錯莊",
    "T19n0951_002:0235a22": "嚴。真珠羅網妙香花纓周匝垂覆。其諸寶中",
    "T19n0951_002:0235a23": "出種種光。互相交映。復於光中見諸如來神",
    "T19n0951_002:0235a24": "通自在。當寶帳上。想有傘蓋廣大無量。稱寶",
    "T19n0951_002:0235a25": "帳上以眾寶珠寶華雜拂而為莊飾。寶網纓",
    "T19n0951_002:0235a26": "珞四布垂繞。於寶帳中。想有釋迦牟尼如來。",
    "T19n0951_002:0235a27": "處師子座結跏趺坐。具足三十二大人相八",
    "T19n0951_002:0235a28": "十妙好。身放圓光作說法相。瞬目瞻視一字",
    "T19n0951_002:0235a29": "頂輪王菩薩。如上說諸菩薩聲聞天等。想皆",
    "T19n0951_002:0235b01": "有之分明顯現。及想自身在寶帳內。於佛右",
    "T19n0951_002:0235b02": "邊長跪曲躬。手執香鑪誦本持呪。啟佛會眾。",
    "T19n0951_002:0235b03": "并啟十方一切諸佛坐寶帳中。顯現分明願",
    "T19n0951_002:0235b04": "受供養。復當想持種種香雲種種香華香食",
    "T19n0951_002:0235b05": "香水。供獻佛會。則發願言。唯願聖眾各以",
    "T19n0951_002:0235b06": "神力。哀愍護我住受供養。乃待周畢。次誦一",
    "T19n0951_002:0235b07": "切頂輪王心呪一百八遍。又別想成東西南",
    "T19n0951_002:0235b08": "北四維上下。深廣如海七寶浴池。滿中香水",
    "T19n0951_002:0235b09": "浴釋迦牟尼如來真報佛身。及當一時想浴",
    "T19n0951_002:0235b10": "十方一切真報佛身并佛種族菩薩呪神本所",
    "T19n0951_002:0235b11": "呪神。想總浴已。又想種種旃檀塗香。一時塗",
    "T19n0951_002:0235b12": "飾一切佛身及佛種族菩薩呪神。又想種種",
    "T19n0951_002:0235b13": "奇妙繒綺金縷袈裟頭冠纓絡及諸衣服。",
    "T19n0951_002:0235b14": "一時嚴貫一切佛身及佛種族菩薩呪神。重",
    "T19n0951_002:0235b15": "復想啟帳內會坐。又想獻列諸上飲食。一時",
    "T19n0951_002:0235b16": "供養一切諸佛及佛種族菩薩神已。仁者則",
    "T19n0951_002:0235b17": "以此所善根。心口發露誠懺眾罪。迴向菩提。",
    "T19n0951_002:0235b18": "想請諸佛於寶帳中。轉大法輪。仁者當即如",
    "T19n0951_002:0235b19": "在帳內佛右跪坐。識觀鼻端想心無惑。右手",
    "T19n0951_002:0235b20": "搯珠左手當胸。結數珠印調調誦呪數。課滿",
    "T19n0951_002:0235b21": "已置數珠於淨香篋中。印呪護持。重燒焯",
    "T19n0951_002:0235b22": "香。想諸香花如法供養。則誦本呪解其方界。",
    "T19n0951_002:0235b23": "合掌頂禮依方發遣。如是觀法三十六月。斷",
    "T19n0951_002:0235b24": "諸談論心莫愓劮。隨逐諸境亂濁觀想。清淨",
    "T19n0951_002:0235b25": "依法每日三時。則得見證一字頂輪王大三",
    "T19n0951_002:0235b26": "摩地門。",
    "T19n0951_002:0235b27": "一字佛頂輪王經分別祕相品第五",
    "T19n0951_002:0235b28": "爾時釋迦牟尼如來。復告金剛密跡主菩薩",
    "T19n0951_002:0235b29": "言。此一字頂輪王呪成就行法。諸佛共說。為",
    "T19n0951_002:0235c01": "得利益一切有情。成斯佛頂輪王教法。密跡",
    "T19n0951_002:0235c02": "主過去現在一切如來所說句偈教行法門等",
    "T19n0951_002:0235c03": "無差別。皆擇空寂幽閑勝處。我復略說簡大",
    "T19n0951_002:0235c04": "名山聖所居處或仙神巖窟或空淨新室或獨",
    "T19n0951_002:0235c05": "樹林泉。於斯勝處一心善淨修行是法。於不",
    "T19n0951_002:0235c06": "善法極盡斷除。於善淨法生建淨義。是二法",
    "T19n0951_002:0235c07": "句蔓延能生善不善業。是故所食飲食。滋",
    "T19n0951_002:0235c08": "味辛甘醎淡勿欲貪餐耽嗜過飽。若飽使",
    "T19n0951_002:0235c09": "不能持誦供養燒火。定心不生。是故呪者離",
    "T19n0951_002:0235c10": "貪欲食。恒初夜分。隨力轉讀花嚴寶雨及餘",
    "T19n0951_002:0235c11": "一切摩訶衍經。觀其行法制御心田。修習此",
    "T19n0951_002:0235c12": "教為無為法。若布瑟置迦。每中夜分敷淨茅",
    "T19n0951_002:0235c13": "草。四周結界結印誦呪。印護持身如師子王。",
    "T19n0951_002:0235c14": "頭南面東右脇枕手疊伸足臥。若扇底迦。每",
    "T19n0951_002:0235c15": "中夜分頭東面北右脇枕手疊伸足臥。若[打丁+(褒保+可)]",
    "T19n0951_002:0235c16": "毘柘嚕迦。每臥分時頭西面南右脇枕手疊",
    "T19n0951_002:0235c17": "伸足臥。若睡夢見上菩提樹栴檀香樹弭攞",
    "T19n0951_002:0235c18": "樹欝頭末羅樹。名證中品向速成相。若有夢",
    "T19n0951_002:0235c19": "見。乘白鶴孔雀金翅鳥等。身出光焰。名證上",
    "T19n0951_002:0235c20": "品向速成相。若有夢見上七寶幢樓閣寶臺。",
    "T19n0951_002:0235c21": "踏花鬘上。或見手把箜篌。詣入僧眾。上塔乘",
    "T19n0951_002:0235c22": "船。名證下品向速成相。若有夢見旃茶羅人",
    "T19n0951_002:0235c23": "猪狗馲駝驢死人等。若觸若乘。是障不成。如",
    "T19n0951_002:0235c24": "是等相智者應知。若毘那夜迦作諸障惱。則",
    "T19n0951_002:0235c25": "以粳米和烏油麻。日日三時一呪一燒各一",
    "T19n0951_002:0235c26": "千八遍。滿三七日則得本神夢覺現身。教誥",
    "T19n0951_002:0235c27": "語言汝去某處。酥蜜相和日夜三時。一呪一",
    "T19n0951_002:0235c28": "燒各一千八遍。滿三日夜則得夢見此教調",
    "T19n0951_002:0235c29": "伏毘那夜迦所有真法。我已受獻喫汝食去。",
    "T19n0951_002:0236a01": "所有真道與當成辦。若夢覺已加念呪神。願",
    "T19n0951_002:0236a02": "為我現大丈夫相。勿為我現天女儀狀。亂我",
    "T19n0951_002:0236a03": "心境妄生貪劮癡愛染心。又持護身覆復安",
    "T19n0951_002:0236a04": "睡。則得夢見本神儀狀或諸神變種種勝事。",
    "T19n0951_002:0236a05": "心亦無取妄生喜覺。若持誦時。勿念過去種",
    "T19n0951_002:0236a06": "種嬉謔雜欲漏法。亦勿思計未來眾事。說諸",
    "T19n0951_002:0236a07": "餘法。散亂動心唯一係想入呪文句一一妙",
    "T19n0951_002:0236a08": "理。若心貪生觀身[月*夆]壞。若心嗔生慈心觀住。",
    "T19n0951_002:0236a09": "若心癡生即十二因緣觀住。若心起緣倒",
    "T19n0951_002:0236a10": "顛生住。即至觀想呪神在頂持以香花先前",
    "T19n0951_002:0236a11": "供獻。結跏趺坐如法念誦。若少不依如所法",
    "T19n0951_002:0236a12": "式。則為障礙毘那夜迦。破壞食噉所修功德。",
    "T19n0951_002:0236a13": "如是人者若誦念已。護身結界端身直項。結",
    "T19n0951_002:0236a14": "跏趺坐瞬目平視。舌拄上齶。以右手背押",
    "T19n0951_002:0236a15": "左手掌。伸置臍下。觀照四大色畢竟空體無",
    "T19n0951_002:0236a16": "真實。復觀五蘊其性亦空。如法界性無我無",
    "T19n0951_002:0236a17": "人亦無受者可得之法。心則寂靜。復觀靜心",
    "T19n0951_002:0236a18": "心亦無住。呪者誦呪每時數畢。常作斯觀。若",
    "T19n0951_002:0236a19": "見種種神變境像特勿取著。自靜見心。即得",
    "T19n0951_002:0236a20": "滅除一切罪垢。若有未曾入此一字佛頂輪",
    "T19n0951_002:0236a21": "王大種族壇。為阿闍梨教授法者。自持斯法。",
    "T19n0951_002:0236a22": "則便常為毘那夜迦如影逐身。障喫呪者所",
    "T19n0951_002:0236a23": "獻香花飲食香水火食。呪聲不令得到本所",
    "T19n0951_002:0236a24": "呪神。法無成驗。此頂輪王若成就者。則常不",
    "T19n0951_002:0236a25": "為姥[巿*犬]馱吒迦。毘那夜迦王。作生障難。況餘",
    "T19n0951_002:0236a26": "一切毘那夜迦。能障難耶。是故智者欲得成",
    "T19n0951_002:0236a27": "就此呪法者。當以難勝奮怒王呪。或以輪王",
    "T19n0951_002:0236a28": "僕從二十種呪。於持誦時燒火食時。障護其",
    "T19n0951_002:0236a29": "身。若不依法一一護身。則難成就。常為諸惡",
    "T19n0951_002:0236b01": "天龍藥叉羅剎惡姤仙類茶枳尼鬼畢舍遮",
    "T19n0951_002:0236b02": "鬼及諸餓鬼。處處隨逐伺求其便。破壞虛耗。",
    "T19n0951_002:0236b03": "是呪法中莫以曼陀羅花。弭羅花。遏伽花等",
    "T19n0951_002:0236b04": "持獻供養。及諸佛頂供養法中。亦不供養。應",
    "T19n0951_002:0236b05": "以惹底花。[(口/又)*頁]鉢羅花。拘物頭花。蓮華。諭底",
    "T19n0951_002:0236b06": "(聽異反)迦花及餘種類香馞名花。持此花等。常",
    "T19n0951_002:0236b07": "以供養五頂輪王。若有呪者經一二三度精",
    "T19n0951_002:0236b08": "修此法。不證悉地。倍應勤懇專精修習。乃至",
    "T19n0951_002:0236b09": "七度。各正月五月九月。詣海河潬日日三時。",
    "T19n0951_002:0236b10": "印砂佛塔隨力印修。并轉大乘諸餘經典。觀",
    "T19n0951_002:0236b11": "我一切所行之跡。修學斯法。印是塔數滿三",
    "T19n0951_002:0236b12": "十萬。為滅先世十重業障。復隨此一一塔前。",
    "T19n0951_002:0236b13": "以塗香末香諸妙花香而獻供養。於一一塔",
    "T19n0951_002:0236b14": "前。坐誦呪一百八遍。智者如是如法修持不",
    "T19n0951_002:0236b15": "成就者。為宿障重。又加日日印一肘塔一千",
    "T19n0951_002:0236b16": "已上。若五逆重罪亦得銷滅而證成就。況餘",
    "T19n0951_002:0236b17": "微薄諸宿障耶。如斯依法精勤修習。但誦持",
    "T19n0951_002:0236b18": "呪亦得銷滅。何況印塔。",
    "T19n0951_002:0236b19": "又法詣住江河海岸。採以蓮花一呪一擲江",
    "T19n0951_002:0236b20": "河水中滿十萬箇。則得成向。何況倍加可不",
    "T19n0951_002:0236b21": "成就。若非是處作修法者。則不成辦。如斯呪",
    "T19n0951_002:0236b22": "法薄尠福人。使加印塔乃得成就。植福德人",
    "T19n0951_002:0236b23": "但所依教誦持供養。遂期成就。如是成者勤",
    "T19n0951_002:0236b24": "誦持呪以為根本。是故諸善男子。堅固精進",
    "T19n0951_002:0236b25": "身心清淨求菩提者畢定成就。密跡主未曾",
    "T19n0951_002:0236b26": "見呪。虛辭說導我題是呪在經自成。要假",
    "T19n0951_002:0236b27": "精進為於菩提師僧父母及苦眾生。勤功修",
    "T19n0951_002:0236b28": "習合掌頂禮。依法誦呪翦除垢障。乃得成就。",
    "T19n0951_002:0236b29": "如是頂禮為得成就廣大功德。如是頂禮無",
    "T19n0951_002:0236c01": "量果報無量福聚。是故數數合掌頂禮。乃得",
    "T19n0951_002:0236c02": "口善身善意善成就功德。劫初有情性質純",
    "T19n0951_002:0236c03": "善福德高勝。隨作隨成。不等今我釋迦牟尼",
    "T19n0951_002:0236c04": "如來。出濁惡世得解脫時。及弟子等證解脫",
    "T19n0951_002:0236c05": "時。是故智者相續除斷猜疑網心。具足精進",
    "T19n0951_002:0236c06": "淨修福事。則便成證。若有宿殖福德增勝。",
    "T19n0951_002:0236c07": "依法修行速獲成就。若無宿殖福德尠薄。依",
    "T19n0951_002:0236c08": "法修持久乃成就。此最上呪若證成就。則得",
    "T19n0951_002:0236c09": "高勝無等等故。譬假瑠璃寶比蓮花光寶。功",
    "T19n0951_002:0236c10": "力價直倍數。不及無諭匹。故則知一字佛頂",
    "T19n0951_002:0236c11": "輪王力。不思議勇猛殊特。呪者應常持鉢乞",
    "T19n0951_002:0236c12": "食。若得飯餅應淨濤擇。分為三分一分獻佛",
    "T19n0951_002:0236c13": "呪神諸天。若食獻已。持施水陸一切有情。一",
    "T19n0951_002:0236c14": "分給施外來乞者。若無乞者施與禽獸。一分",
    "T19n0951_002:0236c15": "自持依法而食。若有作求安隱法時。面北坐",
    "T19n0951_002:0236c16": "食。若有作求富饒法時。面東坐食。若有作求",
    "T19n0951_002:0236c17": "調伏法時。面南坐食。呪者每日慈心弘願。普",
    "T19n0951_002:0236c18": "覆一切有情受眾苦者。誓當度脫。若大苾芻",
    "T19n0951_002:0236c19": "瑦波索迦持梵行者。若心慈悲獨行持法則",
    "T19n0951_002:0236c20": "無障礙。是故智者樂欲安隱富饒調伏速成",
    "T19n0951_002:0236c21": "證者。應常定心恭敬合掌頂禮佛塔。淨持灑",
    "T19n0951_002:0236c22": "地。持以牛糞和黃土泥。塗摩壇地。誦以一切",
    "T19n0951_002:0236c23": "佛頂輪王心呪。或誦摧碎頂王呪。呪白芥子",
    "T19n0951_002:0236c24": "淨灰七遍。布散十方結為方界。持以四橛繫",
    "T19n0951_002:0236c25": "於線索。呪之七遍四角團釘。結方地界安布",
    "T19n0951_002:0236c26": "坐位。種種獻列護身結印。請召供養誦呪燒",
    "T19n0951_002:0236c27": "火。自身成驗。先初供養釋迦牟尼如來。次當",
    "T19n0951_002:0236c28": "供養一字明頂輪王。次當次第供養諸頂輪",
    "T19n0951_002:0236c29": "王。次當供養觀世音菩薩及所種族。次當供",
    "T19n0951_002:0237a01": "養金剛密跡主菩薩及所種族。次當供養與",
    "T19n0951_002:0237a02": "願頂王及所種族。如是供養一一次第。皆持",
    "T19n0951_002:0237a03": "香華前供養已。次當供養世間天神。如斯供",
    "T19n0951_002:0237a04": "獻名三種族供養法則。愚癡嬰人無所曉解。",
    "T19n0951_002:0237a05": "種種謗毀一切呪者。說諸呪法盡是謾語。智",
    "T19n0951_002:0237a06": "者若遇如是癡人。應自思觀。是諸佛說必不",
    "T19n0951_002:0237a07": "虛謬。但自專至修行供養扇底迦法。布瑟置",
    "T19n0951_002:0237a08": "迦法。[打丁+(褒保+可)]毘柘嚕迦法。若布瑟置迦法作誦呪",
    "T19n0951_002:0237a09": "時。燒火食時。面東一心跏趺端坐。呪後每加",
    "T19n0951_002:0237a10": "窣嚩訶三字。若扇底迦法作誦呪時。燒火食",
    "T19n0951_002:0237a11": "時。面北定心結跏趺坐。亦每呪後加窣嚩訶",
    "T19n0951_002:0237a12": "三字。若[打丁+(褒保+可)]毘柘嚕迦法作誦呪時。燒火食",
    "T19n0951_002:0237a13": "時。面南瞋怒。左脚踏右脚側上蹲坐。亦每呪",
    "T19n0951_002:0237a14": "後加虎[合*牛]二字。若欲常作扇底迦法。以烏油",
    "T19n0951_002:0237a15": "麻和白芥子。作火食法。若欲常作布瑟置迦",
    "T19n0951_002:0237a16": "法。亦以烏油麻和白粳米。作火食法。若欲拔",
    "T19n0951_002:0237a17": "去佛法中刺。作[打丁+(褒保+可)]毘柘嚕迦法。以毒藥和",
    "T19n0951_002:0237a18": "榔伽里根。作火食法。若布瑟置迦法。以弭攞",
    "T19n0951_002:0237a19": "木。[打丁+(褒保+可)]輸迦木。[打丁+(褒保+可)]縒娜木。菩提木。薩惹迦木",
    "T19n0951_002:0237a20": "等。常然燒火。若扇底迦法。以儞劬陀木。[殳*頁]頭",
    "T19n0951_002:0237a21": "末羅木。[打丁+(褒保+可)]說他木。天門冬草等。常然燒火。",
    "T19n0951_002:0237a22": "若[打丁+(褒保+可)]毘柘嚕迦法。以佉地羅木。無槵木。苦",
    "T19n0951_002:0237a23": "棟木。迦囉弭攞木等。常然燒火。調他怨惡",
    "T19n0951_002:0237a24": "心迴伏故。名[打丁+(褒保+可)]毘柘嚕迦。蠲除災障一切寧",
    "T19n0951_002:0237a25": "靜故。名扇底迦。願得圓滿求者如意故。名布",
    "T19n0951_002:0237a26": "瑟置迦。如是等法於一切處呪者。善思依法",
    "T19n0951_002:0237a27": "修習。為此教法得最上故。為欲辟除此教法",
    "T19n0951_002:0237a28": "中一切災障。應作是法。除斯法者餘不應作。",
    "T19n0951_002:0237a29": "此所呪者慈心一切梵行清淨。莫如外道髮",
    "T19n0951_002:0237b01": "長甲長則得清潔。若髮長備蟣虱俱生。隨",
    "T19n0951_002:0237b02": "生障咎念誦不成。若甲長則裏停垢穢。枯花",
    "T19n0951_002:0237b03": "燒香便則污觸。隨亦生罪。日月蝕時特勿觀",
    "T19n0951_002:0237b04": "說。亦勿譏謗和上闍梨過與非過。若所供養",
    "T19n0951_002:0237b05": "呪神之時。忽見呪神受天快樂。勿愛願同。見",
    "T19n0951_002:0237b06": "有國土無主紛亂。特勿住中修法念誦。又勿",
    "T19n0951_002:0237b07": "住於神龍護地。藥叉羅剎常集住地。死屍陀",
    "T19n0951_002:0237b08": "林地。無佛法地。虎狼住地。多蚊虻地。無雨方",
    "T19n0951_002:0237b09": "地。多饒風地。多賊住地。屠殺住地。沽酒住",
    "T19n0951_002:0237b10": "地。賣經像地。賣凶具地。婬女住地。及眾難",
    "T19n0951_002:0237b11": "地。皆勿住中營法念誦作求諸法。悉不成就。",
    "T19n0951_002:0237b12": "念誦法中燒火法勝。天神喜滿。譬如飽食歡",
    "T19n0951_002:0237b13": "喜充適。是故佛說一切念誦品法中火法為",
    "T19n0951_002:0237b14": "最。亦不諭以國王下劣如藥叉相。亦不談論",
    "T19n0951_002:0237b15": "軍陣相殺通國使命媒媾兇戲。縛人治病皆",
    "T19n0951_002:0237b16": "不應作。如向所說。念誦燒火一切法事。廣功",
    "T19n0951_002:0237b17": "廣成少功少成。亦勿施他酒肉毒藥刀劍弓",
    "T19n0951_002:0237b18": "箭斧槊之具。亦勿讚殺快殺方便殺謀殺。亦",
    "T19n0951_002:0237b19": "勿占說他吉凶事。亦勿教他迷倒癡法。及所",
    "T19n0951_002:0237b20": "恐怖一切有情不安隱法。皆勿應作。住清閑",
    "T19n0951_002:0237b21": "處以智方便。想修諸法。若有緣遇不淨步多",
    "T19n0951_002:0237b22": "鬼處有屍鬼處藥叉羅剎等處。常一出入想",
    "T19n0951_002:0237b23": "為清淨。於念誦處結跏趺坐。想諸妙法成香",
    "T19n0951_002:0237b24": "水池。沒身澡浴結浴呪印。印身想為塗香。遍",
    "T19n0951_002:0237b25": "身塗飾一至念誦。不應動搖謾視聽察謦唾",
    "T19n0951_002:0237b26": "談論。若破威儀動搖謦瘶。則重輪結浴印",
    "T19n0951_002:0237b27": "印身。持以淨水洗手嗽口。乃復誦念亦得上",
    "T19n0951_002:0237b28": "中下而皆成就。",
    "T19n0951_002:0237b29": "一字佛頂輪王經成像法品第六",
    "T19n0951_002:0237c01": "爾時世尊復告金剛密跡主菩薩言。我見來",
    "T19n0951_002:0237c02": "世一切呪者。薄德少福樂著嬉戲。不善伴侶",
    "T19n0951_002:0237c03": "耽湎愓劮。於戒缺漏智見狹劣。不樂學求頂",
    "T19n0951_002:0237c04": "輪王廣教出世上法。唯樂世法。我為斯人",
    "T19n0951_002:0237c05": "說頂輪王世成就法。心不猜動依法修習。則",
    "T19n0951_002:0237c06": "定成向。密跡主成世法者。應常每日依時。請",
    "T19n0951_002:0237c07": "召日神月神星神隨所住神。一心念誦攝喚",
    "T19n0951_002:0237c08": "來住。結界護身誦呪作法。則得世間諸法成",
    "T19n0951_002:0237c09": "就若不護身結界結印。則為奪人精氣鬼。奪",
    "T19n0951_002:0237c10": "所呪力。六分偷五。或全偷奪。或為茶枳尼",
    "T19n0951_002:0237c11": "鬼。奪所呪力。若恐偷奪。則誦一切頂輪王心",
    "T19n0951_002:0237c12": "呪難勝王呪。定得却全本所呪力。密跡主是",
    "T19n0951_002:0237c13": "故一切呪者。心常寂靜堅持六念。係修呪法",
    "T19n0951_002:0237c14": "發菩提心。則得成就。離菩提外畢無成辦。",
    "T19n0951_002:0237c15": "何以故假菩提心大威力故。密跡主是故呪",
    "T19n0951_002:0237c16": "人。制令不食青黑之食。亦不應於佛床法床",
    "T19n0951_002:0237c17": "僧床和上闍梨父母等床坐臥。喫食亦不頰",
    "T19n0951_002:0237c18": "食大摶飯食嚼食作聲。半出入食顧視語食",
    "T19n0951_002:0237c19": "共傳器食手指揩齒皆不應作。呪者應知如",
    "T19n0951_002:0237c20": "法摩壇。正跏趺坐端儀默食。若念誦時若作",
    "T19n0951_002:0237c21": "法時。若請召時。應斷一切善不善語如法誦",
    "T19n0951_002:0237c22": "念。亦勿與他一床坐臥。傳著衣服鞵屩韈等。",
    "T19n0951_002:0237c23": "其所食器純用赤白銅器梡食。若已食訖則",
    "T19n0951_002:0237c24": "水淨洗。重以土灰裏外揩拭。常不作諸嘲誂",
    "T19n0951_002:0237c25": "戲論。若喜違犯隨罪俱生。呪難成驗。若作大",
    "T19n0951_002:0237c26": "法。恒候年吉月吉日時。依法營造三種品法。",
    "T19n0951_002:0237c27": "謂佛神通月修最第一。證向頂王廣大悉地。",
    "T19n0951_002:0237c28": "每白黑二月八日十四日。食三白食。加以香",
    "T19n0951_002:0237c29": "花新淨飲食。持獻供養如法念誦倍速成證。",
    "T19n0951_002:0238a01": "趣成就者。如法依法當畫像。變命教童女。香",
    "T19n0951_002:0238a02": "湯澡浴。受八戒齋。治絲造織。方應度量。勿刀",
    "T19n0951_002:0238a03": "截斷。方量五肘或復三肘。於吉日時起首畫",
    "T19n0951_002:0238a04": "彩。或以板畫。其匠畫時洗浴清潔。著鮮淨衣",
    "T19n0951_002:0238a05": "受八戒齋。先當正中畫釋迦牟尼佛。坐師子",
    "T19n0951_002:0238a06": "座結加趺坐。具眾相好頂放大光。作說法相",
    "T19n0951_002:0238a07": "身有圓光。次佛右邊。畫觀世音菩薩。身黃白",
    "T19n0951_002:0238a08": "色首戴寶冠。冠有化佛面有微怒。一手把白",
    "T19n0951_002:0238a09": "拂。一手把數珠。又於眉間竪畫一目。以天衣",
    "T19n0951_002:0238a10": "服瓔珞環釧種種莊嚴。坐蓮華座結加趺坐。",
    "T19n0951_002:0238a11": "次佛左邊。畫金剛密跡主菩薩。身青色相首",
    "T19n0951_002:0238a12": "戴寶冠。面目瞋怒。一手把金剛杵。一手把白",
    "T19n0951_002:0238a13": "拂。亦以衣服瓔珞鐶釧種種莊嚴。坐蓮華座",
    "T19n0951_002:0238a14": "結加趺坐。次後畫最勝明王金剛。畫大度底",
    "T19n0951_002:0238a15": "使者。畫可畏金剛。畫黃眼金剛。畫大笑金剛。",
    "T19n0951_002:0238a16": "畫大拳金剛。畫軍吒利金剛。是等金剛各有",
    "T19n0951_002:0238a17": "大力。最上調伏。皆執器仗坐蓮華座半跏趺",
    "T19n0951_002:0238a18": "坐。各以種種衣服瓔珞而莊嚴之。次觀世音",
    "T19n0951_002:0238a19": "菩薩後。畫馬頭觀世音王。畫意樂圓滿王。畫",
    "T19n0951_002:0238a20": "白衣觀世音菩薩母。畫多羅菩薩。畫毘俱胝",
    "T19n0951_002:0238a21": "菩薩。畫佛眼菩薩等。是等菩薩各各執持本",
    "T19n0951_002:0238a22": "所器仗。坐蓮華座半跏趺坐。亦以眾妙衣服",
    "T19n0951_002:0238a23": "瓔珞皆莊飾之。次佛左邊。畫難勝大奮怒神。",
    "T19n0951_002:0238a24": "畫大字神。次佛右邊。畫佛眼神畫相好神。",
    "T19n0951_002:0238a25": "是等四神身皆金色。坐蓮華座半跏趺坐。密",
    "T19n0951_002:0238a26": "跡主如是等像。色相器仗如前所說。是大變",
    "T19n0951_002:0238a27": "像名如來身最頂輪王大成就像。一切諸呪",
    "T19n0951_002:0238a28": "等同通用皆畫成證。於時世尊謂曼殊室利",
    "T19n0951_002:0238a29": "童子言。我昔見汝未證地時。誦以是呪供養",
    "T19n0951_002:0238b01": "此像。像放大光照此三千大千世界。三界",
    "T19n0951_002:0238b02": "上中眾生意樂歖適。曼殊室利汝為光照。昇",
    "T19n0951_002:0238b03": "證三地得五神通。是故說像不可思議。是如",
    "T19n0951_002:0238b04": "來身大三摩地。由是我以此三摩地力。普",
    "T19n0951_002:0238b05": "大三界為諸有情。利益成就。神通變示頂輪",
    "T19n0951_002:0238b06": "王身。如如意寶。",
    "T19n0951_002:0238b07": "爾時世尊復誥曼殊室利童子。汝善能以大",
    "T19n0951_002:0238b08": "被甲冑善巧方便。安住有情示濟有情。無量",
    "T19n0951_002:0238b09": "變化現於佛身菩薩身緣覺身聲聞身等。攝",
    "T19n0951_002:0238b10": "取眾生說諸勝法覺悟有情。是時曼殊室利",
    "T19n0951_002:0238b11": "童子。合掌恭敬白言世尊。佛有幾名現頂輪",
    "T19n0951_002:0238b12": "王大三摩地。流此世界。於時世尊誥曼殊室",
    "T19n0951_002:0238b13": "利童子。汝問一字頂輪王名者所謂。名印捺",
    "T19n0951_002:0238b14": "羅名帝釋。名布嬾娜羅名大梵天。名毘瑟怒",
    "T19n0951_002:0238b15": "天名摩醯首羅。名自然名劫比羅。名步嚲娜",
    "T19n0951_002:0238b16": "名姥儞。名底[口*栗]詑迦[口*栗]灑名大地地。名治世",
    "T19n0951_002:0238b17": "地名弭野縒。名一切行名一切門。名寂靜名",
    "T19n0951_002:0238b18": "涅槃。名變化名所變化。名難摧名大天。名阿",
    "T19n0951_002:0238b19": "素洛名救度。名勝首名最勝。名那野迦名毘",
    "T19n0951_002:0238b20": "那夜迦。名福德名恾伽羅。名一切事成就名",
    "T19n0951_002:0238b21": "救世。名作樂名作安隱。名空第一義諦名不",
    "T19n0951_002:0238b22": "生應名。名名聞能施名具悲。名具知名三",
    "T19n0951_002:0238b23": "摩地。名具慈名婆魯拏。名師子名牛王。名禰",
    "T19n0951_002:0238b24": "嚩名龍王。名藥叉名苦行仙。名大苦行仙名",
    "T19n0951_002:0238b25": "能者。名觸者名世間母。名質多羅名三目。名",
    "T19n0951_002:0238b26": "千目名跛弭怛囉名補嚲名大三摩地。名出",
    "T19n0951_002:0238b27": "生三摩地名涌三摩地。名遍知名人中師子",
    "T19n0951_002:0238b28": "王。名調御丈夫名出生第一義諦。名證見名",
    "T19n0951_002:0238b29": "相證相。名三界主名世間主。名無垢稱名五",
    "T19n0951_002:0238c01": "眼。名相似眼名蓮華夢名。光明名火。名步多",
    "T19n0951_002:0238c02": "主名斷欲。名無欲名無嗔。名破嗔名遣嗔。名",
    "T19n0951_002:0238c03": "摧垢名勇猛將。名大王名護世。名治地名帝",
    "T19n0951_002:0238c04": "釋像。名香象名白蓮華。名解空名見空。名",
    "T19n0951_002:0238c05": "現彼名見道者。名生者名無生者。名分別名",
    "T19n0951_002:0238c06": "無分別。名盡分別名破分別。名護世間名善",
    "T19n0951_002:0238c07": "國。名許可名焰摩王。名施財名水天。名俱",
    "T19n0951_002:0238c08": "癈囉天名提頭賴吒。名善現名蘇彌盧。名金",
    "T19n0951_002:0238c09": "剛名諭金剛。名妙妙行名勇猛。名大勇猛名",
    "T19n0951_002:0238c10": "所生名大所生。名常住名無常名常無常。名",
    "T19n0951_002:0238c11": "頂輪呪名大呪王。名藥名大藥。名論者名大",
    "T19n0951_002:0238c12": "論者。名上名無上。名白名演白者。名丈夫名",
    "T19n0951_002:0238c13": "說丈夫。名娑伽羅名大娑伽羅。名海名大海。",
    "T19n0951_002:0238c14": "名法水住名日月。名羅摩名樂相具足。名相",
    "T19n0951_002:0238c15": "莊嚴名雲名大雲。名樹名大樹。名無等名羅",
    "T19n0951_002:0238c16": "睺羅。名將名大將。名眾生名大眾主。名人主",
    "T19n0951_002:0238c17": "名大人主。名持水名大持水。名龍象名師子。",
    "T19n0951_002:0238c18": "名勇施名未曾有。名不思議名大不思議。名",
    "T19n0951_002:0238c19": "富貴名大富貴。名具富名大具富。名實應供",
    "T19n0951_002:0238c20": "名滅煩惱。名解術名行術。名作變化名具錢",
    "T19n0951_002:0238c21": "財。名法具箭名一非一。名活非活。名山名",
    "T19n0951_002:0238c22": "大山。名無能壞名樂行慈名具足神通。名具",
    "T19n0951_002:0238c23": "力名具智。名無等侶名具足光。汝曼殊室利",
    "T19n0951_002:0238c24": "童子有一類人。知我不生不滅真如實際實法",
    "T19n0951_002:0238c25": "法界涅槃實智無二無相意生儒童作者受者",
    "T19n0951_002:0238c26": "知者見者。作如是解。童子此娑婆世界眾生。",
    "T19n0951_002:0238c27": "稱我為大離欲如來佛調御丈夫天人師。童",
    "T19n0951_002:0238c28": "子我常如是於此世間。成熟有情示如是名。",
    "T19n0951_002:0238c29": "童子如是等名成就眾生。乃有五阿僧祇百",
    "T19n0951_002:0239a01": "千數名。一切聲聞愚癡眾生。雖稱我名亦不",
    "T19n0951_002:0239a02": "識我如是異名。童子我為如是成就一切有",
    "T19n0951_002:0239a03": "情。亦於諸經說是異名。童子復有一類有情。",
    "T19n0951_002:0239a04": "知我無邊殑伽沙等世界中無量種異名。如",
    "T19n0951_002:0239a05": "來說法如如眾生調伏成就。如來亦不去來",
    "T19n0951_002:0239a06": "分別出現色相。童子已不去來無作分別。則",
    "T19n0951_002:0239a07": "能出現無量法事陀羅尼門。",
    "T19n0951_002:0239a08": "爾時世尊復告曼殊室利童子言。童子若有",
    "T19n0951_002:0239a09": "修持是頂輪王法者。應常占候吉白月五日",
    "T19n0951_002:0239a10": "八日十三日十四日十五日好星宿時。清潔",
    "T19n0951_002:0239a11": "洗浴著新淨衣。若是俗人受八戒齋。依持法",
    "T19n0951_002:0239a12": "軌清淨修飾。塗結壇場布獻香花。燒設火食",
    "T19n0951_002:0239a13": "先供養佛。及觀世音菩薩。金剛密跡主菩薩。",
    "T19n0951_002:0239a14": "摩訶婆攞神。并諸菩薩一切聲聞辟支佛諸",
    "T19n0951_002:0239a15": "天眾等。如斯供養則得一切大威德天大威",
    "T19n0951_002:0239a16": "呪神大明呪神歡喜觀視。此等諸天雖復日",
    "T19n0951_002:0239a17": "日請召恭敬如法供養。於此法中不應禮拜。",
    "T19n0951_002:0239a18": "何以故以五頂王尊大一切力不思議。童子",
    "T19n0951_002:0239a19": "持此呪者。雖不禮拜一切諸天語勿毀滅。諸",
    "T19n0951_002:0239a20": "呪天神。何以故。為諸天神部族相攝護持法",
    "T19n0951_002:0239a21": "故。是知呪者。亦不應向死喪家。初產生家。",
    "T19n0951_002:0239a22": "不淨人家。旃陀羅家。田獵人家。賣凶具家。",
    "T19n0951_002:0239a23": "賣經像家。外道人家。沽酒家。往詣顧宿受",
    "T19n0951_002:0239a24": "他供養。亦不持以一切殘臭宿食而供養之。",
    "T19n0951_002:0239a25": "及自食噉呪者。當知每日三時自誓。歸依佛",
    "T19n0951_002:0239a26": "法大菩薩僧。發菩提心淨治三業。念佛念法",
    "T19n0951_002:0239a27": "念僧念戒。念施念天。若是俗人常於清旦受",
    "T19n0951_002:0239a28": "八戒齋。不殺盜婬妄語飲酒。脂粉塗身坐臥",
    "T19n0951_002:0239a29": "大床不過中食。以如真智無作之心。虔敬修",
    "T19n0951_002:0239b01": "習則得成辦。",
    "T19n0951_002:0239b02": "爾時釋迦牟尼如來。復告金剛密跡主菩薩",
    "T19n0951_002:0239b03": "言。又有轉輪王像。於出世世間一切呪像。最",
    "T19n0951_002:0239b04": "上無等准前月日。畫者端肅具持十善。以細",
    "T19n0951_002:0239b05": "白氈方量三肘。或復二肘。先畫寶山。於寶山",
    "T19n0951_002:0239b06": "中畫釋迦牟尼佛。具足眾相身真金色。作說",
    "T19n0951_002:0239b07": "法相佩通身光。坐白蓮華師子座上。頂放大",
    "T19n0951_002:0239b08": "光。於佛右邊。畫呪者貌。長跪瞻佛手把香",
    "T19n0951_002:0239b09": "鑪。又於山下畫大海水。遍於水中畫蓮華葉",
    "T19n0951_002:0239b10": "等。是像莊嚴。准前所說。密跡主此頂輪王像",
    "T19n0951_002:0239b11": "一切佛說。為當呪者得大利益。略說是像。若",
    "T19n0951_002:0239b12": "有見者隨喜供養。隨滅眾罪得大功德。諸天",
    "T19n0951_002:0239b13": "龍神歡喜觀敬。當定成就一切勇猛頂王呪",
    "T19n0951_002:0239b14": "力。得無數佛種種歌讚供養功德。是妙變像",
    "T19n0951_002:0239b15": "無量無數一切諸佛常共讚歎。若有信樂晝",
    "T19n0951_002:0239b16": "夜精進恭敬供食。則得無始一切罪障漸皆",
    "T19n0951_002:0239b17": "銷滅。身業清淨成就頂王功德智海。超過一",
    "T19n0951_002:0239b18": "切最勝殊特。為諸天人供養恭敬無量讚歎。",
    "T19n0951_002:0239b19": "當證佛地更無退轉。證此呪者奮目嗔喝。一",
    "T19n0951_002:0239b20": "切天龍八部鬼神皆得惶怖四散馳走。其天",
    "T19n0951_002:0239b21": "帝釋見是人來。分座同坐。其諸大天亦皆分",
    "T19n0951_002:0239b22": "座。三界諸天見是人來。傲叛不起迎接敬廙。",
    "T19n0951_002:0239b23": "則皆頭破如蘭香枝。若我於億俱胝大劫。讚",
    "T19n0951_002:0239b24": "說是呪亦不能盡。成此呪者是人名證最上",
    "T19n0951_002:0239b25": "悉地。當為住壽三十三天大娜羅鉢底三摩",
    "T19n0951_002:0239b26": "地。命安常住不被死殃。受天位畢變身如佛。",
    "T19n0951_002:0239b27": "證五神通棄此天界。以無量天前後圍遶。往",
    "T19n0951_002:0239b28": "諸佛剎。種種變化導誘眾生。隨諸佛剎現帝",
    "T19n0951_002:0239b29": "釋身。或現金剛身。或現大梵天身。或現伊首",
    "T19n0951_002:0239c01": "羅天身。或現童男童女身。或入地獄餓鬼畜",
    "T19n0951_002:0239c02": "生趣。隨現諸身救脫諸眾生。或諸山林城邑",
    "T19n0951_002:0239c03": "聚落為作房舍。種種衣食供給施濟。常作依",
    "T19n0951_002:0239c04": "怙三界。度脫一切眾生。具五神通行菩薩行。",
    "T19n0951_002:0239c05": "為人中尊。",
    "T19n0951_002:0239c06": "一字佛頂輪王經卷第二"
}