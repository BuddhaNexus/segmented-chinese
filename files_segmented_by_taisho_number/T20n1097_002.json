{
    "T20n1097_002:0424a02": "不空羂索陀羅尼自在王呪經卷",
    "T20n1097_002:0424a03": "中",
    "T20n1097_002:0424a05": "唐天竺三藏寶思惟奉　詔譯",
    "T20n1097_002:0424a06": "6 成就驅策僮僕使者分成就驅策僮僕使者分第六",
    "T20n1097_002:0424a07": "爾時聖觀自在菩薩復作是言。若欲成就驅",
    "T20n1097_002:0424a08": "策僮僕。其持呪者應先造作僮僕者形。而此",
    "T20n1097_002:0424a09": "使者即是不空羂索王神呪之僮僕。容貌端",
    "T20n1097_002:0424a10": "正。當以一切莊飾之具。而嚴其身。於其頭上",
    "T20n1097_002:0424a11": "作五髮髻。身之色相猶如童子。若欲作時應",
    "T20n1097_002:0424a12": "用白檀。或用紫檀或妙香檀。或用天木或一",
    "T20n1097_002:0424a13": "切木。若金若銀以作其形。若畫幀時或白㲲",
    "T20n1097_002:0424a14": "上或於絹上。其僮僕者所有衣服皆作赤色。",
    "T20n1097_002:0424a15": "以燕脂和紫礦汁。又取朱砂及以欝金若根",
    "T20n1097_002:0424a16": "若香。諸雜色等畫其形相。應使端嚴面目喜",
    "T20n1097_002:0424a17": "悅熙怡微笑。其身形相淺黃白色。應作兩臂。",
    "T20n1097_002:0424a18": "一手執菴摩羅果。一手持種種華。其像常於",
    "T20n1097_002:0424a19": "密處安置。散華燒香末香塗香然燈。種種飲",
    "T20n1097_002:0424a20": "食而為供養。又於像前誦不空羂索王呪一",
    "T20n1097_002:0424a21": "千八遍。其持呪者應受八戒起慈悲心。呪法",
    "T20n1097_002:0424a22": "即成。即能覩見彼使者形。驅策自在。此持呪",
    "T20n1097_002:0424a23": "者所有處分皆得成辦。然其使者若耳所聞",
    "T20n1097_002:0424a24": "若眼所見皆來說向持呪之人。隨持呪者使",
    "T20n1097_002:0424a25": "令去處能速往來。一切事業皆得成就。又能",
    "T20n1097_002:0424a26": "施與持呪之者一切財寶。隨持呪人心欲去",
    "T20n1097_002:0424a27": "處。其使者即將去來。於持呪者住止之處。常",
    "T20n1097_002:0424a28": "淨掃灑若泥塗地。所有一切隱密之事。及吉",
    "T20n1097_002:0424a29": "祥事皆來向說。一切惡聲一切苦惱悉皆銷",
    "T20n1097_002:0424b01": "滅。一切病患能令除愈。諸惡鬼神皆自隱沒。",
    "T20n1097_002:0424b02": "諸毒銷散歡樂圓滿。一切福業皆得增長。一",
    "T20n1097_002:0424b03": "切罪行悉能除滅。猶如孝子恭敬供養尊量",
    "T20n1097_002:0424b04": "其父。彼持呪人若欲自身安隱快樂。不得於",
    "T20n1097_002:0424b05": "彼使者。輕欺作惡及懷瞋怒。應淨洗浴常勤",
    "T20n1097_002:0424b06": "誦呪。而修供養口不妄言。其心哀愍一切眾",
    "T20n1097_002:0424b07": "生施與無畏。於三寶所起深淨信。常散諸華",
    "T20n1097_002:0424b08": "及懸華鬘燒香末香。以如是等。供養尊者聖",
    "T20n1097_002:0424b09": "觀自在菩薩。又先以種種飲食散華燒香然",
    "T20n1097_002:0424b10": "燈供養使者。乃至不得於一日中忘不供養。",
    "T20n1097_002:0424b11": "若不供養求事不成。若其使者隱沒不現即",
    "T20n1097_002:0424b12": "便捨去。是故持呪之人不應放逸。常修精進",
    "T20n1097_002:0424b13": "不應懈怠。於尊重處常勤供養。恒不忘失菩",
    "T20n1097_002:0424b14": "提之心。於施戒忍精進定慧。應常修習遠離",
    "T20n1097_002:0424b15": "慳悋污戒塵垢。於生死中常生怖畏。深懷慚",
    "T20n1097_002:0424b16": "愧心常正念。不得散亂智慧觀察。若如是作",
    "T20n1097_002:0424b17": "即能成辦一切呪業。",
    "T20n1097_002:0424b18": "7 成就吉祥瓶法分成就吉祥瓶法分第七",
    "T20n1097_002:0424b19": "爾時聖觀自在菩薩。復說成就吉祥瓶法。持",
    "T20n1097_002:0424b20": "呪之人若欲成就法者。應結同伴並修十善",
    "T20n1097_002:0424b21": "至心堅固。欲作壇時應選好處。若山林地吉",
    "T20n1097_002:0424b22": "祥之所。或是往昔仙人所住寂靜之處。如法",
    "T20n1097_002:0424b23": "修理洗浴清淨。俱著新衣唯食麥子及以乳",
    "T20n1097_002:0424b24": "糜。受八戒齋。與同伴人持呪自護。隨心遠近",
    "T20n1097_002:0424b25": "作四方壇。面各一門香泥塗地以香畫葉。應",
    "T20n1097_002:0424b26": "用雄黃赤土紫檀等末而界其道。於其壇內",
    "T20n1097_002:0424b27": "隨四方面。應畫四大天王。以諸寶物莊嚴其",
    "T20n1097_002:0424b28": "身。皆被甲仗手執刀劍。其壇東面應畫金剛。",
    "T20n1097_002:0424b29": "南面刀劍。西面畫棓。北面畫鑹。於其四角畫",
    "T20n1097_002:0424c01": "赤色幡。散種種華。於壇場中以諸彩色畫吉",
    "T20n1097_002:0424c02": "祥瓶。用雜華鬘以繫瓶項。取蓮華池水盛滿",
    "T20n1097_002:0424c03": "瓶中。復以香華妙藥并諸雜果一切種子。及",
    "T20n1097_002:0424c04": "以金銀真珠等寶並置瓶內。復以四槃。一",
    "T20n1097_002:0424c05": "槃盛酪。一盤盛蘇。一盤盛乳。一盤盛蜜。於",
    "T20n1097_002:0424c06": "瓶四面各置一盤。其持呪者須伴五人。勇健",
    "T20n1097_002:0424c07": "無畏皆嚴器仗。於其四方各立一人。於五人",
    "T20n1097_002:0424c08": "中得心腹者簡取一人。與持呪者隣近而住。",
    "T20n1097_002:0424c09": "五人之外更取一人。勇猛無畏能為難事者。",
    "T20n1097_002:0424c10": "令洗浴清淨著新淨衣。其持呪人於壇四方。",
    "T20n1097_002:0424c11": "散種種飲食除血肉等。於吉祥瓶前取吉祥",
    "T20n1097_002:0424c12": "草。敷座而坐。應當呪水及以粳米灑散十方。",
    "T20n1097_002:0424c13": "燒香散華如法結界。",
    "T20n1097_002:0424c14": "第十一。",
    "T20n1097_002:0424c15": "唵　阿慕伽　播奢鉢囉底訶多帝囇嚕枳耶",
    "T20n1097_002:0424c16": "微闍耶　囉叉自稱名𤙖𤙖泮吒半音",
    "T20n1097_002:0424c17": "此呪呪自身及與同伴。如是呪已。應作大印",
    "T20n1097_002:0424c18": "誦聖觀自在菩薩不空羂索心神呪王。若一",
    "T20n1097_002:0424c19": "日二日。誦此呪時若有毘那夜迦鬼來。故相",
    "T20n1097_002:0424c20": "驚怖而作障礙。其持呪人應起勇猛勿生恐",
    "T20n1097_002:0424c21": "懼。如常誦呪心莫散亂。復於壇南面。聞羅",
    "T20n1097_002:0424c22": "剎娑可畏之聲。其誦呪人呪白芥子七遍散",
    "T20n1097_002:0424c23": "之。諸羅剎娑尋即退散不能障礙。南西北方",
    "T20n1097_002:0424c24": "亦復如是。",
    "T20n1097_002:0424c25": "呪吉祥瓶呪曰第十二。",
    "T20n1097_002:0424c26": "唵　阿慕伽　阿波囉耳多　訶曩訶曩　𤙖",
    "T20n1097_002:0424c27": "泮吒半音",
    "T20n1097_002:0424c28": "此呪呪吉祥瓶。呪呪瓶之時瓶現異相。或傾",
    "T20n1097_002:0424c29": "或側或動或搖。呪人見已如常誦呪。不應驚",
    "T20n1097_002:0425a01": "怖亦不解其結加趺坐何以故。以吉祥瓶如",
    "T20n1097_002:0425a02": "末尼珠。隨心所欲一切皆得。要當策勵加功",
    "T20n1097_002:0425a03": "方得成就。此吉祥瓶有大威力甚難成就。若",
    "T20n1097_002:0425a04": "得成者自在安樂增長福業。由是呪人常勤",
    "T20n1097_002:0425a05": "精進。不應空過恣諸放逸。若吉祥瓶中出火",
    "T20n1097_002:0425a06": "日焰。或出金銀末尼真珠瓔珞諸寶色相。或",
    "T20n1097_002:0425a07": "時出現種種衣服。復現諸天美妙婇女。及諸",
    "T20n1097_002:0425a08": "殊勝童男童女。或丈夫形嚴淨裝飾。或復示",
    "T20n1097_002:0425a09": "現城邑聚落及諸巷陌。象馬車乘一切人眾。",
    "T20n1097_002:0425a10": "宮殿園林美妙飲食。香華幡蓋諸音樂等。雖",
    "T20n1097_002:0425a11": "見如是種種異相。如常誦呪不應驚起。其時",
    "T20n1097_002:0425a12": "聖觀自在菩薩。復變自身現作普賢菩薩形",
    "T20n1097_002:0425a13": "像。無量菩薩眷屬前後圍遶。從彼瓶中忽然",
    "T20n1097_002:0425a14": "出現。聖觀自在菩薩現此相時。如上所現一",
    "T20n1097_002:0425a15": "切神變。種種異相悉皆隱沒。唯有尊者現作",
    "T20n1097_002:0425a16": "普賢菩薩形像。與無量菩薩皆共讚彼持呪",
    "T20n1097_002:0425a17": "人言。善哉善哉汝能成就此神呪法。隨汝所",
    "T20n1097_002:0425a18": "求皆當與汝。呪人聞已即從座起合掌恭敬。",
    "T20n1097_002:0425a19": "右遶尊者頂禮供養而作是言。唯願尊者當",
    "T20n1097_002:0425a20": "攝受我施吉祥瓶。聖觀自在菩薩所現普賢",
    "T20n1097_002:0425a21": "菩薩言。善男子汝之所求。我今施汝隨意受",
    "T20n1097_002:0425a22": "用。呪人取得吉祥瓶已置於頂上。復以香華",
    "T20n1097_002:0425a23": "種種供養。從吉祥瓶而乞願言。南謨尊者願",
    "T20n1097_002:0425a24": "隨我意樂。一切事業悉皆圓滿。其持呪人作",
    "T20n1097_002:0425a25": "此願已。及諸同伴隨心去處皆得如意。時吉",
    "T20n1097_002:0425a26": "祥瓶變現其體如淨瑠璃。為持呪人等現作",
    "T20n1097_002:0425a27": "童子。常能承事恭敬供養。",
    "T20n1097_002:0425a28": "8 成就策使羅剎童子分成就策使羅剎童子分第八",
    "T20n1097_002:0425a29": "爾時聖觀自在菩薩。復說策使羅剎童子之",
    "T20n1097_002:0425b01": "法。若欲使時。其持呪者應先畫作羅剎童子。",
    "T20n1097_002:0425b02": "色相形容如童子像。以一切莊具嚴飾其身。",
    "T20n1097_002:0425b03": "於頭之上為五髮髻。面狀喜悅身相端嚴。衣",
    "T20n1097_002:0425b04": "服黃色如乘空行。手執蓮華其體金色。如是",
    "T20n1097_002:0425b05": "畫已安置密處。若佛堂中若在房內。於白月",
    "T20n1097_002:0425b06": "八日或十四日。持八戒齋於像幀前。散華燒",
    "T20n1097_002:0425b07": "香末香塗香。懸諸華鬘及種種飲食而為供",
    "T20n1097_002:0425b08": "養。於其像前結加趺坐。誦不空羂索心神呪",
    "T20n1097_002:0425b09": "王一百八遍。現前即見羅剎童子。隨持呪人",
    "T20n1097_002:0425b10": "有所希願皆令滿足。其持呪者語童子言。汝",
    "T20n1097_002:0425b11": "今作我驅策使者。童子答言如是如是。我當",
    "T20n1097_002:0425b12": "策勵承事供養。隨汝驅使皆令速疾。而得成",
    "T20n1097_002:0425b13": "辦不生疲厭。其持呪人常應勤心。供養童子",
    "T20n1097_002:0425b14": "形像不作輕欺。若欲食時先與童子不得遺",
    "T20n1097_002:0425b15": "忘。若能如是驅使自在。所須財物皆能與之。",
    "T20n1097_002:0425b16": "亦復示其伏藏之處。隨持呪人所須莊具及",
    "T20n1097_002:0425b17": "與資財。皆為將來無所乏少。而此童子若眼",
    "T20n1097_002:0425b18": "所見若耳所聞。皆來密向持呪之人耳邊而",
    "T20n1097_002:0425b19": "說。令持呪者憶念宿世所有生事。若持呪人",
    "T20n1097_002:0425b20": "問童子過去未來現在之事。皆依實答終無",
    "T20n1097_002:0425b21": "虛妄。",
    "T20n1097_002:0425b22": "9 成就使死屍取伏藏分成就使死屍取伏藏分第九",
    "T20n1097_002:0425b23": "爾時聖觀自在菩薩。說取伏藏之法。若有欲",
    "T20n1097_002:0425b24": "取地中伏藏。其持呪人先當誦呪防自身已。",
    "T20n1097_002:0425b25": "即往塚間取丈夫屍。身形之上無瘡瘢者。應",
    "T20n1097_002:0425b26": "與洗浴洗浴屍已。即取香華塗其兩足而供",
    "T20n1097_002:0425b27": "養之。而便誦呪呪屍令起。作如是言。尊師今",
    "T20n1097_002:0425b28": "者與我何事。彼屍即從索紙筆墨。其持呪人",
    "T20n1097_002:0425b29": "即齎紙等而與死屍。彼屍即如法。抄寫取伏",
    "T20n1097_002:0425c01": "藏珍寶之法與持呪人。若持呪人不用抄寫",
    "T20n1097_002:0425c02": "即語屍言。汝應為我自取將來。其屍如言即",
    "T20n1097_002:0425c03": "為將來。所得珍寶應如法受。用供養三寶。及",
    "T20n1097_002:0425c04": "將施與一切眾生。而此死屍隨持呪人。所得",
    "T20n1097_002:0425c05": "珍寶若受用盡即便送來。若不施三寶及一",
    "T20n1097_002:0425c06": "切沙門婆羅門貧窮眾生。即便不送。若持呪",
    "T20n1097_002:0425c07": "人自身不欲至於墓中。又復不欲令彼屍起。",
    "T20n1097_002:0425c08": "若自能知伏藏之處。應往彼取若夜中取。應",
    "T20n1097_002:0425c09": "將同伴愛樂功德。同心同行深怖罪業。善解",
    "T20n1097_002:0425c10": "經論聰慧之者。先作吉祥禁身呪已。即以蘇",
    "T20n1097_002:0425c11": "膏塗布為燭。誦不空羂索心神呪王一百八",
    "T20n1097_002:0425c12": "遍。用捨詩可反彌木然大火聚。發弘誓願為令",
    "T20n1097_002:0425c13": "一切眾生。永斷貧窮苦惱等事。即以蘇燭擲",
    "T20n1097_002:0425c14": "向空中。隨有廣大伏藏之處。其燭即於伏藏",
    "T20n1097_002:0425c15": "之上空中而下。隨其寶物入地深淺所有尺",
    "T20n1097_002:0425c16": "數。其燭依此尺數空中而住。待持呪人來至",
    "T20n1097_002:0425c17": "藏所明了知處結界圍之。其燭方滅知伏藏",
    "T20n1097_002:0425c18": "已。後若取時應以乳麋。及油麻粥以祭天",
    "T20n1097_002:0425c19": "神。如是祭已共其同伴而往取之。取得珍寶",
    "T20n1097_002:0425c20": "分為三分。一分自為已身。一分與其同伴。一",
    "T20n1097_002:0425c21": "分共同伴和順供養三寶。又以自身所得一",
    "T20n1097_002:0425c22": "分。與一切眾生之所共用。若能如有自身一",
    "T20n1097_002:0425c23": "分。乃至持呪之人命未盡期。用之無盡。",
    "T20n1097_002:0425c24": "10 成就入婇女室分成就入婇女室分第十",
    "T20n1097_002:0425c25": "爾時聖觀自在菩薩。復說成就入婇女室法。",
    "T20n1097_002:0425c26": "若持呪人欲入此室。應將同伴腹心之者。先",
    "T20n1097_002:0425c27": "當具足作吉祥法。以呪自身。然後往至其室。",
    "T20n1097_002:0425c28": "其室可愛常有流泉浴池。及諸華果種種樂",
    "T20n1097_002:0425c29": "具。世間皆以此室是靈仙處。若欲入時。其持",
    "T20n1097_002:0426a01": "呪人當於白月十五日。持八戒齋澡浴清潔",
    "T20n1097_002:0426a02": "著白淨衣。然後往至泉水出處。應以稻粟大",
    "T20n1097_002:0426a03": "麥小麥大豆小豆。及胡麻等七種之穀。和乳",
    "T20n1097_002:0426a04": "酪酥誦不空羂索心神呪王。每一一遍常以",
    "T20n1097_002:0426a05": "此穀散於火中。要使此室其門自開。持呪之",
    "T20n1097_002:0426a06": "人見室門開。不應驚怖不得輒起。應專誦呪。",
    "T20n1097_002:0426a07": "若有婇女各各執持種種華香。從室而出語",
    "T20n1097_002:0426a08": "呪人言。善來尊者唯願受我如是香華。其持",
    "T20n1097_002:0426a09": "呪者不應輒受。乃至三請持呪之人作如是",
    "T20n1097_002:0426a10": "言。善來姊妹若為攝受我等故來。願持此香",
    "T20n1097_002:0426a11": "華與我同伴。其同伴人觀此婇女。隨所愛者",
    "T20n1097_002:0426a12": "即便執手取以為妻。而此婇女知其人心所",
    "T20n1097_002:0426a13": "愛重故。猶如婢使而承事之。此同伴人隨欲",
    "T20n1097_002:0426a14": "去處任情來往。其形色相少如童子。遊戲受",
    "T20n1097_002:0426a15": "用五塵境界。若捨人身即得天身成就呪仙。",
    "T20n1097_002:0426a16": "其持呪者如是誦呪。乃至更有勝妙婇女五",
    "T20n1097_002:0426a17": "百眷屬。從室而來。執持種種衣服莊具及諸",
    "T20n1097_002:0426a18": "香華。頂禮呪人作如是言。善哉聖者為欲攝",
    "T20n1097_002:0426a19": "受哀愍我故。久來在此。唯願領受此衣服等。",
    "T20n1097_002:0426a20": "至三請已。其持呪人為欲調伏諸呪仙故。應",
    "T20n1097_002:0426a21": "受其請隨所受已。持呪之人及諸婇女便沒",
    "T20n1097_002:0426a22": "不現。成就呪仙轉輪王位。若捨人身得於天",
    "T20n1097_002:0426a23": "身。一切呪仙皆來恭敬頂禮其足。稱讚吉祥",
    "T20n1097_002:0426a24": "願常住世。奏種種音樂作諸歌舞。建立百千",
    "T20n1097_002:0426a25": "寶幢幡蓋歡樂具足。其持呪人自在受用。天",
    "T20n1097_002:0426a26": "王果報其心安樂。然常念佛終不忘失。菩薩",
    "T20n1097_002:0426a27": "之行得宿命智。超過一切諸惡趣門。亦不耽",
    "T20n1097_002:0426a28": "著五塵境界。恒常得見諸佛菩薩。而能教化",
    "T20n1097_002:0426a29": "無量有情。於無上菩提道中。入不空智諸陀",
    "T20n1097_002:0426b01": "羅尼三摩地門。",
    "T20n1097_002:0426b02": "11 成就眼藥分成就眼藥分第十一",
    "T20n1097_002:0426b03": "爾時聖觀自在菩薩。復說成就眼藥方法。其",
    "T20n1097_002:0426b04": "持呪人若欲成就此法之者。應以雄黃牛黃",
    "T20n1097_002:0426b05": "及蘇毘羅眼藥。於香葉中裹此三種。於白月",
    "T20n1097_002:0426b06": "十五日。沐浴清淨著新淨衣。受持八戒。廣大",
    "T20n1097_002:0426b07": "供養聖觀自在菩薩已。於尊者前結加趺坐。",
    "T20n1097_002:0426b08": "先念佛已。後誦不空羂索心王神呪一百八",
    "T20n1097_002:0426b09": "遍。其持呪人先應入彼火遍處定。待彼葉中",
    "T20n1097_002:0426b10": "烟出。即以泥塗壇而取眼藥。置於菩提樹葉",
    "T20n1097_002:0426b11": "之內。若火星焰出燒練此藥。其持呪人即知",
    "T20n1097_002:0426b12": "所作眼藥成就。應呪芥子等散於十方。及誦",
    "T20n1097_002:0426b13": "呪自護己身。欲取藥時先誦此呪呪曰。第十",
    "T20n1097_002:0426b14": "三。",
    "T20n1097_002:0426b15": "唵　阿慕伽　鉢囉底訶多𤙖什筏囉什筏囉",
    "T20n1097_002:0426b16": "泮吒　娑婆訶",
    "T20n1097_002:0426b17": "誦此呪已即取眼藥。石上研之使其為末。安",
    "T20n1097_002:0426b18": "著眼中即令餘人不得見於誦呪之者。復身",
    "T20n1097_002:0426b19": "能自見一切伏藏。所欲往處隨其意樂。或入",
    "T20n1097_002:0426b20": "或出復能自見。一切菩薩天龍藥叉健達縛",
    "T20n1097_002:0426b21": "等。及見一切眾生若在天趣。或那落迦中傍",
    "T20n1097_002:0426b22": "生餓鬼。若沒若生悉能見之。若諸眾生作福",
    "T20n1097_002:0426b23": "作罪悉皆能見。於一切處常得自在作諸供",
    "T20n1097_002:0426b24": "養。復能見於阿素洛窟及諸龍宮。復能隨類",
    "T20n1097_002:0426b25": "示現變化。應往便往無有障礙。證得神通往",
    "T20n1097_002:0426b26": "諸佛所。自見已得受阿耨多羅三藐三菩提",
    "T20n1097_002:0426b27": "記。復為諸大菩薩之所灌頂。得諸菩薩出離",
    "T20n1097_002:0426b28": "方便一切善巧。於諸靜慮三摩地門而得自",
    "T20n1097_002:0426b29": "在。成就根力菩提分法。又得一切呪陀羅尼",
    "T20n1097_002:0426c01": "而無所畏。",
    "T20n1097_002:0426c02": "12 成就除鬼著病法分成就除鬼著病法分第十二",
    "T20n1097_002:0426c03": "爾時聖觀自在菩薩。復說成就能除一切著",
    "T20n1097_002:0426c04": "鬼魅法。若持呪人欲成就此法。應發信心修",
    "T20n1097_002:0426c05": "清淨業。精進堅固心無疑惑至誠決定。常懷",
    "T20n1097_002:0426c06": "報恩起慈悲心。此諸菩薩方能成就。非諸下",
    "T20n1097_002:0426c07": "劣怯弱有情。何以故由佛教中。先為阿難說",
    "T20n1097_002:0426c08": "於四種不思議法。所謂末尼寶珠威力不思",
    "T20n1097_002:0426c09": "議。神呪威力不思議。妙藥威力不思議。佛境",
    "T20n1097_002:0426c10": "界威力不思議。若能誦呪一百八遍。一切諸",
    "T20n1097_002:0426c11": "鬼所著之病皆得除差。或經一日乃至七日。",
    "T20n1097_002:0426c12": "專誦聖者不空羂索神呪。下至一遍乃至撥",
    "T20n1097_002:0426c13": "聲一句。若患天行時氣。一切熱病悉能除差。",
    "T20n1097_002:0426c14": "復次有法。應呪白線二十一遍。一遍一結以",
    "T20n1097_002:0426c15": "繫病人。即得除差一切諸病。亦復不為諸鬼",
    "T20n1097_002:0426c16": "擾亂。復次有法。若患瘧鬼之病經四日者。先",
    "T20n1097_002:0426c17": "應泥作四角之壇。散諸香華。令其病者壇中",
    "T20n1097_002:0426c18": "而坐。復以麵作病人形像。應誦不空羂索心",
    "T20n1097_002:0426c19": "王神呪稱病人名。用淳鑌鐵刀段段截之。病",
    "T20n1097_002:0426c20": "人見聞心即驚怖。瘧鬼捨離永不復來。",
    "T20n1097_002:0426c21": "復次有法。若欲呪人。其持呪者洗浴清淨著",
    "T20n1097_002:0426c22": "新淨衣。先誦神呪自防其身。後以牛糞而用",
    "T20n1097_002:0426c23": "作壇隨四方面畫種種色散諸雜華及置白",
    "T20n1097_002:0426c24": "食供養壇場。應取童男或復童女。洗浴清淨",
    "T20n1097_002:0426c25": "妙香塗身。著白淨衣種種莊具而嚴其身。令",
    "T20n1097_002:0426c26": "於壇中結加趺坐。應誦此呪結童子髮。呪曰",
    "T20n1097_002:0426c27": "第十四。泮吒半丹本無泮吒半音此音中即有下第十五呪",
    "T20n1097_002:0426c28": "誦此神呪結童子髮已。復取雜華滿於所呪",
    "T20n1097_002:0426c29": "童子手中。又以妙香若熏若塗及末散之。復",
    "T20n1097_002:0427a01": "呪粳米及與華水灑散壇內。應燒沈香誦不",
    "T20n1097_002:0427a02": "空羂索神呪。呪華三遍散童子面。童子身動。",
    "T20n1097_002:0427a03": "若欲令語應誦此呪。呪淨水灑童子面呪曰。",
    "T20n1097_002:0427a04": "第十五丹本此呪却在第十四段。",
    "T20n1097_002:0427a05": "唵　阿慕伽　鉢囉訶底多囉叉囉叉自稱名薩",
    "T20n1097_002:0427a06": "婆裴曳弊　𤙖漫陀　泮吒　娑婆訶",
    "T20n1097_002:0427a07": "誦此神呪。不得以手觸所呪人。如此呪已童",
    "T20n1097_002:0427a08": "子即語。若問去來現在好惡之事。皆能答之。",
    "T20n1097_002:0427a09": "其持呪者若欲發遣著童子神。復應誦此呪。",
    "T20n1097_002:0427a10": "呪曰。",
    "T20n1097_002:0427a11": "第十六丹本此呪却在第十五段。",
    "T20n1097_002:0427a12": "唵　阿慕伽囉闍　鉢囉二合底訶多𤙖沒地",
    "T20n1097_002:0427a13": "耶咤待耶　若臘波波耶　𤙖𤙖泮吒半音",
    "T20n1097_002:0427a14": "復次有法。若欲成立。以手摩觸所呪之人令",
    "T20n1097_002:0427a15": "其病差。應作壇場散諸香華。復燒沈香安置",
    "T20n1097_002:0427a16": "病人於壇中坐。呪之令動。其持呪人以無名",
    "T20n1097_002:0427a17": "指押。一本云。左手中指及無名指捏作印。",
    "T20n1097_002:0427a18": "其中指呪彼病人。病人即語作是誓言。我令",
    "T20n1097_002:0427a19": "放捨終不敢來。若不發語應以此呪更治罰",
    "T20n1097_002:0427a20": "之。呪曰第十七。",
    "T20n1097_002:0427a21": "唵　阿慕伽　鉢囉底訶多孽車孽車　娑婆",
    "T20n1097_002:0427a22": "訶丹本此呪却在第十六段下卷第十八段呪為此中呪",
    "T20n1097_002:0427a23": "誦此呪已。所呪病人身如火熱作如是言。我",
    "T20n1097_002:0427a24": "今即去永不復來。",
    "T20n1097_002:0427a25": "復次有法。若為諸鬼之所魅著。或瘦或癲。應",
    "T20n1097_002:0427a26": "誦神呪呪白芥子。或呪三遍或復七遍火中",
    "T20n1097_002:0427a27": "燒之。我今復說火燒之法。先以牛糞作壇。壇",
    "T20n1097_002:0427a28": "中應燒菩提樹木及捨彌木牛膝草等。以酥",
    "T20n1097_002:0427a29": "酪蜜相和。呪之一百八遍。一遍一燒。如是誦",
    "T20n1097_002:0427b01": "呪或一日或三日。若為藥叉鬼所著者。應誦",
    "T20n1097_002:0427b02": "聖觀自在不空羂索神呪。呪白芥子或一切",
    "T20n1097_002:0427b03": "種子。一遍一燒。或安悉香和白芥子呪之一",
    "T20n1097_002:0427b04": "遍一燒。如是誦呪或一日或三日。若為天龍",
    "T20n1097_002:0427b05": "神鬼之所著者。以白檀末及沈香末相和。呪",
    "T20n1097_002:0427b06": "己一遍一燒。如是誦呪或一日或三日。若為",
    "T20n1097_002:0427b07": "一切鬼神之所著者。應取胡麻以和芥子。或",
    "T20n1097_002:0427b08": "和白芥子呪之一遍一燒。如是誦呪或一日",
    "T20n1097_002:0427b09": "或三日。即令一切諸鬼除滅。若有抂橫及諸",
    "T20n1097_002:0427b10": "災厄。或星現惡相若王難鬪諍饑饉之事。應",
    "T20n1097_002:0427b11": "以牛乳和鹽。呪之一遍一燒。如是誦呪或一",
    "T20n1097_002:0427b12": "日或三日。一切惡事即自銷滅。",
    "T20n1097_002:0427b13": "不空羂索陀羅尼自在王呪經卷中"
}