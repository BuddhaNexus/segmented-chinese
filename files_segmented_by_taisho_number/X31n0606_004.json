{
    "X31n0606_004:0090a20": "玅法蓮華經科註卷第四",
    "X31n0606_004:0090a22": "△二後兩品授記二初五百弟子受記品授千二",
    "X31n0606_004:0090a23": "百記二授學無學人記品授二千人記初文又二",
    "X31n0606_004:0090a24": "初品目。",
    "X31n0606_004:0090b01": "玅法蓮華經五百弟子受記品第八",
    "X31n0606_004:0090b02": "此品具記千二百聲聞品題但標五百者葢五百",
    "X31n0606_004:0090b03": "得記名同五百口陳領解故以標品耳。△二經文",
    "X31n0606_004:0090b04": "二初授滿願記二授千二百記初文又二初敘默",
    "X31n0606_004:0090b05": "領解二如來述記初文又二初敘得解歡喜二初",
    "X31n0606_004:0090b06": "敘得解之由四初聞法譬二周開顯。",
    "X31n0606_004:0090b07": "爾時富樓那彌多羅尼子從佛聞是智慧方便隨宜",
    "X31n0606_004:0090b08": "說法。",
    "X31n0606_004:0090b09": "聞是智慧即領方便火宅中兩處顯實方便隨宜",
    "X31n0606_004:0090b10": "說法即領兩處開權也。△二聞授五大弟子記。",
    "X31n0606_004:0090b11": "又聞授諸大弟子阿耨多羅三藐三菩提記。",
    "X31n0606_004:0090b12": "諸大弟子指身子及四大弟子領開權授菩提記",
    "X31n0606_004:0090b13": "即領顯實也。△三聞宿世因緣之事。",
    "X31n0606_004:0090b14": "復聞宿世因緣之事。",
    "X31n0606_004:0090b15": "聞化城品宿世因緣即領顯實也。△四聞佛力觀",
    "X31n0606_004:0090b16": "久若今。",
    "X31n0606_004:0090b17": "復聞諸佛有大自在神通之力。",
    "X31n0606_004:0090b18": "如來三達無礙觀彼久遠猶若今日即是大自在",
    "X31n0606_004:0090b19": "神通之力斥異二乘止齊八萬即領開權也。△二",
    "X31n0606_004:0090b20": "敘得解歡喜二初明內解歡喜。",
    "X31n0606_004:0090b21": "得未曾有心淨踊躍。",
    "X31n0606_004:0090b22": "由昔未聞開權顯實而今得聞故言得未曾有除",
    "X31n0606_004:0090b23": "保證涅槃之愛斷破塵沙無明別惑故言心淨開",
    "X31n0606_004:0090b24": "佛知見是故踊躍。△二明外形恭敬。",
    "X31n0606_004:0090c01": "即從座起到於佛前頭面禮足却住一面瞻仰尊顏",
    "X31n0606_004:0090c02": "目不暫捨。",
    "X31n0606_004:0090c03": "得解由佛故起恭敬也。△二敘默念領解二初正",
    "X31n0606_004:0090c04": "明默念領解。",
    "X31n0606_004:0090c05": "而作是念世尊甚奇特所為希有隨順世間若干種",
    "X31n0606_004:0090c06": "性以方便知見而為說法拔出眾生處處貪著我等",
    "X31n0606_004:0090c07": "於佛功德言不能宣。",
    "X31n0606_004:0090c08": "上二周身子等得悟皆發言領解此何默念葢身",
    "X31n0606_004:0090c09": "子等為下根未悟事須彰言勸動今下根已悟無",
    "X31n0606_004:0090c10": "所勸動故默念不言世尊甚奇特所為希有者即",
    "X31n0606_004:0090c11": "是領實智隨順七種方便根性而為說法即是領",
    "X31n0606_004:0090c12": "權智乃領方便品中開權顯實也拔出眾生處處",
    "X31n0606_004:0090c13": "貪著乃領火宅中開權顯實也我等於佛功德言",
    "X31n0606_004:0090c14": "不能宣乃領藥艸喻中如來有無量功德迦葉等",
    "X31n0606_004:0090c15": "四大弟子說不能盡即是領所不及今富樓那意",
    "X31n0606_004:0090c16": "謂四大弟子聞火宅譬具領如來五時施化及法",
    "X31n0606_004:0090c17": "身地鑑機等事如來猶斥其領所不及我今聞此",
    "X31n0606_004:0090c18": "雖欲領會豈能逾於四大弟子當知所領之外不",
    "X31n0606_004:0090c19": "及處多是故亦云言不能宣既云言不能宣亦是",
    "X31n0606_004:0090c20": "念所不及也。△二默求發迹請記。",
    "X31n0606_004:0090c21": "唯佛世尊能知我等深心本願。",
    "X31n0606_004:0090c22": "我等者通念請發諸人迹也深心是本今現作是",
    "X31n0606_004:0090c23": "迹本願者大慈誓願也大慈下化故我為誓上求",
    "X31n0606_004:0090c24": "作佛故我有願請上求即是求記請說下化即求",
    "X31n0606_004:0091a01": "發迹又從深心故明其三世助佛宣化從本願故",
    "X31n0606_004:0091a02": "即與授記。△二如來述記二初長行二偈頌初文",
    "X31n0606_004:0091a03": "又二初述本迹三初就釋迦世行因發迹三初舉",
    "X31n0606_004:0091a04": "示其人。",
    "X31n0606_004:0091a05": "爾時佛告諸比丘汝等見是富樓那彌多羅尼子不。",
    "X31n0606_004:0091a06": "汝等見否有二意一見其迹為小否二見其本功",
    "X31n0606_004:0091a07": "德否眾人但見迹為聲聞而不能知本是菩薩故",
    "X31n0606_004:0091a08": "云見否。△二總標本迹二初標其迹。",
    "X31n0606_004:0091a09": "我常稱其於說法人中最為第一。",
    "X31n0606_004:0091a10": "標其迹為說法人中最為第一若非法身妙本無",
    "X31n0606_004:0091a11": "以垂於第一勝迹昔來但言於迹中說法第一今",
    "X31n0606_004:0091a12": "則不爾於無上法久得第一此舉迹以顯本也。△",
    "X31n0606_004:0091a13": "二標其本。",
    "X31n0606_004:0091a14": "亦常歎其種種功德。",
    "X31n0606_004:0091a15": "標其本地福慧萬行法門故云種種本地既有種",
    "X31n0606_004:0091a16": "種法門迹中何但為二乘耶此舉本以明迹也。△",
    "X31n0606_004:0091a17": "三別釋本迹二初迹中助宣半滿之法。",
    "X31n0606_004:0091a18": "精勤護持助宣我法能於四眾示教利喜具足解釋",
    "X31n0606_004:0091a19": "佛之正法而大饒益同梵行者。",
    "X31n0606_004:0091a20": "助宣我法者即是迹中助宣半滿之法也在鹿苑",
    "X31n0606_004:0091a21": "迹為下根聲聞即是護持助宣三藏半字之法迹",
    "X31n0606_004:0091a22": "在方等示受彈呵即是護持助宣對半明滿之法",
    "X31n0606_004:0091a23": "迹領般若即是護持助宣帶半明滿之法迹在法",
    "X31n0606_004:0091a24": "華得悟即是護持助宣廢半明滿之法上文云我",
    "X31n0606_004:0091b01": "常稱歎種種功德者即此意也本具權實功德而",
    "X31n0606_004:0091b02": "迹於五味助佛調熟實行眾生豈非精勤助宣之",
    "X31n0606_004:0091b03": "意也能於四眾示教利喜者分別半字教也具足",
    "X31n0606_004:0091b04": "解釋者助宣般若滿字教也而大饒益者助佛饒",
    "X31n0606_004:0091b05": "益半滿之眾生也同梵行者是迹中所化半滿之",
    "X31n0606_004:0091b06": "弟子也。△二別述本地功德莫測。",
    "X31n0606_004:0091b07": "自捨如來無能盡其言論之辨。",
    "X31n0606_004:0091b08": "降佛已還七方便人不能知其本地之辨。△二約",
    "X31n0606_004:0091b09": "過去世顯其本行。",
    "X31n0606_004:0091b10": "汝等勿謂富樓那但能護持助宣我法亦於過去九",
    "X31n0606_004:0091b11": "十億諸佛所護持助宣佛之正法於彼說法人中亦",
    "X31n0606_004:0091b12": "最第一又於諸佛所說空法明了通達得四無礙智",
    "X31n0606_004:0091b13": "常能審諦清淨說法無有疑惑具足菩薩神通之力",
    "X31n0606_004:0091b14": "隨其壽命常修梵行彼佛世人咸皆謂之實是聲聞",
    "X31n0606_004:0091b15": "而富樓那以斯方便饒益無量百千眾生又化無量",
    "X31n0606_004:0091b16": "阿僧祇人令立阿耨多羅三藐三菩提為淨佛土故",
    "X31n0606_004:0091b17": "常作佛事教化眾生。",
    "X31n0606_004:0091b18": "言富樓那非直止於我所助宣半滿之法而於久",
    "X31n0606_004:0091b19": "遠佛所亦後助宣半滿之法取今日助宣為發迹",
    "X31n0606_004:0091b20": "取過去助宣為顯本顯本有二一遠本二近本遠",
    "X31n0606_004:0091b21": "本冥邈為信良難故今但舉九十億近本言之有",
    "X31n0606_004:0091b22": "宿命智能知近本故舉近以證遠令其生信護持",
    "X31n0606_004:0091b23": "助宣即擬助宣半字之法佛之正法即擬助宣對",
    "X31n0606_004:0091b24": "半明滿之法明六波羅蜜互相收攝旋轉無礙又",
    "X31n0606_004:0091c01": "於空法明了通達即擬助宣帶半明滿之法四無",
    "X31n0606_004:0091c02": "礙智即四無礙辨以智在說故一義無礙智知諸",
    "X31n0606_004:0091c03": "法義了了無滯二法無礙智為知一切義故智慧",
    "X31n0606_004:0091c04": "通達諸法無滯三辭無礙智所謂一切眾生殊方",
    "X31n0606_004:0091c05": "異語男女語能令各各得解辯說無礙一切聞者",
    "X31n0606_004:0091c06": "悉解其言說四樂說無礙智菩薩於一字中能說",
    "X31n0606_004:0091c07": "一切字一語中能說一切語一法中能說一切法",
    "X31n0606_004:0091c08": "於所說法皆是真實皆隨可度者而有所益所謂",
    "X31n0606_004:0091c09": "十二部經八萬四千法藏隨一切眾生根性所樂",
    "X31n0606_004:0091c10": "聞法而為說之聞者無厭由具神通之力故能隨",
    "X31n0606_004:0091c11": "佛壽命修清淨行於彼佛世既未發迹人皆謂之",
    "X31n0606_004:0091c12": "實是聲聞不言是大菩薩也化無量眾生令立三",
    "X31n0606_004:0091c13": "菩提者即是助宣廢半明滿之法如是助宣佛法",
    "X31n0606_004:0091c14": "者葢與物結淨土緣耳若不與物結緣則菩薩成",
    "X31n0606_004:0091c15": "佛時土穢無機可化也。△三約三世佛所修因行。",
    "X31n0606_004:0091c16": "諸比丘富樓那亦於七佛說法人中而得第一今於",
    "X31n0606_004:0091c17": "我所說法人中亦為第一於賢劫中當來諸佛說法",
    "X31n0606_004:0091c18": "人中亦復第一而皆護持助宣佛法亦於未來護持",
    "X31n0606_004:0091c19": "助宣無量無邊諸佛之法教化饒益無量眾生令立",
    "X31n0606_004:0091c20": "阿耨多羅三藐三菩提為淨佛土故常勤精進教化",
    "X31n0606_004:0091c21": "眾生。",
    "X31n0606_004:0091c22": "此亦例前助宣半滿之法利益大小機也七佛者",
    "X31n0606_004:0091c23": "若依諸文所出一毗婆尸佛二尸棄佛三毗舍浮",
    "X31n0606_004:0091c24": "佛四俱留孫佛五拘那含牟尼佛六迦葉佛七釋",
    "X31n0606_004:0092a01": "迦牟尼佛此則以莊嚴劫千佛中後之三佛賢劫",
    "X31n0606_004:0092a02": "千佛中初之四佛為七佛也若據今經釋迦自云",
    "X31n0606_004:0092a03": "今於我所說法人中亦為第一則是以七佛為過",
    "X31n0606_004:0092a04": "去釋迦為現在彌勒等佛為當來應指莊嚴劫中",
    "X31n0606_004:0092a05": "後之四佛賢劫中初之三佛為過去七佛而諸文",
    "X31n0606_004:0092a06": "中或以釋迦共前六佛為過去七佛者意恐劫章",
    "X31n0606_004:0092a07": "經在釋迦滅後結集亦以釋迦為過去佛耳。△二",
    "X31n0606_004:0092a08": "與授記七初明因圓。",
    "X31n0606_004:0092a09": "漸漸具足菩薩之道。",
    "X31n0606_004:0092a10": "△二明果滿。",
    "X31n0606_004:0092a11": "過無量阿僧祇劫當於此土得阿耨多羅三藐三菩",
    "X31n0606_004:0092a12": "提號曰法明如來應供正徧知明行足善逝世間解",
    "X31n0606_004:0092a13": "無上士調御丈夫天人師佛世尊。",
    "X31n0606_004:0092a14": "△三明國淨五初明國大嚴淨。",
    "X31n0606_004:0092a15": "其佛以恒河沙等三千大千世界為一佛土七寶為",
    "X31n0606_004:0092a16": "地地平如掌無有山陵谿澗溝壑七寶臺觀充滿其",
    "X31n0606_004:0092a17": "中諸天宮殿近處虗空人天交接兩得相見。",
    "X31n0606_004:0092a18": "地平如掌者經直云如掌不言手掌手掌不平則",
    "X31n0606_004:0092a19": "非所引海底有石名掌此石無有一微塵許不平",
    "X31n0606_004:0092a20": "當是類如海掌耳又賢劫經正明如佛手掌非引",
    "X31n0606_004:0092a21": "同人掌也。△二明純是善道。",
    "X31n0606_004:0092a22": "無諸惡道亦無女人一切眾生皆以化生無有婬欲。",
    "X31n0606_004:0092a23": "無諸惡道者於中亦有差別不同若無女人必無",
    "X31n0606_004:0092a24": "惡道或有女人亦無惡道者如阿閦佛國雖有女",
    "X31n0606_004:0092b01": "人而無女事無量壽佛國二種俱無。△三明福慧",
    "X31n0606_004:0092b02": "具足。",
    "X31n0606_004:0092b03": "得大神通身出光明飛行自在志念堅固精進智慧",
    "X31n0606_004:0092b04": "普皆金色三十二相而自莊嚴其國眾生常以二食",
    "X31n0606_004:0092b05": "一者法喜食二者禪悅食。",
    "X31n0606_004:0092b06": "月藏經第九明法食喜食禪食經文總言法喜禪",
    "X31n0606_004:0092b07": "悅別分應有三種差別。△四明弟子眾多。",
    "X31n0606_004:0092b08": "有無量阿僧祇千萬億那由他諸菩薩眾得大神通",
    "X31n0606_004:0092b09": "四無礙智善能教化眾生之類其聲聞眾算數校計",
    "X31n0606_004:0092b10": "所不能知皆得具足六通三明及八解脫。",
    "X31n0606_004:0092b11": "△五結功德成就。",
    "X31n0606_004:0092b12": "其佛國土有如是等無量功德莊嚴成就。",
    "X31n0606_004:0092b13": "月藏經第五明十善各十功德一不殺得十功德",
    "X31n0606_004:0092b14": "者一於一切眾生得無所畏二於眾生得大慈心",
    "X31n0606_004:0092b15": "三斷惡習業四無病五長命六非人所護七無惡",
    "X31n0606_004:0092b16": "夢八無怨九不畏惡道十命終生善道後作佛時",
    "X31n0606_004:0092b17": "國無害杖之具國人長壽乃至第十不邪見得十",
    "X31n0606_004:0092b18": "功德一心性柔善乃至第十死生善道作佛時國",
    "X31n0606_004:0092b19": "人正信是為無量功德莊嚴也。△四劫國名。",
    "X31n0606_004:0092b20": "劫名寶明國名善淨。",
    "X31n0606_004:0092b21": "△五佛壽量。",
    "X31n0606_004:0092b22": "其佛壽命無量阿僧祇劫。",
    "X31n0606_004:0092b23": "△六法住久。",
    "X31n0606_004:0092b24": "法住甚久。",
    "X31n0606_004:0092c01": "△七供舍利。",
    "X31n0606_004:0092c02": "佛滅度後起七寶塔徧滿其國。",
    "X31n0606_004:0092c03": "△二偈頌二初頌發迹二初總發諸聲聞迹五初",
    "X31n0606_004:0092c04": "明難思之法。",
    "X31n0606_004:0092c05": "爾時世尊欲重宣此義而說偈言。",
    "X31n0606_004:0092c06": "諸比丘諦聽佛子所行道善學方便故不可得思議。",
    "X31n0606_004:0092c07": "此標弟子為行難思已得垂迹之法。△二明垂迹",
    "X31n0606_004:0092c08": "之由。",
    "X31n0606_004:0092c09": "知眾樂小法而畏於大智是故諸菩薩作聲聞緣覺。",
    "X31n0606_004:0092c10": "△三明垂迹利益。",
    "X31n0606_004:0092c11": "以無數方便化諸眾生類自說是聲聞去佛道甚遠",
    "X31n0606_004:0092c12": "度脫無量眾皆悉得成就雖少欲懈怠漸當令作佛。",
    "X31n0606_004:0092c13": "少欲者示求小乘懈怠者示退大乘以權行引實",
    "X31n0606_004:0092c14": "行化諸眾生漸令作佛也。△四明內祕外現。",
    "X31n0606_004:0092c15": "內祕菩薩行外現是聲聞少欲厭生死實自淨佛土",
    "X31n0606_004:0092c16": "示眾有三毒又現邪見相我弟子如是方便度眾生。",
    "X31n0606_004:0092c17": "非但示為聲聞亦示作外道及三毒凡夫如身子",
    "X31n0606_004:0092c18": "示瞋難陀示貪調達示癡皆其類也。△五明指略",
    "X31n0606_004:0092c19": "抑廣。",
    "X31n0606_004:0092c20": "若我具足說種種現化事眾生聞是者心則懷疑惑。",
    "X31n0606_004:0092c21": "△二別發滿願迹本二初頌顯過去本。",
    "X31n0606_004:0092c22": "今此富樓那於昔千億佛勤修所行道宣護諸佛法",
    "X31n0606_004:0092c23": "為求無上慧而於諸佛所現居弟子上多聞有智慧",
    "X31n0606_004:0092c24": "所說無所畏能令眾歡喜未曾有疲倦而以助佛事",
    "X31n0606_004:0093a01": "已度大神通具四無礙智知諸根利鈍常說清淨法",
    "X31n0606_004:0093a02": "演暢如是義教諸千億眾令住大乘法而自淨佛土。",
    "X31n0606_004:0093a03": "△二頌三世行因。",
    "X31n0606_004:0093a04": "未來亦供養無量無數佛護助宣正法亦自淨佛土",
    "X31n0606_004:0093a05": "常以諸方便說法無所畏度不可許眾成就一切智。",
    "X31n0606_004:0093a06": "△二頌授記四初頌因圓。",
    "X31n0606_004:0093a07": "供養諸如來護持法寶藏。",
    "X31n0606_004:0093a08": "△二頌果滿。",
    "X31n0606_004:0093a09": "其後得成佛號名曰法明。",
    "X31n0606_004:0093a10": "△三劫國名。",
    "X31n0606_004:0093a11": "其國名善淨七寶所合成劫名為寶明。",
    "X31n0606_004:0093a12": "△四頌國淨。",
    "X31n0606_004:0093a13": "菩薩眾甚多其數無量億皆度大神通威德力具足",
    "X31n0606_004:0093a14": "充滿其國土聲聞亦無數三明八解脫得四無礙智",
    "X31n0606_004:0093a15": "以是等為僧其國諸眾生婬欲皆已斷純一變化生",
    "X31n0606_004:0093a16": "具相莊嚴身法喜禪悅食更無餘食想無有諸女人",
    "X31n0606_004:0093a17": "亦無諸惡道富樓那比丘功德悉成滿當得斯淨土",
    "X31n0606_004:0093a18": "賢聖眾甚多如是無量事我今但略說。",
    "X31n0606_004:0093a19": "△二授千二百記三初念請。",
    "X31n0606_004:0093a20": "爾時千二百阿羅漢心自在者作是念我等歡喜得",
    "X31n0606_004:0093a21": "未曾有若世尊各見授記如餘大弟子者不亦快乎。",
    "X31n0606_004:0093a22": "千二百人皆已得小乘果不為見思所惱故心自",
    "X31n0606_004:0093a23": "在既聞三周說法又見記富樓那是故歡喜念欲",
    "X31n0606_004:0093a24": "請記。△二與記二初長行三初總記千二百。",
    "X31n0606_004:0093b01": "佛知此等心之所念告摩訶迦葉是千二百阿羅漢",
    "X31n0606_004:0093b02": "我今當現前次第與授阿耨多羅三藐三菩提記。",
    "X31n0606_004:0093b03": "△二別授憍陳如。",
    "X31n0606_004:0093b04": "於此眾中我大弟子憍陳如比丘當供養六萬二千",
    "X31n0606_004:0093b05": "億佛然後得成為佛號曰普明如來應供正徧知明",
    "X31n0606_004:0093b06": "行足善逝世間解無上士調御丈夫天人師佛世尊。",
    "X31n0606_004:0093b07": "陳如最初悟道居于座首故別與記。△三別授五",
    "X31n0606_004:0093b08": "百人。",
    "X31n0606_004:0093b09": "其五百阿羅漢優樓頻螺迦葉伽耶迦葉那提迦葉",
    "X31n0606_004:0093b10": "迦留陀夷優陀夷阿[少/兔]樓馱離婆多劫賓那薄拘羅",
    "X31n0606_004:0093b11": "周陀莎伽陀等皆當得阿耨多羅三藐三菩提盡同",
    "X31n0606_004:0093b12": "一號名曰普明。",
    "X31n0606_004:0093b13": "迦留陀夷此云黑光亦云麤黑顏色黑而光故周",
    "X31n0606_004:0093b14": "陀或云周利此云大路邊生佛本行經云其母隨",
    "X31n0606_004:0093b15": "夫往他國久而有孕垂產思歸行至中路即誕其",
    "X31n0606_004:0093b16": "子如是二度凡生二子乃以大小別之大即周陀",
    "X31n0606_004:0093b17": "小即莎伽陀亦云般陀伽亦云槃特此云小路邊",
    "X31n0606_004:0093b18": "生問佛許千二百次第與記今何但記五百不見",
    "X31n0606_004:0093b19": "千二百得記答此五百即千二百數頌中末後迦",
    "X31n0606_004:0093b20": "葉汝已知等一行半總授七百故是千二百也。△",
    "X31n0606_004:0093b21": "二偈頌二初記陳如及與五百。",
    "X31n0606_004:0093b22": "爾時世尊欲重宣此義而說偈言。",
    "X31n0606_004:0093b23": "憍陳如比丘當見無量佛過阿僧祇劫乃成等正覺",
    "X31n0606_004:0093b24": "常放大光明具足諸神通名聞徧十方一切之所敬",
    "X31n0606_004:0093c01": "常說無上道故號為普明其國土清淨菩薩皆勇猛",
    "X31n0606_004:0093c02": "咸升妙樓閣遊諸十方國以無上供具奉獻於諸佛",
    "X31n0606_004:0093c03": "作是供養已心懷大歡喜須臾還本國有如是神力",
    "X31n0606_004:0093c04": "佛壽六萬劫正法住倍壽像法復倍是法滅天人憂",
    "X31n0606_004:0093c05": "其五百比丘次第當作佛同號曰普明轉次而授記",
    "X31n0606_004:0093c06": "我滅度之後某甲當作佛其所化世間亦如我今日",
    "X31n0606_004:0093c07": "國土之嚴淨及諸神通力菩薩聲聞眾正法及像法",
    "X31n0606_004:0093c08": "壽命劫多少皆如上所說。",
    "X31n0606_004:0093c09": "△二總授一切聲聞記。",
    "X31n0606_004:0093c10": "迦葉汝已知五百自在者餘諸聲聞眾亦當復如是",
    "X31n0606_004:0093c11": "其不在此會汝當為宣說。",
    "X31n0606_004:0093c12": "上二句結前五百已得記者次二句即頌七百故",
    "X31n0606_004:0093c13": "云餘諸聲聞眾亦當復如是又次二句為不在此",
    "X31n0606_004:0093c14": "會者令迦葉代為宣說故云其不在此會汝當為",
    "X31n0606_004:0093c15": "宣說後持品中云我先總說一切聲聞皆已授記",
    "X31n0606_004:0093c16": "正指今一行半偈非是止授七百聲聞也。△三領",
    "X31n0606_004:0093c17": "解二初長行二初經家敘喜二初慶今得解故歡",
    "X31n0606_004:0093c18": "喜二初明內心慶喜。",
    "X31n0606_004:0093c19": "爾時五百阿羅漢於佛前得受記已歡喜踊躍。",
    "X31n0606_004:0093c20": "△二明外形恭敬。",
    "X31n0606_004:0093c21": "即從座起到於佛前頭面禮足。",
    "X31n0606_004:0093c22": "△二愧昔不解故自責。",
    "X31n0606_004:0093c23": "悔過自責。",
    "X31n0606_004:0093c24": "△二自陳領解二初法說二初悔得少為足。",
    "X31n0606_004:0094a01": "世尊我等常作是念自謂已得究竟滅度。",
    "X31n0606_004:0094a02": "此是悔責昔迷得小為足不知求大。△二責根鈍",
    "X31n0606_004:0094a03": "難知。",
    "X31n0606_004:0094a04": "今乃知之。",
    "X31n0606_004:0094a05": "此責根鈍始悟不早知之今知小非究竟大為真",
    "X31n0606_004:0094a06": "實也。△二譬說二初略譬二初略舉譬況。",
    "X31n0606_004:0094a07": "如無智者。",
    "X31n0606_004:0094a08": "△二釋無智意。",
    "X31n0606_004:0094a09": "所以者何我等應得如來智慧而便自以小智為足。",
    "X31n0606_004:0094a10": "△二正譬二初開譬二初貧人醉酒譬二初親友",
    "X31n0606_004:0094a11": "繫珠譬。",
    "X31n0606_004:0094a12": "世尊譬如有人至親友家醉酒而臥是時親友官事",
    "X31n0606_004:0094a13": "當行以無價寶珠繫其衣裏與之而去。",
    "X31n0606_004:0094a14": "繫珠譬領上王子結緣也譬如有人者即二乘之",
    "X31n0606_004:0094a15": "機也親友者昔日第十六王子也家即大乘教為",
    "X31n0606_004:0094a16": "家也醉酒而臥者當時大機暫發無明暫伏以得",
    "X31n0606_004:0094a17": "聞經內心微解如至親友家以無明重故還復迷",
    "X31n0606_004:0094a18": "失如醉酒而臥醉有二義一重醉都不覺知二輕",
    "X31n0606_004:0094a19": "醉微覺尋忘亦名不覺雖有二義終成繫珠如毒",
    "X31n0606_004:0094a20": "鼓耳官事當行者明王子餘處機興逗緣往應故",
    "X31n0606_004:0094a21": "云當行弘法化他此非私務故云官事無價寶珠",
    "X31n0606_004:0094a22": "者一乘實相真如智寶也繫其衣裏者慚愧忍辱",
    "X31n0606_004:0094a23": "能遮醜恚及防外惡即是外衣信樂之心內裹善",
    "X31n0606_004:0094a24": "根即是內衣于時聞法微信樂欲即了因智願種",
    "X31n0606_004:0094b01": "子也。△二醉臥不覺譬。",
    "X31n0606_004:0094b02": "其人醉臥都不覺知。",
    "X31n0606_004:0094b03": "此領中間懈退不受大法也醉臥不覺知者無明",
    "X31n0606_004:0094b04": "心重尋復不憶也。△三起已遊行譬。",
    "X31n0606_004:0094b05": "起已遊行到於他國為衣食故勤力求索甚大艱難",
    "X31n0606_004:0094b06": "若少有所得便以為足。",
    "X31n0606_004:0094b07": "此領上中間接之以小受三乘化也善根欲發厭",
    "X31n0606_004:0094b08": "苦求樂故云起已遊行無明覆解不知向本求大",
    "X31n0606_004:0094b09": "乘衣食故言向他國求於小乘衣食若魔佛相望",
    "X31n0606_004:0094b10": "生死魔界為他國佛法大小皆為本國就大小相",
    "X31n0606_004:0094b11": "望小乘未免生死猶是他國大乘永免生死乃為",
    "X31n0606_004:0094b12": "本國究竟還源也明背大乘國往小乘土不知從",
    "X31n0606_004:0094b13": "珠取給而傭作自資獲一日價得少為足。△二親",
    "X31n0606_004:0094b14": "友覺悟譬三初呵責。",
    "X31n0606_004:0094b15": "於後親友會遇見之而作是言咄哉丈夫何為衣食",
    "X31n0606_004:0094b16": "乃至如是。",
    "X31n0606_004:0094b17": "呵責譬上動執生疑。△二示珠。",
    "X31n0606_004:0094b18": "我昔欲令汝得安樂五欲自恣於某年日月以無價",
    "X31n0606_004:0094b19": "寶珠繫汝衣裏今故現在而汝不知勤苦憂惱以求",
    "X31n0606_004:0094b20": "自活甚為癡也。",
    "X31n0606_004:0094b21": "此示珠指今故現在下偈所謂示以所繫珠合譬",
    "X31n0606_004:0094b22": "即今授記事是也某日月者指大通佛所也。△三",
    "X31n0606_004:0094b23": "勸貿。",
    "X31n0606_004:0094b24": "汝今可以此寶貿易所須常可如意無所乏短。",
    "X31n0606_004:0094c01": "此勸貿者譬得記作佛也。△二合譬二初合貧人",
    "X31n0606_004:0094c02": "醉酒譬三初合親友繫珠譬。",
    "X31n0606_004:0094c03": "佛亦如是為菩薩時教化我等令發一切智心。",
    "X31n0606_004:0094c04": "△二合醉不覺知譬。",
    "X31n0606_004:0094c05": "而尋廢忘不知不覺。",
    "X31n0606_004:0094c06": "△三合起已遊行譬。",
    "X31n0606_004:0094c07": "既得阿羅漢道自謂滅度資生艱難得少為足。",
    "X31n0606_004:0094c08": "△二合親友覺悟譬三初合呵責。",
    "X31n0606_004:0094c09": "一切智願猶在不失今者世尊覺悟我等作如是言",
    "X31n0606_004:0094c10": "諸比丘汝等所得非究竟滅。",
    "X31n0606_004:0094c11": "△二合示珠。",
    "X31n0606_004:0094c12": "我久令汝等種佛善根以方便故示涅槃相而汝謂",
    "X31n0606_004:0094c13": "為實得滅度。",
    "X31n0606_004:0094c14": "△三合勸貿。",
    "X31n0606_004:0094c15": "世尊我今乃知實是菩薩得受阿耨多羅三藐三菩",
    "X31n0606_004:0094c16": "提記以是因緣甚大歡喜得未曾有。",
    "X31n0606_004:0094c17": "△二偈頌二初頌內心得解二初頌慶喜。",
    "X31n0606_004:0094c18": "爾時阿若憍陳如等欲重宣此義而說偈言。",
    "X31n0606_004:0094c19": "我等聞無上安穩授記聲歡喜未曾有禮無量智佛。",
    "X31n0606_004:0094c20": "△二頌悔責。",
    "X31n0606_004:0094c21": "今於世尊前自悔諸過咎。",
    "X31n0606_004:0094c22": "△二頌自陳領解二初頌法說。",
    "X31n0606_004:0094c23": "於無量佛寶得少涅槃分。",
    "X31n0606_004:0094c24": "頌上得少為足。△二頌譬說二初頌略譬說二初",
    "X31n0606_004:0095a01": "頌略舉譬況。",
    "X31n0606_004:0095a02": "如無智愚人。",
    "X31n0606_004:0095a03": "△二頌釋無智意。",
    "X31n0606_004:0095a04": "便自以為足。",
    "X31n0606_004:0095a05": "△二頌正舉譬二初頌開譬二初頌捨寶不知。",
    "X31n0606_004:0095a06": "譬如貧窮人往至親友家其家甚大富具設諸餚膳",
    "X31n0606_004:0095a07": "以無價寶珠繫著內衣裏默與而捨去時臥不覺知",
    "X31n0606_004:0095a08": "是人既已起遊行詣他國求衣食自濟資生甚艱難",
    "X31n0606_004:0095a09": "得少便為足更不願好者不覺內衣裏有無價寶珠。",
    "X31n0606_004:0095a10": "餚饍譬大通佛所先聞方便(三教助道)繫珠譬王子覆",
    "X31n0606_004:0095a11": "講後結大緣也。△二頌親友覺悟。",
    "X31n0606_004:0095a12": "與珠之親友後見此貧人苦切責之已示以所繫珠",
    "X31n0606_004:0095a13": "貧人見此珠其心大歡喜富有諸財物五欲而自恣。",
    "X31n0606_004:0095a14": "△二頌合譬。",
    "X31n0606_004:0095a15": "我等亦如是世尊於長夜常愍見教化令種無上願",
    "X31n0606_004:0095a16": "我等無智故不覺亦不知得少涅槃分自足不求餘",
    "X31n0606_004:0095a17": "今佛覺悟我言非實滅度得佛無上慧爾乃為真滅",
    "X31n0606_004:0095a18": "我今從佛聞授記莊嚴事及轉次受決身心徧歡喜。",
    "X31n0606_004:0095a19": "初一行頌上合譬貧人醉酒中初繫珠譬我等無",
    "X31n0606_004:0095a20": "智下二句頌上合譬中第二醉不覺知得少涅槃",
    "X31n0606_004:0095a21": "下二句頌上合譬中第三起已遊行今佛覺悟下",
    "X31n0606_004:0095a22": "二句頌上合譬親友覺悟中初呵責得佛無上下",
    "X31n0606_004:0095a23": "二句頌上合譬中示珠我今從佛下一行頌上合",
    "X31n0606_004:0095a24": "譬中勸貿得記作佛是故歡喜也。",
    "X31n0606_004:0095b01": "△二授學無學人記品授二千人記二初品目。",
    "X31n0606_004:0095b02": "玅法蓮華經授學無學人記品第九(正經云授阿難羅云決品)",
    "X31n0606_004:0095b03": "研真斷惑慕求勝見名之為學即三果四向真無",
    "X31n0606_004:0095b04": "漏慧也真窮惑盡勝見已極無所復學名為無學",
    "X31n0606_004:0095b05": "即阿羅漢果約教者折法研真名學惑盡真窮名",
    "X31n0606_004:0095b06": "無學三藏意也體法研真名學無真無惑名無學",
    "X31n0606_004:0095b07": "通意也自淺之深名學通別惑盡權實理窮名無",
    "X31n0606_004:0095b08": "學別意也研如來藏有學無學法性實相非學非",
    "X31n0606_004:0095b09": "無學而學而無學圓意也是二千人或是學或是",
    "X31n0606_004:0095b10": "無學同是一流一時受記同一名號故別為一品",
    "X31n0606_004:0095b11": "本迹者阿難迹為學人羅睺羅迹為無學而本地",
    "X31n0606_004:0095b12": "不可思議以例餘二千人亦應各有本迹此品是",
    "X31n0606_004:0095b13": "授記中第二段也。△二經文二初請記二初二人",
    "X31n0606_004:0095b14": "請二初默念得記。",
    "X31n0606_004:0095b15": "爾時阿難羅睺羅而作是念我等每自思惟設得授",
    "X31n0606_004:0095b16": "記不亦快乎。",
    "X31n0606_004:0095b17": "△二發言請記二初引例。",
    "X31n0606_004:0095b18": "即從座起到於佛前頭面禮足俱白佛言世尊我等",
    "X31n0606_004:0095b19": "於此亦應有分唯有如來我等所歸。",
    "X31n0606_004:0095b20": "△二引望。",
    "X31n0606_004:0095b21": "又我等為一切世間天人阿修羅所見知識阿難常",
    "X31n0606_004:0095b22": "為侍者護持法藏羅睺羅是佛之子若佛見授阿耨",
    "X31n0606_004:0095b23": "多羅三藐三菩提記者我願既滿眾望亦足。",
    "X31n0606_004:0095b24": "二人於佛最親時眾所望羅雲是佛子俗中親重",
    "X31n0606_004:0095c01": "阿難持佛法藏道中親勝勝重兩人不蒙別記則",
    "X31n0606_004:0095c02": "眾望不足也問若重若勝應同上流又如列眾二",
    "X31n0606_004:0095c03": "人在多知識中獲記何意居下答總與千二百記",
    "X31n0606_004:0095c04": "二人已同上流今更索別記又阿難是學人羅云",
    "X31n0606_004:0095c05": "弟子位故入學無學章耳。△二二千請。",
    "X31n0606_004:0095c06": "爾時學無學聲聞弟子二千人皆從座起偏袒右肩",
    "X31n0606_004:0095c07": "到於佛前一心合掌瞻仰世尊如阿難羅睺羅所願",
    "X31n0606_004:0095c08": "住立一面。",
    "X31n0606_004:0095c09": "二千請記但有默念引例二意同於二人故言如",
    "X31n0606_004:0095c10": "阿難等願耳不發言請者非如二人親重親勝故",
    "X31n0606_004:0095c11": "也。△二授記二初記二人二授二千初文又二初",
    "X31n0606_004:0095c12": "記阿難五初長行明修因得果。",
    "X31n0606_004:0095c13": "爾時佛告阿難汝於來世當得作佛號山海慧自在",
    "X31n0606_004:0095c14": "通王如來應供正徧知明行足善逝世間解無上士",
    "X31n0606_004:0095c15": "調御丈夫天人師佛世尊當供養六十二億諸佛護",
    "X31n0606_004:0095c16": "持法藏然後得阿耨多羅三藐三菩提教化二十千",
    "X31n0606_004:0095c17": "萬億恒河沙諸菩薩等令成阿耨多羅三藐三菩提",
    "X31n0606_004:0095c18": "國名常立勝幡其土清淨瑠璃為地劫名妙音徧滿",
    "X31n0606_004:0095c19": "其佛壽命無量千萬億阿僧祇劫若人於千萬億無",
    "X31n0606_004:0095c20": "量阿僧祇劫中算數校計不能得知正法住世倍於",
    "X31n0606_004:0095c21": "壽命像法住世復倍正法阿難是山海慧自在通王",
    "X31n0606_004:0095c22": "佛為十方無量千萬億恒河沙等諸佛如來所共讚",
    "X31n0606_004:0095c23": "歎稱其功德。",
    "X31n0606_004:0095c24": "阿難為今佛侍者護持法藏於六十二億佛所亦",
    "X31n0606_004:0096a01": "護法藏如今不異爾後方得菩提此自行修因得",
    "X31n0606_004:0096a02": "果也教化二十千萬億菩薩等即果後化他令他",
    "X31n0606_004:0096a03": "修因得果也。△二偈頌明修因得果。",
    "X31n0606_004:0096a04": "爾時世尊欲重宣此義而說偈言。",
    "X31n0606_004:0096a05": "我今僧中說阿難持法者當供養諸佛然後成正覺",
    "X31n0606_004:0096a06": "號曰山海慧自在通王佛其國土清淨名常立勝幡",
    "X31n0606_004:0096a07": "教化諸菩薩其數如恒沙佛有大威德名聞滿十方",
    "X31n0606_004:0096a08": "壽命無有量以愍眾生故正法倍壽命像法復倍是",
    "X31n0606_004:0096a09": "如恒河沙等無數諸眾生於此佛法中種佛道因緣。",
    "X31n0606_004:0096a10": "△三八千菩薩等生疑。",
    "X31n0606_004:0096a11": "爾時會中新發意菩薩八千人咸作是念我等尚不",
    "X31n0606_004:0096a12": "聞諸大菩薩得如是記有何因緣而諸聲聞得如是",
    "X31n0606_004:0096a13": "決。",
    "X31n0606_004:0096a14": "八千菩薩疑者通疑聲聞今日發心即蒙佛記國",
    "X31n0606_004:0096a15": "淨若此何故昔於方等記諸菩薩無量劫行乃得",
    "X31n0606_004:0096a16": "佛說。△四如來為發迹釋疑。",
    "X31n0606_004:0096a17": "爾時世尊知諸菩薩心之所念而告之曰諸善男子",
    "X31n0606_004:0096a18": "我與阿難等於空王佛所同時發阿耨多羅三藐三",
    "X31n0606_004:0096a19": "菩提心阿難常樂多聞我常勤精進是故我已得成",
    "X31n0606_004:0096a20": "阿耨多羅三藐三菩提而阿難護持我法亦護將來",
    "X31n0606_004:0096a21": "諸佛法藏教化成就諸菩薩眾其本願如是故獲斯記。",
    "X31n0606_004:0096a22": "佛因眾疑即為發迹釋疑阿難昔日與我同發大",
    "X31n0606_004:0096a23": "心即是同學由我精進前超得佛由我多聞猶故",
    "X31n0606_004:0096a24": "持經迹為侍者本地如此今授妙記何足可疑。△",
    "X31n0606_004:0096b01": "五明阿難顯本述歎二初長行。",
    "X31n0606_004:0096b02": "阿難面於佛前自聞授記及國土莊嚴所願具足心",
    "X31n0606_004:0096b03": "大歡喜得未曾有即時憶念過去無量千萬億諸佛",
    "X31n0606_004:0096b04": "法藏通達無礙如今所聞亦識本願爾時阿難而說",
    "X31n0606_004:0096b05": "偈言。",
    "X31n0606_004:0096b06": "△二偈頌。",
    "X31n0606_004:0096b07": "世尊甚希有令我念過去無量諸佛法如今日所聞",
    "X31n0606_004:0096b08": "我今無復疑安住於佛道方便為侍者護持諸佛法。",
    "X31n0606_004:0096b09": "△二記羅云二初長行。",
    "X31n0606_004:0096b10": "爾時佛告羅睺羅汝於來世當得作佛號蹈七寶華",
    "X31n0606_004:0096b11": "如來應供正徧知明行足善逝世間解無上士調御",
    "X31n0606_004:0096b12": "丈夫天人師佛世尊當供養十世界微塵等數諸佛",
    "X31n0606_004:0096b13": "如來常為諸佛而作長子猶如今也是蹈七寶華佛",
    "X31n0606_004:0096b14": "國土莊嚴壽命劫數所化弟子正法像法亦如山海",
    "X31n0606_004:0096b15": "慧自在通王如來無異亦為此佛而作長子過是已",
    "X31n0606_004:0096b16": "後當得阿耨多羅三藐三菩提。",
    "X31n0606_004:0096b17": "△二偈頌。",
    "X31n0606_004:0096b18": "爾時世尊欲重宣此義而說偈言。",
    "X31n0606_004:0096b19": "我為太子時羅睺為長子我今成佛道受法為法子",
    "X31n0606_004:0096b20": "於未來世中見無量億佛皆為其長子一心求佛道",
    "X31n0606_004:0096b21": "羅睺羅密行唯我能知之現為我長子以示諸眾生",
    "X31n0606_004:0096b22": "無量億千萬功德不可數安住於佛法以求無上道。",
    "X31n0606_004:0096b23": "本是菩薩迹為小乘以迹覆本名為密行。△二授",
    "X31n0606_004:0096b24": "二千三初長行。",
    "X31n0606_004:0096c01": "爾時世尊見學無學二千人其意柔輭寂然清淨一",
    "X31n0606_004:0096c02": "心觀佛佛告阿難汝見是學無學二千人不唯然已",
    "X31n0606_004:0096c03": "見阿難是諸人等當供養五十世界微塵數諸佛如",
    "X31n0606_004:0096c04": "來恭敬尊重護持法藏末後同時於十方國各得成",
    "X31n0606_004:0096c05": "佛皆同一號名曰寶相如來應供正徧知明行足善",
    "X31n0606_004:0096c06": "逝世間解無上士調御丈夫天人師佛世尊壽命一",
    "X31n0606_004:0096c07": "劫國土莊嚴聲聞菩薩正法像法皆悉同等。",
    "X31n0606_004:0096c08": "△二偈頌。",
    "X31n0606_004:0096c09": "爾時世尊欲重宣此義而說偈言。",
    "X31n0606_004:0096c10": "是二千聲聞今於我前住悉皆與授記未來當成佛",
    "X31n0606_004:0096c11": "所供養諸佛如上說塵數護持其法藏後當成正覺",
    "X31n0606_004:0096c12": "各於十方國悉同一名號俱時坐道場以證無上慧",
    "X31n0606_004:0096c13": "皆名為寶相國土及弟子正法與像法悉等無有異",
    "X31n0606_004:0096c14": "咸以諸神通度十方眾生名聞普周徧漸入於涅槃。",
    "X31n0606_004:0096c15": "△三喜記。",
    "X31n0606_004:0096c16": "爾時學無學二千人聞佛授記歡喜踊躍而說偈言",
    "X31n0606_004:0096c17": "世尊慧燈明我聞授記音心歡喜充滿如甘露見灌。",
    "X31n0606_004:0096c18": "中道種智之慧照徹三諦源底復能破諸眾生煩",
    "X31n0606_004:0096c19": "惱惑暗故云慧燈明也。",
    "X31n0606_004:0096c20": "△三五品迹門流通四初法師寶塔兩品明弘經",
    "X31n0606_004:0096c21": "功深福重流通未聞益大二提婆達多品引往弘",
    "X31n0606_004:0096c22": "經彼我得益以證功德深重三持品明忍力成者",
    "X31n0606_004:0096c23": "此土弘經新得記者他土弘經四安樂行品為外",
    "X31n0606_004:0096c24": "凡力弱者說依之弘法不慮危害初文又二初法",
    "X31n0606_004:0097a01": "師品二寶塔品初文又二初品目。",
    "X31n0606_004:0097a02": "玅法蓮華經法師品第十",
    "X31n0606_004:0097a03": "此品明五種法師一受持二讀三誦四解說五書",
    "X31n0606_004:0097a04": "寫大論明六種法師一信力故受二念力故持三",
    "X31n0606_004:0097a05": "看文為讀四不忘為誦五宣傳為說六聖人經書",
    "X31n0606_004:0097a06": "難解須解釋今經合受持為一合解說為一開讀",
    "X31n0606_004:0097a07": "誦為二足書寫為五若別論則四是自行解說一",
    "X31n0606_004:0097a08": "種是化他若通論則自軌五法名自行法師教他",
    "X31n0606_004:0097a09": "五法名化他法師何以言之法者軌則也師者訓",
    "X31n0606_004:0097a10": "匠也法雖可軌體不自弘通之在人五種通經皆",
    "X31n0606_004:0097a11": "得稱師舉法成其自行皆以妙法為師師於妙法",
    "X31n0606_004:0097a12": "自行成就故名法師又五種人能以妙法訓匠於",
    "X31n0606_004:0097a13": "他故舉法目師名為法師若自軌法若法匠他俱",
    "X31n0606_004:0097a14": "得稱法師品也。△二經文二初歎五種法師持法",
    "X31n0606_004:0097a15": "人二歎所持法及示通經力初文又二初稟道弟",
    "X31n0606_004:0097a16": "子功深福重二初佛世弟子二初揀出其人類。",
    "X31n0606_004:0097a17": "爾時世尊因藥王菩薩告八萬大士藥王汝見是大",
    "X31n0606_004:0097a18": "眾中無量諸天龍王夜叉乾闥婆阿修羅迦樓羅緊",
    "X31n0606_004:0097a19": "那羅摩睺羅伽人與非人及比丘比丘尼優婆塞優",
    "X31n0606_004:0097a20": "婆夷求聲聞者求辟支佛者求佛道者。",
    "X31n0606_004:0097a21": "初因藥王告八萬者因者憑寄也欲以妙法憑寄",
    "X31n0606_004:0097a22": "藥王使其領受告語八萬皆流通也汝見是大眾",
    "X31n0606_004:0097a23": "等者的示持經得福之人也。△二揀出得記緣。",
    "X31n0606_004:0097a24": "如是等類咸於佛前聞妙法華經一偈一句乃至一",
    "X31n0606_004:0097b01": "念隨喜者我皆與授記當得阿耨多羅三藐三菩提。",
    "X31n0606_004:0097b02": "若於佛前當機妙悟者是多聞深解五百及二千",
    "X31n0606_004:0097b03": "是也此等皆已現前與總別記竟今所揀者乃是",
    "X31n0606_004:0097b04": "八部四眾三乘之類故言如來等類咸於佛前者",
    "X31n0606_004:0097b05": "明其時節值佛在座也一句一偈者聞法極少也",
    "X31n0606_004:0097b06": "乃至一念者時節最促也隨喜者自未有行但隨",
    "X31n0606_004:0097b07": "喜其法及隨喜其人也皆與記當得菩提者明其",
    "X31n0606_004:0097b08": "聞極少時極促隨喜之功遂得佛果何況具足得",
    "X31n0606_004:0097b09": "聞盡形受持五種流通三業供養聞少解淺者尚",
    "X31n0606_004:0097b10": "記況復多深以少況多普廣若此下周既爾中上",
    "X31n0606_004:0097b11": "亦然可以意知不俟更說。△二滅後弟子二初出",
    "X31n0606_004:0097b12": "弟子類。",
    "X31n0606_004:0097b13": "佛告藥王又如來滅度之後若有人聞妙法華經乃",
    "X31n0606_004:0097b14": "至一偈一句一念隨喜者。",
    "X31n0606_004:0097b15": "△二亦與授記。",
    "X31n0606_004:0097b16": "我亦與授阿耨多羅三藐三菩提記。",
    "X31n0606_004:0097b17": "聞極少法亦與授記功報如前解也。△二明授道",
    "X31n0606_004:0097b18": "師門功深福重二初長行二偈頌初文又二初別",
    "X31n0606_004:0097b19": "二初明現世二初明下品師二初明師相。",
    "X31n0606_004:0097b20": "若復有人受持讀誦解說書寫妙法華經乃至一偈",
    "X31n0606_004:0097b21": "於此經卷敬視如佛種種供養華香瓔珞末香塗香",
    "X31n0606_004:0097b22": "燒香繒葢幢幡衣服伎樂乃至合掌恭敬。",
    "X31n0606_004:0097b23": "上明稟道弟子此下明授道師門今明現在下品",
    "X31n0606_004:0097b24": "師相即是五種法師十種供養也。△二明功報。",
    "X31n0606_004:0097c01": "藥王當知是諸人等已曾供養十萬億佛於諸佛所",
    "X31n0606_004:0097c02": "成就大願愍眾生故生此人間藥王若有人問何等",
    "X31n0606_004:0097c03": "眾生於未來世當得作佛應示是諸人等於未來世",
    "X31n0606_004:0097c04": "必得作佛何以故若善男子善女人於法華經乃至",
    "X31n0606_004:0097c05": "一句受持讀誦解說書寫種種供養經卷華香瓔珞",
    "X31n0606_004:0097c06": "末香塗香燒香繒葢幢幡衣服伎樂合掌恭敬是人",
    "X31n0606_004:0097c07": "一切世間所應瞻奉應以如來供養而供養之當知",
    "X31n0606_004:0097c08": "此人是大菩薩成就阿耨多羅三藐三菩提哀愍眾",
    "X31n0606_004:0097c09": "生願生此間廣演分別妙法華經。",
    "X31n0606_004:0097c10": "曾供養者明先世因深也愍眾生故生此人間明",
    "X31n0606_004:0097c11": "現世功大也若有人問下明未來報重也何以故",
    "X31n0606_004:0097c12": "下釋出報重之相也。△二明上品師二初況出上",
    "X31n0606_004:0097c13": "品相。",
    "X31n0606_004:0097c14": "何況盡能受持種種供養者。",
    "X31n0606_004:0097c15": "△二明上品功報。",
    "X31n0606_004:0097c16": "藥王當知是人自捨清淨業報於我滅度後愍生眾",
    "X31n0606_004:0097c17": "故生於惡世廣演此經。",
    "X31n0606_004:0097c18": "是人自捨清淨報者大悲願牽捨於清淨之土而",
    "X31n0606_004:0097c19": "生濁惡世中仍是業生未有通應願兼於業故生",
    "X31n0606_004:0097c20": "也如妙玄眷屬妙中明業生願生眷屬是也。△二",
    "X31n0606_004:0097c21": "明來世二初明下品師二初明師相。",
    "X31n0606_004:0097c22": "若是善男子善女人我滅度後能竊為一人說法華",
    "X31n0606_004:0097c23": "經乃至一句。",
    "X31n0606_004:0097c24": "竊為一人說一句者雖得一句之解既不廣聞多",
    "X31n0606_004:0098a01": "學異義不可眾中而說一切問難有所不通便令",
    "X31n0606_004:0098a02": "正理不得宣弘若欲申此一句正言且當竊說耳",
    "X31n0606_004:0098a03": "如釋論明有慧無聞譬如小雨無雷。△二明功報。",
    "X31n0606_004:0098a04": "當知是人則如來使如來所遣行如來事。",
    "X31n0606_004:0098a05": "經是如智所說說於如理今日行人秉此如教宣",
    "X31n0606_004:0098a06": "於如理即是如來使也行如來事者如來以如智",
    "X31n0606_004:0098a07": "照如理為事今日行人依如教行如理即是行如",
    "X31n0606_004:0098a08": "來事也(約自行釋)又如來以一如智一如理化眾生為",
    "X31n0606_004:0098a09": "事今日行人能有大悲以此經中真如之理為眾",
    "X31n0606_004:0098a10": "生說令得利益亦名行如來事也(約化他釋)。△二明上",
    "X31n0606_004:0098a11": "品師。",
    "X31n0606_004:0098a12": "何況於大眾中廣為人說。",
    "X31n0606_004:0098a13": "略不格量上品功報者以前下品望今上品此意",
    "X31n0606_004:0098a14": "可知也。△二總二初明逆者得罪。",
    "X31n0606_004:0098a15": "藥王若有惡人以不善心於一劫中現於佛前常毀",
    "X31n0606_004:0098a16": "罵佛其罪尚輕若人以一惡言毀訾在家出家讀誦",
    "X31n0606_004:0098a17": "法華經者其罪甚重。",
    "X31n0606_004:0098a18": "此中罪福不論福田濃瘠但約初後心明其輕重",
    "X31n0606_004:0098a19": "初心學人讀誦經者既具煩惱若加毀訾障礙則",
    "X31n0606_004:0098a20": "能令其所學事廢故獲罪多佛既惑盡冤親平等",
    "X31n0606_004:0098a21": "惡不干偪豈能障礙故言罪輕供養亦爾此人有",
    "X31n0606_004:0098a22": "待若得供養所修事成故施之福勝佛則無待眾",
    "X31n0606_004:0098a23": "事滿足雖復供獻於佛無益故言報劣。△二明順",
    "X31n0606_004:0098a24": "者得福。",
    "X31n0606_004:0098b01": "藥王其有讀誦法華經者當知是人以佛莊嚴而自",
    "X31n0606_004:0098b02": "莊嚴。",
    "X31n0606_004:0098b03": "佛以定慧莊嚴而說此經若人讀誦此經者則是",
    "X31n0606_004:0098b04": "能修佛之定慧故云以佛莊嚴而自莊嚴也。",
    "X31n0606_004:0098b05": "則為如來肩所荷擔。",
    "X31n0606_004:0098b06": "在背為荷在肩為擔若人讀誦是經則能得佛非",
    "X31n0606_004:0098b07": "權非實法身之體即是為如來背之所荷亦能得",
    "X31n0606_004:0098b08": "佛能權能實二智之用則是為如來兩肩所擔。",
    "X31n0606_004:0098b09": "其所至方應隨向禮一心合掌恭敬供養尊重讚嘆",
    "X31n0606_004:0098b10": "華香瓔珞末香塗香燒香繒蓋幢幡衣服肴饌作諸",
    "X31n0606_004:0098b11": "伎樂人中上供而供養之應持天寶而以散之天上",
    "X31n0606_004:0098b12": "寶聚應以奉獻所以者何是人歡喜說法須臾聞之",
    "X31n0606_004:0098b13": "即得究竟阿耨多羅三藐三菩提故。",
    "X31n0606_004:0098b14": "隨所向方應向禮者上明以法為師今明堪為物",
    "X31n0606_004:0098b15": "師此人有所趣向悉與實相相應皆可敬順順即",
    "X31n0606_004:0098b16": "是向敬即是禮敬而順之及興供養等所以者",
    "X31n0606_004:0098b17": "何下釋上應供之意也。△二偈頌三初勸自行利",
    "X31n0606_004:0098b18": "他。",
    "X31n0606_004:0098b19": "爾時世尊欲重宣此義而說偈言。",
    "X31n0606_004:0098b20": "若欲住佛道成就自然智常當勤供養受持法華者",
    "X31n0606_004:0098b21": "其有欲疾得一切種智慧當受持是經并供養持者。",
    "X31n0606_004:0098b22": "△二頌師門別總二初頌別二初頌現世二初頌",
    "X31n0606_004:0098b23": "下品師二初明師相。",
    "X31n0606_004:0098b24": "若有能受持妙法華經者。",
    "X31n0606_004:0098c01": "△二明功德。",
    "X31n0606_004:0098c02": "當知佛所使愍念諸眾生。",
    "X31n0606_004:0098c03": "△二頌上品師二初明師相。",
    "X31n0606_004:0098c04": "諸有能受持妙法華經者。",
    "X31n0606_004:0098c05": "△二明功報。",
    "X31n0606_004:0098c06": "捨於清淨土愍眾故生此當知如是人自在所欲生",
    "X31n0606_004:0098c07": "能於此惡世廣說無上法應以天華香及天寶衣服",
    "X31n0606_004:0098c08": "天上妙寶聚供養說法者。",
    "X31n0606_004:0098c09": "△二頌來世二初超頌上品師二初頌師相。",
    "X31n0606_004:0098c10": "吾滅後惡世能持是經者。",
    "X31n0606_004:0098c11": "△二頌功報。",
    "X31n0606_004:0098c12": "當合掌禮敬如供養世尊上饌眾甘美及種種衣服",
    "X31n0606_004:0098c13": "供養是佛子冀得須臾聞。",
    "X31n0606_004:0098c14": "長行中本缺功報今偈則有。△二追頌下品師二",
    "X31n0606_004:0098c15": "初頌出人。",
    "X31n0606_004:0098c16": "若能於後世受持是經者。",
    "X31n0606_004:0098c17": "△二頌功報。",
    "X31n0606_004:0098c18": "我遣在人中行於如來事。",
    "X31n0606_004:0098c19": "△二頌總二初頌逆者得罪。",
    "X31n0606_004:0098c20": "若於一劫中當懷不善心作色而罵佛獲无量重罪",
    "X31n0606_004:0098c21": "其有讀誦持是法華經者須臾加惡言其罪復過彼。",
    "X31n0606_004:0098c22": "△二頌順者得福。",
    "X31n0606_004:0098c23": "有人求佛道而於一劫中合掌在我前以無數偈讚",
    "X31n0606_004:0098c24": "由是讚佛故得無量功德嘆美持經者其福復過彼",
    "X31n0606_004:0099a01": "於八十億劫以最妙色聲及與香味觸供養持經者",
    "X31n0606_004:0099a02": "如是供養已若得須臾聞則應自欣慶我今獲大利。",
    "X31n0606_004:0099a03": "△三頌歎經尊妙。",
    "X31n0606_004:0099a04": "藥王今告汝我所說諸經而於此經中法華最第一。",
    "X31n0606_004:0099a05": "△二長行偈頌歎美所持法示弘經方軌二初長",
    "X31n0606_004:0099a06": "行二偈頌初文又二初歎經法五初約法歎。",
    "X31n0606_004:0099a07": "爾時佛復告藥王菩薩摩訶薩我所說經典無量千",
    "X31n0606_004:0099a08": "萬億已說今說當說而於其中此法華經最為難信",
    "X31n0606_004:0099a09": "難解。",
    "X31n0606_004:0099a10": "已今當說此經為最此約法歎也已者大品已上",
    "X31n0606_004:0099a11": "漸頓諸說也今者同一座席謂無量義經也當者",
    "X31n0606_004:0099a12": "謂涅槃也大品等漸頓諸說皆帶方便取信為易",
    "X31n0606_004:0099a13": "無量義一生無量無量未還一是亦易信今法華",
    "X31n0606_004:0099a14": "論法則一切差別融通歸一論人則師弟本迹俱",
    "X31n0606_004:0099a15": "皆久遠人法悉與昔異故難信解當鋒難事法華",
    "X31n0606_004:0099a16": "已說涅槃在後則可信也。",
    "X31n0606_004:0099a17": "藥王此經是諸佛秘要之藏不可分布妄授與人。",
    "X31n0606_004:0099a18": "秘要之藏者隱而不說為秘總一切法為要真如",
    "X31n0606_004:0099a19": "實相包蘊為藏不可分布者法妙難信深智可授",
    "X31n0606_004:0099a20": "無智不信謗乃獲罪故不可妄說也。",
    "X31n0606_004:0099a21": "諸佛世尊之所守護從昔已來未曾顯說。",
    "X31n0606_004:0099a22": "從昔已來未曾顯說者於三藏中不說二乘作佛",
    "X31n0606_004:0099a23": "亦不明師弟本迹方等般若雖說實相之藏亦未",
    "X31n0606_004:0099a24": "說五乘作佛亦未發迹顯本頓漸諸經皆未融會",
    "X31n0606_004:0099b01": "故名為祕此法華經具說昔所秘法即是開秘密",
    "X31n0606_004:0099b02": "藏亦即是秘密藏如是秘藏從昔守護今方顯說",
    "X31n0606_004:0099b03": "也。",
    "X31n0606_004:0099b04": "而此經者如來現在猶多怨嫉況滅度後。",
    "X31n0606_004:0099b05": "如來在世猶多怨嫉者四十餘年不得即說今雖",
    "X31n0606_004:0099b06": "欲說而五千尋即退座佛世尚爾何況未來理在",
    "X31n0606_004:0099b07": "難化也。△二約人歎。",
    "X31n0606_004:0099b08": "藥王當知如來滅後其能書持讀誦供養為他人說",
    "X31n0606_004:0099b09": "者如來則為以衣覆之又為他方現在諸佛之所護",
    "X31n0606_004:0099b10": "念是人有大信力及志願力諸善根力當知是人與",
    "X31n0606_004:0099b11": "如來共宿則為如來手摩其頭。",
    "X31n0606_004:0099b12": "此約人歎也此法在人則人尊貴如來衣覆者言",
    "X31n0606_004:0099b13": "若能持說此經即是修學大忍是為如來衣覆即",
    "X31n0606_004:0099b14": "上文云如來莊嚴也佛護念者實相為佛實智為",
    "X31n0606_004:0099b15": "子尊崇實相發生實智即為諸佛所護念也四信",
    "X31n0606_004:0099b16": "為信力(三寶及戒)四弘為願力大智為善根力信則信",
    "X31n0606_004:0099b17": "理理即法身志願是立行行即解脫善根根固難",
    "X31n0606_004:0099b18": "動此即般若當知三力即是三德秘密之藏初心",
    "X31n0606_004:0099b19": "栖此與佛不殊故名與如來共宿也手摩頭者此",
    "X31n0606_004:0099b20": "人以願力善力自行權實以為機感機感名頭如",
    "X31n0606_004:0099b21": "來以化他權實二智名手開發前人自行權實之",
    "X31n0606_004:0099b22": "頭感應道交故言摩頭摩頭即授記也。△三約處",
    "X31n0606_004:0099b23": "歎。",
    "X31n0606_004:0099b24": "藥王在在處處若說若讀若誦若書若經卷所住處",
    "X31n0606_004:0099c01": "皆應起七寶塔極令高廣嚴飾不須復安舍利所以",
    "X31n0606_004:0099c02": "者何此中已有如來全身此塔應以一切華香瓔珞",
    "X31n0606_004:0099c03": "繒蓋幢幡伎樂歌頌供養恭敬尊重讚嘆若有人得",
    "X31n0606_004:0099c04": "見此塔禮拜供養當知是等皆近阿耨多羅三藐三",
    "X31n0606_004:0099c05": "菩提。",
    "X31n0606_004:0099c06": "此約處歎也此法在處即處貴夫佛生處得道轉",
    "X31n0606_004:0099c07": "法輪入涅槃等處法王所遊皆應起塔此經是法",
    "X31n0606_004:0099c08": "身生處得道之場法輪正體大涅槃窟此經所在",
    "X31n0606_004:0099c09": "須塔供養不須復安舍利者釋論云碎骨是生身",
    "X31n0606_004:0099c10": "舍利經卷是法身舍利此經是法身舍利不須更",
    "X31n0606_004:0099c11": "安生身舍利生法二身各有全碎皆可解(云云)。△",
    "X31n0606_004:0099c12": "四約因歎。",
    "X31n0606_004:0099c13": "藥王多有人在家出家行菩薩道若不能得見聞讀",
    "X31n0606_004:0099c14": "誦書持供養是法華經者當知是人未善行菩薩道",
    "X31n0606_004:0099c15": "若有得聞是經典者乃能善行菩薩之道。",
    "X31n0606_004:0099c16": "此約因歎也若未善行菩薩道者稟前三教未能",
    "X31n0606_004:0099c17": "巧度若聞是經即入圓教名為巧度巧度為善行",
    "X31n0606_004:0099c18": "也。△五約果嘆五初明近。",
    "X31n0606_004:0099c19": "其有眾生求佛道者若見若聞是法華經聞已信解",
    "X31n0606_004:0099c20": "受持者當知是人得近阿耨多羅三藐三菩提。",
    "X31n0606_004:0099c21": "當知必得近三菩提果者安樂行中名為近處此",
    "X31n0606_004:0099c22": "菩提果者佛眼佛智知見處為體則有二種一者",
    "X31n0606_004:0099c23": "初心菩提即初住二者後心菩提即妙覺今言近",
    "X31n0606_004:0099c24": "者正近初住菩提也。△二開譬。",
    "X31n0606_004:0100a01": "藥王譬如有人渴乏須水於彼高原穿鑿求之猶見",
    "X31n0606_004:0100a02": "乾土知水尚遠施功不已轉見濕土遂漸至泥其心",
    "X31n0606_004:0100a03": "決定知水必近。",
    "X31n0606_004:0100a04": "此有二釋一約觀門二約教門觀門者眾生之心",
    "X31n0606_004:0100a05": "具諸煩惱名高原修習觀智名穿掘方證理味如",
    "X31n0606_004:0100a06": "得清水若依通觀乾慧地如乾土性地為濕土泥",
    "X31n0606_004:0100a07": "知水必近見諦為得清水若依別觀初從假入空",
    "X31n0606_004:0100a08": "但見空不見不空斷四住惑如鑿乾土去水尚遠",
    "X31n0606_004:0100a09": "次從空出假先知非假今知非空因茲二觀得入",
    "X31n0606_004:0100a10": "中道能伏無明轉見濕土去水則近初地為得清",
    "X31n0606_004:0100a11": "水也若依圓觀中道非空非假而照空假如漸至",
    "X31n0606_004:0100a12": "濕泥四住已盡無明已伏已得中道相似圓解故",
    "X31n0606_004:0100a13": "言如泥若入初住發真中解即破無明如泥澄清",
    "X31n0606_004:0100a14": "得見中道如見清水次約教門者土譬經教水喻",
    "X31n0606_004:0100a15": "中道教詮中道如土含水三藏教未詮中道猶如",
    "X31n0606_004:0100a16": "乾土方等般若帶於方便說中道義如見濕土法",
    "X31n0606_004:0100a17": "華教正直顯露說無上道如見泥因法華教生聞",
    "X31n0606_004:0100a18": "思修即悟中道如獲清水。△三合譬。",
    "X31n0606_004:0100a19": "菩薩亦復如是若未聞未解未能修習是法華經當",
    "X31n0606_004:0100a20": "知是人去阿耨多羅三藐三菩提尚遠若得聞解思",
    "X31n0606_004:0100a21": "惟修習必知得近阿耨多羅三藐三菩提。",
    "X31n0606_004:0100a22": "於法華中獲聞思修即是圓觀三慧方能近果非",
    "X31n0606_004:0100a23": "三藏方等般若教中聞思修也。△四釋近。",
    "X31n0606_004:0100a24": "所以者何一切菩薩阿耨多羅三藐三菩提皆屬此",
    "X31n0606_004:0100b01": "經此經開方便門示真實相是法華經藏深固幽遠",
    "X31n0606_004:0100b02": "無人能到今佛教化成就菩薩而為開示。",
    "X31n0606_004:0100b03": "此釋得近之意一切菩薩者明諸教中權因也三",
    "X31n0606_004:0100b04": "菩提者明一切菩薩所得權果也此權因權果皆",
    "X31n0606_004:0100b05": "攝屬此經如乾濕等土悉依於水故言攝屬也開",
    "X31n0606_004:0100b06": "方便門者在昔為實施權不知權是方便故方便",
    "X31n0606_004:0100b07": "門閉今皆開之即是實相故方便門開昔說一切",
    "X31n0606_004:0100b08": "世間治生產業何曾是於方便今皆開之即是實",
    "X31n0606_004:0100b09": "相不相違背昔說小乘方便及小乘果小乘果尚",
    "X31n0606_004:0100b10": "非實相門況小乘方便而當是門今皆開之即是",
    "X31n0606_004:0100b11": "實相汝等所行是菩薩道決了聲聞法是諸經之",
    "X31n0606_004:0100b12": "王咸令眾生開示悟入佛之知見一色一香無非",
    "X31n0606_004:0100b13": "佛法若不開者則深固幽遠無人能到而今開之",
    "X31n0606_004:0100b14": "即得見水無乾土也。△五揀非。",
    "X31n0606_004:0100b15": "藥王若有菩薩聞是法華經驚疑怖畏當如是為新",
    "X31n0606_004:0100b16": "發意菩薩若聲聞人聞是經驚疑怖畏當知是為增",
    "X31n0606_004:0100b17": "上慢者。",
    "X31n0606_004:0100b18": "若菩薩聲聞聞此說而驚疑者悉是乾土尚非濕",
    "X31n0606_004:0100b19": "土況見水耶。△二示方軌二初示方法三初標",
    "X31n0606_004:0100b20": "章。",
    "X31n0606_004:0100b21": "藥王若有善男子善女人如來滅後欲為四眾說是",
    "X31n0606_004:0100b22": "法華經者云何應說是善男子善女人入如來室著",
    "X31n0606_004:0100b23": "如來衣坐如來座爾乃應為四眾廣說斯經。",
    "X31n0606_004:0100b24": "室衣座三名為三軌末世弘經必藉此三自軌軌",
    "X31n0606_004:0100c01": "他方獲大利修無緣慈是入如來室修寂滅忍是",
    "X31n0606_004:0100c02": "著如來衣修於中空是坐如來座也。△二解釋。",
    "X31n0606_004:0100c03": "如來室者一切眾生中大慈悲心是如來衣者柔和",
    "X31n0606_004:0100c04": "忍辱心是如來座者一切法空是。",
    "X31n0606_004:0100c05": "△三勸修。",
    "X31n0606_004:0100c06": "安住是中然後以不懈怠心為諸菩薩及四眾廣說",
    "X31n0606_004:0100c07": "是法華經。",
    "X31n0606_004:0100c08": "五種法師用此三法自軌故云安住是中用此化",
    "X31n0606_004:0100c09": "他故云然後以不懈怠心等此勸修也修如來室",
    "X31n0606_004:0100c10": "是大慈悲若就同體即法身也若被眾生即是解",
    "X31n0606_004:0100c11": "脫能令眾生會於同體即是般若修如來衣者若",
    "X31n0606_004:0100c12": "就所覆即法身也若就能覆嚴身即寂滅忍是般",
    "X31n0606_004:0100c13": "若也若就和光利物即解脫也修如來座者若就",
    "X31n0606_004:0100c14": "能坐即般若也若就所坐即法身也身座冥稱即",
    "X31n0606_004:0100c15": "解脫也。△二明利益五初遣化人。",
    "X31n0606_004:0100c16": "藥王我於餘國遣化人為其集聽法眾。",
    "X31n0606_004:0100c17": "正經曰若復處他方世界化作化人及與眷屬比",
    "X31n0606_004:0100c18": "丘比丘尼清信士清信女頒宣此法設使有聞而",
    "X31n0606_004:0100c19": "不樂者吾起令樂必使愛憘。○斯文意謂我度他",
    "X31n0606_004:0100c20": "方化作遣於化人及與眷屬為令宣說斯經化眾",
    "X31n0606_004:0100c21": "示信順而勾引彼聽法眾即是佛力變化宣揚大",
    "X31n0606_004:0100c22": "事也。△二隨遣化四眾。",
    "X31n0606_004:0100c23": "亦遣化比丘比丘尼優婆塞優婆夷聽其說法是諸",
    "X31n0606_004:0100c24": "化人聞法信受隨順不逆。",
    "X31n0606_004:0101a01": "△三遣八部。",
    "X31n0606_004:0101a02": "若說法者在空閒處我時廣遣天龍鬼神乾闥婆阿",
    "X31n0606_004:0101a03": "修羅等聽其說法。",
    "X31n0606_004:0101a04": "△四見佛身。",
    "X31n0606_004:0101a05": "我雖在異國時時令說法者得見我身。",
    "X31n0606_004:0101a06": "△五與總持。",
    "X31n0606_004:0101a07": "若於此經忘失句逗我還為說今得具足。",
    "X31n0606_004:0101a08": "△二偈頌三初總勸。",
    "X31n0606_004:0101a09": "爾時世尊欲重宣此義而說偈言。",
    "X31n0606_004:0101a10": "欲捨諸懈怠應當聽此經是經難得聞信受者亦難。",
    "X31n0606_004:0101a11": "△二正頌二初頌歎經法二初頌開譬。",
    "X31n0606_004:0101a12": "如人渴須水穿鑿於高原猶見乾燥土知去水尚遠",
    "X31n0606_004:0101a13": "漸見濕土泥決定知近水。",
    "X31n0606_004:0101a14": "△二頌合譬。",
    "X31n0606_004:0101a15": "藥王汝當知如是諸人等不聞法華經去佛智甚遠",
    "X31n0606_004:0101a16": "若聞是深經決了聲聞法是諸經之王聞已諦思惟",
    "X31n0606_004:0101a17": "當知此人等近於佛智慧。",
    "X31n0606_004:0101a18": "△二頌示方軌二初頌方軌三初頌標章。",
    "X31n0606_004:0101a19": "若人說此經應入如來室著於如來衣而坐如來座",
    "X31n0606_004:0101a20": "處眾無所畏廣為分別說。",
    "X31n0606_004:0101a21": "△二頌解釋。",
    "X31n0606_004:0101a22": "大慈悲為室柔和忍辱衣諸法空為座處此為說法。",
    "X31n0606_004:0101a23": "△三頌勸修。",
    "X31n0606_004:0101a24": "若說此經時有人惡口罵加刀杖瓦石念佛故應忍。",
    "X31n0606_004:0101b01": "△二頌利益六初明五益意。",
    "X31n0606_004:0101b02": "我千萬億土現淨堅固身於無量億劫為眾生說法。",
    "X31n0606_004:0101b03": "此總明如來以五事利益之意也正由應身徧滿",
    "X31n0606_004:0101b04": "十方能為五事守護行人五事者如前第一遣化",
    "X31n0606_004:0101b05": "人乃至第五與總持是也。△二頌遣四眾。",
    "X31n0606_004:0101b06": "若我滅度後能說此經者我遣化四眾比丘比丘尼",
    "X31n0606_004:0101b07": "及清信士女供養於法師。",
    "X31n0606_004:0101b08": "△三頌遣化人。",
    "X31n0606_004:0101b09": "引導諸眾生集之令聽法若人欲加惡刀杖及瓦石",
    "X31n0606_004:0101b10": "則遣變化人為之作衛護。",
    "X31n0606_004:0101b11": "△四頌與總持。",
    "X31n0606_004:0101b12": "若說法之人獨在空閑處寂寞無人聲讀誦此經典",
    "X31n0606_004:0101b13": "我爾時為現清淨光明身若忘失章句為說令通利。",
    "X31n0606_004:0101b14": "△五頌見佛身。",
    "X31n0606_004:0101b15": "若人具是德或為四眾說空處讀誦經皆得見我身。",
    "X31n0606_004:0101b16": "△六頌遣八部。",
    "X31n0606_004:0101b17": "若人在空閑我遣天龍王夜叉鬼神等為作聽法眾",
    "X31n0606_004:0101b18": "是人樂說法分別無罣礙諸佛護念故能令大眾喜。",
    "X31n0606_004:0101b19": "△三結勸。",
    "X31n0606_004:0101b20": "若親近法師速得菩薩道隨順是師學得見恒沙佛。",
    "X31n0606_004:0101b21": "△二寶塔品二初品目。",
    "X31n0606_004:0101b22": "玅法蓮華經見寶塔品第十一",
    "X31n0606_004:0101b23": "塔具云塔婆或云偷婆或云窣堵波此云大聚亦",
    "X31n0606_004:0101b24": "云方墳亦翻靈廟或曰有舍利名塔無舍利名支",
    "X31n0606_004:0101c01": "提支提又名脂帝浮圖新云制底此翻聚相謂疊",
    "X31n0606_004:0101c02": "石等高以為相也舍利復論全碎者如釋迦碎身",
    "X31n0606_004:0101c03": "為八斛四斗阿育王後造八萬四千寶塔以供養",
    "X31n0606_004:0101c04": "之遍布閻浮提勝地今多寶佛全身舍利不散故",
    "X31n0606_004:0101c05": "唯一塔又阿育王經四處起塔謂佛降生處得道",
    "X31n0606_004:0101c06": "處轉法輪處入涅槃處今法華實相諸佛三身皆",
    "X31n0606_004:0101c07": "從此生諸佛於此而坐道場諸佛於此而轉法輪",
    "X31n0606_004:0101c08": "諸佛於此而般涅槃祗此法華即是三世佛之四",
    "X31n0606_004:0101c09": "塔先佛已居今佛並坐當佛亦然此塔出來明顯",
    "X31n0606_004:0101c10": "此事四眾皆覩故言見寶塔品(世界)觀心釋者依經",
    "X31n0606_004:0101c11": "修觀與法身相應境智必會如塔來證經境智既",
    "X31n0606_004:0101c12": "會則大報圓滿如釋迦與多寶同坐一座大報圓",
    "X31n0606_004:0101c13": "故則隨機出應如分身皆集由多寶出故三佛得",
    "X31n0606_004:0101c14": "顯由持經故即具三身普賢觀云佛三種身從方",
    "X31n0606_004:0101c15": "等生即此義也。△二經文二初長行二偈頌初文",
    "X31n0606_004:0101c16": "又三初明多寶湧現六初塔現之相。",
    "X31n0606_004:0101c17": "爾時佛前有七寶塔高五百由旬縱廣二百五十由",
    "X31n0606_004:0101c18": "旬從地涌出住在空中種種寶物而莊校之。",
    "X31n0606_004:0101c19": "七寶為塔者性德七覺支七聖財為塔(四教各論七覺七財",
    "X31n0606_004:0101c20": "今唯在圓既是佛塔又證實經故也)塔者實相之境法身所依之處也",
    "X31n0606_004:0101c21": "高五百由旬者是二萬里葢用竪表因中萬行果",
    "X31n0606_004:0101c22": "中萬德以因望果即高義也縱廣二百五十由旬",
    "X31n0606_004:0101c23": "者即是一萬里橫表萬善莊嚴當位具足即是廣",
    "X31n0606_004:0101c24": "義也地者無明心地空者第一義空也以無所破",
    "X31n0606_004:0102a01": "破無明地以無所住住第一義空故言從地涌出",
    "X31n0606_004:0102a02": "住在空中此亦證前起後七方便人藏理未開無",
    "X31n0606_004:0102a03": "明所隱如塔在地今聞三周開三顯實開佛知見",
    "X31n0606_004:0102a04": "顯出法身如塔湧空此即證前修得法身久已明",
    "X31n0606_004:0102a05": "著如塔在空無能開者表本地久成眾所不識若",
    "X31n0606_004:0102a06": "發迹顯本了達無疑此則起後若塔從地出表法",
    "X31n0606_004:0102a07": "身顯與餘經亦同亦異菩薩顯法身則同二乘顯",
    "X31n0606_004:0102a08": "法身則異若塔在空開門見佛表發迹顯本與餘",
    "X31n0606_004:0102a09": "經永異若塔來證前事已彰灼葢不須疑塔來起",
    "X31n0606_004:0102a10": "後密有其意眾所未知種種寶物者眾多定慧而",
    "X31n0606_004:0102a11": "莊校(定慧無多對暗散說又定慧徧攝故亦云多)。",
    "X31n0606_004:0102a12": "五千欄楯龕室千萬無數幢幡以為嚴飾垂寶瓔珞",
    "X31n0606_004:0102a13": "寶鈴萬億而懸其上四面皆出多摩羅跋栴檀之香",
    "X31n0606_004:0102a14": "充徧世界其諸幡葢以金銀瑠璃硨磲瑪瑙真珠玫",
    "X31n0606_004:0102a15": "瑰七寶合成高至四天王宮。",
    "X31n0606_004:0102a16": "欄楯是總持龕室千萬者無量慈悲之室亦是無",
    "X31n0606_004:0102a17": "量空舍幢幡是神通勝相垂寶瓔珞者四十地戒定",
    "X31n0606_004:0102a18": "慧陀羅尼德上嚴法身下被眾生也(垂寶等者從因至果德皆",
    "X31n0606_004:0102a19": "藉因中萬行由莊嚴故即能下化如嚴復垂)寶鈴萬億即八音四辯四",
    "X31n0606_004:0102a20": "面出香者四諦道風吹四德香也高至四天王宮",
    "X31n0606_004:0102a21": "者窮四諦理也。△二諸天供養。",
    "X31n0606_004:0102a22": "三十三天雨天曼陀羅華供養寶塔餘諸天龍夜叉",
    "X31n0606_004:0102a23": "乾闥婆阿修羅迦樓羅緊那羅摩睺羅伽人非人等",
    "X31n0606_004:0102a24": "千萬億眾以一切華香瓔珞幡葢伎樂供養寶塔恭",
    "X31n0606_004:0102b01": "敬尊重讚歎。",
    "X31n0606_004:0102b02": "諸天供養事解可知更復約理釋之住行向三十",
    "X31n0606_004:0102b03": "心為三十十地為一等覺為一妙覺為一合為三",
    "X31n0606_004:0102b04": "十三同依一實相境如三十三天同居須彌頂也",
    "X31n0606_004:0102b05": "雨天曼陀羅者必雨四華表初心具四十二地功",
    "X31n0606_004:0102b06": "德後心亦爾皆以四十地所有因華歸向法身如",
    "X31n0606_004:0102b07": "三十三天雨華供養寶塔也餘諸天龍等供養寶",
    "X31n0606_004:0102b08": "塔即是內凡外凡等亦依實相向果行因也。△三",
    "X31n0606_004:0102b09": "多寶稱歎。",
    "X31n0606_004:0102b10": "爾時寶塔中出大音聲歎言善哉善哉釋迦牟尼世",
    "X31n0606_004:0102b11": "尊能以平等大慧教菩薩法佛所護念妙法華經為",
    "X31n0606_004:0102b12": "大眾說如是如是釋迦牟尼世尊如所說者皆是真",
    "X31n0606_004:0102b13": "實。",
    "X31n0606_004:0102b14": "此多寶稱歎釋迦正是證前開權顯實不虗也平",
    "X31n0606_004:0102b15": "等大慧即是諸佛智慧也平等有二一法平等即",
    "X31n0606_004:0102b16": "大慧所觀中道理也二眾生平等謂一切眾生皆",
    "X31n0606_004:0102b17": "用因理以至於果同得佛慧也若所觀理與眾生",
    "X31n0606_004:0102b18": "異不名大慧大者如前高廣義約觀心者空觀竪",
    "X31n0606_004:0102b19": "等假觀橫等中觀橫竪平等平等雙照即是平等",
    "X31n0606_004:0102b20": "大慧也如是如是者一如法相是歎佛所說稱於",
    "X31n0606_004:0102b21": "實故二如根性是歎佛至第五時方說法華不差",
    "X31n0606_004:0102b22": "機故皆是真實者如法相說故言真實也。△四時",
    "X31n0606_004:0102b23": "眾驚疑二初得法喜。",
    "X31n0606_004:0102b24": "爾時四眾見大寶塔住在空中又聞塔中所出音聲",
    "X31n0606_004:0102c01": "皆得法喜。",
    "X31n0606_004:0102c02": "△二眾疑怪。",
    "X31n0606_004:0102c03": "怪未曾有從座而起恭敬合掌却住一面。",
    "X31n0606_004:0102c04": "△五大樂說問三初問何因有此實塔。",
    "X31n0606_004:0102c05": "爾時有菩薩摩訶薩名大樂說知一切世間天人阿",
    "X31n0606_004:0102c06": "修羅等心之所疑而白佛言世尊以何因緣有此寶",
    "X31n0606_004:0102c07": "塔。",
    "X31n0606_004:0102c08": "△二問何故塔從地出。",
    "X31n0606_004:0102c09": "從地涌出。",
    "X31n0606_004:0102c10": "△三問何故發是音聲。",
    "X31n0606_004:0102c11": "又於其中發是音聲。",
    "X31n0606_004:0102c12": "△六如來答釋三初答第二問。",
    "X31n0606_004:0102c13": "爾時佛告大樂說菩薩此寶塔中有如來全身乃往",
    "X31n0606_004:0102c14": "過去東方無量千萬億阿僧祇世界國名寶淨彼中",
    "X31n0606_004:0102c15": "有佛號曰多寶其佛本行菩薩道時作大誓願若我",
    "X31n0606_004:0102c16": "成佛滅度之後於十方國土有說法華經處我之塔",
    "X31n0606_004:0102c17": "廟為聽是經故涌現其前為作證明讚言善哉善哉。",
    "X31n0606_004:0102c18": "上問何故從地涌出佛今答云此佛有願為證法",
    "X31n0606_004:0102c19": "華故從地涌出也。△二追答第一問。",
    "X31n0606_004:0102c20": "彼佛成道已臨滅度時於天人大眾中告諸比丘我",
    "X31n0606_004:0102c21": "滅度後欲供養我全身者應起一大塔。",
    "X31n0606_004:0102c22": "上問以何因緣有此寶塔今答云由彼臨滅有命",
    "X31n0606_004:0102c23": "令造此塔也。△三答第三問。",
    "X31n0606_004:0102c24": "其佛以神通願力十方世界在在處處若有說法華",
    "X31n0606_004:0103a01": "經者彼之寶塔皆涌出其前全身在於塔中讚言善",
    "X31n0606_004:0103a02": "哉善哉大樂說今多寶如來塔聞說法華經故從地",
    "X31n0606_004:0103a03": "涌出讚言善哉善哉。",
    "X31n0606_004:0103a04": "上問何故發是音聲佛今答云彼佛為作證明故",
    "X31n0606_004:0103a05": "發是音聲也釋論明多寶佛不得說法而取滅度",
    "X31n0606_004:0103a06": "何謂不說當是多寶亦得開三但不得至法華顯",
    "X31n0606_004:0103a07": "實故釋論云不說法耳以是義故雖復滅度在在",
    "X31n0606_004:0103a08": "處處凡有說法華經便隨喜作證也。△二明分身",
    "X31n0606_004:0103a09": "遠集七初請見多寶。",
    "X31n0606_004:0103a10": "是時大樂說菩薩以如來神力故白佛言世尊我等",
    "X31n0606_004:0103a11": "願欲見此佛身。",
    "X31n0606_004:0103a12": "承佛神力者欲開塔須集分身佛佛集即付囑付",
    "X31n0606_004:0103a13": "囑即召下方下方弟子涌出即應開近顯遠此是",
    "X31n0606_004:0103a14": "大事之由豈非佛神力令問也。△二應集分身。",
    "X31n0606_004:0103a15": "佛告大樂說菩薩摩訶薩是多寶佛有深重願若我",
    "X31n0606_004:0103a16": "寶塔為聽法華經故出於諸佛前時其有欲以我身",
    "X31n0606_004:0103a17": "示四眾者彼佛分身諸佛在於十方世界說法盡還",
    "X31n0606_004:0103a18": "集一處然後我身乃出現耳大樂說我分身諸佛在",
    "X31n0606_004:0103a19": "於十方世界說法者今應當集。",
    "X31n0606_004:0103a20": "△三樂說請集。",
    "X31n0606_004:0103a21": "大樂說白佛言世尊我等亦願欲見世尊分身諸佛",
    "X31n0606_004:0103a22": "禮拜供養。",
    "X31n0606_004:0103a23": "△四放光遠召。",
    "X31n0606_004:0103a24": "爾時佛放白毫一光即見東方五百萬億那由佗恒",
    "X31n0606_004:0103b01": "河沙等國土諸佛彼諸國土皆以玻瓈為地寶樹寶",
    "X31n0606_004:0103b02": "衣以為莊嚴無數千萬億菩薩充滿其中徧張寶幔",
    "X31n0606_004:0103b03": "寶網羅上彼國諸佛以大妙音而說諸法及見無量",
    "X31n0606_004:0103b04": "千萬億菩薩徧滿諸國為眾說法南西北方四維上",
    "X31n0606_004:0103b05": "下白毫相光所照之處亦復如是。",
    "X31n0606_004:0103b06": "△五諸佛同來。",
    "X31n0606_004:0103b07": "爾時十方諸佛各告眾菩薩言善男子我今應往娑",
    "X31n0606_004:0103b08": "婆世界釋迦牟尼佛所并供養多寶如來寶塔。",
    "X31n0606_004:0103b09": "△六嚴淨國界三初變娑婆。",
    "X31n0606_004:0103b10": "時娑婆世界即變清淨瑠璃為地寶樹莊嚴黃金為",
    "X31n0606_004:0103b11": "繩以界八道無諸聚落村營城邑大海江河山川林",
    "X31n0606_004:0103b12": "藪燒大寶香曼陀羅華徧布其地以寶網幔羅覆其",
    "X31n0606_004:0103b13": "上懸諸寶鈴唯留此會眾移諸天人置於他土是時",
    "X31n0606_004:0103b14": "諸佛各將一大菩薩以為侍者至娑婆世界各到寶",
    "X31n0606_004:0103b15": "樹下一一寶樹高五百由旬枝葉華果次第莊嚴諸",
    "X31n0606_004:0103b16": "寶樹下皆有師子之座高五由旬亦以大寶而校飾",
    "X31n0606_004:0103b17": "之爾時諸佛各於此座結跏趺坐如是展轉徧滿三",
    "X31n0606_004:0103b18": "千大千世界而於釋迦牟尼佛一方所分之身猶故",
    "X31n0606_004:0103b19": "未盡。",
    "X31n0606_004:0103b20": "此以八背捨三昧之力能變娑婆之穢土而成清",
    "X31n0606_004:0103b21": "淨之土表淨除見思惑也八背捨釋見化城喻品",
    "X31n0606_004:0103b22": "中。△二變八方。",
    "X31n0606_004:0103b23": "時釋迦牟尼佛欲容受所分身諸佛故八方各更變",
    "X31n0606_004:0103b24": "二百萬億那由佗國皆令清淨無有地獄餓鬼畜生",
    "X31n0606_004:0103c01": "及阿修羅又移諸天人置於他土所化之國亦以瑠",
    "X31n0606_004:0103c02": "璃為地寶樹莊嚴樹高五百由旬枝葉華果次第嚴",
    "X31n0606_004:0103c03": "飾樹下皆有寶師子座高五由旬種種諸寶以為莊",
    "X31n0606_004:0103c04": "校亦無大海江河及目真鄰陀山摩訶目真鄰陀山",
    "X31n0606_004:0103c05": "鐵圍山大鐵圍山須彌山等諸山王通為一佛國土",
    "X31n0606_004:0103c06": "寶地平正寶交露幔徧覆其上懸諸幡葢燒大寶香",
    "X31n0606_004:0103c07": "諸天寶華徧布其地。",
    "X31n0606_004:0103c08": "此以八勝處三昧轉變自在之力第二變二百萬",
    "X31n0606_004:0103c09": "億那由他國皆令清淨表淨除塵沙惑也八勝處",
    "X31n0606_004:0103c10": "者一內有色相外觀色少觀道未增故須觀少二",
    "X31n0606_004:0103c11": "內有色相外觀色多觀心既調觀多無妨故言多",
    "X31n0606_004:0103c12": "三內無色相外觀色少四內無色相外觀色多準",
    "X31n0606_004:0103c13": "上可解五青勝處若觀青色轉變自在少能多多",
    "X31n0606_004:0103c14": "能少勝於背捨所見名青勝處六黃勝處七赤勝",
    "X31n0606_004:0103c15": "處八白勝處俱類青勝處中分別今用四色為勝",
    "X31n0606_004:0103c16": "處依大智論也若瓔珞經則以四大為四勝處。△",
    "X31n0606_004:0103c17": "三重更變。",
    "X31n0606_004:0103c18": "釋迦牟尼佛為諸佛當來坐故復於八方各更變二",
    "X31n0606_004:0103c19": "百萬億那由佗國皆令清淨無有地獄餓鬼畜生及",
    "X31n0606_004:0103c20": "阿修羅又移諸天人置於他土所化之國亦以瑠璃",
    "X31n0606_004:0103c21": "為地寶樹莊嚴樹高五百由旬枝葉華果次第莊嚴",
    "X31n0606_004:0103c22": "樹下皆有寶師子座高五由旬亦以大寶而校飾之",
    "X31n0606_004:0103c23": "亦無大海江河及目真鄰陀山摩訶目真鄰陀山鐵",
    "X31n0606_004:0103c24": "圍山大鐵圍山須彌山等諸山王通為一佛國土寶",
    "X31n0606_004:0104a01": "地平正寶交露幔徧覆其上懸諸幡葢燒大寶香諸",
    "X31n0606_004:0104a02": "天寶華徧布其地爾時東方釋迦牟尼所分之身百",
    "X31n0606_004:0104a03": "千萬億那由佗恒河沙等國土中諸佛各各說法來",
    "X31n0606_004:0104a04": "集於此如是次第十方諸佛皆悉來集坐於八方爾",
    "X31n0606_004:0104a05": "時一一方四百萬億那由佗國土諸佛如來徧滿其",
    "X31n0606_004:0104a06": "中。",
    "X31n0606_004:0104a07": "此以十一切處三昧於境無閡所觀普徧之力第",
    "X31n0606_004:0104a08": "三變二百萬億那由佗國皆令清淨表淨除無明",
    "X31n0606_004:0104a09": "惑也十一切處者一青一切處還取前背捨勝處",
    "X31n0606_004:0104a10": "中少青色使徧一切處皆青也二黃一切處三赤",
    "X31n0606_004:0104a11": "一切處四白一切處五地一切處還取前背捨勝",
    "X31n0606_004:0104a12": "處中少地色使一切處皆地也六水一切處七火",
    "X31n0606_004:0104a13": "一切處八風一切處九空一切處還入前空背捨",
    "X31n0606_004:0104a14": "定使一切處皆空也十識一切處還入前識處背",
    "X31n0606_004:0104a15": "捨使一切處皆有識也。△七與欲開塔五初諸佛",
    "X31n0606_004:0104a16": "問訊說欲。",
    "X31n0606_004:0104a17": "是時諸佛各在寶樹下坐師子座皆遣侍者問訊釋",
    "X31n0606_004:0104a18": "迦牟尼佛各齎寶華滿掬而告之言善男子汝往詣",
    "X31n0606_004:0104a19": "耆闍崛山釋迦牟尼佛所如我辭曰少病少惱氣力",
    "X31n0606_004:0104a20": "安樂及菩薩聲聞眾悉安穩不以此寶華散佛供養",
    "X31n0606_004:0104a21": "而作是言彼某甲佛與欲開此寶塔諸佛遣使亦復",
    "X31n0606_004:0104a22": "如是。",
    "X31n0606_004:0104a23": "諸佛同與欲開塔如僧中作法與欲意也大集經",
    "X31n0606_004:0104a24": "明若干佛與欲華嚴經亦說十方若干佛同說華",
    "X31n0606_004:0104b01": "嚴大品經亦云千佛同說般若皆不云是釋迦分",
    "X31n0606_004:0104b02": "身準今經者應是分身彼大集等猶帶方便故時",
    "X31n0606_004:0104b03": "中不顯說是分身耳今經非但數多亦復直說是",
    "X31n0606_004:0104b04": "我分身咸來與欲開塔也。△二釋迦指開塔戶。",
    "X31n0606_004:0104b05": "爾時釋迦牟尼佛見所分身佛悉已來集各各坐於",
    "X31n0606_004:0104b06": "師子之座皆聞諸佛與欲同開寶塔即從座起住虗",
    "X31n0606_004:0104b07": "空中一切四眾起立合掌一心觀佛於是釋迦牟尼",
    "X31n0606_004:0104b08": "佛以右指開七寶塔戶出大音聲如却關鑰開大城",
    "X31n0606_004:0104b09": "門。",
    "X31n0606_004:0104b10": "開塔表開權見佛表顯實亦是證前復將開後也",
    "X31n0606_004:0104b11": "如却關鑰者即猶除也關是橫木持其門者鑰即",
    "X31n0606_004:0104b12": "鏁也表執迹之障除顯本之機動也。△三四眾皆",
    "X31n0606_004:0104b13": "同見聞。",
    "X31n0606_004:0104b14": "即時一切眾會皆見多寶如來於寶塔中坐師子座",
    "X31n0606_004:0104b15": "全身不散如入禪定又聞其言善哉善哉釋迦牟尼",
    "X31n0606_004:0104b16": "佛快說是法華經我為聽是經故而來至此爾時四",
    "X31n0606_004:0104b17": "眾等見過去無量千萬億劫滅度佛說如是言歎未",
    "X31n0606_004:0104b18": "曾有以天寶華聚散多寶佛及釋迦牟尼佛上。",
    "X31n0606_004:0104b19": "△四二佛分座而坐。",
    "X31n0606_004:0104b20": "爾時多寶佛於寶塔中分半座與釋迦牟尼佛而作",
    "X31n0606_004:0104b21": "是言釋迦牟尼佛可就此座即時釋迦牟尼佛入其",
    "X31n0606_004:0104b22": "塔中坐其半座結跏趺坐。",
    "X31n0606_004:0104b23": "古佛塔現示滅而不滅釋迦入塔示生而不生不",
    "X31n0606_004:0104b24": "生不滅故竝坐表之又多寶久滅今出證經生不",
    "X31n0606_004:0104c01": "生也往昔滅度猶現全身滅非滅也既非生滅常",
    "X31n0606_004:0104c02": "住不移可表法身釋迦入塔二身相稱如智稱境",
    "X31n0606_004:0104c03": "故可表報分身表應文理自成如境智相冥故能",
    "X31n0606_004:0104c04": "起應可表應身。△五四眾念請加被。",
    "X31n0606_004:0104c05": "爾時大眾見二如來在七寶塔中師子座上結跏趺",
    "X31n0606_004:0104c06": "坐各作是念佛坐高遠惟願如來以神通力令我等",
    "X31n0606_004:0104c07": "輩俱處虗空即時釋迦牟尼佛以神通力接諸大眾",
    "X31n0606_004:0104c08": "皆在虗空。",
    "X31n0606_004:0104c09": "△三明釋迦唱募三初明大聲唱募。",
    "X31n0606_004:0104c10": "以大音聲普告四眾誰能於此娑婆國土廣說妙法",
    "X31n0606_004:0104c11": "華經今正是時。",
    "X31n0606_004:0104c12": "△二明付囑時至。",
    "X31n0606_004:0104c13": "如來不久當入涅槃。",
    "X31n0606_004:0104c14": "△三明付囑有在。",
    "X31n0606_004:0104c15": "佛欲以此妙法華經付囑有在。",
    "X31n0606_004:0104c16": "有在者若佛在世隨機利物自說正法無待他人",
    "X31n0606_004:0104c17": "今佛化緣既盡欲令此法利益無窮故須付囑流",
    "X31n0606_004:0104c18": "通也付囑有在者此有二意一近令有在付八萬",
    "X31n0606_004:0104c19": "二萬舊住菩薩此土弘宣二遠令有在付本弟子",
    "X31n0606_004:0104c20": "下方千界微塵數菩薩令觸處流通。△二偈頌三",
    "X31n0606_004:0104c21": "初頌多寶滅度。",
    "X31n0606_004:0104c22": "爾時世尊欲重宣此義而說偈言。",
    "X31n0606_004:0104c23": "聖主世尊雖久滅度在寶塔中尚為法來諸人云何",
    "X31n0606_004:0104c24": "不勤為法此佛滅度無央數劫處處聽法以難遇故",
    "X31n0606_004:0105a01": "彼佛本願我滅度後在在所往常為聽法。",
    "X31n0606_004:0105a02": "△二頌分身遠集。",
    "X31n0606_004:0105a03": "又我分身無量諸佛如恒沙等來欲聽法及見滅度",
    "X31n0606_004:0105a04": "多寶如來各捨妙土及弟子眾天人龍神諸供養事",
    "X31n0606_004:0105a05": "令法久住故來至此為坐諸佛以神通力移無量眾",
    "X31n0606_004:0105a06": "令國清淨諸佛各各詣寶樹下如清淨池蓮華莊嚴",
    "X31n0606_004:0105a07": "其寶樹下諸師子座佛坐其上光明嚴飾如夜闇中",
    "X31n0606_004:0105a08": "然大炬火身出妙香徧十方國眾生蒙熏喜不自勝",
    "X31n0606_004:0105a09": "譬如大風吹小樹枝以是方便令法久住。",
    "X31n0606_004:0105a10": "此八行半頌分身佛集上文有七今文甚略仍不",
    "X31n0606_004:0105a11": "次第初三行頌第二應集義兼大樂說欲見及以",
    "X31n0606_004:0105a12": "請集次一行頌土淨次四行半頌諸佛同來。△三",
    "X31n0606_004:0105a13": "頌釋迦付囑二初舉三佛以勸流通三初募覔其",
    "X31n0606_004:0105a14": "人。",
    "X31n0606_004:0105a15": "告諸大眾我滅度後誰能護持讀說斯經今於佛前",
    "X31n0606_004:0105a16": "自說誓言。",
    "X31n0606_004:0105a17": "自制其心名之曰誓必須弘經約心不退。△二舉",
    "X31n0606_004:0105a18": "勸流通。",
    "X31n0606_004:0105a19": "其多寶佛雖久滅度以大誓願而師子吼多寶如來",
    "X31n0606_004:0105a20": "及與我身所集化佛當知此意諸佛子等誰能護法",
    "X31n0606_004:0105a21": "當發大願令得久住。",
    "X31n0606_004:0105a22": "△三釋勸之意。",
    "X31n0606_004:0105a23": "其有能護此經法者則為供養我及多寶此多寶佛",
    "X31n0606_004:0105a24": "處於寶塔常遊十方為是經故亦復供養諸來化佛",
    "X31n0606_004:0105b01": "莊嚴光飾諸世界者若說此經則為見我多寶如來",
    "X31n0606_004:0105b02": "及諸化佛。",
    "X31n0606_004:0105b03": "能持此經即是供養三佛及見三佛以釋勸意也。",
    "X31n0606_004:0105b04": "△二舉難持法勸流通三初正舉勸三初誡勸發",
    "X31n0606_004:0105b05": "願。",
    "X31n0606_004:0105b06": "諸善男子各諦思惟此為難事宜發大願。",
    "X31n0606_004:0105b07": "△二舉難持勸。",
    "X31n0606_004:0105b08": "諸餘經典數如恒沙雖說此等未足為難若接須彌",
    "X31n0606_004:0105b09": "擲置佗方無數佛土亦未為難若以足指動大千界",
    "X31n0606_004:0105b10": "遠擲佗國亦未為難若立有頂為眾演說無量餘經",
    "X31n0606_004:0105b11": "亦未為難若佛滅後於惡世中能說此經是則為難",
    "X31n0606_004:0105b12": "假使有人手把虗空而以遊行亦未為難於我滅度",
    "X31n0606_004:0105b13": "若自書持若使人書是則為難若以大地置足甲上",
    "X31n0606_004:0105b14": "升於梵天亦未為難佛滅度後於惡世中暫讀此經",
    "X31n0606_004:0105b15": "是則為難假使劫燒擔負乾艸入中不燒亦未為難",
    "X31n0606_004:0105b16": "我滅度後若持此經為一人說是則為難若持八萬",
    "X31n0606_004:0105b17": "四千法藏十二部經為人演說令諸聽者得六神通",
    "X31n0606_004:0105b18": "雖能如是亦未為難於我滅度聽受此經問其義趣",
    "X31n0606_004:0105b19": "是則為難若人說法令千萬億無量無數恒沙眾生",
    "X31n0606_004:0105b20": "得阿羅漢具六神通雖有是益亦未為難於我滅後",
    "X31n0606_004:0105b21": "若能奉持如斯經典是則為難。",
    "X31n0606_004:0105b22": "八萬四千及十二部皆通大小若通於小但令聽",
    "X31n0606_004:0105b23": "者得小乘神通亦未為難若立有頂此約不得通",
    "X31n0606_004:0105b24": "者為況故知圓經暫讀暫說誠為不易。△三釋難",
    "X31n0606_004:0105c01": "持意。",
    "X31n0606_004:0105c02": "我為佛道於無量土從始至今廣說諸經而於其中",
    "X31n0606_004:0105c03": "此經第一若有能持則持佛身。",
    "X31n0606_004:0105c04": "若有能持則持佛身此意豈易則持佛身者經有",
    "X31n0606_004:0105c05": "體宗用三衣座室三即三身故體室(約同體故)即法身",
    "X31n0606_004:0105c06": "(中理)宗座即報身(空智)用衣(約和光利物故)即應身(假)也。△二",
    "X31n0606_004:0105c07": "釋勸意三初重募持經之人。",
    "X31n0606_004:0105c08": "諸善男子於我滅後誰能受持讀誦此經今於佛前",
    "X31n0606_004:0105c09": "自說誓言。",
    "X31n0606_004:0105c10": "△二能持難持佛喜。",
    "X31n0606_004:0105c11": "此經難持若暫持者我則歡喜諸佛亦然如是之人",
    "X31n0606_004:0105c12": "諸佛所歎。",
    "X31n0606_004:0105c13": "△三能持則成勝行。",
    "X31n0606_004:0105c14": "是則勇猛是則精進是名持戒行頭陀者則為疾得",
    "X31n0606_004:0105c15": "無上佛道能於來世讀持此經是真佛子住淳善地",
    "X31n0606_004:0105c16": "佛滅度後能解其義是諸天人世間之眼於恐畏世",
    "X31n0606_004:0105c17": "能須臾說一切天人皆應供養。",
    "X31n0606_004:0105c18": "恐畏世者梵云颰陀此云賢(劫有千佛故)梵云沙悖此"
}