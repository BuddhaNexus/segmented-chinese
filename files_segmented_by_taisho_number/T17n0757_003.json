{
    "T17n0757_003:0597b16": "佛說身毛喜豎經卷下",
    "T17n0757_003:0597b18": "譯經三藏朝散大夫試鴻臚卿",
    "T17n0757_003:0597b19": "光梵大師賜紫沙門臣惟淨等",
    "T17n0757_003:0597b20": "奉　詔譯",
    "T17n0757_003:0597b21": "「復次舍利子！云何同彼最上苦切逼身？謂我",
    "T17n0757_003:0597b22": "身支塵土坌污，初則微少漸增後積。譬如鼎",
    "T17n0757_003:0597b23": "訥迦樹枝葉，塵坌從微漸增，後積成大；我之",
    "T17n0757_003:0597b24": "身分亦復如是！舍利子！我雖塵垢坌污增積，",
    "T17n0757_003:0597b25": "然於晝夜未甞念言：『嗚呼何故！今我此身塵",
    "T17n0757_003:0597b26": "垢所合，誰當為我之所拂除？』舍利子！此即是",
    "T17n0757_003:0597b27": "為同彼最上苦切逼身。",
    "T17n0757_003:0597b28": "「又舍利子！云何同彼最上寂靜？謂於曠野寂",
    "T17n0757_003:0597b29": "靜之處，坐臥居止，遠離喧繁一切憒閙，棄置",
    "T17n0757_003:0597c01": "所應受用之具，獨處閑寂隨所應住。舍利子！",
    "T17n0757_003:0597c02": "我時如是同其所行，或牧牛人；或畜養人；或",
    "T17n0757_003:0597c03": "採薪人；或治園人；或行路人。是等見已，我即",
    "T17n0757_003:0597c04": "奔馳極深隱處，勿復令見。譬如野鹿，或見如",
    "T17n0757_003:0597c05": "上牧放等人，奔深隱處，而遠避之，怖彼所見。",
    "T17n0757_003:0597c06": "我居曠野，遠離憒閙亦復如是！此即是為同",
    "T17n0757_003:0597c07": "彼所行最上寂靜。「舍利子！雖如是行，求之少",
    "T17n0757_003:0597c08": "分人中上法尚不能得，況聖知見最勝所",
    "T17n0757_003:0597c09": "證。何以故？彼於聖慧，不能了知，復不覺悟。",
    "T17n0757_003:0597c10": "由於聖慧，不覺了故，何能出要，盡苦邊際？舍",
    "T17n0757_003:0597c11": "利子！若於聖慧，如實覺了，即能閉三有門，盡",
    "T17n0757_003:0597c12": "生死道，後不復生。",
    "T17n0757_003:0597c13": "「又舍利子！世有一類婆羅門者，作如是言：『我",
    "T17n0757_003:0597c14": "於冬分月初八夜，遇雪飛時，於其曠野孤逈",
    "T17n0757_003:0597c15": "之所，或近河側，裸露其身，於深雪中，一向而",
    "T17n0757_003:0597c16": "臥，過于夜分。如是所行，計為清淨。』舍利子！",
    "T17n0757_003:0597c17": "我知是事，亦同彼行，乃於冬分月初八夜，遇",
    "T17n0757_003:0597c18": "雪飛時，於其曠野孤逈之所，或近河側，裸露",
    "T17n0757_003:0597c19": "其身，於深雪中，一向而臥，過于夜分。舍利",
    "T17n0757_003:0597c20": "子！雖如是行，求之少分人中上法尚不能得，",
    "T17n0757_003:0597c21": "況聖知見最勝所證。何以故？彼於聖慧，不能",
    "T17n0757_003:0597c22": "了知，復不覺悟。由於聖慧，不覺了故，何能出",
    "T17n0757_003:0597c23": "要，盡苦邊際？舍利子！若於聖慧，如實覺了，",
    "T17n0757_003:0597c24": "即能閉三有門，盡生死道，後不復生。",
    "T17n0757_003:0597c25": "「又舍利子！世有一類婆羅門者，作如是言：『我",
    "T17n0757_003:0597c26": "於冬分月初八夜，遇雪飛時，詣于深水，量過",
    "T17n0757_003:0597c27": "項處，住是水中，經於夜分。如是所行，計為清",
    "T17n0757_003:0597c28": "淨。』舍利子！我知是事，亦同彼行，乃於冬分月",
    "T17n0757_003:0597c29": "初八夜，遇雪飛時，詣于深水，量過項處，住是",
    "T17n0757_003:0598a01": "水中，經於夜分。舍利子！雖如是行，求之少",
    "T17n0757_003:0598a02": "分人中上法尚不能得，況聖知見最勝所",
    "T17n0757_003:0598a03": "證？廣說乃至，盡生死道，後不復生。",
    "T17n0757_003:0598a04": "「又舍利子！世有一類婆羅門者，作如是言：『我",
    "T17n0757_003:0598a05": "當盛夏炎暑之月，酷熱可畏，日正中時，住於",
    "T17n0757_003:0598a06": "沙中，其沙深積，量過于膝。我於爾時，裸露其",
    "T17n0757_003:0598a07": "身，翹立一足，日光所照，隨日而轉。如是所",
    "T17n0757_003:0598a08": "行，計為清淨。』舍利子！我知是事，亦同彼行，",
    "T17n0757_003:0598a09": "乃於盛夏炎暑之月，酷熱可畏，日正中時，過",
    "T17n0757_003:0598a10": "于膝量，深沙之中，裸露其身，翹立一足，為日",
    "T17n0757_003:0598a11": "所照，隨日而轉。舍利子！是時若男若女，一切",
    "T17n0757_003:0598a12": "人眾，知是事已，咸悉奔詣接踵駢隘，以求瞻",
    "T17n0757_003:0598a13": "覩，眾所評議，我心自調，得其所樂，不念熱",
    "T17n0757_003:0598a14": "惱，不起懈意。舍利子！雖如是行，求之少分人",
    "T17n0757_003:0598a15": "中上法尚不能得，況聖知見最勝所證？廣說",
    "T17n0757_003:0598a16": "乃至，盡生死道，後不復生。",
    "T17n0757_003:0598a17": "「又舍利子！世有一類婆羅門者，作如是言：『我",
    "T17n0757_003:0598a18": "以艱苦而求，難所得食，計為清淨。』舍利子！我",
    "T17n0757_003:0598a19": "知是事，亦同彼行。何等是為難所求食？謂我",
    "T17n0757_003:0598a20": "專詣曠野之中群牛聚處，於彼求乞犢子之",
    "T17n0757_003:0598a21": "乳，隨其所得而用食之，此即是為難所求食。",
    "T17n0757_003:0598a22": "舍利子！雖如是行，求之少分人中上法尚不",
    "T17n0757_003:0598a23": "能得，況聖知見最勝所證？廣說乃至，盡生死",
    "T17n0757_003:0598a24": "道，後不復生。",
    "T17n0757_003:0598a25": "「又舍利子！世有一類婆羅門者，但食其麥，計",
    "T17n0757_003:0598a26": "為清淨，作如是言：『若但食麥，如是修行，而得",
    "T17n0757_003:0598a27": "清淨。』彼取麥已，或碎其末；或[泳-永+陶]其水；或以",
    "T17n0757_003:0598a28": "多種治事而食，為其資養。舍利子！我知是事，",
    "T17n0757_003:0598a29": "亦同彼行。何等是我取麥為食？舍利子！我唯",
    "T17n0757_003:0598b01": "取其一粒而食，無復加二。後於異時，由食麥",
    "T17n0757_003:0598b02": "故，身支肥重，或復滋澤，亦我不起是念，復",
    "T17n0757_003:0598b03": "過其量，取麥食之，亦唯一粒，無復加二。舍利",
    "T17n0757_003:0598b04": "子！我以一麥食故，而極羸瘦，身分上下，如迦",
    "T17n0757_003:0598b05": "羅迦鳥及阿娑多鳥。又復足腨枯細，人所惡",
    "T17n0757_003:0598b06": "觀，如駝、如羊其足無異；又於項背，露現",
    "T17n0757_003:0598b07": "其骨，或窊、或凸猶如累石，高下不等；又如露",
    "T17n0757_003:0598b08": "地空閑草舍，兩面透徹，椓木踈離，中復開敞，",
    "T17n0757_003:0598b09": "互可窺視。我之兩脇，骨節踈露，中復開敞，亦",
    "T17n0757_003:0598b10": "可互見。又如暑月，日光炎熾所曝之水，至夕",
    "T17n0757_003:0598b11": "有人，於其水中，覆觀星宿，極深極遠，微微映",
    "T17n0757_003:0598b12": "現。我之兩目，瘦極深遠，似有所見，亦復如",
    "T17n0757_003:0598b13": "是！又如苦瓠，青未成熟，人所斷取，而彼枝",
    "T17n0757_003:0598b14": "葉，尋即萎悴，漸次枯弱，後乃乾合。我之身",
    "T17n0757_003:0598b15": "分，自頭至足，亦復如是！初即憔悴，漸次羸",
    "T17n0757_003:0598b16": "弱，後極消瘦，肌骨相合。舍利子！我初身體，",
    "T17n0757_003:0598b17": "強自攝持，攀附荊棘，而為倚仗，力所不任，欲",
    "T17n0757_003:0598b18": "起還坐，支節解散，頭頸低垂，劣不能語，其猶",
    "T17n0757_003:0598b19": "瘂羊。我雖如是，而乃堅固，內攝其心，外策其",
    "T17n0757_003:0598b20": "體，善自調息，復欲舉身，還為塵土之所坌污，",
    "T17n0757_003:0598b21": "以其塵土所積污故，我之身毛，銷磨悉盡。舍",
    "T17n0757_003:0598b22": "利子！彼時周匝城邑聚落，若男若女，而悉奔",
    "T17n0757_003:0598b23": "馳，競共瞻覩，咸作是言：『苦哉苦哉！沙門瞿",
    "T17n0757_003:0598b24": "曇！身體銷瘦，加復青黑，昔日形貌，妙善端",
    "T17n0757_003:0598b25": "嚴，亦有威光，今何隱沒？苦切修練，容質若",
    "T17n0757_003:0598b26": "斯！』舍利子！雖如是行，求之少分人中上法",
    "T17n0757_003:0598b27": "尚不能得，況聖知見最勝所證？廣說乃至，盡",
    "T17n0757_003:0598b28": "生死道，後不復生。",
    "T17n0757_003:0598b29": "「又舍利子！世有一類婆羅門者，但食其米，計",
    "T17n0757_003:0598c01": "為清淨，作如是言：『若但食米，如是修行，而得",
    "T17n0757_003:0598c02": "清淨。』彼取米已，或碎其末；或[泳-永+陶]其水；或以",
    "T17n0757_003:0598c03": "多種治事而食，為其資養。舍利子！我知是事，",
    "T17n0757_003:0598c04": "亦同彼行。何等是我取米為食？舍利子！我唯",
    "T17n0757_003:0598c05": "取其一粒而食，無復加二。後於異時，由食米",
    "T17n0757_003:0598c06": "故，身支肥重，或復滋澤，我亦不起是念，復過",
    "T17n0757_003:0598c07": "其量，取米食之，亦唯一粒，無復加二，舍利",
    "T17n0757_003:0598c08": "子！我當如是修苦行。時有諸人民，來作是言：",
    "T17n0757_003:0598c09": "『昔日形貌，妙善端嚴，亦有威光，今何隱沒？苦",
    "T17n0757_003:0598c10": "切修練，容質若斯！』舍利子！雖如是行，求之少",
    "T17n0757_003:0598c11": "分人中上法尚不能得，況聖知見最勝所",
    "T17n0757_003:0598c12": "證？廣說乃至，盡生死道，後不復生。",
    "T17n0757_003:0598c13": "「又舍利子！世有一類婆羅門者，但食其麻，計",
    "T17n0757_003:0598c14": "為清淨，作如是言：『若但食麻，如是修行，而得",
    "T17n0757_003:0598c15": "清淨。』彼取麻已，或碎其末；或[泳-永+陶]其水；或以",
    "T17n0757_003:0598c16": "多種治事而食，為其資養。舍利子！我知是事，",
    "T17n0757_003:0598c17": "亦同彼行。何等是我取麻為食？舍利子！我唯",
    "T17n0757_003:0598c18": "取其一粒而食，無復加二。後於異時，由食麻",
    "T17n0757_003:0598c19": "故，身支肥重，或復滋澤，我亦不起是念，復過",
    "T17n0757_003:0598c20": "其量，取麻食之，亦唯一粒，無復加二，我當如",
    "T17n0757_003:0598c21": "是修苦行。時有諸人民，來作是言：『昔日形貌，",
    "T17n0757_003:0598c22": "妙善端嚴，亦有威光，今何隱沒？苦切修練，容",
    "T17n0757_003:0598c23": "質若斯！』舍利子！雖如是行，求之少分人中上",
    "T17n0757_003:0598c24": "法尚不能得，況聖知見最勝所證？廣說乃",
    "T17n0757_003:0598c25": "至，盡生死道，後不復生。",
    "T17n0757_003:0598c26": "「又舍利子！世有一類婆羅門者，不食一切，計",
    "T17n0757_003:0598c27": "為清淨，作如是言：『若於一切所食之物，悉不",
    "T17n0757_003:0598c28": "食者，如是修行，而得清淨。』舍利子！我知是",
    "T17n0757_003:0598c29": "事，亦同彼行，我於一切所食之物，悉不食之，",
    "T17n0757_003:0599a01": "由不食故，身極羸瘦，如是廣說，苦行修行。乃",
    "T17n0757_003:0599a02": "至人眾，來作是言：『苦哉苦哉！沙門瞿曇！儀容",
    "T17n0757_003:0599a03": "疙瘦，如莽虞鳥，昔日形貌，妙善端嚴，亦有威",
    "T17n0757_003:0599a04": "光，今何隱沒？苦切修練，容質若斯！』舍利子！",
    "T17n0757_003:0599a05": "我於爾時，竊作是念：『世諸沙門、婆羅門等，歷",
    "T17n0757_003:0599a06": "諸極苦，加復殘毀，逼迫其身，皆為己行，以求",
    "T17n0757_003:0599a07": "清淨。我於是中，亦隨所行，正使碎身，如其塵",
    "T17n0757_003:0599a08": "末，都無勝利。乃至過去未來世中，及今現在",
    "T17n0757_003:0599a09": "一切沙門、婆羅門等，歷諸極苦，加復殘毀，逼",
    "T17n0757_003:0599a10": "迫其身，皆為己行，以求清淨。我於是中，悉隨",
    "T17n0757_003:0599a11": "所行，正使碎身，如其塵末，都無勝利。我今不",
    "T17n0757_003:0599a12": "復如是苦切，逼迫其身。彼求人中少分上法",
    "T17n0757_003:0599a13": "尚不能得，況聖知見最勝所證？故知此道非",
    "T17n0757_003:0599a14": "正覺道，我不復修。』「舍利子！我時又念：『初出家",
    "T17n0757_003:0599a15": "後，我往釋種園中閻浮樹下，安詳而坐，日影",
    "T17n0757_003:0599a16": "不轉蔭覆清涼。我於爾時，離諸欲染不善之",
    "T17n0757_003:0599a17": "法，有尋有伺，離生喜樂，證初禪定，此為正道。",
    "T17n0757_003:0599a18": "如實覺了，我於處處，勤歷諸道，此正道外，無",
    "T17n0757_003:0599a19": "復餘道，而為真實。是故我今寧假如是一切",
    "T17n0757_003:0599a20": "不食，身體羸瘦，加復疲倦，而自殘毀，以取其",
    "T17n0757_003:0599a21": "道？我今應可隨以所食而用食之。』作是念時，",
    "T17n0757_003:0599a22": "有一外道，所奉苦行仙聖，知我之念，來詣我",
    "T17n0757_003:0599a23": "所，而相謂言：『聖者瞿曇！汝之苦行，勿宜退",
    "T17n0757_003:0599a24": "轉。我於身毛孔中，當出威光，助佐於汝，令汝",
    "T17n0757_003:0599a25": "身支自然滋益。』舍利子！我時復作是念：『我所",
    "T17n0757_003:0599a26": "不食一切之物，國邑聚落，一切人眾，咸悉聞",
    "T17n0757_003:0599a27": "知（沙門瞿曇！苦行修行，一切不食，身體羸",
    "T17n0757_003:0599a28": "瘦）。今時或謂，有苦行仙聖，身出威光，助佐滋",
    "T17n0757_003:0599a29": "益。彼彼人眾，豈非以我為妄語邪？故我怖彼",
    "T17n0757_003:0599b01": "妄語，厭謗仙聖之言，止而不受。』「舍利子！我時",
    "T17n0757_003:0599b02": "作是念已，乃漸增廣隨用食之，或綠豆汁、或",
    "T17n0757_003:0599b03": "黃豆汁、或赤豆汁，以資其命。如是漸次隨用",
    "T17n0757_003:0599b04": "食故，身力勢分漸漸而生。力勢生已先詣龍",
    "T17n0757_003:0599b05": "河，次泥連河，到已徐緩沐浴其身，潔淨清涼。",
    "T17n0757_003:0599b06": "漸次行至一聚落中，有一女人，名曰善生，即",
    "T17n0757_003:0599b07": "以乳糜而奉於我。我既食已，乃詣邪嚩悉迦",
    "T17n0757_003:0599b08": "仙人住處，求吉祥草，得已執持，漸次往詣大",
    "T17n0757_003:0599b09": "菩提樹，到已右繞其樹三匝，於彼樹下，內外",
    "T17n0757_003:0599b10": "周布吉祥之草，而為其座。「舍利子！我時於上",
    "T17n0757_003:0599b11": "結加趺坐，端身正念，離諸欲染不善之法，",
    "T17n0757_003:0599b12": "有尋有伺，離生喜樂，證初禪定。次當止息尋",
    "T17n0757_003:0599b13": "伺，內心清淨，住一境性，無尋無伺，定生喜",
    "T17n0757_003:0599b14": "樂，證二禪定。次當離於喜貪住捨念行，如實",
    "T17n0757_003:0599b15": "正知，身受妙樂，如聖所觀，捨念之行，離喜妙",
    "T17n0757_003:0599b16": "樂，證三禪定。次當苦樂，悉斷如先，所起悅意",
    "T17n0757_003:0599b17": "惱意，而悉離著，不苦不樂，捨念清淨，證四禪",
    "T17n0757_003:0599b18": "定。「舍利子！我時次第，住三摩呬多心，清淨潔",
    "T17n0757_003:0599b19": "白，離隨煩惱軟品之業，安住不動，於初夜分，",
    "T17n0757_003:0599b20": "如實證得，天眼智明，心善開曉。舍利子！我所",
    "T17n0757_003:0599b21": "證得，天眼清淨，過於人眼，觀見世間一切有",
    "T17n0757_003:0599b22": "情，生滅、好醜、若貴、若賤，隨業所受皆如實知。",
    "T17n0757_003:0599b23": "若諸有情，於身口意，造不善業，毀謗賢聖，起",
    "T17n0757_003:0599b24": "於邪見，由彼積集邪見業故，身壞命終，墮在",
    "T17n0757_003:0599b25": "惡趣，生地獄中。若諸有情，於身口意，造眾善",
    "T17n0757_003:0599b26": "業，不謗賢聖，起於正見，由彼積集正見業故，",
    "T17n0757_003:0599b27": "身壞命終，生於善趣天界之中。我於如是等",
    "T17n0757_003:0599b28": "事，以淨天眼，而悉知見。「又舍利子！我時次",
    "T17n0757_003:0599b29": "第，住三摩呬多心，清淨潔白，離隨煩惱軟品",
    "T17n0757_003:0599c01": "之業，安住不動，於中夜分，如實證得，宿命智",
    "T17n0757_003:0599c02": "明，心善開曉。舍利子！我所證得，宿命之智，",
    "T17n0757_003:0599c03": "能知過去種種之事，所謂：一生二生、三四五",
    "T17n0757_003:0599c04": "生，若十、二十，乃至百生、千生、百千生，無數百",
    "T17n0757_003:0599c05": "千生。如是無數生中，若成若壞成壞劫事，昔",
    "T17n0757_003:0599c06": "如是姓；如是名字；如是種族；如是色相；如是",
    "T17n0757_003:0599c07": "飲食；如是壽量、苦樂等事；此滅彼生，彼滅此",
    "T17n0757_003:0599c08": "生。如是無數種事，我以宿命智力，如實思念。",
    "T17n0757_003:0599c09": "「又舍利子！我時次第住三摩呬多心，清淨潔",
    "T17n0757_003:0599c10": "白，離隨煩惱軟品之業，安住不動，於後夜分，",
    "T17n0757_003:0599c11": "如實證得，漏盡智明，心善開曉。次第於其明",
    "T17n0757_003:0599c12": "星現時，吉祥歡喜，人中大龍、人中師子、人中",
    "T17n0757_003:0599c13": "大仙、人中勇猛、人中眾色蓮華、人中白蓮華、",
    "T17n0757_003:0599c14": "人中最上、人中無上善調御者、人中調御士，",
    "T17n0757_003:0599c15": "於一切處，知所應知，得所應得，覺所應覺，證",
    "T17n0757_003:0599c16": "所應證。如是一切，於剎那間，起相應心，以如",
    "T17n0757_003:0599c17": "實智，成正覺道。",
    "T17n0757_003:0599c18": "「復次舍利子！我知世間有沙門、婆羅門，作如",
    "T17n0757_003:0599c19": "是言：『若人幼少，顏貌光澤，頂髮黝潤，志氣壯",
    "T17n0757_003:0599c20": "盛，心力具全。年正二十，或過二十，是人能於",
    "T17n0757_003:0599c21": "正慧，隨轉修行。若復有人，年壽耆耄，心力衰",
    "T17n0757_003:0599c22": "微，將欲謝世，是人不能於其正慧隨轉修行。』",
    "T17n0757_003:0599c23": "舍利子！我今耆耄，年將八十，俯期謝世。譬如",
    "T17n0757_003:0599c24": "朽故車輪，以雜繩索，而用繫縛，強使運轉，我",
    "T17n0757_003:0599c25": "亦如是！舍利子！汝可周行，從國至國，從邑至",
    "T17n0757_003:0599c26": "邑，觀察諸有聲聞弟子，於如來身及神通力",
    "T17n0757_003:0599c27": "勝慧辯才。此之五事，皆悉減少。舍利子！若人",
    "T17n0757_003:0599c28": "頂以火盆，從國至國、從邑至邑，如是周行，未",
    "T17n0757_003:0599c29": "足為難；若於勝慧辯才，不令減少，是則為難。",
    "T17n0757_003:0600a01": "「又舍利子！若或有人，雖遇如來大師出世，於",
    "T17n0757_003:0600a02": "苦法、樂法、非苦樂法，悉以淨心宣說正語，是",
    "T17n0757_003:0600a03": "人返以為妄失法。舍利子！不應以佛正語為",
    "T17n0757_003:0600a04": "妄失法。何以故？如來大師出現世間，於苦樂",
    "T17n0757_003:0600a05": "法、非苦樂法，悉以淨心，宣說正語，是無妄失",
    "T17n0757_003:0600a06": "法。「舍利子！如賢劫中，有四如來，出現世間。如",
    "T17n0757_003:0600a07": "是四佛聲聞弟子，次第至今壽命百歲，彼彼",
    "T17n0757_003:0600a08": "所有念行慧壽，皆悉具足。譬如力士持挽硬",
    "T17n0757_003:0600a09": "弓端直而射，悉獲中的。舍利子！前三如來聲",
    "T17n0757_003:0600a10": "聞弟子，亦復如是。念行慧壽，皆悉具足，彼彼",
    "T17n0757_003:0600a11": "皆能於日日中，親近請問諸法之義。舍利子！",
    "T17n0757_003:0600a12": "今我法中，聲聞弟子，一能請問，而無有載。",
    "T17n0757_003:0600a13": "又復一聞我說，不能於中審解所說文句義",
    "T17n0757_003:0600a14": "理，況復末世餘諸弟子？若時飲食，嗜著其味，",
    "T17n0757_003:0600a15": "睡眠疲倦，運動憩止，大小便事，諸所施作，",
    "T17n0757_003:0600a16": "時悉妨廢。舍利子！前之三佛聲聞弟子，壽量",
    "T17n0757_003:0600a17": "長遠，今壽百歲，極為迅速。舍利子！過百歲時，",
    "T17n0757_003:0600a18": "勝慧辯才，有所減失。舍利子！彼時聲聞弟子，",
    "T17n0757_003:0600a19": "以如來大師出世所說正語，為妄失法。舍利",
    "T17n0757_003:0600a20": "子！彼不應以佛說正語而為妄失。何以故？如",
    "T17n0757_003:0600a21": "來大師出現世間，於苦樂法、非苦樂法，悉以",
    "T17n0757_003:0600a22": "淨心所說正語，是無妄失法。」",
    "T17n0757_003:0600a23": "爾時會中有一尊者，名曰龍護。去佛不遠，執",
    "T17n0757_003:0600a24": "孔雀扇，侍佛之側。時即置扇，前詣佛所，合掌",
    "T17n0757_003:0600a25": "頂禮，而白佛言：「我今得聞此正法已，身毛悚",
    "T17n0757_003:0600a26": "豎，生大歡喜。世尊！此經何名？我等云何奉",
    "T17n0757_003:0600a27": "持？」佛言：「龍護！今此正法，名『身毛喜豎』。如是名",
    "T17n0757_003:0600a28": "字，汝當受持。」",
    "T17n0757_003:0600a29": "佛說是經已，毘舍離國最勝大城最勝林中，",
    "T17n0757_003:0600b01": "諸苾芻眾，聞佛所說，歡喜信受。",
    "T17n0757_003:0600b02": "佛說身毛喜豎經卷下"
}