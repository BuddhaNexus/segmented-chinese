{
    "T46n1912_008:0389a02": "止觀輔行傳弘決卷第八之一",
    "T46n1912_008:0389a04": "唐毘陵沙門湛然述",
    "T46n1912_008:0389a05": "釋煩惱境者。自此以下現文六境及略三",
    "T46n1912_008:0389a06": "境。咸是發得。此九境外所起煩惱。乃至四弘",
    "T46n1912_008:0389a07": "但屬陰境三陰所攝。是故尋常非無煩惱乃",
    "T46n1912_008:0389a08": "至發心。亦並須觀非不名境。今文謂辯",
    "T46n1912_008:0389a09": "觀陰發得。故須辯異。讀者行者無惛本宗。",
    "T46n1912_008:0389a10": "如前七隻分別中。云此之十境是三障攝。",
    "T46n1912_008:0389a11": "非即現在所起三障。現三障者。如大經第十",
    "T46n1912_008:0389a12": "云。菩薩摩訶薩求種智者。為除眾生三種",
    "T46n1912_008:0389a13": "障故。煩惱障者。所謂三毒纏蓋八慢四邪等。",
    "T46n1912_008:0389a14": "業障者。謂五無間報障者。謂三惡道誹謗",
    "T46n1912_008:0389a15": "正法及一闡提。故知舉惡能障。故名為障。",
    "T46n1912_008:0389a16": "今以流類攝彼後兩。初總明來意中。先結",
    "T46n1912_008:0389a17": "前生後。上陰下結前。而觀察下生後。次",
    "T46n1912_008:0389a18": "前訶欲下正明來意。先且與上諸文辯異。",
    "T46n1912_008:0389a19": "有法譬合。初明與上方便中訶欲棄蓋辯",
    "T46n1912_008:0389a20": "異。次與上陰境辯異。上之欲蓋及陰入",
    "T46n1912_008:0389a21": "中。雖有惑相未過增盛非煩惱境。故訶欲",
    "T46n1912_008:0389a22": "中且知五塵是生行者貪欲之緣。生欲是",
    "T46n1912_008:0389a23": "過。因過生罪是故須訶。蓋中但是緣落謝",
    "T46n1912_008:0389a24": "塵妨於入觀。應須捨棄。又此二五若訶若",
    "T46n1912_008:0389a25": "棄。但成方便未正用觀。前觀陰入觀於",
    "T46n1912_008:0389a26": "報陰。報陰無記於彼陰上求於妙解。故彼",
    "T46n1912_008:0389a27": "陰境未名煩惱。又前別歷一心文中。雖觀",
    "T46n1912_008:0389a28": "貪瞋非今境意。但是現起善惡諸惑。皆陰入",
    "T46n1912_008:0389a29": "攝。是以因陰所起煩惱。皆名陰境。今境必",
    "T46n1912_008:0389b01": "須因觀陰發。發重貪等方名今境。從今",
    "T46n1912_008:0389b02": "觀去。正舉今境異陰蓋等。故云起重貪瞋。",
    "T46n1912_008:0389b03": "從如鐵下舉譬也。鐵如陰火如觀。陰未遇",
    "T46n1912_008:0389b04": "觀宿惑冥伏。故云但黑。因觀陰境陰解",
    "T46n1912_008:0389b05": "未生。習起異前故曰赫然。又報法下次辯",
    "T46n1912_008:0389b06": "難易。更牒欲蓋及以陰入。與今煩惱總辯",
    "T46n1912_008:0389b07": "難易。故欲蓋之體通屬陰入。故與陰入通",
    "T46n1912_008:0389b08": "名尋常。何者下別釋也。與前三法對辯難",
    "T46n1912_008:0389b09": "易。初正明相對中先法次譬。法中出前三",
    "T46n1912_008:0389b10": "毒與今對辯。前是報法及現煩惱。是故易",
    "T46n1912_008:0389b11": "息。今發既重是故難制。倒想是癡。貪者可",
    "T46n1912_008:0389b12": "見。言死馬者。十誦初戒天魔欲壞難提。變",
    "T46n1912_008:0389b13": "為女人誘至馬所。便隱形去。是人欲盛乃",
    "T46n1912_008:0389b14": "至不簡。此惑下更辯助緣。所發煩惱已過",
    "T46n1912_008:0389b15": "於常。復加外緣致令狂逸。譬如下舉譬",
    "T46n1912_008:0389b16": "也。流水如陰法。用觀如概木動習如[泳-永+豹]",
    "T46n1912_008:0389b17": "起。漣漪等者。風行而流水成文。今以木概",
    "T46n1912_008:0389b18": "彼風行急流蹙水[泳-永+豹]起。又漣漪者重波也。",
    "T46n1912_008:0389b19": "波上又波故曰重波。[泳-永+豹]者本音豹字。即豹",
    "T46n1912_008:0389b20": "變也。今是水起借從水作。健人譬意與水大",
    "T46n1912_008:0389b21": "同。煩惱下合譬也。如觸臥師子下更重以譬",
    "T46n1912_008:0389b22": "釋成前譬。若不下結勸令識。非唯下明因",
    "T46n1912_008:0389b23": "境起過。如第五卷云隨之牽人向惡。即",
    "T46n1912_008:0389b24": "此意也。次正釋中初釋相者。先釋名中有",
    "T46n1912_008:0389b25": "二解。初合字釋者。三毒是能煩。心神是所",
    "T46n1912_008:0389b26": "煩。次分字解。煩為能煩惱為所惱。當知通",
    "T46n1912_008:0389b27": "名通於見思。此一往分下明鈍中有利。如",
    "T46n1912_008:0389b28": "蟲獸凡夫亦能起我。我即是利雖利屬鈍。",
    "T46n1912_008:0389b29": "故云實不推理乃至自大。蠕者小蟲有識能",
    "T46n1912_008:0389c01": "動者也。舉螫等者蟹類也。埤蒼云。其一螫遍",
    "T46n1912_008:0389c02": "大。名為擁劍。亦名執火以螯赤故。亦如",
    "T46n1912_008:0389c03": "螳蜋拒轍等是。鬐者項毛也。說文云。馬鬐",
    "T46n1912_008:0389c04": "鬣也。如狼等瞋必張鬐怒曰。此舉蟲等劣",
    "T46n1912_008:0389c05": "類以況於人。此尚計我何況人耶。底下凡",
    "T46n1912_008:0389c06": "劣下舉鈍使凡夫而亦有利。五利至何嘗",
    "T46n1912_008:0389c07": "等者。次明利中有鈍。如諸外道依於諸",
    "T46n1912_008:0389c08": "見而起瞋恚。若未發禪來等者。問。如佛弟",
    "T46n1912_008:0389c09": "子次第修人亦未發禪。何故名為須陀洹",
    "T46n1912_008:0389c10": "人所斷見惑。答。今判利鈍約現發見見所",
    "T46n1912_008:0389c11": "起惑。如未得禪來縱起宿習所有煩惱。及",
    "T46n1912_008:0389c12": "因現陰起於我見。仍屬鈍使。初果所斷",
    "T46n1912_008:0389c13": "凡夫共有。冥伏在身障真無漏。若見諦理",
    "T46n1912_008:0389c14": "此惑自除。故名此惑以之為見。故不同於",
    "T46n1912_008:0389c15": "禪後所起。若諸外道由未見諦。得禪定已",
    "T46n1912_008:0389c16": "雖斷鈍使。仍未曾斷一毫見惑。見惑現行。",
    "T46n1912_008:0389c17": "故不同於未發禪來所有見惑及冥伏者。",
    "T46n1912_008:0389c18": "是故不以八十八使中見惑為例。故八十",
    "T46n1912_008:0389c19": "八使義屬陰境所攝。對簡利鈍方受見名。",
    "T46n1912_008:0389c20": "復異禪後見惑之相。今但對禪後見簡。故",
    "T46n1912_008:0389c21": "云若得禪起見。縱有貪瞋同屬於利。如兩",
    "T46n1912_008:0389c22": "學人下舉例也。得語如鈍得意如利。二俱",
    "T46n1912_008:0389c23": "得語得意諍強。二俱計我得禪見盛。若發",
    "T46n1912_008:0389c24": "下簡示境體。身中雖具八十八使。然所起",
    "T46n1912_008:0389c25": "者但屬鈍使而在今境。若利中下次判根",
    "T46n1912_008:0389c26": "條。先且徵起也。若利中有鈍。斷見惑人但",
    "T46n1912_008:0389c27": "名斷利。利中之鈍此惑應在。若不爾者。利",
    "T46n1912_008:0389c28": "中有鈍不名為鈍。故次引毘曇釋云。利",
    "T46n1912_008:0389c29": "雖有鈍此鈍屬利。從於利使背上而起。底",
    "T46n1912_008:0390a01": "下之人雖起於利。此利屬鈍。從於鈍使背",
    "T46n1912_008:0390a02": "上而起。故云思惟亦如是。若開等者次明",
    "T46n1912_008:0390a03": "開合。開為八萬合但三毒。八萬既不出於",
    "T46n1912_008:0390a04": "三毒。今觀三毒即觀八萬。為是義故須",
    "T46n1912_008:0390a05": "辯開合。三毒下明為障不同。初明四分",
    "T46n1912_008:0390a06": "俱能障定。唯有無記不屬善惡。即不障",
    "T46n1912_008:0390a07": "定。是即不障定者仍屬陰境。若為障者兩",
    "T46n1912_008:0390a08": "屬不同。謂發不發。如前簡也。經云下引大",
    "T46n1912_008:0390a09": "品證無記不障。即師子等定所入散心。此",
    "T46n1912_008:0390a10": "並依毘曇意也。次依成論人意亦許毘曇",
    "T46n1912_008:0390a11": "四分俱散。而不云四分俱障。但云散中無",
    "T46n1912_008:0390a12": "不並有相應癡惑。故云散兼無知。能障定",
    "T46n1912_008:0390a13": "者則在於癡。若爾下難成論人。四分俱散。",
    "T46n1912_008:0390a14": "散兼無知。癡能障定。此相應癡。癡必瞋欲。",
    "T46n1912_008:0390a15": "癡既障定。癡有瞋欲何不障定。而獨立云",
    "T46n1912_008:0390a16": "癡能障定。今釋下今家正解。言別意者。如",
    "T46n1912_008:0390a17": "上釋蓋隨人不同。若貪重者貪即為蓋。瞋",
    "T46n1912_008:0390a18": "癡為障亦復如是。故今為障准彼應知。故",
    "T46n1912_008:0390a19": "毘曇家所引大品以為證者。是義不然。彼",
    "T46n1912_008:0390a20": "大品經明超越三昧。從滅定起入散心中。",
    "T46n1912_008:0390a21": "故言此散而不障定。今所論散障與不障。",
    "T46n1912_008:0390a22": "應辯凡夫所有三毒。如何引於羅漢勝定",
    "T46n1912_008:0390a23": "出散等相。但煩惱下明今辯相為所觀境。",
    "T46n1912_008:0390a24": "但云四分相實未周。若論自行足得為",
    "T46n1912_008:0390a25": "境。故引法華明觀境意。意在除棄分別",
    "T46n1912_008:0390a26": "非急。言二十年者。疏有多解。見思未除大",
    "T46n1912_008:0390a27": "機未熟。故二十年且令除糞。又破見惑用",
    "T46n1912_008:0390a28": "一無礙一解脫。破思惟惑用九無礙九解",
    "T46n1912_008:0390a29": "脫。合為二十。又二道中斷結總名二十。又",
    "T46n1912_008:0390b01": "上分下分總名二十。又依二使人共斷見",
    "T46n1912_008:0390b02": "思。亦名二十。初解即以離繫得數而辯二",
    "T46n1912_008:0390b03": "十。後解並以二義而為二十。若爾下釋疑。",
    "T46n1912_008:0390b04": "疑云。若意在除棄。五百羅漢豈非除棄。而",
    "T46n1912_008:0390b05": "婆沙中種種分別耶。為持下釋疑。五百本於",
    "T46n1912_008:0390b06": "一門入道。亦未分別得羅漢已。為持佛",
    "T46n1912_008:0390b07": "法使久住故。既為眾首須通外難。是故",
    "T46n1912_008:0390b08": "五百廣演分別。若不為眾首縱成羅漢。非",
    "T46n1912_008:0390b09": "入假位亦未必須種種分別。復次下。明此",
    "T46n1912_008:0390b10": "惑相。正為十觀所觀之境。是故須辯是通",
    "T46n1912_008:0390b11": "是別思議不思議等。既云各具四分。今境但",
    "T46n1912_008:0390b12": "是鈍中四分。今文語略不暇簡之。但且簡",
    "T46n1912_008:0390b13": "通別等耳。若委簡者。屬陰利鈍非今所觀。",
    "T46n1912_008:0390b14": "所發利鈍是今所觀。所發復二。禪後之利屬",
    "T46n1912_008:0390b15": "下見境。見慢業外是今所觀。初辯通別中。",
    "T46n1912_008:0390b16": "云利鈍合各為四分者。為對前開為八萬",
    "T46n1912_008:0390b17": "故。故今云合但有四分。界外既立四分之",
    "T46n1912_008:0390b18": "名。開合之義義同界內。但是別惑異界內",
    "T46n1912_008:0390b19": "耳。若作相關等者。次辯思議不思議等。",
    "T46n1912_008:0390b20": "明向通別隨教不同。若作相關即是別義。",
    "T46n1912_008:0390b21": "不明相即故曰相關。通惑如枝枝謂枝葉。",
    "T46n1912_008:0390b22": "別惑為本本謂根本。枝本但得相關而已。",
    "T46n1912_008:0390b23": "即別義也。若作不思議者。應云通惑如華法",
    "T46n1912_008:0390b24": "性如空。以眼病故於空見華。若能體病",
    "T46n1912_008:0390b25": "知華即空空華體同。即圓義也。已如第一卷",
    "T46n1912_008:0390b26": "以三止觀結發心中說。故知思議不思議",
    "T46n1912_008:0390b27": "二皆觀界內通惑為境。以所發者必非別",
    "T46n1912_008:0390b28": "惑故也。下起觀中先明思議。故今預辯亦",
    "T46n1912_008:0390b29": "雙明之。意在相即。於通惑上二義俱通。故",
    "T46n1912_008:0390c01": "云若作。次釋因緣有三。如後說者。謂習等",
    "T46n1912_008:0390c02": "三。起相下先以四句判其起相。於中先列",
    "T46n1912_008:0390c03": "四句。次判境相。前文雖復辯其離合通別",
    "T46n1912_008:0390c04": "等義。而未明內心起之相狀。故於此中重",
    "T46n1912_008:0390c05": "辯起相。故知今起異於欲蓋及陰入等。因",
    "T46n1912_008:0390c06": "緣下正明因緣。集因謂因熏習相續為緣。意",
    "T46n1912_008:0390c07": "業為因身口惡行為緣。魔行為因十軍攝擒",
    "T46n1912_008:0390c08": "為緣。有此三故今修道品。此三復發又名",
    "T46n1912_008:0390c09": "為緣。初集有法譬合也。言道品者。秖是正",
    "T46n1912_008:0390c10": "觀陰入境耳。順流曰沿。不修觀故順生",
    "T46n1912_008:0390c11": "死流。若修道下即現在觀陰復發宿種。逆流",
    "T46n1912_008:0390c12": "曰泝。有即二十五有。謂四域四惡趣。六欲",
    "T46n1912_008:0390c13": "并梵王。四禪四無色。無想五那含。嵬謂崔嵬",
    "T46n1912_008:0390c14": "高起貌也。嵬字(五回五非五韋三切)惑被觀制是故嵬",
    "T46n1912_008:0390c15": "起。次明業中。那者何也。卓者高也。業相已",
    "T46n1912_008:0390c16": "起名為成就。品位不成名為不立。譬中云",
    "T46n1912_008:0390c17": "如河等者。湉水定也。無水者非也。波如連",
    "T46n1912_008:0390c18": "山者。莊子云。白波如山。文選海賦云。波如",
    "T46n1912_008:0390c19": "連山。陰境如河湉。修觀如風起。惑發如大",
    "T46n1912_008:0390c20": "波。縱身口如擲帆。失一心如放柁。由此",
    "T46n1912_008:0390c21": "放擲行船破壞。若心柁決斷正身口帆。則正",
    "T46n1912_008:0390c22": "觀船必免業敗。過煩惱河至涅槃岸。次明",
    "T46n1912_008:0390c23": "魔中言十軍者。大論釋四魔中問曰。何處",
    "T46n1912_008:0390c24": "釋煩惱為魔。答。如雜寶藏經中佛說偈語",
    "T46n1912_008:0390c25": "魔言。",
    "T46n1912_008:0390c26": "　欲是汝初軍　　憂愁為第二",
    "T46n1912_008:0390c27": "　饑渴第三軍　　渴愛為第四",
    "T46n1912_008:0390c28": "　第五睡眠軍　　怖畏為第六",
    "T46n1912_008:0390c29": "　疑為第七軍　　含毒為第八",
    "T46n1912_008:0391a01": "　第九利養軍　　著虛誑名聞",
    "T46n1912_008:0391a02": "　第十軍自高　　輕慢出家人",
    "T46n1912_008:0391a03": "　諸天世間人　　無能破之者",
    "T46n1912_008:0391a04": "　我以智慧力　　摧伏汝軍眾",
    "T46n1912_008:0391a05": "　汝雖不欲放　　利汝不到處",
    "T46n1912_008:0391a06": "今煩惱起由魔為緣。以此十軍遮邏行人。",
    "T46n1912_008:0391a07": "不令出界故即屬下魔境所攝。是故所起",
    "T46n1912_008:0391a08": "雖是煩惱非煩惱攝。但名十軍。並由魔立",
    "T46n1912_008:0391a09": "故曰魔軍。喻海等者。縱無前二魔能擊動。",
    "T46n1912_008:0391a10": "流如習種風如業力吸如魔扇。吸者內息",
    "T46n1912_008:0391a11": "也。水隨息入故曰吸水。大論第七云。五百",
    "T46n1912_008:0391a12": "賈客入海采寶。值須摩竭魚王開口。船去",
    "T46n1912_008:0391a13": "甚疾。船師問樓上人。何所見耶。答言。見三",
    "T46n1912_008:0391a14": "日及大白山。水流奔趣如入大坑。船師云。",
    "T46n1912_008:0391a15": "三日者。一是實日二是魚目。白山是魚齒。水",
    "T46n1912_008:0391a16": "奔是入魚口。我曹了矣。時船中人各稱所",
    "T46n1912_008:0391a17": "事都無所驗。中有優婆塞語眾人言。吾等",
    "T46n1912_008:0391a18": "當共稱佛名字。佛為無上救苦厄者。眾人",
    "T46n1912_008:0391a19": "一心共稱南無佛。是魚先世曾受五戒得",
    "T46n1912_008:0391a20": "宿命智。聞佛名字即自悔責。魚便合口眾",
    "T46n1912_008:0391a21": "人命存。魔扇如摩竭吸水。重惑如水流奔",
    "T46n1912_008:0391a22": "趣。身口散善所不能制。如不可以力拒。",
    "T46n1912_008:0391a23": "唯寂照止觀能達。如專稱佛名。次總以火",
    "T46n1912_008:0391a24": "譬者如文。魔業下簡示境處。雖通列三今",
    "T46n1912_008:0391a25": "唯觀集。次明治法。初明大小兩乘治法不",
    "T46n1912_008:0391a26": "同。次約四悉以判大小。初文先小次大。初",
    "T46n1912_008:0391a27": "明小中先略標列。次示闕文處所。將五門",
    "T46n1912_008:0391a28": "禪對治四分。唯闕治障道一故指在下",
    "T46n1912_008:0391a29": "文。即業境中六蔽及障不障等是也。對治等",
    "T46n1912_008:0391b01": "五具如助道記中。此但更加不轉一種。彼",
    "T46n1912_008:0391b02": "治六蔽此對四分。句數多少准說可知。今",
    "T46n1912_008:0391b03": "對治中云十二者。此下文中十法成觀第七",
    "T46n1912_008:0391b04": "對治文中具釋也。不淨實觀如上第七助治",
    "T46n1912_008:0391b05": "攝法中說。亦如華首選擇長者。假想如下禪",
    "T46n1912_008:0391b06": "境中說。但彼發今修以此為異。餘慈心等具",
    "T46n1912_008:0391b07": "如禪境。初病不轉而治轉者。如不淨境轉",
    "T46n1912_008:0391b08": "為親想。即指親想以之為淨。不應於親",
    "T46n1912_008:0391b09": "起欲想。故。即此不淨而生親想。名為慈觀。",
    "T46n1912_008:0391b10": "慈若轉為不淨觀者。即見父母胮脹爛壞親",
    "T46n1912_008:0391b11": "不應瞋。況令爛壞。癡中修因緣為治。癡",
    "T46n1912_008:0391b12": "若不破却用邪慧思邊無邊。此獨頭癡心",
    "T46n1912_008:0391b13": "多沈沒。故用思惟以為對治。此邊無邊是",
    "T46n1912_008:0391b14": "六十二中未來四句。本是邪慧今翻成治。若",
    "T46n1912_008:0391b15": "用數息不能治散。應思出世無漏法相。",
    "T46n1912_008:0391b16": "緣於雜境散亂便息。四藥互轉為十二句。",
    "T46n1912_008:0391b17": "俱轉為轉亦名為對。准前可知。次明大乘",
    "T46n1912_008:0391b18": "非對等者。唯第一義如阿伽陀藥。此且一",
    "T46n1912_008:0391b19": "往奪小以明治相。未論具用諸教互治。及",
    "T46n1912_008:0391b20": "以對治治攝法等。在下修觀第七門中。今此",
    "T46n1912_008:0391b21": "且用第一義治。名為阿伽陀治。此大乘治",
    "T46n1912_008:0391b22": "具如上文隨自意中觀貪欲等。故下誡言。善",
    "T46n1912_008:0391b23": "取其意。若失意者。具如隨自意中師資之",
    "T46n1912_008:0391b24": "失。次云小乘中多用下。以四悉判治。大論",
    "T46n1912_008:0391b25": "云。餘經多用三悉檀。即指三藏經名之為",
    "T46n1912_008:0391b26": "餘若通論者。大小俱四。今捨通從別故且",
    "T46n1912_008:0391b27": "依論。前陰入中意亦如是。雖復通具但在",
    "T46n1912_008:0391b28": "通圓。藏別必無用第一義而為治也。空無",
    "T46n1912_008:0391b29": "生中等者。正宗無生第一義相。如夢中救",
    "T46n1912_008:0391c01": "火能所俱無。次修止觀者。從此已下訖菩",
    "T46n1912_008:0391c02": "薩境。觀法同前。但對境有殊隨病別說。今",
    "T46n1912_008:0391c03": "先正明十觀。次會異名。先十法者。先思議",
    "T46n1912_008:0391c04": "境中。畜以無慚為本。故使亡於禮度。禮度",
    "T46n1912_008:0391c05": "在人。故失禮度名失人種。亦慳他家者。",
    "T46n1912_008:0391c06": "非但己境不欲人侵。亦不欲人侵他欲境。",
    "T46n1912_008:0391c07": "鬼以慳貪為本。復以諂故慳他。鴆陷者。陷",
    "T46n1912_008:0391c08": "他如鴆故也。郭注山海經及廣雅云。其鳥",
    "T46n1912_008:0391c09": "身有毒。大如鶚紫綠色。頸長嘴赤。長七八",
    "T46n1912_008:0391c10": "寸而食蛇。雄名運日雌名陰諧。以其尾歷",
    "T46n1912_008:0391c11": "食食則殺人。故以言之。婚者昏也。昏時行",
    "T46n1912_008:0391c12": "禮故曰婚也。爾雅云。婿名為姻婦名為婚。",
    "T46n1912_008:0391c13": "娉者娶也。周禮曰。眾來曰頫寡來曰娉。頫",
    "T46n1912_008:0391c14": "字(土調切)娉者。謂執玉帛而趣問也。撙節",
    "T46n1912_008:0391c15": "者。有禮儀也。禮云。君子恭敬撙節。鄙人",
    "T46n1912_008:0391c16": "欲麁者。如難陀等。又觀欲心訶棄等者。棄",
    "T46n1912_008:0391c17": "如棄蓋中。呵如呵欲中。以呵棄故發得",
    "T46n1912_008:0391c18": "初禪。雖勝難陀尚未出色。又若觀欲是",
    "T46n1912_008:0391c19": "蔽而行於捨。乃至癡者。略舉六中初後二",
    "T46n1912_008:0391c20": "蔽。次不思議中。先正釋。次銷諸經意以釋",
    "T46n1912_008:0391c21": "成妙境。初正釋中先引經立境。次釋。釋中",
    "T46n1912_008:0391c22": "初略明進不。次引淨名不斷等釋不隨等。",
    "T46n1912_008:0391c23": "次引不住等釋不斷等。初文正以淨名轉",
    "T46n1912_008:0391c24": "釋無行者。不斷癡故起於三明。癡即無明",
    "T46n1912_008:0391c25": "無明即明。不同二乘斷於無明起小三明。",
    "T46n1912_008:0391c26": "不斷愛故起八解脫。愛是繫縛繫縛即脫。",
    "T46n1912_008:0391c27": "不同二乘斷貪愛已起小八脫。於明於脫",
    "T46n1912_008:0391c28": "諸法具足。是故不同凡夫二乘。及教道中諸",
    "T46n1912_008:0391c29": "教菩薩。次引不住等釋不斷等者。先列句。",
    "T46n1912_008:0392a01": "次所以者何下釋。初釋經意開為四句。次",
    "T46n1912_008:0392a02": "從今言下。開為八句。初四句者。初釋經",
    "T46n1912_008:0392a03": "斥過。彼經本立不思議意。正為菩薩兼斥",
    "T46n1912_008:0392a04": "偏邪。今欲明不思議境。亦先斥偏邪。次立",
    "T46n1912_008:0392a05": "妙境。故判凡小住於第一第二句失。次從",
    "T46n1912_008:0392a06": "不斷煩惱下斥於邪偽。即是住於第三第四",
    "T46n1912_008:0392a07": "句失。初凡夫下斥凡夫中云很戾等者。很",
    "T46n1912_008:0392a08": "者諍訟也。亦戾也。戾者曲也。如犬出戶而",
    "T46n1912_008:0392a09": "身曲。此悷字悲吟也。非今意。馴者。字林云。",
    "T46n1912_008:0392a10": "性行調馴。馴字(餘輪切)亦旬音。二乘下次斥小。",
    "T46n1912_008:0392a11": "阿羅漢者下重辯小失。三界惑盡無惑可",
    "T46n1912_008:0392a12": "調。此釋不調意也。不同大乘不生不生名",
    "T46n1912_008:0392a13": "為不調。以用拙智分斷通惑。通惑盡處分",
    "T46n1912_008:0392a14": "明不調。此之不調正名為調。從焦種去更",
    "T46n1912_008:0392a15": "斥小失。故淨名云。如焦穀芽。亦如迦葉見",
    "T46n1912_008:0392a16": "諸菩薩不思議事。乃自鄙云。我等於此已如",
    "T46n1912_008:0392a17": "敗種。菩薩下舉勝況劣以辯於得。初雙立。",
    "T46n1912_008:0392a18": "次雙釋。釋中先釋有勇中。云如華在泥等",
    "T46n1912_008:0392a19": "者。經云。高原陸地不生蓮華。卑濕淤泥乃",
    "T46n1912_008:0392a20": "生此華。故知涅槃高原不生菩薩大悲之",
    "T46n1912_008:0392a21": "華。生死泥中乃有菩薩利他勝用。雖在生",
    "T46n1912_008:0392a22": "死而生死不染。醫譬大同。又華譬菩薩身",
    "T46n1912_008:0392a23": "輪。醫譬菩薩意輪。亦可俱譬菩薩三輪。故",
    "T46n1912_008:0392a24": "大論云。佛如大醫王。經教如藥方。僧如看",
    "T46n1912_008:0392a25": "病人。故知至佛方名大醫。又云。菩薩化生",
    "T46n1912_008:0392a26": "雖見眾生種種煩惱不肯受化。反瞋菩薩。",
    "T46n1912_008:0392a27": "菩薩爾時猶如大醫治人鬼病。病者反罵醫",
    "T46n1912_008:0392a28": "於爾時不責病者同其瞋恚。即知其人為",
    "T46n1912_008:0392a29": "鬼所使。菩薩亦爾。知諸眾生為煩惱鬼之",
    "T46n1912_008:0392b01": "所驅使。次釋不味中。云如鳥飛空等者。菩",
    "T46n1912_008:0392b02": "薩摩訶薩斷惑入空而不住空。必應出假",
    "T46n1912_008:0392b03": "利益眾生。初淤泥喻喻苦不能污。次療病",
    "T46n1912_008:0392b04": "喻喻集不能染。後鳥飛喻喻不著滅道。文",
    "T46n1912_008:0392b05": "中雖對出假菩薩。正意為成不思議境。即",
    "T46n1912_008:0392b06": "成出假不思議用。故以菩薩異於二邊。正",
    "T46n1912_008:0392b07": "顯真常中道妙境。前引淨名。初文既云不",
    "T46n1912_008:0392b08": "斷癡愛起於明脫。當知此文須約無作",
    "T46n1912_008:0392b09": "以明菩薩真應自在。不斷煩惱下斥邪偽",
    "T46n1912_008:0392b10": "也。初正斥不住第三第四句失。於中初正",
    "T46n1912_008:0392b11": "辯第三第四句失。次重辯第四句失。初",
    "T46n1912_008:0392b12": "辯第三第四句者。先標出所迷句相。次以",
    "T46n1912_008:0392b13": "結前兼生後失。次今末代癡人下斥失。言",
    "T46n1912_008:0392b14": "刻核太過者。大經第十云。善男子。譬如有",
    "T46n1912_008:0392b15": "人食庵羅果吐核置地。而復念言。是核甘",
    "T46n1912_008:0392b16": "味。即便還取破而嘗之。其味甚苦。心生悔",
    "T46n1912_008:0392b17": "恨恐失果種。即便收拾種之於地。勤加修",
    "T46n1912_008:0392b18": "治以酥油乳酪。隨時溉灌寧可生不。不",
    "T46n1912_008:0392b19": "也世尊。假使天降無上甘露猶亦不生。不",
    "T46n1912_008:0392b20": "生者名一闡提。嘗者試味也。末代癡人亦",
    "T46n1912_008:0392b21": "復如是。聞不斷等以為雙非。謂此雙非不",
    "T46n1912_008:0392b22": "礙雙住。以為無礙。便背二邊行於無礙。",
    "T46n1912_008:0392b23": "背調伏法如失甘味。背不調伏如失果",
    "T46n1912_008:0392b24": "種。菩薩不爾。得明脫故。故曰雙非。雙照",
    "T46n1912_008:0392b25": "二邊化益無窮。故曰雙住。故知癡人但背",
    "T46n1912_008:0392b26": "如來伏惑方便。名不住調。縱於生死不住",
    "T46n1912_008:0392b27": "觀察。名不住不調。故知此人二種俱失。失",
    "T46n1912_008:0392b28": "第四句謂不礙於調不調也。聞於雙非謂",
    "T46n1912_008:0392b29": "不礙雙住。廣行非法而為雙住。故知即是",
    "T46n1912_008:0392c01": "失第三句。此是下以譬結失。斥前無礙惡",
    "T46n1912_008:0392c02": "空。噉鹽太過者。鹽者。此土齊靈公臣煮海",
    "T46n1912_008:0392c03": "為鹽。彼方久有。言不識者應是有鹽之始。",
    "T46n1912_008:0392c04": "或是假設為譬。故大論十八云。如田舍人初",
    "T46n1912_008:0392c05": "不識鹽。見人種種菜肉之中而皆著鹽。問",
    "T46n1912_008:0392c06": "他人言。何故爾耶。答曰。此鹽能令諸味皆",
    "T46n1912_008:0392c07": "美。是人便念。鹽既能令諸味皆美自味必",
    "T46n1912_008:0392c08": "多。便空器滿口食之。鹹苦傷口。而怪他言。",
    "T46n1912_008:0392c09": "汝何故言鹽能作美。他言。癡人。此當籌量",
    "T46n1912_008:0392c10": "多少。和之令美。云何全食。無智之人聞空",
    "T46n1912_008:0392c11": "解脫門。不行諸功德但欲得空。是為邪",
    "T46n1912_008:0392c12": "見斷諸善根。若解空三昧則知諸義不相",
    "T46n1912_008:0392c13": "違背。能知是事即般若力。若得般若入一",
    "T46n1912_008:0392c14": "切法皆不邪見。又論九十九云。譬如有人",
    "T46n1912_008:0392c15": "食醬太過。譬不行五度但行般若。有欲",
    "T46n1912_008:0392c16": "著故但生邪見。不能增進一切善法。應",
    "T46n1912_008:0392c17": "以五度和合功德。具足義味方名無礙。今",
    "T46n1912_008:0392c18": "文失於雙非等意。義亦同之。當知失意之",
    "T46n1912_008:0392c19": "人行於無礙。非但失於諸法中味。亦乃傷",
    "T46n1912_008:0392c20": "於常住之口。如貪鹽醬失味殞身。經云下",
    "T46n1912_008:0392c21": "引證也。初引無行證乖法之失。次引大經",
    "T46n1912_008:0392c22": "以非修往驗。此人下總斥。復有行人下重",
    "T46n1912_008:0392c23": "辯第四句人。同第二句失。不住調與不",
    "T46n1912_008:0392c24": "調望求中道。雖求中道此但成住於第二",
    "T46n1912_008:0392c25": "句故。是故名失。次北方下結北方雙具三",
    "T46n1912_008:0392c26": "四句失。文中雖結成住第一第二句失。此",
    "T46n1912_008:0392c27": "失本從第三第四句生。又初學中觀下結失",
    "T46n1912_008:0392c28": "之相。初結雙住即成失者。一切經論不云",
    "T46n1912_008:0392c29": "初心斷於貪欲。又云修中非圓非漸。是故",
    "T46n1912_008:0393a01": "相違。況復爾後恣行無礙。周家下引事為",
    "T46n1912_008:0393a02": "驗。如前隨自意中引宇文邕等。皆第四句",
    "T46n1912_008:0393a03": "失。亦是住不調及住調者。是住雙住及雙住",
    "T46n1912_008:0393a04": "失。初學中觀斷於貪欲似住於調。住調",
    "T46n1912_008:0393a05": "無益放心入惡。名住不調。是人執中以",
    "T46n1912_008:0393a06": "為不住調與不調。後復縱心成住不調。",
    "T46n1912_008:0393a07": "并前乃成住於調不調失。何關不住等者。",
    "T46n1912_008:0393a08": "正斥雙非之失。是名大礙等者。斥前住第",
    "T46n1912_008:0393a09": "三第四句無礙之失。此並失於淨名無行經",
    "T46n1912_008:0393a10": "意。如是下總結前文四句。復成住第二句",
    "T46n1912_008:0393a11": "失故云不調。是故皆失不思議意。從今言",
    "T46n1912_008:0393a12": "下廣開八句攝一切法成不思議。先列兩",
    "T46n1912_008:0393a13": "四句。何以故下釋也。先釋不住四句。初之二",
    "T46n1912_008:0393a14": "句可解。次第三句云即中故不住兩亦者。",
    "T46n1912_008:0393a15": "兩亦即是中道雙照。雙非即是中道雙遮。以",
    "T46n1912_008:0393a16": "雙照故不住雙非。以雙非故不住雙照。",
    "T46n1912_008:0393a17": "總而言之。秖是非一二三而一二三。次雖",
    "T46n1912_008:0393a18": "不住下明住四句與不住四句相入相即。住",
    "T46n1912_008:0393a19": "不住中各但舉初二兩句。等取餘二。準文",
    "T46n1912_008:0393a20": "具義。亦應更釋住四句已方與不住四句。",
    "T46n1912_008:0393a21": "相入相即。為避煩文故便明相即。準不住",
    "T46n1912_008:0393a22": "義釋住四句者。即空故住調伏。即假故住",
    "T46n1912_008:0393a23": "不調伏。雙非故住第三句。雙照故住第四",
    "T46n1912_008:0393a24": "句。問。住與不住俱有第三第四兩句並是",
    "T46n1912_008:0393a25": "遮照。二文何別。答。不住是不住遮照。住中",
    "T46n1912_008:0393a26": "是住於遮照。雖有住與不住並是中道體",
    "T46n1912_008:0393a27": "用。住是中道之用。不住是中道之體。若準此",
    "T46n1912_008:0393a28": "意亦應更問。住與不住俱有第一第二與",
    "T46n1912_008:0393a29": "第三第四何別。應云初二單明住與不住。",
    "T46n1912_008:0393b01": "三四雙明住與不住。此仍別對故作此說。",
    "T46n1912_008:0393b02": "若通論者。八句並是中道體用。以邊即中",
    "T46n1912_008:0393b03": "故。故有兩重三四二句。中即邊故。故有兩",
    "T46n1912_008:0393b04": "重初二二句。既觀貪欲即是八句。當知貪",
    "T46n1912_008:0393b05": "欲即是法界。何以故下釋法界也。次用此下",
    "T46n1912_008:0393b06": "結貪欲。遍一切法隨其所屬。或復於此相",
    "T46n1912_008:0393b07": "即句中作隨宜說。是則隨順方便教意及",
    "T46n1912_008:0393b08": "迷法者。並為八句攝盡故也。依此而說乃",
    "T46n1912_008:0393b09": "得名為自在說之。故知依於觀境之妙。方",
    "T46n1912_008:0393b10": "可窮劫說不出此。如是體達等者。寄能乘",
    "T46n1912_008:0393b11": "人釋住不住得失之相。於中先得次失。初",
    "T46n1912_008:0393b12": "明得中先明近益以釋於得。於中又先明",
    "T46n1912_008:0393b13": "住不住得益。次云何下釋也。文中引和須蜜",
    "T46n1912_008:0393b14": "者具如第二卷。此住四句俱云益者。以一",
    "T46n1912_008:0393b15": "一句皆具諸句。雖復或云住調乃至俱觀",
    "T46n1912_008:0393b16": "等。以一一句中皆不思議。是故俱益。亦應",
    "T46n1912_008:0393b17": "更云不住調等無不得益。文無者略。如喜",
    "T46n1912_008:0393b18": "根下次明遠益。大論第七釋巧拙二度中",
    "T46n1912_008:0393b19": "云。草筏為拙。方舟為巧。拙謂聲聞。巧謂菩",
    "T46n1912_008:0393b20": "薩。如文殊白佛。昔過無量劫佛號師子音",
    "T46n1912_008:0393b21": "王。及諸眾生壽十萬億那由他歲。以三乘",
    "T46n1912_008:0393b22": "化人。寶樹常出不生不滅之音。聞者得道。",
    "T46n1912_008:0393b23": "諸菩薩眾皆得無生法忍陀羅尼三昧。新入",
    "T46n1912_008:0393b24": "道者不可稱計。佛涅槃後樹無音聲。時有",
    "T46n1912_008:0393b25": "二比丘。一名喜根。二名勝意。喜根容儀質",
    "T46n1912_008:0393b26": "直不捨世法。亦不分別善法惡法。喜根弟",
    "T46n1912_008:0393b27": "子聰明樂聞深義。其師不讚少欲持戒行",
    "T46n1912_008:0393b28": "頭陀等。但說諸法實相。語弟子言。婬欲癡",
    "T46n1912_008:0393b29": "相即是實相。無所罣礙。以是方便於眾人",
    "T46n1912_008:0393c01": "中。無瞋無悔得無生忍。於意法中不動如",
    "T46n1912_008:0393c02": "山。勝意持戒頭陀四禪。弟子鈍根多求分",
    "T46n1912_008:0393c03": "別。勝意異時至喜根弟子家。讚說持戒頭陀",
    "T46n1912_008:0393c04": "閑靜毀訾喜根。此人教他入於邪見。說",
    "T46n1912_008:0393c05": "婬怒癡無所罣礙。是雜行人非純清淨。而",
    "T46n1912_008:0393c06": "是弟子已得法忍。問勝意言。大德。是婬欲",
    "T46n1912_008:0393c07": "法名何等相。答。煩惱相。又問。內耶外耶。答。",
    "T46n1912_008:0393c08": "是煩惱不內不外。若在內者不應待緣。若",
    "T46n1912_008:0393c09": "在外者於我無事。居士言。若如此者煩惱",
    "T46n1912_008:0393c10": "非內非外。非在十方求不可得。即不生",
    "T46n1912_008:0393c11": "滅。云何能作煩惱事耶。勝意聞已其心不",
    "T46n1912_008:0393c12": "悅。不能加報。從座起去言。喜根誑惑諸",
    "T46n1912_008:0393c13": "人令著邪見。勝意未得音聲陀羅尼。聞佛",
    "T46n1912_008:0393c14": "說便喜。聞外說便瞋。聞三善則喜。聞三",
    "T46n1912_008:0393c15": "惡則瞋。從居士家詣林樹間。至精舍中",
    "T46n1912_008:0393c16": "語諸比丘。當知喜根誑惑諸人入邪見中。",
    "T46n1912_008:0393c17": "其言淫欲是無礙法。是時喜根作是念言。",
    "T46n1912_008:0393c18": "是人大瞋惡業所覆。當墮大罪。我今當為",
    "T46n1912_008:0393c19": "說其深法作後世因。即集眾僧一時說",
    "T46n1912_008:0393c20": "偈云。淫欲即是道。恚癡亦復然等。七十餘行",
    "T46n1912_008:0393c21": "偈。三萬天子得無生忍。八千聲聞皆得解",
    "T46n1912_008:0393c22": "脫。勝意即時見身陷入地獄受千萬億歲",
    "T46n1912_008:0393c23": "苦。出生人中七十四萬世常被誹謗。無量",
    "T46n1912_008:0393c24": "劫中不聞佛名。是罪漸薄得聞佛法。出家",
    "T46n1912_008:0393c25": "為道而復捨戒。如是六萬二千世常捨於",
    "T46n1912_008:0393c26": "戒。無量世中作沙門。雖不捨戒諸根暗鈍。",
    "T46n1912_008:0393c27": "喜根菩薩今於東方。過十萬億佛剎作佛。",
    "T46n1912_008:0393c28": "土號寶嚴。佛號光逾日月。爾時勝意即我身",
    "T46n1912_008:0393c29": "是。文殊白佛。人有求三乘道者。不應著",
    "T46n1912_008:0394a01": "相而懷瞋恚。佛問文殊。汝聞諸偈得何等",
    "T46n1912_008:0394a02": "利。答。我聞諸偈得離眾惡。世世利根得諸",
    "T46n1912_008:0394a03": "法根本。巧說諸法。於菩薩法得最第一。巧",
    "T46n1912_008:0394a04": "觀下結得益相。近謂居士聞喜根說得無",
    "T46n1912_008:0394a05": "生忍。遠謂勝意久方得益。得益不出八句",
    "T46n1912_008:0394a06": "之相。若不下反以失結得。自行必依於妙",
    "T46n1912_008:0394a07": "境。教他必位在法身。方可稱於八句體用。",
    "T46n1912_008:0394a08": "若一念等者正明八句成不思議境。先法。次",
    "T46n1912_008:0394a09": "喻。喻中云暗中樹影等者。初譬理性暗中",
    "T46n1912_008:0394a10": "有明。次譬智障明中有暗。三譬神珠中道",
    "T46n1912_008:0394a11": "智光。此三意明明暗不二。以成不可思議",
    "T46n1912_008:0394a12": "境也。初文意者。大經第三釋三寶常住中",
    "T46n1912_008:0394a13": "云。譬如因樹則有影生。若有三寶即有歸",
    "T46n1912_008:0394a14": "依。迦葉難言。暗中有樹而無有影。佛言。暗",
    "T46n1912_008:0394a15": "中之樹非無有影。但非肉眼之所能見。如",
    "T46n1912_008:0394a16": "來智眼乃能見耳。初佛立喻云。若有樹必",
    "T46n1912_008:0394a17": "有於影。若有三寶必有歸依。迦葉難者暗",
    "T46n1912_008:0394a18": "樹無影。應有三寶而無歸依。佛轉答云。暗",
    "T46n1912_008:0394a19": "樹有影當知三寶悉有歸依。今云凡有樹",
    "T46n1912_008:0394a20": "處必障光明。若障光明必有影生。暗亦有",
    "T46n1912_008:0394a21": "明是故生影。但非肉眼之所能見。如無明",
    "T46n1912_008:0394a22": "中有法性明。但非四眼之所能見。故煩惱",
    "T46n1912_008:0394a23": "體本不思議。但非偏小之所能了。今示煩",
    "T46n1912_008:0394a24": "惱即是法性。故知暗體與明不二。是故名為",
    "T46n1912_008:0394a25": "不思議境。智障下明明中有暗。二智之體智",
    "T46n1912_008:0394a26": "雖曰明。體是無明。故知明體與暗不二。是",
    "T46n1912_008:0394a27": "故名為不思議境。亦如下次為智障作初",
    "T46n1912_008:0394a28": "燈譬。燈如智障暗如無明。如是下觀明暗",
    "T46n1912_008:0394a29": "性。先喻。次合。喻中先立。何以故下釋。釋中",
    "T46n1912_008:0394b01": "意者。暗體即明。明體即暗。秖指智障即是",
    "T46n1912_008:0394b02": "無明。義云暗來。暗實不來。秖指二智即",
    "T46n1912_008:0394b03": "是無明。故云燈滅。亦指二智能破二惑。義",
    "T46n1912_008:0394b04": "云暗去暗實不去。從求暗無暗去。正譬用",
    "T46n1912_008:0394b05": "智而起於照。照於明暗。從雖無去合。合",
    "T46n1912_008:0394b06": "中先正合也。體雖不二破蓋宛然。破謂破",
    "T46n1912_008:0394b07": "暗蓋謂蓋明。不受等者。重顯妙境行相故",
    "T46n1912_008:0394b08": "也。初不受等先列四句。次新起下釋也。中智",
    "T46n1912_008:0394b09": "為新無明為舊。理性為內諸法為外。若以",
    "T46n1912_008:0394b10": "十二因緣根塵為新舊等。自是三藏通教等",
    "T46n1912_008:0394b11": "意。從若世智燈去。復以神珠喻顯中智。",
    "T46n1912_008:0394b12": "中智常明不同二智兼明兼暗。始從樹影",
    "T46n1912_008:0394b13": "終至神珠。由識智障及燈喻等。故識中體",
    "T46n1912_008:0394b14": "智光不二。即指煩惱以為妙境。故總結云。",
    "T46n1912_008:0394b15": "觀煩惱暗即大智明。顯佛極果無明永盡。",
    "T46n1912_008:0394b16": "方名不來。準上等者。陰境不異無明故也。",
    "T46n1912_008:0394b17": "如是觀時下二明發心。還約煩惱以為明",
    "T46n1912_008:0394b18": "暗。約此明暗而起弘誓。約明起慈約暗起",
    "T46n1912_008:0394b19": "悲。即是約於無作四諦具發四弘。故云俱",
    "T46n1912_008:0394b20": "起。具如陰境。為滿下次明安心。先寄次第",
    "T46n1912_008:0394b21": "三種止觀。次善巧下示於總別安心之相。如",
    "T46n1912_008:0394b22": "前五百一十二番。以明一心智眼成就。若",
    "T46n1912_008:0394b23": "眼智未開下。次明破遍。準依前文唯闕授",
    "T46n1912_008:0394b24": "藥及三假中無明法性。但是文略。於即空中",
    "T46n1912_008:0394b25": "下次明通塞也。言翻構者於通起塞。故",
    "T46n1912_008:0394b26": "曰翻構。此則正當別相通塞。◎",
    "T46n1912_008:0394b27": "止觀輔行傳弘決卷第八之一",
    "T46n1912_008:0394c02": "止觀輔行傳弘決卷第八之二",
    "T46n1912_008:0394c04": "唐毘陵沙門湛然述",
    "T46n1912_008:0394c05": "◎又觀下次明道品。文相既略。便結枯榮及",
    "T46n1912_008:0394c06": "以三脫。若遮障下次明對治來意。但列事",
    "T46n1912_008:0394c07": "治不暇明於合行之相。外貪欲等一十二",
    "T46n1912_008:0394c08": "治。前文所指即此文是。四分各三故成十",
    "T46n1912_008:0394c09": "二。次釋文中。觀於他身成九想故。故治",
    "T46n1912_008:0394c10": "外貪。背捨先觀自身骨鎖。故能治內。勝處",
    "T46n1912_008:0394c11": "因於自身骨人。觀成漸見十方依正。是故",
    "T46n1912_008:0394c12": "能治自他貪欲。違法瞋者瞋他順理。故觀",
    "T46n1912_008:0394c13": "眾生作己親想。順法瞋者瞋他違理。事雖",
    "T46n1912_008:0394c14": "順理瞋違觀心。故觀諸法及眾生空。乃至",
    "T46n1912_008:0394c15": "涅槃亦不可得。戲論瞋者。橫於諸法而計",
    "T46n1912_008:0394c16": "性實。或執權破實。或執實破權。如淨名",
    "T46n1912_008:0394c17": "云。若言我當見苦斷集。是則戲論非求法",
    "T46n1912_008:0394c18": "也。二乘執權尚成戲論。況今凡下諍計是",
    "T46n1912_008:0394c19": "非。當觀法性無權無實絕諸名字。二世三",
    "T46n1912_008:0394c20": "世具如第七。言一念者。非謂極促一剎那",
    "T46n1912_008:0394c21": "時。謂善惡業成名為一念。異於三世二世",
    "T46n1912_008:0394c22": "連縛等相。故名一念。皆是無常故無性實。",
    "T46n1912_008:0394c23": "具如法界次第中釋。名義俱舍婆沙委論。具",
    "T46n1912_008:0394c24": "有四種十二因緣。一者剎那。二者連縛。三者",
    "T46n1912_008:0394c25": "分位。四者遠續。後三秖是三世因緣。以約",
    "T46n1912_008:0394c26": "能順生後等受。故開三耳。論中仍闕二世",
    "T46n1912_008:0394c27": "因緣。大論問。佛說因緣甚為難解。云何令",
    "T46n1912_008:0394c28": "於癡人觀耶。答。非如牛等令觀因緣。求",
    "T46n1912_008:0394c29": "實道者生於邪見名為癡人。於未開頃下",
    "T46n1912_008:0395a01": "次明次位中。云鼠唧等者。不達諦理謬",
    "T46n1912_008:0395a02": "說即名。何異怪鼠作唧唧聲。即聲無旨濫",
    "T46n1912_008:0395a03": "擬生死即是涅槃。亦如怪鳥作空空聲。豈",
    "T46n1912_008:0395a04": "得濫同重空三昧。故下合云所以成怪。叨",
    "T46n1912_008:0395a05": "者貪也。若內外下安忍。得是下離愛。以大",
    "T46n1912_008:0395a06": "車譬如文。下去諸十法後皆譬大車。豈可",
    "T46n1912_008:0395a07": "不信是法華妙乘。次是名下結也。一切諸",
    "T46n1912_008:0395a08": "法不出十乘。故以十乘結攝總示。亦名等",
    "T46n1912_008:0395a09": "者會前煩惱十乘觀法異名令同。前觀煩",
    "T46n1912_008:0395a10": "惱即是法界。亦名行於非道乃至不斷而",
    "T46n1912_008:0395a11": "入涅槃等。即是會前十觀異名。廣說下廣",
    "T46n1912_008:0395a12": "說異名。總有三番三十六句。初三十六既",
    "T46n1912_008:0395a13": "言涅槃。涅槃即是解脫德也。此開淨名不",
    "T46n1912_008:0395a14": "斷煩惱而入涅槃一句。為三十六。此會異",
    "T46n1912_008:0395a15": "文準大論意。大論云。若如法觀佛般若與",
    "T46n1912_008:0395a16": "涅槃。是三則一相其實無有異。雖復不異",
    "T46n1912_008:0395a17": "不異而異。此中且屬解脫德故。今初標但",
    "T46n1912_008:0395a18": "言三十六者。且從一種根本而說。準初列",
    "T46n1912_008:0395a19": "文。即是出入各作根本。故初根本但作入",
    "T46n1912_008:0395a20": "名。至出涅槃十六句初。即自列出根本四",
    "T46n1912_008:0395a21": "句。故下結云。若各立兩根本四句成四十",
    "T46n1912_008:0395a22": "句。問。何故立兩根本四句。答。所生各別。又",
    "T46n1912_008:0395a23": "可但是開合異耳。開者即是出入各四。合者",
    "T46n1912_008:0395a24": "共為一箇根本。即以出入相參為四。如云",
    "T46n1912_008:0395a25": "斷入不斷入斷出不斷出。若開此為兩根本",
    "T46n1912_008:0395a26": "四句相者。於兩入句更加第三第四句也。",
    "T46n1912_008:0395a27": "於兩出句亦加第三第四句也。故有三十",
    "T46n1912_008:0395a28": "六四十不同。然根本四不須預釋。至下釋",
    "T46n1912_008:0395a29": "文兩根本句各在入出兩十六句中。故知實",
    "T46n1912_008:0395b01": "句但三十二。問根本並在十六句中。何句是",
    "T46n1912_008:0395b02": "耶。答。同者即是。文列並在四句之初。今亦",
    "T46n1912_008:0395b03": "略釋。次別釋中細尋諸句。文甚分明無勞",
    "T46n1912_008:0395b04": "委釋。今約其文相稍隱略者出其相狀。初",
    "T46n1912_008:0395b05": "四句中並以凡夫具縛名為不斷。第二四句",
    "T46n1912_008:0395b06": "去並約體照。名為不斷。第二四句中。亦斷",
    "T46n1912_008:0395b07": "亦不斷者。義須兩兼。一者析法名斷體名",
    "T46n1912_008:0395b08": "不斷。二者既是學人已斷名斷。餘名不斷。",
    "T46n1912_008:0395b09": "所言入者。惑即未盡分得有餘。亦名為入。",
    "T46n1912_008:0395b10": "亦可應云析體無學。恐文誤耳。非斷非不",
    "T46n1912_008:0395b11": "斷者。理體雙非其性冥真。得名為入。第三",
    "T46n1912_008:0395b12": "四句中。第一句者。不得準前作兩兼釋。即",
    "T46n1912_008:0395b13": "應先將亦斷亦不斷為析體竟。次將已斷",
    "T46n1912_008:0395b14": "之惑名為亦入。餘殘未盡名亦不入。餘之",
    "T46n1912_008:0395b15": "三句例此可知。第四四句中。第四句者。義",
    "T46n1912_008:0395b16": "亦兼兩。例前第二四句中兩兼義釋。此十",
    "T46n1912_008:0395b17": "六句凡云入者。意並在於從假入空為對",
    "T46n1912_008:0395b18": "令成十六句故。以凡夫外道為第一四句。",
    "T46n1912_008:0395b19": "故初四句並是空觀所觀所破。後十六句皆",
    "T46n1912_008:0395b20": "云出者。並是從空入假名出。亦是為成十",
    "T46n1912_008:0395b21": "六句故。對入空說。此之空假正在藏通。義",
    "T46n1912_008:0395b22": "兼別圓。如後問答料簡中具出其意。又前",
    "T46n1912_008:0395b23": "十六句初四根本句。雖並以義而屬對竟。",
    "T46n1912_008:0395b24": "至下釋中復屬對者。為示同相故重對耳。",
    "T46n1912_008:0395b25": "出中例入亦應例前。為知同故。故但直列",
    "T46n1912_008:0395b26": "根本四句。而不釋相。次明出者。第一四句",
    "T46n1912_008:0395b27": "中。第三句者。此是中根出假菩薩。分斷煩",
    "T46n1912_008:0395b28": "惱名亦不出。復能出假名為亦出。若下根",
    "T46n1912_008:0395b29": "者斷見思盡方能出假。則不應云亦出不",
    "T46n1912_008:0395c01": "出。第二四句中初句者。初鹿苑中已入無學。",
    "T46n1912_008:0395c02": "不入涅槃而常輔佛。以至方等及般若中。",
    "T46n1912_008:0395c03": "亦得義云二乘出假。第三四句中。初句者。",
    "T46n1912_008:0395c04": "此是體門兼用析者。析為亦斷。體為不斷。",
    "T46n1912_008:0395c05": "初入空時名亦不出。後必出假名為亦出。",
    "T46n1912_008:0395c06": "非謂正用三藏析法。故皆云兼。二乘亦爾",
    "T46n1912_008:0395c07": "用體兼析。第三句中有析有體。故云亦斷",
    "T46n1912_008:0395c08": "不斷。並是二乘故云不出。第四四句中。凡",
    "T46n1912_008:0395c09": "言理者。即是雙非。初句應云析體真理。云",
    "T46n1912_008:0395c10": "體法者但是語略。下之三句皆應云理。謂",
    "T46n1912_008:0395c11": "體法出假菩薩理。以出假故名之為出。出",
    "T46n1912_008:0395c12": "假之時已有真理。縱是上根亦先緣理。第三",
    "T46n1912_008:0395c13": "第四句準第二句說。次問答料簡中。云體",
    "T46n1912_008:0395c14": "法意通通三教故對析成四。又云更約別",
    "T46n1912_008:0395c15": "圓四門分別者。四門如文。故前文中義在",
    "T46n1912_008:0395c16": "藏通。所以更對後之兩教。若還準前作於",
    "T46n1912_008:0395c17": "析體入空出假冥真等名。銷別圓意義亦可",
    "T46n1912_008:0395c18": "矣。但是界外空假之別。及冥中道不思議理。",
    "T46n1912_008:0395c19": "以此為異。文以別圓四門。一一門中四門",
    "T46n1912_008:0395c20": "四悉。隨其相貌不無階差。初明入中根本",
    "T46n1912_008:0395c21": "四句者。既以別圓共為四門。故四門中言",
    "T46n1912_008:0395c22": "不斷者。界外圓體體惑性空。義當空門。空",
    "T46n1912_008:0395c23": "無所斷亦復無入。言斷入者。界外析法次",
    "T46n1912_008:0395c24": "第斷惑。既有所斷義當有門。有所斷故則",
    "T46n1912_008:0395c25": "名有入。第三門者兼用析體。第四門者謂",
    "T46n1912_008:0395c26": "析體理。次於一一下明於四門開成十六。",
    "T46n1912_008:0395c27": "復以一一門中各具斷等四義。復以四義",
    "T46n1912_008:0395c28": "隨順四悉。以十六悉成十六句。如空門中",
    "T46n1912_008:0395c29": "雖體達惑。名為不斷。世界既無生善滅惡",
    "T46n1912_008:0396a01": "及以見理。故名不入。下之三悉不斷如上。",
    "T46n1912_008:0396a02": "若為人中善既已生。義之如入。若對治中約",
    "T46n1912_008:0396a03": "治病邊。名之為入。不對病故名為不入。",
    "T46n1912_008:0396a04": "第一義中理性不當入與不入。餘之三門其",
    "T46n1912_008:0396a05": "門雖異。對四悉邊其義不殊。次又更下。置",
    "T46n1912_008:0396a06": "前四悉於一一門復開四門。以十六門為",
    "T46n1912_008:0396a07": "十六句。即以空等對不入等。具足如前根",
    "T46n1912_008:0396a08": "本中說。其根本句雖名空等。以空等中又",
    "T46n1912_008:0396a09": "有空等四義不同。故以所開空等四義。亦",
    "T46n1912_008:0396a10": "可對於不斷等四。故析體二教並皆具於入",
    "T46n1912_008:0396a11": "不入等四義不同。入謂詣理必然。不入謂",
    "T46n1912_008:0396a12": "理無所入。第三句以理雙照二義。第四句",
    "T46n1912_008:0396a13": "還以理為雙非。然以即與不即以分析",
    "T46n1912_008:0396a14": "體。並以三德為涅槃也。所言出者起用",
    "T46n1912_008:0396a15": "故也。所言入者冥理故也。斷及不斷四義",
    "T46n1912_008:0396a16": "同前。一門既然三門亦爾。出中雖即但對",
    "T46n1912_008:0396a17": "四門。準例亦應更對四悉。但是文略。次此",
    "T46n1912_008:0396a18": "則下復以別圓該通通藏。以由出入體析",
    "T46n1912_008:0396a19": "名同故也。應細思之不能具記。次明三十",
    "T46n1912_008:0396a20": "六句般若等者。雖因涅槃準論問起。答者。",
    "T46n1912_008:0396a21": "此中亦是即同而異屬般若德也。言生等",
    "T46n1912_008:0396a22": "者。此準大品照明品中。舍利弗問佛。云何",
    "T46n1912_008:0396a23": "應般若波羅蜜。佛言。色不生般若生。乃至",
    "T46n1912_008:0396a24": "一切種智不生般若生。雖歷諸法但成一",
    "T46n1912_008:0396a25": "句。今準此句開為三十六句也。經從色心",
    "T46n1912_008:0396a26": "以至種智為攝經意。不可委歷但云諸",
    "T46n1912_008:0396a27": "法。諸法既遠般若通深。故約三智以釋般",
    "T46n1912_008:0396a28": "若。亦約三諦以釋諸法。若作與前名異義",
    "T46n1912_008:0396a29": "同。諸法秖是煩惱。般若秖是涅槃。涅槃從斷",
    "T46n1912_008:0396b01": "般若從智。智斷雖殊共破諸法。故得稱為",
    "T46n1912_008:0396b02": "名異義同。且從智斷不同義邊。復名為別。",
    "T46n1912_008:0396b03": "又此般若諸法一十六句。各攝前來兩處三",
    "T46n1912_008:0396b04": "十六句。此乃句句從圓說也。若從次第即",
    "T46n1912_008:0396b05": "如前明煩惱涅槃出入。先約藏通入空出",
    "T46n1912_008:0396b06": "假。義兼圓別攝在衍門。依此則應諸法諸",
    "T46n1912_008:0396b07": "智生不生等。俱通四教。是故前文三十六句。",
    "T46n1912_008:0396b08": "次因料簡方復別出別圓之相。今般若中即",
    "T46n1912_008:0396b09": "對三智三境。則一切智中已含析體。餘之二",
    "T46n1912_008:0396b10": "智。即是假中。三智宛然不須重問。是故則",
    "T46n1912_008:0396b11": "無料簡之文。又前名煩惱及以涅槃。而論",
    "T46n1912_008:0396b12": "出入。宜且先約前兩教以明。今云般若。般",
    "T46n1912_008:0396b13": "若本通。是故即約三智俱釋。又前煩惱一向",
    "T46n1912_008:0396b14": "約於顯露定教。是故但論斷與不斷入空",
    "T46n1912_008:0396b15": "出假。今般若中乃以顯露不定對說。故有",
    "T46n1912_008:0396b16": "境智對發不同。根本開合準前可知。於中",
    "T46n1912_008:0396b17": "先明互發一十六句。次明互照一十六句。所",
    "T46n1912_008:0396b18": "言發者。發有二義。一約不思議中不別而",
    "T46n1912_008:0396b19": "別以論相發。發智既爾照境亦然。又若境",
    "T46n1912_008:0396b20": "互發智可論宿習。若智互照境則有二義。",
    "T46n1912_008:0396b21": "若轉智互照不論發習。若逐境互照亦是",
    "T46n1912_008:0396b22": "發習。又若空假二智互照兩境。則通通別。",
    "T46n1912_008:0396b23": "義亦通於三藏菩薩。中智照二惟在別圓。",
    "T46n1912_008:0396b24": "義亦通於圓別接通。若立中名無中體者。",
    "T46n1912_008:0396b25": "亦通通教八地及三藏佛。唯不通於空假照",
    "T46n1912_008:0396b26": "中。照中但在別圓及接四處故也。又若從",
    "T46n1912_008:0396b27": "別說。二乘猶可互照真俗。三藏菩薩至菩",
    "T46n1912_008:0396b28": "提樹方乃照真。是故應以諸教諸位。諦智",
    "T46n1912_008:0396b29": "高下。觀實有無。若次不次。斷位伏位。上中",
    "T46n1912_008:0396c01": "下根。若單若複。以立境智。自在說之。義有",
    "T46n1912_008:0396c02": "通別故須遍說。若得此意例釋諸句諸義",
    "T46n1912_008:0396c03": "可從。總此諸文互發互照。大括文旨及以開",
    "T46n1912_008:0396c04": "權。秖是妙智及以妙境相照相發。成於圓教",
    "T46n1912_008:0396c05": "十法成乘。是故得是十法異名。般若既然。涅",
    "T46n1912_008:0396c06": "槃及身亦復如是。不復委明甚有深致。次",
    "T46n1912_008:0396c07": "明三十六身者。準前引論為問答中。如",
    "T46n1912_008:0396c08": "法觀佛。佛即法身。法身義當涅槃般若。所",
    "T46n1912_008:0396c09": "應所照義當煩惱諸法。故得名為是三一",
    "T46n1912_008:0396c10": "相。若不別而別。此中正當法身德也。身身",
    "T46n1912_008:0396c11": "相望成三十六。若名異義同不勞分別。具",
    "T46n1912_008:0396c12": "如第二卷末以三般若而對三身。境智既",
    "T46n1912_008:0396c13": "其互發互照。故使身亦互起互入。照境如",
    "T46n1912_008:0396c14": "入發智如起。今若更約別義分別直於佛",
    "T46n1912_008:0396c15": "身作三十六。從應更開出於化身。以對法",
    "T46n1912_008:0396c16": "報故得為四。言出入者。化興為出化息為",
    "T46n1912_008:0396c17": "入。問。但聞三身從法身起。不聞餘三從",
    "T46n1912_008:0396c18": "化身起。及以法報從應身起。答。從勝起劣",
    "T46n1912_008:0396c19": "即是施權。從劣起勝即是開權。跨節明義",
    "T46n1912_008:0396c20": "不可思議。無非法界。故得相起相入無妨。",
    "T46n1912_008:0396c21": "其相云何。如化應自說吾今此身是法身。",
    "T46n1912_008:0396c22": "況不是報能起既然。相入例此。理無起入",
    "T46n1912_008:0396c23": "約化緣明。豈可從緣而亡於理。又應以",
    "T46n1912_008:0396c24": "玄文三十六句感應對之。化應報三名之為",
    "T46n1912_008:0396c25": "顯。法即是冥。又報身者。亦得是冥亦得是",
    "T46n1912_008:0396c26": "顯。報身分於自他受用不同故爾。是故今文",
    "T46n1912_008:0396c27": "與論冥合。論云是三一相是故義同。雖一",
    "T46n1912_008:0396c28": "而三故復別說。○次釋病患境者。先總明來",
    "T46n1912_008:0396c29": "意中。初文略明權實二病。初明實病中。",
    "T46n1912_008:0397a01": "云四蛇者以譬四大。於中復以鴟梟性升",
    "T46n1912_008:0397a02": "以譬火風。蟒鼠居穴以譬地水。此並金光",
    "T46n1912_008:0397a03": "明文。梟者食父母不孝鳥也。蟒者大蛇也。",
    "T46n1912_008:0397a04": "毒器重擔苦藪。此三並譬陰苦。藪者大澤也。",
    "T46n1912_008:0397a05": "此中無人唯聚水草。故可以譬苦無主宰",
    "T46n1912_008:0397a06": "眾法聚集。若一大違反能造諸惡。故大經二",
    "T46n1912_008:0397a07": "十一云。四蛇害人不墮諸惡。四大害人定",
    "T46n1912_008:0397a08": "墮三惡。四大相違故造諸惡。名為害人。毒",
    "T46n1912_008:0397a09": "器重擔思之可知。四國為隣等者。隣者近接",
    "T46n1912_008:0397a10": "也。四大和合即隣近義。此亦金光明文也。虛",
    "T46n1912_008:0397a11": "者弱也。乘者接也便也。休者美也。否者衰也。",
    "T46n1912_008:0397a12": "故空品云。業力機關假偽空聚。地水火風共",
    "T46n1912_008:0397a13": "相殘害。猶如四蛇同共一篋。四大蚖蛇其性",
    "T46n1912_008:0397a14": "各異。二上二下諸方亦然。心識二性躁動不",
    "T46n1912_008:0397a15": "安。諸佛問訊等者。問者命也。此以上問下。",
    "T46n1912_008:0397a16": "故鄭玄云。小聘曰問。又以下啟上為問。今",
    "T46n1912_008:0397a17": "文意者同輩相問。漢書云。令問休預。訊者",
    "T46n1912_008:0397a18": "亦問也。亦廣辭也。廣以己意宣其問辭。如",
    "T46n1912_008:0397a19": "法華中分身佛集。皆遣侍者問訊釋迦少病",
    "T46n1912_008:0397a20": "少惱等。大論廣解佛問訊辭云。佛示同人",
    "T46n1912_008:0397a21": "故但云少。病有二義下次分權實。若偃臥下",
    "T46n1912_008:0397a22": "初明權疾。即如淨名託疾方丈。國王長者",
    "T46n1912_008:0397a23": "大臣人民皆往問疾。因以身疾廣為說法。",
    "T46n1912_008:0397a24": "即凡俗眾也。言斥小者如弟子品。言呵大",
    "T46n1912_008:0397a25": "者如菩薩品。又因文殊傳如來旨問果疾",
    "T46n1912_008:0397a26": "竟。即自問云。居士。是疾何所因起其生久",
    "T46n1912_008:0397a27": "如。當云何滅。問因疾也。淨名因為廣說因",
    "T46n1912_008:0397a28": "疾。因茲以明三觀調伏四教慰喻。廣說因",
    "T46n1912_008:0397a29": "疾及以果疾。他云淨名彈呵聲聞。是故經初",
    "T46n1912_008:0397b01": "不歡聲聞。若爾。下文亦呵菩薩。何以經初",
    "T46n1912_008:0397b02": "亦歎菩薩。有歎無歎自是經家或存或略。",
    "T46n1912_008:0397b03": "此乃不關呵與不呵。又古人云。淨名經意",
    "T46n1912_008:0397b04": "折挫聲聞褒揚菩薩。失意同前。今家但云",
    "T46n1912_008:0397b05": "折小彈偏歎大褒圓。同用八字得失天隔。",
    "T46n1912_008:0397b06": "故今略云斥小呵大。三觀折伏等。已如前",
    "T46n1912_008:0397b07": "說。寄滅譚常者。大經文中寄應迹滅度譚",
    "T46n1912_008:0397b08": "法身圓常。故於序中因純陀請住與文殊",
    "T46n1912_008:0397b09": "往復。已開常宗。至第五卷云。我為聲聞",
    "T46n1912_008:0397b10": "諸弟子等。說毘伽羅論。謂如來常存無有",
    "T46n1912_008:0397b11": "變易。若有說言如來無常。云何是人舌不",
    "T46n1912_008:0397b12": "墮落。文中處處研覈問答。顯於佛性常恒不",
    "T46n1912_008:0397b13": "變。若不因於唱滅請住。無由譚於斯身",
    "T46n1912_008:0397b14": "不滅。因病說力者。現病品中迦葉問佛。如來",
    "T46n1912_008:0397b15": "往昔已於無量萬億劫中。修菩薩行常行",
    "T46n1912_008:0397b16": "愛語。利益眾生不令苦惱。施諸病者種種",
    "T46n1912_008:0397b17": "醫藥。何緣於今自言有病。世尊。世人有病。",
    "T46n1912_008:0397b18": "或坐或臥不安其處。或索飲食教誡家屬",
    "T46n1912_008:0397b19": "修治產業。何故如來默然而臥。不教弟子",
    "T46n1912_008:0397b20": "聲聞人等。何緣不說尸羅諸禪及解脫等。何",
    "T46n1912_008:0397b21": "緣不說大乘經典。何故不以無量方便。教",
    "T46n1912_008:0397b22": "大迦葉人中象王。令其不退菩提之心。又",
    "T46n1912_008:0397b23": "不治於諸惡比丘。云何默然右脇而臥。如",
    "T46n1912_008:0397b24": "經廣說(云云)。又云。如來四大無不和適身力",
    "T46n1912_008:0397b25": "具足。迦葉又以三牛十四象。力士鉢健提。八",
    "T46n1912_008:0397b26": "臂那羅延。後後十十增較十住一節。是故菩",
    "T46n1912_008:0397b27": "薩力為最大。況如來成道初坐道場逮得",
    "T46n1912_008:0397b28": "十力。今者不應如彼嬰兒。如來因即放大",
    "T46n1912_008:0397b29": "光明種種神變已。語迦葉言。我於往昔無",
    "T46n1912_008:0397c01": "量無邊億那由他百千萬劫。已除病根永離",
    "T46n1912_008:0397c02": "倚臥。是諸眾生不知大乘方等密語。便謂",
    "T46n1912_008:0397c03": "如來實有病惱。如是說者並因現病迦葉",
    "T46n1912_008:0397c04": "請問。又因疾者三惑也。果疾者二死也。實疾",
    "T46n1912_008:0397c05": "者。眾生實惑及斷未盡者。權疾者諸大菩薩",
    "T46n1912_008:0397c06": "隨斷何惑。則能示現權同實疾。如是權實",
    "T46n1912_008:0397c07": "並非今所觀。從今所觀下判也。今所觀境",
    "T46n1912_008:0397c08": "是凡夫四大實疾。仍因觀陰及煩惱等。四大",
    "T46n1912_008:0397c09": "增損。即前所引金光明經所明病相。為今",
    "T46n1912_008:0397c10": "境也。上智利根等者。正明來意。先法次喻。",
    "T46n1912_008:0397c11": "初法中云上智等者。上智之人解前陰入境",
    "T46n1912_008:0397c12": "中安忍不隨彊軟。已入十信不須至此。",
    "T46n1912_008:0397c13": "故前文云。若安忍者不須餘九。謂安於內",
    "T46n1912_008:0397c14": "外煩惱病患。是則病患前已安竟。如躄樹等",
    "T46n1912_008:0397c15": "者。躄者倒也。斵者如第三卷釋。鈍根病重",
    "T46n1912_008:0397c16": "故須重重辯於觀行。如大樹巨石非一下",
    "T46n1912_008:0397c17": "一斧可穿可斷。故重於此更辯十乘。如",
    "T46n1912_008:0397c18": "億下萬斧。夫長病等者。通舉經中病能為",
    "T46n1912_008:0397c19": "障。今此文意未必須長。但能障禪即須觀",
    "T46n1912_008:0397c20": "察。故阿含中四法能退阿羅漢果。謂長病遠",
    "T46n1912_008:0397c21": "行諫諍營事。今非全爾。下結云四悉者。",
    "T46n1912_008:0397c22": "初文即世界。從經云下證為人。既明三學",
    "T46n1912_008:0397c23": "即生善意。戒定如文。從起邪倒下即是失",
    "T46n1912_008:0397c24": "慧。以失顯得得即生善。戒定亦然。從復次",
    "T46n1912_008:0397c25": "下即對治意。從又下即第一義意。次正釋中",
    "T46n1912_008:0397c26": "文自為五。初病相中先略明辯脈所以中",
    "T46n1912_008:0397c27": "云。診者候脈也。云今不須精判等者。不須",
    "T46n1912_008:0397c28": "如向上中下醫委論脈法。今略明之。脈者",
    "T46n1912_008:0397c29": "血氣所行道也。夫脈法者本在醫道。非可",
    "T46n1912_008:0398a01": "具知。今須略知五藏之相而用治法。四時",
    "T46n1912_008:0398a02": "脈相者。春絃夏洪秋浮冬沈。土王四季。用",
    "T46n1912_008:0398a03": "對五行五藏相生相剋。以辯脈相。略明候",
    "T46n1912_008:0398a04": "法者。從魚至貫名為尺澤。即大拇指後大",
    "T46n1912_008:0398a05": "橫文前名之為魚。大橫文後名之為貫。貫",
    "T46n1912_008:0398a06": "後三寸名為寸口。尺後寸前名為關陽。肝心",
    "T46n1912_008:0398a07": "出左脾肺出右。左腎為命門。右腎為命根。",
    "T46n1912_008:0398a08": "肺脈來時如順榆葉曰平。如風吹毛曰",
    "T46n1912_008:0398a09": "病。如連珠者曰死。心脈來時如管曰平。",
    "T46n1912_008:0398a10": "如連珠曰病。前曲後直如帶鉤曰死。肝脈",
    "T46n1912_008:0398a11": "來時薄弱曰平。如張弓弦曰病。如雞蹈",
    "T46n1912_008:0398a12": "地曰死。脾脈來時阿阿如綖曰平。如雞",
    "T46n1912_008:0398a13": "舉足曰病。如鳥啄水漏曰死。腎脈來時微",
    "T46n1912_008:0398a14": "細而長曰平。如彈石曰病。如解索曰死。",
    "T46n1912_008:0398a15": "諸脈暫大復小為陰。暫小復大曰陽。然諸",
    "T46n1912_008:0398a16": "候體文中易了。而指下難明。今且略知未",
    "T46n1912_008:0398a17": "煩委悉。今文明五藏相者。非是相生亦非",
    "T46n1912_008:0398a18": "相剋。但當藏太增而成於病。如木性多直今",
    "T46n1912_008:0398a19": "太洪直。次大性升今多輕浮。金性堅利今太",
    "T46n1912_008:0398a20": "尖銳。水性流注今則滴瀝。土性堅澁今太沈",
    "T46n1912_008:0398a21": "重。或性過分致病或衰弱故而致患也。若相",
    "T46n1912_008:0398a22": "剋者準五行可知。從面無光澤下。五藏",
    "T46n1912_008:0398a23": "體減故致成病。木主肝。若枝葉枯燥是木",
    "T46n1912_008:0398a24": "之病。故無光澤等如木無潤。火主心也。",
    "T46n1912_008:0398a25": "火若失色不赤是火之病。故面青皅而成病",
    "T46n1912_008:0398a26": "也。金主肺肺色白而今色黑。是肺病也。水",
    "T46n1912_008:0398a27": "主腎。流處壅滯令體無力。故腎病也。土主",
    "T46n1912_008:0398a28": "脾。如堆阜不平即脾病也。從肝上有白物",
    "T46n1912_008:0398a29": "去。五行相剋故五藏病生。故用六氣治於",
    "T46n1912_008:0398b01": "五藏。治法應在下治法中。今文對此略明",
    "T46n1912_008:0398b02": "為便。故預列之。後文治中不復更出。然此",
    "T46n1912_008:0398b03": "六氣但取呼吸帶聲出氣為治。亦不全用",
    "T46n1912_008:0398b04": "字體為義。如吹者亦云冷氣。次噓氣者云",
    "T46n1912_008:0398b05": "出氣。呼者煖氣也。[口*熙]呵[口*詩]此三全無此之字",
    "T46n1912_008:0398b06": "體。但有譆字即痛聲也。但須呼吸。聲似五",
    "T46n1912_008:0398b07": "音即屬五藏還治五藏。用者應於牙齒唇",
    "T46n1912_008:0398b08": "舌調停出聲使不失五音。呵屬商吹呼屬",
    "T46n1912_008:0398b09": "羽。噓屬徵[口*熙]屬宮[口*詩]屬角。五行對之以屬",
    "T46n1912_008:0398b10": "五藏。今並用本藏上氣以治本藏。所以用",
    "T46n1912_008:0398b11": "本藏者。既剋他藏令他藏病。故用本氣牽",
    "T46n1912_008:0398b12": "歸本藏。不令害他。如肺害肝是金剋木。",
    "T46n1912_008:0398b13": "還用肺氣收取金行。餘之四藏準此可知。",
    "T46n1912_008:0398b14": "淋字亦應作痲。其病鬼如竈君者。秖是黑色",
    "T46n1912_008:0398b15": "耳。腎被脾害即成腎病。病鬼還隨本藏之",
    "T46n1912_008:0398b16": "色。故如竈君。第一本中具約五色明五藏",
    "T46n1912_008:0398b17": "鬼。今文但略於腎藏明之。準文次第應",
    "T46n1912_008:0398b18": "在病因緣中。即鬼病也。文隨便故寄此中",
    "T46n1912_008:0398b19": "列。次釋脾云其色籠桶者。應云黃籠桶",
    "T46n1912_008:0398b20": "也。從有多惛惛去。是六神病相。此準俗",
    "T46n1912_008:0398b21": "說。故一神各守一藏王於六根。陰是身之",
    "T46n1912_008:0398b22": "根本。通於五藏五根。如經律異相中云。昔",
    "T46n1912_008:0398b23": "有國王令人覓師子[豸*童]。如其不得當斷汝",
    "T46n1912_008:0398b24": "命。懼王命故處處求覓。得師子[豸*童]送來上",
    "T46n1912_008:0398b25": "王。中道睡臥。六根六神各諍其功。目神言。",
    "T46n1912_008:0398b26": "由我視故知師子[豸*童]處。耳神言。由我聽故",
    "T46n1912_008:0398b27": "知師子[豸*童]處。足神言。由我至故能取是[豸*童]。",
    "T46n1912_008:0398b28": "手神言。由我捉持得師子[豸*童]。鼻神言。由我",
    "T46n1912_008:0398b29": "嗅故得師子[豸*童]。諸神皆言舌最無功。舌神",
    "T46n1912_008:0398c01": "不伏倍索其功。有一羅漢因行遇見是人",
    "T46n1912_008:0398c02": "神諍。恐王錯殺即隨[豸*童]者以至王所。[豸*童]者",
    "T46n1912_008:0398c03": "前至。王問[豸*童]者。為是師子[豸*童]不耶。答云。不",
    "T46n1912_008:0398c04": "真。王令殺之。羅漢具為大王說之。其人",
    "T46n1912_008:0398c05": "免死。彼文本喻處眾之人。各伐其功則無",
    "T46n1912_008:0398c06": "德之人最為尤害。此喻雖似各有根神。非",
    "T46n1912_008:0398c07": "他有情。次明病因緣中文自為六。次食不",
    "T46n1912_008:0398c08": "節以成病者。亦如博物志云。若雜食者百",
    "T46n1912_008:0398c09": "疾妖邪之所鍾。食逾少心愈明。食逾多身逾",
    "T46n1912_008:0398c10": "損。故食不可過度。故要覽云。夫病從口入",
    "T46n1912_008:0398c11": "禍從口出。故君子慎言語節飲食。次明損",
    "T46n1912_008:0398c12": "益相。云從腰三孔入四支者。大論二十六",
    "T46n1912_008:0398c13": "釋十想中云。譬如釀酒。滓濁為糞清者為",
    "T46n1912_008:0398c14": "尿。腰有三孔。風吹膩汁散入百脈。與先",
    "T46n1912_008:0398c15": "血合凝變為肉。從於新肉生膏脂骨髓。從",
    "T46n1912_008:0398c16": "此生者名為身根。乃至生於五情諸根。如",
    "T46n1912_008:0398c17": "此並以資長為生。癖者水不能行也。又身",
    "T46n1912_008:0398c18": "火下教調食法。次引世諺。次食五味下約",
    "T46n1912_008:0398c19": "藏增損。可見。次坐禪不節成病中。初明身",
    "T46n1912_008:0398c20": "儀不正。心增怠慢招病來魔。次與發觸",
    "T46n1912_008:0398c21": "相違中。云重如沈下等者。明八觸相。此八",
    "T46n1912_008:0398c22": "觸者四上四下去。明對息辯觸。觸順四",
    "T46n1912_008:0398c23": "大故順八觸。若發重觸下明違觸成病。又",
    "T46n1912_008:0398c24": "但下明用止觀以動病也。初用止中過分",
    "T46n1912_008:0398c25": "太增故病。次明用觀不調。五塵五藏五行",
    "T46n1912_008:0398c26": "相生相剋。一一塵中復各有五。應須善知",
    "T46n1912_008:0398c27": "相生相剋主對之相。初五色者。如白虎通博",
    "T46n1912_008:0398c28": "物志云。東方木。其帝太皡。其佐句芒。執規",
    "T46n1912_008:0398c29": "而治春。其星太歲。其獸青龍。其音角。其日",
    "T46n1912_008:0399a01": "甲乙其味酸。臭羶。南方火。其帝炎帝。佐祝",
    "T46n1912_008:0399a02": "融。執衡而治夏。其星熒惑。鳥朱雀。音徵。",
    "T46n1912_008:0399a03": "日丙丁。味苦。臭焦。西方金。帝少皡。佐蓐收。",
    "T46n1912_008:0399a04": "執矩而治秋。星太白。獸白虎。音商。日庚辛。",
    "T46n1912_008:0399a05": "味辛。臭腥。北方水。帝顓頊。佐玄冥。執權而",
    "T46n1912_008:0399a06": "治冬。星辰星獸玄武。音羽。日壬癸。味鹹。臭",
    "T46n1912_008:0399a07": "腐。中央土。其帝黃帝。佐后土。執綱而制四",
    "T46n1912_008:0399a08": "方。星鎮星。獸黃龍。音宮。日戊己。味甘。臭香。",
    "T46n1912_008:0399a09": "佐者主五行之官。具如前授世法藥中說。",
    "T46n1912_008:0399a10": "故五聲亦屬五行五音。呼喚屬角木。語言",
    "T46n1912_008:0399a11": "屬徵火。哭屬商金。吟屬羽水歌屬官土。五",
    "T46n1912_008:0399a12": "觸中。木體實火性煖。若對四大西方屬風",
    "T46n1912_008:0399a13": "故輕。如文。此準大集經意。若準俗文如",
    "T46n1912_008:0399a14": "博物志等。臊腥等氣如前釋。嬰兒者。嬰頸",
    "T46n1912_008:0399a15": "飾也。蒼頡篇云。男曰兒。女曰嬰。今言嬰者",
    "T46n1912_008:0399a16": "通男女也。故釋名云。人之初生曰嬰兒者。",
    "T46n1912_008:0399a17": "胸前曰嬰。接之嬰前而乳養之。故曰嬰也。",
    "T46n1912_008:0399a18": "如國王等者。第二本無此文。拱者合手也。",
    "T46n1912_008:0399a19": "亦如張華治李子預病。病鬼在膏肓不肯",
    "T46n1912_008:0399a20": "治之。華乃走避。預自乘馬逐之。華乃下道",
    "T46n1912_008:0399a21": "隱。聞草中有鬼。而相問言。弟何不隱去。答。",
    "T46n1912_008:0399a22": "我住其膏肓針灸不至。何須隱去。但懼其",
    "T46n1912_008:0399a23": "用八毒丸耳。須臾子預至。華便以八毒瀉",
    "T46n1912_008:0399a24": "之。其鬼叫喚而走。出本草郭注。鬼亦不謾",
    "T46n1912_008:0399a25": "病人下明有病之由。由行者邪念。亦如譬",
    "T46n1912_008:0399a26": "喻經中。有清信士初持五戒精進不殺。後",
    "T46n1912_008:0399a27": "時衰老多有廢忘。爾時山中有渴梵志。從",
    "T46n1912_008:0399a28": "其乞飲。田家事忙不暇看之。遂恨而去。梵",
    "T46n1912_008:0399a29": "志能起尸使鬼召得殺鬼。勅曰。彼辱我往",
    "T46n1912_008:0399b01": "殺之。山中有羅漢知。往詣田家語言。汝今",
    "T46n1912_008:0399b02": "夜早燃燈勤三自歸。口誦守口身莫犯偈。",
    "T46n1912_008:0399b03": "慈念眾生可得安隱。沙門去後主人如教。",
    "T46n1912_008:0399b04": "通曉念佛誦戒。鬼至曉求其微兀欲殺",
    "T46n1912_008:0399b05": "之。覩彼慈心無能得害。鬼神之法人令其",
    "T46n1912_008:0399b06": "殺。即便欲殺。但彼有不可殺之德。法當却",
    "T46n1912_008:0399b07": "殺其使鬼者。其鬼乃恚欲害梵志。羅漢蔽",
    "T46n1912_008:0399b08": "之令鬼不見。田家悟道梵志得活。不獲",
    "T46n1912_008:0399b09": "殺罪。田家專注念佛全一門之命。當知正",
    "T46n1912_008:0399b10": "念鬼不得便。此等亦可比誦戒序防鬼",
    "T46n1912_008:0399b11": "魔之文。正是觀音經中還著於本人之文。亦",
    "T46n1912_008:0399b12": "如太公為灌壇令龍神尚不以暴風疾雨",
    "T46n1912_008:0399b13": "至其境。況佛法之人長心正念者耶。當知邪",
    "T46n1912_008:0399b14": "鬼得入者。皆由邪念。兜醯羅鬼等者。即前",
    "T46n1912_008:0399b15": "文中五色之鬼。能病五藏者是。五魔病中初",
    "T46n1912_008:0399b16": "與鬼病辯異。次辯有病之由。亦由行者",
    "T46n1912_008:0399b17": "生邪念故。六業病中若殺罪等者。此破五",
    "T46n1912_008:0399b18": "戒之病病屬五藏藏屬五根。與前不殺防",
    "T46n1912_008:0399b19": "木等意同也。若欲治者隨何藏病。知破何",
    "T46n1912_008:0399b20": "戒以增治損。若持戒者動宿業病。隨根",
    "T46n1912_008:0399b21": "判戒以驗罪滅。然後用治者。六治之中觀心",
    "T46n1912_008:0399b22": "治也。次明治法。先示同異中云不可操刀",
    "T46n1912_008:0399b23": "把刃等者。用治失宜如操刀失柄把刃",
    "T46n1912_008:0399b24": "傷手。舊疾不除反增新病。次正用治中。初",
    "T46n1912_008:0399b25": "止齊中云令氣調恂。恂者均也。帶系在臍者。",
    "T46n1912_008:0399b26": "臍既為諸腸胃之源。在胎之時以母之臍",
    "T46n1912_008:0399b27": "注子之臍。故母所食從臍而入。以資於子。",
    "T46n1912_008:0399b28": "氣息亦爾。子初在胎依於母息。故俗名子",
    "T46n1912_008:0399b29": "以之為息。膂者脊也。次止心丹田等可知。",
    "T46n1912_008:0399c01": "心多上緣等者。上熱助火。火銷諸食五藏",
    "T46n1912_008:0399c02": "易調。下分屬陰。太陰傷冷少火故亂。蔣吳",
    "T46n1912_008:0399c03": "毛者謂蔣添文。吳明徹。毛喜。此陳朝要官。",
    "T46n1912_008:0399c04": "皆稟息法脚氣獲除。具如百錄。此等親承",
    "T46n1912_008:0399c05": "智者大師以稟法訓。得事治之益。是故引",
    "T46n1912_008:0399c06": "之。引皇帝五行相生相剋者。皇匡正也。帝",
    "T46n1912_008:0399c07": "者德像天地曰帝。初從金化而水生下明",
    "T46n1912_008:0399c08": "相生。從火得水下相剋。水遇土而不行。行",
    "T46n1912_008:0399c09": "字(戶郎切)與五行義同。為取韻故借此音耳。",
    "T46n1912_008:0399c10": "如金剋木下正明用治。如金剋木則肺彊",
    "T46n1912_008:0399c11": "而肝弱。名為肝病。則止心於肺。故知不必",
    "T46n1912_008:0399c12": "止心病處。又用止治四大者。此中即是相翻",
    "T46n1912_008:0399c13": "對為治也。如水性寬以急治之。餘大準",
    "T46n1912_008:0399c14": "此。六氣治者。文但略明。先列。次釋。釋對四",
    "T46n1912_008:0399c15": "大病中。痰癊者正體作陰。五藏如前病相",
    "T46n1912_008:0399c16": "中已說。言平常吐納等者。吐謂散除麁氣。",
    "T46n1912_008:0399c17": "納謂內入安息。如平常坐禪。皆須長吐身",
    "T46n1912_008:0399c18": "中麁氣。但一兩度為之即足。非專為治病",
    "T46n1912_008:0399c19": "故也。用息中言依息者。假想十二息也。依",
    "T46n1912_008:0399c20": "於報息而起假想。如瞋由心變而使息麁",
    "T46n1912_008:0399c21": "盛。故知皆是心轉報息。令報息麁。今假想",
    "T46n1912_008:0399c22": "息亦復如是。次假想中云辯師治癭者。第",
    "T46n1912_008:0399c23": "一本云。如高麗辯師治癭病法。假想此癭",
    "T46n1912_008:0399c24": "如露蜂窠。蜂子在窼須臾蜂子穿窼而出。",
    "T46n1912_008:0399c25": "膿潰膏流蜂子俱去。眾孔婁婁如空蜂窼。想",
    "T46n1912_008:0399c26": "心成已癭病消差。如患癥人用針法者。應作",
    "T46n1912_008:0399c27": "癥字。第一本云。如人患癥癥結在腹。想作",
    "T46n1912_008:0399c28": "金針入腹刺之使癥對過。如是數數為之",
    "T46n1912_008:0399c29": "不休。一過相值癥結便去。從是得差而常",
    "T46n1912_008:0400a01": "患痛耿耿。然後更問他人云。此患已差而",
    "T46n1912_008:0400a02": "耿耿常痛。他人答言。汝想針破癥癥破而針",
    "T46n1912_008:0400a03": "猶在應更作想除其金針。依語即差。如阿",
    "T46n1912_008:0400a04": "含用酥者。第一本云。想燸酥在頂滴滴入",
    "T46n1912_008:0400a05": "腦。灌注五藏流潤遍身。治人勞損當有",
    "T46n1912_008:0400a06": "驗也。若準雜阿含都有七十二法。以想為",
    "T46n1912_008:0400a07": "治乃非末代鈍根所宜。其一云。佛在給孤",
    "T46n1912_008:0400a08": "獨。有比丘夏五月在林間修三昧。瑠璃王",
    "T46n1912_008:0400a09": "子與五百釋子。乘象而戲。諸象鬪。有黑象",
    "T46n1912_008:0400a10": "聲如霹靂。復有細聲如貓子。釋子比丘入",
    "T46n1912_008:0400a11": "於風觀發狂癡想。從定起如奔醉象。諸比",
    "T46n1912_008:0400a12": "丘閉門恐為所傷。有一比丘往舍利弗所",
    "T46n1912_008:0400a13": "問。唯願哀愍救諸釋子。身子起牽阿難至",
    "T46n1912_008:0400a14": "佛所。白佛言。諸釋子五事發狂。一因亂聲。",
    "T46n1912_008:0400a15": "二因惡名。三因利養。四因外風。五因內風。",
    "T46n1912_008:0400a16": "云何能治。佛因為阿蘭若比丘七十二患。說",
    "T46n1912_008:0400a17": "修阿那般那法。外惡聲觸內心根。四百四",
    "T46n1912_008:0400a18": "病脈持心急故。一時動亂。風力彊故一時入",
    "T46n1912_008:0400a19": "口。應教服酥蜜及呵梨勒法。謂繫心一",
    "T46n1912_008:0400a20": "處先想頗梨鏡。自觀己身在彼鏡中見諸",
    "T46n1912_008:0400a21": "狂事。見已更教。汝於鏡中除聲舉舌著上",
    "T46n1912_008:0400a22": "齶。想二摩尼在兩耳中。想於珠中如乳滴",
    "T46n1912_008:0400a23": "流出醍醐。潤耳根使不受聲。如膏油潤",
    "T46n1912_008:0400a24": "終不動搖。此想成已次想九重金剛從摩",
    "T46n1912_008:0400a25": "尼出覆行者身。下有金剛華行者坐上。有",
    "T46n1912_008:0400a26": "金剛山四面圍繞。絕於外聲。一一山中出",
    "T46n1912_008:0400a27": "七佛座。說四念處。爾時寂然不聞外聲。隨",
    "T46n1912_008:0400a28": "於佛教。汝當修習慎勿忘失。今且依第一",
    "T46n1912_008:0400a29": "本用酥有益。又云。春時入火三昧太溫",
    "T46n1912_008:0400b01": "身成病。入地三昧見身成無石山。須急",
    "T46n1912_008:0400b02": "治之。入水三昧見身如大水泉。入風三",
    "T46n1912_008:0400b03": "昧見身如九頭龍。須急治之。餘文廣如經",
    "T46n1912_008:0400b04": "說。如吞蛇法者。第一本云。如人噉食吞於",
    "T46n1912_008:0400b05": "蛇影。謂為蛇也。因而為病。他人問之知病",
    "T46n1912_008:0400b06": "源已。即以下藥密以死蛇。著其痢盆。唱",
    "T46n1912_008:0400b07": "言蛇出。病即差也。壁畫蛇影入酒杯中亦",
    "T46n1912_008:0400b08": "復如是。如阿含云。舍衛有一長者名晨居。",
    "T46n1912_008:0400b09": "有一婢極醜。常外使役令刈樵草汲水等",
    "T46n1912_008:0400b10": "事。野外有泉泉上有樹。樹上有一端正女",
    "T46n1912_008:0400b11": "人。自縊而死。影現泉中。婢見之謂為己影。",
    "T46n1912_008:0400b12": "便瞋大家。我端正如此使我田園。乃撲瓶",
    "T46n1912_008:0400b13": "破歸家入堂寶帳中坐。大家謂其狂病乃",
    "T46n1912_008:0400b14": "問之。婢以前事答。云何大家不別不見敦",
    "T46n1912_008:0400b15": "遇。即與鏡照之乃見醜形。猶尚不信乃謂",
    "T46n1912_008:0400b16": "鏡醜。大家先知彼泉水處而有死女。乃送",
    "T46n1912_008:0400b17": "至泉處。見是死女影心解慚愧。觀心治者。",
    "T46n1912_008:0400b18": "亦如南嶽大師苦腫滿病。用觀力推病則",
    "T46n1912_008:0400b19": "消差。次明方術中先用世治。云如治噦法",
    "T46n1912_008:0400b20": "者。第一本云。以畏怖之即差。雜含云。用心",
    "T46n1912_008:0400b21": "息太急。又眠處單薄因外風寒。動胃管腎",
    "T46n1912_008:0400b22": "等上逆胸塞。節節流水停住胸中。名之為",
    "T46n1912_008:0400b23": "噦須急治之。治法如經甚廣(云云)。如治齒法",
    "T46n1912_008:0400b24": "者。第一本云。向北斗呪云。齒牙疼北斗治",
    "T46n1912_008:0400b25": "之。痛差自知。痛即差也。又以狗牙從陰地",
    "T46n1912_008:0400b26": "向陽地呪云。令人牙痛差。不差暴汝。差",
    "T46n1912_008:0400b27": "還本。痛即差也。如捻大指治肝等者。五指",
    "T46n1912_008:0400b28": "主五藏。故大指主肝。頭指主肺。中指主",
    "T46n1912_008:0400b29": "心。無名指主脾。小指主腎。次用中邀者亦",
    "T46n1912_008:0400c01": "(邀居遙切)呪不翻者。如法華疏。以四悉因緣故",
    "T46n1912_008:0400c02": "不翻也。今文多是對治意也。命出入息言者。",
    "T46n1912_008:0400c03": "口令為命誦此呪已。仍須命云阿那般那。",
    "T46n1912_008:0400c04": "痛打四五十者。令心止痛處故也。如江鄉",
    "T46n1912_008:0400c05": "人卒患。皆以手打臂至一二百下。患即差",
    "T46n1912_008:0400c06": "也。次明損益中。心利病輕頓益。心利病重",
    "T46n1912_008:0400c07": "漸益。心鈍病輕漸損。心鈍病重頓損。又",
    "T46n1912_008:0400c08": "雖復心鈍善解觀法。亦得成於益中漸頓。",
    "T46n1912_008:0400c09": "世間下傷歎。言庸者等者。庸者凡常輩",
    "T46n1912_008:0400c10": "也。",
    "T46n1912_008:0400c11": "無奇人也。廣雅云。愚也。韻高等者。如匠伯",
    "T46n1912_008:0400c12": "輟釿於郢人。伯牙絕絃於子期。故僧彪詩",
    "T46n1912_008:0400c13": "云。鍾期不可遇誰辯曲中心。鍾期若聞",
    "T46n1912_008:0400c14": "伯牙撫山曲曰。巍巍乎煥然其高。聞彈水",
    "T46n1912_008:0400c15": "曲云。洋洋乎盈耳哉。故知聲韻若高和者必",
    "T46n1912_008:0400c16": "寡今治法妙故信者亦希。◎",
    "T46n1912_008:0400c17": "止觀輔行傳弘決卷第八之二",
    "T46n1912_008:0400c20": "止觀輔行傳弘決卷第八之三",
    "T46n1912_008:0400c22": "唐毘陵沙門湛然述",
    "T46n1912_008:0400c23": "◎次明十法中有列釋結。釋中云如癩人",
    "T46n1912_008:0400c24": "信血為乳者。乃至信駱駝骨為舍利者。亦",
    "T46n1912_008:0400c25": "如荊根得戒羊骨放光等。軫者枕也。若修",
    "T46n1912_008:0400c26": "四三昧至而不調差者。此有四意故無病",
    "T46n1912_008:0400c27": "不差。一者道力。二者冥加。三者治法。四",
    "T46n1912_008:0400c28": "者不惜身命。陳鍼大師兄也。開善寺藏法",
    "T46n1912_008:0400c29": "師。此舉罪滅障轉之人。陳鍼年在知命。初",
    "T46n1912_008:0401a01": "得相師張果占之。死在晦朔。後時大師",
    "T46n1912_008:0401a02": "令行方等懺見天堂上有牌云。陳鍼之堂。",
    "T46n1912_008:0401a03": "至年六十五。此乃一行方等增十五年壽。",
    "T46n1912_008:0401a04": "後再遇張果。張果問云。作何福力。此非一",
    "T46n1912_008:0401a05": "兩百萬錢福。計君必無如此等錢。為何方",
    "T46n1912_008:0401a06": "便。答云。有小行法不向君說。故知應死",
    "T46n1912_008:0401a07": "之業。行能轉之。如帝釋下舉例也。勇進之",
    "T46n1912_008:0401a08": "心如帝釋。別行道場如釋堂。道場神護如",
    "T46n1912_008:0401a09": "輔將。小橫諸非如小鬼。故知道場神護諸病",
    "T46n1912_008:0401a10": "不侵。城主等者。恇怯也。憂惶也。忙遽也。城",
    "T46n1912_008:0401a11": "如身。主如心。守者如身神。與身同名與身",
    "T46n1912_008:0401a12": "同生。名為天神。自然有故名之為天。雖",
    "T46n1912_008:0401a13": "常護人必假心固神守則彊。身神尚爾下",
    "T46n1912_008:0401a14": "以後況前。身兩肩神尚常護人。況道場神。",
    "T46n1912_008:0401a15": "大論精進鬼等者。第十六云。釋迦先世曾為",
    "T46n1912_008:0401a16": "商主。將諸賈客入險難處。中有羅剎以手",
    "T46n1912_008:0401a17": "遮之言。汝住莫動。商主以右手擊之。拳",
    "T46n1912_008:0401a18": "即著鬼挽不可離。又以左拳右脚左脚。",
    "T46n1912_008:0401a19": "如是次第皆被粘著。復以頭衝其頭復著。",
    "T46n1912_008:0401a20": "鬼問。汝欲作何等心休息未。答。雖擊五",
    "T46n1912_008:0401a21": "處心終不休。以精進力與汝相擊。要不",
    "T46n1912_008:0401a22": "懈退。鬼聞之生歡喜心。念是人膽力極大。",
    "T46n1912_008:0401a23": "語言。汝精進必不休息。我今放汝。行者於",
    "T46n1912_008:0401a24": "善法中初中後夜身心不懈。亦復如是。次",
    "T46n1912_008:0401a25": "明修止觀者。思議境中亦應有上中下罪。",
    "T46n1912_008:0401a26": "文中已有地獄罪竟。若因病故諂誑求活",
    "T46n1912_008:0401a27": "即鬼界也。或求眷屬將養病身。即畜生界",
    "T46n1912_008:0401a28": "也。造三善界者。文中乃是通總之言。雖知",
    "T46n1912_008:0401a29": "因果而常猜忌不病之人。謂我善心勝於",
    "T46n1912_008:0401b01": "健者。是修羅界。善心無改是為人界。誓持",
    "T46n1912_008:0401b02": "十善是為天界。怖畏生死是聲聞界者。亦",
    "T46n1912_008:0401b03": "如毘曇婆沙云。差摩比丘病極重。諸比丘令",
    "T46n1912_008:0401b04": "陀摩比丘往問訊。差摩言。我病不差猶如",
    "T46n1912_008:0401b05": "壯士取於劣者。繩繫其頭兩手急絞。我之",
    "T46n1912_008:0401b06": "頭痛亦復如是。又如屠者以刀割牛腹。我",
    "T46n1912_008:0401b07": "之腹痛亦復如是。亦如壯者取一劣者。懸",
    "T46n1912_008:0401b08": "著火上火炙其足。我之足痛亦復如是。陀",
    "T46n1912_008:0401b09": "摩還具白諸比丘如上諸事。諸比丘復令重",
    "T46n1912_008:0401b10": "往語言。佛說五受陰。汝能少分觀察非我",
    "T46n1912_008:0401b11": "非我所不。答言。能觀。後復更令陀摩問之。",
    "T46n1912_008:0401b12": "能觀五陰得阿羅漢果不。亦如教。如是",
    "T46n1912_008:0401b13": "觀故得漏盡平復痛差。又增一中均頭比丘",
    "T46n1912_008:0401b14": "病怨如來不看。佛及諸比丘往看。問言。何",
    "T46n1912_008:0401b15": "如所苦損無。佛又問。汝修七覺意不。比丘",
    "T46n1912_008:0401b16": "言。病。佛言。藥中之要不過七覺。令比丘受",
    "T46n1912_008:0401b17": "持。次從又觀此病去。緣覺界。此文難見須",
    "T46n1912_008:0401b18": "分為五。初推現果知往因。次推現因知",
    "T46n1912_008:0401b19": "現果。三從狂渴人下。觀現果息現因。四",
    "T46n1912_008:0401b20": "從若不隨下。現因息故十二支息。五從既",
    "T46n1912_008:0401b21": "不得下。結成支佛界。初如文。次文又二。初",
    "T46n1912_008:0401b22": "觀有支以至名色。次從觀此根大下。推現",
    "T46n1912_008:0401b23": "名色以至於識。初如文。次文又二。先推現",
    "T46n1912_008:0401b24": "色。次推於識。初文又二。初推色從緣生故",
    "T46n1912_008:0401b25": "無自性。次推色從心生故無自性。初文又",
    "T46n1912_008:0401b26": "二。初推五行。次推五藏。初文又二。先橫次",
    "T46n1912_008:0401b27": "竪。次推五藏亦二。先橫次竪。從如是下次",
    "T46n1912_008:0401b28": "推色從心生故無自性。於中先橫次竪。初",
    "T46n1912_008:0401b29": "橫者。明由心持四大故四大不壞。識生諸",
    "T46n1912_008:0401c01": "心故識如地。想取像貌如風動轉。受性領",
    "T46n1912_008:0401c02": "納如火堅物。行心為作如水去來。次此之",
    "T46n1912_008:0401c03": "下竪推四心展轉相生皆無自性。次識從下",
    "T46n1912_008:0401c04": "次推現識從往業生。如狂渴下次推現果",
    "T46n1912_008:0401c05": "息現因中。先譬推。次亦復不得四字譬息。",
    "T46n1912_008:0401c06": "南走下合推。如是下合息。次若不隨下因",
    "T46n1912_008:0401c07": "息。既不得下總結十二支滅。故云不得也。",
    "T46n1912_008:0401c08": "異於漸破名為不得。為成十界義故。是故",
    "T46n1912_008:0401c09": "三藏但出聲聞。通教但出緣覺。又觀下三藏",
    "T46n1912_008:0401c10": "菩薩。先列六蔽。次今以下明願行。初六蔽中",
    "T46n1912_008:0401c11": "初是慳。亦是持戒下破戒。亦是心志下瞋恚",
    "T46n1912_008:0401c12": "也。亦是精進下懈怠。言補禳者。有精進者",
    "T46n1912_008:0401c13": "內則補助正道外則禳於災難。亦是無禪下",
    "T46n1912_008:0401c14": "亂意。既有病已唯專愛身。忘於正念故云",
    "T46n1912_008:0401c15": "所動。亦是少智慧下愚癡。不達苦空。次願",
    "T46n1912_008:0401c16": "行中先願次行。願即四弘。行即六度。初之四",
    "T46n1912_008:0401c17": "字是檀。順理兩字是尸。安忍兩字是忍。勤加",
    "T46n1912_008:0401c18": "兩字是進。正意兩字是禪。覺悟無常四字是",
    "T46n1912_008:0401c19": "智。次通別菩薩。如文可見。菩薩界中既為",
    "T46n1912_008:0401c20": "三別。由發心所期。智願各異。同懷利物並",
    "T46n1912_008:0401c21": "名菩薩。兩教二乘有離有合。智異界一。思",
    "T46n1912_008:0401c22": "應可知。又初標十界皆名思議。今此釋中",
    "T46n1912_008:0401c23": "但至別教。佛界亦可指別初地。以別初地",
    "T46n1912_008:0401c24": "證道同圓。亦可一教總名菩薩。以別教道",
    "T46n1912_008:0401c25": "通始終故。具如第二卷中已料簡竟。次明",
    "T46n1912_008:0401c26": "不思議中。云直聞等者。彼經第三治病品",
    "T46n1912_008:0401c27": "云。佛告菩提樹神。過去有佛名曰寶勝。滅",
    "T46n1912_008:0401c28": "後有長者名曰持水。善知醫方救諸病苦。",
    "T46n1912_008:0401c29": "持水有子名流水。是時國內天降災變。流",
    "T46n1912_008:0402a01": "水見已自思惟言。我父年邁不能至彼城邑",
    "T46n1912_008:0402a02": "聚落。便至父所問醫方已。因得了知一",
    "T46n1912_008:0402a03": "切方術。遍至城邑作如是言。我是醫師。",
    "T46n1912_008:0402a04": "我是醫師。善知方藥療治一切。一切眾生",
    "T46n1912_008:0402a05": "聞許治病。直聞是言所患即除。譬聞",
    "T46n1912_008:0402a06": "妙境得入初住。言初觀者。即是初觀不",
    "T46n1912_008:0402a07": "思議境。復有下次譬下九。經云。復有無量",
    "T46n1912_008:0402a08": "百千眾生。病苦深重難除差者。至長者所",
    "T46n1912_008:0402a09": "授以妙藥。亦得平復。今文從義即譬觀境",
    "T46n1912_008:0402a10": "無明未除。如是發心乃至離愛。故云眾藥。",
    "T46n1912_008:0402a11": "如是用觀亦得入於初住位也。縱未入位",
    "T46n1912_008:0402a12": "得入五品。名小除差。一切下次明發心。初",
    "T46n1912_008:0402a13": "文明總發心之相。亦先寄次第三觀。一一",
    "T46n1912_008:0402a14": "觀中皆有四文。初以誓自調。次慈悲現生。",
    "T46n1912_008:0402a15": "三現生得益。四結教觀名。如是下結成一",
    "T46n1912_008:0402a16": "心。唯彼下引人為證證今依病起於弘誓。",
    "T46n1912_008:0402a17": "即同淨名住常寂光。而三土現化。故知法",
    "T46n1912_008:0402a18": "身菩薩一切皆然。唯彼文殊等者。淨名既依",
    "T46n1912_008:0402a19": "不思議化。若非文殊道力相亞。焉能扣機",
    "T46n1912_008:0402a20": "承旨問疾。先傳如來無量之旨。次自設於",
    "T46n1912_008:0402a21": "起等三問。答云下居士答。初答病因起。眾",
    "T46n1912_008:0402a22": "生病故下答病久如。眾生病愈下答當云",
    "T46n1912_008:0402a23": "何滅。菩薩初發菩提心時。即名大悲。當知",
    "T46n1912_008:0402a24": "此疾與發心同有。眾生無始有因果病。菩",
    "T46n1912_008:0402a25": "薩亦念無始之病。是故菩薩自念念他。故知",
    "T46n1912_008:0402a26": "此病與發心同起。菩薩遍緣一切眾生。於",
    "T46n1912_008:0402a27": "諸眾生悉皆有病。故一切眾生病菩薩亦病。",
    "T46n1912_008:0402a28": "眾生病愈菩薩亦愈。從夫眾生下。即以所",
    "T46n1912_008:0402a29": "化顯於能化。方丈等者。皆是承昔依病起",
    "T46n1912_008:0402b01": "誓。故成道已有斯勝能。言茅城背痛者。茅",
    "T46n1912_008:0402b02": "城俱尸城也。翻名具如第一卷釋。言背痛",
    "T46n1912_008:0402b03": "者。如前因病說力中引也。準興起行經。佛",
    "T46n1912_008:0402b04": "告舍利弗。昔久遠時羅閱大城。國節會日。國",
    "T46n1912_008:0402b05": "王有病力士。一剎利姓。一婆羅門姓。俱來",
    "T46n1912_008:0402b06": "在會自共相撲。婆羅門語剎利言。卿莫撲",
    "T46n1912_008:0402b07": "我當與錢寶。剎利便不盡力令其屈伏。二",
    "T46n1912_008:0402b08": "人俱獲王賞。婆羅門竟不報所許。至後節",
    "T46n1912_008:0402b09": "日復來相撲。婆羅門復如前求許。剎利復",
    "T46n1912_008:0402b10": "饒亦不相報。如是至三。剎利念彼數欺於",
    "T46n1912_008:0402b11": "我。便語之言。卿三誑我我不用物。便以右",
    "T46n1912_008:0402b12": "手捺頭左手捉腰。蹙折其脊如折甘蔗。",
    "T46n1912_008:0402b13": "擎之三旋令眾人見。然後撲地。墮地即死。",
    "T46n1912_008:0402b14": "王大歡喜賜錢十萬佛告舍利弗。剎利力士",
    "T46n1912_008:0402b15": "我身是也。婆羅門者調達是也。我以瞋故撲",
    "T46n1912_008:0402b16": "殺力士。由是墮地獄中燒煮榜治經數千",
    "T46n1912_008:0402b17": "歲。今雖成佛以殘緣故患於背痛。此約迹",
    "T46n1912_008:0402b18": "說用病法門。以利於他。大經云。吾今此身",
    "T46n1912_008:0402b19": "即是法身。為度眾生示同毒樹。以疾利物",
    "T46n1912_008:0402b20": "即此意也。誓願去明初心誓廣。後心方稱即",
    "T46n1912_008:0402b21": "誓體也。慈悲下明誓功能。云法喜等者。此",
    "T46n1912_008:0402b22": "是章安私語。第一本云。如喜禪師天台大師。",
    "T46n1912_008:0402b23": "發心真實隨念即除。若望差心即不真實。",
    "T46n1912_008:0402b24": "此再修補移真誠文。為後得失。喜禪師者。",
    "T46n1912_008:0402b25": "初從光州與法喜等二十七人同至建業。",
    "T46n1912_008:0402b26": "即其人也。喜師年逾耳順。大師時年二十有",
    "T46n1912_008:0402b27": "七。毛喜戲曰。尊師何少弟子何老。喜曰。所",
    "T46n1912_008:0402b28": "敬在德不在年也。問曰。何者是德。喜曰。善",
    "T46n1912_008:0402b29": "巧說法即後代之富樓那。降魔除障即後代",
    "T46n1912_008:0402c01": "之優波毱多。毛喜善其識人。譚之朝野以",
    "T46n1912_008:0402c02": "為口實。嘗行方等雉來索命。神王遮曰。法",
    "T46n1912_008:0402c03": "喜當往西方次生得道。豈償汝命耶建業",
    "T46n1912_008:0402c04": "咸覩天下共知。若發心下判得失。言不真",
    "T46n1912_008:0402c05": "實要三寶等是也。要謂要勒。亦遮亦約也",
    "T46n1912_008:0402c06": "自無專志要佛加持云。佛若不加大慈何",
    "T46n1912_008:0402c07": "在。故俗云。要君者無上。言規者或求近果。",
    "T46n1912_008:0402c08": "或求速差。具斯二失名誑眾生。若能真誠",
    "T46n1912_008:0402c09": "翻前二過。尚有至於初住之力。乃至極果",
    "T46n1912_008:0402c10": "何但除病而已。次安心中云體解等者。夫",
    "T46n1912_008:0402c11": "欲安心。必先了境次起弘誓。故合安心先",
    "T46n1912_008:0402c12": "牒二法。體解者。識境也。發心者起誓也。唯",
    "T46n1912_008:0402c13": "止唯觀者。唯寂唯照更不餘求。次善巧下用",
    "T46n1912_008:0402c14": "五百一十二番。言大藥者。第一義治。兼無",
    "T46n1912_008:0402c15": "緣慈悲。是名大藥不須紛擾對轉兼具。次",
    "T46n1912_008:0402c16": "破法遍中。從初至此病推病由心。從今",
    "T46n1912_008:0402c17": "觀去正明用觀。於中從初至如幻故。破",
    "T46n1912_008:0402c18": "因成也。不得病心生滅者。破相續也。餘之",
    "T46n1912_008:0402c19": "相待及假中等其文並略。初因成中云非地",
    "T46n1912_008:0402c20": "大不離地大等者。病由心造故非地大。病",
    "T46n1912_008:0402c21": "實病身故不離地大。舉地為首餘亦復然。",
    "T46n1912_008:0402c22": "四大無病故非身合。心既如幻幻本無病。",
    "T46n1912_008:0402c23": "通塞如文。次道品中云非四大等意亦同",
    "T46n1912_008:0402c24": "前。言非淨等者。約破倒說。有真等者。約",
    "T46n1912_008:0402c25": "諦境說。即前文云。我病眾生病並非真非",
    "T46n1912_008:0402c26": "有。亦是觀病以為中道。共在此中說之。",
    "T46n1912_008:0402c27": "空假等者。約觀智說。枯榮等者約所表說。",
    "T46n1912_008:0402c28": "具如前文義兼大小。枯榮雙立等。秖是一",
    "T46n1912_008:0402c29": "念圓四念處。助道中云若修正觀者。即是正",
    "T46n1912_008:0403a01": "行。正行即是道品等六。但觀前六障若不",
    "T46n1912_008:0403a02": "除。當借前來止觀氣息想術六治。以之為",
    "T46n1912_008:0403a03": "助。正助合行具如第七。尚入初住得無生",
    "T46n1912_008:0403a04": "忍。況四大病而不銷差。釋次位中云如",
    "T46n1912_008:0403a05": "彼瑠璃等者。水清故見深故未得。雖觀即",
    "T46n1912_008:0403a06": "是而未入位。應約六即以辯始終。不免",
    "T46n1912_008:0403a07": "眾災者。即三小災。謂刀疾饑。若三大災謂",
    "T46n1912_008:0403a08": "火水風。六根雖淨實果縛身。在欲色界或",
    "T46n1912_008:0403a09": "遇三小。縱逢劫末法爾離災。若入無生",
    "T46n1912_008:0403a10": "如曇無竭尚有果身名為果疾。我今不證",
    "T46n1912_008:0403a11": "如上諸位。豈得自謂齊彼上人。次大車譬",
    "T46n1912_008:0403a12": "如文。○次明業境者。先明來意中云今修",
    "T46n1912_008:0403a13": "止觀等者。止觀如日光。業相如萬像。疑者",
    "T46n1912_008:0403a14": "云下料簡也。初引二經以證大小悉皆有",
    "T46n1912_008:0403a15": "相。次引法華。由深達故見十界相。次引",
    "T46n1912_008:0403a16": "淨名。由第一義善分別業。四經明文大小",
    "T46n1912_008:0403a17": "有相。如何疑云大乘無相。次開章別解者。",
    "T46n1912_008:0403a18": "初因緣中先示內外因緣。內因緣中云心漸",
    "T46n1912_008:0403a19": "明淨者。亦可云明靜。明淨語通通於止觀。",
    "T46n1912_008:0403a20": "若云明靜即以兩字別對止觀。以止觀故",
    "T46n1912_008:0403a21": "善惡有生滅者。由二世善惡。惡有輕重善",
    "T46n1912_008:0403a22": "有邪正。及修止觀動過去業。又因止觀善",
    "T46n1912_008:0403a23": "惡生滅者。但是因於止觀見生滅相。非謂",
    "T46n1912_008:0403a24": "止觀令善惡生滅。故舉譬云。如鏡被磨等。",
    "T46n1912_008:0403a25": "理性如鏡暗散如塵。止觀如磨業如像現。",
    "T46n1912_008:0403a26": "次明外緣者。諸佛菩薩望己為外。文中示",
    "T46n1912_008:0403a27": "相雖即內外二緣各說。據理必須內外和",
    "T46n1912_008:0403a28": "合。文別說者。從彊受名。如第一卷釋感應",
    "T46n1912_008:0403a29": "中。亦因緣各說。此亦如是。修觀是顯機。諸",
    "T46n1912_008:0403b01": "佛是顯應。亦得是亦冥亦顯機。亦冥亦顯應。",
    "T46n1912_008:0403b02": "亦有不修而感。修而不感。不修不感以判",
    "T46n1912_008:0403b03": "機應冥顯四句眾生等者。有四悉機能令",
    "T46n1912_008:0403b04": "諸佛不起滅定。示善惡相。禪力能示名善",
    "T46n1912_008:0403b05": "惡禪。示相顯了如華示人。若得等者。明識",
    "T46n1912_008:0403b06": "相已自益益他。今但等者明立境所以。次",
    "T46n1912_008:0403b07": "正明業相發中言六意者。第一第二單發",
    "T46n1912_008:0403b08": "習因報果。第三第四因果互發。第五俱發。第",
    "T46n1912_008:0403b09": "六間雜。總而言之。秖是習因報果發相。此六",
    "T46n1912_008:0403b10": "種發通冠於下善惡二相。至下釋文但明",
    "T46n1912_008:0403b11": "二相。餘但略指此文云前後俱雜可以意",
    "T46n1912_008:0403b12": "知。初文先釋習因習果。次釋報因報果。習",
    "T46n1912_008:0403b13": "果報因文雖不立。有二義故亦須釋之。一",
    "T46n1912_008:0403b14": "者相對故釋。二者或互受名。是故文中引論",
    "T46n1912_008:0403b15": "通釋。言習因是自分因等者。新經論中名",
    "T46n1912_008:0403b16": "同類因。故俱舍云。能作及俱有。同類與相",
    "T46n1912_008:0403b17": "應遍行并異熟。許因唯六種。今且依大論",
    "T46n1912_008:0403b18": "略出六因相。次銷今文。論三十二云。言六",
    "T46n1912_008:0403b19": "因者。所作因共因。自種因遍因。相應因報",
    "T46n1912_008:0403b20": "因。言四緣者。謂因緣次第緣。緣緣增上緣。",
    "T46n1912_008:0403b21": "新譯次第緣名等無間緣。緣緣名所緣緣。餘",
    "T46n1912_008:0403b22": "二名同。然龍樹立名什公翻譯。雖小不同",
    "T46n1912_008:0403b23": "應非全失。以大論是一家承用。名字稍同。",
    "T46n1912_008:0403b24": "故且依之。大品云。欲知四緣當學般若。",
    "T46n1912_008:0403b25": "大論釋云。般若中四緣皆不可得。云何說言",
    "T46n1912_008:0403b26": "欲知四緣當學般若。答。汝不知般若相",
    "T46n1912_008:0403b27": "故。是故云般若無四緣。般若於一切法無",
    "T46n1912_008:0403b28": "捨。畢竟清淨無諸戲論。如佛所說言四緣",
    "T46n1912_008:0403b29": "者。但說少分。無智之人著於四緣而生戲",
    "T46n1912_008:0403c01": "論。為破著故說諸法實相空無所有。破此",
    "T46n1912_008:0403c02": "諸心如夢如幻。故知四緣非為深極。復是",
    "T46n1912_008:0403c03": "般若諸法少分。是故雖說應知離著。何等",
    "T46n1912_008:0403c04": "為著。謂為究竟是則名著今為明於事度",
    "T46n1912_008:0403c05": "事蔽善惡相發。是六因中四因所攝。四緣之",
    "T46n1912_008:0403c06": "中多少不同。是故略明四因及以六因。若下",
    "T46n1912_008:0403c07": "修觀應觀因緣即是法界。欲知四緣先明",
    "T46n1912_008:0403c08": "六因。所作因者不礙於他。相應因者心心數",
    "T46n1912_008:0403c09": "法。同相同緣。以心心法共相應故。名相應",
    "T46n1912_008:0403c10": "因。心心數法以心相應為因。名相應因。如",
    "T46n1912_008:0403c11": "親友知識和合成事。共因者。一切有為法各",
    "T46n1912_008:0403c12": "共生因。以共生故更相佐助。如兄弟同生",
    "T46n1912_008:0403c13": "互相成濟。自種因者。過去善法與現在善法",
    "T46n1912_008:0403c14": "為因。現在善法與未來善法為因。惡無記",
    "T46n1912_008:0403c15": "法亦復如是。一切各各有自種因。遍因者。",
    "T46n1912_008:0403c16": "苦集諦下十一遍使名為遍因。報因者。行善",
    "T46n1912_008:0403c17": "惡因得善惡報。名為報因。言四緣者。如",
    "T46n1912_008:0403c18": "上五因名為因緣。心心數法次第無間相續",
    "T46n1912_008:0403c19": "而起。名次第緣。心心數法託緣生故。名為",
    "T46n1912_008:0403c20": "緣緣。諸法生時不生障礙。名增上緣。復次",
    "T46n1912_008:0403c21": "心心數法從四緣生。無想滅定從三緣生。",
    "T46n1912_008:0403c22": "除於緣緣。諸餘心數不相應行及色從二緣",
    "T46n1912_008:0403c23": "生。除次第緣及緣緣。餘有為法劣故。無有",
    "T46n1912_008:0403c24": "從於一緣生者。報生心心數法從五因生。",
    "T46n1912_008:0403c25": "除於遍因。無漏心心數法從三因生。謂相",
    "T46n1912_008:0403c26": "應共及無障礙。成論但應三因四緣。具如玄",
    "T46n1912_008:0403c27": "釋籤第十記。今業相發屬習報兩因。習因者",
    "T46n1912_008:0403c28": "自種因。文兼釋於習果報因。因於前世前念",
    "T46n1912_008:0403c29": "善惡。故後世後念善惡得起。並名習因。既",
    "T46n1912_008:0404a01": "心心數法共相因依。亦得名為相應因也。",
    "T46n1912_008:0404a02": "不障礙故亦得名為所作因也。俱有助作",
    "T46n1912_008:0404a03": "故亦名共因。若蔽相起亦名遍因。以此習",
    "T46n1912_008:0404a04": "因未能招報。不名報因。言報果者。亦但",
    "T46n1912_008:0404a05": "四因。所作。自種。共因。報因。當果相現故云",
    "T46n1912_008:0404a06": "報果。據理實是報因而已。不與五部染法",
    "T46n1912_008:0404a07": "為通因故。非遍行因。非心心所無相應",
    "T46n1912_008:0404a08": "因。若以習因對四緣中。得是因緣等三。不",
    "T46n1912_008:0404a09": "託緣而起無所緣緣。習因起時亦有增上",
    "T46n1912_008:0404a10": "及有無間相續之義。亦名次第。報果但在",
    "T46n1912_008:0404a11": "增上因緣。夫因緣之義佛法根本背邪向正",
    "T46n1912_008:0404a12": "之始。入道修觀之源。故習佛法者。不可全",
    "T46n1912_008:0404a13": "迷。今為判業相未及廣辯。亦於修觀廣",
    "T46n1912_008:0404a14": "辯非急。故依大論略出名相。文從云何",
    "T46n1912_008:0404a15": "下先釋。次明發相。初先明習因習果。於中",
    "T46n1912_008:0404a16": "先正釋。次判三性。言習果是依果者。依於",
    "T46n1912_008:0404a17": "習因而有習果。即等流果。以約剎那釋習",
    "T46n1912_008:0404a18": "果故。故約前念後念明之。次從此義下",
    "T46n1912_008:0404a19": "判三性者。從剎那說耳。若始終說者。即無",
    "T46n1912_008:0404a20": "漏果不通三性。次從論家下釋習因習果",
    "T46n1912_008:0404a21": "不通三性。次明報因報果者。既合習因",
    "T46n1912_008:0404a22": "習果。以為報因。當知名雖有四但成三義。",
    "T46n1912_008:0404a23": "但以二習望於來報。復受因名。次就今下",
    "T46n1912_008:0404a24": "論家復釋習因習果。隔世所起同類習果。",
    "T46n1912_008:0404a25": "以此二習望後名因望前名果。是則因果",
    "T46n1912_008:0404a26": "之上復立因果。望前因之與果俱名為果。",
    "T46n1912_008:0404a27": "望後則因之與果。俱名為因。此亦有漏故",
    "T46n1912_008:0404a28": "約三世。此與毘曇二釋不同。彼論二釋俱",
    "T46n1912_008:0404a29": "不望於三世故也。次數家下更明數家與",
    "T46n1912_008:0404b01": "論。判報果習果小異。雖判多婬所屬不",
    "T46n1912_008:0404b02": "同。釋義亦與論家不別。數依毘曇論依前",
    "T46n1912_008:0404b03": "釋。又今生下論家重釋稍異前解。二因二果",
    "T46n1912_008:0404b04": "悉皆隔世。約於成業未成業等。以判習因",
    "T46n1912_008:0404b05": "報因。約於隔世重起以為習果。酬前世報",
    "T46n1912_008:0404b06": "名為報果。此之四名則有四義。不同前釋",
    "T46n1912_008:0404b07": "但成三義。從若坐禪下次明相現。初明報",
    "T46n1912_008:0404b08": "果相現中。云互受名者。此相起時即名果",
    "T46n1912_008:0404b09": "相。由昔報因應招來果。故名報果。亦得",
    "T46n1912_008:0404b10": "名報因者。此之報果亦得名因。未酬因",
    "T46n1912_008:0404b11": "故。故又能下明此報果相現之時。即是能起",
    "T46n1912_008:0404b12": "之因故也。此因必定招於當果。是故此相亦",
    "T46n1912_008:0404b13": "得名為報因。今但下判相也。後報果相預",
    "T46n1912_008:0404b14": "於今現。是故名為報果相現耳。所以名為",
    "T46n1912_008:0404b15": "互受其名。次若於坐下明習因發相。於中",
    "T46n1912_008:0404b16": "亦云互受名者。此有漏因心習起時。名為",
    "T46n1912_008:0404b17": "習因。能牽下能作後時成就習果也。亦得",
    "T46n1912_008:0404b18": "名習果者。明此習因心起之時。由昔曾起",
    "T46n1912_008:0404b19": "故云酬昔。則名此相亦得名果。名為互",
    "T46n1912_008:0404b20": "受名也。應知此中習因報果並約相現。名",
    "T46n1912_008:0404b21": "互受名。若如毘曇。當世習果望報為因。及",
    "T46n1912_008:0404b22": "隔世習果望後為因。雖亦名為互受其名。",
    "T46n1912_008:0404b23": "與今相現義意則別。若將此意以判蔽度。",
    "T46n1912_008:0404b24": "善惡雖殊其相可見。從善相眾多下別明",
    "T46n1912_008:0404b25": "發相。初六度中先明施相。諸相不同隨見",
    "T46n1912_008:0404b26": "一種。即表報相。其中雖有見人而不見",
    "T46n1912_008:0404b27": "物。或有見物而不見人等。但使見相與",
    "T46n1912_008:0404b28": "習因別即名報相。下之五度準此可知。次",
    "T46n1912_008:0404b29": "都不見下明習因發中。直爾起心名之為",
    "T46n1912_008:0404c01": "習。表過表現其相不殊。下之五度亦準知",
    "T46n1912_008:0404c02": "之。言法門者。過現二世或單分別布施法",
    "T46n1912_008:0404c03": "門。或欲施時先簡邪正偏圓等心。故此心現",
    "T46n1912_008:0404c04": "總名習因。此度既然諸文例爾。次戒相中言",
    "T46n1912_008:0404c05": "十師者。且寄中國一法而言。言衣裳者。上",
    "T46n1912_008:0404c06": "曰衣下曰裳。故古人服飾如道士無帔者",
    "T46n1912_008:0404c07": "是。至魏朝時。道士方始加於橫帔。今出家",
    "T46n1912_008:0404c08": "人亦以袈裟涅槃僧等。以例衣裳。第一本",
    "T46n1912_008:0404c09": "云。陳留一人坐禪發習忽然講律。忍進禪",
    "T46n1912_008:0404c10": "等相略可知。智相中云菩薩境者。通論通",
    "T46n1912_008:0404c11": "取三教菩薩。若論現相多在於事。三藏菩",
    "T46n1912_008:0404c12": "薩亦有無常伏惑之智。乃至別教住前望理。",
    "T46n1912_008:0404c13": "亦得名事。若二乘智通取亦應寄在般若",
    "T46n1912_008:0404c14": "文中。別論六度唯在大乘。雖此分別通別",
    "T46n1912_008:0404c15": "去取。其相定屬二乘菩薩境中。是故但指在",
    "T46n1912_008:0404c16": "於後境。六度習報下勸誡。前第五卷已勸誡",
    "T46n1912_008:0404c17": "云。慎之勤之重之。但細尋六意無事不",
    "T46n1912_008:0404c18": "了。諸方等師下次明判須償不同中。貸字",
    "T46n1912_008:0404c19": "應作貣。求物也。曾於三寶借物未還。即",
    "T46n1912_008:0404c20": "(他得切)若作貸字。先曾借與他。即(他代切)非此",
    "T46n1912_008:0404c21": "中意。小乘取果尚許不償。況今大乘本為",
    "T46n1912_008:0404c22": "利他。近期無生遠趣極果。廣能益彼供養",
    "T46n1912_008:0404c23": "三寶。故知大小兩乘正為入道並未償責。",
    "T46n1912_008:0404c24": "舊責雖然終無新造。觝字亦可作抵。抵者",
    "T46n1912_008:0404c25": "拒也。次明六蔽相現者。慳中云惙者疲也。",
    "T46n1912_008:0404c26": "詬者(許遘乎遘居候三切)恥辱也。次明破戒中唯舉七",
    "T46n1912_008:0404c27": "支性戒之相。遮戒非一略出一酒。通例諸",
    "T46n1912_008:0404c28": "遮。瞋故即殺貪故是淫。此二并盜及口四過。",
    "T46n1912_008:0404c29": "即七支也。若口過同一妄者。即五戒也。復",
    "T46n1912_008:0405a01": "次內心下略舉四分習因之相。餘略不論。次",
    "T46n1912_008:0405a02": "料簡者。初約障不障料簡中。先列四句。次",
    "T46n1912_008:0405a03": "釋。次判。初約事生滅判。次約三諦中言初",
    "T46n1912_008:0405a04": "善者。總約有漏及以三諦。故以有漏名為",
    "T46n1912_008:0405a05": "初善。次約作無作中言性與無作者。習因",
    "T46n1912_008:0405a06": "既以內心驗之。但依心判善惡易知。報果",
    "T46n1912_008:0405a07": "相現於禪心中。忽見外境不由於心。是故",
    "T46n1912_008:0405a08": "難判若善報相下正判也。今以性之善惡。因",
    "T46n1912_008:0405a09": "時必假相扶而起。故後相現亦須相扶。若",
    "T46n1912_008:0405a10": "無作善惡一發已後未捨失來。任運恒有。故",
    "T46n1912_008:0405a11": "今相現不假內心。此且據發得形俱無作。",
    "T46n1912_008:0405a12": "若作俱無作亦假內心。以作事時必須於",
    "T46n1912_008:0405a13": "心。是故若有外相復有內心。或是因時作",
    "T46n1912_008:0405a14": "俱無作。既成無作。後時違教及違本要。名",
    "T46n1912_008:0405a15": "違無作。故無作後復以十法三相往驗。復次",
    "T46n1912_008:0405a16": "諸惡下更約三時。以判善生惡滅之相。文云",
    "T46n1912_008:0405a17": "初瞋後喜則惡滅相。以此例知初喜後瞋即",
    "T46n1912_008:0405a18": "善滅相。初後俱瞋即惡生相。初後俱喜即",
    "T46n1912_008:0405a19": "善生相。諫者。字書云。以道訓人名之為諫。",
    "T46n1912_008:0405a20": "又云。諫有五。謂諷順闚指陷。此中即諷諫",
    "T46n1912_008:0405a21": "也。天發心下約解行簡。若自正正他下約",
    "T46n1912_008:0405a22": "師證簡。謂他判相實不容易。故須自證",
    "T46n1912_008:0405a23": "方可彰言。所言證者。非謂入位。但是曾",
    "T46n1912_008:0405a24": "感以自證他。若全未感卒無師氏。應以",
    "T46n1912_008:0405a25": "此文及禪門中驗善惡相。并大師口決此",
    "T46n1912_008:0405a26": "附略知。若不爾者。但以不思議觀觀之。令",
    "T46n1912_008:0405a27": "成不思議境。一切諸障無如之何。即如向",
    "T46n1912_008:0405a28": "文觀解者是。文中所以誡者。恐後學輩自",
    "T46n1912_008:0405a29": "無微行倚傍少解。徒占師氏之位。輒[(伭-〦+工)*(白-日+丁)]",
    "T46n1912_008:0405b01": "判斷之能。翻為自沈益他無幾。若近師氏",
    "T46n1912_008:0405b02": "理須諮疑。仍須善用觀力抵拒。氏者族姓",
    "T46n1912_008:0405b03": "也。古人從師為姓。是故自古名為師氏。自",
    "T46n1912_008:0405b04": "安公來同稱釋種。問下簡現相疑。問中本",
    "T46n1912_008:0405b05": "問諸惡業相現。答中不非相現之問。故初",
    "T46n1912_008:0405b06": "文但云實爾者。凡道場神非護怨責。如軍",
    "T46n1912_008:0405b07": "虞候。但業是實責非神所防。所言防者。防",
    "T46n1912_008:0405b08": "於橫擾耳。言虞候者。軍中遊邏伺候之官。",
    "T46n1912_008:0405b09": "虞者助也。專也。備也。候者伺也。亦云掌山",
    "T46n1912_008:0405b10": "澤之官。候於山澤非常之過。覘亦候也。亦",
    "T46n1912_008:0405b11": "闚見也。復次諸業下釋闕略疑。云彼二家互",
    "T46n1912_008:0405b12": "有所闕者。毘曇闕觀法。中論闕業相。今略",
    "T46n1912_008:0405b13": "明業相足辯邪正。竪明觀法入門深詣。",
    "T46n1912_008:0405b14": "自行入道誠為有餘。若望二家雖曰未",
    "T46n1912_008:0405b15": "足。二論但橫明法相而已。約法成觀彼論",
    "T46n1912_008:0405b16": "疎遺。次正明修觀中。初思議六界之文。略",
    "T46n1912_008:0405b17": "列而已。次總結。云如是等業招於色心者。",
    "T46n1912_008:0405b18": "善惡等業不出界內分段生死。故曰色心。",
    "T46n1912_008:0405b19": "色心尚攝十界善惡。何但六界。今且列六。",
    "T46n1912_008:0405b20": "具如陰入境初所引經論。次聲聞觀業是",
    "T46n1912_008:0405b21": "集。緣覺觀業是行。並不云無常與幻化者。",
    "T46n1912_008:0405b22": "意通兩教聲聞等故。通教不云菩薩者。通",
    "T46n1912_008:0405b23": "三乘故。又此文中不列三藏菩薩者。前所",
    "T46n1912_008:0405b24": "發度義當三藏菩薩次明不思議境。初重比",
    "T46n1912_008:0405b25": "決。引於法華遍照十方等者。下文既云依",
    "T46n1912_008:0405b26": "正二報。此之十方即具二意。若作正報即",
    "T46n1912_008:0405b27": "以十方表於十界。雖曰百界千法等不",
    "T46n1912_008:0405b28": "出十界。若作依報。三千世間亦不出十方。",
    "T46n1912_008:0405b29": "能照即是不思議觀。所照即是不思議境。十",
    "T46n1912_008:0405c01": "界依正二意具足。其致甚深。次正明中先出",
    "T46n1912_008:0405c02": "境。次引證。問。證中所引華嚴者。與前別教",
    "T46n1912_008:0405c03": "引經既同。今成圓教如何辯異。答。前明",
    "T46n1912_008:0405c04": "別教但云地是能生。能所不同故成別義。",
    "T46n1912_008:0405c05": "今明圓教地體生性一切具足。況復牙堅全",
    "T46n1912_008:0405c06": "是地堅。能生所生無非法界。既深達業下發",
    "T46n1912_008:0405c07": "心也。為對業故。下一一文皆約善惡。亦先",
    "T46n1912_008:0405c08": "寄於別相三諦。次方總約一心三諦。一一皆",
    "T46n1912_008:0405c09": "云非違非順。當知並寄次辯不次。次安心",
    "T46n1912_008:0405c10": "中從業空去。亦奇次第以明不次。一一諦",
    "T46n1912_008:0405c11": "中皆云善順惡息者。善順即觀惡息即止。次",
    "T46n1912_008:0405c12": "破法遍中先引二論。雖復各計共成三世。",
    "T46n1912_008:0405c13": "三世即是所觀之境。次從今觀下即能觀觀。",
    "T46n1912_008:0405c14": "亦且約次第故先觀空後結成三諦。三世",
    "T46n1912_008:0405c15": "相望名之為竪。次若言下於過現中。以時",
    "T46n1912_008:0405c16": "與者相對為橫。者謂宰主。主者我也。一一",
    "T46n1912_008:0405c17": "世中皆推四句。復名為橫。三世下結成空",
    "T46n1912_008:0405c18": "觀。而言下假觀。所以下中觀。次通塞中四句",
    "T46n1912_008:0405c19": "者。業即有漏非業即無漏。亦業非業即出假",
    "T46n1912_008:0405c20": "也。先已入空得名非業。又復出假名為亦",
    "T46n1912_008:0405c21": "業。雙非即是中道非漏非無漏業。於一一句",
    "T46n1912_008:0405c22": "撿挍能所具如陰境。次道品中從成論至",
    "T46n1912_008:0405c23": "身念處者。是念處也。意業單起是心念處。意",
    "T46n1912_008:0405c24": "得實法者。領納名得是受念處。想得假名",
    "T46n1912_008:0405c25": "是想陰。行則同緣是行陰。想行兩陰共成法",
    "T46n1912_008:0405c26": "念。并身口業名身念處。總成四念處。依經",
    "T46n1912_008:0405c27": "部宗次第而起。得作此說。毘曇如文。此且",
    "T46n1912_008:0405c28": "略述三藏念處。從今觀去。正辯無作四念",
    "T46n1912_008:0405c29": "處也。言同類者。雖十界別。同名五陰故",
    "T46n1912_008:0406a01": "名同類。餘如陰境中說。次明助道中。念佛",
    "T46n1912_008:0406a02": "治障障即是業。故用念佛以為對治。念三",
    "T46n1912_008:0406a03": "十二相及報佛功德。共破習因惡業者。是惡",
    "T46n1912_008:0406a04": "習因也。惡業麁重須加色相。是故須念應",
    "T46n1912_008:0406a05": "佛三十二相。復念報佛所有功德。方可為",
    "T46n1912_008:0406a06": "治。若單善習因心起。則但念法門佛。以為",
    "T46n1912_008:0406a07": "對治。若善報果相現。報是色法。故但念應佛",
    "T46n1912_008:0406a08": "色相為治。若惡報果相現令念法門佛者。",
    "T46n1912_008:0406a09": "準例習因惡業。既念三十二相及以報佛無",
    "T46n1912_008:0406a10": "量功德。今但令念法門佛者。文從勝說。若",
    "T46n1912_008:0406a11": "本緣理不能治惡。言惡業障轉者通論善",
    "T46n1912_008:0406a12": "惡俱皆是障。六蔽業重最能障故。故從惡說。",
    "T46n1912_008:0406a13": "○次明魔境者。言魔事者。天魔正以順生",
    "T46n1912_008:0406a14": "死貪五欲退菩提。嫉眷屬為事。行者宿",
    "T46n1912_008:0406a15": "行魔業。今違宿因宿事來遮。故云魔事。大",
    "T46n1912_008:0406a16": "論魔以破人善法為事。具如魔事品中說。",
    "T46n1912_008:0406a17": "初來意中具破四悉。言修四三昧者。重牒",
    "T46n1912_008:0406a18": "前來通修陰入。從惡將欲謝去。牒前業境。",
    "T46n1912_008:0406a19": "前觀業境為不思議。事惡將謝理善將生。",
    "T46n1912_008:0406a20": "魔恐出境作損壞事。是故須觀魔事境也。",
    "T46n1912_008:0406a21": "故有此境次業境來。言出境者破世界意。",
    "T46n1912_008:0406a22": "從又當去。恐生理善破為人意。從又慮",
    "T46n1912_008:0406a23": "其去破對治意。得大神通止也。得大智慧觀",
    "T46n1912_008:0406a24": "也。彼止觀或必能壞我。是故我今應預破",
    "T46n1912_008:0406a25": "之。遽及也。言壞善根者。夫魔唯忌菩提之",
    "T46n1912_008:0406a26": "善不忌有漏。有漏同魔故魔不忌。言當",
    "T46n1912_008:0406a27": "界者。近以欲天為界。遠以非想為界。若",
    "T46n1912_008:0406a28": "知眾生不出生死不慕佛乘。魔於是人",
    "T46n1912_008:0406a29": "猶生親想。戍者。爾雅云。遏也。守以止賊故",
    "T46n1912_008:0406b01": "字從人執戈。故佛於魔如怨賊也。經云去。",
    "T46n1912_008:0406b02": "大品魔事品文。所言罪者。因魔有事因事",
    "T46n1912_008:0406b03": "生罪。故名魔罪。又但順生死皆名魔罪。",
    "T46n1912_008:0406b04": "大品云。教菩薩離六波羅蜜皆名魔事。又",
    "T46n1912_008:0406b05": "有惡知識亦名魔事。又魔罪者。菩薩摩訶",
    "T46n1912_008:0406b06": "薩不語眾生作是言。魔作佛菩薩像僧像",
    "T46n1912_008:0406b07": "來教言。用是六波羅蜜為。或云。汝無真菩",
    "T46n1912_008:0406b08": "提非不退行。亦不得菩提。或云。空中無一",
    "T46n1912_008:0406b09": "切法用是菩提為。或云。空中亦無三乘用",
    "T46n1912_008:0406b10": "是菩提為。不名菩薩皆名魔事魔罪故也。",
    "T46n1912_008:0406b11": "大論八十云。有微細魔事者。未得跋致誑",
    "T46n1912_008:0406b12": "言已得。準今文中即是魔羅能作如上等",
    "T46n1912_008:0406b13": "事。故須略知如是等事。若不為他善分別",
    "T46n1912_008:0406b14": "者。名惡知識皆名魔罪。若達下略示觀境",
    "T46n1912_008:0406b15": "破惡之相。惡若已破懷抱憺然。知魔界如下",
    "T46n1912_008:0406b16": "即第一義意。魔佛理一故名為如。首楞嚴云。",
    "T46n1912_008:0406b17": "說此經時佛記眾中二百魔女。已曾五百佛",
    "T46n1912_008:0406b18": "所深種善根。過七百阿僧祇劫。當得作佛",
    "T46n1912_008:0406b19": "同號淨王。魔聞諸女得記作佛。來白佛言。",
    "T46n1912_008:0406b20": "我今於自眷屬不得自在。是時天女示怯",
    "T46n1912_008:0406b21": "弱相而宣妙理。便語魔言。汝莫愁惱我等",
    "T46n1912_008:0406b22": "今者。不出汝界所以者何。魔界如佛界如",
    "T46n1912_008:0406b23": "不二不異。我等不離如是魔界。魔界即佛",
    "T46n1912_008:0406b24": "界故。魔界無有定法可示。佛界亦無定法",
    "T46n1912_008:0406b25": "可示。一切諸法皆無定性。無定性故無有",
    "T46n1912_008:0406b26": "眷屬及非眷屬。次別釋中初辯異同者。與",
    "T46n1912_008:0406b27": "前四境對辯異相。業境文中略無對辯。",
    "T46n1912_008:0406b28": "從然四倒去。與四倒辯異。文云四倒秖",
    "T46n1912_008:0406b29": "是煩惱魔者。如前煩惱境中所引十軍。此",
    "T46n1912_008:0406c01": "十軍中具足四倒。若望四魔雖但煩惱。由",
    "T46n1912_008:0406c02": "煩惱故生後三魔。若前十軍是魔所置。復",
    "T46n1912_008:0406c03": "屬今境。若界外下約界辯異。依涅槃第二",
    "T46n1912_008:0406c04": "十文既以無常等四。為界外四魔。此乃通",
    "T46n1912_008:0406c05": "途立魔名耳。非今魔境。若且以涅槃。而例",
    "T46n1912_008:0406c06": "此文。界內煩惱亦為四倒。對餘陰死天子等",
    "T46n1912_008:0406c07": "三。合成七魔。準例界外亦成七也。內外合",
    "T46n1912_008:0406c08": "成一十四魔。故須料簡內外陰死天子三",
    "T46n1912_008:0406c09": "魔。今言異者。但不得以無常四名以對陰",
    "T46n1912_008:0406c10": "等。若各論者。界內名為常等四。界外名為",
    "T46n1912_008:0406c11": "無常等四。此之四魔名體俱異。內外陰死天",
    "T46n1912_008:0406c12": "子等三。體異名同。是故應須辯同異也。大",
    "T46n1912_008:0406c13": "論第六問。何處說陰為魔。答。佛在莫拘羅",
    "T46n1912_008:0406c14": "山教羅陀云。色是魔乃至識是魔。此即且",
    "T46n1912_008:0406c15": "據界內說也。言乃至等覺三魔已過等者。",
    "T46n1912_008:0406c16": "此瓔珞經教道說也。若從實說過則俱過。言",
    "T46n1912_008:0406c17": "無第六天魔等者。既至等覺三魔已過。唯",
    "T46n1912_008:0406c18": "有一分死魔在耳。此仍從教。故等覺已前",
    "T46n1912_008:0406c19": "四魔具足。問。爾前秖應有煩惱陰及變易",
    "T46n1912_008:0406c20": "死。如何得有天子魔耶。故文釋云。實無第",
    "T46n1912_008:0406c21": "六天天子魔也。但是赤色三昧未窮。於中",
    "T46n1912_008:0406c22": "義立天子魔耳。是故名為具足四魔。故知",
    "T46n1912_008:0406c23": "凡界內名通至界外。並是義立體不得同。",
    "T46n1912_008:0406c24": "故赤色三昧觀於他化自在天有。破彼天有",
    "T46n1912_008:0406c25": "三惑未盡。是故通名天子魔也。大經十三",
    "T46n1912_008:0406c26": "具列二十五三昧名。玄文第四委釋。次引經",
    "T46n1912_008:0406c27": "文以辯同異者。新經五十八離世間品云。",
    "T46n1912_008:0406c28": "菩薩摩訶薩有十種魔。一者陰魔。生諸取",
    "T46n1912_008:0406c29": "故。二者煩惱魔。生雜染故。三者業魔。能障",
    "T46n1912_008:0407a01": "礙故。四者心魔。起高慢故。五者死魔。捨生",
    "T46n1912_008:0407a02": "處故。六者天魔。自憍縱故。七者善根魔。恒執",
    "T46n1912_008:0407a03": "取故。八者三昧魔。久耽味故。九者善知識魔。",
    "T46n1912_008:0407a04": "起著心故。十者菩提法智魔。常不捨故。若",
    "T46n1912_008:0407a05": "將彼十以望今文。有通別二意。所言通者。",
    "T46n1912_008:0407a06": "十魔一一通界內外。謂界內陰及界外陰。乃",
    "T46n1912_008:0407a07": "至二乘菩提法智。別教菩薩菩提法智。若別",
    "T46n1912_008:0407a08": "論者。六唯界內。餘通內外。界內六中初一",
    "T46n1912_008:0407a09": "五六。界內三魔。第二三四。合為界內煩惱",
    "T46n1912_008:0407a10": "魔也。餘四通者如前通釋。故與界內四",
    "T46n1912_008:0407a11": "明。同者。則從別釋。若名異者。即從通釋別",
    "T46n1912_008:0407a12": "義復通。故如前釋雖有通別仍不出四。",
    "T46n1912_008:0407a13": "餘四攝在煩惱魔中。是則內外俱十各四。亦",
    "T46n1912_008:0407a14": "如前文俱七各四。彼經復有十種魔業十離",
    "T46n1912_008:0407a15": "魔法。具如彼經不能委引。又大品十三魔",
    "T46n1912_008:0407a16": "事品文。並是第六天子魔攝。大論六十七六",
    "T46n1912_008:0407a17": "十八魔相甚廣。何但於三昧中現。乃至一",
    "T46n1912_008:0407a18": "切事業中惱亂行者。經云。若魔若魔民惡因",
    "T46n1912_008:0407a19": "緣故。入人身中嬈亂人心。或令書者疲極。",
    "T46n1912_008:0407a20": "國土事起。或書者不得供養。若讀誦時師",
    "T46n1912_008:0407a21": "徒不和。若大眾中說。有人來說法師過失。",
    "T46n1912_008:0407a22": "言法師不能如說而行。何足聽受。或言",
    "T46n1912_008:0407a23": "雖能持戒。而復鈍根不解深義。聽之何益。",
    "T46n1912_008:0407a24": "或言大乘是空滅之法無可行處。或時作",
    "T46n1912_008:0407a25": "好敬信沙門。云般若波羅蜜空無罪福名。",
    "T46n1912_008:0407a26": "無有道理等。如下發相中云令墮惡者。",
    "T46n1912_008:0407a27": "即其意也。或云可取涅槃。即發相中令墮",
    "T46n1912_008:0407a28": "二乘者是也。又云。或法師不受弟子信施。",
    "T46n1912_008:0407a29": "或師好施弟子不受。論釋云。弟子法應供",
    "T46n1912_008:0407b01": "養於師。何以言師施於弟子。然弟子作是",
    "T46n1912_008:0407b02": "念。師少物尚不捨何能捨身。雖讚布施乃",
    "T46n1912_008:0407b03": "是欺誑。名不和合。是故師須布施弟子。弟",
    "T46n1912_008:0407b04": "子復以四事供師。師少欲故而不肯受。便",
    "T46n1912_008:0407b05": "羞愧言。如賣買法是故不受。或師多知識",
    "T46n1912_008:0407b06": "無乏。能養弟子。弟子自念。人當謂貪師之",
    "T46n1912_008:0407b07": "衣食。是故受法。或云德薄不勝師施。如是",
    "T46n1912_008:0407b08": "等心雖好。不成般若波羅蜜。亦是魔事。此",
    "T46n1912_008:0407b09": "等即前發相中令墮善者是也。雖非因觀",
    "T46n1912_008:0407b10": "而發。或當亦是宿緣相關。或行三昧師與",
    "T46n1912_008:0407b11": "弟子有上諸事。妨三昧故不可不覺。此",
    "T46n1912_008:0407b12": "等既爾諸行例然。故略記之以示後學。次",
    "T46n1912_008:0407b13": "明發相中初辯民主。可知。次開釋中初文",
    "T46n1912_008:0407b14": "可見。啾[言*祭]者。楚詞云。啾[言*祭]蟲鳴。又云啾啾鸞",
    "T46n1912_008:0407b15": "聲。[言*祭]者小語也。魔似彼聲故云也。次時媚",
    "T46n1912_008:0407b16": "中初辯權實。大集十二時獸者。若五行中",
    "T46n1912_008:0407b17": "名十二肖。肖者似也。此十二神似彼故也。",
    "T46n1912_008:0407b18": "大集二十四云。東方海中有瑠璃山。高二十",
    "T46n1912_008:0407b19": "由旬中有虎兔龍。南方海中有玻瓈山。高",
    "T46n1912_008:0407b20": "二十由旬中有蛇馬羊。西方海中有白銀山。",
    "T46n1912_008:0407b21": "高二十由旬中有猴鷄犬。北方海中有黃金",
    "T46n1912_008:0407b22": "山。高六由旬中有猪鼠牛所住之窟(經各有窟名)",
    "T46n1912_008:0407b23": "東方樹神南方火神。西方風神北方水神。一",
    "T46n1912_008:0407b24": "一方各有二羅剎女及五百眷屬。隨其方",
    "T46n1912_008:0407b25": "命。各自供養其方三神。其窟皆云是菩薩",
    "T46n1912_008:0407b26": "住處。一一獸皆云修聲聞慈。晝夜常行閻",
    "T46n1912_008:0407b27": "浮提內人皆恭敬。已曾於過去佛所發願。",
    "T46n1912_008:0407b28": "一獸每一日一夜遍閻浮提。餘十一獸安住",
    "T46n1912_008:0407b29": "修慈。從七月一日鼠為其首。二日牛乃至",
    "T46n1912_008:0407c01": "十三日還從鼠起。是故此土多有畜獸能",
    "T46n1912_008:0407c02": "行教化。故他方恭敬。經云。若此佛四部弟子",
    "T46n1912_008:0407c03": "欲得大智大定大神通。欲受一切所有典",
    "T46n1912_008:0407c04": "籍。增進善法。應作白土山。方廣七尺高一",
    "T46n1912_008:0407c05": "丈二尺。種種香泥以金薄薄之。四面二丈。",
    "T46n1912_008:0407c06": "散薝蔔華以銅器盛種種非時漿。安置四",
    "T46n1912_008:0407c07": "面。清淨持戒日三洗浴敬信三寶。去山三",
    "T46n1912_008:0407c08": "丈正東立誦如是呪(云云)。經十五日當於",
    "T46n1912_008:0407c09": "山上見初月像。即知已見十二時獸。見已",
    "T46n1912_008:0407c10": "所有願求隨意即得。此十二獸或時作鬼",
    "T46n1912_008:0407c11": "鳥等像。行閻浮提教化同類。菩薩秖作人",
    "T46n1912_008:0407c12": "天等像是未為難為獸則難。此獸既云一",
    "T46n1912_008:0407c13": "日一夜行閻浮提。故知即是權化者耳。今下",
    "T46n1912_008:0407c14": "文言隨其時來惱行人者。乃是支流實行",
    "T46n1912_008:0407c15": "之輩。若邪想下正明發相。今欲下以時驗",
    "T46n1912_008:0407c16": "之。此九屬東方木等者。如東方九獸但三",
    "T46n1912_008:0407c17": "為正。故以三正而對孟仲季。言前後者。",
    "T46n1912_008:0407c18": "孟者首也。正獸則在三中之後。仲者中也。正",
    "T46n1912_008:0407c19": "獸則在三獸之中。季者末也。正獸則居三中",
    "T46n1912_008:0407c20": "之初。餘之三方亦復如是。居初之後居末",
    "T46n1912_008:0407c21": "之初。故云傳作前後。欲使九座均調。孟仲",
    "T46n1912_008:0407c22": "季等。是故傳作前後分之。餘五行法並但十",
    "T46n1912_008:0407c23": "二。唯六壬式中列三十六。準彼文者。已有",
    "T46n1912_008:0407c24": "三。謂蟬鱓蛇。今文云鯉。多恐字誤。又列子",
    "T46n1912_008:0407c25": "云燕鼠伏翼。今文云猫。仍恐彼誤。餘諸獸",
    "T46n1912_008:0407c26": "名並與式同。豺者犬足。貉者應作貈(胡各切)爾",
    "T46n1912_008:0407c27": "雅云。雌者曰[豸*(止/(止*止))](乃老切)今江東呼為[狂-王+夬][狂-王+吏]。羭字",
    "T46n1912_008:0407c28": "從豸。猰[狂-王+俞]類貙虎爪食人迅走。貙(勅俱切)若",
    "T46n1912_008:0407c29": "更開為一百八獸。但為時分猶寬。恐在時",
    "T46n1912_008:0408a01": "間不識。故更開為一百八也。隨其時分還",
    "T46n1912_008:0408a02": "以十二收之。隨其時來但稱十二獸名。或",
    "T46n1912_008:0408a03": "稱三十六名。其媚則去。故知鬼法懼人識",
    "T46n1912_008:0408a04": "名。識名尚不敢來。況復識形。故識其形",
    "T46n1912_008:0408a05": "名。不敢為非。次魔羅發者。初明破意及破",
    "T46n1912_008:0408a06": "方法。前塠愓時媚並波旬遠屬。今魔羅者。",
    "T46n1912_008:0408a07": "皆波旬近屬。或天主自來最為難伏。二善二",
    "T46n1912_008:0408a08": "惡者。四弘為已善諸行為未善。見思為已",
    "T46n1912_008:0408a09": "惡無明為未惡。大論云下引證。言華箭等",
    "T46n1912_008:0408a10": "者。大論問曰。何名為魔。答。魔者破慧命壞",
    "T46n1912_008:0408a11": "道法。是故名魔。諸外道輩云是欲主引人",
    "T46n1912_008:0408a12": "生著。復名為華。從五根入破壞五根。復",
    "T46n1912_008:0408a13": "名五箭。破佛法善法故名魔羅。復次作世",
    "T46n1912_008:0408a14": "間結使因緣。亦魔王之力。為諸佛怨讐破",
    "T46n1912_008:0408a15": "一切聖人。逆流人事。不喜涅槃法。又云。是",
    "T46n1912_008:0408a16": "魔有三種事。能破行人。謂戲笑語言歌舞邪",
    "T46n1912_008:0408a17": "視等。是從愛生。縛打鞭拷斫刺。破截等。是",
    "T46n1912_008:0408a18": "從瞋生。五熱灸身自餓投巖等。是從癡生。",
    "T46n1912_008:0408a19": "此等即是三賊之流也。乃至貪染世間皆是",
    "T46n1912_008:0408a20": "魔事。又云。或作種種形恐怖菩薩。或作上",
    "T46n1912_008:0408a21": "妙五欲惱亂菩薩。或轉世間人心作大供",
    "T46n1912_008:0408a22": "養。貪供養故則失道法。或轉人心令惱",
    "T46n1912_008:0408a23": "行者。隨前人趣向因而惱之。論文甚廣隨",
    "T46n1912_008:0408a24": "要而記。五根各一剎那者。五根取塵必為",
    "T46n1912_008:0408a25": "魔羅之所得便。魔羅得便良由失念。失",
    "T46n1912_008:0408a26": "從於根故曰五根各一剎那。故婆沙第九",
    "T46n1912_008:0408a27": "云。佛著衣持鉢入城乞食。波旬作是念。當",
    "T46n1912_008:0408a28": "壞其道。便作御車人類把鞭覓牛。著弊",
    "T46n1912_008:0408a29": "壞衣頭髮蓬亂。往至佛所問佛見我牛不。",
    "T46n1912_008:0408b01": "佛念是魔亂我。即語魔言。惡魔何處有牛",
    "T46n1912_008:0408b02": "用是牛為。天魔作是念。沙門知我是魔。即",
    "T46n1912_008:0408b03": "白佛言。眼觸入處是我乘。乃至意觸入處是",
    "T46n1912_008:0408b04": "我乘。沙門何所之。佛言。我到彼無六觸處。",
    "T46n1912_008:0408b05": "汝所不到處我當往彼。波旬意以我如御",
    "T46n1912_008:0408b06": "者。六觸如乘。能御此乘運諸眾生。至於三",
    "T46n1912_008:0408b07": "界。所以涅槃非其到處。故佛語言。我到無",
    "T46n1912_008:0408b08": "六觸。及汝所不到處。即涅槃也。故大品諸",
    "T46n1912_008:0408b09": "文魔羅作惱。不出六觸。故今文中外扇內",
    "T46n1912_008:0408b10": "惱。不出六觸。天魔波旬尚以色等惱亂於",
    "T46n1912_008:0408b11": "況佛。悠悠行人者耶。令云五觸意即兼",
    "T46n1912_008:0408b12": "六。以從五根轉入意故。即有法觸。故云",
    "T46n1912_008:0408b13": "共壞。根塵相對即有十八。◎復次下廣釋",
    "T46n1912_008:0408b14": "外來。初令墮惡次令墮善。若本是出世高",
    "T46n1912_008:0408b15": "士得作此說。若本是散善之人元是魔屬。何",
    "T46n1912_008:0408b16": "所論墮。如此之人若廢善法却成魔事。次",
    "T46n1912_008:0408b17": "令墮二乘中。言行當者指示也。次令墮無",
    "T46n1912_008:0408b18": "方便空等者。惡空假也。不先觀於緣生四",
    "T46n1912_008:0408b19": "句。不了諸法皆無自性。不解諸法性空相",
    "T46n1912_008:0408b20": "空。雖生空解不損煩惱。名無方便空。若",
    "T46n1912_008:0408b21": "不為菩提無大悲心。雖云化物但增生",
    "T46n1912_008:0408b22": "死。如是名為偏事邪假。尚不及三藏菩薩",
    "T46n1912_008:0408b23": "之假。況餘教耶。乃至亦能令人入於三藏之",
    "T46n1912_008:0408b24": "假。如為阿難亦似別教。但非從空故云",
    "T46n1912_008:0408b25": "偏耳。阿難下舉深況淺。阿難如來臨涅槃",
    "T46n1912_008:0408b26": "時在娑羅林外。為六萬四千億魔之所惱",
    "T46n1912_008:0408b27": "亂。佛問諸大眾。阿難今者為在何許。答曰。",
    "T46n1912_008:0408b28": "今在娑羅林外十二由旬為六萬四千億魔",
    "T46n1912_008:0408b29": "之所惱亂。諸魔皆自變形為如來像。或說",
    "T46n1912_008:0408c01": "諸法從因緣生。或說不從因緣而生。或",
    "T46n1912_008:0408c02": "說從緣生者皆是無常。或說是常。或說陰",
    "T46n1912_008:0408c03": "入是實。或說是虛假。或說十二因緣有四",
    "T46n1912_008:0408c04": "種。或說如幻化。或說因聞因思因修。或",
    "T46n1912_008:0408c05": "說不淨觀出入息。四念處四善根。三空門無",
    "T46n1912_008:0408c06": "學。初地乃至十住。十二部經三十七品。現十",
    "T46n1912_008:0408c07": "八變八相成道。阿難念言。如是等相昔所",
    "T46n1912_008:0408c08": "未見。誰之所作將非如來作耶。欲起欲",
    "T46n1912_008:0408c09": "語都不從意。魔入骨故。復自念言。佛於今",
    "T46n1912_008:0408c10": "者所說不同。我於今者為受誰語。阿難今",
    "T46n1912_008:0408c11": "者極大苦惱。佛令文殊以呪術力破壞諸",
    "T46n1912_008:0408c12": "魔。然諸魔所說。唯不能說圓頓法門。以圓",
    "T46n1912_008:0408c13": "頓法非其境界故也。言笈多者於魔突羅",
    "T46n1912_008:0408c14": "國半月說法。所謂施論戒論生天之論。欲",
    "T46n1912_008:0408c15": "為不淨出要第一。魔王波旬便生愁惱。而",
    "T46n1912_008:0408c16": "作是念。憂波毱多作大集會。必當教令出",
    "T46n1912_008:0408c17": "我境界。我今當往壞其眾意。於說法處。雨",
    "T46n1912_008:0408c18": "真金華瓔珞華等。化作白象七寶莊嚴。化",
    "T46n1912_008:0408c19": "為七人端正殊特。舉會觀察無聽法者。",
    "T46n1912_008:0408c20": "於三日中演說深法。無有一人得道果",
    "T46n1912_008:0408c21": "者。魔王歡喜深自慶幸。毱多即入三昧觀",
    "T46n1912_008:0408c22": "之。誰之所作。即知波旬魔王所作。復以瓔",
    "T46n1912_008:0408c23": "珞著尊者頂上。知已便作是念。惡妬弊魔",
    "T46n1912_008:0408c24": "壞亂正法。如來何故而不調伏。即觀佛心",
    "T46n1912_008:0408c25": "知佛令已而調伏之。即以三屍蛇人狗等。",
    "T46n1912_008:0408c26": "化為瓔珞。感魔令至而謂之曰。汝與我鬘",
    "T46n1912_008:0408c27": "深感厚施。令還以此用酬贈汝。魔大歡喜",
    "T46n1912_008:0408c28": "舒頸受之。至其頸上還見死屍蟲蛆欲",
    "T46n1912_008:0408c29": "出。魔見是已深生厭惡。語毱多言。汝今",
    "T46n1912_008:0409a01": "云何以此死屍而繫我頸。答曰。比丘不應",
    "T46n1912_008:0409a02": "以華鬘莊嚴。汝先何以為我著之。今為汝",
    "T46n1912_008:0409a03": "著正得其宜。魔以神力欲去。不得。此屍",
    "T46n1912_008:0409a04": "在頸如須彌山不可動轉。踊身虛空請",
    "T46n1912_008:0409a05": "求諸天為脫此屍。諸天皆言。此是大聖之",
    "T46n1912_008:0409a06": "所為作。非我庸下之所能脫。詣梵王所求",
    "T46n1912_008:0409a07": "為脫之。梵王言。十力弟子所作我不能脫。",
    "T46n1912_008:0409a08": "假使劫風旋嵐所吹。亦不能動。如因地倒",
    "T46n1912_008:0409a09": "還從地起。若能歸依優波毱多。容有得脫。",
    "T46n1912_008:0409a10": "魔受梵王教至毱多所。深生敬重五體投",
    "T46n1912_008:0409a11": "地白言。大德。佛初成道我率官屬而逼惱",
    "T46n1912_008:0409a12": "之。未曾一言而見輕辱。汝阿羅漢少慈悲",
    "T46n1912_008:0409a13": "力。於人天前見陵毀我。毱多言。汝大愚癡",
    "T46n1912_008:0409a14": "無有智慧。以聲聞人用比如來。欲以芥",
    "T46n1912_008:0409a15": "子比須彌山。螢燭之光齊輝日月。我今陜",
    "T46n1912_008:0409a16": "劣故相毀辱。又如來使我調伏於汝。汝因",
    "T46n1912_008:0409a17": "斯故。有善心生不墮惡道。魔聞歡喜生希",
    "T46n1912_008:0409a18": "有心。今可為我除此三屍。尊者答言。汝於",
    "T46n1912_008:0409a19": "正法莫作惱害。然後乃當為汝脫之。魔",
    "T46n1912_008:0409a20": "言受教。乃至令為現如來相等(云云)。寧免自",
    "T46n1912_008:0409a21": "他三十六箭者。一根有三三五十五。轉入意",
    "T46n1912_008:0409a22": "地又有三箭。故成十八。魔自作惱名之為",
    "T46n1912_008:0409a23": "自。扇動檀越名之為他。自他各有一十八",
    "T46n1912_008:0409a24": "箭。故三十六。若知下正約理調。違實際故",
    "T46n1912_008:0409a25": "見魔異佛。若入實際魔佛不二。魔不為違",
    "T46n1912_008:0409a26": "佛亦無順。大經下引證。小乘斷惑故說調",
    "T46n1912_008:0409a27": "魔如毱多等。大乘體法魔為法界。如楞嚴",
    "T46n1912_008:0409a28": "中說三昧時。魔欲為惱自見被縛。無人",
    "T46n1912_008:0409a29": "調之。又小乘人既未能破。但名為伏。大乘",
    "T46n1912_008:0409b01": "之人無魔可調。乃名為斷。次明妨亂中。",
    "T46n1912_008:0409b02": "對空等十法簡二十邪法。文望正法皆名",
    "T46n1912_008:0409b03": "太過。其實若過不及各各有十。至禪境中",
    "T46n1912_008:0409b04": "當辯。次結數中云三百邪法者。且約邪",
    "T46n1912_008:0409b05": "從外來。故云三百。若兼度入意地則三百",
    "T46n1912_008:0409b06": "六十。故文中云。而其初入必因五根。故且",
    "T46n1912_008:0409b07": "從因以明三百。治堆惕中云偷臘等者。盜",
    "T46n1912_008:0409b08": "增法歲意避僧役。希利貪食故得此名。臘",
    "T46n1912_008:0409b09": "者獵也。於此月中獵取禽獸以祭其祖。從",
    "T46n1912_008:0409b10": "事而立故名為臘。或曰臘者接也。史記云。",
    "T46n1912_008:0409b11": "始皇名臘夏曰嘉平。殷曰清祀。周曰大蜡",
    "T46n1912_008:0409b12": "(鉏架切)自漢後為臘以至於今。吉支者鬼名也。",
    "T46n1912_008:0409b13": "此鬼本由破戒所致。故聞戒序猶生愧心。",
    "T46n1912_008:0409b14": "況戒神為護今破戒鬼去。亦如前所引五",
    "T46n1912_008:0409b15": "戒緣起則一切鬼神皆懼戒法。俗有相傳",
    "T46n1912_008:0409b16": "云。請僧禳災。僧誦戒序屍被戒神移之曠",
    "T46n1912_008:0409b17": "野。即其事也。治魔羅中。云一切物莫受者。",
    "T46n1912_008:0409b18": "空無所得也。具如玄文第四卷初引。增一",
    "T46n1912_008:0409b19": "二十七云。魔有五力所謂五塵。佛聖弟子一",
    "T46n1912_008:0409b20": "力能拒。謂不放逸。大論問。新學菩薩道力尚",
    "T46n1912_008:0409b21": "弱。云何能使魔不得便。答。諸菩薩護故。又",
    "T46n1912_008:0409b22": "云。是人善修空故魔無如之何。如身無瘡",
    "T46n1912_008:0409b23": "毒不得入。是故修空魔不得便。次明修",
    "T46n1912_008:0409b24": "觀者初三惡者(云云)。大經云。有四善事墮三",
    "T46n1912_008:0409b25": "惡道。一者為勝他故讀誦經典。二者為利",
    "T46n1912_008:0409b26": "養故受持禁戒。三者為他屬故而行布施。",
    "T46n1912_008:0409b27": "四者為非想故繫念思惟。言他屬者施物",
    "T46n1912_008:0409b28": "本為攝他從己。今以他屬為三善者。且",
    "T46n1912_008:0409b29": "據施邊從事而說。若從心說則屬三惡。雖",
    "T46n1912_008:0409c01": "生善道世世相染等者。意令他屬而反屬",
    "T46n1912_008:0409c02": "魔。是故世世為魔所嬈。經云下大品文也。",
    "T46n1912_008:0409c03": "大論八十一云。阿難問佛。魔為都嬈一切",
    "T46n1912_008:0409c04": "菩薩。亦有不嬈者耶。佛言。有嬈不嬈。阿難",
    "T46n1912_008:0409c05": "白佛。何者被嬈。佛言。或有菩薩先世聞般",
    "T46n1912_008:0409c06": "若不能信解。遠善知識親近惡友。離般",
    "T46n1912_008:0409c07": "若行惡法。聞深般若語他人言。我尚不",
    "T46n1912_008:0409c08": "得其底汝何用學。又輕餘菩薩言。我行般",
    "T46n1912_008:0409c09": "若汝無是行。又有菩薩恃姓輕他。天魔歡",
    "T46n1912_008:0409c10": "喜云。我宮殿不空益三惡道。又有菩薩與",
    "T46n1912_008:0409c11": "求聲聞者諍。魔言。穢薩婆若。或與求薩",
    "T46n1912_008:0409c12": "婆若者諍。魔言。兩失薩婆若若無是事甚",
    "T46n1912_008:0409c13": "深清淨者則無魔惱。雖在善道與魔相關。",
    "T46n1912_008:0409c14": "如是菩薩為魔所惱言拙度者通至別教。",
    "T46n1912_008:0409c15": "如魔為阿難說法等(云云)。次不思議境中言",
    "T46n1912_008:0409c16": "一魔一切佛等者。魔既即理故一魔即一切",
    "T46n1912_008:0409c17": "佛。如此下明妙觀功能。言治魔顯理者。降",
    "T46n1912_008:0409c18": "魔是道場。即是治於魔糠顯於理米。魔為",
    "T46n1912_008:0409c19": "侍者者。夫為侍者隨順人意。故觀魔界",
    "T46n1912_008:0409c20": "隨順實相。緣修不能寂照等者。即淨名中持",
    "T46n1912_008:0409c21": "世菩薩住於靜室。天魔波旬從萬二千天女",
    "T46n1912_008:0409c22": "狀如帝釋。鼓樂絃歌至持世所。持世謂是",
    "T46n1912_008:0409c23": "釋提桓因。而慰之言。善來憍尸迦。次復責",
    "T46n1912_008:0409c24": "言。雖福應有不當自恣。當觀五欲無常",
    "T46n1912_008:0409c25": "以求善本。魔言。受是萬二千天女可備掃",
    "T46n1912_008:0409c26": "灑。意以聞法用申供養。因茲作惱壞菩薩",
    "T46n1912_008:0409c27": "心。持世未曉故但答言。無以此非法之物。",
    "T46n1912_008:0409c28": "邀我沙門釋子等。時維摩詰為調魔屬。訶",
    "T46n1912_008:0409c29": "持世言。是為魔來非帝釋也。時維摩詰即",
    "T46n1912_008:0410a01": "語魔言。可以此女與我。如我應受。大士",
    "T46n1912_008:0410a02": "意言。我是俗流正應受之。彼出家之人非",
    "T46n1912_008:0410a03": "所應也。今文便釋經意云。持世但是別教",
    "T46n1912_008:0410a04": "菩薩。緣修出觀不覺魔嬈。淨名是圓教菩",
    "T46n1912_008:0410a05": "薩真修寂照。觀無出入。故斥持世不能寂",
    "T46n1912_008:0410a06": "照為魔所謀。從魔界即佛界去發心也。慈",
    "T46n1912_008:0410a07": "與眾生魔界即佛界之樂。故云慈無量佛。悲",
    "T46n1912_008:0410a08": "拔眾生佛界即魔界之苦。故云悲無量魔。",
    "T46n1912_008:0410a09": "從欲滿此願去安心。文中寄事故約悉達",
    "T46n1912_008:0410a10": "降魔。以明止觀。從但以下結成行人用安",
    "T46n1912_008:0410a11": "心相。次隨魔下破遍。初總。次歷教。歷教中",
    "T46n1912_008:0410a12": "三藏伏四在三祇百劫。坐道場時三十四",
    "T46n1912_008:0410a13": "心破煩惱魔。爾時乃名為菩提道。入無餘",
    "T46n1912_008:0410a14": "後名法性身。由菩提滿故成佛果。由成佛",
    "T46n1912_008:0410a15": "故。故入無餘。入無餘故破於陰魔。由破",
    "T46n1912_008:0410a16": "煩惱及得法性身故。永無分段故也。是故",
    "T46n1912_008:0410a17": "此兩共破死魔。故三藏佛雖降天魔斷煩",
    "T46n1912_008:0410a18": "惱魔。有餘身在仍未免陰。八十入滅仍未",
    "T46n1912_008:0410a19": "免死。故得菩提。及入滅已至法性身。方",
    "T46n1912_008:0410a20": "免陰死二魔。文中存略但言死耳。得不動",
    "T46n1912_008:0410a21": "三昧等者。具如大集云。天主初令諸軍。次",
    "T46n1912_008:0410a22": "遣太子。次遣三妃。皆不能壞。後自領軍為",
    "T46n1912_008:0410a23": "佛所降。大軍退敗王顛倒墮冠蓋劍三各",
    "T46n1912_008:0410a24": "在一處。此並大論第六文也。今文義通至後",
    "T46n1912_008:0410a25": "三教。通教見位同三藏伏。至六地時得菩",
    "T46n1912_008:0410a26": "提道。同三藏斷。兩教聲聞不破天子魔故",
    "T46n1912_008:0410a27": "初為所惱。修得神通。雖復調伏亦不名",
    "T46n1912_008:0410a28": "斷。據教全未識於赤色三昧。別依教道故",
    "T46n1912_008:0410a29": "前後斷。是則前之三教並屬教道。若不爾",
    "T46n1912_008:0410b01": "者。豈有斷通惑伏利惑而能破魔。圓教",
    "T46n1912_008:0410b02": "俱破無復前後。應約六即以辯淺深。初",
    "T46n1912_008:0410b03": "住俱破八魔者。大論二十云。若欲修習首楞",
    "T46n1912_008:0410b04": "嚴定。須破八魔。應當親近大般涅槃。謂陰",
    "T46n1912_008:0410b05": "等四及無常等四。義通內外如前所說。從",
    "T46n1912_008:0410b06": "於上一一下通塞。道品如文。從門若未開",
    "T46n1912_008:0410b07": "下助道。此之六種於魔成度。於行人成蔽。",
    "T46n1912_008:0410b08": "為生死故即成魔度。違菩提道所以成蔽。",
    "T46n1912_008:0410b09": "今以依理而斥事度。以此事六治於魔六。",
    "T46n1912_008:0410b10": "此六蔽者雖似六度不為菩提。皆屬魔攝。",
    "T46n1912_008:0410b11": "前之四度灼然生死。所得禪定與鬼交通。所",
    "T46n1912_008:0410b12": "得船若不離見著。言正度者。四教六度",
    "T46n1912_008:0410b13": "皆名為正。具如助道攝法中說。兼治者。以",
    "T46n1912_008:0410b14": "魔中兼二故須借用。若雜煩惱及業如前",
    "T46n1912_008:0410b15": "兩境中用治。雜業借念二佛者。謂色身法門",
    "T46n1912_008:0410b16": "身。雜中有惡當用念色。雜中有善當念",
    "T46n1912_008:0410b17": "法門。聞慧者。四教並在外凡。故今圓教在",
    "T46n1912_008:0410b18": "於五品。黜者退也。貶去也。此十法後亦應",
    "T46n1912_008:0410b19": "以大車為譬。文無者略。但云直至道場。復",
    "T46n1912_008:0410b20": "次通用一意為觀下。結觀通別。十乘觀法有",
    "T46n1912_008:0410b21": "通別二意。一以陰境十法冠下九境。名之",
    "T46n1912_008:0410b22": "為通。秖是一法不思議觀。人根鈍故開對十",
    "T46n1912_008:0410b23": "法。先了通意節節入別。境境皆然觀法易",
    "T46n1912_008:0410b24": "了。故引中論通別為例。次料簡中問如文。",
    "T46n1912_008:0410b25": "答中先違問答。故云緣別。次引論文證者。",
    "T46n1912_008:0410b26": "即順問答。雖順問答此成不定。故不同",
    "T46n1912_008:0410b27": "於寒去春來。魔若去已好法來者。不必全爾。",
    "T46n1912_008:0410b28": "是故不同。大論云。樂法梵志於十二年。遍",
    "T46n1912_008:0410b29": "閻浮提求知聖法。而不能得。時世無佛佛",
    "T46n1912_008:0410c01": "法亦盡。有婆羅門言。我有聖法一偈。若實",
    "T46n1912_008:0410c02": "樂法當以與汝。答言。實樂。婆羅門言。若實",
    "T46n1912_008:0410c03": "樂法。當以皮為紙。以骨為筆。以髓為水。",
    "T46n1912_008:0410c04": "以血為墨即如其言書得佛偈。偈言。如法",
    "T46n1912_008:0410c05": "應修行非法不應行。今世若後世行法者",
    "T46n1912_008:0410c06": "安隱。又有說云。魔來誑樂法令剝皮等者。",
    "T46n1912_008:0410c07": "意欲退樂法心。樂法心堅即便剝皮等。魔",
    "T46n1912_008:0410c08": "便隱去。感下方佛為其說偈。後釋與文合。",
    "T46n1912_008:0410c09": "與論稍別。◎",
    "T46n1912_008:0410c10": "止觀輔行傳弘決卷第八之三"
}