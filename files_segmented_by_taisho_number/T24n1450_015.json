{
    "T24n1450_015:0175a02": "根本說一切有部毘奈耶破僧事",
    "T24n1450_015:0175a03": "卷第十五",
    "T24n1450_015:0175a05": "大唐三藏法師義淨奉　制譯",
    "T24n1450_015:0175a06": "佛告諸苾芻：「提婆達多非為今時無恩無報，",
    "T24n1450_015:0175a07": "從昔已來亦無恩無報。汝等善聽，我當為說。」",
    "T24n1450_015:0175a08": "攝頌曰。",
    "T24n1450_015:0175a09": "佛告諸苾芻：「乃往古昔此婆羅痆斯城有一",
    "T24n1450_015:0175a10": "大村，去村不遠有一大林，花菓茂盛流泉浴",
    "T24n1450_015:0175a11": "池。有一仙人名憍尸迦，在彼林中，每食墮落",
    "T24n1450_015:0175a12": "之菓，衣服樹皮；心大慈悲，種種禽獸皆咸依",
    "T24n1450_015:0175a13": "附。有一母象在彼林中，當產之時聞師子吼，",
    "T24n1450_015:0175a14": "心大驚怖失大小便，棄子而走，出於林中。時",
    "T24n1450_015:0175a15": "仙採菓，見小象子知其失母，仙起慈心慜彼",
    "T24n1450_015:0175a16": "象子，尋覓其母，求不能得，遂收象子至自住",
    "T24n1450_015:0175a17": "處，而鞠養之如子無異。既漸長大，便壞仙處",
    "T24n1450_015:0175a18": "花菓樹木。仙既見已遂即嗔責，象知仙瞋更",
    "T24n1450_015:0175a19": "不損林。象又漸大心極猛盛，後復損林，仙又",
    "T24n1450_015:0175a20": "訶責，象無怖懼。仙加苦嗔，象起害心欲踐仙",
    "T24n1450_015:0175a21": "人。仙走入室，象以鼻牙損仙半屋，便即自",
    "T24n1450_015:0175a22": "走。時樹林神即說頌曰。」",
    "T24n1450_015:0175a23": "佛告諸苾芻：「往昔仙人者，今我身是。往昔象",
    "T24n1450_015:0175a24": "者，今提婆達多是。往昔無恩，今亦如是，無有",
    "T24n1450_015:0175a25": "善報，汝等當知！」",
    "T24n1450_015:0175a26": "佛告諸苾芻：「提婆達多復有無恩無報之行。",
    "T24n1450_015:0175a27": "汝等諦聽！往昔此波羅痆斯時有國王名",
    "T24n1450_015:0175a28": "大帝釋軍，國土豐饒人皆快樂。王有夫人號",
    "T24n1450_015:0175a29": "為月光，但所作夢皆有真實。於彼國內有一",
    "T24n1450_015:0175b01": "菩薩而作鹿王，其形金色殊勝端正，人所見",
    "T24n1450_015:0175b02": "者無有厭足。自知端正心常怖畏，恒怕獵師",
    "T24n1450_015:0175b03": "常藏其身。時諸禽獸互相解語，時有一烏詣",
    "T24n1450_015:0175b04": "鹿王所心生愛念，作如是語：『阿舅！云何驚怖",
    "T24n1450_015:0175b05": "食草？』金色鹿王便即報曰：『我為端正，一切獵",
    "T24n1450_015:0175b06": "師若見我者，恐相殺害，為此食草心常驚怖。』",
    "T24n1450_015:0175b07": "烏尋報曰：『我於夜中亦怕鵂鶹，我等與舅，從",
    "T24n1450_015:0175b08": "今已去更相守護。若於白日，我處高樹監察",
    "T24n1450_015:0175b09": "好惡，有事報王。若至夜中，王當觀視有事報",
    "T24n1450_015:0175b10": "我。』於彼國中有一大河在於林側，時有二人",
    "T24n1450_015:0175b11": "先有怨讎，忽然相逢。一人力勝，遂縛怨人擲",
    "T24n1450_015:0175b12": "於河中，其水流急彼人漂溺，便作是言：『誰能",
    "T24n1450_015:0175b13": "救得我者，我與作奴？』時彼鹿王與五百眷屬",
    "T24n1450_015:0175b14": "至河飲水，聞此聲已起慈悲心，便入水中欲",
    "T24n1450_015:0175b15": "救溺人。是時老烏來詣王所，便即告言：『此黑",
    "T24n1450_015:0175b16": "頭蟲，都無恩義，勿須救拔，若得離難必害鹿",
    "T24n1450_015:0175b17": "王。』時彼鹿王為慈悲故，不取烏言，往溺人所",
    "T24n1450_015:0175b18": "背負而出。既到岸上，以口解繩待蘇息已，便",
    "T24n1450_015:0175b19": "即報言：『子須當知，此是歸路，汝當好去。』時",
    "T24n1450_015:0175b20": "彼溺人胡跪合掌報鹿王言：『我於王邊更得",
    "T24n1450_015:0175b21": "此命，願常供侍為奴，以報王恩。』時彼鹿王即",
    "T24n1450_015:0175b22": "說頌曰：",
    "T24n1450_015:0175b23": "「『不用汝為奴，　　亦不須承事；",
    "T24n1450_015:0175b24": "　　但莫說見我，　　恐彼取我皮。",
    "T24n1450_015:0175b25": "「『我今於汝更求一事，汝隨我願勿言見我，即",
    "T24n1450_015:0175b26": "是報恩。何以故？我身端嚴色相具足，恐彼人",
    "T24n1450_015:0175b27": "知殺我取皮，是故莫說見我在此。』彼人答",
    "T24n1450_015:0175b28": "言：『敬從王願，我定不說。』即起合掌右繞三",
    "T24n1450_015:0175b29": "匝作禮而去。",
    "T24n1450_015:0175c01": "「爾時月光夫人，受五欲樂疲極而睡，於後夜",
    "T24n1450_015:0175c02": "中夢見鹿王，身皮金色微妙端嚴，坐師子座，",
    "T24n1450_015:0175c03": "為諸國王及諸人眾說甚深法。夢中思惟：『我",
    "T24n1450_015:0175c04": "作此夢定是真實。』歡喜而寤，即向於王說夢",
    "T24n1450_015:0175c05": "所見。王既聞已信其所夢，心生驚怪：『何得有",
    "T24n1450_015:0175c06": "鹿處師子座為眾說法？』時月光夫人為王陳",
    "T24n1450_015:0175c07": "說悅意之語，王大歡喜，即便慇懃請王，為",
    "T24n1450_015:0175c08": "覓金色之鹿。王勅群臣，國內獵師總召令集。",
    "T24n1450_015:0175c09": "諸臣奉命，召諸獵師將詣王所。王問獵師：",
    "T24n1450_015:0175c10": "『我聞國內有金色鹿，汝等見不？若有見者，以",
    "T24n1450_015:0175c11": "軟繩繫勿令傷損，將來見我。』時諸獵師白大",
    "T24n1450_015:0175c12": "王言：『我獵多年，不見此鹿亦不曾聞。大王既",
    "T24n1450_015:0175c13": "聞，鹿在何處？請為王捉。』王勅諸臣，擊鼓宣令：",
    "T24n1450_015:0175c14": "『訪有見者來報我知，我即當賞五百聚落。』諸",
    "T24n1450_015:0175c15": "臣受教，擊鼓集眾宣王賞募。時彼溺人聞",
    "T24n1450_015:0175c16": "王重募，即便作念：『我今貧困，為欲貪求王",
    "T24n1450_015:0175c17": "之重賞？為當報恩不說其鹿？』」佛告諸苾芻：「世",
    "T24n1450_015:0175c18": "間常法，一切有情五欲所繫，無惡不作。時彼",
    "T24n1450_015:0175c19": "溺人心貪五欲，即思往時被怨執縛。復作是",
    "T24n1450_015:0175c20": "念：『我今背恩欲報彼怨，不懼未來如前苦事，",
    "T24n1450_015:0175c21": "應報其怨。』作是念已詣王宮門，見種種莊嚴",
    "T24n1450_015:0175c22": "依王正法，使守門者白大王知。王既聞已即",
    "T24n1450_015:0175c23": "喚令入，其人報王：『於山林中具諸花菓。有一",
    "T24n1450_015:0175c24": "鹿王，身皮金色千鹿圍遶，至極端正。我知其",
    "T24n1450_015:0175c25": "處令王得見。』王聞語已心大歡喜，召諸群臣",
    "T24n1450_015:0175c26": "將其兵眾，外國朝者見王嚴駕，亦皆隨從。其",
    "T24n1450_015:0175c27": "人引前往鹿王所，布兵圍繞。時彼鹿王親友",
    "T24n1450_015:0175c28": "之烏，恒在高樹，遙見兵眾來漸近林中。烏",
    "T24n1450_015:0175c29": "即下樹報鹿王言：『前被溺人是背恩者，王不",
    "T24n1450_015:0176a01": "須救，不用我言。』鹿王問言：『有何所以？』烏答",
    "T24n1450_015:0176a02": "鹿王：『前者溺人將諸兵眾，來獵鹿王。』時彼千",
    "T24n1450_015:0176a03": "鹿聞兵眾聲，驚怖走散。是時鹿王即作是念：",
    "T24n1450_015:0176a04": "『我今若走，彼諸兵眾尋覓於我，亦殺千鹿；我",
    "T24n1450_015:0176a05": "寧守死，活彼千鹿。』作是念已，爾時鹿王詣國",
    "T24n1450_015:0176a06": "王所，往時溺人遙見鹿王，即舉兩手指示王",
    "T24n1450_015:0176a07": "言：『金色鹿王彼來者是。』」",
    "T24n1450_015:0176a08": "佛告諸苾芻：「眾生若造極惡業者，不待來生",
    "T24n1450_015:0176a09": "今即見受。被溺之人，由不知恩造惡業故，手",
    "T24n1450_015:0176a10": "指鹿訖手即墮地。王見是事怪而問言：『何忽",
    "T24n1450_015:0176a11": "如是兩手墮落？』時彼溺人苦痛悲泣，即便向",
    "T24n1450_015:0176a12": "王以頌答曰：",
    "T24n1450_015:0176a13": "「『穿牆盜物者，　　此不名為賊；",
    "T24n1450_015:0176a14": "　　有恩而不報，　　是名為大賊。』",
    "T24n1450_015:0176a15": "「王聞此語即問彼人：『此頌何義？我今不解。』時",
    "T24n1450_015:0176a16": "彼溺人即便為王具說前事。王聞是已，為不",
    "T24n1450_015:0176a17": "知恩溺人說頌報曰：",
    "T24n1450_015:0176a18": "「『無恩溺人，　　何故汝身，　　不陷入地？",
    "T24n1450_015:0176a19": "　　何故汝舌，　　不破百分？　　何故金剛，",
    "T24n1450_015:0176a20": "　　執持刀杖，　　不殺害汝？　　一切鬼神，",
    "T24n1450_015:0176a21": "　　何不打汝？　　汝極背恩，　　何故少報？』",
    "T24n1450_015:0176a22": "「王知彼鹿是大菩薩有大威德，告諸臣言：『應",
    "T24n1450_015:0176a23": "與鹿王設大供養，卿等速迴掃灑道路，懸繒",
    "T24n1450_015:0176a24": "幡蓋燒眾名香，我與鹿王俱來入城。』諸臣聞",
    "T24n1450_015:0176a25": "勅具依王教。是時國王令金色鹿在前而行，",
    "T24n1450_015:0176a26": "國王大臣隨鹿王後，入婆羅痆斯城，於宮門",
    "T24n1450_015:0176a27": "前置師子座，種種莊嚴請鹿王坐。王及月光",
    "T24n1450_015:0176a28": "夫人，後宮婇女王子人民，圍遶而坐。是時鹿",
    "T24n1450_015:0176a29": "王方說妙法，王及夫人一切大眾，既聞法已，",
    "T24n1450_015:0176b01": "即請鹿王為受五戒，一切有情願歸菩提。王",
    "T24n1450_015:0176b02": "見是已心大歡喜，向鹿王言：『王所遊處山林",
    "T24n1450_015:0176b03": "曠野，悉施鹿王。我從今後永斷殺生，亦令國",
    "T24n1450_015:0176b04": "人不得遊獵，願諸有情，於諸住處心無怖畏。』」",
    "T24n1450_015:0176b05": "佛告諸苾芻：「爾時鹿王者，今我身是。時無恩",
    "T24n1450_015:0176b06": "溺人，今提婆達多是。過去無恩，今亦如是。」佛",
    "T24n1450_015:0176b07": "告諸苾芻：「提婆達多復有無恩無報之行。汝",
    "T24n1450_015:0176b08": "等諦聽！往昔婆羅痆斯邊界聚落，於中有一",
    "T24n1450_015:0176b09": "作花鬘人，其聚落傍有一河水，作花鬘人每",
    "T24n1450_015:0176b10": "常渡水取花來去。後於一時欲渡河水，於此",
    "T24n1450_015:0176b11": "河中非時得一菴沒羅果，持詣王城與守門",
    "T24n1450_015:0176b12": "者，守門者得轉餉通事。通事人得便奉進王，",
    "T24n1450_015:0176b13": "王得其菓復與王妃，妃得其菓即便食之。以",
    "T24n1450_015:0176b14": "菓香美復從王索，王復問彼通事之人：『何處",
    "T24n1450_015:0176b15": "得菓？』通事人答：『我於守門人邊得之。』王即遣",
    "T24n1450_015:0176b16": "喚守門人問：『菓汝從何得？』守門人云：『我於花",
    "T24n1450_015:0176b17": "鬘人邊而得此菓。』王復遣喚作花鬘人問言：",
    "T24n1450_015:0176b18": "『何處得菓？』花鬘人答：『於河中得。』王語作花鬘",
    "T24n1450_015:0176b19": "人：『汝往河所更覓此菓。』其花鬘人既得勅已，",
    "T24n1450_015:0176b20": "自齎糧食復往河所，尋水而覓行至一山，於",
    "T24n1450_015:0176b21": "高崖上遙見菓樹。其巖嶮絕，一切獼猴皆不",
    "T24n1450_015:0176b22": "能上，何況於人？其作鬘人多日尋覓，無有上",
    "T24n1450_015:0176b23": "處，糧食復盡，其人心念：『我得王教令覓其",
    "T24n1450_015:0176b24": "菓，今既不獲如何得歸？』作是念已不顧身命，",
    "T24n1450_015:0176b25": "手攀嶮崖漸漸而上，未到果所遂便墜落，下",
    "T24n1450_015:0176b26": "有深澗墮在其中。「時有菩薩作獼猴王遊行",
    "T24n1450_015:0176b27": "山谷，見花鬘人墮在深坑受諸飢苦。菩薩發",
    "T24n1450_015:0176b28": "心救諸含識，善巧方便，時獼猴王遂設其計，",
    "T24n1450_015:0176b29": "取一大石輕重如人，即便背負調習運轉，知",
    "T24n1450_015:0176c01": "得出坑，遂負鬘人漸漸而出。由此疲極身體",
    "T24n1450_015:0176c02": "乏困。當於彼時，一切禽獸悉解人語。時獼猴",
    "T24n1450_015:0176c03": "王問花鬘人：『汝因何事落在深坑？』時花鬘人",
    "T24n1450_015:0176c04": "廣如上說。是時菩薩便作是念：『此採菓人不",
    "T24n1450_015:0176c05": "得其菓，必當受罪。我今應可與取菴沒羅菓。』",
    "T24n1450_015:0176c06": "菩薩雖困，遂昇高巖摘取其菓，擲與鬘人。彼",
    "T24n1450_015:0176c07": "人得已便自食足，餘殘菓子衣裓盛之。獼猴",
    "T24n1450_015:0176c08": "下樹報花鬘人言：『我今疲乏欲少時睡，汝可",
    "T24n1450_015:0176c09": "警覺守護於我。』花鬘答言：『好！我警覺。』獼猴便",
    "T24n1450_015:0176c10": "睡。時花鬘人而作是念：『我路糧盡，若食菓子",
    "T24n1450_015:0176c11": "以何奉王？應殺獼猴曝作乾脯將充路糧，方",
    "T24n1450_015:0176c12": "可得達。』時彼惡人不知恩故，遂起惡念，擎取",
    "T24n1450_015:0176c13": "大石打獼猴頭，骨髓俱破遂致命終。",
    "T24n1450_015:0176c14": "「爾時空中有一天神，見此事已，即說頌曰：",
    "T24n1450_015:0176c15": "「『承事恭敬，　　猶如善友；　　有如是人，",
    "T24n1450_015:0176c16": "　　不知恩報。』」",
    "T24n1450_015:0176c17": "佛告諸苾芻：「汝等當知：往昔獼猴王者，即我",
    "T24n1450_015:0176c18": "身是。其花鬘惡人者，今提婆達多是。非但過",
    "T24n1450_015:0176c19": "去不知報恩，今亦如是。苾芻當知。」",
    "T24n1450_015:0176c20": "佛告諸苾芻：「提婆達多復有無恩無報之行。",
    "T24n1450_015:0176c21": "汝等諦聽！往昔之時有一山林，種種花菓。時",
    "T24n1450_015:0176c22": "有一鳥名曰啄木，其林一邊有師子王，尋常",
    "T24n1450_015:0176c23": "殺鹿而食。後殺一鹿遂便食噉，骨橫咽中不",
    "T24n1450_015:0176c24": "能得出，痛苦多時不能得食，羸劣飢瘦。彼鳥",
    "T24n1450_015:0176c25": "遊戲見師子王，即便問曰：『阿舅！何故羸瘦如",
    "T24n1450_015:0176c26": "此？』師子答曰：『我有痛苦。』時鳥問言：『何故痛苦？』",
    "T24n1450_015:0176c27": "其師子王廣如上說。鳥復報曰：『我為治苦，汝",
    "T24n1450_015:0176c28": "是諸獸中王，能報恩不？每日之中常與我食。』",
    "T24n1450_015:0176c29": "師子王報曰：『依汝所須常能供給。』鳥便思念：",
    "T24n1450_015:0177a01": "『我作方計除却其骨，待去却後然始令知。待",
    "T24n1450_015:0177a02": "師子睡方可除骨。』既作念已，暫遊於樹求覓",
    "T24n1450_015:0177a03": "其食。時師子王，遇涼風吹，遂便美睡。鳥見睡",
    "T24n1450_015:0177a04": "已，以木著口審細更看，遂入口中銜骨而",
    "T24n1450_015:0177a05": "出。在於樹上待師子王睡眠覺後，將骨示之。",
    "T24n1450_015:0177a06": "時師子王須臾睡寤，遂覺喉中骨去無痛，蹲",
    "T24n1450_015:0177a07": "踞嚬呻。鳥見歡喜，從樹飛下以骨示之，報師",
    "T24n1450_015:0177a08": "子云：『阿舅！苦痛皆由此骨。』師子歡慶報彼鳥",
    "T24n1450_015:0177a09": "云：『外甥！我久苦痛今得除差，我欲一生供養",
    "T24n1450_015:0177a10": "承事。唯願外甥！日日來此。』鳥聞此語歡喜而",
    "T24n1450_015:0177a11": "去。後師子王正食鹿時，其啄木鳥被鷹所逐，",
    "T24n1450_015:0177a12": "驚怖飢急飛投師子，說被鷹逐飢急怖事，『願",
    "T24n1450_015:0177a13": "舅賜我一餐之食。』時師子王以頌答曰：",
    "T24n1450_015:0177a14": "「『我當行殺害，　　惡性亦惡行；",
    "T24n1450_015:0177a15": "　　我牙齒鋒利，　　入我口得出；",
    "T24n1450_015:0177a16": "　　應當自忻慶，　　今復更何索？』",
    "T24n1450_015:0177a17": "「鳥聞此說亦以頌答：",
    "T24n1450_015:0177a18": "「『物墮海中失，　　夢得寤時失，",
    "T24n1450_015:0177a19": "　　承事惡人失；　　救濟無恩人，",
    "T24n1450_015:0177a20": "　　此更為大失，　　我從汝何索？』",
    "T24n1450_015:0177a21": "「鳥說頌已即便飛去。」佛告諸苾芻：「往時啄木",
    "T24n1450_015:0177a22": "鳥王者，即我身是。彼無恩師子王者，今提",
    "T24n1450_015:0177a23": "婆達多是。先不知恩亦不知報，今亦如是。汝",
    "T24n1450_015:0177a24": "等當知！」",
    "T24n1450_015:0177a25": "世尊復告諸苾芻曰：「提婆達多復有無恩無",
    "T24n1450_015:0177a26": "報之行。汝等諦聽！往昔婆羅痆斯城有一貧",
    "T24n1450_015:0177a27": "人，常取柴樵賣以活命。其人復於一時，執持",
    "T24n1450_015:0177a28": "繩斧往趣林邊，將欲伐柴。即逢非時大暴風",
    "T24n1450_015:0177a29": "雨，七日不息，為避風雨漸次經歷，遂至山邊",
    "T24n1450_015:0177b01": "見一石窟，即欲入中。將至窟門，見熊在內驚",
    "T24n1450_015:0177b02": "怖却走。熊見驚走便呼彼云：『善男子來！汝勿",
    "T24n1450_015:0177b03": "怖我。』其人雖復聞彼熊呼，猶懷恐怖，躊躇而",
    "T24n1450_015:0177b04": "立不前不却。熊見彼住即抱入窟，不令驚懼，",
    "T24n1450_015:0177b05": "與諸美菓堪食樹根，養經七日至第八日。熊",
    "T24n1450_015:0177b06": "自出外看其風雨，見風雨歇，即與美菓發遣",
    "T24n1450_015:0177b07": "令去。其人長跪合掌白言：『我蒙供養身命得",
    "T24n1450_015:0177b08": "活，我從今後何以報恩？』熊即報曰：『汝但勿",
    "T24n1450_015:0177b09": "向外人噵說我在此住者，即為報恩。』其人即",
    "T24n1450_015:0177b10": "便遶熊行道經一匝已，報其熊曰：『我終不敢",
    "T24n1450_015:0177b11": "報餘人知。』說此語已便即而去。其人行至婆",
    "T24n1450_015:0177b12": "羅痆斯城門，見一獵師欲行遊獵，先共相識。",
    "T24n1450_015:0177b13": "獵師問曰：『汝多日不還家中，婦兒眷屬悉皆",
    "T24n1450_015:0177b14": "憂惱言：「為被風雨漂，及虎狼食？」將作汝死。",
    "T24n1450_015:0177b15": "已度大雨禽獸多死，汝今云何得活？』時採薪",
    "T24n1450_015:0177b16": "人說熊收養，廣如上說。獵師問曰：『彼熊今在",
    "T24n1450_015:0177b17": "何山何窟？願汝視我。』時採柴人報獵師曰：",
    "T24n1450_015:0177b18": "『我今縱死亦不能却入山林。』獵師報曰多以",
    "T24n1450_015:0177b19": "巧言種種勸化：『我若殺得，與汝多分，我取一",
    "T24n1450_015:0177b20": "分。』其人即起貪心，遂便却迴，視彼熊處行",
    "T24n1450_015:0177b21": "至窟邊，遙指熊視。是時獵師於其窟門，多",
    "T24n1450_015:0177b22": "積柴薪以火熏之。時熊被煙火逼困苦欲死，",
    "T24n1450_015:0177b23": "即說頌曰：",
    "T24n1450_015:0177b24": "「『我此山中住，　　不害於一人；",
    "T24n1450_015:0177b25": "　　食菓及樹根，　　常起慈悲念。",
    "T24n1450_015:0177b26": "　　我今命欲盡，　　當復作何計？",
    "T24n1450_015:0177b27": "　　自念過去業，　　善惡今得報。』",
    "T24n1450_015:0177b28": "「時熊說此頌已即便命終。時彼獵師知熊死",
    "T24n1450_015:0177b29": "已，即入窟中取熊剝皮分作三分，語彼樵人：",
    "T24n1450_015:0177c01": "『汝取肉二分，我取一分。』時採樵人以手取肉，",
    "T24n1450_015:0177c02": "當取肉時兩手俱落，獵師見以唱言：『奇哉！奇",
    "T24n1450_015:0177c03": "哉！』獵師己肉亦不將行，便却入城，以希奇事",
    "T24n1450_015:0177c04": "聞奏於王，說向國人。王既聞已親自往看，收",
    "T24n1450_015:0177c05": "取熊皮往詣寺中，打鍾集眾，遂將熊皮安僧",
    "T24n1450_015:0177c06": "眾前。王禮僧已，為諸僧眾說如上事，寺中上",
    "T24n1450_015:0177c07": "坐證阿羅漢果，以頌報國王曰：",
    "T24n1450_015:0177c08": "「『大王今當知，　　此非實熊身；",
    "T24n1450_015:0177c09": "　　是勝上菩薩，　　當獲無上果。",
    "T24n1450_015:0177c10": "　　應三世供養，　　大王須起塔。』",
    "T24n1450_015:0177c11": "「時王聞已勅諸大臣，取種種香木，往詣熊窟",
    "T24n1450_015:0177c12": "所焚燒其身，起塔安置種種花香，懸繒幡蓋灑",
    "T24n1450_015:0177c13": "掃供養。國王大臣及諸人等共立制約，每一",
    "T24n1450_015:0177c14": "年中同集供養。共立制已禮塔而去。一切人",
    "T24n1450_015:0177c15": "民若有來禮彼塔及供養者，皆得生天。」佛告",
    "T24n1450_015:0177c16": "諸苾芻：「往昔熊者，今我身是。昔採樵惡人者，",
    "T24n1450_015:0177c17": "今提婆達多是。昔時早已無恩無報，今時亦",
    "T24n1450_015:0177c18": "復無恩無愧。汝等當知。」",
    "T24n1450_015:0177c19": "爾時世尊復告諸苾芻：「此提婆達多復有無",
    "T24n1450_015:0177c20": "恩無報之行。汝等諦聽！往昔婆羅痆斯城有",
    "T24n1450_015:0177c21": "一貧人，常取柴樵賣以活命。其人後於一時，",
    "T24n1450_015:0177c22": "執持繩斧詣於山林，至一樹邊欲採其樵，遂",
    "T24n1450_015:0177c23": "逢大蟲驚怕却走，上一大樹。不覺樹上有熊，",
    "T24n1450_015:0177c24": "見已復怕不敢更上。熊見驚怕漸下報言：『汝",
    "T24n1450_015:0177c25": "不須怕！但依投我。』樵人聞已亦不敢近。熊見",
    "T24n1450_015:0177c26": "悲愍自來執抱，於其樹上選安隱處，熊抱而",
    "T24n1450_015:0177c27": "坐。是時樹下大蟲報其熊曰：『此是無恩眾生，",
    "T24n1450_015:0177c28": "後殃害汝，何須守護？當可擲於樹下，我須",
    "T24n1450_015:0177c29": "食之；若不得食我終不去。』」",
    "T24n1450_015:0178a01": "佛告諸苾芻：「世間之法，有歸投者尚自守護，",
    "T24n1450_015:0178a02": "何況菩薩有來歸投而不守護？時熊報大蟲",
    "T24n1450_015:0178a03": "曰：『此人投我，終不違信。』蟲聞此語，為飢乏故",
    "T24n1450_015:0178a04": "亦不肯去。熊報樵人：『我今抱汝疲乏暫睡，少",
    "T24n1450_015:0178a05": "時汝自警覺并守護我。』頭枕樵人便起思念：",
    "T24n1450_015:0178a06": "『我暫睡息，當為樵人說十頌法。』作此念已熊",
    "T24n1450_015:0178a07": "即便睡。蟲見熊睡，報樵人曰：『汝能幾時樹上",
    "T24n1450_015:0178a08": "而住？應可擲熊樹下我食即去，免害於汝當",
    "T24n1450_015:0178a09": "得還家。』時採樵人聞此語已，即起惡念：『此蟲",
    "T24n1450_015:0178a10": "好語，我於此處能幾時住？』作此念已，便即擲",
    "T24n1450_015:0178a11": "熊樹下推落，覺已未至地間即說十字，",
    "T24n1450_015:0178a12": "說已至地。蟲既得熊，遂便食噉飽足便去。樵",
    "T24n1450_015:0178a13": "人聞熊說十字祕密之法，便即思念：『熊有好",
    "T24n1450_015:0178a14": "法應說視我。』遂起貪求即生煩惱，為失法故",
    "T24n1450_015:0178a15": "心迷狂走。說十字曰。",
    "T24n1450_015:0178a16": "「時樵人親屬既見癲狂，將彼歸家，更無餘語",
    "T24n1450_015:0178a17": "唯說十字。其親屬等既見癲狂，即覓醫人及",
    "T24n1450_015:0178a18": "善呪者，種種醫方療不能差。時婆羅痆斯城",
    "T24n1450_015:0178a19": "不遠，有林多菓，眾鳥皆集出美妙音。時彼林",
    "T24n1450_015:0178a20": "中有一仙人，具五神通，狂人親屬將視仙人，",
    "T24n1450_015:0178a21": "[跍*月]跪禮拜便即白言：『我此眷屬癲狂心亂，不",
    "T24n1450_015:0178a22": "說餘語唯宣十字，我等不解如何治差？』仙人",
    "T24n1450_015:0178a23": "報曰：『此人造惡都不知恩，殺大菩薩擲於樹",
    "T24n1450_015:0178a24": "下，而未至地間說於十字，以攝十頌說此十",
    "T24n1450_015:0178a25": "字已墮地而死，被虎所食，時採樵人便即癲",
    "T24n1450_015:0178a26": "狂。』時諸眷屬及仙門人皆白仙言：『云何十頌？",
    "T24n1450_015:0178a27": "復有何義？』是時仙人次第解釋，便說頌曰。」爾",
    "T24n1450_015:0178a28": "時世尊告諸苾芻：「汝等當知！往昔熊者，今我",
    "T24n1450_015:0178a29": "身是。時採樵人不知恩者，今提婆達多是。昔",
    "T24n1450_015:0178b01": "不知恩，今亦如是。汝等當知。」",
    "T24n1450_015:0178b02": "爾時世尊告諸苾芻：「此提婆達多復有無恩",
    "T24n1450_015:0178b03": "無報之行。汝等諦聽！昔有一城名曰寂靜，其",
    "T24n1450_015:0178b04": "中有王亦名寂靜。國土豐饒人民安樂，無諸",
    "T24n1450_015:0178b05": "賊盜不相征伐。王性慈悲，愍諸眾生等如一",
    "T24n1450_015:0178b06": "子，心好惠施常樂聽法，無有慳貪，供養沙門",
    "T24n1450_015:0178b07": "婆羅門等及諸貧病，心無厭足。王有常法，每",
    "T24n1450_015:0178b08": "日清旦先參父母，後看病人，然治國務。時有",
    "T24n1450_015:0178b09": "貧人重病極困，醫人瞻者不肯與藥，皆云定",
    "T24n1450_015:0178b10": "死。病人既聞心懷苦惱，悲泣遊行至寂靜城。",
    "T24n1450_015:0178b11": "時王春時與諸群臣后妃眷屬欲遊園觀，行",
    "T24n1450_015:0178b12": "詣城門，時彼病人拄杖悲泣，跪拜王前白其",
    "T24n1450_015:0178b13": "王曰：『唯願大王，救我救我如是病苦，令得",
    "T24n1450_015:0178b14": "命全。』王既見已起大慈悲，迴駕還宮命大臣",
    "T24n1450_015:0178b15": "曰：『召我國內所有醫人。』臣奉王命，遂即召集",
    "T24n1450_015:0178b16": "一切醫人，便將見王。王喚病人躬自親看：『汝",
    "T24n1450_015:0178b17": "等醫人必須治差。』諸醫見已白大王曰：『觀此",
    "T24n1450_015:0178b18": "人病藥極難得。』王便問曰：『何故難得？』醫答王",
    "T24n1450_015:0178b19": "言：『要須一生不解嗔人，而取其血煮粥治之，",
    "T24n1450_015:0178b20": "方可除差。如若不得其病不除。』王既聞已便",
    "T24n1450_015:0178b21": "作是念：『我既不能救一人命，用此王位及身",
    "T24n1450_015:0178b22": "命為？』却自觀察，『我一生來無有瞋處。』作是念",
    "T24n1450_015:0178b23": "已，命其乳母便即問曰：『我幼小時不有瞋不？』",
    "T24n1450_015:0178b24": "乳母答言：『自生抱王我尚無瞋，何況王身！』未",
    "T24n1450_015:0178b25": "將為定，更問親母：『兒自生來見有瞋不？』母便",
    "T24n1450_015:0178b26": "報曰：『既懷王已我尚無瞋，況王自身！』王既聞",
    "T24n1450_015:0178b27": "已歡喜踊躍，作如是念：『今得藥耶？』告諸醫人：",
    "T24n1450_015:0178b28": "『於我身上，五處下針刺取其血。』諸醫白王：『病",
    "T24n1450_015:0178b29": "人卑下、王是貴勝，我今不敢於王身上而輒",
    "T24n1450_015:0178c01": "下針。』」佛告諸苾芻：「一切菩薩善解世間種種",
    "T24n1450_015:0178c02": "事業。爾時國王起慈悲心，即自下針五處出",
    "T24n1450_015:0178c03": "血令器皆滿，便付醫人，即令作粥與病人食。",
    "T24n1450_015:0178c04": "是時國人見王慈悲善養黎庶，王子臣人后",
    "T24n1450_015:0178c05": "妃婇女一切國人悉皆啼泣，共相謂曰：『王愍",
    "T24n1450_015:0178c06": "一人不惜身命，棄捨我等今無依怙。』王既聞",
    "T24n1450_015:0178c07": "已報諸人曰：『汝勿懊惱，此非惡事。』爾時大",
    "T24n1450_015:0178c08": "王於其六月日日出血供其病人，是時國王",
    "T24n1450_015:0178c09": "漸加羸瘦身體無力。清淨諸天見王事已，作",
    "T24n1450_015:0178c10": "如是念：『此是賢劫菩薩身，若遣衰亡非是好",
    "T24n1450_015:0178c11": "事，我等以天威力方便，毛孔之中皆入甘",
    "T24n1450_015:0178c12": "露。』念已即與威力，王當可活、病人得差。諸天",
    "T24n1450_015:0178c13": "加威，王得平復，病人又差。王便更與病人五",
    "T24n1450_015:0178c14": "大好村。時彼病人寂靜城中，與其城內王臣",
    "T24n1450_015:0178c15": "宰貴身為同類，八方傳號。經於六月與病人",
    "T24n1450_015:0178c16": "血食乃得差，及以更賞五大好村。八方既聞",
    "T24n1450_015:0178c17": "此號皆悉怪念，來至彼城問彼病人曰：『實國",
    "T24n1450_015:0178c18": "王經六月中出血供養汝不？』彼病惡人即作",
    "T24n1450_015:0178c19": "無恩無報告諸人曰：『此之國王於我何益？身",
    "T24n1450_015:0178c20": "有惡血應合棄却，或以施人此有何怪？』然彼",
    "T24n1450_015:0178c21": "惡人出此語已，即於地中火出，燒此人家一",
    "T24n1450_015:0178c22": "切皆盡，彼之病人却得瘦病。」佛告諸苾芻：「彼",
    "T24n1450_015:0178c23": "國王者，今我身是。彼時病人無恩無報，今提",
    "T24n1450_015:0178c24": "婆達多是。」佛告諸苾芻：「此提婆達多復有無",
    "T24n1450_015:0178c25": "恩無報之行。汝等諦聽！往昔過去婆羅痆斯",
    "T24n1450_015:0178c26": "城，有一國王廣如前說，乃至王妃生一王子，",
    "T24n1450_015:0178c27": "顏貌端嚴，其色赤白頭面圓滿，猶如傘蓋。手",
    "T24n1450_015:0178c28": "臂垂下猶如象鼻，兩眉相連額廣鼻直，一切",
    "T24n1450_015:0178c29": "肢節悉皆圓足。彼生之時諸吉祥事悉皆現",
    "T24n1450_015:0179a01": "前，生已經於二十一日，一切眷屬皆來集會",
    "T24n1450_015:0179a02": "作諸喜樂。是時諸臣相共白言：『王子生時百千",
    "T24n1450_015:0179a03": "吉祥皆悉現前，因此立名號為善行。』廣說如",
    "T24n1450_015:0179a04": "上，乃至漸長。時彼善行性大慈悲，於諸有情",
    "T24n1450_015:0179a05": "生怜愍心，常樂布施，濟給沙門、婆羅門及諸",
    "T24n1450_015:0179a06": "貧窮遠行人等。爾時父王語善行言：『自今已",
    "T24n1450_015:0179a07": "後，不應如是恒行布施，我國庫藏不可供足。』",
    "T24n1450_015:0179a08": "是時王妃又生一子，彼子生時百千災厄不",
    "T24n1450_015:0179a09": "吉祥事，皆悉現前，乃至立號名為惡行。至彼",
    "T24n1450_015:0179a10": "長大。」佛告諸苾芻：「世間常法：行布施者，眾人",
    "T24n1450_015:0179a11": "喜愛名稱普聞。有異國王，聞其善行好行惠",
    "T24n1450_015:0179a12": "施，遂欲嫁女為善行妻，多與珍寶車乘僮僕",
    "T24n1450_015:0179a13": "作書遣使。詣婆羅痆斯國報其王知，王聞歡",
    "T24n1450_015:0179a14": "喜許共為婚。是時善行前白父王：『不欲費損",
    "T24n1450_015:0179a15": "父王庫藏，我今入海自求珍寶，得已娶妻。』王",
    "T24n1450_015:0179a16": "即聽許。善行見許，歡喜裝束辦糧欲去。惡行",
    "T24n1450_015:0179a17": "見已即作是念：『今此我兄，自他國人皆悉愛",
    "T24n1450_015:0179a18": "敬，入海採寶忽若得來，父王大臣一切國人",
    "T24n1450_015:0179a19": "倍生敬重，我父必當策為國主，我無國分。",
    "T24n1450_015:0179a20": "我今宜可設一方便隨彼入海伺求殺之，我",
    "T24n1450_015:0179a21": "身得迴。樂與不樂，父必策我以為太子。』作",
    "T24n1450_015:0179a22": "此念已，亦詣父所白父王曰：『我欲隨兄入海",
    "T24n1450_015:0179a23": "求寶。』王聞許之，惡行歡喜亦作裝束。是時善",
    "T24n1450_015:0179a24": "行，於其城內擊鼓搖鈴，遍告眾人：『我欲入海，",
    "T24n1450_015:0179a25": "有能去者，應辦糧食裝束隨行，我為商主，水",
    "T24n1450_015:0179a26": "陸阻難我皆能護，我皆能護使無怖畏，亦不",
    "T24n1450_015:0179a27": "輸稅。』作是語已，有五百人至太子所白太",
    "T24n1450_015:0179a28": "子言：『我等請隨太子。』于時取吉勝日，即便",
    "T24n1450_015:0179a29": "同去。廣說如前，乃至入海即告弟曰：『此舶海",
    "T24n1450_015:0179b01": "中忽逢難破，汝應捉我，不須恐怖。』惡行報云：",
    "T24n1450_015:0179b02": "『如兄所教。』舶遇好風遂至寶所。是時舶師告",
    "T24n1450_015:0179b03": "於太子及眾人曰：『汝等昔聞有珍寶渚，今此",
    "T24n1450_015:0179b04": "處是。有種種寶，隨其採取。』眾人聞已歡喜踊",
    "T24n1450_015:0179b05": "躍，即便下舡取種種寶，猶如麻麥滿其船",
    "T24n1450_015:0179b06": "中。善行太子取如意珠，繫其腰下迴船而還。",
    "T24n1450_015:0179b07": "欲至此岸，逢摩竭魚打破其船。是時惡行即",
    "T24n1450_015:0179b08": "捉其兄，船人珍寶皆悉漂失。唯有惡行，以兄",
    "T24n1450_015:0179b09": "威力得至此岸。善行用力既出海已疲極而",
    "T24n1450_015:0179b10": "睡，惡行守兄，遂見其兄腰下寶珠。即作是念：",
    "T24n1450_015:0179b11": "『兄得好珠我失所獲，我今應可刺兄目瞎，持",
    "T24n1450_015:0179b12": "珠獨還。』作是念已先盜取寶，便以棘針刺兄",
    "T24n1450_015:0179b13": "目瞎，棄之而去。善行無眼不知歸路，後牧牛",
    "T24n1450_015:0179b14": "人見已問云：『從何而來？』是時盲人具如上",
    "T24n1450_015:0179b15": "說。牧牛人知即起慈心，將歸家中。善行本性",
    "T24n1450_015:0179b16": "極善彈琴，在彼家內時為彈琴。牧牛人妻心",
    "T24n1450_015:0179b17": "生愛念，即起染欲語盲人云：『共我行私。』盲人",
    "T24n1450_015:0179b18": "聞已兩手掩耳白云：『勿出此語，我不欲聞。汝",
    "T24n1450_015:0179b19": "是我妹，何出此言？』」佛告諸苾芻：「世間常法：一",
    "T24n1450_015:0179b20": "切有情心貪欲色，若不相隨各生瞋恚。時彼",
    "T24n1450_015:0179b21": "婦人見不遂意，即生瞋恨起心謗染，告其夫",
    "T24n1450_015:0179b22": "云：『彼無目人欲婬穢我，如何家內養此惡人？』」",
    "T24n1450_015:0179b23": "佛復告諸苾芻：「世間常法：一切有情於所愛",
    "T24n1450_015:0179b24": "妻，被人侵污心生瞋惱，此一切怨此怨為重。",
    "T24n1450_015:0179b25": "由此因緣其牧牛人聞妻語已，於無目人起",
    "T24n1450_015:0179b26": "重瞋恨，復作是念：『此人重罪，今見無目，即是",
    "T24n1450_015:0179b27": "受報，不須殺害，但驅令出。』作此念已即便馳",
    "T24n1450_015:0179b28": "出。其無目人抱琴而去，巡歷城邑乞求活命。",
    "T24n1450_015:0179b29": "後時父王既崩之後，其弟惡行即紹王位，無",
    "T24n1450_015:0179c01": "目之人漸次乞求，至妻國城。其妻年長，諸國",
    "T24n1450_015:0179c02": "王子皆從競索，女之父王告其女曰：『先嫁汝",
    "T24n1450_015:0179c03": "時，善行王子入海船沒而死。今有王子等競",
    "T24n1450_015:0179c04": "來索汝，如不嫁汝，恐諸王子心懷瞋恨。是",
    "T24n1450_015:0179c05": "故我今共汝平章，汝心若為？』女白王曰：『唯願",
    "T24n1450_015:0179c06": "父王，勅國內人，嚴淨城邑集諸國人，女自",
    "T24n1450_015:0179c07": "簡選。』父王允女所請，遂勅境內及諸外國：『我",
    "T24n1450_015:0179c08": "有一女今欲出嫁，集諸國人自簡駙馬。』遂即",
    "T24n1450_015:0179c09": "嚴飾城隍如歡喜園，即令擊鼓宣告：『現在城",
    "T24n1450_015:0179c10": "中所有人眾，及四遠來者，王女求夫隨情選",
    "T24n1450_015:0179c11": "擇，君等隨力莊飾，皆來集會。』至明清旦嚴飾",
    "T24n1450_015:0179c12": "王女，與諸婇女相隨而出，如歡喜園中吉祥",
    "T24n1450_015:0179c13": "天女處妙花林，遂於城中百千萬數大眾之",
    "T24n1450_015:0179c14": "中，次第巡行自求夫主。其時善行立在一邊",
    "T24n1450_015:0179c15": "彈琴而住，有情業力因緣會合，共相遭遇。聞",
    "T24n1450_015:0179c16": "彼琴聲心生戀慕，即以花鬘遙擲其上，告言：",
    "T24n1450_015:0179c17": "『此人是我夫主。』時諸大眾各生憂惱，共出嫌",
    "T24n1450_015:0179c18": "言：『今此眾內有多豪族，諸方貴勝王子大臣",
    "T24n1450_015:0179c19": "年華可愛，及此城內美妙男子，如何棄此而",
    "T24n1450_015:0179c20": "取盲人以為夫主？』時王近臣見此事已，心懷",
    "T24n1450_015:0179c21": "憂惱，便入白王：『王隨女情求得夫主。』王問：『如",
    "T24n1450_015:0179c22": "何？』答言：『眼瞎。』王聞愁惱，喚女來問：『少女何",
    "T24n1450_015:0179c23": "意？今此城中多有賢人貴勝宰輔大臣及四",
    "T24n1450_015:0179c24": "遠來男子非一，何因不愛而取盲人？』女答父",
    "T24n1450_015:0179c25": "云：『我愛於此。』王曰：『若爾，宜應就彼。何故住",
    "T24n1450_015:0179c26": "斯？』女即詣彼告言：『仁是我夫。』答曰：『汝為非理，",
    "T24n1450_015:0179c27": "作此思惟，共餘男子而為交耶？』女曰：『仁者，我",
    "T24n1450_015:0179c28": "無此心作如是事。』問曰：『如何得知？』女即懇誠",
    "T24n1450_015:0179c29": "發實信語：『仁今證實我心如念：「善行王子及",
    "T24n1450_015:0180a01": "於仁處，情生樂欲無異心者，願仁一目平復",
    "T24n1450_015:0180a02": "如故。」』而此少女發實語時，盲人一目便即開",
    "T24n1450_015:0180a03": "明，告曰：『賢女！我是善行，被弟惡行而於我處",
    "T24n1450_015:0180a04": "為無利事。』女曰：『何以得知仁是善行？』即發實",
    "T24n1450_015:0180a05": "語作如是言：『我被惡行刺我眼時，我心於彼",
    "T24n1450_015:0180a06": "而無少恨。斯言若實，我之一目平復如故。』說",
    "T24n1450_015:0180a07": "實語時雙眼明照。是時王女即將善行詣父",
    "T24n1450_015:0180a08": "王處，白言：『此是我夫。』王乃不信，女便向王具",
    "T24n1450_015:0180a09": "說前事。王甚奇怪，即令大禮共成婚媾已，多",
    "T24n1450_015:0180a10": "嚴兵馬，令其善行還到本城，驅彼惡行，冊立",
    "T24n1450_015:0180a11": "善行紹繼父位。汝等苾芻，於汝意云何。善行",
    "T24n1450_015:0180a12": "王子豈異人乎？即我身是。其惡行者，今提婆",
    "T24n1450_015:0180a13": "達多是。非但今時無有報恩，往昔之時亦復",
    "T24n1450_015:0180a14": "如是。」",
    "T24n1450_015:0180a15": "根本說一切有部毘奈耶破僧事卷第十五"
}