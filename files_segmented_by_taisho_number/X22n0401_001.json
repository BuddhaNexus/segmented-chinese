{
    "X22n0401_001:0142a04": " 佛說摩訶阿彌陀經衷論敘",
    "X22n0401_001:0142a05": "摩訶阿彌陀經一卷。邵陽魏居士會譯。先世父梅叔",
    "X22n0401_001:0142a06": "公所校定也。今耕心。復述衷論六篇。提要鉤玄。以補",
    "X22n0401_001:0142a07": "本經所未及。既卒業。敬為敘曰。中夏淨宗。始於扶柳",
    "X22n0401_001:0142a08": "安公。成於匡盧遠公。下逮天台永明。薪傳不絕。及有",
    "X22n0401_001:0142a09": "明雲栖宏公。專以是為化度正軌。著書滿家。亦精亦",
    "X22n0401_001:0142a10": "博。世以為淨業中興之祖。無愧色也。我",
    "X22n0401_001:0142a11": "國家政教兼隆。旁及出世之學。雍正中。",
    "X22n0401_001:0142a12": "世宗憲皇帝既定龍藏教典。復御選歷代禪師語錄",
    "X22n0401_001:0142a13": "開示天下。輙取雲栖法語為殿。惟以度生為急。悉剗",
    "X22n0401_001:0142a14": "門戶之私。蓋自佛法東來。未嘗有此。烏呼盛已。乾嘉",
    "X22n0401_001:0142a15": "之際。豐潤訥堂大師復倡教於紅蠡資福寺。戒律精",
    "X22n0401_001:0142a16": "嚴。規模宏遠。每闡先佛度生之要。至淚隨聲墮。聞者",
    "X22n0401_001:0142a17": "靡不涕泗霑衣。故參學之徒非忘身求道者。莫敢闚",
    "X22n0401_001:0142a18": "其牖。迄今遺範具存。蔚為海內道場之冠。則匡盧法",
    "X22n0401_001:0142a19": "席儼然未散。眾生之慧命所系。豈偶然哉。耕心少承",
    "X22n0401_001:0142a20": "家學。既嘗受業於先世。父頗悉紅蠡宗恉。及參省一",
    "X22n0401_001:0142a21": "大師於揚州。復具通現證三昧之故。沈潛研索。幾三",
    "X22n0401_001:0142a22": "十年。乃敢就先世父所定本經。僭加論說。蓋欲藉是",
    "X22n0401_001:0142a23": "以上報佛恩。且為效法紅蠡諸君子更進一解。意訥",
    "X22n0401_001:0142a24": "堂省一兩大師端居清泰寂光。或相視而笑。未可知",
    "X22n0401_001:0142b01": "也。方今世道陵夷。邪說蠭起。不但先佛之無上正覺。",
    "X22n0401_001:0142b02": "曠世未聞。即處世聖人道悳彝倫之誨。亦視為老生",
    "X22n0401_001:0142b03": "常談。不可理喻。雖號稱賢俊。亦頫首一辭。今乃持此",
    "X22n0401_001:0142b04": "以貽海內眾生。冀其悟入。詎有訴合之望。然惑業雖",
    "X22n0401_001:0142b05": "奢。真如自在。先佛之至道微言。不容遽泯。則後學之",
    "X22n0401_001:0142b06": "羨文贅說。亦無取深緘。苟遻出世哲人。其必有以知",
    "X22n0401_001:0142b07": "此矣。光緒三十年。太歲在甲辰春正月。菩薩戒弟子",
    "X22n0401_001:0142b08": "元澍正定王耕心謹撰",
    "X22n0401_001:0142b10": "佛說摩訶阿彌陀經衷論敘竟",
    "X22n0401_001:0142b15": "佛說摩訶阿彌陀經衷論",
    "X22n0401_001:0142b17": "佛說摩訶阿彌陀經",
    "X22n0401_001:0142b18": "魏居士敘曰。蓮池大師舍大本彌陀及觀經。而專",
    "X22n0401_001:0142b19": "宗小本彌陀。固已偏而不全矣。及雲栖法彚栞大",
    "X22n0401_001:0142b20": "本彌陀經又專用魏譯。且謂四十八願。古今流通。",
    "X22n0401_001:0142b21": "夫天親菩薩無量壽偈。已言誓二十四章。是西域",
    "X22n0401_001:0142b22": "古本如是。故漢吳二譯宗之為二十四願。自魏譯",
    "X22n0401_001:0142b23": "敷衍加倍。重複沓冗。前後雷同。是以唐譯省之為",
    "X22n0401_001:0142b24": "四十六願。宋譯省之為三十四願。是古不流通。今",
    "X22n0401_001:0142c01": "亦不流通也。加之五痛五燒。冗複相等。惟寶積經",
    "X22n0401_001:0142c02": "唐譯無之。故無量壽經。至今叢林不列於日課。使",
    "X22n0401_001:0142c03": "我佛世尊因該果海。果徹因源之大願。不章於世。",
    "X22n0401_001:0142c04": "豈非淨土經教之大憾哉。謹會數譯以成是經。無",
    "X22n0401_001:0142c05": "一字不有來歷。庶幾補雲栖之缺憾。為法門之善",
    "X22n0401_001:0142c06": "本矣。或謂據子別本經注。仿雲栖彌陀疏。一一銷",
    "X22n0401_001:0142c07": "歸自性。且愛不盡不出娑婆。彼玻瓈。硨磲。珊瑚。瑪",
    "X22n0401_001:0142c08": "瑙。黃金。白銀。真珠。寶樹。樓閣。瓔珞。天樂。何預性分",
    "X22n0401_001:0142c09": "中事。而經言極樂世界。津津道之者何。曰。此法身",
    "X22n0401_001:0142c10": "報化之自然也。娑婆世界。本華藏世界第十三重。",
    "X22n0401_001:0142c11": "眾生視為坎坑土石者。世尊以神足攝之。立地皆",
    "X22n0401_001:0142c12": "為琉璃寶地。及攝神足。還復如故。此生佛因果之",
    "X22n0401_001:0142c13": "異感也。眾生無不有六根。有六根。即有六塵六入。",
    "X22n0401_001:0142c14": "是以目欲極天下之色。耳欲極天下之音。舌欲極",
    "X22n0401_001:0142c15": "天下之味。鼻欲極天下之香。身欲極天下細滑之",
    "X22n0401_001:0142c16": "觸。心欲極天下快意之法。其求而得之者。為諸天",
    "X22n0401_001:0142c17": "福報。不知天福享盡之易墮也。其次為人道。人道",
    "X22n0401_001:0142c18": "終身為形骸妻子所役。苦樂相半。且富貴溺人。易",
    "X22n0401_001:0142c19": "入三途也。在家之難如此。即出家之僧。宗教二門。",
    "X22n0401_001:0142c20": "自智者永明宗教合修而外。餘皆大乘自命。欲由",
    "X22n0401_001:0142c21": "初地以登十地。動經長劫。且菩薩有隔陰之迷。雲",
    "X22n0401_001:0142c22": "門青艸堂五祖戒。其前車之鑒。此豎出三界之所",
    "X22n0401_001:0142c23": "以難也。是以大聖覺王憫之。輙於豎出三界之外。",
    "X22n0401_001:0142c24": "創橫出三界之法。即妄全真。會權歸實。攬大海水",
    "X22n0401_001:0143a01": "為醍醐。變大地為黃金。一聲喚醒。萬德洪名。人人",
    "X22n0401_001:0143a02": "心中有無量壽佛放光動地。剖塵出卷。自衣獲珠。",
    "X22n0401_001:0143a03": "乃知欲為苦本。欲為道本。欣不極則厭不至。厭不",
    "X22n0401_001:0143a04": "極則三界不得出。如是嚮往。如是取舍。如是出離。",
    "X22n0401_001:0143a05": "而後一禮拜。一觀想。一持名。念念仰彌陀如慈父。",
    "X22n0401_001:0143a06": "如疾苦之呼天。如逃牢獄而趨寶所。雖欲心之不",
    "X22n0401_001:0143a07": "專。不可得矣。不然者。口持洪名。心懸世樂。欲其竟",
    "X22n0401_001:0143a08": "出三界也。不亦難哉。菩薩戒弟子魏承貫謹撰。梅",
    "X22n0401_001:0143a09": "叔公記曰。大部阿彌陀經。古譯有五。得失互見。皆",
    "X22n0401_001:0143a10": "非善本。至南宋舒龍王氏。乃成大阿彌陀經二卷。",
    "X22n0401_001:0143a11": "義例雖頗勝古譯。猶不免疏漏之嫌。近世邵陽魏",
    "X22n0401_001:0143a12": "居士復本雲栖大師之說。徧考諸譯別為一書。包",
    "X22n0401_001:0143a13": "舉綱宗。文辭簡當。乃得為是經之冠冕。顧仍曰無",
    "X22n0401_001:0143a14": "量壽經。適與曹魏康法師譯本同名。則當正者一。",
    "X22n0401_001:0143a15": "經書佛名。或作無量壽。或作阿彌陀。使讀者靡所",
    "X22n0401_001:0143a16": "適從。轉不如龍舒舊本之畫一。則當正者二。其餘",
    "X22n0401_001:0143a17": "字句亦多未安。是皆後學所宜審。無取依違也。今",
    "X22n0401_001:0143a18": "蔭福再事校讐。俾歸嚴整。且定全經為二十四章。",
    "X22n0401_001:0143a19": "既本文義自然。亦法彌陀莊嚴淨土願數。定經名",
    "X22n0401_001:0143a20": "為摩訶阿彌陀。悉從梵文。以別龍舒舊號。庶幾此",
    "X22n0401_001:0143a21": "經之定本矣。問有校語。皆隨文附見。以諗讀者。輙",
    "X22n0401_001:0143a22": "先書大恉於篇首。以志歲月。同治十二年癸酉。冬",
    "X22n0401_001:0143a23": "十一月。淨宗弟子正定王蔭福記。",
    "X22n0401_001:0143a24": "菩薩戒弟子承貫邵陽魏　源會譯",
    "X22n0401_001:0143b01": "菩薩戒弟予元澍正定王耕心衷論",
    "X22n0401_001:0143b02": "如是我聞。一時佛在王舍國耆闍崛山。與大比丘眾",
    "X22n0401_001:0143b03": "千二百五十人俱。皆是諸大聲聞。眾所知識。其名曰。",
    "X22n0401_001:0143b04": "憍陳如尊者。大目犍連尊者。舍利弗尊者。迦葉尊者。",
    "X22n0401_001:0143b05": "阿難尊者。如是等諸大弟子而為上首。又有普賢菩",
    "X22n0401_001:0143b06": "薩。文殊師利菩薩。彌勒菩薩。及賢劫中一切菩薩。皆",
    "X22n0401_001:0143b07": "來集會。此諸菩薩。皆具無量行願。植眾德本。具諸功",
    "X22n0401_001:0143b08": "德。行權方便。游諸佛國。普現一切。供養諸佛。化導眾",
    "X22n0401_001:0143b09": "生。達眾生相。通諸法性。譬善幻師幻諸男女等相。於",
    "X22n0401_001:0143b10": "彼相中。實無所得。入空無願無相三昧。而能具足總",
    "X22n0401_001:0143b11": "持無量百千三昧。住深定門。悉覩現在無量諸佛。於",
    "X22n0401_001:0143b12": "一念中。徧游佛土。分別眾生語言。哀愍如己眷屬。誓",
    "X22n0401_001:0143b13": "成諸佛無量功德。超諸聲聞緣覺之地。又有比丘比",
    "X22n0401_001:0143b14": "丘尼五百人。清淨優婆塞七千人。清淨優婆夷五百",
    "X22n0401_001:0143b15": "人。欲界天子八十萬。色界天子七十萬。徧淨天子六",
    "X22n0401_001:0143b16": "十萬。梵天一億。如是無量大眾。一時雲集。",
    "X22n0401_001:0143b17": "右第一章。如是至上首一。魏居士曰。羅漢諸名。各",
    "X22n0401_001:0143b18": "本或用梵語。或用華語。今止酌列五尊者。以例其",
    "X22n0401_001:0143b19": "餘。蔭福按佛在舊作佛住。舍國舊作舍城。今皆從",
    "X22n0401_001:0143b20": "漢譯訂如文。以後經文字句閒有未安。皆從諸譯",
    "X22n0401_001:0143b21": "訂正。義例仿此。不具述。又有至之地二。魏居士曰。",
    "X22n0401_001:0143b22": "此讚菩薩功德一節。宋譯無之。今從四譯。而節其",
    "X22n0401_001:0143b23": "冗辭。又有至雲集三。魏居士曰。此九句。各譯無之。",
    "X22n0401_001:0143b24": "從漢譯增。盖此經普被上中下三根。宜首列凡聖",
    "X22n0401_001:0143c01": "男女。在家出家四眾。以表當機。",
    "X22n0401_001:0143c02": "爾時世尊威光赫奕。如融金聚。又如浮明鏡。影暢表",
    "X22n0401_001:0143c03": "裏。現大光明數千百變。尊者阿難即自思惟。今日世",
    "X22n0401_001:0143c04": "尊諸根悅豫。清淨光顏。巍巍寶剎莊嚴。從昔以來所",
    "X22n0401_001:0143c05": "未曾見。喜得瞻仰。生希有心。即從座起。偏袒右肩。長",
    "X22n0401_001:0143c06": "跪合掌。而白佛言。世尊今日入大寂定。住甚奇特廣",
    "X22n0401_001:0143c07": "大之法。住諸佛所在最勝之道。為念過去未來諸佛",
    "X22n0401_001:0143c08": "耶。為念現在他方諸佛耶。惟願宣說。利益一切。爾時",
    "X22n0401_001:0143c09": "世尊告阿難言。善哉善哉。阿難。汝為哀愍利益諸眾",
    "X22n0401_001:0143c10": "生故。能問如是微妙之義。汝今斯問。勝於供養一天",
    "X22n0401_001:0143c11": "下阿羅漢辟支佛。布施累劫諸天人民蜎飛蝡動之",
    "X22n0401_001:0143c12": "類功德百千萬倍。何以故。當來諸天人民一切含靈。",
    "X22n0401_001:0143c13": "皆因汝問。而得度脫故。阿難。如來出世。難值難見。如",
    "X22n0401_001:0143c14": "優曇華。偶爾一現。汝今所問。多所饒益。我當為汝演",
    "X22n0401_001:0143c15": "說。開化一切。",
    "X22n0401_001:0143c16": "右第二章。爾時至表裏一。魏居士曰。五句參用魏",
    "X22n0401_001:0143c17": "唐二譯。現大至百變二。魏居士曰。此八字依漢吳",
    "X22n0401_001:0143c18": "二譯增。尊者至有心三。魏居士曰。以上二行。參用",
    "X22n0401_001:0143c19": "漢魏二譯。即從至一切四。魏居士曰。以上三行。參",
    "X22n0401_001:0143c20": "用各譯字句。爾時至之義五。魏居士曰。哀愍二句",
    "X22n0401_001:0143c21": "用唐譯。汝今至脫故六。魏居士曰。此節用漢吳二",
    "X22n0401_001:0143c22": "譯。阿難至一切七。魏居士曰。末七句用魏譯。參用",
    "X22n0401_001:0143c23": "各譯字句。",
    "X22n0401_001:0143c24": "佛告阿難。乃往過去久遠無量不可思議無央數劫。",
    "X22n0401_001:0144a01": "有佛出世。名世自在王如來。住世四十二劫。彼佛法",
    "X22n0401_001:0144a02": "中。有一比丘。名曰法藏。本是國王。聞佛說法。尋發無",
    "X22n0401_001:0144a03": "上正真道意。棄國捐王。行作沙門。智慧勇猛。無能踰",
    "X22n0401_001:0144a04": "者。詣世自在王如來所。頂禮佛足。向佛合掌。而白佛",
    "X22n0401_001:0144a05": "言。唯然世尊。我已發無上正覺之心。願佛為我廣宣",
    "X22n0401_001:0144a06": "諸佛淨土莊嚴。令我於世得無等覺。成大菩提。時世",
    "X22n0401_001:0144a07": "自在王佛語法藏比丘。莊嚴佛土。汝當自攝。比丘白",
    "X22n0401_001:0144a08": "佛。斯義弘深。非我境界。惟願世尊為我敷演。爾時世",
    "X22n0401_001:0144a09": "自在王佛知其高明。志願深廣。即為廣說二百一十",
    "X22n0401_001:0144a10": "億諸佛剎土。天人善惡。國土麤妙。應其心願。悉現與",
    "X22n0401_001:0144a11": "之。時彼比丘聞佛所說。嚴淨國土皆悉覩見。起發無",
    "X22n0401_001:0144a12": "上殊勝之願。其心寂靜。志無所著。修習功德。發大誓",
    "X22n0401_001:0144a13": "願。攝取莊嚴。具足五劫。往詣世自在王佛言。我今為",
    "X22n0401_001:0144a14": "菩薩道。欲令我後作佛時。於八方上下諸無央數佛",
    "X22n0401_001:0144a15": "中。智慧光明功德。都勝諸佛國者。寧可得否。佛言。譬",
    "X22n0401_001:0144a16": "如大海。一人斗量。經歷劫數。尚可窮底。人至心求道。",
    "X22n0401_001:0144a17": "何願不得。",
    "X22n0401_001:0144a18": "右第三章。佛告至二劫一。魏居士曰。原本由世自",
    "X22n0401_001:0144a19": "在王佛。上溯住劫五十二佛。與然鐙佛相首尾。唐",
    "X22n0401_001:0144a20": "宋二譯皆逆數而上。漢吳諸譯。則順數而下。或謂",
    "X22n0401_001:0144a21": "然鐙為釋迦授記之師。不應法藏發心乃在五十",
    "X22n0401_001:0144a22": "二佛之後。或謂古佛同名者多。無可適從。且過去",
    "X22n0401_001:0144a23": "古佛。數不勝數。既非經誼所關。故今闕之。即從世",
    "X22n0401_001:0144a24": "自在王起。以息疑諍。彼佛至佛言二。魏居士曰。此",
    "X22n0401_001:0144b01": "下各本有偈。或四字句。或五字句。或七字句。惟吳",
    "X22n0401_001:0144b02": "譯無之。今從吳譯唯然至不得三。魏居士曰。以上",
    "X22n0401_001:0144b03": "十二行。用魏譯。參取吳譯。",
    "X22n0401_001:0144b04": "時法藏比丘稽首禮足。繞佛三帀。合掌而住。白佛言。",
    "X22n0401_001:0144b05": "世尊。我已攝取莊嚴佛土清淨之行。惟垂聽察。第一",
    "X22n0401_001:0144b06": "願。設我成佛。國中無三惡道。設有地獄餓鬼畜生。乃",
    "X22n0401_001:0144b07": "至聞其名者。不取正覺。第二願。設我成佛。國中天人。",
    "X22n0401_001:0144b08": "純是化生。無有胎生。亦無女人。其他國女人有願生",
    "X22n0401_001:0144b09": "我國者。命終即化男身來我剎土。生蓮華中。華開見",
    "X22n0401_001:0144b10": "佛。若不爾者。不取正覺。第三願。設我成佛。國中天人。",
    "X22n0401_001:0144b11": "若形色不同。尚有好醜。不悉金色身三十二相者。不",
    "X22n0401_001:0144b12": "取正覺。第四願。設我成佛。國中天人。若不皆識宿命。",
    "X22n0401_001:0144b13": "下至知百千億那由他諸劫事者。不取正覺。第五願。",
    "X22n0401_001:0144b14": "設我成佛。國中天人。若不得天眼。下至見百千億那",
    "X22n0401_001:0144b15": "由他諸佛國者。不取正覺。第六願。設我成佛。國中天",
    "X22n0401_001:0144b16": "人。若不得天耳。下至聞百千億那由他諸佛所說。不",
    "X22n0401_001:0144b17": "悉受持者。不取正覺。第七願。設我成佛。國中天人。若",
    "X22n0401_001:0144b18": "不得見他心智。下至知百千億那由他諸佛國中眾",
    "X22n0401_001:0144b19": "生心念者。不取正覺。第八願。設我成佛。國中天人。若",
    "X22n0401_001:0144b20": "不得神足。於一念頃。下至不能超過百千億那由他",
    "X22n0401_001:0144b21": "諸佛國者。不取正覺。第九願。設我成佛。國中天人。若",
    "X22n0401_001:0144b22": "不得漏盡。住滅盡定。及決定證大涅槃者。不取正覺",
    "X22n0401_001:0144b23": "第十願。設我成佛。國中天人。若不悉得廣長舌。說法",
    "X22n0401_001:0144b24": "善巧。辯才無礙者。不取正覺。第十一願。設我成佛。光",
    "X22n0401_001:0144c01": "明若有限量。不徧照百千億那由他諸佛國。普勝諸",
    "X22n0401_001:0144c02": "佛光明。令彼十方眾生觸此光明。身意柔輭。罪垢滅",
    "X22n0401_001:0144c03": "除。命終皆得生我國者。不取正覺。第十二願。設我成",
    "X22n0401_001:0144c04": "佛。壽命若有限量。下至百千億那由他劫者。不取正",
    "X22n0401_001:0144c05": "覺。第十三願。設我成佛。國中聲聞若有數量。乃至三",
    "X22n0401_001:0144c06": "千大千世界眾生悉成緣覺。於百千劫悉共計校。能",
    "X22n0401_001:0144c07": "知其數者。不取正覺。第十四願。設我成佛。國中天人。",
    "X22n0401_001:0144c08": "壽命亦皆如佛。無有限量。永無生死。除其本願示現",
    "X22n0401_001:0144c09": "修短自在。若不爾者。不取正覺。第十五願。設我成佛。",
    "X22n0401_001:0144c10": "國中天人。若不皆身具無邊光明。照曜諸佛國土者。",
    "X22n0401_001:0144c11": "不取正覺。第十六願。設我成佛。名聲普聞十方世界。",
    "X22n0401_001:0144c12": "無量諸佛若不悉咨嗟稱歎我名者。不取正覺。第十",
    "X22n0401_001:0144c13": "七願。設我成佛。十方眾生聞我名號。發菩提心。至心",
    "X22n0401_001:0144c14": "信樂。欲生我國。乃至臨終十念求生。若不見佛與大",
    "X22n0401_001:0144c15": "眾圍繞現其人前者。不取正覺。惟除五逆。誹謗正法。",
    "X22n0401_001:0144c16": "第十八願。設我成佛。他方佛土諸菩薩眾。來生我國。",
    "X22n0401_001:0144c17": "究竟必至一生補處。除其本願自在所化。為度脫一",
    "X22n0401_001:0144c18": "切眾生故。徧游佛國。修菩薩行者。雖生他國。終不受",
    "X22n0401_001:0144c19": "三途苦。永不退失善根。若不爾者。不取正覺。第十九",
    "X22n0401_001:0144c20": "願。設我成佛。國中天人。雖住聲聞緣覺之位。而能承",
    "X22n0401_001:0144c21": "佛神力供養諸佛。一食之頃。若不能徧至無數無量",
    "X22n0401_001:0144c22": "諸佛國者。不取正覺。第二十願。設我成佛。國中天人。",
    "X22n0401_001:0144c23": "衣服飲食。應念所需。自然化現在前。乃至於諸佛所",
    "X22n0401_001:0144c24": "種種供養。香華幢蓋瓔珞音樂。應念圓滿。無所從來。",
    "X22n0401_001:0145a01": "無所從去。乃至欲求諸佛就供。以佛神力。應念即得",
    "X22n0401_001:0145a02": "他方諸佛舒臂來此。受其供養。若不爾者。不取正覺。",
    "X22n0401_001:0145a03": "第二十一願。設我成佛。國土清淨。皆悉照見十方一",
    "X22n0401_001:0145a04": "切諸佛世界。若不爾者。不取正覺。第二十二願。設我",
    "X22n0401_001:0145a05": "成佛。國中有無量道場樹。高或百千由旬。或四百萬",
    "X22n0401_001:0145a06": "由旬。諸菩薩欲見諸佛淨國莊嚴。悉於寶樹閒見。猶",
    "X22n0401_001:0145a07": "如明鏡覩其面像。若不爾者。不取正覺。第二十三願。",
    "X22n0401_001:0145a08": "設我成佛。自地以上至於虗空。宮殿樓觀。池流華樹。",
    "X22n0401_001:0145a09": "國土所有一切萬物。皆以無量雜寶百千種香而共",
    "X22n0401_001:0145a10": "合成。嚴飾奇妙。超諸天人。其香普熏十方世界。供養",
    "X22n0401_001:0145a11": "諸佛。菩薩聞者。皆修佛行。若不如是。不取正覺。第二",
    "X22n0401_001:0145a12": "十四願。設我成佛。所有他方佛剎聲聞緣覺。聞我名",
    "X22n0401_001:0145a13": "號。不發大心。不得堅固不退轉。究竟成就阿耨多羅",
    "X22n0401_001:0145a14": "三藐三菩提者。不取正覺。佛告阿難。爾時法藏比丘",
    "X22n0401_001:0145a15": "說此願已。以偈頌曰。我建超世願。必至無上道。斯願",
    "X22n0401_001:0145a16": "不滿足。誓不成等覺。我於無量劫。不為大施主。普濟",
    "X22n0401_001:0145a17": "諸貧苦。誓不成等覺。我至成佛道。名聲超十方。究竟",
    "X22n0401_001:0145a18": "有不聞。誓不成等覺。離欲深正念。淨慧修梵行。志求",
    "X22n0401_001:0145a19": "無上尊。為諸天人師。供養一切佛。具足眾德本。願慧",
    "X22n0401_001:0145a20": "悉成滿。得為三界雄。如佛無礙智。通達靡不照。願我",
    "X22n0401_001:0145a21": "功德力。等此最勝尊。斯願如克果。大千應感動。虗空",
    "X22n0401_001:0145a22": "諸天神。當雨真妙華。佛告阿難。法藏比丘說此頌已。",
    "X22n0401_001:0145a23": "應時普地六種震動。天雨妙華以散其上。自然音樂。",
    "X22n0401_001:0145a24": "空中讚言。決定必成無上正覺。",
    "X22n0401_001:0145b01": "右第四章。時法至正覺一。魏居士曰。魏譯四十八",
    "X22n0401_001:0145b02": "願。唐譯四十六願。宋譯三十六願。惟漢吳二譯皆",
    "X22n0401_001:0145b03": "止二十四願。而天親菩薩無量壽偈亦云誓二十",
    "X22n0401_001:0145b04": "四章。則西天本同也。今遵漢吳。以免重複。至每願",
    "X22n0401_001:0145b05": "中字句。兼取各譯所長。以成完善。蔭福按設我成",
    "X22n0401_001:0145b06": "佛舊本成作得。辭非雅訓。今據唐譯本改正如文。",
    "X22n0401_001:0145b07": "佛告至妙華二。魏居士曰。此偈漢吳二譯無之。唐",
    "X22n0401_001:0145b08": "譯每句七字。魏宋二譯每句五字。今用魏譯。略節",
    "X22n0401_001:0145b09": "數句。佛告至正覺三。魏居士曰。此用魏譯。",
    "X22n0401_001:0145b10": "阿難。法藏比丘於其佛所諸天魔梵龍神八部大眾",
    "X22n0401_001:0145b11": "之中。發斯弘誓願已。一向專志莊嚴妙土。所修佛國。",
    "X22n0401_001:0145b12": "開廓廣大。超勝獨妙。於阿僧祇劫。修行布施。持戒。忍",
    "X22n0401_001:0145b13": "辱。精進。禪定。般若。六波羅蜜。亦教人行六波羅蜜。以",
    "X22n0401_001:0145b14": "大莊嚴具足眾行。三昧常寂。智慧無礙。住空無相無",
    "X22n0401_001:0145b15": "願之法。無作無起。眾法如化。或為長者居士。豪姓尊",
    "X22n0401_001:0145b16": "貴。或為剎利國王。轉輪聖帝。或為六欲天主。乃至梵",
    "X22n0401_001:0145b17": "王。常以四事供養恭敬諸佛。由成就如是諸善根故。",
    "X22n0401_001:0145b18": "隨所生處。有無量寶藏自然涌出。身諸毛孔出無量",
    "X22n0401_001:0145b19": "香。普熏世界。無量眾生聞之。皆發阿耨多羅三藐三",
    "X22n0401_001:0145b20": "菩提心。於一切法。皆得自在。所說諸願。靡不成就。如",
    "X22n0401_001:0145b21": "是無量百千億劫。功德圓滿。乃入佛位。現在西方。去",
    "X22n0401_001:0145b22": "閻浮提十萬億佛剎。有世界名曰極樂。佛名阿彌陀。",
    "X22n0401_001:0145b23": "成佛以來。於今十劫。有無量無數菩薩聲聞圍繞說",
    "X22n0401_001:0145b24": "法。",
    "X22n0401_001:0145c01": "右第五章阿難至如化一。魏居士曰。此處魏唐宋",
    "X22n0401_001:0145c02": "譯皆有稱頌法藏修行數十句。皆不出六波羅蜜",
    "X22n0401_001:0145c03": "之內。今用漢吳二譯較簡括。其莊嚴以下六句。兼",
    "X22n0401_001:0145c04": "取魏譯或為至佛位二。魏居士曰。此參取各譯字",
    "X22n0401_001:0145c05": "句。蔭福按所說諸願下。舊惟作皆悉得之四字。文",
    "X22n0401_001:0145c06": "率義略。殊不成語。今依龍舒譯本增定為靡不成",
    "X22n0401_001:0145c07": "就至乃入佛位二十字。庶不失先佛開示淨宗至",
    "X22n0401_001:0145c08": "道。鄭重分明之意。現在至說法三。魏居士曰。又一",
    "X22n0401_001:0145c09": "向出生菩薩經。佛言。我念過去無量阿僧祇劫。有",
    "X22n0401_001:0145c10": "佛號寶功德威宿劫王。彼佛將入涅槃為眾廣說",
    "X22n0401_001:0145c11": "法本陀羅尼。時有輪王。名曰持火。王有太子。名曰",
    "X22n0401_001:0145c12": "不思議勝功德。生年十六。從彼如來聞是法本。即",
    "X22n0401_001:0145c13": "於七萬歲中。精勤修習。未曾睡眠。亦不偃側。端坐",
    "X22n0401_001:0145c14": "一處。不貪財寶。及以王位。不樂自身。得值九十億",
    "X22n0401_001:0145c15": "百千那由他佛。諸佛說法。盡能聞持修習。厭家薙",
    "X22n0401_001:0145c16": "髮。而作沙門。復於九萬歲中。修習此陀羅尼。復為",
    "X22n0401_001:0145c17": "眾生分別顯示。一生之中。力精教化。令八十億百",
    "X22n0401_001:0145c18": "千那由他眾生得發道心。至不退地。爾時不思議",
    "X22n0401_001:0145c19": "勝功德比丘。豈異人乎。即阿彌如來是也。此明法",
    "X22n0401_001:0145c20": "藏所修本行。足與經文互證。",
    "X22n0401_001:0145c21": "阿難。彼佛所放光明。徧照東方恒沙佛剎。南西北方。",
    "X22n0401_001:0145c22": "四維上下。亦復如是。若化頂上圓光。或一二三四由",
    "X22n0401_001:0145c23": "旬。或百千由旬。或億萬由旬。或照一二佛剎。百千佛",
    "X22n0401_001:0145c24": "剎。乃至徧照無量無邊無數佛剎。是故阿彌陀佛。亦",
    "X22n0401_001:0146a01": "名無量光佛。如是光明普照十方一切世界。其有眾",
    "X22n0401_001:0146a02": "生遇斯光者。垢滅善生。身意柔輭。若在三途極苦之",
    "X22n0401_001:0146a03": "處。有緣見此光明。皆得休息。命終皆得解脫。若有眾",
    "X22n0401_001:0146a04": "生聞其光明功德。日夜稱說。至心不斷。隨意所願。得",
    "X22n0401_001:0146a05": "生其國。",
    "X22n0401_001:0146a06": "右第六章。阿難至佛剎一。魏居士曰。光明遠近不",
    "X22n0401_001:0146a07": "同處。漢吳二譯皆指他方諸佛。魏唐二譯亦同。惟",
    "X22n0401_001:0146a08": "宋譯屬阿彌陀佛自身圓光。隨意大小。最為得之。",
    "X22n0401_001:0146a09": "蓋放光與圓光不同。諸佛成道說法未有不放光",
    "X22n0401_001:0146a10": "照大千世界者。豈有十方佛光拘止尋丈之理。至",
    "X22n0401_001:0146a11": "阿彌陀佛化身接引眾生。則光亦有大小。隨其所",
    "X22n0401_001:0146a12": "現。庶不礙諸佛功德平等之誼。是故至其國二。魏",
    "X22n0401_001:0146a13": "居士曰。無量光下。各本尚有十二種光明佛號。皆",
    "X22n0401_001:0146a14": "攝於無量之中。今節去。以省重複。眾生遇光以下。",
    "X22n0401_001:0146a15": "用漢吳二譯。",
    "X22n0401_001:0146a16": "復次阿難。阿彌陀佛有無量無數聲聞之眾。譬喻算",
    "X22n0401_001:0146a17": "數所不能及。阿難。彼大目犍連神通第一。三千大千",
    "X22n0401_001:0146a18": "世界所有一切星宿眾生。於一晝夜。悉知其數。假使",
    "X22n0401_001:0146a19": "百千萬億聲聞神通之力。皆如大目犍連。一一聲聞",
    "X22n0401_001:0146a20": "壽百千萬億歲。盡其壽命數彼聲聞。百分之中。不及",
    "X22n0401_001:0146a21": "一分。復次阿難。譬如大海。深八萬四千由旬。廣闊無",
    "X22n0401_001:0146a22": "邊。假使有人出身一毛碎為百分。細如微塵。以一毛",
    "X22n0401_001:0146a23": "塵沾海一滴。此毛塵水。較海孰多。阿難。彼目犍連等",
    "X22n0401_001:0146a24": "聲聞之眾。盡其形壽所知數者。如毛塵水。所未知者。",
    "X22n0401_001:0146b01": "如大海水。彼佛及諸菩薩壽量劫數。亦復如是。",
    "X22n0401_001:0146b02": "右第七章。復次至海水一。魏居士曰。以上各譯略",
    "X22n0401_001:0146b03": "同。其字句用魏宋二譯。彼佛至如是二。魏居士曰。",
    "X22n0401_001:0146b04": "此壽量句。用唐譯增。",
    "X22n0401_001:0146b05": "又其國土七寶諸樹。周滿世界。金樹。銀樹。瑠璃樹。玻",
    "X22n0401_001:0146b06": "瓈樹。真珠樹。硨磲樹。瑪瑙樹。或有二寶三寶四寶五",
    "X22n0401_001:0146b07": "寶六寶七寶。轉共合成。根莖枝幹。此寶所成。華葉果",
    "X22n0401_001:0146b08": "實。他寶所作。或有寶樹。黃金為根。白銀為身。瑠璃為",
    "X22n0401_001:0146b09": "枝。玻瓈為梢。真珠為葉。硨磲為華。瑪瑙為果。其餘諸",
    "X22n0401_001:0146b10": "樹諸寶輾轉相互。亦復如是。行行相望。枝枝相對。葉",
    "X22n0401_001:0146b11": "葉相當。又阿彌陀佛有道場樹。高四百萬里。其本周",
    "X22n0401_001:0146b12": "圍五十由旬。枝葉四布二十萬里。一切眾寶自然合",
    "X22n0401_001:0146b13": "成。珍妙寶網羅覆其上。微風吹動。演出無量妙音。流",
    "X22n0401_001:0146b14": "徧國中。若有眾生覩菩提樹。聞聲齅香。嘗其果味。觸",
    "X22n0401_001:0146b15": "其光影。念樹功德。皆得五根清淨。住不退轉。至成佛",
    "X22n0401_001:0146b16": "道。",
    "X22n0401_001:0146b17": "右第八章。又其至相當一。魏居士曰。各譯皆將每",
    "X22n0401_001:0146b18": "樹根柯枝葉華果與七寶輾轉互配。演成七段。過",
    "X22n0401_001:0146b19": "於繁悉。無關佛法。今省并之。末三句。用漢魏譯增。",
    "X22n0401_001:0146b20": "又阿至佛道二。魏居士曰。道場樹一節。宋譯無之。",
    "X22n0401_001:0146b21": "此用魏唐二譯。蔭福按。道場樹一節。實見宋譯第",
    "X22n0401_001:0146b22": "三十六章。惟與他譯字句不同。魏居士以為無其",
    "X22n0401_001:0146b23": "文。非也。",
    "X22n0401_001:0146b24": "復次阿難。彼佛國土。清淨嚴飾。寬廣平正。無丘陵坑",
    "X22n0401_001:0146c01": "坎。荊棘沙礫。土石等山。黑山。雪山。寶山。金山。須彌山。",
    "X22n0401_001:0146c02": "鐵圍山。大鐵圍山。惟以黃金為地。爾時阿難聞是語",
    "X22n0401_001:0146c03": "已。白世尊言。若無須彌山。其四天王天忉利天。依何",
    "X22n0401_001:0146c04": "而住。佛語阿難。四禪天色究竟天。依何而住。當知眾",
    "X22n0401_001:0146c05": "生業因果報。不可思議。諸佛神力。亦不可思議。彼佛",
    "X22n0401_001:0146c06": "淨土本無人天之別。惟順餘方。示有三界。",
    "X22n0401_001:0146c07": "右第九章。復次至思議一。魏居士曰。此節魏唐宋",
    "X22n0401_001:0146c08": "三譯略同。彼佛至三界二。魏居士曰。人天三界四",
    "X22n0401_001:0146c09": "句。宋譯無之。此從魏唐二譯增入。",
    "X22n0401_001:0146c10": "復次阿難。彼佛國土。雖無大海。而有泉池。處處交流。",
    "X22n0401_001:0146c11": "其水深廣。或十由旬。二十由旬。三十由旬。乃至百千",
    "X22n0401_001:0146c12": "由旬。其水清淨。具八功德。又水兩岸。復有無數栴檀",
    "X22n0401_001:0146c13": "香樹。吉祥果樹。華果恒芳。光明照曜。若彼眾生過浴",
    "X22n0401_001:0146c14": "此水。欲至足者。欲至膝者。乃至欲至頂者。或欲冷者。",
    "X22n0401_001:0146c15": "溫者。急流者。緩流者。其水一一隨眾生意。令受禪定",
    "X22n0401_001:0146c16": "之樂。其寶池中。純是蓮華。有他方眾生來生其國者。",
    "X22n0401_001:0146c17": "即於蓮華中自然化生。結跏趺坐。又於水中出種種",
    "X22n0401_001:0146c18": "聲。佛法僧聲。止息聲。無性聲。波羅蜜聲。十力四無所",
    "X22n0401_001:0146c19": "畏聲。神通聲。無作聲。無生無滅聲。寂靜聲。大慈大悲",
    "X22n0401_001:0146c20": "聲。喜舍聲。灌頂受記聲。眾生聞如是種種聲已。其心",
    "X22n0401_001:0146c21": "清淨。與聲中說法相應。無諸分別。成熟善根。永不退",
    "X22n0401_001:0146c22": "於阿耨多羅三藐三菩提心。其有不願聞聲者。即如",
    "X22n0401_001:0146c23": "定中。一無所聞。",
    "X22n0401_001:0146c24": "右第十章。魏居士曰。此章皆用宋譯。惟蓮華化生",
    "X22n0401_001:0147a01": "四句。及不願聞聲二句。宋譯無之。從漢唐二譯增。",
    "X22n0401_001:0147a02": "復次阿難。彼國菩薩。或於晨朝欲供諸佛。思香華等。",
    "X22n0401_001:0147a03": "作是念時。香華瓔珞。幢幡網蓋。及諸伎樂。隨意即至。",
    "X22n0401_001:0147a04": "其所散華。即於空中結成華蓋。或十由旬。或數十百",
    "X22n0401_001:0147a05": "千由旬。乃至徧覆三千大千世界。供養諸佛已。即於",
    "X22n0401_001:0147a06": "晨朝還到本國。若思飲食湯藥衣服臥具等。亦復如",
    "X22n0401_001:0147a07": "是。此諸菩薩所需之食。實無食者。但見色聞香。以意",
    "X22n0401_001:0147a08": "為食。身心柔輭。無所味著。事已化去。時至復現。其香",
    "X22n0401_001:0147a09": "味或有不欲聞者。即無所聞。又復思念摩尼寶等莊",
    "X22n0401_001:0147a10": "嚴。及宮殿樓觀。堂宇房閣。或大或小。或高或下。或處",
    "X22n0401_001:0147a11": "虗空。或在平地。或依寶樹而住。隨意所現。無不具足。",
    "X22n0401_001:0147a12": "其諸菩薩阿羅漢。各自行道。中有在地講經誦經者。",
    "X22n0401_001:0147a13": "有在地受經聽經者。有在地經行者。思道及坐禪者。",
    "X22n0401_001:0147a14": "有在虗空講經誦經者。有在虗空受經聽經者。有在",
    "X22n0401_001:0147a15": "虗空經行者。思道及坐禪者。中有未得須陀洹道者。",
    "X22n0401_001:0147a16": "則得須陀洹道。未得斯陀含道者。則得斯陀含道。未",
    "X22n0401_001:0147a17": "得阿那含道者。則得阿那含道。未得阿羅漢道者。則",
    "X22n0401_001:0147a18": "得阿羅漢道。未得阿惟越致者。則得阿惟越致。各自",
    "X22n0401_001:0147a19": "行道。莫不自在。",
    "X22n0401_001:0147a20": "右第十一章。復次至所聞一。魏居士曰。此節參用",
    "X22n0401_001:0147a21": "唐宋魏三譯。又復至具足二。魏居士曰。此節用宋",
    "X22n0401_001:0147a22": "譯。惟虗空平地二句。從漢譯增。其諸至自在三。魏",
    "X22n0401_001:0147a23": "居士曰。此節用漢譯增。又各譯有乞人不如帝王。",
    "X22n0401_001:0147a24": "帝王。不如輪王。輪王不如忉利諸天。輾轉相倍。不",
    "X22n0401_001:0147b01": "如無量壽國云云一節。但或讚宮殿。或讚威勢。或",
    "X22n0401_001:0147b02": "讚菩薩容貌。各本互異。無所適從。且非義諦所關。",
    "X22n0401_001:0147b03": "故舍彼取此。較於行人觀心有益。",
    "X22n0401_001:0147b04": "復次阿難。彼佛國土。每於晨食時。香風自起。吹動寶",
    "X22n0401_001:0147b05": "樹寶網。出微妙音。演說苦空無常無我諸波羅蜜。其",
    "X22n0401_001:0147b06": "有聞者。塵勞垢習自然不起。風觸其身。如比丘得滅",
    "X22n0401_001:0147b07": "盡定。復吹樹華落放地上。徧滿佛土。隨色次第。而不",
    "X22n0401_001:0147b08": "雜亂。輭妙如兜羅緜。足履其上。蹈下四寸。隨足舉已。",
    "X22n0401_001:0147b09": "復還如故。過一時後。其華自然沒入於地。隨其時節。",
    "X22n0401_001:0147b10": "復雨新華。一日之中。如是六反。",
    "X22n0401_001:0147b11": "右第十二章。魏居士曰。此章字句。參用魏唐宋譯。",
    "X22n0401_001:0147b12": "復次阿難。彼佛國土。復有眾鳥住虗空界。出種種音。",
    "X22n0401_001:0147b13": "猶如佛聲說法。普聞世界。皆是佛力化作。非實畜生。",
    "X22n0401_001:0147b14": "右第十三章。魏居士曰。化鳥七句。各譯無之。今從",
    "X22n0401_001:0147b15": "唐譯。但彼在下文。今移於此。",
    "X22n0401_001:0147b16": "復次阿難。彼佛國土。無日月星曜晝夜之象。亦無劫",
    "X22n0401_001:0147b17": "數之名。亦無山川高下。林苑家室。於一切處。既無標",
    "X22n0401_001:0147b18": "示。亦無名號。亦無取舍分別。惟有眾寶蓮華周滿世",
    "X22n0401_001:0147b19": "界。一一寶華百千億葉。其華光明無量種色。青色青",
    "X22n0401_001:0147b20": "光。白色白光。黃色黃光。紫色紫光。一一華中出三十",
    "X22n0401_001:0147b21": "六百千億光。一一光中出三十六百千億佛。一一諸",
    "X22n0401_001:0147b22": "佛。又放百千光明。普為十方說微妙法。各各安立眾",
    "X22n0401_001:0147b23": "生於佛泥洹之道。",
    "X22n0401_001:0147b24": "右第十四章。復次至分別一。魏居士曰。此節字句。",
    "X22n0401_001:0147c01": "參取諸譯。惟有至之道二。魏居士曰。此節宋譯無",
    "X22n0401_001:0147c02": "之。用魏唐譯增。",
    "X22n0401_001:0147c03": "復次阿難。不獨我今稱讚阿彌陀佛光明功德。東方",
    "X22n0401_001:0147c04": "過恒河沙數世界諸佛如來。亦各出廣長舌相。放無",
    "X22n0401_001:0147c05": "量光。說誠實言。稱讚阿彌陀佛不可思議功德。西方",
    "X22n0401_001:0147c06": "南方北方恒河沙數世界諸佛。亦復如是。四維上下",
    "X22n0401_001:0147c07": "恒河沙數世界諸佛。亦復如是。何以故。欲令眾生聞",
    "X22n0401_001:0147c08": "彼佛名。發清淨心。憶念受持。歸依供養。求生彼界。得",
    "X22n0401_001:0147c09": "不退轉故。",
    "X22n0401_001:0147c10": "右第十五章。魏居士曰。此章用宋譯。與魏唐各譯",
    "X22n0401_001:0147c11": "大同小異。",
    "X22n0401_001:0147c12": "復次阿難。十方世界諸天人民。如有至心願生彼國。",
    "X22n0401_001:0147c13": "凡有三輩。其上輩者。舍身出家而作沙門。發無上菩",
    "X22n0401_001:0147c14": "提之心。一向專念阿彌陀佛。修諸功德。願生彼國。此",
    "X22n0401_001:0147c15": "等眾生臨壽終時。阿彌陀佛與諸大眾現其人前。即",
    "X22n0401_001:0147c16": "隨彼佛往生其國。便於七寶華中自然化生。住不退",
    "X22n0401_001:0147c17": "轉。應時即得智慧。神通自在。其中輩者。十方世界諸",
    "X22n0401_001:0147c18": "天人民。如有至心願生彼國。雖不能行作沙門。大修",
    "X22n0401_001:0147c19": "功德。當發無上菩提之心。一向專念阿彌陀佛。多少",
    "X22n0401_001:0147c20": "修善。奉持齋戒。供養三寶。以此迴向願生彼國。其人",
    "X22n0401_001:0147c21": "臨終。阿彌陀佛化現其身。光明相好具如真佛。與諸",
    "X22n0401_001:0147c22": "大眾現其人前。即隨化佛往生其國。住不退轉。功德",
    "X22n0401_001:0147c23": "智慧次於上輩者也。其下輩者。十方世界諸天人民。",
    "X22n0401_001:0147c24": "如有至心願生彼國。假使不能作諸功德。當發無上",
    "X22n0401_001:0148a01": "菩提之心。一向專意。乃至十念念阿彌陀佛。願生其",
    "X22n0401_001:0148a02": "國。若聞法歡喜信樂。不生疑惑。乃至一念念彼佛者。",
    "X22n0401_001:0148a03": "以至誠心願生其國。此人臨終。夢見彼佛。亦得往生。",
    "X22n0401_001:0148a04": "功德智慧次於中輩者也。",
    "X22n0401_001:0148a05": "右第十六章。魏居士曰。此章皆用魏譯。視唐宋二",
    "X22n0401_001:0148a06": "譯文義完善。此三輩。當觀經上中二品。而無其下",
    "X22n0401_001:0148a07": "三品。",
    "X22n0401_001:0148a08": "佛告阿難。彼國菩薩。皆當究竟一生補處。除其宿願",
    "X22n0401_001:0148a09": "為眾生故。以弘誓力入生死界。度脫有情。隨意而作",
    "X22n0401_001:0148a10": "佛事。阿難。彼佛國中諸聲聞眾。身光一尋。菩薩光明",
    "X22n0401_001:0148a11": "照百由旬。或千由旬。又有二菩薩。最尊第一。光明普",
    "X22n0401_001:0148a12": "照三千大千世界。阿難白佛。彼二菩薩。其號云何。佛",
    "X22n0401_001:0148a13": "言。一名觀世音。一名大勢至。此二菩薩。現居此界作",
    "X22n0401_001:0148a14": "大饒益。攝念佛人生彼佛國。阿難。其有眾生得生彼",
    "X22n0401_001:0148a15": "國。其鈍根者。見佛聞法。成就二忍。其利根者。得不可",
    "X22n0401_001:0148a16": "計無生法忍。又彼菩薩乃至成佛。不受惡趣。神通自",
    "X22n0401_001:0148a17": "在。除以宿願生他方五濁惡世。示現同彼。常識宿命。",
    "X22n0401_001:0148a18": "右第十七章。魏居士曰。此章皆用魏譯。而參取各",
    "X22n0401_001:0148a19": "譯字句。又此下各本有讚彼國菩薩功德數百言。",
    "X22n0401_001:0148a20": "宋譯已省三分之二。今全省之。至此下。漢吳魏譯",
    "X22n0401_001:0148a21": "皆有佛告彌勒勸進往生及五痛五燒數千言。繁",
    "X22n0401_001:0148a22": "冗複沓。不類佛語。唐宋二譯皆無之。今從後二譯。",
    "X22n0401_001:0148a23": "阿難。汝起面西頂禮。爾時阿難即從座起。合掌面西。",
    "X22n0401_001:0148a24": "五體投地。而白佛言。我今願見極樂世界阿彌陀佛。",
    "X22n0401_001:0148b01": "供養禮拜。種諸善根。即時阿彌陀佛於其掌中放無",
    "X22n0401_001:0148b02": "量光。普照一切諸佛世界。於此世界所有黑山。雪山。",
    "X22n0401_001:0148b03": "金山。寶山。目真鄰陀山。須彌山。鐵圍山。大海江河。叢",
    "X22n0401_001:0148b04": "林樹木。及天人宮殿。一切境界。無不照見。譬如日出",
    "X22n0401_001:0148b05": "明照世間。亦復如是。聲聞菩薩一切光明。皆悉隱蔽。",
    "X22n0401_001:0148b06": "爾時會中天龍八部。人非人等。皆見極樂世界種種",
    "X22n0401_001:0148b07": "莊嚴。及見阿彌陀佛聲聞菩薩圍繞恭敬。譬如須彌",
    "X22n0401_001:0148b08": "山王出於大海。爾時極樂世界過此西方百千俱胝",
    "X22n0401_001:0148b09": "那由他國。以佛威力。如對目前。彼見此土。亦復如是。",
    "X22n0401_001:0148b10": "右第十八章。魏居士曰。以上皆用宋譯。間取各譯",
    "X22n0401_001:0148b11": "字句。",
    "X22n0401_001:0148b12": "爾時世尊告彌勒菩薩言。汝見極樂世界從地以上",
    "X22n0401_001:0148b13": "至色究竟天諸莊嚴否。汝聞阿彌陀佛大音演說妙",
    "X22n0401_001:0148b14": "法。宣布一切佛剎化眾生否。汝見彼國眾生游處虗",
    "X22n0401_001:0148b15": "空。宮殿隨意。或徧至十方供養諸佛否。彌勒菩薩白",
    "X22n0401_001:0148b16": "佛言。世尊。如佛所說。一一皆見。世尊。云何彼土眾生。",
    "X22n0401_001:0148b17": "亦有宮殿處地。不能游行虗空神通自在者耶。佛言。",
    "X22n0401_001:0148b18": "此乃彼國化城邊地眾生。由彼在世時。不了諸佛不",
    "X22n0401_001:0148b19": "思議智。大乘廣智。最上勝智。但信罪福修習善本。願",
    "X22n0401_001:0148b20": "生其國。此人命終時。生彼國邊界七寶城中。其城縱",
    "X22n0401_001:0148b21": "廣各二千里。城中亦有舍宅寶樹寶池。供養如第二",
    "X22n0401_001:0148b22": "忉利天。其人於其城中凡五百歲。不能游行虗空。不",
    "X22n0401_001:0148b23": "能見佛聞法。譬如轉輪聖王有七寶牢獄。若諸小王",
    "X22n0401_001:0148b24": "子得罪。幽此宮中。衣食供帳伎樂。如轉輪王。而以金",
    "X22n0401_001:0148c01": "鎖繫其兩足。此諸王子寧樂處彼否。彌勒言。不也。但",
    "X22n0401_001:0148c02": "以種種方便求出。佛告彌勒。此諸眾生亦復如是。又",
    "X22n0401_001:0148c03": "如此土眾生處母胎中。尚未出胎。一切無所見聞。此",
    "X22n0401_001:0148c04": "等眾生亦復如是。雖處華胎。而不能見佛聞法。與此",
    "X22n0401_001:0148c05": "土處胎無異。由其宿命所種善根。不能離相。不求佛",
    "X22n0401_001:0148c06": "慧。妄生分別。視生佛國。如求人天福報。是故因果相",
    "X22n0401_001:0148c07": "感。生此化城。雖有餘樂。而以不見佛為苦。待彼眾生",
    "X22n0401_001:0148c08": "久知悔責。求離彼處。乃能往詣阿彌陀佛所。供養聞",
    "X22n0401_001:0148c09": "法。既聞法開悟已。乃得徧至諸佛世界。修其功德。此",
    "X22n0401_001:0148c10": "等眾生暫離三界輪回。信慧未全。尚復如是。況乃世",
    "X22n0401_001:0148c11": "智聰辯。取相分別。情執深重。但求人天福田。增益邪",
    "X22n0401_001:0148c12": "心。永在三界獄中。云何得免輪回。出離生死。彌勒當",
    "X22n0401_001:0148c13": "知。眾生在此五濁惡世精進一日一夜。勝在天上為",
    "X22n0401_001:0148c14": "善百歲。所以者何。天上多樂少苦故。在此忍界精進",
    "X22n0401_001:0148c15": "十日十夜。勝在他方佛國邊地為善千歲。所以者何。",
    "X22n0401_001:0148c16": "佛界邊地多樂少苦故。",
    "X22n0401_001:0148c17": "右第十九章。爾時至皆見一。魏居士曰。以上皆用",
    "X22n0401_001:0148c18": "宋譯。間取各譯字句。世尊至生死二。魏居士曰。此",
    "X22n0401_001:0148c19": "節參取魏唐二譯。其漢吳文亦相仿。惟宋譯不指",
    "X22n0401_001:0148c20": "邊地化城。而指生天為胎生。則天上亦屬化生。且",
    "X22n0401_001:0148c21": "佛與彌勒問答語氣。亦太淺近。故不從之。惟末數",
    "X22n0401_001:0148c22": "句。略參取其意。又案菩薩處胎經云。佛言。過此西",
    "X22n0401_001:0148c23": "方十二億那由他剎。有懈慢國。快樂安隱。人欲往",
    "X22n0401_001:0148c24": "生阿彌陀佛國。若從此國過。人多染著。即願生其",
    "X22n0401_001:0149a01": "中。遂不得到彌陀佛土。若人見此不貪不愛。即得",
    "X22n0401_001:0149a02": "越過至安樂國。又寶積經。有一比丘聞佛讚揚東",
    "X22n0401_001:0149a03": "方不動如來佛剎功德心生貪著。而白佛言。我今",
    "X22n0401_001:0149a04": "願生不動佛剎。佛告比丘。彼國不以愛著而得往",
    "X22n0401_001:0149a05": "生。惟有植諸善本。修諸梵行。得生彼國。此二經皆",
    "X22n0401_001:0149a06": "可與此相證。即十六觀經之下品往生。不得見佛",
    "X22n0401_001:0149a07": "也。此經三輩往生。皆上中品。而以下品屬疑城邊",
    "X22n0401_001:0149a08": "地。彌勒至苦故三。魏居士曰。此節各譯相仿。惟此",
    "X22n0401_001:0149a09": "土為善勝於極樂也。世界。當指疑城邊地言之。諸",
    "X22n0401_001:0149a10": "譯未免以辭害意。故酌增邊地二字。",
    "X22n0401_001:0149a11": "彌勒菩薩白佛言。世尊。今此娑婆世界。及諸佛剎。有",
    "X22n0401_001:0149a12": "幾多菩薩得生極樂世界。佛言。彌勒。我此娑婆世界。",
    "X22n0401_001:0149a13": "有七十二那由他菩薩。已曾供養阿彌陀佛。植眾德",
    "X22n0401_001:0149a14": "本。當生彼國。其諸小行菩薩。修小功德。當來得往生",
    "X22n0401_001:0149a15": "者。不可勝計。復次阿難。難忍佛剎。有十八億菩薩生",
    "X22n0401_001:0149a16": "彼國土。寶藏佛剎。有九十億菩薩生彼國土。火光佛",
    "X22n0401_001:0149a17": "剎。有二十二億菩薩生彼國土。無量光佛剎。有二十",
    "X22n0401_001:0149a18": "五億菩薩生彼國土。世鐙佛剎。有六十億菩薩生彼",
    "X22n0401_001:0149a19": "國土。龍樹佛剎。有千四百億菩薩生彼國土。無垢光",
    "X22n0401_001:0149a20": "佛剎。有二十五億菩薩生彼國土。師子佛剎。有千百",
    "X22n0401_001:0149a21": "八億菩薩生彼國土。吉祥峰佛剎。有二千百億菩薩",
    "X22n0401_001:0149a22": "生彼國土。仁王佛剎。有千億菩薩生彼國土。華幢佛",
    "X22n0401_001:0149a23": "剎。有一億菩薩生彼國土。光明王佛剎。有十二億菩",
    "X22n0401_001:0149a24": "薩生彼國土。得無畏佛剎。有六十九億菩薩生彼國",
    "X22n0401_001:0149b01": "土。此外十方世界無量佛國。其往生者。亦復如是。晝",
    "X22n0401_001:0149b02": "夜一劫。說不能盡。",
    "X22n0401_001:0149b03": "右第二十章。魏居士曰。此章皆用宋譯。惟末四句。",
    "X22n0401_001:0149b04": "從魏譯增。",
    "X22n0401_001:0149b05": "若有善男子善女人。得聞阿彌陀佛名號。深心信樂。",
    "X22n0401_001:0149b06": "至誠歸依。無所疑惑。當知此人夙世已曾於諸佛所",
    "X22n0401_001:0149b07": "種諸善根。非小乘比。若於此經書寫供養。受持讀誦。",
    "X22n0401_001:0149b08": "為他演說。乃至於一晝夜思惟彼剎。及佛身功德。此",
    "X22n0401_001:0149b09": "人命終。假使三千大千世界滿中大火。亦能超過。生",
    "X22n0401_001:0149b10": "彼國土。是人已曾值過去佛。受菩提記。一切如來同",
    "X22n0401_001:0149b11": "所稱讚。無上菩提。隨意成就。",
    "X22n0401_001:0149b12": "右第二十一章。魏居士曰。此用宋譯。參取各譯字",
    "X22n0401_001:0149b13": "句。蔭福按。菩提記。舊本誤提為薩。殊膠。今依宋譯",
    "X22n0401_001:0149b14": "改正如文。",
    "X22n0401_001:0149b15": "佛語彌勒。我悲此土眾生。盡其形壽。為心走使。無田",
    "X22n0401_001:0149b16": "宅。憂田宅。無財寶。憂財寶。無眷屬。憂眷屬。適然得之。",
    "X22n0401_001:0149b17": "又憂非常。水火盜賊。怨家債主。焚漂劫奪。日夜怔營。",
    "X22n0401_001:0149b18": "無有休息。身亡命終。棄捐之去。莫誰隨者。又或於所",
    "X22n0401_001:0149b19": "怨仇。更相報復。於所恩愛。互相貪戀。世世轉劇。或父",
    "X22n0401_001:0149b20": "哭子。或子哭父。兄弟夫婦。更相哭泣。惟己之神識。獨",
    "X22n0401_001:0149b21": "生獨死。獨往獨來。苦樂自當。無能代者。或有勉修福",
    "X22n0401_001:0149b22": "田。情執深重。但求人天有漏果報。祗增生死。不出輪",
    "X22n0401_001:0149b23": "回。永劫以來。流轉五道。憂畏勤苦。不可勝言。變化殃",
    "X22n0401_001:0149b24": "咎。異處善惡。自然追逐。去無所至。窈窈冥冥。別離久",
    "X22n0401_001:0149c01": "長。道路不同。會見無期。甚難甚難。此皆不了佛智。不",
    "X22n0401_001:0149c02": "信佛語。不拔生死輪回根本。迷沒愚癡苦海。無有出",
    "X22n0401_001:0149c03": "期。當知眾生處此五濁惡世。長受五痛五燒。於諸世",
    "X22n0401_001:0149c04": "界中。最可憐愍。何謂五濁。劫濁。命濁。見濁。眾生濁。煩",
    "X22n0401_001:0149c05": "惱濁。是為五濁。何謂五痛五燒。生時痛。老時痛。病時",
    "X22n0401_001:0149c06": "痛。死時痛。患難窮苦痛。淫欲火燒。瞋忿火燒。貪盜火",
    "X22n0401_001:0149c07": "燒。邪偽火燒。愚癡火燒。是為五痛五燒。我今於此五",
    "X22n0401_001:0149c08": "濁惡世。勸導眾生。出五濁。離五痛。斷五燒。說此易行",
    "X22n0401_001:0149c09": "難信之法。是為甚難。當知眾生或聞阿彌陀佛名號。",
    "X22n0401_001:0149c10": "悲悚信樂。深心歸依者。皆是宿種善根。已曾供養諸",
    "X22n0401_001:0149c11": "佛。若聞阿彌陀佛名號。不敬不信。不樂受持者。皆由",
    "X22n0401_001:0149c12": "惡道中來。不種善根所致。",
    "X22n0401_001:0149c13": "右第二十二章。魏居士曰。漢吳魏三譯皆有佛告",
    "X22n0401_001:0149c14": "彌勒勸進往生。及五痛五燒等數千言。唐宋二譯",
    "X22n0401_001:0149c15": "皆無之。固較簡淨。但於我佛悲心苦口覺迷之恉。",
    "X22n0401_001:0149c16": "又恐有缺。考漢吳譯。皆有生老病死苦五痛之語。",
    "X22n0401_001:0149c17": "竊意當初佛說五痛。不過如此。後人輾轉附益。故",
    "X22n0401_001:0149c18": "失其真。今故於前三譯中。決擇精粗。存此一節。以",
    "X22n0401_001:0149c19": "資持誦。而起悲信。惟中間人天福田五句。各譯無",
    "X22n0401_001:0149c20": "之。今采宋譯增人。",
    "X22n0401_001:0149c21": "佛語彌勒。如來出世。難值難見。諸佛經法。難得難聞。",
    "X22n0401_001:0149c22": "若聞此經。信樂受持。難中之難。無過此難。當來之世。",
    "X22n0401_001:0149c23": "經道滅盡。我以慈悲哀愍。特留此經止住百歲。其有",
    "X22n0401_001:0149c24": "眾生值斯經者。隨意所願。皆可得度。過是以往。阿彌",
    "X22n0401_001:0150a01": "陀經亦滅。惟餘阿彌陀佛四字廣度羣生。汝等皆當",
    "X22n0401_001:0150a02": "受持我語。廣流末法。毋令斷絕。",
    "X22n0401_001:0150a03": "右第二十三章。佛語至得度一。魏居士曰。此節皆",
    "X22n0401_001:0150a04": "用魏譯過是至羣生二。魏居士曰。此四句。各譯無",
    "X22n0401_001:0150a05": "之。今從大集經增入。使人知此淨土法門。為末法",
    "X22n0401_001:0150a06": "第一律梁。且使人免法滅之懼。又瑜伽師地論云。",
    "X22n0401_001:0150a07": "劫盡之時。阿彌陀佛四字。世間無能念全。或能一",
    "X22n0401_001:0150a08": "字。或能二字。若有能念全四字者。即為天人師。是",
    "X22n0401_001:0150a09": "知法愈末則根愈鈍。又法苑珠林言。餓鬼地獄。有",
    "X22n0401_001:0150a10": "菩薩憫之。教以念佛。皆不成聲。或以佛號寫其手",
    "X22n0401_001:0150a11": "掌。字不能現。是知業障愈重。則信受愈難。故人身",
    "X22n0401_001:0150a12": "難得。佛法難聞。況淨土橫超三界。至易簡。至難信。",
    "X22n0401_001:0150a13": "經末丁寧告戒以難中之難。無過此難。讀者當發",
    "X22n0401_001:0150a14": "深慶幸。深悲恐。方不負金口屬付之苦心也。",
    "X22n0401_001:0150a15": "爾時佛說此經。無量眾生皆發無上正覺之心。萬二",
    "X22n0401_001:0150a16": "千那由他人。得清淨法眼。二十二億諸天人民。得阿",
    "X22n0401_001:0150a17": "那含果。八百比丘。漏盡意解。四十億菩薩。得不退轉。",
    "X22n0401_001:0150a18": "以弘誓功德而自莊嚴。於將來世當成正覺。爾時三",
    "X22n0401_001:0150a19": "千大千世界六種震動。光明普照十方國土。百千音",
    "X22n0401_001:0150a20": "樂自然而作。無量妙華雨滿虗空。佛說是經已。尊者",
    "X22n0401_001:0150a21": "阿難及彌勒菩薩。天龍八部。一切大眾。皆大歡喜。信",
    "X22n0401_001:0150a22": "受奉行。",
    "X22n0401_001:0150a23": "右第二十四章。魏居士曰。此用魏宋二譯。",
    "X22n0401_001:0150a24": "衷論一",
    "X22n0401_001:0150b01": "佛說摩訶阿彌陀經。解脫生死之淵源。大部彌陀諸",
    "X22n0401_001:0150b02": "經之第一本也。先佛遺教。以發明生死之故為全體。",
    "X22n0401_001:0150b03": "以開示解脫生死諸方為大用。生死。病也。諸方。藥也。",
    "X22n0401_001:0150b04": "眾生苟不知生死之為病。先佛亦奚以藥為。如已能",
    "X22n0401_001:0150b05": "知生死之病。則先佛必揭至神之藥以為貺。可知也。",
    "X22n0401_001:0150b06": "度生之方。雖有禪淨教律諸宗之別。而若禪若教。獲",
    "X22n0401_001:0150b07": "效至艱。度生未廣。惟淨土一宗。普被三根。靡所不統。",
    "X22n0401_001:0150b08": "上上根不能踰其閾。下下根亦可涉其藩。但具至心。",
    "X22n0401_001:0150b09": "皆可轉凡入聖。故淨土一宗。實足兼諸家之長。而諸",
    "X22n0401_001:0150b10": "家所長。不足以握淨宗之要。以此先佛既徧寄其說",
    "X22n0401_001:0150b11": "於大乘教典。復專說淨土諸經。以定普度眾生之極",
    "X22n0401_001:0150b12": "軌。此大小兩部彌陀諸經所由來也。夫先佛心源所",
    "X22n0401_001:0150b13": "寄。惻怛如此。諸經所陳。精切如此。而至今世諦家猶",
    "X22n0401_001:0150b14": "不知生死解脫為何事。即禪那家亦或妄肆譏彈。何",
    "X22n0401_001:0150b15": "歟。此無他。既疏典墳。復爭門戶。其智不足以知此。其",
    "X22n0401_001:0150b16": "仁遂亦不足以任此而已。龍藏至言。浩如煙海。雖非",
    "X22n0401_001:0150b17": "若輩所能闚。即先聖格致之方。亦不解其精意所存。",
    "X22n0401_001:0150b18": "毫無聞見。輙直趣三途。悍然不顧。亦可哀矣。考淨土",
    "X22n0401_001:0150b19": "一宗。流別雖多。終以持名念佛為上第。而持名諸經。",
    "X22n0401_001:0150b20": "復有大小彌陀兩部之別。大彌陀經。古譯有六。其第",
    "X22n0401_001:0150b21": "一本三卷。曰無量清淨平等覺經。後漢月支三藏法",
    "X22n0401_001:0150b22": "師支婁迦讖所譯也。第二本二卷。曰阿彌陀經。亦名",
    "X22n0401_001:0150b23": "阿彌陀三邪三佛薩樓佛檀過度人道經。吳月支三",
    "X22n0401_001:0150b24": "藏法師支謙所譯也。第三本二卷。曰無量壽經。魏三",
    "X22n0401_001:0150c01": "藏法師康僧鎧所譯也。第四本二卷。在大寶積經內。",
    "X22n0401_001:0150c02": "曰無量壽如來會。唐三藏法師菩提流志所譯也。第",
    "X22n0401_001:0150c03": "五本三卷。曰無量壽莊嚴經。宋西域三藏法師法賢",
    "X22n0401_001:0150c04": "所譯也。第六本二卷。曰大彌陀經。宋龍舒居士王日",
    "X22n0401_001:0150c05": "休所會譯也。以上六本。竝見乾隆三年　欽定龍藏",
    "X22n0401_001:0150c06": "彚記。長洲彭居士紹升以龍舒譯本。義有未安。復校",
    "X22n0401_001:0150c07": "訂魏譯無量壽經。著起信論三卷。經文豐縟。論亦精",
    "X22n0401_001:0150c08": "當。是為此經之第七本。咸豐中。邵陽魏居士謂諸家",
    "X22n0401_001:0150c09": "及龍舒譯本。猶未盡善。乃會譯眾本。別為一書。仍名",
    "X22n0401_001:0150c10": "無量壽經。則為此經之第八本矣。彭氏魏氏成書。皆",
    "X22n0401_001:0150c11": "在重訂龍藏之後。故藏本缺焉。每進益上。亦淨土家",
    "X22n0401_001:0150c12": "所宜知也。小彌陀經。譯本有二。第一本一卷。亦名阿",
    "X22n0401_001:0150c13": "彌陀經。姚秦三藏法師鳩摩羅什所譯也。第二本一",
    "X22n0401_001:0150c14": "卷。曰稱讚淨土佛攝受經。唐三藏法師玄奘所譯也。",
    "X22n0401_001:0150c15": "二文大同小異。而秦譯尤精。故明雲栖大師袾宏為",
    "X22n0401_001:0150c16": "作疏鈔四卷者是也。先佛說經。義有詳略。故分大小",
    "X22n0401_001:0150c17": "兩部。而大部之文。足該小部。以其具述阿彌陀佛創",
    "X22n0401_001:0150c18": "建淨土之正因。非小部所能詳備也。魏氏會譯本。復",
    "X22n0401_001:0150c19": "上援漢譯。訂四十八願為二十四願。以祛諸家譯本",
    "X22n0401_001:0150c20": "之誤。其文亦簡切不支。故尤非諸家所及云。同治中。",
    "X22n0401_001:0150c21": "先世父梅叔公嘗言。魏氏經文。足以冠冕大部諸經。",
    "X22n0401_001:0150c22": "而當校正者。猶有數事。一日正名。謂經名無量壽。與",
    "X22n0401_001:0150c23": "康譯無別。而文辭迴殊。適以滋後學之惑也。二曰正",
    "X22n0401_001:0150c24": "實。謂經書佛名。或作無量壽。或作阿彌陀。為例已疏。",
    "X22n0401_001:0151a01": "而古今修淨業者。惟念阿彌陀佛。未嘗有念無量壽",
    "X22n0401_001:0151a02": "佛者。則經書佛名。當仍依龍舒舊文。以作阿彌陀佛",
    "X22n0401_001:0151a03": "為是。其餘文字。亦尚有可議者。因博考眾本。手自校",
    "X22n0401_001:0151a04": "讐。且定經名曰摩訶阿彌陀。摩訶。華言所謂大也。大",
    "X22n0401_001:0151a05": "義改從梵文。所以別龍舒舊本也。校訂既訖。且議行",
    "X22n0401_001:0151a06": "世。公遽歸道山。厥志未酬。亦是經之缺典矣。耕心年",
    "X22n0401_001:0151a07": "二十餘。偏好方策。頗究漢宋諸家學術之要。空腹高",
    "X22n0401_001:0151a08": "心。不可一世。又聞昌黎韓氏排斥佛老。號稱大儒。心",
    "X22n0401_001:0151a09": "尤慕之。其後雖習聞先曾王父椒園公嘗以謗佛罹",
    "X22n0401_001:0151a10": "神譴。及悔過自新。乃深通佛乘。遂以循吏名當世。而",
    "X22n0401_001:0151a11": "為意氣所蠱。殊不謂然。且隱事腹誹。然實不知佛乘",
    "X22n0401_001:0151a12": "之是非為何如也。及先世父參宛平瑞安法師於江",
    "X22n0401_001:0151a13": "寧。因具通紅蠡宗恉。家居習靜。時以教授子弟。於小",
    "X22n0401_001:0151a14": "子耕心期許尤切。耕心因得盡闚大乘諸經論。乃知",
    "X22n0401_001:0151a15": "至道微言。本非世諦所能解。而舉世夢夢。顛倒是非。",
    "X22n0401_001:0151a16": "尤非六道天人之福。及光緒初。復聞揚州省一大師",
    "X22n0401_001:0151a17": "現證念佛三昧。為海內淨業宗師第一。乃竭誠參叩。",
    "X22n0401_001:0151a18": "更備悉淨宗得失之奧。既歸。輒身體力行。漸有證入。",
    "X22n0401_001:0151a19": "更徧徵藏典。益知講師之空言。不足敵大師之實行。",
    "X22n0401_001:0151a20": "其後以身膺世網。不欲蹈位卑言高之咎。默默自將。",
    "X22n0401_001:0151a21": "用辭譏病。迄今已二十餘年矣。近以年將遲暮。頗虞",
    "X22n0401_001:0151a22": "衰朽。且方值國家多難。邪說橫行。或儒或佛。幾無稅",
    "X22n0401_001:0151a23": "駕之所。明發不寐。時切隱憂。乃取先世父所校經本。",
    "X22n0401_001:0151a24": "繫以衷論若干萬言。以示後學。其文上援教乘。下抒",
    "X22n0401_001:0151b01": "心得。尤必舉現證三昧之心傳。以為修持歸宿。意在",
    "X22n0401_001:0151b02": "發揮實際。不欲徒尚空談。由是此經此論。非同非異。",
    "X22n0401_001:0151b03": "亦同亦異。即經義所遺。亦旁推交通。無所不具。庶期",
    "X22n0401_001:0151b04": "上報佛恩。下纘淨宗幾絕之緒。即儒佛之傾危。亦欲",
    "X22n0401_001:0151b05": "藉是以奏撥亂反正之勣。知我罪我。惟願上質十方",
    "X22n0401_001:0151b06": "諸佛。無暇與流俗競短長也。如有闊疏。則補缺拾遺。",
    "X22n0401_001:0151b07": "仍以俟真修實證及博通大乘之至人。不敢自是也。",
    "X22n0401_001:0151b08": "先曾王父。諱定柱。初授雲南知縣。道光十年。終浙江",
    "X22n0401_001:0151b09": "按察使。先世父。諱蔭福。故江南沛縣知縣。",
    "X22n0401_001:0151b10": "求通是經者。第一當知生死之故。第二當知解脫生",
    "X22n0401_001:0151b11": "死諸法。第三在修淨業以超生死。第四在持名念佛",
    "X22n0401_001:0151b12": "以超生死。第五在現證念佛三昧以超生死。今悉本",
    "X22n0401_001:0151b13": "此義為文。且益以或問終焉。經所詳者略之。經所略",
    "X22n0401_001:0151b14": "者詳之。合者離之。離者合之。所謂非同非異。亦同亦",
    "X22n0401_001:0151b15": "異也。不如是。則先佛度生之弘願無由明。此經不盡",
    "X22n0401_001:0151b16": "之宗恉亦無由具。且無以統括諸宗。為至道之根柢",
    "X22n0401_001:0151b17": "云。烏呼。生死事大。無常迅速。此豈託空言昧實效者。",
    "X22n0401_001:0151b18": "所能悉哉。志在出世之哲人。苟欲取法乎上。其毋忽",
    "X22n0401_001:0151b19": "諸。",
    "X22n0401_001:0151b20": "生死之實有二。一曰分段生死。二曰變易生死。分段",
    "X22n0401_001:0151b21": "生死者。四大和合謂之生。四大分散謂之死。輪回六",
    "X22n0401_001:0151b22": "道之生死也。變易生死者。因移果易。易麤為精。謂之",
    "X22n0401_001:0151b23": "生。舍所住位。謂之死。進趨一乘之生死也。分段生死。",
    "X22n0401_001:0151b24": "固有生死之生死也。變易生死。本無生死之生死。以",
    "X22n0401_001:0151c01": "度生無已。乘大悲弘願以入界內。故亦假名生死也。",
    "X22n0401_001:0151c02": "猶滯分段生死。是為界內。是為六凡眾生。已證變易",
    "X22n0401_001:0151c03": "生死。是為界外。是為四聖正果。猶滯界內。是為處世。",
    "X22n0401_001:0151c04": "已超界外。乃為出世也。界內六凡。惟趨生滅。本情以",
    "X22n0401_001:0151c05": "造業。本業以受生。其輪回六道。或榮或瘁。或苦或樂。",
    "X22n0401_001:0151c06": "而卒無實樂之可憑。苟不能進趣真如。其苦與瘁終",
    "X22n0401_001:0151c07": "無已時。故曰固有之生死。界外四聖。分證真如。本性",
    "X22n0401_001:0151c08": "以進道。皆乘大悲弘願。以遨游三界拯濟眾生。其來",
    "X22n0401_001:0151c09": "也。必有所為。其往也。必有所證。馴至十地等覺。上極",
    "X22n0401_001:0151c10": "無上正等正覺而後已。故曰本無之生死。固有之生",
    "X22n0401_001:0151c11": "死。有升有降。且升一而降九。雖至生天。猶不能超然",
    "X22n0401_001:0151c12": "於分段之外。所謂輪回之苦者此也。本無之生死。有",
    "X22n0401_001:0151c13": "升無降。進止自由。且每進益上。以度生酬願。乃有此",
    "X22n0401_001:0151c14": "生死。故不得以生死論也。已超生死之外。仍入生死",
    "X22n0401_001:0151c15": "界內以度眾生者。是為菩薩。是為大乘。既超生死之",
    "X22n0401_001:0151c16": "外。遂證相似涅槃。不生不滅。惟蘄獨善。不復以度生",
    "X22n0401_001:0151c17": "為念者。是為聲聞緣覺。是為中小二乘。中小二乘。適",
    "X22n0401_001:0151c18": "為諸佛所訶。以其無意度生。顯悖大乘。必不能進證",
    "X22n0401_001:0151c19": "無上正覺故也。變易生死。如賢哲之擢官。雖有遷移。",
    "X22n0401_001:0151c20": "每進益上。分段生死。如流民之就食。即有榮枯。終無",
    "X22n0401_001:0151c21": "依據。總覈十界之究竟。永證涅槃之樂者。惟有一乘",
    "X22n0401_001:0151c22": "諸佛。長罹生死之災者。惟在六道眾生而已。眾生輪",
    "X22n0401_001:0151c23": "回。雖有六道之殊。尤必以人道為樞紐。人道眾生。積",
    "X22n0401_001:0151c24": "善業者。百無一二。積惡業者。數逾恒沙。即以善業論。",
    "X22n0401_001:0152a01": "如不能修出世福慧。惟積界內善因。極其所至。不過",
    "X22n0401_001:0152a02": "生天。天道壽命雖長。果報雖勝。終在分段生死之內。",
    "X22n0401_001:0152a03": "福報既終。仍當淪墜。既從淪墜。則三途之害。終不能",
    "X22n0401_001:0152a04": "免。天道如此。餘道可知。善業如此。惡業可知。即無善",
    "X22n0401_001:0152a05": "無惡者亦可知。故凡不能超脫於三界之外者。無論",
    "X22n0401_001:0152a06": "善惡。三途之害。皆不能翛然無累。以已生復死。已死",
    "X22n0401_001:0152a07": "復生。生必有來。死必有往。生死相纏。莫知所極。縱修",
    "X22n0401_001:0152a08": "善果。不過一生兩生不失善道。稍一失足。復從淪墜",
    "X22n0401_001:0152a09": "矣。以一隙有漏之明。心不敵無始業習之厚。勢有必",
    "X22n0401_001:0152a10": "至。理有固然。不足怪也。所謂了生死。即了此分段之",
    "X22n0401_001:0152a11": "生死。所謂解脫生死。即解脫此分段之生死而已。而",
    "X22n0401_001:0152a12": "界內眾生。以不通二種生死之故。因不知修證之方。",
    "X22n0401_001:0152a13": "既不解修證之方。上焉者。不過經畫太空。自闢門戶。",
    "X22n0401_001:0152a14": "以成其處世之學。下焉者。必致固執惑業。力競三途。",
    "X22n0401_001:0152a15": "上或上升。僅成淺喜。下至下降。遂抱深憂。歷劫茫茫。",
    "X22n0401_001:0152a16": "共淪長夜。諸佛所謂可憐愍者。正在此輩。豈不悲哉。",
    "X22n0401_001:0152a17": "夫諱疾忌醫。固可駭怪。即當壯健時遽嘲盧扁。不知",
    "X22n0401_001:0152a18": "壯健之人。亦有衰病之一日。得失雖異。謬妄不殊。賢",
    "X22n0401_001:0152a19": "哲苟具真知。不識何以自處。生死之故。至道之源。大",
    "X22n0401_001:0152a20": "略如此。蹈常襲故。及甘食悅色之倫。亦可以爽然自",
    "X22n0401_001:0152a21": "失矣。",
    "X22n0401_001:0152a22": "三界諸天。下及地獄。分段生死之境也。六道升降。分",
    "X22n0401_001:0152a23": "段生死之果也。十二類生。分段生死之相也。或升或",
    "X22n0401_001:0152a24": "降。輪回不息。分段生死之險巇也。一墮三途。動經塵",
    "X22n0401_001:0152b01": "劫。眾生業力不可思議。地獄之慘酷。鬼畜之沉淪。亦",
    "X22n0401_001:0152b02": "不可思議。分段生死之鉅災也。生已復死。死已復生。",
    "X22n0401_001:0152b03": "累經胎獄而不辭。屢換面具而無愧。雖欲徑歸斷滅。",
    "X22n0401_001:0152b04": "不知本無斷滅之事。亦無斷滅之理。分段生死之大",
    "X22n0401_001:0152b05": "累也。方生方死。莫能自由。亦終不肯自由。分段生死",
    "X22n0401_001:0152b06": "之妙因也。或愚或智。或賢或不肖。或富或貴。或貧或",
    "X22n0401_001:0152b07": "賤。無一得免。且終不肯自蘄解免。或反深惡出世大",
    "X22n0401_001:0152b08": "聖人之望人解免。吾不知其何說也。所謂生死之故。",
    "X22n0401_001:0152b09": "如是焉而已。諸佛菩薩之所悲念。念此輩也。諸佛菩",
    "X22n0401_001:0152b10": "薩之所化度。度此輩也。然而此輩若聞非聞。若見非",
    "X22n0401_001:0152b11": "見。若知非知。方赬面戟指詬謗不已。且力拒出世大",
    "X22n0401_001:0152b12": "聖人之悲念化度焉。烏呼。吾不知其果何說也。",
    "X22n0401_001:0152b13": "求通生死之故。當先知方量。次知心量。不知方量。則",
    "X22n0401_001:0152b14": "聰明局於一隅。不知心量。則智慧霾於世諦。生死之",
    "X22n0401_001:0152b15": "故且無由通。或至歷劫不知其所以然。終從淪墜而",
    "X22n0401_001:0152b16": "後已。可哀也。心量源也。方量流也。心量因也。方量果",
    "X22n0401_001:0152b17": "也。然心量之說。近取諸身。稍具超世之識者。或能知",
    "X22n0401_001:0152b18": "之。方量之說。每以為非耳目所及。莫不疑為荒誕。或",
    "X22n0401_001:0152b19": "視為莊列之寓言。不知諸佛及等覺菩薩。已圓證真",
    "X22n0401_001:0152b20": "如。故能徧通其理。徧履其境。因以開示眾生。不辭精",
    "X22n0401_001:0152b21": "悉。彼諸佛菩薩悲念眾生。化度眾生。猶日不暇給。烏",
    "X22n0401_001:0152b22": "肯向小兒蟲豸輩妄作寓言。翻成戲論哉。然而大惑",
    "X22n0401_001:0152b23": "者。且終身不解。不愚者。且終身不靈。每持此見為障",
    "X22n0401_001:0152b24": "道之具。本經所陳。幾成虗設。則推闡方量之綱要。以",
    "X22n0401_001:0152c01": "通其狂惑。諒亦先佛所深許矣。所謂方量柰何。法界",
    "X22n0401_001:0152c02": "有十。統分四土。十界者。一佛界。二菩薩界。三緣覺界。",
    "X22n0401_001:0152c03": "四聲聞界。五天界。六人界。七阿修羅界。八畜生界。九",
    "X22n0401_001:0152c04": "餓鬼界。十地獄界。四土者。一曰常寂光土。諸佛所居",
    "X22n0401_001:0152c05": "也。二曰實報莊嚴土。十地菩薩所居也。三曰方便有",
    "X22n0401_001:0152c06": "餘土。緣覺聲聞所居也。四曰凡聖同居土。寄報諸聖。",
    "X22n0401_001:0152c07": "及天人以下眾生所居也。自諸天以下下至地獄。統",
    "X22n0401_001:0152c08": "名三界。亦曰六道。天人修羅為善道。畜生餓鬼地獄",
    "X22n0401_001:0152c09": "為惡道。三善道。為善業眾生受生之處。三惡道。亦曰",
    "X22n0401_001:0152c10": "三途。皆惡業眾生退墮之處也。三界者。欲界色界無",
    "X22n0401_001:0152c11": "色界也。由地獄以上。上極六欲天。統為欲界。以皆有",
    "X22n0401_001:0152c12": "男女情欲也。由六欲天以上。以次遞上。復有初禪三",
    "X22n0401_001:0152c13": "天。二禪三天。三禪三天。四禪九天。統為色界。以惟有",
    "X22n0401_001:0152c14": "色身。竝無男女情欲也。由色界天以上。以次遞上。復",
    "X22n0401_001:0152c15": "有四空天。統為無色界。以竝無色身。惟有魂識如鬼",
    "X22n0401_001:0152c16": "神也。是為三界二十八天。六欲天之下。復有地居三",
    "X22n0401_001:0152c17": "天。以次遞上。復有空居一天。空居天以上。即欲界之",
    "X22n0401_001:0152c18": "初天矣。是為三界三十二天。則諸天之全也。諸天之",
    "X22n0401_001:0152c19": "名。具如大佛頂首楞嚴等經所紀。茲不具述。修羅有",
    "X22n0401_001:0152c20": "四。或攝人趣。或攝鬼趣。或攝畜生趣。惟修羅王執持",
    "X22n0401_001:0152c21": "世界。力洞無畏。能與梵天及天帝釋四天爭權。惟修",
    "X22n0401_001:0152c22": "天福。不修天慧。其所卜居。鄰於日月。為天之附庸。故",
    "X22n0401_001:0152c23": "為天趣所攝。亦得別為一界也。寂光實報及方便有",
    "X22n0401_001:0152c24": "餘三土。為四聖界。以皆出世聖人所居也。天人以下",
    "X22n0401_001:0153a01": "下至地獄。為六凡界。雖曰凡聖同居。而聖為寄報。故",
    "X22n0401_001:0153a02": "仍謂之六凡也。娑婆同居界內。凡聖各二。凡二者。一",
    "X22n0401_001:0153a03": "惡眾生。即四趣也。二善眾生。即人天也。四趣。謂三途",
    "X22n0401_001:0153a04": "及修羅也。修羅有天福。無天德。故亦謂之惡趣也。聖",
    "X22n0401_001:0153a05": "二者。一實聖。即四果辟支。通教六地。別十住。圓十信。",
    "X22n0401_001:0153a06": "後心通惑雖盡。報身猶在。皆名實也。二權聖。謂寂光",
    "X22n0401_001:0153a07": "實報方便三土中法身菩薩。及妙覺佛。為度有緣眾",
    "X22n0401_001:0153a08": "生。示現同居。皆為權也。權實諸聖。或寄報三界諸天。",
    "X22n0401_001:0153a09": "或示現人世。故名是土曰凡聖同居也。所謂聖。謂聲",
    "X22n0401_001:0153a10": "聞四果以上。已出三界分段生死諸聖人也。所謂凡。",
    "X22n0401_001:0153a11": "謂天人以下六道三途。未出三界分段生死諸眾生",
    "X22n0401_001:0153a12": "也。以心有迷悟。故有聖凡之別。既別聖凡。遂有四土",
    "X22n0401_001:0153a13": "十界。四土雖恢弘無際。要皆此一心所感召而已。如",
    "X22n0401_001:0153a14": "無分段生死。及界內界外之異。諸佛菩薩且無所用",
    "X22n0401_001:0153a15": "其悲願。無所用其化度矣。此方量之大綱。三界之實",
    "X22n0401_001:0153a16": "義也。凡一天一地。一日一月。一須彌山。上自初禪天",
    "X22n0401_001:0153a17": "梵天以下。下自鐵圍山燄摩羅王地獄界以上。為一",
    "X22n0401_001:0153a18": "小世界。如此千小世界。有一二禪天覆之。是為一小",
    "X22n0401_001:0153a19": "千世界。積此小千世界至一千。有一三禪天覆之。是",
    "X22n0401_001:0153a20": "為一中千世界。則百萬小世界矣。積此中千世界至",
    "X22n0401_001:0153a21": "一千。有一四禪天覆之。是為大千世界。則十萬萬小",
    "X22n0401_001:0153a22": "世界矣。一大千世界。通為一佛化度之境。亦名三千",
    "X22n0401_001:0153a23": "大千世界者。繁複不厭之詞也。化度者化。此度此三",
    "X22n0401_001:0153a24": "界六道中之分段眾生也。佛所化度。自菩薩以下。莫",
    "X22n0401_001:0153b01": "不兼容并包。而惟以界內分段眾生為尤急。不可不",
    "X22n0401_001:0153b02": "知也。先佛釋迦牟尼世尊所化度之境。曰娑婆世界。",
    "X22n0401_001:0153b03": "吾輩所居。為娑婆世界中之一小世界。此小世界。有",
    "X22n0401_001:0153b04": "四大洲。中國所統為南洲。以在須彌山之南也。亦曰",
    "X22n0401_001:0153b05": "支那。亦曰震旦。樓炭經所謂蔥河以東名震旦。是也。",
    "X22n0401_001:0153b06": "八方上下。虗空無盡。則世界無盡。世界無盡。則眾生",
    "X22n0401_001:0153b07": "無盡。眾生無盡。則生死無盡。生死無盡。則化度無盡。",
    "X22n0401_001:0153b08": "即諸佛亦無盡。如大方廣佛華嚴經所陳者是也。十",
    "X22n0401_001:0153b09": "方世界。皆有淨有穢。此娑婆世界。適為穢土。以眾生",
    "X22n0401_001:0153b10": "惡業視他方尤重。故獨現此穢土也。他方淨土雖夥。",
    "X22n0401_001:0153b11": "惟西方阿彌陀佛極樂世界。通四土為一土。永絕三",
    "X22n0401_001:0153b12": "途六道分段生死之苦。故獨為純淨。非十方淨土所",
    "X22n0401_001:0153b13": "能及。其化度因果。及一切依正莊嚴。皆如本經所陳。",
    "X22n0401_001:0153b14": "詳繹自見。極樂世界在此娑婆世界之西。去此世界",
    "X22n0401_001:0153b15": "十萬億佛世界。亦如本經所陳是也。今禪宗及世諦",
    "X22n0401_001:0153b16": "諸家不考藏典。乃以西域天竺當之。謬妄甚矣。此又",
    "X22n0401_001:0153b17": "十方世界之大略。極樂淨土之方位也。",
    "X22n0401_001:0153b18": "所謂心量柰何。虗空無盡。世界無盡。則眾生之心量",
    "X22n0401_001:0153b19": "亦無盡。心量者。心所能至之分量也。諸佛量周法界。",
    "X22n0401_001:0153b20": "既通法界之事理。且履法界之勝境。是為已證之心",
    "X22n0401_001:0153b21": "量。眾生尚滯生死。雖未能遽履其境。未嘗不可先通",
    "X22n0401_001:0153b22": "其事理。因以漸臻其勝境。是為未證之心量。已證之",
    "X22n0401_001:0153b23": "心量。不可思議。未證之心量。亦不可思議。先哲所謂",
    "X22n0401_001:0153b24": "心佛眾生三無差別者是已。夫佛與眾生。相去不可",
    "X22n0401_001:0153c01": "以日劫計。今乃以為無別何哉。以眾生之心。果欲為",
    "X22n0401_001:0153c02": "善。終必至善。果欲為惡。終必至惡。果欲學道。即無不",
    "X22n0401_001:0153c03": "學道。果欲念佛。即無不念佛。果欲往生。亦無不往生。",
    "X22n0401_001:0153c04": "或好世諦。即仍在世諦。或好出世。即無不出世。上至",
    "X22n0401_001:0153c05": "諸佛。下極地獄。無不惟此一心所造。先佛所開示者。",
    "X22n0401_001:0153c06": "已徧震三千大千世界。而下達之眾生。仍一無所解。",
    "X22n0401_001:0153c07": "意以為與我無涉。吾不知果能與彼無涉與否。殊不",
    "X22n0401_001:0153c08": "敢必。此十方諸佛所以悲念無已者歟。故惟心淨土。",
    "X22n0401_001:0153c09": "自性彌陀者。無非此眾生之心性。惟心穢土。自性三",
    "X22n0401_001:0153c10": "途者。亦無非此眾生之心性。惟在眾生之自擇而已。",
    "X22n0401_001:0153c11": "紅蠡醒大師曰。吾人現前一念之心。全真成妄。全妄",
    "X22n0401_001:0153c12": "即真。終日不變。終日隨緣。夫不隨佛界之緣而念佛",
    "X22n0401_001:0153c13": "界。便念九界。不念三乘。便念六凡。不念人天。便念三",
    "X22n0401_001:0153c14": "途。不念鬼畜。便念地獄。以凡在有心。不能無念。以無",
    "X22n0401_001:0153c15": "念心體。惟佛獨證。自等覺以還。皆悉有念。凡起一念。",
    "X22n0401_001:0153c16": "必落十界。更無有念出十界外者。以十法界更無外",
    "X22n0401_001:0153c17": "故。每起一念。為一受生之緣。果知此理。而不念佛者。",
    "X22n0401_001:0153c18": "未之有也。若此心能與平等大慈大悲依正功德以",
    "X22n0401_001:0153c19": "及萬德洪名相應。即念佛法界也。能與菩提心六度",
    "X22n0401_001:0153c20": "萬行相應。即念菩薩法界也。以無我心與十二因緣",
    "X22n0401_001:0153c21": "相應。即念緣覺法界也。以無我心觀察四諦。即念聲",
    "X22n0401_001:0153c22": "聞法界也。或與四禪八定以及上品十善相應。即念",
    "X22n0401_001:0153c23": "天法界也。如與五戒相應。即念人法界也。若修戒善",
    "X22n0401_001:0153c24": "等法。兼懷瞋慢勝負之心。即落修羅法界。若以緩輭",
    "X22n0401_001:0154a01": "念下品十惡。即墮畜生法界。或以緩急相半心與中",
    "X22n0401_001:0154a02": "品十惡相應。便墮餓鬼法界。若以猛熾心與上品十",
    "X22n0401_001:0154a03": "惡相應。即墮地獄法界矣。十惡者。即殺。盜。淫。妄言。綺",
    "X22n0401_001:0154a04": "語。惡口。兩舌。貪。瞋。邪見。是也。反此則為十善。當密自",
    "X22n0401_001:0154a05": "檢點日用所起之念。與何界相應者多。與何界相應",
    "X22n0401_001:0154a06": "者猛。則他日安身立命之處。不勞更問人矣。又曰。一",
    "X22n0401_001:0154a07": "切境界。惟業所感。惟心所現。即其現處。當體即心。凡",
    "X22n0401_001:0154a08": "在有心。不能無境。不現佛境。便現九界之境。不現三",
    "X22n0401_001:0154a09": "乘之境。便現六凡之境。不現天人鬼畜之境。便現地",
    "X22n0401_001:0154a10": "獄之境。佛與三乘所現境界。雖優降不同。要皆受享",
    "X22n0401_001:0154a11": "法樂而已。三界諸天所現之境。惟受禪定五欲之樂。",
    "X22n0401_001:0154a12": "人道之境。苦樂相問。各隨其業多少不同。鬼畜之境。",
    "X22n0401_001:0154a13": "苦多樂少。至於地獄。則純一極苦。如人夢中所現山",
    "X22n0401_001:0154a14": "川人物。皆依夢心所現。若無夢心。必無夢境。設無夢",
    "X22n0401_001:0154a15": "境。亦無夢心。故知心外無境。境外無心。全境即心。全",
    "X22n0401_001:0154a16": "心即境。若於因中察果。當須觀心。設於果處驗因。當",
    "X22n0401_001:0154a17": "須觀境。故曰未有無心境。曾無無境心。果必從因。因",
    "X22n0401_001:0154a18": "必克果。苟真知此心境因果一如不二之理。猶不肯",
    "X22n0401_001:0154a19": "念佛求生淨土者。吾不信也。心量方量之義。備見三",
    "X22n0401_001:0154a20": "藏教典。不勝稱引。今大師所論。獨能提綱挈領。毫無",
    "X22n0401_001:0154a21": "餘蘊。學者亦可以知其概矣。",
    "X22n0401_001:0154a22": "衷論二",
    "X22n0401_001:0154a23": "先佛說法五十年。統九界聖凡諄諄教誨。本嘗一日",
    "X22n0401_001:0154a24": "厭倦。直至涅槃而後已。顧不曰闡教。不曰論道。惟曰",
    "X22n0401_001:0154b01": "說法。何也。以先佛所開示者。無非解脫生死之實法",
    "X22n0401_001:0154b02": "也。眾生造業之法。萬別千差。無所不具。故先佛度生",
    "X22n0401_001:0154b03": "之法。亦萬別千差。無所不具。今綜核大綱。凡有五宗。",
    "X22n0401_001:0154b04": "所謂禪宗淨宗教宗律宗密宗也。禪宗有五。曰溈仰。",
    "X22n0401_001:0154b05": "曰臨濟。曰曹洞。曰雲門。曰法眼。是也。淨宗惟一。廬山",
    "X22n0401_001:0154b06": "是也。教宗有三。曰天台。曰賢首。曰慈恩。天台賢首為",
    "X22n0401_001:0154b07": "性宗。慈恩為相宗也。律宗惟一。南山是也。密宗雖無",
    "X22n0401_001:0154b08": "所不統。而厥宗不顯。其初祖則洛陽廣福寺國師金",
    "X22n0401_001:0154b09": "剛智也。禪宗以徹見本性為究竟。以參究話頭為修",
    "X22n0401_001:0154b10": "持之法。淨宗以往生西方極樂淨土為究竟。以專念",
    "X22n0401_001:0154b11": "阿彌陀佛為修持之法。教宗義繁。學有定慧。皆以斷",
    "X22n0401_001:0154b12": "惑證果為究竟。以諸家止觀為修持之法。然斷惑證",
    "X22n0401_001:0154b13": "果。諸宗皆同。不獨教宗為然。特教宗所論。尤詳悉爾。",
    "X22n0401_001:0154b14": "定學諸法。有六妙門禪。有十六特勝。有通明觀。有九",
    "X22n0401_001:0154b15": "想觀。有八念觀。有十想觀。有八背舍觀。有八勝處觀。",
    "X22n0401_001:0154b16": "有十一切處觀。有九次第定。有師子奮迅三昧。有超",
    "X22n0401_001:0154b17": "越三昧。有王三昧。慧學諸法。有發聲聞心。有發辟支",
    "X22n0401_001:0154b18": "心。有發四弘願六度心。有體空觀。有次第三觀。有圓",
    "X22n0401_001:0154b19": "頓妙觀。所以修定謂之止。所以修慧謂之觀。三觀。空",
    "X22n0401_001:0154b20": "假中是也。圓頓妙觀。亦名一心三觀。亦名摩訶止觀。",
    "X22n0401_001:0154b21": "亦名大乘止觀法門。是也。以上諸止觀。統括大小諸",
    "X22n0401_001:0154b22": "乘。皆出世之學也。此外復有根本四禪。有四無量心。",
    "X22n0401_001:0154b23": "有四無色定。皆界內之禪定也。統論禪定。凡有四種。",
    "X22n0401_001:0154b24": "一者世間禪。即根本四禪。及四無量心。四無色定也。",
    "X22n0401_001:0154c01": "修持者。惟證天果。不能出分段生死。故曰世間也。二",
    "X22n0401_001:0154c02": "者亦世間亦出世間禪。謂六妙門。十六特勝。及通明",
    "X22n0401_001:0154c03": "觀。利根依此發真斷惑。鈍根或亦隨禪受生。故曰亦",
    "X22n0401_001:0154c04": "世間亦出世間也。慧學體空一觀。亦統三乘。惟次第",
    "X22n0401_001:0154c05": "三觀。及圓頓妙觀。純為大乘修持之法。然以上諸家",
    "X22n0401_001:0154c06": "止觀。名字雖存。修習者少。近世志在出世者。大率或",
    "X22n0401_001:0154c07": "歸禪宗。或歸淨宗。而或禪或教或律。尤當以迴向往",
    "X22n0401_001:0154c08": "生淨土為第一義。以諸宗繁雜。且多退墮。惟橫超生",
    "X22n0401_001:0154c09": "死。事半功倍。苟證念佛三昧。尤足囊括諸宗。即三昧",
    "X22n0401_001:0154c10": "未就。但能臨終正念。亦可往生。既獲往生。即永無退",
    "X22n0401_001:0154c11": "墮之緣。其得失相去。判若天淵。故非諸宗所能竝論",
    "X22n0401_001:0154c12": "也。律宗以身心兼淨為究竟。以備持菩薩以下具戒",
    "X22n0401_001:0154c13": "為修持之法。既已受戒。復犯戒者。其罪幾至不通懺",
    "X22n0401_001:0154c14": "悔。近世受戒之徒。幾以犯戒為游戲三昧。其升沈功",
    "X22n0401_001:0154c15": "罪。不問可知矣。密宗。持誦諸陀羅尼呪是也。陀羅尼。",
    "X22n0401_001:0154c16": "此云總持。以能總括一切佛法也。所謂總持。謂持誦",
    "X22n0401_001:0154c17": "陀羅尼者。既懺宿業。亦滌心業。亦度含靈。亦消災難。",
    "X22n0401_001:0154c18": "亦可折伏鬼神。亦可迴向往生淨土。亦可斷除諸惑。",
    "X22n0401_001:0154c19": "明自本心。見自本性。然持誦者。必持戒禁語掩關專",
    "X22n0401_001:0154c20": "念。念至一心不亂。乃能現證三昧。所求如願。如尋常",
    "X22n0401_001:0154c21": "散念。則其效亦減。不可概論也。三藏諸經為顯部。諸",
    "X22n0401_001:0154c22": "陀羅尼為密部。所謂顯。謂依文解義。依解起行。無不",
    "X22n0401_001:0154c23": "可通也。所謂密。謂譯音不譯義。如軍中之口號信矢。",
    "X22n0401_001:0154c24": "惟宜令到奉行。應答無誤。無取求解。亦不必求解也。",
    "X22n0401_001:0155a01": "故持誦者。惟當依文口誦。餘無別法。而昧者不知。轉",
    "X22n0401_001:0155a02": "以不能解義為疑。更有冒昧釋子不知此義。強為解",
    "X22n0401_001:0155a03": "詁。亦可怪矣。飯所以療饑。忽責以不能禦寒。衣所以",
    "X22n0401_001:0155a04": "禦寒。忽責以不能療饑。不知其體用所在。皆謬妄之",
    "X22n0401_001:0155a05": "說也。諸陀羅尼。或出佛說。或出法身菩薩說。或出鬼",
    "X22n0401_001:0155a06": "神說。其威神赫奕神效不測者。有大悲。尊勝。準提。楞",
    "X22n0401_001:0155a07": "嚴等呪。各呪皆有本經。其持誦之法。儀軌亦多。而惟",
    "X22n0401_001:0155a08": "以持戒禁語掩關專念為第一義。其餘不必拘滯。其",
    "X22n0401_001:0155a09": "說具見大悲陀羅尼經。及首楞嚴經。流俗不解此說。",
    "X22n0401_001:0155a10": "或拘文牽義。至不敢持誦。妄人或任意侮慢。致遭鬼",
    "X22n0401_001:0155a11": "神之訶譴。皆下愚之過。不足論也。阿彌陀佛四字。皆",
    "X22n0401_001:0155a12": "屬梵文。亦與諸呪同。故持呪念佛。其法大率無異。惟",
    "X22n0401_001:0155a13": "念佛之究竟。專在往生。而以懺願等事為兼攝。持呪",
    "X22n0401_001:0155a14": "惟在懺願。而以往生為兼攝耳。此五宗修持諸法。皆",
    "X22n0401_001:0155a15": "學者所宜知也。",
    "X22n0401_001:0155a16": "先佛所謂全體。不過二端。一曰真如。一曰生滅。是也。",
    "X22n0401_001:0155a17": "明自本心。見自本性。伏除三惑。是為真如。未明本心。",
    "X22n0401_001:0155a18": "未見本性。三惑具在。是為生滅。真如者。不生不滅。不",
    "X22n0401_001:0155a19": "垢不淨。不增不減。出世四聖。及三界六凡。所同具之",
    "X22n0401_001:0155a20": "本性也。生滅者。亦生亦滅。亦垢亦淨。亦增亦減。三界",
    "X22n0401_001:0155a21": "六凡。上暨實報莊嚴諸菩薩。所分具之三惑也。三惑",
    "X22n0401_001:0155a22": "者。一曰見思。二曰塵沙。三曰無明。見思。三界眾生之",
    "X22n0401_001:0155a23": "惑也。塵沙。聲聞緣覺之惑也。無明。十地菩薩之惑也。",
    "X22n0401_001:0155a24": "三界眾生囊括三惑。無所不具。而尤以見思一惑。為",
    "X22n0401_001:0155b01": "分段生死之根本。由是教宗立三觀以破三惑。證三",
    "X22n0401_001:0155b02": "智。成三德。修空觀者。破見思惑。證一切智。成般若德。",
    "X22n0401_001:0155b03": "修假觀者。破塵沙惑。證道種智。成解脫德。修中觀者。",
    "X22n0401_001:0155b04": "破無明惑。證一切種智。成法身德。既破見思。然後能",
    "X22n0401_001:0155b05": "先後上證緣覺聲聞四果。超然於分段生死之外。所",
    "X22n0401_001:0155b06": "謂出世也。再破塵沙。且分破無明。乃能證十地菩薩",
    "X22n0401_001:0155b07": "諸果。復盡破無明。則三惑盡破。即上證佛果。所謂無",
    "X22n0401_001:0155b08": "上正等正覺也。三惑以次分破。則真如以次遞顯。必",
    "X22n0401_001:0155b09": "三惑盡破無餘。然後真如無所不具。即先佛之體用",
    "X22n0401_001:0155b10": "亦無所不備。此教宗之說也。禪那參究之法。用心犀",
    "X22n0401_001:0155b11": "利。且琢磨入微。必破末後牢關。然後謂之徹悟。既抵",
    "X22n0401_001:0155b12": "徹悟。則三惑俱斷。惟以淨除現業流識為務。蓋由慧",
    "X22n0401_001:0155b13": "以入定。故見功超卓如此。如中夏六祖大鑑。及五宗",
    "X22n0401_001:0155b14": "諸師。所證者皆是也。然後世眾生業力愈厚。道力愈",
    "X22n0401_001:0155b15": "微。禪那一宗。所悟所修稍有差池。轉多泣歧之歎。上",
    "X22n0401_001:0155b16": "上根既萬中無一。僅獲薄悟。遽欲圓超生死。決不足",
    "X22n0401_001:0155b17": "恃。轉不能如淨土一宗。普被三根之為得矣。永明壽",
    "X22n0401_001:0155b18": "禪師曰。有禪無淨土。十人九蹉路。陰境忽現前。瞥爾",
    "X22n0401_001:0155b19": "隨他去。老成見到之言。昭晰如此。誠願解脫生死者。",
    "X22n0401_001:0155b20": "不可不知也。",
    "X22n0401_001:0155b21": "修禪教諸宗以蘄解脫。為豎出生死。修淨土一宗以",
    "X22n0401_001:0155b22": "蘄解脫。為橫出生死。豎出者。謂自下而上。惟在此界",
    "X22n0401_001:0155b23": "斷惑證果。以出生死也。橫出者。謂由此至彼。往生西",
    "X22n0401_001:0155b24": "方淨土。以出生死也。豎出生死。惟仗自力。見思惑毫",
    "X22n0401_001:0155c01": "髮未斷。即不能超脫無累。橫出生死。兼仗佛力。見思",
    "X22n0401_001:0155c02": "未斷。亦能往生。既得往生。則無業可造。永無退墮之",
    "X22n0401_001:0155c03": "虞。如本經所明者是也。見思未斷。雖非往生之究竟。",
    "X22n0401_001:0155c04": "但得臨終時。正念分明。念佛不輟。即往生可必。以視",
    "X22n0401_001:0155c05": "豎出諸宗。實有難易之別。本師釋迦牟尼佛。及十方",
    "X22n0401_001:0155c06": "諸佛。所以並讚者以此。唐宋後諸宗師所以竭力勸",
    "X22n0401_001:0155c07": "導者亦以此。前輩論辯至詳。即本經亦開示不厭。無",
    "X22n0401_001:0155c08": "矣贅說。果能深求其故。毋以解脫正宗為空談之具。",
    "X22n0401_001:0155c09": "斯可矣。",
    "X22n0401_001:0155c10": "衷論三",
    "X22n0401_001:0155c11": "專修淨業。以蘄往生極樂淨土。是為淨宗。淨宗之流",
    "X22n0401_001:0155c12": "別。亦有數家。一曰持名。二曰觀想。三曰持誦大乘陀",
    "X22n0401_001:0155c13": "羅尼呪。迴向往生。四曰持誦大乘諸經。迴向往生。其",
    "X22n0401_001:0155c14": "說具見諸經所陳。不可殫述。而終以持名為第一修",
    "X22n0401_001:0155c15": "持正法。持名者。口誦心惟阿彌陀佛。是也。觀想之法。",
    "X22n0401_001:0155c16": "詳見觀無量壽佛經。雖亦淨業之大宗。而觀境恢弘。",
    "X22n0401_001:0155c17": "非凡夫心力所能到。且有正觀邪觀之防。其繁難殊",
    "X22n0401_001:0155c18": "甚。故古今從未有專修觀想求生淨土者。則其難可",
    "X22n0401_001:0155c19": "知。且觀想之要。惟在當面見佛。而持名果至一心不",
    "X22n0401_001:0155c20": "亂。亦必當面見佛。竝極樂依正莊嚴。亦無不現在目",
    "X22n0401_001:0155c21": "前。古經如般舟三昧。文殊般若。諸經所陳。今人如省",
    "X22n0401_001:0155c22": "一大師所現證者皆是。是持名一宗。足兼觀想。無取",
    "X22n0401_001:0155c23": "舍易就難。古今修淨業者。所以必以此經為往生正",
    "X22n0401_001:0155c24": "行也。持呪以下諸行門。雖有其說。修習者亦尟。蓋解",
    "X22n0401_001:0156a01": "脫生死。為人界第一大事。苟通其說。斷不肯姑舍正",
    "X22n0401_001:0156a02": "行。轉騖旁門。以圖徼幸也。",
    "X22n0401_001:0156a03": "治淨業者。必先具信願二輪。二輪不具。必不能依解",
    "X22n0401_001:0156a04": "起行可知也。二輪之先導。有兩事焉。一則考究典籍。",
    "X22n0401_001:0156a05": "一則親師取友也。無典籍。則師友無以收警策之功。",
    "X22n0401_001:0156a06": "無師友。則典籍無以奏觀感之效。蓋師友乃活潑之",
    "X22n0401_001:0156a07": "典籍。典籍為精詳之師友。二者皆不容偏廢。解脫生",
    "X22n0401_001:0156a08": "死之至道。非荒疏謬妄之徒所能襲取也。兩事已完。",
    "X22n0401_001:0156a09": "二輪已具。然後能依解起行。修習無疑。出世之豪傑。",
    "X22n0401_001:0156a10": "其毋因陋就簡。反致一蹶不振也。",
    "X22n0401_001:0156a11": "衷論四",
    "X22n0401_001:0156a12": "持名念佛。亦有二法。一念四字佛。一念六字佛。念六",
    "X22n0401_001:0156a13": "字佛。見觀經第十六觀。所謂合掌叉手稱南無阿彌",
    "X22n0401_001:0156a14": "陀佛。是也。念四字佛。見本經。及小彌陀經。如本經所",
    "X22n0401_001:0156a15": "謂一向專念阿彌陀佛。及惟餘阿彌陀佛四字廣度",
    "X22n0401_001:0156a16": "羣生。又小彌陀經所謂執持名號。是也。四字六字。雖",
    "X22n0401_001:0156a17": "若無別。而惟念四字。出自本經。且南無二字。終屬增",
    "X22n0401_001:0156a18": "益之文。是修淨業者。尤當以專念四字佛。為持誦之",
    "X22n0401_001:0156a19": "正軌矣。",
    "X22n0401_001:0156a20": "修淨業者有三事。一曰念佛。二曰持戒。三曰修福。念",
    "X22n0401_001:0156a21": "佛為正行。持戒修福為助行。所謂依解起行者此也。",
    "X22n0401_001:0156a22": "念佛之法。復有三科。一曰平居定課。二曰平居散課。",
    "X22n0401_001:0156a23": "三曰刻期閉關專念現證三昧。專念之法。別見後文。",
    "X22n0401_001:0156a24": "定散二課。乃淨業之正軌。故先出其說以為初學告。",
    "X22n0401_001:0156b01": "荒陋之區。尚不知念佛為何事。不嫌覶縷也。",
    "X22n0401_001:0156b02": "念佛定課。當先於淨室。供西方三聖金像。或畫像一",
    "X22n0401_001:0156b03": "軸。像必東向。行人禮拜必西向。乃稱如儀。每日課時。",
    "X22n0401_001:0156b04": "先盥漱焚香。然後合掌向西。至心膜拜頂禮。禮拜已。",
    "X22n0401_001:0156b05": "誦曰。",
    "X22n0401_001:0156b06": "南無本師釋迦牟尼佛。次曰。",
    "X22n0401_001:0156b07": "南無十方三世諸佛。次曰。",
    "X22n0401_001:0156b08": "南無西方極樂世界接引導師阿彌陀佛。次曰。",
    "X22n0401_001:0156b09": "南無觀世音菩薩。次曰。",
    "X22n0401_001:0156b10": "南無大勢至菩薩。次曰。",
    "X22n0401_001:0156b11": "南無清淨大海眾菩薩。禮誦已。然後誦雲栖大師袾",
    "X22n0401_001:0156b12": "宏西方願文一徧。或誦大慈菩薩迴向發願偈一徧。",
    "X22n0401_001:0156b13": "皆可。文與偈雖繁簡不同。而厥義無別。以兩文皆以",
    "X22n0401_001:0156b14": "迴向往生為主。且能總括菩薩四弘誓願無遺也。迴",
    "X22n0401_001:0156b15": "向已。然後退坐向西。至心稱念",
    "X22n0401_001:0156b16": "阿彌陀佛。或千聲。或數千聲。多至萬聲不等。念已。復",
    "X22n0401_001:0156b17": "禮拜而退。是為定課之儀軌。清淨大海眾菩薩以上",
    "X22n0401_001:0156b18": "為序課。稱念阿彌陀佛為正課也。每日定課。時之早",
    "X22n0401_001:0156b19": "晚。及念佛之多少。皆在行人自量其時其力為準。無",
    "X22n0401_001:0156b20": "定程也。如行役於外。不能供像禮拜者。當向西合掌",
    "X22n0401_001:0156b21": "立禮。惟念阿彌陀佛。而誦偈迴向。亦不可缺。所謂散",
    "X22n0401_001:0156b22": "課者。每日定課外。無論何時何地。但值無事及不對",
    "X22n0401_001:0156b23": "客時。無論行住坐臥。皆當稱念阿彌陀佛。或默持。或",
    "X22n0401_001:0156b24": "出聲持。或金剛持。皆無不可。但不必持珠記數耳。金",
    "X22n0401_001:0156c01": "剛持者。惟脣齒微動。字字分明。而未嘗出聲。是也。以",
    "X22n0401_001:0156c02": "上定課儀軌。古法亦繁簡不同。惟此折衷允當。可為",
    "X22n0401_001:0156c03": "定法。然此乃為在家二眾言之。若出家二眾。每日當",
    "X22n0401_001:0156c04": "三時上殿。禮拜持誦。或直法廬山分六時禮念。乃天",
    "X22n0401_001:0156c05": "下叢林久廢不講。或轉藉門庭施設。自文其謬。俾先",
    "X22n0401_001:0156c06": "佛之良法美意湮沒無傳。深可悼痛。今惟懷柔紅蠡",
    "X22n0401_001:0156c07": "山修持嚴密。故不三二年。輒有正念往生之人。可敬",
    "X22n0401_001:0156c08": "也。散念之法。則無論在家出家。皆當如法修習。乃可",
    "X22n0401_001:0156c09": "漸收一心之效。如不能念茲在茲。往生實未敢必。行",
    "X22n0401_001:0156c10": "人宜自省也。至十念往生之法。雖出本經。而據余所",
    "X22n0401_001:0156c11": "見諸淨業家。或修習頗勤。年當遲暮。反退初心。或臨",
    "X22n0401_001:0156c12": "命終時。神明昏憒。徑失正念者。時時有之。若惟修十",
    "X22n0401_001:0156c13": "念輒能往生者。實未嘗親見。蓋末法眾生業習日厚。",
    "X22n0401_001:0156c14": "又非三千年前之善根可比。既未親見。即不敢依文",
    "X22n0401_001:0156c15": "證實。以自誤誤人。通識之士。尚其鑒諸。雲栖西方願",
    "X22n0401_001:0156c16": "文曰。稽首西方安樂國。接引眾生大導師。我今發願",
    "X22n0401_001:0156c17": "願往生。惟願慈悲哀攝受。弟子某甲。普為四恩三有",
    "X22n0401_001:0156c18": "法界眾生。上求諸佛一乘無上菩提道故。專心持念",
    "X22n0401_001:0156c19": "阿彌陀佛萬德洪名。期生淨土。又以業重福輕。障深",
    "X22n0401_001:0156c20": "慧淺。染心易熾。淨德難成。今於佛前。翹勤五體。披瀝",
    "X22n0401_001:0156c21": "一心。投誠懺悔。我及眾生。曠劫至今。迷本淨心。縱貪",
    "X22n0401_001:0156c22": "瞋癡。染穢三業。無量無邊所作罪垢。無量無邊所結",
    "X22n0401_001:0156c23": "冤業。願悉消滅。敢從今日。立深誓願。遠離惡法。誓不",
    "X22n0401_001:0156c24": "更造。勤修聖道。誓不退墮。誓成正覺。誓度眾生。阿彌",
    "X22n0401_001:0157a01": "陀佛以慈悲願力。當證知我。當哀憫我。當加被我。願",
    "X22n0401_001:0157a02": "禪觀之中。夢寐之際。得見阿彌陀佛金色之身。得歷",
    "X22n0401_001:0157a03": "阿彌陀佛寶嚴之土。得蒙阿彌陀佛甘露灌頂。光明",
    "X22n0401_001:0157a04": "照身。手摩我頭。衣覆我體。使我宿障自除。善根增長。",
    "X22n0401_001:0157a05": "疾空煩惱。頓破無明。圓覺妙心。廓然開悟。寂光真境。",
    "X22n0401_001:0157a06": "常得現前。至於臨命終時。預知時至。身無一切病苦",
    "X22n0401_001:0157a07": "戹難。心無一切貪戀迷惑。諸根悅豫。正念分明。舍報",
    "X22n0401_001:0157a08": "安詳。如入禪定。阿彌陀佛與觀音勢至。諸聖賢眾。放",
    "X22n0401_001:0157a09": "光接引。垂手提攜。樓閣幢幡。異香天樂。西方聖境。昭",
    "X22n0401_001:0157a10": "示目前。令諸眾生見者聞者。歡喜感歎。發菩提心。我",
    "X22n0401_001:0157a11": "於爾時。乘金剛臺。隨從佛後。如彈指頃。生極樂國七",
    "X22n0401_001:0157a12": "寶池內。勝蓮華中。華開見佛。見諸菩薩。聞妙法音。獲",
    "X22n0401_001:0157a13": "無生忍。於須臾間。承事諸佛。親蒙授記。得授記已。三",
    "X22n0401_001:0157a14": "身四智五眼六通。無量百千陀羅尼門。一切功德。皆",
    "X22n0401_001:0157a15": "悉成就。然後不違安養。回入娑婆。分身無數。徧十方",
    "X22n0401_001:0157a16": "剎。以不可思議自在神力。種種方便。度脫眾生。咸令",
    "X22n0401_001:0157a17": "離染。還得淨心。同生西方。入不退地。如是大願。世界",
    "X22n0401_001:0157a18": "無盡。眾生無盡。業及煩惱一切無盡。我願無盡。願今",
    "X22n0401_001:0157a19": "禮佛發願修持功德。回施有情。四恩總報。三有齊資。",
    "X22n0401_001:0157a20": "法界眾生。同圓種智。大慈迴向發願偈曰。十方三世",
    "X22n0401_001:0157a21": "佛。阿彌陀第一。九品度眾生。威德無窮極。我今大皈",
    "X22n0401_001:0157a22": "依。懺悔三業罪。凡有諸福善。至心用迴向。願同念佛",
    "X22n0401_001:0157a23": "人。感應隨時現。臨終西方境。分明在目前。見聞皆精",
    "X22n0401_001:0157a24": "進。共生極樂國。見佛了生死。如佛度一切。",
    "X22n0401_001:0157b01": "觀無量壽佛經曰。修淨業者。當生西方極樂國土。欲",
    "X22n0401_001:0157b02": "生彼國者。當修三福。一者孝養父母。奉事師長。慈心",
    "X22n0401_001:0157b03": "不殺。修十善業。二者受持三歸。具足眾戒。不犯威儀。",
    "X22n0401_001:0157b04": "三者發菩提心。深信因果。讀誦大乘。勸進行者。如此",
    "X22n0401_001:0157b05": "三事。名為淨業。佛告韋提希。汝今知否。此三種業。乃",
    "X22n0401_001:0157b06": "是過去未來現在三世諸佛淨業正因。今按先佛所",
    "X22n0401_001:0157b07": "示淨土因地諸善業。莫詳於此。足以補本經所缺。學",
    "X22n0401_001:0157b08": "者當知五濁惡世之五痛五燒諸苦。非力持此三淨",
    "X22n0401_001:0157b09": "業者。決不能免。念佛以治內心。積善以勵外行。然後",
    "X22n0401_001:0157b10": "得為淨宗中人。然後得以往生淨土。舍此不為。雖念",
    "X22n0401_001:0157b11": "佛精勤。適與大乘菩提相反。其所證可知。此三淨業。",
    "X22n0401_001:0157b12": "乃先佛實事。求是之誨。不可忽也。第一科不言忠以",
    "X22n0401_001:0157b13": "事君者。蓋為出家二眾言之。若在家士大夫。身為臣",
    "X22n0401_001:0157b14": "子。自當視孝養奉事之例以起行。不待煩言也。慈心",
    "X22n0401_001:0157b15": "不殺。謂不殺眾生也。若枉殺人。更不待論矣。十善者。",
    "X22n0401_001:0157b16": "一身三業。殺盜淫也。二口四業。妄言綺語惡口兩舌",
    "X22n0401_001:0157b17": "也。三意三業。貪瞋癡也。十事竝行。謂之十惡業。十事",
    "X22n0401_001:0157b18": "皆不行。謂之十止善。但不為惡。亦得謂之善也。止善",
    "X22n0401_001:0157b19": "之外。復能力反十惡。增修善行。然後謂之十善業。反",
    "X22n0401_001:0157b20": "惡修善者。如不殺之外。復能贖放生命。慎恤刑罰。不",
    "X22n0401_001:0157b21": "肯妄坐一人。乃為不殺之善業。不盜之外。復能賑濟",
    "X22n0401_001:0157b22": "窮困。乃為不盜之善業。不淫之外。復能保全貞節。乃",
    "X22n0401_001:0157b23": "為不淫之善業。不妄言之外。復能以至誠惻怛之說。",
    "X22n0401_001:0157b24": "教人改過遷善。及解惑學道。乃為不妄言之善業。不",
    "X22n0401_001:0157c01": "綺語之外。復能以縱橫博辯之說。教人改過遷善。及",
    "X22n0401_001:0157c02": "解惑學道。乃為不綺語之善業。不惡口之外。復能以",
    "X22n0401_001:0157c03": "準情酌理之說。教人改過遷善。及解惑學道。乃為不",
    "X22n0401_001:0157c04": "惡口之善業。不兩舌之外。復能以懷忠抱信之說。教",
    "X22n0401_001:0157c05": "人改過遷善。及解惑學道。乃為不兩舌之善業。不貪",
    "X22n0401_001:0157c06": "之外。復能親親仁民。由近及遠。布施不倦。或推賢讓",
    "X22n0401_001:0157c07": "能。以人事君。不肯苟據祿位。乃為不貪之善業。不瞋",
    "X22n0401_001:0157c08": "之外。復能苦口婆心。解人仇讐。息人訟獄。乃為不瞋",
    "X22n0401_001:0157c09": "之善業。不癡之外。復能正誼明道。以德慧術智。維持",
    "X22n0401_001:0157c10": "國家天下之政教。及一切傾危變亂。乃為不癡之善",
    "X22n0401_001:0157c11": "業。則十善之全也。十善之義。一反一正一止。有三重",
    "X22n0401_001:0157c12": "進退。姑以三界論之。至善極果。足以上生諸天。至惡",
    "X22n0401_001:0157c13": "極果。足以下淪阿鼻地獄。故先佛成規。惟以十善為",
    "X22n0401_001:0157c14": "天道正因。然充其分量。且先以定慧。實亦永證無上",
    "X22n0401_001:0157c15": "正覺之正因。故淨宗因地。亦必以此為福業之要領",
    "X22n0401_001:0157c16": "也。舊說十善業。不殺之外。惟曰放生。不盜之外。惟曰",
    "X22n0401_001:0157c17": "施食。不淫之外。惟曰梵行。不妄之外。惟曰誠實。不綺",
    "X22n0401_001:0157c18": "之外。惟曰質直。不兩舌之外。惟曰和諍。不惡口之外。",
    "X22n0401_001:0157c19": "惟曰常輭。不貪之外。惟曰不爭。不瞋之外。惟曰慈悲。",
    "X22n0401_001:0157c20": "不癡之外。惟曰因緣。蓋皆講師之說。故惟據出家者",
    "X22n0401_001:0157c21": "為言。不知先佛所建五戒十善。乃統出家在家之四",
    "X22n0401_001:0157c22": "眾悉歸陶鑄。決非出家二眾狃於一隅者。所宜獨擅。",
    "X22n0401_001:0157c23": "以止善不過自守。行善必歸化度眾生。乃合先佛立",
    "X22n0401_001:0157c24": "言之恉。今說不妄。惟曰誠實。說不綺。惟曰質直。云云。",
    "X22n0401_001:0158a01": "局於一隅。不知擴充。實未能盡其分量。今新說推本",
    "X22n0401_001:0158a02": "人界四眾之要務為言。所以擴十善未盡之義。孤陋",
    "X22n0401_001:0158a03": "之說。不足論已。三歸。謂歸依佛法僧三寶也。眾戒。謂",
    "X22n0401_001:0158a04": "在家五戒。出修沙彌十戒。比丘僧二百五十戒。比丘",
    "X22n0401_001:0158a05": "尼三百五十戒。及菩薩十重四十八輕諸戒也。不犯",
    "X22n0401_001:0158a06": "威儀。謂行止坐臥諸威儀。皆不得少背戒律也。發菩",
    "X22n0401_001:0158a07": "提心。謂發菩提四弘誓願也。四弘誓願者。一曰眾生",
    "X22n0401_001:0158a08": "無邊誓願度。二曰煩惱無盡誓願斷。三曰法門無量",
    "X22n0401_001:0158a09": "誓願學。四曰佛道無上誓願成。此四弘願。乃大乘十",
    "X22n0401_001:0158a10": "地菩薩之正因。亦即十方無量諸佛上證極果之正",
    "X22n0401_001:0158a11": "因。願雖有四。尤以度生為第一義。必發此願。乃為大",
    "X22n0401_001:0158a12": "乘。不發此願。即為中小二乘。所證之果。雖亦超然生",
    "X22n0401_001:0158a13": "死之外。而永無成佛之期。適為諸佛所不取。必回小",
    "X22n0401_001:0158a14": "向大。然後直趣菩提。每進益上。此大小諸乘。及成佛",
    "X22n0401_001:0158a15": "不成佛之分也。修淨業者。當專效阿彌陀佛。以發願",
    "X22n0401_001:0158a16": "度生為主。其不知發願者。既獲往生。亦必回小向大。",
    "X22n0401_001:0158a17": "與他方世界之中小二乘終局偏小者不同。故本經",
    "X22n0401_001:0158a18": "三品往生。莫不曰發無上菩提之心也。深信因果者。",
    "X22n0401_001:0158a19": "因以種言。果以實言。如農圃之樹藝。必先下種。然後",
    "X22n0401_001:0158a20": "成實。世無無種之實。亦無無實之種。此二字乃世出",
    "X22n0401_001:0158a21": "世間十界四土萬理萬事之總名。而流俗失考。惟以",
    "X22n0401_001:0158a22": "善惡感應當之。謬矣。蓋善惡感應。雖亦在因果之中。",
    "X22n0401_001:0158a23": "而非因果名實之正義。如惟以善惡感應為因果。是",
    "X22n0401_001:0158a24": "猶執一木一石以為山。執一指一節以為人。山與人",
    "X22n0401_001:0158b01": "必不肯應也。讀誦大乘者。大乘諸教典。乃化度眾生",
    "X22n0401_001:0158b02": "進趨極果之正因。非小乘獨善之學可比。故修淨業",
    "X22n0401_001:0158b03": "者。必以通解大乘為至道淵源也。勸進行者者。生死",
    "X22n0401_001:0158b04": "之故。解脫之方。非世諦眾生所能遽解。必藉師友之",
    "X22n0401_001:0158b05": "勸導乃能證入。此尤度生之要義。故又以勸進為淨",
    "X22n0401_001:0158b06": "業之終也。以上三福。乃念佛之助行。亦萬善之綱宗。",
    "X22n0401_001:0158b07": "於世出世間諸善業。無所不統。故先佛亦以此為淨",
    "X22n0401_001:0158b08": "業之正因。然非至心念佛迴向往生。則此三福轉以",
    "X22n0401_001:0158b09": "前無鄉導。適僅成人天之果。此又助行之實義。治此",
    "X22n0401_001:0158b10": "經者。不可不察也。",
    "X22n0401_001:0158b11": "淨土之學有六要。六要皆通。則朗然大覺。與佛同儔。",
    "X22n0401_001:0158b12": "所圓證者。更在禪教諸家之上。六要皆不通。則仍困",
    "X22n0401_001:0158b13": "輪回。不出生死。何所底止。雖諸佛亦不能預知矣。六",
    "X22n0401_001:0158b14": "要柰何。若戒若定若慧。是為出世三德。修淨業者。依",
    "X22n0401_001:0158b15": "此三德各各權實。是也。昔淨宗諸大師雖未嘗推闡",
    "X22n0401_001:0158b16": "及此。而若理若事。皆具見先佛遺教。如日月經天。江",
    "X22n0401_001:0158b17": "河行地。不容陽為不知。以自誤誤人也。權戒者。惟持",
    "X22n0401_001:0158b18": "具戒。不能進修三福也。實戒者。既持具戒。復進修三",
    "X22n0401_001:0158b19": "福。如觀經所陳也。權定者。惟能終身念佛。未證一心",
    "X22n0401_001:0158b20": "不亂也。寶定者。閉關專念。現證一心不亂。內則伏除",
    "X22n0401_001:0158b21": "見思二惑。外則面見阿彌陀佛依正莊嚴。及十方諸",
    "X22n0401_001:0158b22": "佛也。權慧者。深通淨宗信解行證諸說。不為世諦所",
    "X22n0401_001:0158b23": "搖奪也。實慧者。閉關專念。已證一心不亂。已獲實定。",
    "X22n0401_001:0158b24": "復精進專念不已。更見真如本性。徑發一切智慧。如",
    "X22n0401_001:0158c01": "文殊般若諸經所陳也。修淨業者。果能始於權戒。終",
    "X22n0401_001:0158c02": "於實慧。然後得收淨業之全功。往生淨土。必超登上",
    "X22n0401_001:0158c03": "品。如有權無實。如本經所陳。雖亦庶幾往生。設為宿",
    "X22n0401_001:0158c04": "業所縛。仍不免捍格之虞。此本經未盡之蘊。所以必",
    "X22n0401_001:0158c05": "待彌綸也。",
    "X22n0401_001:0158c06": "權戒實戒之義。如上章所陳是也。權定之義。惟依定",
    "X22n0401_001:0158c07": "散二課終身念佛。孳孳不倦。但不為內惑所纏。外緣",
    "X22n0401_001:0158c08": "所撓。亦得往生淨土。如木經所謂至心願生彼國。一",
    "X22n0401_001:0158c09": "向專念阿彌陀佛。是也。本經所謂專念。謂惟念佛號。",
    "X22n0401_001:0158c10": "不雜餘業。非閉關專念。現證三昧之義也。淨土之學。",
    "X22n0401_001:0158c11": "亦精亦博。備見一切教典。先佛所示實定實慧諸義。",
    "X22n0401_001:0158c12": "已詳別經。故本經無述焉。然學者如不解現證三昧",
    "X22n0401_001:0158c13": "之說。則實定實慧。遂無進趨之緣。雖念佛終身。而心",
    "X22n0401_001:0158c14": "業猶在。心業既在。雖獲往生。終非淨宗之究竟。故本",
    "X22n0401_001:0158c15": "經所示。惟得謂之權定也。近有講師古崑。未達先佛",
    "X22n0401_001:0158c16": "淨宗權實二義。及閉關專念現證三昧之法。惟以終",
    "X22n0401_001:0158c17": "身念佛不倦為宗。著念佛要訣一篇。其目曰。第一不",
    "X22n0401_001:0158c18": "貪靜境。第二不參是誰。第三不除妄想。第四不求一",
    "X22n0401_001:0158c19": "心。其意以為終身念佛。亦得姑名一心不亂。亦可徑",
    "X22n0401_001:0158c20": "遂往生。如因妄想難除。一心難證。反失進修之路。則",
    "X22n0401_001:0158c21": "自誤尤甚。其說蓋專為畏難苟安之徒痛下砭鍼。誠",
    "X22n0401_001:0158c22": "可廣度含靈。為本經之一助。然主持太過。流弊亦多。",
    "X22n0401_001:0158c23": "何也。一適阻上智進修之地。二適開中下退惰之緣。",
    "X22n0401_001:0158c24": "三上違古經。四下負今驗。五未達淨宗之大全。轉為",
    "X22n0401_001:0159a01": "禪教兩宗所深鄙。乘除功過。終非第一了義也。以余",
    "X22n0401_001:0159a02": "所見淨業諸君子。有初志甚勤。垂老退墮者。有信願",
    "X22n0401_001:0159a03": "頗真。忽自尋煩惱。致死非命者。有素行念佛。無不通",
    "X22n0401_001:0159a04": "曉。及臨命終時。反失正念。不得往生者。有既名念佛。",
    "X22n0401_001:0159a05": "復以意見參禪。空腹高心。致失心病狂者。紛紛籍籍。",
    "X22n0401_001:0159a06": "無事生事。反置先佛遺教於不問。大率皆以身纏宿",
    "X22n0401_001:0159a07": "業。復昧真修。故轉貽流俗之笑柄。此了義之說。所以",
    "X22n0401_001:0159a08": "不可不講也。參究念佛。本後世偽妄之說。非先佛遺",
    "X22n0401_001:0159a09": "教所有。崑師所論四事。惟此一端。至精至確。然亦先",
    "X22n0401_001:0159a10": "哲所已言。不為創獲。若不貪靜境。乃更為躁妄人力",
    "X22n0401_001:0159a11": "樹赤幟。尤不可訓。念佛者。下學上達之至道。必先却",
    "X22n0401_001:0159a12": "外境。乃能漸靜心境。果靜外境。心境之能靜不靜。尚",
    "X22n0401_001:0159a13": "不敢知。今乃先以靜境為禁。是必一傳眾咻。轉能學",
    "X22n0401_001:0159a14": "道矣。亦異聞也。實定之義。如小彌陀經所陳是也。其",
    "X22n0401_001:0159a15": "文曰。若有善男子善女人。聞說阿彌陀佛。執持名號。",
    "X22n0401_001:0159a16": "若一日。若二日。若三日。若四日。若五日。若六日。若七",
    "X22n0401_001:0159a17": "日。一心不亂。其人臨命終時。阿彌陀佛與諸聖眾現",
    "X22n0401_001:0159a18": "在其前。是人終時。心不顛倒。即得往生阿彌陀佛極",
    "X22n0401_001:0159a19": "樂國土。舍利弗。我見是利。故說此言。若有眾生聞是",
    "X22n0401_001:0159a20": "說者。應當發願生彼國土。先佛所示實定之義如此。",
    "X22n0401_001:0159a21": "淨宗正因。第一在發願往生。第二即在念佛至一心",
    "X22n0401_001:0159a22": "不亂。果能念佛至一心不亂。然後謂之實定。臨命終",
    "X22n0401_001:0159a23": "時。即任運往生。必無退失正念之慮。必一心不亂。然",
    "X22n0401_001:0159a24": "後謂之念佛三昧。三昧者。正定也。正定者。實定也。此",
    "X22n0401_001:0159b01": "本經所缺之義。必當補以此文者。然歷代講師釋此",
    "X22n0401_001:0159b02": "文者。靡不疏舛。雖博如雲栖之疏鈔。精如靈峰之要",
    "X22n0401_001:0159b03": "解。亦顯與經義背馳。有不可不亟正者。原經文之義。",
    "X22n0401_001:0159b04": "本謂念佛之人。如能專心念至一日一心不亂。或遠",
    "X22n0401_001:0159b05": "至七日一心不亂。其人至臨命終時。佛即與聖眾現",
    "X22n0401_001:0159b06": "前接引。其人自能心不顛倒。任運往生。所謂一日至",
    "X22n0401_001:0159b07": "七日。乃指一心不亂在定之期。非謂念佛一日至七",
    "X22n0401_001:0159b08": "日。即能得一心不亂也。一心不亂之期。多則七日。少",
    "X22n0401_001:0159b09": "則一日。皆名念佛三昧。久暫雖異。一心則同。果能一",
    "X22n0401_001:0159b10": "日不亂。即不難七日不亂。故無事區別也。修淨業者。",
    "X22n0401_001:0159b11": "當知一心不亂。即為念佛三昧。而念佛三昧。決無七",
    "X22n0401_001:0159b12": "日即證之理。學者果能先具信願。力求三昧。當閉關",
    "X22n0401_001:0159b13": "專念。必念至一心不亂。然後得為現證三昧。一心不",
    "X22n0401_001:0159b14": "亂。是為實定。實定之期。不妨七日。亦不妨多日。而至",
    "X22n0401_001:0159b15": "少亦必須一日。若念至一心不亂之期。則各視其人",
    "X22n0401_001:0159b16": "業力之厚薄。宿根之深淺。果能數月即證一心。已屬",
    "X22n0401_001:0159b17": "上根。若猶未能。則百日千日。皆不可定。無論七日決",
    "X22n0401_001:0159b18": "無遽證之理。即百日亦斷不敢必。超脫生死之大事。",
    "X22n0401_001:0159b19": "一心不亂之實定。不可誤信講師謬解。以七日之輕",
    "X22n0401_001:0159b20": "心掉之。及求而不得。復不知謬解之失。反腹誹先佛",
    "X22n0401_001:0159b21": "之遺文本無實效。則一誤再誤。其妄彌甚矣。規通經",
    "X22n0401_001:0159b22": "文。亦無謬巧。惟自若一日起。至一心不亂止。通為一",
    "X22n0401_001:0159b23": "句讀之。則其義自明。無多博辯也。若者。或也。謂或一",
    "X22n0401_001:0159b24": "日一心不亂。或七日一心不亂也。即解作如字。其義",
    "X22n0401_001:0159c01": "亦通。唐譯本則直作或字。尤無迂曲。總之一日七日。",
    "X22n0401_001:0159c02": "皆指一心不亂而言。非指念佛之期而言也。如以一",
    "X22n0401_001:0159c03": "七日為念佛之期。是先佛直謂眾生念佛七日。或少",
    "X22n0401_001:0159c04": "至一日。即可徑證三昧矣。自先佛垂教。至今幾三千",
    "X22n0401_001:0159c05": "年。既無其事。則亦無其理。并經文亦不作此解可知。",
    "X22n0401_001:0159c06": "學者勿為舊說所惑可已。權慧之義。如上章所陳深",
    "X22n0401_001:0159c07": "通淨宗是也。欲通淨宗之大全。必先備繹淨宗教典。",
    "X22n0401_001:0159c08": "且加以親師取友。自然義理通明。不致為流俗所惑。",
    "X22n0401_001:0159c09": "其悍然不顧。力趨三途者。大抵皆以不能讀書。不求",
    "X22n0401_001:0159c10": "甚解。乃終歸自欺耳。業力所在。雖出世聖人亦不能",
    "X22n0401_001:0159c11": "強度。無足辯也。實慧之義。謂內見真如。外見諸佛也。",
    "X22n0401_001:0159c12": "其說繁賾。故別見後章云。此六要之義。淨業大用之",
    "X22n0401_001:0159c13": "全也。",
    "X22n0401_001:0159c14": "衷論五",
    "X22n0401_001:0159c15": "光緒七年春。余參省一大師於揚州淨慧寺。次年春。",
    "X22n0401_001:0159c16": "輙依所聞於大師者。閉關專念。三期乃已。雖頗有所",
    "X22n0401_001:0159c17": "證。莫敢自是也。及大師示寂於丹徒竹林寺。余遠求",
    "X22n0401_001:0159c18": "事狀。敬為之傳。且著澍庵大師傳附焉。於是念佛三",
    "X22n0401_001:0159c19": "昧實定實慧之效。靡所不具。而余皆得竊聞之。亦末",
    "X22n0401_001:0159c20": "法中一大事因緣已。今復上援古經。下徵今驗。述現",
    "X22n0401_001:0159c21": "證念佛三昧論一篇。以補本經所缺。蓋上溯初參省",
    "X22n0401_001:0159c22": "師時。已二十餘年矣。夫解脫生死。為法界第一事。現",
    "X22n0401_001:0159c23": "證念佛三昧。為解脫第一法。本經所未具。則般舟諸",
    "X22n0401_001:0159c24": "經恢於昔。古經所未顯。則省澍兩師襮於今。此皆先",
    "X22n0401_001:0160a01": "佛哀憫眾生。現是神變。而淨宗之全體大用乃益以",
    "X22n0401_001:0160a02": "彰。烏呼。豈偶然哉。",
    "X22n0401_001:0160a03": "般舟三昧經曰。若沙門白衣所。聞西方阿彌陀佛剎。",
    "X22n0401_001:0160a04": "常念彼方佛。不得缺戒。一心念。若一日晝夜。若七日",
    "X22n0401_001:0160a05": "七夜。過七日已。見阿彌陀佛。覺不見。夢見之。如夢中",
    "X22n0401_001:0160a06": "所見。不知晝夜。不知內外。不在冥故不見。不蔽礙故",
    "X22n0401_001:0160a07": "不見。菩薩心作是念時。諸佛國境界名大山。須彌山。",
    "X22n0401_001:0160a08": "其有幽冥之處。悉為開闢。目亦不蔽。心亦不礙。是菩",
    "X22n0401_001:0160a09": "薩摩訶薩。不持天眼徹視。不持天耳徹聽。不持神足",
    "X22n0401_001:0160a10": "到於佛剎。不是生彼剎乃見。便於是間坐見阿彌陀",
    "X22n0401_001:0160a11": "佛。聞所說經悉受得。從三昧中。能具足為人說之。此。",
    "X22n0401_001:0160a12": "古經之一也。文殊般若經曰。欲入一行三昧。應處空",
    "X22n0401_001:0160a13": "間。舍諸亂意。不取相貌。繫心一佛。專稱名字。隨彼方",
    "X22n0401_001:0160a14": "所。端身正向。能於一佛念念相續。即是念中。能見過",
    "X22n0401_001:0160a15": "去未來現在諸佛。念一佛功德。與念無量佛無二。阿",
    "X22n0401_001:0160a16": "難聞法。猶住量數。若得一行三昧。諸經法門。一一分",
    "X22n0401_001:0160a17": "別。皆悉了知。晝夜宣說。智慧辯才。終不斷絕。阿難多",
    "X22n0401_001:0160a18": "聞辯才。百千等分不及一。此古經之二也。大般若經",
    "X22n0401_001:0160a19": "曰。佛告曼殊室利。菩薩能正修一相莊嚴三昧。疾證",
    "X22n0401_001:0160a20": "菩提。應離喧雜。不思眾生相。專念一如來。審取名字。",
    "X22n0401_001:0160a21": "善想容儀。即得普觀三世諸佛。即得諸佛一切智慧。",
    "X22n0401_001:0160a22": "此古經之三也。大佛頂首楞嚴經曰。大勢至法王子",
    "X22n0401_001:0160a23": "白佛言。超日月光佛教我念佛三昧。譬如有人。一專",
    "X22n0401_001:0160a24": "為憶。一人專忘。如是二人。若逢不逢。或見非見。二人",
    "X22n0401_001:0160b01": "相憶。二憶念深。如是乃至從生至生。同於形影。不相",
    "X22n0401_001:0160b02": "乖異。十方如來憐念眾生。如母憶子。若子逃逝。雖憶",
    "X22n0401_001:0160b03": "何為。子若憶母如母憶時。母子歷生。不相違遠。若眾",
    "X22n0401_001:0160b04": "生心。憶佛念佛。現前當來。必定見佛。去佛不遠。不假",
    "X22n0401_001:0160b05": "方便。自得心開。如染香人。身有香氣。此則名曰香光",
    "X22n0401_001:0160b06": "莊嚴。我本因地。以念佛心入無生忍。今於此界攝念",
    "X22n0401_001:0160b07": "佛人。歸於淨土。佛問圓通。我無選擇。都攝六根。淨念",
    "X22n0401_001:0160b08": "相繼。得三摩地。斯為第一。此古經之四也。華嚴經兜",
    "X22n0401_001:0160b09": "率偈讚品曰。以佛為境界。專念而不舍。此人得見佛。",
    "X22n0401_001:0160b10": "其數與心等。又佛不思議法品。如來十種佛事。謂若",
    "X22n0401_001:0160b11": "有眾生專心憶念。則得現前。心不調順。則為說法等。",
    "X22n0401_001:0160b12": "此古經之五也。大集經曰。若人專念一方佛。或行或",
    "X22n0401_001:0160b13": "坐。至七七日。現身見佛。即得往生。此古經之六也。法",
    "X22n0401_001:0160b14": "華三昧觀經曰。眾生一稱南無佛者。皆作佛。惟一大",
    "X22n0401_001:0160b15": "乘無二三。一切法。一相一門。所謂無生無滅。畢竟空",
    "X22n0401_001:0160b16": "相。習如是觀。五欲自斷。五蓋自除。五根增長。即得禪",
    "X22n0401_001:0160b17": "定。此古經之七也。以上皆先佛所示念佛三昧起教",
    "X22n0401_001:0160b18": "經文。或專主阿彌陀佛言。或不專主阿彌陀佛言。或",
    "X22n0401_001:0160b19": "正或變。厥義益完。而數千百年來推闡無人。幾成絕",
    "X22n0401_001:0160b20": "學。今所見依解起行徑證三昧者。惟省一及澍庵兩",
    "X22n0401_001:0160b21": "大師而已。先佛之良法美意。昭晰如此。而眾生皆見",
    "X22n0401_001:0160b22": "如未見。廢棄如遺。惑亦甚矣。般舟經所陳。專以定言。",
    "X22n0401_001:0160b23": "即上文所謂實定也。文殊般若及大般若經所陳。專",
    "X22n0401_001:0160b24": "以慧言。即上文所謂實慧也。凡證念佛三昧者。必先",
    "X22n0401_001:0160c01": "定後慧。未有獲慧而不獲定者。如學者已證實定。復",
    "X22n0401_001:0160c02": "閉關專念不已。乃能由定以發慧。此定慧自然之次",
    "X22n0401_001:0160c03": "第也。學者如志求發慧。必發願上請。乃獲現證。如知",
    "X22n0401_001:0160c04": "修而不知蘄請。亦未必現證。蓋念佛三昧。尤以發願",
    "X22n0401_001:0160c05": "蘄請為主。不可忽也。七經之外。更有開示念佛三昧",
    "X22n0401_001:0160c06": "諸文。如小彌陀經。唐譯小彌陀經。坐禪三昧經。大集",
    "X22n0401_001:0160c07": "賢護經。鼓音聲王等經。亦無不發揮切摯。要皆不出",
    "X22n0401_001:0160c08": "定慧二義。無出七經外者。而小彌陀經。已備見上文。",
    "X22n0401_001:0160c09": "故不復具述云。",
    "X22n0401_001:0160c10": "眾生心念有三。一曰善念。二曰惡念。三曰雜念。而總",
    "X22n0401_001:0160c11": "名妄念。所謂見思惑者。此三念也。所謂生滅心者。此",
    "X22n0401_001:0160c12": "三念也。所謂六根六塵者。此三念也。所謂業障。及輪",
    "X22n0401_001:0160c13": "迴根本者。此三念也。下根眾生。多蓄惡念。中根眾生。",
    "X22n0401_001:0160c14": "多蓄雜念。上根眾生。多蓄善念。而亦不免惡雜諸念。",
    "X22n0401_001:0160c15": "若下根眾生。或終身未嘗有一念之善。或且以惡雜",
    "X22n0401_001:0160c16": "諸念為義所當有之正念。千差萬別。不可勝窮也。眾",
    "X22n0401_001:0160c17": "生蓄念純善者。萬中無一。且不知出世之勝因。真如",
    "X22n0401_001:0160c18": "之至善。縱有微善。終為惡雜所擾。仍歸生滅。故與惡",
    "X22n0401_001:0160c19": "雜二事。同名妄念也。又真如實際。必以此心自能作",
    "X22n0401_001:0160c20": "主為根本。禪宗如是。淨宗亦如是。苟非如是。則定非",
    "X22n0401_001:0160c21": "實定。慧亦非實慧矣。修淨業者。方念佛時。心所憶念",
    "X22n0401_001:0160c22": "惟當在佛。如仍雜餘念。是名雖念佛。實非念佛。其心",
    "X22n0401_001:0160c23": "不專一。及不能自主可知。心既不能自主。遂致不能",
    "X22n0401_001:0160c24": "專一。則念佛之外。雖別涉善念。亦當與惡雜諸念同",
    "X22n0401_001:0161a01": "名妄念。乃自然之理。其過在念不專一。心不自主。非",
    "X22n0401_001:0161a02": "善之為過。仍此心之自為過焉而已。心當念佛。而心",
    "X22n0401_001:0161a03": "不在佛。即心當念善。而心不在善可知。即推之萬事",
    "X22n0401_001:0161a04": "萬物之得失。亦無不可知。此至道之微言。真如之實",
    "X22n0401_001:0161a05": "際。亦即誠偽之大防。而眾生下愚。幾索解人不得。其",
    "X22n0401_001:0161a06": "可哀矣。先佛之為教。專在祛除妄念。以為出世之資。",
    "X22n0401_001:0161a07": "及至善之本。故所示祛妄之法。不可勝計。而惟以念",
    "X22n0401_001:0161a08": "佛三昧為至精至卓。念佛三昧者。秉真念以祛妄念。",
    "X22n0401_001:0161a09": "妄念既盡。真念獨存。諸念既盡。惟阿彌陀佛一念獨",
    "X22n0401_001:0161a10": "存。然後乃成三昧。三昧者。華言正定。所謂一心不亂。",
    "X22n0401_001:0161a11": "所謂禪定。是也。既證三昧已。以云出世。則往生淨土。",
    "X22n0401_001:0161a12": "圓超上品。以云處世。則諸惡淨盡。至善日增。故念佛",
    "X22n0401_001:0161a13": "三昧。囊括一切三昧。實兼出世處世之大本大原。而",
    "X22n0401_001:0161a14": "下愚不察。亦可哀矣。已證三昧。乃契真如。已證三昧。",
    "X22n0401_001:0161a15": "乃止至善。已證三昧。乃能決定往生。解脫分段生死。",
    "X22n0401_001:0161a16": "已證三昧。乃能轉凡入聖。忽超世出世間。而下愚不",
    "X22n0401_001:0161a17": "察。轉以謗佛為古今通義。通儒不察。轉以謗佛為門",
    "X22n0401_001:0161a18": "戶標準。禪宗亦不察。轉以念佛為依附影響。且藐視",
    "X22n0401_001:0161a19": "諸佛第一三昧。以自是其虗誑之愚。亦可哀矣。",
    "X22n0401_001:0161a20": "念佛三昧有二等。第一曰根本三昧。第二曰究竟三",
    "X22n0401_001:0161a21": "昧。學者閉關念佛。必念至一塵不染。萬緣俱寂。心中",
    "X22n0401_001:0161a22": "惟存四字佛號。雖強覓妄念。亦了不可得。然後得為",
    "X22n0401_001:0161a23": "一心不亂。既證一心不亂。然後謂之根本三昧。根本",
    "X22n0401_001:0161a24": "三昧。即上文所謂實定也。學者既證根本三昧。復進",
    "X22n0401_001:0161b01": "修不已。且嘗預發見性之願。然後圓覺妙心。廓然開",
    "X22n0401_001:0161b02": "悟。明自本心。見自本性。乃得謂之究竟三昧。究竟三",
    "X22n0401_001:0161b03": "昧。即上文所謂實慧也。既證根本三昧。則阿彌陀佛。",
    "X22n0401_001:0161b04": "十方諸佛。及極樂世界一切依正莊嚴。無不普現目",
    "X22n0401_001:0161b05": "前。一切宮室牆壁。山川林麓。皆不能障礙。極樂此界",
    "X22n0401_001:0161b06": "悉訴合為一。古經如般舟三昧。及華嚴諸典所陳。今",
    "X22n0401_001:0161b07": "驗如省一大師所證者。是也。既證究竟三昧。則面見",
    "X22n0401_001:0161b08": "彌陀。親聞說法。諸經法門。靡不通解。智慧辯才。終不",
    "X22n0401_001:0161b09": "斷絕。即得諸佛一切智慧。古經如文殊般若。及大般",
    "X22n0401_001:0161b10": "若諸典所陳。今驗如澍庵大師所證者。是也。夫念佛",
    "X22n0401_001:0161b11": "之體用。內在祛除偽妄。外在決定往生。今已證實定。",
    "X22n0401_001:0161b12": "則妄心淨盡。已操臨終往生之符。根基已建。有進無",
    "X22n0401_001:0161b13": "退。是為三昧之要領。念佛之禎祥。故以第一三昧為",
    "X22n0401_001:0161b14": "根本三昧也。既證實定。復進修不已。則由定發慧。乃",
    "X22n0401_001:0161b15": "一切三昧自然之次第。既能見自本性。自然妙契真",
    "X22n0401_001:0161b16": "如。上同佛慧。是為三昧之止境。念佛之極功。故以第",
    "X22n0401_001:0161b17": "二三昧為究竟三昧也。然行人必開關禁語。專心修",
    "X22n0401_001:0161b18": "習。都攝六根。淨念相繼。乃得圓證根本三昧。已證根",
    "X22n0401_001:0161b19": "本三昧。復進修不已。乃得進證究竟三昧。如已證根",
    "X22n0401_001:0161b20": "本三昧。不復進修。亦必滯於半途。不能進證究竟。如",
    "X22n0401_001:0161b21": "省一大師。以未通教典向上之誨。既獲實定。輙不復",
    "X22n0401_001:0161b22": "進修。今稽其所證。殊無向上之效。惟澍庵大師。關期",
    "X22n0401_001:0161b23": "既長。且秉志堅勁。故兼獲定慧。竟證三昧之全。其所",
    "X22n0401_001:0161b24": "持誦。雖屬大悲陀羅尼。而證驗之功。與念佛無差別",
    "X22n0401_001:0161c01": "也。蓋諸佛之於眾生。雖慈悲無量。仍必待眾生之自",
    "X22n0401_001:0161c02": "修不懈。乃能彌進彌上。若修持之方有所未盡。諸佛",
    "X22n0401_001:0161c03": "亦不能強拽使前。此則學道自然之徵驗。不易之通",
    "X22n0401_001:0161c04": "途。非空談般若者。所能欺飾也。元明以來。淨宗諸大",
    "X22n0401_001:0161c05": "師。亦嘗上考古經。而不能下徵今驗。故於二等三昧",
    "X22n0401_001:0161c06": "之名實次第。皆無所發明。今余綜核古今。且據所親",
    "X22n0401_001:0161c07": "驗者。敬出此義。以餉真修實證之徒。此固先佛已陳",
    "X22n0401_001:0161c08": "之絕詣。省澍兩師既證之實功。非余一己私智所能",
    "X22n0401_001:0161c09": "創闢也。今流俗講師畏難苟安。頗以閉關念佛為諱。",
    "X22n0401_001:0161c10": "惟願優游持名。以冀徼幸往生。下愚無識。一唱百和。",
    "X22n0401_001:0161c11": "已習為故常。致現證三昧一宗。幾成絕學。此淨業之",
    "X22n0401_001:0161c12": "深憂也。然上根豪傑之士。決不致為流俗所惑。因悉",
    "X22n0401_001:0161c13": "白所知。別述新法。以為天下後世告。心慕至道者。諒",
    "X22n0401_001:0161c14": "必有以自處矣。",
    "X22n0401_001:0161c15": "閉關念佛。亦曰專念法門。般舟三昧及文殊般若諸",
    "X22n0401_001:0161c16": "經。所示詳矣。論者或以為本經獨無專念之法。是殊",
    "X22n0401_001:0161c17": "不然。本經第十六章所謂一向專念阿彌陀佛。即平",
    "X22n0401_001:0161c18": "日定散二課念佛之法。第十九章所謂眾生在此五",
    "X22n0401_001:0161c19": "濁惡世。精進一日一夜。及十日十夜。即閉關專念之",
    "X22n0401_001:0161c20": "法也。如非閉關專念。尚何精進。尚何十日十夜之有。",
    "X22n0401_001:0161c21": "忘庸不察。乃疑本經無專念之法。鹵莽甚矣。修淨業",
    "X22n0401_001:0161c22": "者。如惟依定散二課念佛。以冀徼幸往生。則專念之",
    "X22n0401_001:0161c23": "法。不足持贈。如有志向上。必欲真修實證二種三昧。",
    "X22n0401_001:0161c24": "具握往生見性之符。則閉關專念之法。固有不可不",
    "X22n0401_001:0162a01": "亟講者。近世雲栖大師。不知現證三昧。必待閉關專",
    "X22n0401_001:0162a02": "念。乃奏實效。復不知流俗閉關之無法。致滋謬妄。乃",
    "X22n0401_001:0162a03": "轉以閉關念佛為譏病。其理殊不可解。以中興淨土",
    "X22n0401_001:0162a04": "之宗師。而所見如此。使專念之訣幾無定論。現證三",
    "X22n0401_001:0162a05": "昧。幾成絕學。致淨土一宗。愈趨愈下。無足怪矣。專念",
    "X22n0401_001:0162a06": "之法。為說雖繁。實則行所無事而已。如不能行所無",
    "X22n0401_001:0162a07": "事。必且無事生事。尤非余之所敢知矣。所謂新法者。",
    "X22n0401_001:0162a08": "有五要。有五戒。五要者。一曰擇地。二曰擇人。三曰預",
    "X22n0401_001:0162a09": "約。曰曰刻期。五曰儀軌。五戒者。一曰禁語。二曰屏事。",
    "X22n0401_001:0162a10": "三曰持齋。四曰謝客。五曰防退。而無上綱要。不過一",
    "X22n0401_001:0162a11": "事。一事者。舍飲食便溺臥寐三事外。口惟誦佛。誦不",
    "X22n0401_001:0162a12": "得住。心惟憶佛。憶不得住。耳惟聽佛。聽不得住。飲食",
    "X22n0401_001:0162a13": "便溺時。口雖不得誦佛。心中未嘗不可憶佛。既臥亦",
    "X22n0401_001:0162a14": "然。及寐乃已。已醒復續。此專念之定法也。口不誦佛。",
    "X22n0401_001:0162a15": "是為外斷。心不憶佛。是為內斷。外斷猶有不得已時。",
    "X22n0401_001:0162a16": "如有內斷。是心不在佛矣。心不在佛。尚何專念之有。",
    "X22n0401_001:0162a17": "凡修念佛三昧者。雖屏絕外緣。專心持誦。胸中妄念。",
    "X22n0401_001:0162a18": "猶紛至沓來。瀾翻不已。如先將以怠惰。不能制心一",
    "X22n0401_001:0162a19": "處。則一心之效。愈難妄冀。此學道者。所以必貴精進",
    "X22n0401_001:0162a20": "也。擇地之法。當以叢林古剎。及僻靜園林。為得所。必",
    "X22n0401_001:0162a21": "外遠市囂。內絕賓客。始免解說之煩。行道之室。當以",
    "X22n0401_001:0162a22": "三楹獨院為率。三楹中。以西一楹為供佛之室。以東",
    "X22n0401_001:0162a23": "一楹為行人臥室。以中一楹庋置雜物。或為從人之",
    "X22n0401_001:0162a24": "臥室。供佛室內。宜懸西方三聖畫像一軸。或惟供阿",
    "X22n0401_001:0162b01": "彌陀佛金像一軀。像必東向。像前案上。惟設香鑪一。",
    "X22n0401_001:0162b02": "案前惟設蒲團一。行人設坐。必倚東壁。坐必西向。供",
    "X22n0401_001:0162b03": "佛室內。像座香鑪蒲團之外。別無餘物。所以淨心目。",
    "X22n0401_001:0162b04": "絕外緣也。臥室內。惟置臥榻衾枕。及必用衣服。筆墨",
    "X22n0401_001:0162b05": "紙硯茶具。行廁虎子之屬。一切典籍玩器。皆屏棄不",
    "X22n0401_001:0162b06": "設。亦所以絕外緣也。如不用行廁。便溺宜在院內。去",
    "X22n0401_001:0162b07": "佛室僻遠之所。埽除宜有定時。以免妄人喧競。院外",
    "X22n0401_001:0162b08": "總門。當使執役之人自外下鑰。非送飲食盥湯之屬。",
    "X22n0401_001:0162b09": "不得妄開。舍執役一人之外。亦不得使他人闌入。每",
    "X22n0401_001:0162b10": "日開門。惟當以四度為準。餘非有意外要事。亦不得",
    "X22n0401_001:0162b11": "妄開。此閉關之宗要也。葢專念之法。以謝客禁語為",
    "X22n0401_001:0162b12": "第一善計。門不下鑰。或致外人闌入。行人既因禁語",
    "X22n0401_001:0162b13": "不能醻對。必致啟人怪詫。內亦自增煩惱。故尤不可",
    "X22n0401_001:0162b14": "不慎也。擇人之說有二。一曰護關之人。二曰服役之",
    "X22n0401_001:0162b15": "人。護關之人。無非親友同志。惟屬其屏絕外人。不得",
    "X22n0401_001:0162b16": "闌入關室。及禁絕附近之喧競。餘無他事也。然亦必",
    "X22n0401_001:0162b17": "得篤實之人。乃無忘忽之慮。如因忘忽致增意外之",
    "X22n0401_001:0162b18": "擾。亦鉅患也。服役之人。多則二人。少則一人。必誠樸",
    "X22n0401_001:0162b19": "可倚。始終如一者。乃可託之。事後之犒。尤不可少。其",
    "X22n0401_001:0162b20": "事不過刻期傳送飲食盥湯。暨遞送衣服溺器。及事",
    "X22n0401_001:0162b21": "過下鑰等數端。無所謂勞瘁也。然或值謬妄小人。飲",
    "X22n0401_001:0162b22": "食不以時至。致飢不得食。渴不得飲。或忘失下鑰。使",
    "X22n0401_001:0162b23": "外人闌入。無故釀成煩惱。亦鉅患也。如有意外之事。",
    "X22n0401_001:0162b24": "必須使令者。當寫簡付之。此筆墨之所以設也。如行",
    "X22n0401_001:0162c01": "人膽怯。不能獨居靜室。即使其人傍晚入關。在外室",
    "X22n0401_001:0162c02": "伴宿亦可。特意外之擾。或不能免。總宜以獨居為是",
    "X22n0401_001:0162c03": "耳。預約之說有四。凡閉關之人。如別無罣礙。固屬勝",
    "X22n0401_001:0162c04": "緣。其餘無論沙門白衣。凡有父母師長者。如關期之",
    "X22n0401_001:0162c05": "內。值其危疾。即無不破期出關之理。或行人自染危",
    "X22n0401_001:0162c06": "疾。及適遇意外之事。亦有不得不出關者。行人當入",
    "X22n0401_001:0162c07": "關之前。即宜預屬家人及護關之人。設遇意外。必當",
    "X22n0401_001:0162c08": "如某人某事。方得寄書專請出關。其餘無論何事。皆",
    "X22n0401_001:0162c09": "不得張皇妄請。無理取閙。此一事也。行人在關。惟當",
    "X22n0401_001:0162c10": "一心念佛。決無僂指計日之理。如已證一心。則心無",
    "X22n0401_001:0162c11": "他念。固不知出關為何日。即未證一心。為日太久。亦",
    "X22n0401_001:0162c12": "必不記出關之期。此當於入關前。先屬服役之人。俟",
    "X22n0401_001:0162c13": "關期既滿之次日。即書一簡請行人出關。庶無計日",
    "X22n0401_001:0162c14": "之憧擾。此又一事也。外門必終日下鑰。始免外人之",
    "X22n0401_001:0162c15": "闌入。護關及服役之人。必終日不離。乃能防範意外",
    "X22n0401_001:0162c16": "之擾。此又一事也。他如飲食必須刻時傳送。不得或",
    "X22n0401_001:0162c17": "早或晚。便溺必須刻時掃除。不得或勤或惰。亦一事",
    "X22n0401_001:0162c18": "也。蓋行人既已禁語。即不能復涉外緣。如非預定約",
    "X22n0401_001:0162c19": "束。必致臨時侜張。不可理解。執役之人。固多下愚。更",
    "X22n0401_001:0162c20": "尟篤實。事前諄諄告誡。事後不吝犒勞。其信受奉行。",
    "X22n0401_001:0162c21": "猶不敢必。如行人不知告誡。徑以冐昧從事。則此輩",
    "X22n0401_001:0162c22": "之懈惰荒唐。必更不可問。不預則廢。小事且然。況禁",
    "X22n0401_001:0162c23": "語念佛欲證三昧之大事乎。刻期之法。亦有數端。一",
    "X22n0401_001:0162c24": "曰小期。二曰大期。小期。為試修三昧者設。大期。為正",
    "X22n0401_001:0163a01": "修三昧者設也。專念之法。尤以刻期為樞要。初學如",
    "X22n0401_001:0163a02": "不知閉關之法。慮有差誤。不妨先刻小期以習之。修",
    "X22n0401_001:0163a03": "習既熟。然後再刻大期。庶無疑滯。小期少則十曰。多",
    "X22n0401_001:0163a04": "則二三十日不等。若大期。則當以百二十日為定程。",
    "X22n0401_001:0163a05": "以為期太長。必有嚴寒溽暑之虞。為期稍短。復不足",
    "X22n0401_001:0163a06": "為現證之地也。百二十日長期。或在春夏之際。或在",
    "X22n0401_001:0163a07": "秋冬之際。春夏當以正二三四。或二三四五。四月為",
    "X22n0401_001:0163a08": "節。秋冬當以七八九十。或八九十十一。四月為節。過",
    "X22n0401_001:0163a09": "此則已及嚴寒溽暑。關房之內。既不得裸袒向佛。亦",
    "X22n0401_001:0163a10": "不便圍鑪熾炭。多滋外擾。故必宜以此兩期為定也。",
    "X22n0401_001:0163a11": "且行人色身亦有強弱。如體弱之人。持誦至百二十",
    "X22n0401_001:0163a12": "日之久。已不免有氣羸之弊。正可藉嚴寒溽暑二時。",
    "X22n0401_001:0163a13": "以培體氣。以息精神。以為後期勇猛精進之地。如不",
    "X22n0401_001:0163a14": "解此義。勢必進銳退速。轉非修習之誠矣。顧此特為",
    "X22n0401_001:0163a15": "中人以下。及外緣不備者立說。若上根求道之士。不",
    "X22n0401_001:0163a16": "顧身命。不問寒暑。勇猛直前。決無退惰。誓必以現證",
    "X22n0401_001:0163a17": "為期者。亦未必無人。近世如澍庵大師。正居此等。此",
    "X22n0401_001:0163a18": "則非尋常刻期所能限制。中下等輩所能測量。惟在",
    "X22n0401_001:0163a19": "行人之自審而已。儀軌有二。一曰迴向發願。二曰執",
    "X22n0401_001:0163a20": "持勿失。發願之義。復有通有別。懺悔求生淨土。及發",
    "X22n0401_001:0163a21": "菩提大心等願。古人所已言者。為通例。行人自發之",
    "X22n0401_001:0163a22": "願。為別例。心苟肫切。無論為通為別。皆能如願以償。",
    "X22n0401_001:0163a23": "如非肫切。雖有別願。亦屬空言無補。且自發別願者。",
    "X22n0401_001:0163a24": "必先通教典。俾所發之願。無不與正覺相應。始免流",
    "X22n0401_001:0163b01": "弊。若不通教義。妄發不宜發之願。轉不如惟以通願",
    "X22n0401_001:0163b02": "迴向為得矣。考通願之外。如發別願。惟為父母懺罪",
    "X22n0401_001:0163b03": "求福。深合教義。多能克果。其餘皆當以通願為主。若",
    "X22n0401_001:0163b04": "懷挾謬妄。或妄冀神通。及前知之屬。即為波旬說。正",
    "X22n0401_001:0163b05": "行人之大戒。不可不慎也。通願之文。博而精者。有雲",
    "X22n0401_001:0163b06": "栖大師之西方發願文。約而精者。有大慈菩薩之念",
    "X22n0401_001:0163b07": "佛發願偈。專念迴向。當以願文為主。行人入關之第",
    "X22n0401_001:0163b08": "一日。先以黃紙莊書願文。焚香禮佛已。即於佛前火",
    "X22n0401_001:0163b09": "化。然後如上文所列平常定課之儀。先誦本師釋迦",
    "X22n0401_001:0163b10": "牟尼佛。以次至清淨大海眾菩薩而止。乃復口誦願",
    "X22n0401_001:0163b11": "文一徧。即退坐念佛。自此後。百二十日內。每日惟專",
    "X22n0401_001:0163b12": "念阿彌陀佛四字名號。不復再縈他念他事。直至出",
    "X22n0401_001:0163b13": "關而後已。此閉關專念第一日發願之儀軌也。西方",
    "X22n0401_001:0163b14": "願文。義意精贍。凡懺業求生。發菩提心。及現證根本",
    "X22n0401_001:0163b15": "究竟二種三昧諸義。已無所不具。如行人入關專念。",
    "X22n0401_001:0163b16": "用此文迴向時。但於文內當加被我句下。刪去願禪",
    "X22n0401_001:0163b17": "觀之中夢寐之際二句九字。別增伏願百二十日關",
    "X22n0401_001:0163b18": "期之內。徑獲一心。遂證三昧。下接得見阿彌陀佛云",
    "X22n0401_001:0163b19": "云。即於閉關專念所蘄請者。亦無所不備。第欲修專",
    "X22n0401_001:0163b20": "念法門。必先取此文講習嫻熟。然後文中所願。即我",
    "X22n0401_001:0163b21": "心所願。果能執持毋失。自然馴至感通。若不解其義",
    "X22n0401_001:0163b22": "意之精。即與無願無異。不可不知也。然此猶為能通",
    "X22n0401_001:0163b23": "文字者言之。若不通文義之人。但知有專念現證之",
    "X22n0401_001:0163b24": "法。入關時。止宜禮佛默禱。惟求一心不亂。及當面見",
    "X22n0401_001:0163c01": "佛。則他義亦無所不包。不必執著願文也。蓋閉關之",
    "X22n0401_001:0163c02": "法。惟以決志專念為第一義。餘皆不免為第二義。此",
    "X22n0401_001:0163c03": "又不可不知也。念佛三昧。乃出世至道之第一事。閉",
    "X22n0401_001:0163c04": "關專念以期現證。又為念佛之第一法。既曰專念。惟",
    "X22n0401_001:0163c05": "在執持勿失已爾。無他儀軌也。然執持勿失。精義至",
    "X22n0401_001:0163c06": "多。則又有無儀軌之儀軌在焉。是故飲食時。口不能",
    "X22n0401_001:0163c07": "誦佛。心中仍念佛不斷。即儀軌也。便溺時。口不必誦",
    "X22n0401_001:0163c08": "佛。心中仍念佛不斷。亦儀軌也。上牀就臥時。口不必",
    "X22n0401_001:0163c09": "誦佛。心中亦念佛不斷。亦儀軌也。舍此三事外。心口",
    "X22n0401_001:0163c10": "之間。無不念佛之地。亦儀軌也。佛室之內。惟行人一",
    "X22n0401_001:0163c11": "人得入。雖執役之人亦不得入。亦儀軌也。坐時。無論",
    "X22n0401_001:0163c12": "跏趺。無論平坐。皆無不可。惟不得以傾側忘敬。亦儀",
    "X22n0401_001:0163c13": "軌也。坐倦不妨經行佛前。然當緩步安詳。亦不得以",
    "X22n0401_001:0163c14": "踔厲忘敬。亦儀軌也。在佛室不得短衣。亦儀軌也。夜",
    "X22n0401_001:0163c15": "臥惟解長衣。不得竝去裏衣褻衣。亦儀軌也。早則五",
    "X22n0401_001:0163c16": "更即起。遲則黎明即起。好睡者。無妨早眠。不得遲起。",
    "X22n0401_001:0163c17": "亦儀軌也。白晝不得臥寐。亦儀軌也。入關以前。當沐",
    "X22n0401_001:0163c18": "浴更衣以示潔。關期之內。不得再以洗浴廢事。亦儀",
    "X22n0401_001:0163c19": "軌也。關期之內。不得以觀書消遣。不得流連外庭臥",
    "X22n0401_001:0163c20": "室以消遣。亦儀軌也。關期之內。非有要事書簡付外。",
    "X22n0401_001:0163c21": "不得以寫字消遣。亦儀軌也。關期之內。除第一日焚",
    "X22n0401_001:0163c22": "香禮佛化願文。及期滿焚香禮佛始退外。餘惟每日",
    "X22n0401_001:0163c23": "早起入關室時。禮佛一次。餘時禮佛雖無定次。皆不",
    "X22n0401_001:0163c24": "必焚香。亦儀軌也。平時定課念佛。皆當持珠記數。閉",
    "X22n0401_001:0164a01": "關專念。不得再以持珠記數。致增外擾。亦儀軌也。此",
    "X22n0401_001:0164a02": "皆無儀軌之儀軌也。佛之所以屬望眾生者。惟在一",
    "X22n0401_001:0164a03": "心不亂。眾生所以閉關念佛者。亦惟在悉屏外緣以",
    "X22n0401_001:0164a04": "冀庶幾得證一心不亂。此專念之第一義也。若不知",
    "X22n0401_001:0164a05": "此義。或以禮佛為敬。而不知以專念為敬。或以洗沐",
    "X22n0401_001:0164a06": "為潔。而不知以專念為潔。則上違先佛之遺教。下背",
    "X22n0401_001:0164a07": "專念之真修。已負執事廢理之愆。若號稱閉關。而不",
    "X22n0401_001:0164a08": "肯謝客。不肯禁語。是直以專念良法為游戲之具。尤",
    "X22n0401_001:0164a09": "不足與議矣。此又專念中之弘綱巨恉也。所謂禁語",
    "X22n0401_001:0164a10": "者。人關以後。此口舍念佛外。不得復作他語也。所謂",
    "X22n0401_001:0164a11": "禁事者。入關以後。此身舍念佛外。不得復營他事也。",
    "X22n0401_001:0164a12": "所謂持齋者。入關以後。食皆純素。不得少雜葷酒也。",
    "X22n0401_001:0164a13": "此則專為白衣言之。若比丘二眾。固已持齋於平日",
    "X22n0401_001:0164a14": "矣。比丘平日如不能持齋戒殺。悉屏葷酒。是已破先",
    "X22n0401_001:0164a15": "佛之根本大戒。已不得預沙門之列。其必不能專誠",
    "X22n0401_001:0164a16": "念佛可知。不足與辯也。所謂謝客者。入關以後。舍執",
    "X22n0401_001:0164a17": "役人外。不得復見一客也。所謂退墮者。入關以後。舍",
    "X22n0401_001:0164a18": "父母師長忽染危疾。及自身危疾。意外禍患外。不得",
    "X22n0401_001:0164a19": "無故出關也。蓋刻期若干日。行人當入關之初。發願",
    "X22n0401_001:0164a20": "之際。既已上陳佛前矣。危疾禍患。未必適遇。則無故",
    "X22n0401_001:0164a21": "出關。亦未必果有其事。是退墮之戒。幾同虗設矣。不",
    "X22n0401_001:0164a22": "知佛法之神力。不可思議。眾生之業力。亦不可思議。",
    "X22n0401_001:0164a23": "以余所見。有號稱專念。而不勝其心業之煩惱。假託",
    "X22n0401_001:0164a24": "小事以出關者。有不勝其心業之煩惱。徑背護持及",
    "X22n0401_001:0164b01": "執役之人。逃遁以出關者。無事生事。自欺欺佛。委學",
    "X22n0401_001:0164b02": "道之奇方。貽流俗之謗議如此。則退墮之戒。烏得以",
    "X22n0401_001:0164b03": "為虗設哉。烏呼。不學之科第。尸位之公卿。薄福眾生。",
    "X22n0401_001:0164b04": "猶不能強致。矧轉凡入聖之良法。法界中之第一三",
    "X22n0401_001:0164b05": "昧。詎可以忽突從事哉。眾生果能證此三昧。固已優",
    "X22n0401_001:0164b06": "入聖流。永無退墮。即如法專念。不肯怠惰。得終一期。",
    "X22n0401_001:0164b07": "其懺除宿業。裨益心性之實。亦已不可思議。此退墮",
    "X22n0401_001:0164b08": "之戒。所以不得不悽愴往復。諄切言之也。以上五要",
    "X22n0401_001:0164b09": "五戒。總名專念十法。是為真修實證念佛三昧之正",
    "X22n0401_001:0164b10": "訣。本此訣以專念。猶不能獲一心。證三昧者。有之矣。",
    "X22n0401_001:0164b11": "若不知此訣。惟隨流俗念法。或頗聞此訣。而心業深",
    "X22n0401_001:0164b12": "厚。別持謬妄之見。視為弁髦。仍從流俗之念法。以為",
    "X22n0401_001:0164b13": "得計。則從古至今。未有能證三昧者也。依正訣。勵真",
    "X22n0401_001:0164b14": "修。一期未得現證。猶可續訂後期。果能終身不懈。必",
    "X22n0401_001:0164b15": "有現證之日。如自安謬妄。蔑棄正訣。既悖佛心。復違",
    "X22n0401_001:0164b16": "教典。而猶欲一心不亂。妄冀見佛。是無異緣木求魚",
    "X22n0401_001:0164b17": "戴盆望天矣。胡可得哉。胡可得哉。然教典昭昭。毫無",
    "X22n0401_001:0164b18": "疑義。乃千餘年來。立說諸前輩。皆勤求理觀。不務事",
    "X22n0401_001:0164b19": "修。使先佛之聖法幾成絕詣。其能依訣真修實證者。",
    "X22n0401_001:0164b20": "舍省一大師外。竟未見有第二人。蓋非真修實證之",
    "X22n0401_001:0164b21": "果難。實依解起行之不易遘。并知此良法正訣者。亦",
    "X22n0401_001:0164b22": "寥寥無幾焉爾。上根蹠實之徒。烏可不詳事考鏡。自",
    "X22n0401_001:0164b23": "定從違哉。",
    "X22n0401_001:0164b24": "閉關念佛蘄證三昧。首在一心專念。乃能漸證一心。",
    "X22n0401_001:0164c01": "非優游魚雅。與妄念相纏者。所能企及也。一心專念",
    "X22n0401_001:0164c02": "之法。外則屏絕諸緣。內則精心果力。心口之間。把定",
    "X22n0401_001:0164c03": "佛名。字字不懈。乃得謂之專念。乃得謂之執持。若口",
    "X22n0401_001:0164c04": "誦佛名。心馳八極。未具執持之真修。烏能證一心之",
    "X22n0401_001:0164c05": "實效。所謂道力終勝業力者。蓋為真能執持者言。非",
    "X22n0401_001:0164c06": "為不能執持者言也。苟未具執持之要。即悉屏外緣。",
    "X22n0401_001:0164c07": "亦何益哉。眾生當平居閱歷外緣時。畢生與妄念相",
    "X22n0401_001:0164c08": "依。反覺此心宴然。似無妄念。及閉關專念。則妄念之",
    "X22n0401_001:0164c09": "來。或如飆馳霆震。或如悽管繁弦。或如繭剝千絲。或",
    "X22n0401_001:0164c10": "如沙延萬里。卑則欲障。高則理障。駮則無理取閙。種",
    "X22n0401_001:0164c11": "種諸障。綜其大要。中理之念。不過十三。非理之念。不",
    "X22n0401_001:0164c12": "止十三。非理非非理之念。復不止十之三四。行人值",
    "X22n0401_001:0164c13": "此。當知所謂生滅心者即此。所謂見思惑者即此。此",
    "X22n0401_001:0164c14": "輩正我生死之淵源。輪迴之根本。造化之所以牢籠",
    "X22n0401_001:0164c15": "我者以此。鬼神之所以闚測我者亦以此。此皆偽我。",
    "X22n0401_001:0164c16": "非真我也。不但惡雜諸念。為謬妄之尤。即所謂善念。",
    "X22n0401_001:0164c17": "亦謬妄之尤。何也。至道之要。惟在妙契真如。由我作",
    "X22n0401_001:0164c18": "主。非淨除妄念。不能一心不亂。非一心不亂。不能妙",
    "X22n0401_001:0164c19": "契真如。非妙契真如。不能本性以起用。由我作主。果",
    "X22n0401_001:0164c20": "能本性起用。由我作主。然後善無不存。乃真行善。惡",
    "X22n0401_001:0164c21": "無不絕。乃真止惡。心如太虗。一塵不染。造化雖神。不",
    "X22n0401_001:0164c22": "足牢籠。鬼神雖幽。莫能闚測。十方諸佛。皆我故人。三",
    "X22n0401_001:0164c23": "藏教典。皆我陳語。五宗公案。皆我鄉談。迴憶故我。不",
    "X22n0401_001:0164c24": "值一噱已。此皆證道之至言。亦學道之實事也。行人",
    "X22n0401_001:0165a01": "果能先通此理。先知此事。然後知專念之鵠。舍阿彌",
    "X22n0401_001:0165a02": "陀佛四字之外。罔非妄念。心知其妄。且勤事修。自然",
    "X22n0401_001:0165a03": "偽我潛消。真我日顯矣。所謂事修者非他。仍此一心",
    "X22n0401_001:0165a04": "執持毫不放舍之念法而已。一心之境。此口在佛。此",
    "X22n0401_001:0165a05": "心在佛。形神寤寐。無不是佛。乃得有進無退。必成三",
    "X22n0401_001:0165a06": "昧。如不知此義。或心恨妄念。激昂忼慨。力逐使行。無",
    "X22n0401_001:0165a07": "行期也。或心畏妄念。痛哭流涕。虔禱使去。無去志也。",
    "X22n0401_001:0165a08": "烏呼。悉屏外緣。執持之難猶若此。彼不屏外緣。與阿",
    "X22n0401_001:0165a09": "彌陀佛若以淡漠相遭者。其所獲當何如哉。近世學",
    "X22n0401_001:0165a10": "道之人。非謬妄不經。即波旬之說。其智不足以知此。",
    "X22n0401_001:0165a11": "其仁遂亦不足以任此。諸佛所憐憫者。正在此輩。故",
    "X22n0401_001:0165a12": "余不憚煩言。再三申警。葛藤無已。不知血性男子。出",
    "X22n0401_001:0165a13": "世至人。果以為何如也。",
    "X22n0401_001:0165a14": "先哲論念佛三昧者。厥誤有十。十誤具存。適為真修",
    "X22n0401_001:0165a15": "實證之害。不可不察也。十誤者。一七日刻期之誤。二",
    "X22n0401_001:0165a16": "不坐不睡之誤。三高聲念佛之誤。四事持理持之誤。",
    "X22n0401_001:0165a17": "五參究念佛之誤。六集眾念佛之誤。七執著觀想之",
    "X22n0401_001:0165a18": "誤。八執著事懺之誤。九因陋就簡之誤。十避難趨易",
    "X22n0401_001:0165a19": "之誤也。秦譯小彌陀經曰。若有善男子善女人。聞說",
    "X22n0401_001:0165a20": "阿彌陀佛。執持名號。若一日若二日。若三日。若四日。",
    "X22n0401_001:0165a21": "若五日。若六日。若七日。一心不亂。其人臨命終時云",
    "X22n0401_001:0165a22": "云。唐譯小彌陀經曰。若有淨信諸善男子。或善女人",
    "X22n0401_001:0165a23": "得聞如是無量壽佛無量無邊不可思議功德名號。",
    "X22n0401_001:0165a24": "極樂世界功德莊嚴。聞已思惟。若一日夜。或二。或三。",
    "X22n0401_001:0165b01": "或四。或五。或六。或七。繫念不亂。是善男子或善女人。",
    "X22n0401_001:0165b02": "臨命終時云云。此兩經之原文也。秦譯之義。當以執",
    "X22n0401_001:0165b03": "持名號為一句。以若一日若二日直至一心不亂。自",
    "X22n0401_001:0165b04": "為一句。唐譯之義。當以聞已思惟為一句。以若一日",
    "X22n0401_001:0165b05": "夜或二或三直至繫念不亂。自為一句。其意謂行人",
    "X22n0401_001:0165b06": "念佛。如能念至一日一心不亂。或遠至七日一心不",
    "X22n0401_001:0165b07": "亂。即可操他日往生之券。其人臨命終時。即心不顛",
    "X22n0401_001:0165b08": "倒。徑遂往生爾。一日至七日。乃念佛一心不亂獲定",
    "X22n0401_001:0165b09": "之期。非念佛一日或至七日。即可一心不亂。即可遂",
    "X22n0401_001:0165b10": "獲實定也。秦譯之義如此。唐譯之義亦如此。其文本",
    "X22n0401_001:0165b11": "無奧衍。亦無差謬。而博如雲栖之疏鈔。精如靈峰之",
    "X22n0401_001:0165b12": "要解。無不誤以獲定之期。為閉關專念之期。以是行",
    "X22n0401_001:0165b13": "人遂有念佛打七之說。不知決無此理。亦無此事。非",
    "X22n0401_001:0165b14": "先佛經文之誤。實後世解詁之疏。而舉世夢夢。莫不",
    "X22n0401_001:0165b15": "奉為典要。不可解也。夫念佛三昧。乃先佛至圓至頓",
    "X22n0401_001:0165b16": "專修定慧。以解脫生死之極功也。以至圓至頓之極",
    "X22n0401_001:0165b17": "功。而以為七日可證。有是理乎。徧考傳記。固未嘗見",
    "X22n0401_001:0165b18": "一人念佛七日即證三昧者。既未嘗見一人之徵驗。",
    "X22n0401_001:0165b19": "而以為果有其事可乎。蓋眾生以沈淪生死之故。歷",
    "X22n0401_001:0165b20": "無量劫。乃有今日。惟其未具出世之定慧。乃有沈淪。",
    "X22n0401_001:0165b21": "惟其沈淪。乃有生死。故眾生無論富貴。無論貧賤。無",
    "X22n0401_001:0165b22": "論智愚賢不肖。既有生死。即具宿業。既尟定慧。即具",
    "X22n0401_001:0165b23": "現業。宿現諸業。雖有厚薄之分。決無純淨之理。現業",
    "X22n0401_001:0165b24": "之累。苟具賢智。猶可以懺悔解免。非賢非智之倫。已",
    "X22n0401_001:0165c01": "不可期。其餘更不足論。今乃以念佛專修。僅至一二",
    "X22n0401_001:0165c02": "百日。即獲一心。即證三昧。既懺宿現諸業。復操往生",
    "X22n0401_001:0165c03": "之券。非至圓至頓。何能臻此。所謂圓頓者。謂苟具真",
    "X22n0401_001:0165c04": "修。決能實證云爾。非謂念佛七日。即可收實證之效",
    "X22n0401_001:0165c05": "也。如謂念佛七日。即可收實證之效。則大地眾生。數",
    "X22n0401_001:0165c06": "千百年之內。幾無一人無此七日之暇。是大地眾生。",
    "X22n0401_001:0165c07": "但有此七日功夫。即無不立證念佛三昧。即無不超",
    "X22n0401_001:0165c08": "然於生死之外矣。豈不異哉。所謂念佛三昧者。內則",
    "X22n0401_001:0165c09": "一心不亂。外則并見西方三聖。十方諸佛。及極樂此",
    "X22n0401_001:0165c10": "土訴合為一。如省一大師所證者。是也。所謂一心不",
    "X22n0401_001:0165c11": "亂。謂此心惟有阿彌陀佛。其餘諸念。纖毫不存。是也。",
    "X22n0401_001:0165c12": "所證如此。是為實定。是為根本三昧。根本三昧。已決",
    "X22n0401_001:0165c13": "非七日所能遽證。無論究竟三昧矣。以余所見。由專",
    "X22n0401_001:0165c14": "念而證實定者。僅有省一大師一人。其徑證究竟三",
    "X22n0401_001:0165c15": "昧。由定發慧者。惟澍庵大師一人而已。澍公專念至",
    "X22n0401_001:0165c16": "三年之久。余更未嘗面加參叩。故其證入之期。不敢",
    "X22n0401_001:0165c17": "輙定。若省公則以童真出家。無纖毫之過。猶必專念",
    "X22n0401_001:0165c18": "至兩期之久。乃證根本三昧。若余所親歷。更專念至",
    "X22n0401_001:0165c19": "三期之久。自揣所證。僅得一日一心。而所見諸佛光",
    "X22n0401_001:0165c20": "相。猶未能真切。并根本三昧。亦未敢遽承。則其難可",
    "X22n0401_001:0165c21": "知。學道之徒。決不敢大言欺世。以自誤誤人。以此知",
    "X22n0401_001:0165c22": "念佛七日即證一心。決非經文之本義。亦非人世所",
    "X22n0401_001:0165c23": "宜有。雖獲罪雲栖諸老。亦不敢辭。惟在後學之自審",
    "X22n0401_001:0165c24": "而已。世有決真修實證之志者。惟當依新定百二十",
    "X22n0401_001:0166a01": "日之長期。閉關專念。庶幾猶有實證之日。如謂不然。",
    "X22n0401_001:0166a02": "則非余之所敢知已。此七日刻期之誤也。昔有修般",
    "X22n0401_001:0166a03": "舟三昧者。執不坐不睡之文。未及兩月。雨腿胕腫。病",
    "X22n0401_001:0166a04": "不能興。竟破期出關。不能卒業。余參省公時。嘗以此",
    "X22n0401_001:0166a05": "義為質。省公曰。專修念佛三昧。惟在悉屏諸念。漸證",
    "X22n0401_001:0166a06": "一心。果證一心。則精神壯健。自然不困。決不欲睡。自",
    "X22n0401_001:0166a07": "然不飢。決不欲食。余昔在關所證。其效如此。乃先得",
    "X22n0401_001:0166a08": "一心。然後自然不睡。非未得一心。先以不睡強制。遂",
    "X22n0401_001:0166a09": "可徑證一心也。余昔在關。既得一心時。雖腹內不飢。",
    "X22n0401_001:0166a10": "心不欲食。而每值飯來。必強食少許。恐不食太久。轉",
    "X22n0401_001:0166a11": "致人怪詫也。省公之言如此。則妄執不坐不睡之文。",
    "X22n0401_001:0166a12": "以強求三昧者。其謬可知。然非此等開示。旦不知不",
    "X22n0401_001:0166a13": "睡之效。實在已證一心之後。其說之精切如此。實足",
    "X22n0401_001:0166a14": "為後世法程。學道者。如妄執舊說。先自戕賊。是則格",
    "X22n0401_001:0166a15": "致未精。自貽伊戚。非舊說之咎。此不坐不睡之誤也。",
    "X22n0401_001:0166a16": "唐人紫閣法師。謂高聲念佛。易得三昧。余昔頗信其",
    "X22n0401_001:0166a17": "說。閉關兩期。皆以高聲持誦。而心亂彌甚。及第三期。",
    "X22n0401_001:0166a18": "深求其故。乃知不亂之實。惟在安詳專念。不在高聲。",
    "X22n0401_001:0166a19": "高聲持誦。必致心逐神馳。轉非善計。以此低聲詳念。",
    "X22n0401_001:0166a20": "僅使耳聞。乃得漸有證入。而兩期二百餘日。晝夜聲",
    "X22n0401_001:0166a21": "喧。竟致氣虗之病。以此知紫閣之說。乃叢林念佛之",
    "X22n0401_001:0166a22": "陋習。非期證三昧之真修。如深信其說。且轉滋流弊。",
    "X22n0401_001:0166a23": "此高聲念佛之誤也。靈峰小彌陀經要解曰。執持則",
    "X22n0401_001:0166a24": "念念憶佛名號。然有事持理持。事持者。信有西方阿",
    "X22n0401_001:0166b01": "彌陀佛。而未達是心作佛。是心是佛。但以決志願求",
    "X22n0401_001:0166b02": "生故。如子憶母。無時暫忘。理持者。信有西方阿彌陀",
    "X22n0401_001:0166b03": "佛。是我心具。是我心造。即以自心所具所造洪名。為",
    "X22n0401_001:0166b04": "繫心之境。令不暫忘也。今按先佛淨宗遺教。惟有專",
    "X22n0401_001:0166b05": "心持念之誨。專心持念。惟在事特。別無所謂理持也。",
    "X22n0401_001:0166b06": "後世說經之徒。或內讋禪那。或外博教典。惟恐淨業",
    "X22n0401_001:0166b07": "之不玄不妙。每強生枝節。競進葛藤。如雲栖之疏鈔。",
    "X22n0401_001:0166b08": "靈峰之要解。皆窮高極深。惟恐不得當者。是也。不知",
    "X22n0401_001:0166b09": "淨土之要。專在事修。無取理觀。果能進證二種三昧。",
    "X22n0401_001:0166b10": "其窮高極深。且兼攝法界一切三昧。斷非諸宗所能",
    "X22n0401_001:0166b11": "及。何也。以定慧并圓。且操往生之劵故也。禪宗所長。",
    "X22n0401_001:0166b12": "惟在證悟。證悟之後。猶當埽除現業流識。甫能上事",
    "X22n0401_001:0166b13": "諸佛。解脫生死。若現業流識一毫未淨。解脫生死。猶",
    "X22n0401_001:0166b14": "不敢必。淨宗則果證二種三昧。固已現生近事諸佛。",
    "X22n0401_001:0166b15": "亦獲證悟。亦決往生。其能兼得禪宗所長可知。禪宗",
    "X22n0401_001:0166b16": "且然。其能冠冕諸宗之三昧。亦可知。然此等實證。皆",
    "X22n0401_001:0166b17": "自事修專念中來。決非空談玄妙者所能及。玄妙猶",
    "X22n0401_001:0166b18": "無取空談。更何事持理持之有。如必以理持為玄妙。",
    "X22n0401_001:0166b19": "則少通數卷教典者。皆能稱述。尤不足異。然則上企",
    "X22n0401_001:0166b20": "三昧者。惟在決志真修。以期實證而已。空談博辯。果",
    "X22n0401_001:0166b21": "何益哉。此事持理持之誤也。二種三昧。皆以一心不",
    "X22n0401_001:0166b22": "亂為權輿。然必先具根本三昧。乃得進證究竟三昧。",
    "X22n0401_001:0166b23": "世所謂百尺竿頭再進一步。是也。二種三昧。次第秩",
    "X22n0401_001:0166b24": "然。不容紊亂。諸經具在。可覆按也。雲栖大師未能會",
    "X22n0401_001:0166c01": "通遺教。不知念佛三昧有定慧之別。輙以持名念佛",
    "X22n0401_001:0166c02": "所證之一心。為事一心。以參究念佛所證之一心。為",
    "X22n0401_001:0166c03": "理一心。雖先佛遺教。絕無參究念佛之說。亦在所不",
    "X22n0401_001:0166c04": "顧。不知何意也。且禪宗參究話頭。數逾恒沙。亦何取",
    "X22n0401_001:0166c05": "強易念佛為參究。淨宗念佛。本無疑義。今因參究念",
    "X22n0401_001:0166c06": "佛。轉生疑義。詎非枝節。且以參究念佛為理。是以持",
    "X22n0401_001:0166c07": "名念佛為非理矣。先佛所謂念佛之理。決不如此。諸",
    "X22n0401_001:0166c08": "經具在。亦可覆按。無取空談也。又參究念佛。雖獲一",
    "X22n0401_001:0166c09": "心。仍不能外見諸佛。及極樂淨土。心淨土淨。然後得",
    "X22n0401_001:0166c10": "為念佛三昧。今既不然。尚何一心。尚何三昧之有。蓋",
    "X22n0401_001:0166c11": "大師本以參究念佛。得破本參。故執著枝節之舊法。",
    "X22n0401_001:0166c12": "毅然不讓。不知其說不足增益禪宗。適足破壞淨業。",
    "X22n0401_001:0166c13": "且使先佛所示二種三昧之正宗。皆湮沒無傳。非細",
    "X22n0401_001:0166c14": "故也。二種三昧之別。已詳見上文。而參究之非。尤不",
    "X22n0401_001:0166c15": "容不辯。此參究念佛之誤也。修念佛三昧者。必外絕",
    "X22n0401_001:0166c16": "諸緣。然後能內證一心。必內證一心。然後能外見淨",
    "X22n0401_001:0166c17": "土。及一切諸佛。此專念之法。所以必當以禁語屏事",
    "X22n0401_001:0166c18": "為首務也。集眾念佛。乃叢林之儀軌。非專修三昧者",
    "X22n0401_001:0166c19": "所尚。尤妄者。至男女淆雜。反致譏嫌。實非細故。如不",
    "X22n0401_001:0166c20": "通世故。率意招邀。決無絲粟之實功。且來意外之煩",
    "X22n0401_001:0166c21": "惱。亦可惜已。此集眾念佛之誤也。淨土行人如蘄轉",
    "X22n0401_001:0166c22": "凡入聖。當以閉關持名為第一義。如誤執觀想。以期",
    "X22n0401_001:0166c23": "見佛。且不知有邪觀之虞。其惑彌甚。蓋持名既證三",
    "X22n0401_001:0166c24": "昧。則諸佛現前。淨土此方訢合為一。心淨則土淨。乃",
    "X22n0401_001:0167a01": "持名之實效。亦何必別事觀想。反招邪觀。如不解此",
    "X22n0401_001:0167a02": "義。是持名念佛之全體大用。猶未具真知灼見。即妄",
    "X22n0401_001:0167a03": "事觀想。亦決無所得矣。一門深入。乃學道之正宗。行",
    "X22n0401_001:0167a04": "證之要訣。若朝三暮四。烏足以語至道哉。此執著觀",
    "X22n0401_001:0167a05": "想之誤也。念佛之實功。一心不亂而已。苟證一心。是",
    "X22n0401_001:0167a06": "為實定。以云出世。則先後現證二種三昧。決定上品",
    "X22n0401_001:0167a07": "上生。翛然於生死萬物之表。以云經世。則諸惡電埽。",
    "X22n0401_001:0167a08": "眾善雲屯。高據孔門之四科。兼獲叔孫氏之三不朽。",
    "X22n0401_001:0167a09": "名臣循吏。皆其緒餘。無待勉強。以云神僊。則立致決",
    "X22n0401_001:0167a10": "定沖舉。深通生死之故者。且無所用其沖舉焉。蓋見",
    "X22n0401_001:0167a11": "思既盡。則無明塵沙諸惑。亦勢必循敘漸盡。非如此。",
    "X22n0401_001:0167a12": "不足以證究竟三昧也。然欲兼證此等三昧。舍閉關",
    "X22n0401_001:0167a13": "專念之法。別無謬巧。而愚者不察。乃別務事懺。反昧",
    "X22n0401_001:0167a14": "真修。且或誤以事懺為真修。詎非笑柄。此深悉定慧",
    "X22n0401_001:0167a15": "淵源者。所以每見淨土懺願諸儀。未嘗不慨然太息",
    "X22n0401_001:0167a16": "也。然則期證三昧者。亦惟閉關專念而已。他不足道",
    "X22n0401_001:0167a17": "也。此執著事懺之誤也。欲通念佛之綱宗。必先具通",
    "X22n0401_001:0167a18": "禪那。教。律。祕密。諸家之綱宗。必先具通經世聖人四",
    "X22n0401_001:0167a19": "科三不朽之綱宗。必先具通格物致知之綱宗。然此",
    "X22n0401_001:0167a20": "數端。非首以讀書。次以親師取友者。決不可得。非力",
    "X22n0401_001:0167a21": "除門戶之邪見者。決不可得。非先具兼善之志者。亦",
    "X22n0401_001:0167a22": "決不可得。如惟據尋常講師之一論一說。及儒家神",
    "X22n0401_001:0167a23": "僊家之空談排斥。鮮有不受其惑者。蓋雖淨宗諸家",
    "X22n0401_001:0167a24": "書。其淺陋者。亦或不可偏信。其他可知。此融會貫通",
    "X22n0401_001:0167b01": "之所以為難。因陋就簡之所以不可不慎也。然則苟",
    "X22n0401_001:0167b02": "欲入此保社。豈門戶之瞀儒。無知之僧道。及甘食悅",
    "X22n0401_001:0167b03": "色全軀保妻子之徒。所得與哉。此因陋就簡之誤也。",
    "X22n0401_001:0167b04": "念佛三昧。諸家三昧之冠冕也。惟其兼綜經世出世",
    "X22n0401_001:0167b05": "之長。故得為諸家三昧之冠冕。以冠冕諸家之三昧。",
    "X22n0401_001:0167b06": "流俗乃欲以輕心掉之。常法持之。以冀徵驗。可乎。上",
    "X22n0401_001:0167b07": "文專念法門。乃余徧考先佛之教典。親覩真修實證",
    "X22n0401_001:0167b08": "之至人。且嘗身歷真修實證之得失。乃敢不避譏嫌。",
    "X22n0401_001:0167b09": "具陳所見。蓋願普告天下後世之志士仁人。且冀徧",
    "X22n0401_001:0167b10": "息天下萬世之邪教詖行。實徧質諸佛不惑之說也。",
    "X22n0401_001:0167b11": "然苟無其人。道不虗行。自念衰病日侵。尚嬰世網。不",
    "X22n0401_001:0167b12": "復能進證三昧之極功。深以自愧。若其說之精切著",
    "X22n0401_001:0167b13": "明。則固有不容易者。斯世果有兼通經世出世之豪",
    "X22n0401_001:0167b14": "傑。當知超脫分段生死。以轉凡入聖。舍此別無盡善",
    "X22n0401_001:0167b15": "之方。庶幾勉力真修。進圖現證三昧。既足師表人天。",
    "X22n0401_001:0167b16": "亦可悉備六度萬行。普拯含靈。且適為鄙說之顯證。",
    "X22n0401_001:0167b17": "如不察區區悲憫之衷。惟欲以避難就易之方妄希",
    "X22n0401_001:0167b18": "三昧。或不能上考古經。下徵今驗。別事空談。反疏實",
    "X22n0401_001:0167b19": "義。俾現證之傳不顯於世。以自誤誤人。則載胥及溺。",
    "X22n0401_001:0167b20": "亦末如之何已。余舊作念佛頓漸偈曰。修漸不修頓。",
    "X22n0401_001:0167b21": "無由證三昧。業力仍糾纏。道力不難退。修頓亦修漸。",
    "X22n0401_001:0167b22": "殺敵期致果。蹠實廢空談。諸佛皆印可。頓漸兩不修。",
    "X22n0401_001:0167b23": "安愚無善計。不解超輪迴。終受三途制。頓漸兩俱修。",
    "X22n0401_001:0167b24": "見佛亦見性。現為人天師。終歸無上乘。此念佛頓漸",
    "X22n0401_001:0167c01": "之分。亦避難趨易之得失也。十誤之說如此。雖本經",
    "X22n0401_001:0167c02": "之贅言。實法界之了義。即見斥於出世之先哲。亦所",
    "X22n0401_001:0167c03": "不辭。非好辯也。不得已也。",
    "X22n0401_001:0167c04": "舊作省一大師傳曰。省一大師。名失考。俗姓高氏。揚",
    "X22n0401_001:0167c05": "州江都人。世為農家。至大師尤端慤。年十二。執母喪。",
    "X22n0401_001:0167c06": "哀毀不已。意謂人不可無母。無母且不可為人。由是",
    "X22n0401_001:0167c07": "發出世想。而以父阻不果行。及年十九。父亦沒。及投",
    "X22n0401_001:0167c08": "天峰寺薙染。旋受具戒於揚州天寧寺。其幼時。嘗聞",
    "X22n0401_001:0167c09": "人言。凡出家者。悉登上果。意深悅之。及已出家。屢求",
    "X22n0401_001:0167c10": "修持之法。無知者。久之。始聞淨土之學於焦山僧。輙",
    "X22n0401_001:0167c11": "自立課程。專志持名不輟。又數年。復有告以刻期求",
    "X22n0401_001:0167c12": "證念佛三昧者。大師乃喜曰。必如此。乃稱圓頓。不然。",
    "X22n0401_001:0167c13": "且鬱鬱畢世。奚為也。遂發願閉關念佛百二十日。期",
    "X22n0401_001:0167c14": "現證三昧。已入關。妄念紛乘。瀾翻不止。期已滿。無所",
    "X22n0401_001:0167c15": "得。師大恨。規再舉。誓必得乃已。又數年。復掩關於揚",
    "X22n0401_001:0167c16": "州。初念時。雜妄如故。至五十日猶未已。師大戚。彌加",
    "X22n0401_001:0167c17": "懇摯。如是者二十餘日。返觀心境。覺情識破壞。妄念",
    "X22n0401_001:0167c18": "漸息。意乃稍慰。又久之。覺妄念之擾。日不過三五至。",
    "X22n0401_001:0167c19": "即見阿彌陀佛卓立空際。金容炳然。莊嚴微妙。不可",
    "X22n0401_001:0167c20": "名狀。師禮拜已。私念曰。佛已在前。溷溺臥寐皆不便。",
    "X22n0401_001:0167c21": "奈何。已而灑然曰。父母於子。猶不以汙穢為嫌。況佛",
    "X22n0401_001:0167c22": "哉。由是勇猛精進。持誦益虔。又久之。心境廓然。與太",
    "X22n0401_001:0167c23": "虗同。善念惡念。及細微雜念。纖毫不存。動靜如一。心",
    "X22n0401_001:0167c24": "口之際。惟餘佛名。欲求妄念。亦了不可得。至是神氣",
    "X22n0401_001:0168a01": "倍充。不復臥寐。亦無飢渴。食至則食。亦無所苦。外境",
    "X22n0401_001:0168a02": "則光明洞徹。極樂此土。訢合為一。所居之室。牆壁皆",
    "X22n0401_001:0168a03": "隱。諸佛菩薩充滿大空。金地蓮池七寶行樹。及空際",
    "X22n0401_001:0168a04": "地上宮室樓臺。目力所屆。多不勝數。所行坐處。境界",
    "X22n0401_001:0168a05": "如一。光耀無間。亦不別晝夜。其超勝博麗。多淨土諸",
    "X22n0401_001:0168a06": "經所未及。故不能徧識焉。一日方持誦間。見前有寶",
    "X22n0401_001:0168a07": "蓮華二。華上天人。貌與諸菩薩同。而神似其父母。裁",
    "X22n0401_001:0168a08": "一注視。其一人已緩步至前。果母也。欣然謂師曰。汝",
    "X22n0401_001:0168a09": "以我故。發心出家。汝今證道。我與汝父亦以汝故。得",
    "X22n0401_001:0168a10": "超生淨土。今奉佛飭。特來慰汝。師方起立。母止之曰。",
    "X22n0401_001:0168a11": "佛正在前。不可以我故。擾汝定力。汝志已慰。他日淨",
    "X22n0401_001:0168a12": "土好相見也。言已遂隱。再視寶蓮。則與大地眾華披",
    "X22n0401_001:0168a13": "拂相糅。迷不知處所矣。自證三昧後。心境淨境。不變",
    "X22n0401_001:0168a14": "不退。直至期滿出關乃已。師言。當在關時。心境寂然。",
    "X22n0401_001:0168a15": "不知久暫。及既出。追溯其時。蓋不啻二十日云。師證",
    "X22n0401_001:0168a16": "三昧時。年幾三十。後雖為無事道人。終日念佛繙經。",
    "X22n0401_001:0168a17": "未嘗自怠。既老。眉髮俱白。而顏色溫潤。狀貌嶷然。有",
    "X22n0401_001:0168a18": "參謁者。惟語以入道緣起。及所證境界。每戒人曰。認",
    "X22n0401_001:0168a19": "真念佛。佛不汝欺也。又曰。苟證三昧。往生乃可必。然",
    "X22n0401_001:0168a20": "不能閉關禁語。一心持誦。三昧無由證也。或以禪教",
    "X22n0401_001:0168a21": "為問。輙謝不知。其教人絕無矯飾如此。故虗妄之徒",
    "X22n0401_001:0168a22": "見師面。靡不爽然自失者。師年六十餘。嘗一主天寧",
    "X22n0401_001:0168a23": "寺法席。旋謝去。光緒十一年四月六日。示寂於丹徒",
    "X22n0401_001:0168a24": "竹林寺。塔在夾山之青龍麓。世壽七十有四。法臘五",
    "X22n0401_001:0168b01": "十有五。贊曰。道力業力。不敵久矣。而世之治淨土者。",
    "X22n0401_001:0168b02": "輒以散心持名。蘄脫生死。豈不異哉。余昔久聞大師",
    "X22n0401_001:0168b03": "名。至光緒七年春。始得參禮於揚州淨慧寺。大師諄",
    "X22n0401_001:0168b04": "諄勸導。意若以為可教者。余後雖頗依大師口訣以",
    "X22n0401_001:0168b05": "自策。而所證微淺。不足仰嗣高躅。時用自愧。然於大",
    "X22n0401_001:0168b06": "師所付屬者。服膺不忘。猶冀沒齒精進。必得一當以",
    "X22n0401_001:0168b07": "相報。而大師已不及待矣。淨土一宗。自匡廬創制。迄",
    "X22n0401_001:0168b08": "今幾千五百年。涉其藩者。不可勝計。而求如大師之",
    "X22n0401_001:0168b09": "真修實證。垂範百世者。殊不多覯。蓋空言實踐之不",
    "X22n0401_001:0168b10": "能相[卯/貝]如此。夫出世之學非他。蹠實之學也。法門之",
    "X22n0401_001:0168b11": "要。無過淨土。淨土之要。無過掩關持名。現證三昧。徧",
    "X22n0401_001:0168b12": "徵教乘。昭晰無疑。而歷古宗匠未嘗建議及此。實正",
    "X22n0401_001:0168b13": "覺第一缺憾。今大師起而振之。陶冶法界之功。殆有",
    "X22n0401_001:0168b14": "不可思議者。余輒不自外。遠徵事狀。證以所聞。敬為",
    "X22n0401_001:0168b15": "傳以喻後學。海內修淨業者。苟不欲陷溺己靈。當視",
    "X22n0401_001:0168b16": "此為標準焉。如謂不然。請質之釋迦彌陀。及十方諸",
    "X22n0401_001:0168b17": "佛。他非所知也。今按大師所證者。為根本三昧。根本",
    "X22n0401_001:0168b18": "三昧。所謂實定也。如已獲根本三昧。復事進修。則由",
    "X22n0401_001:0168b19": "定發慧。必進證究竟三昧。惜大師不考教典。輒以此",
    "X22n0401_001:0168b20": "為止境也。根本三昧。如禪宗之破本參。而定力尤深。",
    "X22n0401_001:0168b21": "為益尤鉅。以惟破本參。僅得為證道之初基。其定甚",
    "X22n0401_001:0168b22": "暫。亦不足徑超生死。念佛已證根本三昧。則內境先",
    "X22n0401_001:0168b23": "已肅清。乃得心淨土淨。外見諸佛。及西方淨土。遂握",
    "X22n0401_001:0168b24": "往生之符。視禪宗破參之徒。得失懸絕矣。是為今驗",
    "X22n0401_001:0168c01": "之一。",
    "X22n0401_001:0168c02": "舊作澍庵大師傳曰。澍庵大師。江南甘泉人。或曰儀",
    "X22n0401_001:0168c03": "徵。莫能詳也。少時粗獷無賴。不持戒律。嘗居揚州禪",
    "X22n0401_001:0168c04": "寺。以與飯頭相競。穢罵無禮。主僧怒。對眾訶譴之。且",
    "X22n0401_001:0168c05": "曰如不速改。且夏楚出院。師憤恨。思所以讐主僧者。",
    "X22n0401_001:0168c06": "中夜。忽自悔曰。若所為。縱能讐主僧。如鬼神何。已思",
    "X22n0401_001:0168c07": "湔恥之術。惟在自修。而學道之方。自顧蔑如。於是輾",
    "X22n0401_001:0168c08": "轉終夜。天且曙。忽悟曰。吾聞至心持大悲神呪者。無",
    "X22n0401_001:0168c09": "不徹法源。證上果。吾雖無知。猶能誦此。奈何以無術",
    "X22n0401_001:0168c10": "自阻邪。明日。謁主僧禮謝。自陳願閉關三年。專持神",
    "X22n0401_001:0168c11": "呪。乞假靜室。且助衣食之費。主僧喜。從之。師遂移居",
    "X22n0401_001:0168c12": "藏經閣。朝夕持誦不懈。胸懸一牌。書曰禁語。有登閣",
    "X22n0401_001:0168c13": "者。欲與語。輒指牌以示。如是者。三年乃出。既出。則神",
    "X22n0401_001:0168c14": "采頓殊。抑抑自下。見者皆敬異之。而莫測其所證云",
    "X22n0401_001:0168c15": "何也。揚州俗好啜茶。茶社中。坐客恒滿。師亦不時往。",
    "X22n0401_001:0168c16": "時海內方尚考證之學。客有析經籍疑義於師側者。",
    "X22n0401_001:0168c17": "相詁難甚苦。師笑不語。客問故。師曰。卿曹所談。皆有",
    "X22n0401_001:0168c18": "佚脫。何相難為。客請其說。師輙為客各誦所論書。且",
    "X22n0401_001:0168c19": "誦且解。娓娓不已。客相顧駭服。由是師以博通典籍",
    "X22n0401_001:0168c20": "名。士人從問經史者無虗日。久之。乃知師於內外方",
    "X22n0401_001:0168c21": "策。九流百家。下逮小說短書。凡一切文字。不待目涉。",
    "X22n0401_001:0168c22": "無不能暗誦者。輕薄少年或試詰以綺語書。師亦應",
    "X22n0401_001:0168c23": "聲誦無疑。以是競傳神異。號稱聖僧。時儀徵阮文達",
    "X22n0401_001:0168c24": "公。方予告家居。聞師名。試與語。師亦醻對不倦。文達",
    "X22n0401_001:0169a01": "歎異之。謂師所證。超然於人天之表。非佔畢者所能",
    "X22n0401_001:0169a02": "測云。咸豐紀元。師已老憊。猶時出應客。見少年遊戲",
    "X22n0401_001:0169a03": "無節者。輒歎曰。後生不習正業。惟事嬉游。老僧且死。",
    "X22n0401_001:0169a04": "不得見矣。不日災害將至。不知若輩何以自脫也。少",
    "X22n0401_001:0169a05": "年或反脣相稽。復黯然不答。越二年。粵匪陷揚州。師",
    "X22n0401_001:0169a06": "示寂已逾年。其言乃驗。師晚年屏處。惟以寫經自課。",
    "X22n0401_001:0169a07": "所書華嚴殘帙。余猶及見之。聞所書至多。揚州叢林",
    "X22n0401_001:0169a08": "時有藏弆者。贊曰。大悲陀羅尼。威神赫奕。包舉法界。",
    "X22n0401_001:0169a09": "於世出世間之學。無所不統。先民持誦者。證驗非一。",
    "X22n0401_001:0169a10": "其本經所載良法美意。昭如日星。而流俗無識。不能",
    "X22n0401_001:0169a11": "上考古文。下徵今驗。惟僅以為禳禍辟邪之具。謬矣。",
    "X22n0401_001:0169a12": "大師以下劣凡夫。驟登聖域。迹其所獲。非見思惑盡。",
    "X22n0401_001:0169a13": "圓證聲聞極果者。不能臻此。乃當時惟知其神。而不",
    "X22n0401_001:0169a14": "知其所以神。卒未聞有聞風興起者。則信乎上智不",
    "X22n0401_001:0169a15": "常。神勇難覯。如大師者。詎非法門龍象。毅然大丈夫",
    "X22n0401_001:0169a16": "哉。江都釋祥開。嘗習大師者也。每為余言。少見大師。",
    "X22n0401_001:0169a17": "輒不敢仰視。故無由霑溉法乳。自求解脫。至今以為",
    "X22n0401_001:0169a18": "憾。噫。求道者。無他謬巧。惟在精專。苟蘊不撓之志。則",
    "X22n0401_001:0169a19": "大師之成規具在。又何憾焉。今按大師所證者。為究",
    "X22n0401_001:0169a20": "竟三昧。究竟三昧。所謂實慧也。大悲陀羅尼。乃觀世",
    "X22n0401_001:0169a21": "音菩薩所說。觀世音菩薩。過去劫中。作佛已竟。以度",
    "X22n0401_001:0169a22": "生之願無止期。今復現為西方淨土阿彌陀佛之左",
    "X22n0401_001:0169a23": "輔。故持此陀羅尼者。或兼修定慧。或發願往生。但具",
    "X22n0401_001:0169a24": "真修。無不證果。其徵驗與念佛無異。詳見大悲陀羅",
    "X22n0401_001:0169b01": "尼經。茲不具論。大師專念之期。遠至三年。遂由定發",
    "X22n0401_001:0169b02": "慧。徑證三昧上品。其往生與否。則視乎發願迴向。末",
    "X22n0401_001:0169b03": "由考定。而所證如此。固已超然於分段生死之外。無",
    "X22n0401_001:0169b04": "俟推求矣。究竟三昧。如禪宗之徹悟。而所證尤超。如",
    "X22n0401_001:0169b05": "文殊般若經所示者是已。是為今驗之二。則三昧之",
    "X22n0401_001:0169b06": "全也。",
    "X22n0401_001:0169b07": "衷論六",
    "X22n0401_001:0169b08": "或問。般舟三昧。及大集經。或刻期七晝夜。或刻期七",
    "X22n0401_001:0169b09": "七日。現生見佛。其說當與小彌陀經文同。今獨謂小",
    "X22n0401_001:0169b10": "彌陀之七日。乃實定之期。非念佛之期。何歟。答曰。般",
    "X22n0401_001:0169b11": "舟之文。所重先在一心念。大集之文。所重先在專念。",
    "X22n0401_001:0169b12": "閉關專修三昧者。如果能一心念佛。專心念佛。自然",
    "X22n0401_001:0169b13": "妄念易息。一心易證。無論七七日可以見佛。即七晝",
    "X22n0401_001:0169b14": "夜之短期。亦未嘗不可見佛。此心淨土淨之實義實",
    "X22n0401_001:0169b15": "事。非妄說也。無如見思諸惑。乃眾生妄念之本。亦眾",
    "X22n0401_001:0169b16": "生分段生死之基。眾生方以見思妄念。為現在之真",
    "X22n0401_001:0169b17": "我。舍此幾無栖泊之處。此妄念之所以不易盡。念佛",
    "X22n0401_001:0169b18": "實定之所以不易成也。此非格物致知。真修實證之",
    "X22n0401_001:0169b19": "君子。決不能闚其是非奧賾。而世俗方且以念佛為",
    "X22n0401_001:0169b20": "易修易證之一事。其荒謬幾不可以理喻。可哂也。故",
    "X22n0401_001:0169b21": "般舟諸經。雖有刻期七晝夜諸文。實非大地眾生所",
    "X22n0401_001:0169b22": "能集事。學道之倫。既願實事求是。實證三昧。不可執",
    "X22n0401_001:0169b23": "此等遺文以自欺也。若小彌陀經文。則實以七日為",
    "X22n0401_001:0169b24": "在定之期。非念佛之期。詳繹原文。本無疑義。前說已",
    "X22n0401_001:0169c01": "審。不必執般舟之文。強發難端。致誤眾生定慧之實",
    "X22n0401_001:0169c02": "效也。",
    "X22n0401_001:0169c03": "或問。念佛一心不亂有三解。厥義安在。答曰。不亂為",
    "X22n0401_001:0169c04": "一解。一心為一解。念佛一心不亂為一解也。止觀家",
    "X22n0401_001:0169c05": "專修禪定。祛除業惑。乃不亂之說。參究家專持話頭。",
    "X22n0401_001:0169c06": "別無雜念。乃一心之說。淨土家專念阿彌陀佛。馴至",
    "X22n0401_001:0169c07": "惟存佛號。淨無餘念。是為一心不亂之說。此三解也。",
    "X22n0401_001:0169c08": "體弱之人。專修念佛三昧。有以氣虗為慮者。當依六",
    "X22n0401_001:0169c09": "妙門禪。先習數隨二法。而以阿彌陀佛四字。代一二",
    "X22n0401_001:0169c10": "三四數目等字。其法坐定後。當入息時。心中先默念",
    "X22n0401_001:0169c11": "一阿字。第二息再念彌字。第三息再念陀字。第四息",
    "X22n0401_001:0169c12": "再念佛字。一息一字。周而復始。口不出聲。即無氣虗",
    "X22n0401_001:0169c13": "之患。亦仍不失念佛法門。修習既久。既能不傷中氣。",
    "X22n0401_001:0169c14": "且能漸致氣旺。寢祛妄念。精進不懈。然後閉關出聲",
    "X22n0401_001:0169c15": "專念。則三昧易成。與冒昧入關者迥別。此先修不亂。",
    "X22n0401_001:0169c16": "後修一心之養氣真訣。亦新法也。長期念佛。高聲持",
    "X22n0401_001:0169c17": "誦。頗傷中氣。亦不能[石*豕]磨入細。速致一心。余昔誤信",
    "X22n0401_001:0169c18": "紫閣之說。致增病痛。故不憚繁複。再申勸誡。不可不",
    "X22n0401_001:0169c19": "察也。",
    "X22n0401_001:0169c20": "或問。念佛入門之要。厥義安在。答曰。信願二輪。無不",
    "X22n0401_001:0169c21": "真切。是為念佛入門之要。若信願非真。決不肯認真",
    "X22n0401_001:0169c22": "念佛。非入門第一要務歟。紅蠡醒大師曰。真為生死",
    "X22n0401_001:0169c23": "發菩提心。以深信願持佛名號。十六字。為念佛法門",
    "X22n0401_001:0169c24": "一大綱宗。若真為生死之心不發。一切開示。皆為戲",
    "X22n0401_001:0170a01": "論。世間一切重苦。無過生死。生死不了。生死死生。生",
    "X22n0401_001:0170a02": "生死死。出一胞胎。入一胞胎。舍一皮袋。取一皮袋。苦",
    "X22n0401_001:0170a03": "已不堪。況輪回未出。離免墮落。豬胞胎。狗胞胎。何所",
    "X22n0401_001:0170a04": "不鑽。驢皮袋。馬皮袋。何所不取。此箇人身。最為難得。",
    "X22n0401_001:0170a05": "最易打失。一念之差。便入惡趣。三途易入而難出。地",
    "X22n0401_001:0170a06": "獄時長而苦重。七佛以來。猶為螘子。八萬劫後。未脫",
    "X22n0401_001:0170a07": "鴿身。畜道時長已極。鬼獄時長尤倍。久經長劫。何了",
    "X22n0401_001:0170a08": "何休。萬苦交煎。無歸無救。每一言之。衣毛卓豎。時一",
    "X22n0401_001:0170a09": "念及。五內如梵。是故即今痛念生死。如喪考妣。如救",
    "X22n0401_001:0170a10": "頭然也。然我有生死。我求出離。而一切眾生。皆在生",
    "X22n0401_001:0170a11": "死。皆應出離。彼等與我本同一體。皆是多生父母。未",
    "X22n0401_001:0170a12": "來諸佛。若不念普度。惟求自利。則於理有所虧。心有",
    "X22n0401_001:0170a13": "未安。況大心不發。則外不能感通諸佛。內不能契合",
    "X22n0401_001:0170a14": "本性。上不能圓成佛道。下不能廣利羣生。無始恩愛。",
    "X22n0401_001:0170a15": "何以解脫。無始怨愆。何以解釋。積劫罪業。難以懺除。",
    "X22n0401_001:0170a16": "積劫善根。難以成熟。隨所修行。多諸障緣。縱有所成。",
    "X22n0401_001:0170a17": "終墮偏小。故須稱性發大菩提心也。然大心既發。應",
    "X22n0401_001:0170a18": "修大行。而於一切行門之中。求其最易下手。最易成",
    "X22n0401_001:0170a19": "就。至極穩當。至極圓頓者。則無如以深信願持佛名",
    "X22n0401_001:0170a20": "號矣。所謂深信者。釋迦如來梵音聲相。決無誑語。彌",
    "X22n0401_001:0170a21": "陀世尊大慈悲心。決無虗願。且以念佛求生之因。必",
    "X22n0401_001:0170a22": "感見佛往生之果。如種瓜得瓜。種豆得豆。響必應聲。",
    "X22n0401_001:0170a23": "影必隨形。因不虗棄。果無浪得。此可不待問佛而能",
    "X22n0401_001:0170a24": "自信者也。況吾人現前一念心性。全真成妄。全妄即",
    "X22n0401_001:0170b01": "真。終日隨緣。終日不變。橫徧豎窮。當體無外。彌陀淨",
    "X22n0401_001:0170b02": "土。總在其中。以我具佛之心。念我心具之佛。豈我心",
    "X22n0401_001:0170b03": "具之佛。而不應我具佛之心耶。往生傳載臨終瑞相。",
    "X22n0401_001:0170b04": "班班列列。豈欺我哉。如此信已。願樂自切。以彼土之",
    "X22n0401_001:0170b05": "樂。回觀娑婆之苦。厭離自深。如離廁坑。如出牢獄。以",
    "X22n0401_001:0170b06": "娑婆之苦。遙觀彼土之樂。欣樂自切。如歸故鄉。如趨",
    "X22n0401_001:0170b07": "寶所。總之如渴思飲。如飢思食。如病苦之思良藥。如",
    "X22n0401_001:0170b08": "嬰兒之思慈母。如避怨家之持刀相迫。如墮水火而",
    "X22n0401_001:0170b09": "急求救援。果能如此懇切。一切境緣。莫能引轉矣。然",
    "X22n0401_001:0170b10": "後以此信願之心執持名號。持一聲。是一九蓮種子。",
    "X22n0401_001:0170b11": "念一句。是一往生正因。直須心心相續。念念無差。惟",
    "X22n0401_001:0170b12": "專惟勤。無雜無間。愈久愈堅。轉持轉切。久之久之。自",
    "X22n0401_001:0170b13": "成片段。入一心不亂矣。誠能如此。若不往生者。釋迦",
    "X22n0401_001:0170b14": "如來便為誑語。彌陀世尊便為虗願。有是理哉。其說",
    "X22n0401_001:0170b15": "之精切著明如此。學者可以深省矣。",
    "X22n0401_001:0170b16": "或問。儒家之闢佛。厥義安在。答曰。先佛開示。悉出世",
    "X22n0401_001:0170b17": "之至道也。出世之至道。其要雖在解脫生死。其緒餘",
    "X22n0401_001:0170b18": "猶足範圍天下之政教。弘深奧博。不可驟通也。如欲",
    "X22n0401_001:0170b19": "通其體用所在。必先知若何為生死。若何為解脫生",
    "X22n0401_001:0170b20": "死。若何無方量。若何為心量。若何為明心。若何為見",
    "X22n0401_001:0170b21": "性。若何為淨宗。若何為禪宗。若何為教宗。若何為律",
    "X22n0401_001:0170b22": "宗。若何為密宗。若何為顯密之別。若何為大乘。若何",
    "X22n0401_001:0170b23": "為中小二乘。若何為大小諸乘之別。若何為菩提大",
    "X22n0401_001:0170b24": "心。若何為六度萬行。若何為阿耨多羅三藐三菩提。",
    "X22n0401_001:0170c01": "若何為念佛。若何為參禪。若何為戒。若何為定。若何",
    "X22n0401_001:0170c02": "為慧。若何為解悟。若何為證悟。若何為諸家三昧。若",
    "X22n0401_001:0170c03": "何為念佛三昧。若何為因果之實義。若何為儒釋之",
    "X22n0401_001:0170c04": "真詮。其子目雖更僕難窮。其弘綱鉅恉。大抵不過此",
    "X22n0401_001:0170c05": "數端。非博涉教典。不能融會。非至心親師取友。不能",
    "X22n0401_001:0170c06": "貫通。乃諸儒惟據門戶之私心。莫不以先入之鄙言",
    "X22n0401_001:0170c07": "為主。所以決不能知其精義所在也。然先儒所以不",
    "X22n0401_001:0170c08": "能知佛者。其過不止在門戶之私。轉在不知處世聖",
    "X22n0401_001:0170c09": "人格物致知之義。如能先通處世先聖格致之微。於",
    "X22n0401_001:0170c10": "先佛之弘綱鉅恉。必不肯不考其體用淵源。輒加誣",
    "X22n0401_001:0170c11": "謗之理。故凡諸儒之謗佛。非不知佛也。亦仍不知先",
    "X22n0401_001:0170c12": "聖儒術之精義而已。不足怪也。夫生死之故。天下第",
    "X22n0401_001:0170c13": "一大事也。解脫生死。天下第一至道也。今乃以不考",
    "X22n0401_001:0170c14": "其典籍。不親其師友之故。遂不能稍通其說。此非不",
    "X22n0401_001:0170c15": "解格致之精義而何。尤冐昧者。雖頗聞其生死之說。",
    "X22n0401_001:0170c16": "而仍以揮斥為名。誣罔為利。則不知六道之阽危。鬼",
    "X22n0401_001:0170c17": "神之禍福。分段生死之艱虞。果能與彼無涉與否。如",
    "X22n0401_001:0170c18": "猶有豪髮之相涉。恐決非門戶之私。冐昧之論。所能",
    "X22n0401_001:0170c19": "捍禦解免已。此心悅至道者所深悲也。諸儒之闢佛。",
    "X22n0401_001:0170c20": "唐以前猶粗糲無識。宋元後。乃彌近精微。然博辯如",
    "X22n0401_001:0170c21": "朱子。自稱悔悟如羅整庵。皆自謂至精至密。究與先",
    "X22n0401_001:0170c22": "佛遺教之得失。豪髮無與。適成其不克真通格物致",
    "X22n0401_001:0170c23": "知之過。此心悅至道者所深悲也。曰。然則諸儒之闢",
    "X22n0401_001:0170c24": "佛。亦有過歟。答曰。先佛為法界之大師。其說專在解",
    "X22n0401_001:0171a01": "脫生死。徧濟含靈。凡有血氣心性之倫。皆當歸仰。且",
    "X22n0401_001:0171a02": "純善無惡。純誠無偽。今乃挾一隅之見以闢之謗之。",
    "X22n0401_001:0171a03": "烏得為無過。諸儒苟能正誼明道。功德兼隆。上裨國",
    "X22n0401_001:0171a04": "家政教。下拯黎庶艱危。處為真儒。出為名臣循吏。即",
    "X22n0401_001:0171a05": "有謗佛之愆。亦當末減。若無道不學。絕無功德及人。",
    "X22n0401_001:0171a06": "外假儒術高名。內實逞其甘食悅色全軀保妻子之",
    "X22n0401_001:0171a07": "素。亦復踵襲謬妄。輒謗及純善無惡解脫生死之正",
    "X22n0401_001:0171a08": "覺。別天地神祇昭布森列。詎能免降鑒之嚴切哉。此",
    "X22n0401_001:0171a09": "尤心悅至道者所深悲也。",
    "X22n0401_001:0171a10": "或問。流俗之闢佛。厥義安在。答曰。流俗之闢佛。不過",
    "X22n0401_001:0171a11": "舉業之徒。文辭之彥。及無識之妄庸。此輩偶聞理學",
    "X22n0401_001:0171a12": "之名。猶切齒以道。況無上正覺哉。無道不學之尤。靡",
    "X22n0401_001:0171a13": "不具徙家忘妻之見。欲其心通出世之至道。冤苦甚",
    "X22n0401_001:0171a14": "矣。大率宿業深厚者。其性情無不躁妄。其識見無不",
    "X22n0401_001:0171a15": "凡陋。其行履無不邪僻。其心聲無不詐偽。其甚者。至",
    "X22n0401_001:0171a16": "以君父為外物。祖先為疣贅。蓋非如此。不足以增長",
    "X22n0401_001:0171a17": "宿業。淪落三途。亦不足致諸佛之悲憫太息。莫可如",
    "X22n0401_001:0171a18": "何焉。不足辯也。",
    "X22n0401_001:0171a19": "或問。吾王氏入道始末。答曰。先曾王父椒園公訟過",
    "X22n0401_001:0171a20": "記曰。余家世業儒。篤奉六籍。自五祀以外無雜祭。墪",
    "X22n0401_001:0171a21": "之左。潔室一楹。妥先聖四配主。列祀神武關漢壽帝。",
    "X22n0401_001:0171a22": "司命文昌帝。配以斗魁。以禮官祭日。虔祀無怠。近百",
    "X22n0401_001:0171a23": "年矣。室中未嘗有二氏書。及像設。曾王父厚庵公官",
    "X22n0401_001:0171a24": "江南。廉名滿吳下。僦民居。鄰火及甍。朝服告天。火中",
    "X22n0401_001:0171b01": "見白鸚鵡反風滅火。又檄輓庫綱。渡黃河。中流暴飇",
    "X22n0401_001:0171b02": "裂帆。百口震號。俄覩金容炳煜。致分風斷流之異。乃",
    "X22n0401_001:0171b03": "手繪普陀大士妙相。報再生德。余童齔時。日從先妣",
    "X22n0401_001:0171b04": "炷香頂禮。及十歲過鄉墪。聞其師方授諸弟孟子書。",
    "X22n0401_001:0171b05": "訓曰。楊者何。今道家是也。墨者何。今佛家是也。能以",
    "X22n0401_001:0171b06": "言距道與佛。即聖人之徒也。聞之。大欣悅其言。歸則",
    "X22n0401_001:0171b07": "詫人曰。吾異日必且為聖賢。自是日尋諸老儒。互以",
    "X22n0401_001:0171b08": "能詆佛相褒詡。不復肯頂禮大士。顧實不知佛義云",
    "X22n0401_001:0171b09": "何也。年十七舉於鄉。旅謁座主少宗伯阿雨齋先生。",
    "X22n0401_001:0171b10": "先生顧余曰。賢英齡儁發。前路未可限。顧老夫一言",
    "X22n0401_001:0171b11": "相贈。他日得志。願勿闢異端。余愕問何謂也。先生哂",
    "X22n0401_001:0171b12": "曰。覩賢勇形於色。聊相規耳。賢誠欲距異端。試言異",
    "X22n0401_001:0171b13": "端何等。余以佛老對。先生曰。孔孟時。有楊墨。無佛老。",
    "X22n0401_001:0171b14": "以佛老為楊墨。乃儒者之言。非孔孟之言也。夫異端。",
    "X22n0401_001:0171b15": "異其端也。所謂端。即孟子惻隱羞惡四端是也。其言",
    "X22n0401_001:0171b16": "不仁不義。無禮無智。是楊墨之弊。其言為仁為義。為",
    "X22n0401_001:0171b17": "禮為智。則非楊墨之弊也。非徧觀其言。惡能別乎。今",
    "X22n0401_001:0171b18": "世士君子罕行孔孟之言。惟以闢佛老張門戶。以自",
    "X22n0401_001:0171b19": "鳴為儒。其下者。病天堂地獄之說不便於己所為。亦",
    "X22n0401_001:0171b20": "姑詆之。以紓其怖憚。徒為佛者所竊笑。此未必遂為",
    "X22n0401_001:0171b21": "聖人徒也。吾賢自審之而已。余聞之。意為憮然。歸而",
    "X22n0401_001:0171b22": "默察己所言論行事。其乖謬聖人者益眾。氣由是稍",
    "X22n0401_001:0171b23": "稍愧沮。然而前相與詆佛諸老儒。日相過從。互申曩",
    "X22n0401_001:0171b24": "說。余中雖欿歉。顧憚其譏病。聊復推波助瀾。燄弗為",
    "X22n0401_001:0171c01": "衰。乾隆丙午。邑中大疫。道殣如麻。率以七日不汗死。",
    "X22n0401_001:0171c02": "余二十一日。三震戰。三不汗。奄然氣盡。神歷房闥出",
    "X22n0401_001:0171c03": "衢中。將適東郭嶽祠。顧見西來戈甲如雲。人馬皆長",
    "X22n0401_001:0171c04": "尋丈。詢前驅者。曰。關神武帝受敕征臺灣冦也。俄覩",
    "X22n0401_001:0171c05": "神武櫜鞬御赤馬。龍刀在握。神采熠熠。余當衢迎拜。",
    "X22n0401_001:0171c06": "頓顙塵中。一仰視。則黼几已具。神武袞冕秉圭。東面",
    "X22n0401_001:0171c07": "垂拱。余涕泣陳所苦。籲乞庇宥。神武厲聲叱曰。汝知",
    "X22n0401_001:0171c08": "罪乎。汝以先世積德。籍注鄉薦後四年。當登辛丑進",
    "X22n0401_001:0171c09": "士第。福祿未艾。豈謂汝自得舉以來。童昏無識。忘先",
    "X22n0401_001:0171c10": "世功德。自詡才雋。憍慢嫉忌。惡人勝已。輕率愎戾。銜",
    "X22n0401_001:0171c11": "恚睚眦。凌侮儕輩。多懷意惡。訐發人短。喜談閨閣。談",
    "X22n0401_001:0171c12": "諧愒日。褻引聖典。種種積慝。惡簿等身。而且不覩二",
    "X22n0401_001:0171c13": "氏之書。妄肆臆毀。心無忌憚。貌附聖賢。尤犯天律所",
    "X22n0401_001:0171c14": "深惡。游巡使者日有奏報。髮不勝擢。是以上帝震怒。",
    "X22n0401_001:0171c15": "初削科名。今削壽籍。將墮惡道。豈吾所能垂祐乎。余",
    "X22n0401_001:0171c16": "聞。震慄喪魄。崩角求活。矢自湔艾。既久久。神武顏色",
    "X22n0401_001:0171c17": "稍霽。微頫首曰。止。姑觀汝後修。余泥首敬謝。再仰視。",
    "X22n0401_001:0171c18": "金容已杳。衢中闃無人。皇恐亟趨歸。入門歷榻呻而",
    "X22n0401_001:0171c19": "寤。則覩真官朱衣玉顏。從兩童子。搴簾入曰。奉帝命",
    "X22n0401_001:0171c20": "來活汝。兩童登榻。各手短杖擊余體。擊頭頭汗。擊胸",
    "X22n0401_001:0171c21": "胸汗。濈然溼重衾。至膝而止。遂能張目索飲。翼日扶",
    "X22n0401_001:0171c22": "杖起。詣神武像前匍伏謝。自是始稍知悔懼。竊意聖",
    "X22n0401_001:0171c23": "賢之言積慶餘殃。迪吉逆凶。皆以誘掖中下之人。使",
    "X22n0401_001:0171c24": "不為不善而已。二氏之說。亦以發明善慶惡殃之理",
    "X22n0401_001:0172a01": "而已。其言之明罪福怵愚悍者。士可得見而知。聞而",
    "X22n0401_001:0172a02": "悟。其言之絕思議通於穆者。士見而未必遂知。聞而",
    "X22n0401_001:0172a03": "未必遂悟。況無聞無見乎。病稍瘥。假一榻養疴禪寺。",
    "X22n0401_001:0172a04": "稍稍涉獵藏典。初覽小乘。雖不敢如昔詬謗。顧於胸",
    "X22n0401_001:0172a05": "中頗亦時有扞迕。意雜疑信。次及中乘。帖然意適。竊",
    "X22n0401_001:0172a06": "謂率是淨修。高當不失冉閔。下亦不減樂正克也。後",
    "X22n0401_001:0172a07": "歷大乘。淵乎妙哉。人性本善。天道融通。以智仁勇造",
    "X22n0401_001:0172a08": "生安學利。以孝弟慈利天下國家。節圍萬物而無心。",
    "X22n0401_001:0172a09": "陶冶萬物而無情。視聽言動。操本運末。中規中矩而",
    "X22n0401_001:0172a10": "不勉。生死人鬼。原始要終。有物有則而能貞。執一可",
    "X22n0401_001:0172a11": "以貫萬。朝聞可以夕死。洙泗鄒嶧之傳。蘊其妙未及",
    "X22n0401_001:0172a12": "言。引其緒未及詳。凡以世多中下。欲使由賢入聖。而",
    "X22n0401_001:0172a13": "佛氏則兼以世不絕大智。超詣非難。欲竝使由凡躋",
    "X22n0401_001:0172a14": "聖。若乃及其成功則一也。何惑乎天地靈祇傾嚮翼",
    "X22n0401_001:0172a15": "贊之乎。余初從囈誶十年。日謂佛言害於吾師孔孟",
    "X22n0401_001:0172a16": "之道。至是乃知釋流附益。害道之說。嗟誠有之。顧萬",
    "X22n0401_001:0172a17": "萬非佛意。若佛之道。與孔孟竝立。萬萬不相害。微特",
    "X22n0401_001:0172a18": "不相害。又無不足以發明孔孟之言。凡所謂蘊妙未",
    "X22n0401_001:0172a19": "及言。與言之不能詳者。憶向來讀書二十年。但以華",
    "X22n0401_001:0172a20": "飾誑妄弋獵科名。其於聖賢牆廡。不啻馬牛其風。乃",
    "X22n0401_001:0172a21": "由徧觀佛書。而後志氣稍稍通。障翳稍稍盡。愧厲稍",
    "X22n0401_001:0172a22": "稍生。趨向稍稍堅。心痗背汗。不敢不求勉為善人。然",
    "X22n0401_001:0172a23": "後迴念向時貌聖賢實悖聖賢。其獲罪宮牆。良不可",
    "X22n0401_001:0172a24": "逭也。自丙午懺罪。湔洗三年。慄慄臨履。己酉夏。先妣",
    "X22n0401_001:0172b01": "遘疾幾絕。感神武示拯於夢。夢僉同。家人皆驚歎。明",
    "X22n0401_001:0172b02": "年庚戌。神武又示先妣夢。督余上春官。鎖闈宵分。肸",
    "X22n0401_001:0172b03": "蠁降靈。遂忝與甲榜。迄今佹遇危憊。屢示呵護如響。",
    "X22n0401_001:0172b04": "信乎帝神在天下。如水在地中。無過不懲。無善不拯。",
    "X22n0401_001:0172b05": "亦惟人自決其法聖賢與悖聖賢而已。余躬歷罪福。",
    "X22n0401_001:0172b06": "曲邀神貸。始得稍稍觀覽佛書。漸以達於聖賢之義。",
    "X22n0401_001:0172b07": "世固不乏英彥才儁。毅然氣岸。以聖賢自命。余敢不",
    "X22n0401_001:0172b08": "避詬厲。備疏始末。敬告來賢。果賢者自揣能真為文",
    "X22n0401_001:0172b09": "周孔孟。無防暫束佛書不觀。苟未能。抑亦何恃能無",
    "X22n0401_001:0172b10": "懼也。公之自述如此。其後以知縣起家。洊歷監司。廉",
    "X22n0401_001:0172b11": "明勤篤。如于清端。陸清獻。諸君子。且識量高遠。能斷",
    "X22n0401_001:0172b12": "大事。道光中。嘗面奉　聖諭褒獎。以循吏名當世。此",
    "X22n0401_001:0172b13": "外垂訓之文。及所注金剛般若等經。皆多所發明。具",
    "X22n0401_001:0172b14": "見椒園居士集。茲不贅述。及我世父梅叔公上承遺",
    "X22n0401_001:0172b15": "訓。嘗謂公之學雖偏精教典。而於淨土一宗。未嘗致",
    "X22n0401_001:0172b16": "力。因求其說於紅蠡瑞法師。獲聞精奧。退居之暇。每",
    "X22n0401_001:0172b17": "以教家庭子弟。耕心傳習既久。復聞現證三昧之說",
    "X22n0401_001:0172b18": "於揚州省大師。因得具悉其體用所在。此則吾王氏",
    "X22n0401_001:0172b19": "入道之始末因緣也。曰。椒園之蔚為循吏。梅公之處",
    "X22n0401_001:0172b20": "家孝友。此皆吾儒所固有。亦復何與佛氏。遽名家學。",
    "X22n0401_001:0172b21": "答曰。明德親民。達道達德。實皆儒家所固有。生死之",
    "X22n0401_001:0172b22": "故。解脫之方。四土三乘。十二類生。橫超豎超三界諸",
    "X22n0401_001:0172b23": "法門。及無上正覺之升沈顯晦。亦豈儒家所固有哉。",
    "X22n0401_001:0172b24": "儒家所以不能知佛者。惟在生死之故。及上逮無上",
    "X22n0401_001:0172c01": "正覺一切奧義。此正古今儒佛得失之林。亦吾王氏",
    "X22n0401_001:0172c02": "所由學道之淵源也。且我椒園公先以謗佛罹神譴。",
    "X22n0401_001:0172c03": "後以徧繹教典。懺悔樹立。乃得處為通儒。出為循吏。",
    "X22n0401_001:0172c04": "我世父梅叔公亦嘗自言。非通紅蠡之學。必不能徼",
    "X22n0401_001:0172c05": "幸聞道。勉為善人。則先佛之秉無緣慈以普度眾生",
    "X22n0401_001:0172c06": "者。固已不可思議。即其拯吾王氏於水火者。亦豈有",
    "X22n0401_001:0172c07": "極哉。然兩公之一聞千悟。實以天資高朗。本屬志士",
    "X22n0401_001:0172c08": "仁人。故能從容自樹如此。若無志不仁。方且以詬謗",
    "X22n0401_001:0172c09": "譎詐為能。雖諸佛現前。亦無由濟其陷溺矣。此又天",
    "X22n0401_001:0172c10": "下智愚賢不肖升沈所在。亦吾王氏所當深警也。",
    "X22n0401_001:0172c11": "或問。佛僊家亦嘗闢佛。厥義安在。答曰。神僊上果。惟",
    "X22n0401_001:0172c12": "在生天。而天道仍在六道之內。佛言生天之果。雖壽",
    "X22n0401_001:0172c13": "至八萬餘劫。如生死未了。壽盡仍當淪墜。不能超然",
    "X22n0401_001:0172c14": "於分段生死之外也。先佛所示大中小三乘遺教。靡",
    "X22n0401_001:0172c15": "非解脫生死良方。凡不能解脫生死。不得超然於六",
    "X22n0401_001:0172c16": "道輪回之外者。皆三乘所未有。夫勤苦生天。雖壽歷",
    "X22n0401_001:0172c17": "多劫。仍當淪墜。以視正修淨宗。徑得往生阿彌陀佛",
    "X22n0401_001:0172c18": "清泰世界。永無退墮之虞者。其得失實判若天淵。尚",
    "X22n0401_001:0172c19": "何闢佛之足云。余昔嘗受內丹真訣於先師梁先生。",
    "X22n0401_001:0172c20": "其後先生自謂年過八十。為家緣所累。結胎無望。且",
    "X22n0401_001:0172c21": "嘗感異夢。恐旁入鬼神道中。因使耕心詳論淨土之",
    "X22n0401_001:0172c22": "學。不三兩月。憮然自失。翻然改圖。徑為一勞永逸之",
    "X22n0401_001:0172c23": "計。遽發願念佛。朝夕無間。至臨終時。悉屏喧雜。志氣",
    "X22n0401_001:0172c24": "清明。合掌正念誦佛而逝。其獲往生淨土。具有徵驗。",
    "X22n0401_001:0173a01": "可謂豪傑之士矣。求僊綱要。在外積眾善。內修金丹。",
    "X22n0401_001:0173a02": "脫胎之後。尤在度廣有緣。徧拯諸苦。必馴致天僊而",
    "X22n0401_001:0173a03": "後已。惟知勤修內丹。不知積善感應之理。已不能決",
    "X22n0401_001:0173a04": "定成就。況瞢修瞎煉。不知兼濟為何事。亦何神僊之",
    "X22n0401_001:0173a05": "足云。學者苟跂淨土宗恉。當考大小彌陀諸經所陳。",
    "X22n0401_001:0173a06": "乃通解脫生死之正義。毋執神僊之說。昧解脫之原。",
    "X22n0401_001:0173a07": "以自誑也。又內丹結胎。必在獲定之後。念佛如獲實",
    "X22n0401_001:0173a08": "定。已證根本三昧。決定往生。其得失更不待辯。志在",
    "X22n0401_001:0173a09": "長生久視者。可以語矣。",
    "X22n0401_001:0173a10": "或問。先儒闢佛。首以委棄倫理為大詬。厥義安在。答",
    "X22n0401_001:0173a11": "曰。此謬說也。先佛教人。本有四眾之別。所謂比丘僧。",
    "X22n0401_001:0173a12": "比丘尼。優婆塞。優婆夷。是已。諸經之首。莫不具此四",
    "X22n0401_001:0173a13": "眾。不容不見也。比丘二眾。猶可以為委棄倫理。彼在",
    "X22n0401_001:0173a14": "家學道如優婆塞夷二眾。亦何委棄倫理之有。且觀",
    "X22n0401_001:0173a15": "經淨業三福。首以孝養父母為第一義。本統四眾言",
    "X22n0401_001:0173a16": "之。讀者不察。陽為不知。出家之徒。亦不得陽為不知",
    "X22n0401_001:0173a17": "也。先佛遺規。惟有辭親出家之說。無棄親出家。不顧",
    "X22n0401_001:0173a18": "奉養之義。如優婆二眾。則更不待言。佛法所希至遠",
    "X22n0401_001:0173a19": "至大。故不得不辭親出家。如果真修實證。不但上度",
    "X22n0401_001:0173a20": "一世之父母。且能徧度累劫之父母昆弟。及一切有",
    "X22n0401_001:0173a21": "緣。闢佛者縱不知此。四眾之說。亦未必無聞。其所以",
    "X22n0401_001:0173a22": "陽為不知者。蓋深恐妨我甘食悅色全軀保妻子之",
    "X22n0401_001:0173a23": "私。故託至高之人理以箝制其口。不知適啟心通至",
    "X22n0401_001:0173a24": "道者所深鄙。可惜也。",
    "X22n0401_001:0173b01": "或問。僧家之得失。亦有說歟。答曰。烏呼。僧家之得失。",
    "X22n0401_001:0173b02": "烏得為無說。蓋辭親出家。所以為解脫生死也。而此",
    "X22n0401_001:0173b03": "輩真通生死之故者。千中無一焉。嚴持戒律。天人所",
    "X22n0401_001:0173b04": "欽。眾所共仰也。而此輩嚴持戒律者。百中無一焉。惟",
    "X22n0401_001:0173b05": "真修乃獲實證也。而此輩由真修以抵實證者。萬中",
    "X22n0401_001:0173b06": "無一焉。其破壞戒律。啖名嗜利。奔走勢位。逸樂終身",
    "X22n0401_001:0173b07": "之屬。乃不知凡幾。此正諸佛諸天所深憾。亦詬佛諸",
    "X22n0401_001:0173b08": "儒之所深憾也。先儒所闢。正在此等。而不知此乃流",
    "X22n0401_001:0173b09": "俗之僧法。非正覺之佛法。持此以詬先佛之正法。雖",
    "X22n0401_001:0173b10": "僧家有以自取。亦流俗終身不解之大惑。不可不辯",
    "X22n0401_001:0173b11": "也。如僧家果能嚴持戒律。馴至清修梵行。深入佛海。",
    "X22n0401_001:0173b12": "即不知佛者。亦未必遽加謗議。惜多為惑業所錮。既",
    "X22n0401_001:0173b13": "不能會通教典。親師取友。以蘄真修實證。流弊所極。",
    "X22n0401_001:0173b14": "遂若無可救藥者。亦心悅至道者所深悲也。",
    "X22n0401_001:0173b15": "或問。欲通佛法大義。當讀何書。欲通淨宗實義。當讀",
    "X22n0401_001:0173b16": "何書。其先後次第。亦有說歟。答曰。欲通佛法。當自真",
    "X22n0401_001:0173b17": "通淨宗始。先儒以不解淨宗要領。因不能解佛法之",
    "X22n0401_001:0173b18": "大義。或不知方量心量之奧。輒以大小彌陀諸經所",
    "X22n0401_001:0173b19": "陳極樂莊嚴。及往生之說。為莊列寓言。不知先佛無",
    "X22n0401_001:0173b20": "寓言也。必先通淨宗。然後能探索教典。徧通諸宗。此",
    "X22n0401_001:0173b21": "願通諸宗之次第也。治教典者。當先讀論藏。次讀經",
    "X22n0401_001:0173b22": "律二藏。則得失易明。如先讀經藏。往往轉增煩惑。殊",
    "X22n0401_001:0173b23": "非善計。此願讀教典者之切實次第也。淨宗諸論。有",
    "X22n0401_001:0173b24": "無量壽經優波提舍一卷。淨土十疑論一卷。西方要",
    "X22n0401_001:0173c01": "訣二卷。念佛三昧寶王論三卷。龍舒淨土文十卷。蓮",
    "X22n0401_001:0173c02": "宗寶鑑十卷。淨土或問一卷。念佛直指二卷。淨土指",
    "X22n0401_001:0173c03": "歸二卷。淨土生無生論一卷。續淨土生無生論一卷。",
    "X22n0401_001:0173c04": "淨土法語一卷。樂邦文類六卷。西方合論十卷。淨土",
    "X22n0401_001:0173c05": "晨鐘十卷。淨土警語一卷。西歸直指五卷。無量壽經",
    "X22n0401_001:0173c06": "起信論三卷。觀無量壽佛經約論一卷。阿彌陀經約",
    "X22n0401_001:0173c07": "論一卷。西方公據二卷。念佛警策二卷。淨土淺說三",
    "X22n0401_001:0173c08": "卷。念佛百問一卷。淨業知津一卷。念佛四要訣一卷。",
    "X22n0401_001:0173c09": "紅蠡徹悟大師語錄二卷。淨宗諸經。大小彌陀兩部。",
    "X22n0401_001:0173c10": "有無量清淨平等覺經三卷。阿彌陀經二卷。無量壽",
    "X22n0401_001:0173c11": "經二卷。別行大寶積經無量壽如來會二卷。無量壽",
    "X22n0401_001:0173c12": "莊嚴經三卷。大彌陀經二卷。彭居士新校無量壽經",
    "X22n0401_001:0173c13": "三卷。世父梅叔公新校魏居士會譯摩訶阿彌陀經",
    "X22n0401_001:0173c14": "一卷。阿彌陀佛經一卷。稱讚淨土佛攝受經一卷。後",
    "X22n0401_001:0173c15": "出阿彌陀偈經一卷。開示觀想者。有觀無量壽佛經",
    "X22n0401_001:0173c16": "一卷。諸經解詁最要者。有雲栖大師阿彌陀佛經疏",
    "X22n0401_001:0173c17": "鈔四卷。藕益大師阿彌陀佛經要解一卷。觀無量壽",
    "X22n0401_001:0173c18": "佛經疏妙宗鈔三卷。開示念佛三昧者。有般舟三昧",
    "X22n0401_001:0173c19": "經三卷。大集賢護經五卷。文殊所說般若經一卷。阿",
    "X22n0401_001:0173c20": "彌陀鼓音聲王陀羅尼經一卷。觀世音得大勢菩薩",
    "X22n0401_001:0173c21": "受記經一卷。淨宗傳記。有往生集一卷。淨土聖賢錄",
    "X22n0401_001:0173c22": "九卷。續淨土聖賢錄四卷。以上目錄。惟少芟凡鄙諸",
    "X22n0401_001:0173c23": "論。今所備記。則淨宗之全也。禪宗要典。有六祖壇經。",
    "X22n0401_001:0173c24": "景德傳燈錄。五燈會元。指月錄。續指月錄。雍正　御",
    "X22n0401_001:0174a01": "選歷代禪師語錄。禪關策進。密宗要典。有大悲陀羅",
    "X22n0401_001:0174a02": "尼經。準提陀羅尼經。尊勝陀羅尼經。教宗要典。大乘",
    "X22n0401_001:0174a03": "般若。寶積。大集。華嚴。涅槃。五大部外。有首楞嚴經。楞",
    "X22n0401_001:0174a04": "伽經。妙法蓮華經。金剛般若經。圓覺經。維摩經。小乘",
    "X22n0401_001:0174a05": "諸經。四阿含外。有四十二章經。地藏本願經。樓炭經。",
    "X22n0401_001:0174a06": "律宗要典。大乘有梵網經。菩薩戒本經。小乘有比丘",
    "X22n0401_001:0174a07": "僧尼優婆塞夷諸戒本。推闡諸宗大義要典。有憨山",
    "X22n0401_001:0174a08": "夢游集。雲栖法彚。先哲古論。有宗鏡錄。心賦。萬善同",
    "X22n0401_001:0174a09": "歸集。諸宗傳記。有釋迦世譜。佛祖通載。高僧傳四編。",
    "X22n0401_001:0174a10": "神僧傳。禪林僧寶傳。訓詁掌故之要。有教乘法數。翻",
    "X22n0401_001:0174a11": "譯名義集。法苑珠林。一切經音義。其全目。見雍正",
    "X22n0401_001:0174a12": "欽定龍藏彚記。不具述。發揮諸宗大義之書。永明壽",
    "X22n0401_001:0174a13": "禪師宗鏡錄。尤稱絕詣。而古今幾無通其說者。可惜",
    "X22n0401_001:0174a14": "也。",
    "X22n0401_001:0174a15": "或問。淨宗權輿。及闡教著書。始於何代。答曰。無量清",
    "X22n0401_001:0174a16": "淨平等覺經。譯於後漢。是為淨宗入中國之始。有晉",
    "X22n0401_001:0174a17": "扶柳道安法師嘗著往生論六卷。是為淨宗闡教著",
    "X22n0401_001:0174a18": "書之始。及安公傳其學於廬山遠法師。乃集淨宗之",
    "X22n0401_001:0174a19": "成。如徵授受源流。安公實為淨宗之鼻祖。以所著往",
    "X22n0401_001:0174a20": "生論今佚不存。故議者惟推廬山為本宗初祖。而安",
    "X22n0401_001:0174a21": "公信解行證之詳。皆就湮沒。可惜也。",
    "X22n0401_001:0174a22": "或問。獲證三昧。現生見佛。先佛所示詳矣。今世現證",
    "X22n0401_001:0174a23": "者。惟省公一人。不識尊宿先哲。亦有見佛如省公者",
    "X22n0401_001:0174a24": "比歟。答曰。前世現生見佛者。晉有廬山遠法師。劉居",
    "X22n0401_001:0174b01": "士程之。劉宋有葛濟妻紀氏。唐有釋懷感。慧日。自覺。",
    "X22n0401_001:0174b02": "法照。大行。及尼淨真。宋有永明壽禪師。及遵式。顯超。",
    "X22n0401_001:0174b03": "孫居士忠。呂宏妻吳氏。姚母某氏。元有釋梵琦。明有",
    "X22n0401_001:0174b04": "唐居士時。近世有余母宗氏。皆見淨土聖賢錄。而臨",
    "X22n0401_001:0174b05": "終見佛。及旁見子史諸家典籍者。不與焉。稽其所獲。",
    "X22n0401_001:0174b06": "上足以證先佛遺經。下足以證省公今驗。及本論之",
    "X22n0401_001:0174b07": "說。亦學者所宜知也。",
    "X22n0401_001:0174b08": "或問。入道之正軌。答曰。志士仁人。入道之根柢。讀書",
    "X22n0401_001:0174b09": "求友。入道之階梯。此皆入道之正軌也。必先具志士",
    "X22n0401_001:0174b10": "仁人之資。乃能讀有用之書。交有益之友。必擴充志",
    "X22n0401_001:0174b11": "士仁人之分量。然後足為孝弟。足為忠貞。足以獨善",
    "X22n0401_001:0174b12": "一身。足以兼善天下。博通古今正變。折衷儒術異同。",
    "X22n0401_001:0174b13": "高據孔氏之四科。遂兼叔孫氏之三不朽。亦必擴充",
    "X22n0401_001:0174b14": "志士仁人之分量。然後能修淨業正因。足證念佛三",
    "X22n0401_001:0174b15": "昧。遂通教乘綱宗。肩任六度萬行。由是以漸希無上",
    "X22n0401_001:0174b16": "正等正覺。則處世出世之全已。釋家所謂佛性。即此",
    "X22n0401_001:0174b17": "志士仁人之性也。神僊家所謂僊骨。即此志士仁人",
    "X22n0401_001:0174b18": "之骨也。宋元後儒家講學。必有宗恉。余謂不必別立",
    "X22n0401_001:0174b19": "宗恉。惟以志士仁人為宗恉。已罄無不盡。無俟他求",
    "X22n0401_001:0174b20": "也。若無志不仁。力求下達。視方策如仇讐。以師友為",
    "X22n0401_001:0174b21": "弁髦。惟以甘食悅色全軀保妻子為至德要道。甚者",
    "X22n0401_001:0174b22": "且縱欲敗度。以惡為能。知進而不知退。知存而不知",
    "X22n0401_001:0174b23": "亡。知得而不知喪。馴至邪正不辨。向背乖宜。持此處",
    "X22n0401_001:0174b24": "家。必無不敗之家。持此處國。亦無不敗之國。持此以",
    "X22n0401_001:0174c01": "輔翼天下。必至顛倒是非。撓亂政教。惟恐天下不亂",
    "X22n0401_001:0174c02": "而後已。不能擴充志仁。其流弊遂至此極。此正誼明",
    "X22n0401_001:0174c03": "道之倫所由悽愴痛心也。其不足以上希至道。抑可",
    "X22n0401_001:0174c04": "知矣。蓋學者必先通人理。然後能上通天理。必真通",
    "X22n0401_001:0174c05": "天人之故。然後能企出世之正覺。若人理猶不能解。",
    "X22n0401_001:0174c06": "遽欲上通諸佛奧義。烏可得哉。方今盛世。雖決無此",
    "X22n0401_001:0174c07": "輩。而春秋之所責備者。正在此輩。前史之所譏彈者。",
    "X22n0401_001:0174c08": "亦正在此輩。三途之所招邀。鬼神之所切齒。諸佛之",
    "X22n0401_001:0174c09": "所悲憫者。亦正在此輩。此亦讀書君子。法界眾生。所",
    "X22n0401_001:0174c10": "宜留意也。昔龍舒居士著淨土文。惟知勸勉雜流。論",
    "X22n0401_001:0174c11": "及宰官。轉無深警之語。不知古昔宰官。雖因惑造業。",
    "X22n0401_001:0174c12": "至不可思議。而既秉輔翼政教之權。苟能深通因果。",
    "X22n0401_001:0174c13": "稍悟正覺。其兼濟天下。福被蒼生之功德。亦必不可",
    "X22n0401_001:0174c14": "思議。非方外諸公區區補苴罅漏者。所能竝論。故因",
    "X22n0401_001:0174c15": "此論之成。輙殿以志士仁人之說焉。烏呼。廣額屠兒",
    "X22n0401_001:0174c16": "放下屠刀。儼然千佛一數。聞道之君子。無忽此老生",
    "X22n0401_001:0174c17": "常談也。",
    "X22n0401_001:0174c19": "佛說摩訶阿彌陀經衷論竟"
}