{
    "T12n0374_033:0560b06": "大般涅槃經卷第三十三",
    "T12n0374_033:0560b08": "北涼天竺三藏曇無讖譯",
    "T12n0374_033:0560b09": "12 迦葉菩薩品1迦葉菩薩品第十二之一",
    "T12n0374_033:0560b10": "迦葉菩薩白佛言：「世尊！如來憐愍一切眾生，",
    "T12n0374_033:0560b11": "不調能調，不淨能淨，無歸依者能作歸依，未",
    "T12n0374_033:0560b12": "解脫者能令解脫，得八自在，為大醫師，作大",
    "T12n0374_033:0560b13": "藥王。善星比丘是佛菩薩時子，出家之後，受",
    "T12n0374_033:0560b14": "持讀誦、分別解說十二部經，壞欲界結，獲得",
    "T12n0374_033:0560b15": "四禪。云何如來記說善星，是一闡提，廝下之",
    "T12n0374_033:0560b16": "人，地獄劫住，不可治人？如來何故不先為其",
    "T12n0374_033:0560b17": "演說正法，後為菩薩？如來世尊若不能救善",
    "T12n0374_033:0560b18": "星比丘，云何得名有大慈愍、有大方便？」佛",
    "T12n0374_033:0560b19": "言：「善男子！譬如父母，唯有三子。其一子者有",
    "T12n0374_033:0560b20": "信順心，恭敬父母，利根智慧，於世間事能速",
    "T12n0374_033:0560b21": "了知。其第二子不敬父母，無信順心，利根智",
    "T12n0374_033:0560b22": "慧，於世間事能速了知。其第三子不敬父母，",
    "T12n0374_033:0560b23": "無信順心，鈍根無智。父母若欲教告之時，應",
    "T12n0374_033:0560b24": "先教誰？先親愛誰？當先教誰知世間事？」迦葉",
    "T12n0374_033:0560b25": "菩薩白佛言：「世尊！應先教授有信順心，恭敬",
    "T12n0374_033:0560b26": "父母，利根智慧知世事者；其次第二乃及第",
    "T12n0374_033:0560b27": "三，而彼二子，雖無信心、恭敬之心，為愍念故，",
    "T12n0374_033:0560b28": "次復教之。」「善男子！如來亦爾。其三子者，初喻",
    "T12n0374_033:0560b29": "菩薩、中喻聲聞、後喻一闡提。如十二部經修",
    "T12n0374_033:0560c01": "多羅中微細之義，我先已為諸菩薩說；淺近",
    "T12n0374_033:0560c02": "之義為聲聞說；世間之義為一闡提、五逆罪",
    "T12n0374_033:0560c03": "說，現在世中雖無利益，以憐愍故，為生後世",
    "T12n0374_033:0560c04": "諸善種子。善男子！如三種田，一者渠流便易，",
    "T12n0374_033:0560c05": "無諸沙𪉖、瓦石棘刺，種一得百。二者雖無沙",
    "T12n0374_033:0560c06": "𪉖、瓦石棘刺，渠流險難，收實減半。三者",
    "T12n0374_033:0560c07": "渠流險難，多諸沙𪉖、瓦石棘刺，種一得一，為",
    "T12n0374_033:0560c08": "槀草故。善男子！農夫春月，先種何田？」「世尊！先",
    "T12n0374_033:0560c09": "種初田，次第二田，後及第三。」「初喻菩薩，次喻",
    "T12n0374_033:0560c10": "聲聞，後喻一闡提。善男子！譬如三甖，一者",
    "T12n0374_033:0560c11": "完、二者漏、三者破，若欲盛置乳酪、水、蘇，先用",
    "T12n0374_033:0560c12": "何者？」「世尊！應用完者，次用漏者，後及破者。」「其",
    "T12n0374_033:0560c13": "完淨者，喻菩薩、僧，漏喻聲聞，破喻一闡提。善",
    "T12n0374_033:0560c14": "男子！如三病人俱至醫所，一者易治、二者難",
    "T12n0374_033:0560c15": "治、三者不可治。善男子！醫若治者，當先治誰？」",
    "T12n0374_033:0560c16": "「世尊！應先治易，次及第二，後及第三。何以故？",
    "T12n0374_033:0560c17": "為親屬故。」「其易治者喻菩薩僧；其難治者喻",
    "T12n0374_033:0560c18": "聲聞僧；不可治者喻一闡提，現在世中雖",
    "T12n0374_033:0560c19": "無善果，以憐愍故，為種後世諸善子故。善",
    "T12n0374_033:0560c20": "男子！譬如大王，有三種馬。一者調壯、大力，",
    "T12n0374_033:0560c21": "二者不調、齒壯大力，三者不調、羸老無力。王",
    "T12n0374_033:0560c22": "若乘者當先乘誰？」「世尊！應當先乘調壯",
    "T12n0374_033:0560c23": "大力，次用第二，後用第三。」「善男子！調",
    "T12n0374_033:0560c24": "壯大力喻菩薩僧；其第二者喻聲聞僧；其",
    "T12n0374_033:0560c25": "第三者喻一闡提，現在世中雖無利益，以",
    "T12n0374_033:0560c26": "憐愍故為種後世諸善種子。善男子！如大",
    "T12n0374_033:0560c27": "施時有三人來，一者貴族聰明持戒，二者中",
    "T12n0374_033:0560c28": "姓鈍根持戒，三者下姓鈍根毀戒。善男子！",
    "T12n0374_033:0560c29": "是大施主，應先施誰？」「世尊！應先施於貴姓之",
    "T12n0374_033:0561a01": "子利根持戒，次及第二，後及第三。」「其第一者",
    "T12n0374_033:0561a02": "喻菩薩僧，其第二者喻聲聞僧，其第三者喻",
    "T12n0374_033:0561a03": "一闡提。善男子！如大師子殺香象時，皆盡其",
    "T12n0374_033:0561a04": "力，殺兔亦爾，不生輕想。諸佛如來亦復如是，",
    "T12n0374_033:0561a05": "為諸菩薩及一闡提，演說法時，功用無二。",
    "T12n0374_033:0561a06": "善男子！我於一時住王舍城，善星比丘為我",
    "T12n0374_033:0561a07": "給使。我於初夜，為天帝釋演說法要。弟子法",
    "T12n0374_033:0561a08": "應後師眠臥，爾時善星以我久坐心生惡念。",
    "T12n0374_033:0561a09": "時王舍城小男、小女若啼不止，父母則語：『汝",
    "T12n0374_033:0561a10": "若不止，當將汝付薄拘羅鬼。』爾時善星反被",
    "T12n0374_033:0561a11": "拘執，而語我言：『速入禪室，薄拘羅來。』我言：『癡",
    "T12n0374_033:0561a12": "人，汝常不聞如來世尊無所畏耶？』爾時帝釋",
    "T12n0374_033:0561a13": "即語我言：『世尊！如是人等，亦復得入佛法中",
    "T12n0374_033:0561a14": "耶？』我即語言：『憍尸迦！如是人者，得入佛法，亦",
    "T12n0374_033:0561a15": "有佛性，當得阿耨多羅三藐三菩提。』我雖為",
    "T12n0374_033:0561a16": "是善星說法，而彼都無信受之心。「善男子！我",
    "T12n0374_033:0561a17": "於一時在迦尸國尸婆富羅城，善星比丘為",
    "T12n0374_033:0561a18": "我給使。我時欲入彼城乞食，無量眾生，虛心",
    "T12n0374_033:0561a19": "渴仰，欲見我跡。善星比丘尋隨我後，而毀",
    "T12n0374_033:0561a20": "滅之；既不能滅，而令眾生生不善心。我入城",
    "T12n0374_033:0561a21": "已，於酒家舍，見一尼乾，踡脊蹲地，飡食酒糟。",
    "T12n0374_033:0561a22": "善星比丘見已而言：『世尊！世間若有阿羅漢",
    "T12n0374_033:0561a23": "者，是人最勝。何以故？是人所說無因無果。』我",
    "T12n0374_033:0561a24": "言：『癡人，汝常不聞阿羅漢者，不飲酒、不害人、",
    "T12n0374_033:0561a25": "不欺誑、不偷盜、不婬妷。是人殺害父母，食噉",
    "T12n0374_033:0561a26": "酒糟，云何而言是阿羅漢？是人捨身，必定當",
    "T12n0374_033:0561a27": "墮阿鼻地獄。阿羅漢者永斷三惡，云何而言",
    "T12n0374_033:0561a28": "是阿羅漢？』善星即言：『四大之性，猶可轉易，欲",
    "T12n0374_033:0561a29": "令是人必墮阿鼻，無有是處。』我言：『癡人，汝常",
    "T12n0374_033:0561b01": "不聞諸佛如來誠言無二。』我雖為是善星說",
    "T12n0374_033:0561b02": "法，而彼絕無信受之心。「善男子，我於一時與",
    "T12n0374_033:0561b03": "善星比丘住王舍城，爾時城中有一尼乾，名",
    "T12n0374_033:0561b04": "曰苦得，常作是言：『眾生煩惱無因無緣，眾生",
    "T12n0374_033:0561b05": "解脫亦無因緣。』善星比丘復作是言：『世尊！世",
    "T12n0374_033:0561b06": "間若有阿羅漢者，苦得為上。』我言：『癡人，苦得",
    "T12n0374_033:0561b07": "尼乾，實非羅漢，不能解了阿羅漢道。』善星復",
    "T12n0374_033:0561b08": "言：『何因緣故，阿羅漢人於阿羅漢而生",
    "T12n0374_033:0561b09": "嫉妬？』我言：『癡人，我於羅漢不生嫉妬，而汝",
    "T12n0374_033:0561b10": "自生惡邪見耳。若言苦得是羅漢者，却後七",
    "T12n0374_033:0561b11": "日，當患宿食腹痛而死，死已生於食吐鬼中；",
    "T12n0374_033:0561b12": "其同學輩，當舁其尸，置寒林中。』爾時善星，",
    "T12n0374_033:0561b13": "即往苦得尼乾子所語言：『長老！汝今知不？沙",
    "T12n0374_033:0561b14": "門瞿曇，記汝七日當患宿食腹痛而死，死已",
    "T12n0374_033:0561b15": "生於食吐鬼中；同學同師，當舁汝尸，置寒",
    "T12n0374_033:0561b16": "林中。長老！好善思惟，作諸方便，當令瞿曇墮",
    "T12n0374_033:0561b17": "妄語中。』爾時苦得聞是語已，即便斷食，從初",
    "T12n0374_033:0561b18": "一日乃至六日，滿七日已，便食黑蜜，食黑蜜",
    "T12n0374_033:0561b19": "已，復飲冷水，飲冷水已，腹痛而終；終已同學",
    "T12n0374_033:0561b20": "舁其尸喪，置寒林中，即受食吐餓鬼之形，在",
    "T12n0374_033:0561b21": "其尸邊。善星比丘聞是事已，至寒林中，見苦",
    "T12n0374_033:0561b22": "得身，受食吐形，在其尸邊，踡脊蹲地。善星",
    "T12n0374_033:0561b23": "語言：『大德死耶？』苦得答言：『我已死矣。』『云何死",
    "T12n0374_033:0561b24": "耶？』答言：『因腹痛死。』『誰出汝尸？』答言：『同學。』『出",
    "T12n0374_033:0561b25": "置何處？』答言：『癡人，汝今不識是寒林耶？』『得何",
    "T12n0374_033:0561b26": "等身？』答言：『我得食吐鬼身。善星！諦聽如來善",
    "T12n0374_033:0561b27": "語、真語、時語、義語、法語。善星！如來口出如是",
    "T12n0374_033:0561b28": "實語，汝於爾時云何不信？若有眾生不信如",
    "T12n0374_033:0561b29": "來真實語者，彼亦當受如我此身。』爾時善星",
    "T12n0374_033:0561c01": "即還我所，作如是言：『世尊！苦得尼乾命終之",
    "T12n0374_033:0561c02": "後生三十三天。』我言：『癡人，阿羅漢者無有生",
    "T12n0374_033:0561c03": "處，云何而言，苦得生於三十三天？』『世尊！實如",
    "T12n0374_033:0561c04": "所言，苦得尼乾，實不生於三十三天，今受食",
    "T12n0374_033:0561c05": "吐餓鬼之身。』我言：『癡人，諸佛如來誠言無二，",
    "T12n0374_033:0561c06": "若言如來有二言者，無有是處。』善星即言：『如",
    "T12n0374_033:0561c07": "來爾時雖作是說，我於是事都不生信。』善男",
    "T12n0374_033:0561c08": "子，我亦常為善星比丘說真實法，而彼絕無",
    "T12n0374_033:0561c09": "信受之心。",
    "T12n0374_033:0561c10": "「善男子！善星比丘雖復讀誦十二部經，獲得",
    "T12n0374_033:0561c11": "四禪，乃至不解一偈、一句、一字之義，親近惡",
    "T12n0374_033:0561c12": "友，退失四禪。失四禪已，生惡邪見，作如是說：",
    "T12n0374_033:0561c13": "『無佛、無法、無有涅槃。沙門瞿曇善知相法，是",
    "T12n0374_033:0561c14": "故能得知他人心。』我於爾時告善星言：『我所",
    "T12n0374_033:0561c15": "說法，初、中、後善，其言巧妙，字義真正，所說無",
    "T12n0374_033:0561c16": "雜，具足成就，清淨梵行。』善星比丘復作是言：",
    "T12n0374_033:0561c17": "『如來雖復為我說法，而我真實謂無因果。』善",
    "T12n0374_033:0561c18": "男子！汝若不信如是事者，善星比丘今者近",
    "T12n0374_033:0561c19": "在尼連禪河，可共往問。」爾時如來即與迦葉",
    "T12n0374_033:0561c20": "往善星所，善星比丘遙見如來，見已即生惡",
    "T12n0374_033:0561c21": "邪之心，以惡心故生身陷入墮阿鼻獄。",
    "T12n0374_033:0561c22": "「善男子！善星比丘雖入佛法無量寶聚，空無",
    "T12n0374_033:0561c23": "所獲，乃至不得一法之利，以放逸故，惡知識",
    "T12n0374_033:0561c24": "故。譬如有人雖入大海，多見眾寶，而無所得，",
    "T12n0374_033:0561c25": "以放逸故。又如入海，雖見寶聚，自戮而死，或",
    "T12n0374_033:0561c26": "為羅剎惡鬼所殺。善星比丘亦復如是，入佛",
    "T12n0374_033:0561c27": "法已，為惡知識、羅剎大鬼之所殺害。善男子！",
    "T12n0374_033:0561c28": "是故如來以憐愍故，常說善星多諸放逸。善",
    "T12n0374_033:0561c29": "男子！若本貧窮，於是人所雖生憐愍，其心則",
    "T12n0374_033:0562a01": "薄；若本巨富後失財物，於是人所生於憐愍，",
    "T12n0374_033:0562a02": "其心則厚。善星比丘亦復如是，受持讀誦十",
    "T12n0374_033:0562a03": "二部經，獲得四禪，然後退失甚可憐愍。是故",
    "T12n0374_033:0562a04": "我說善星比丘多諸放逸，多放逸故斷諸善",
    "T12n0374_033:0562a05": "根。我諸弟子有見聞者，於是人所，無不生於",
    "T12n0374_033:0562a06": "重憐愍心，如初巨富，後失財者。我於多年，常",
    "T12n0374_033:0562a07": "與善星共相隨逐，而彼自生惡邪之心，以惡",
    "T12n0374_033:0562a08": "邪故不捨惡見。善男子！我從昔來，見是善星，",
    "T12n0374_033:0562a09": "有少善根，如毛髮許，終不記彼，斷絕善根，是",
    "T12n0374_033:0562a10": "一闡提，廝下之人，地獄劫住。以其宣說無因",
    "T12n0374_033:0562a11": "無果、無有作業，爾乃記彼永斷善根，是一闡",
    "T12n0374_033:0562a12": "提，廝下之人，地獄劫住。善男子！譬如有人，沒",
    "T12n0374_033:0562a13": "圊廁中。有善知識，以手撓之，若得首髮，便欲",
    "T12n0374_033:0562a14": "拔出，久求不得，爾乃息意。我亦如是，求覓善",
    "T12n0374_033:0562a15": "星微少善根，便欲拔濟，終日求之，乃至不得",
    "T12n0374_033:0562a16": "如毛髮許，是故不得拔其地獄。」迦葉菩薩言：",
    "T12n0374_033:0562a17": "「世尊！如來何故記彼當墮阿鼻地獄？」「善男子！",
    "T12n0374_033:0562a18": "善星比丘多有眷屬，皆謂善星是阿羅漢，是",
    "T12n0374_033:0562a19": "得道果，我欲壞彼惡邪心故，記彼善星以放",
    "T12n0374_033:0562a20": "逸故墮於地獄。善男子！汝今當知，如來所說",
    "T12n0374_033:0562a21": "真實無二。何以故？若佛所記當墮地獄，若",
    "T12n0374_033:0562a22": "不墮者，無有是處。聲聞緣覺所記莂者，則",
    "T12n0374_033:0562a23": "有二種：或虛、或實。如目犍連在摩伽陀國，遍",
    "T12n0374_033:0562a24": "告諸人，却後七日天當降雨，時竟不雨；復記",
    "T12n0374_033:0562a25": "牸牛當生白犢，及其產時，乃產駁犢；記生",
    "T12n0374_033:0562a26": "男者，後乃產女。",
    "T12n0374_033:0562a27": "「善男子！善星比丘常為無量諸眾生等，宣說",
    "T12n0374_033:0562a28": "一切無善惡果，爾時永斷一切善根，乃至無",
    "T12n0374_033:0562a29": "有如毛髮許。善男子！我久知是善星比丘當",
    "T12n0374_033:0562b01": "斷善根，猶故共住滿二十年，畜養共行。我若",
    "T12n0374_033:0562b02": "遠棄，不近左右，是人當教無量眾生造作惡",
    "T12n0374_033:0562b03": "業，是名如來第五解力。」「世尊！一闡提輩，以何",
    "T12n0374_033:0562b04": "因緣無有善法？」「善男子！一闡提輩，斷善根故。",
    "T12n0374_033:0562b05": "眾生悉有信等五根，而一闡提輩永斷滅故，",
    "T12n0374_033:0562b06": "以是義故，殺害蟻子猶得殺罪，殺一闡提無",
    "T12n0374_033:0562b07": "有殺罪。」「世尊！一闡提者終無善法，是故名為",
    "T12n0374_033:0562b08": "一闡提耶？」佛言：「如是，如是。」「世尊！一切眾生有",
    "T12n0374_033:0562b09": "三種善，所謂過去、未來、現在。一闡提輩亦不",
    "T12n0374_033:0562b10": "能斷未來善法，云何說言斷諸善法，名一闡提",
    "T12n0374_033:0562b11": "耶？」「善男子！斷有二種：一者現在滅，二者現在",
    "T12n0374_033:0562b12": "障於未來。一闡提輩具足二斷，是故我言斷",
    "T12n0374_033:0562b13": "諸善根。善男子！譬如有人沒圊廁中，唯有一",
    "T12n0374_033:0562b14": "髮毛頭未沒，雖復一髮毛頭未沒，而一毛頭",
    "T12n0374_033:0562b15": "不能勝身。一闡提輩亦復如是，雖未來世當",
    "T12n0374_033:0562b16": "有善根，而不能救地獄之苦。未來之世雖可",
    "T12n0374_033:0562b17": "救拔，現在之世無如之何，是故名為不可救",
    "T12n0374_033:0562b18": "濟。以佛性因緣則可得救，佛性者非過去、非",
    "T12n0374_033:0562b19": "未來、非現在，是故佛性不可得斷。如朽敗子",
    "T12n0374_033:0562b20": "不能生芽，一闡提輩亦復如是。」「世尊！一闡",
    "T12n0374_033:0562b21": "提輩不斷佛性，佛性亦善，云何說言斷一切",
    "T12n0374_033:0562b22": "善？」「善男子！若諸眾生現在世中有佛性者，則",
    "T12n0374_033:0562b23": "不得名一闡提也。如世間中眾生，我性、佛性",
    "T12n0374_033:0562b24": "是常，三世不攝。三世若攝，名為無常。佛性未",
    "T12n0374_033:0562b25": "來以當見故，故言眾生悉有佛性。以是義故，",
    "T12n0374_033:0562b26": "十住菩薩具足莊嚴乃得少見。」迦葉菩薩言：",
    "T12n0374_033:0562b27": "「世尊！佛性者常，猶如虛空，何故如來說言未",
    "T12n0374_033:0562b28": "來？如來若言一闡提輩無善法者，一闡提輩",
    "T12n0374_033:0562b29": "於其同學、同師、父母、親族妻子，豈當不生愛",
    "T12n0374_033:0562c01": "念心耶？如其生者，非是善乎？」佛言：「善哉，善哉！",
    "T12n0374_033:0562c02": "善男子！快發斯問。佛性者猶如虛空，非過去、",
    "T12n0374_033:0562c03": "非未來、非現在。一切眾生有三種身，所謂過",
    "T12n0374_033:0562c04": "去、未來、現在。眾生未來具足莊嚴清淨之身，",
    "T12n0374_033:0562c05": "得見佛性，是故我言佛性未來。善男子！我為",
    "T12n0374_033:0562c06": "眾生或時說因為果，或時說果為因，是故",
    "T12n0374_033:0562c07": "經中說命為食，見色為觸，未來身淨，故說佛",
    "T12n0374_033:0562c08": "性。」「世尊！如佛所說，義如是者，何故說言一",
    "T12n0374_033:0562c09": "切眾生悉有佛性？」「善男子！眾生佛性雖現在",
    "T12n0374_033:0562c10": "無，不可言無。如虛空性，雖無現在，不得言無。",
    "T12n0374_033:0562c11": "一切眾生雖復無常，而是佛性常住無變。是",
    "T12n0374_033:0562c12": "故我於此經中說，眾生佛性非內、非外，猶如",
    "T12n0374_033:0562c13": "虛空，非內非外。如其虛空有內外者，虛空不",
    "T12n0374_033:0562c14": "名為一、為常，亦不得言一切處有。虛空雖復",
    "T12n0374_033:0562c15": "非內非外，而諸眾生悉皆有之，眾生佛性亦",
    "T12n0374_033:0562c16": "復如是。如汝所言，一闡提輩有善法者，是義",
    "T12n0374_033:0562c17": "不然。何以故？一闡提輩，若有身業、口業、意業，",
    "T12n0374_033:0562c18": "取業、求業、施業、解業，如是等業悉是邪業。何",
    "T12n0374_033:0562c19": "以故？不求因果故。善男子！如呵梨勒果，根莖",
    "T12n0374_033:0562c20": "枝葉、花實悉苦，一闡提業亦復如是。",
    "T12n0374_033:0562c21": "「善男子，如來具足知諸根力，是故善能",
    "T12n0374_033:0562c22": "分別眾生上、中、下根，能知是人轉下作中，能",
    "T12n0374_033:0562c23": "知是人轉中作上，能知是人轉上作中，能知",
    "T12n0374_033:0562c24": "是人轉中作下，是故當知眾生根性無有決",
    "T12n0374_033:0562c25": "定，以無定故，或斷善根，斷已還生。若諸眾生",
    "T12n0374_033:0562c26": "根性定者，終不先斷，斷已復生，亦不應說一",
    "T12n0374_033:0562c27": "闡提輩墮於地獄壽命一劫。善男子！是故如",
    "T12n0374_033:0562c28": "來說一切法無有定相。」迦葉菩薩白佛言：「世",
    "T12n0374_033:0562c29": "尊！如來具足知諸根力，定知善星當斷善根。",
    "T12n0374_033:0563a01": "以何因緣，聽其出家？」佛言：「善男子！我於往昔",
    "T12n0374_033:0563a02": "初出家時，吾弟難陀，從弟阿難、調婆達多，子",
    "T12n0374_033:0563a03": "羅睺羅，如是等輩，皆悉隨我出家修道，我若",
    "T12n0374_033:0563a04": "不聽善星出家，其人次當得紹王位，其力自",
    "T12n0374_033:0563a05": "在，當壞佛法，以是因緣，我便聽其出家修道。",
    "T12n0374_033:0563a06": "善男子！善星比丘若不出家，亦斷善根，於無",
    "T12n0374_033:0563a07": "量世都無利益。今出家已，雖斷善根，能受持",
    "T12n0374_033:0563a08": "戒，供養恭敬耆舊長宿、有德之人，修習初禪、",
    "T12n0374_033:0563a09": "乃至四禪，是名善因。如是善因能生善法，善",
    "T12n0374_033:0563a10": "法既生能修習道，既修習道，當得阿耨多羅",
    "T12n0374_033:0563a11": "三藐三菩提，是故我聽善星出家。善男子！若",
    "T12n0374_033:0563a12": "我不聽善星比丘出家受戒，則不得稱我為",
    "T12n0374_033:0563a13": "如來具足十力。",
    "T12n0374_033:0563a14": "「善男子！佛觀眾生具足善法及不善法，是人",
    "T12n0374_033:0563a15": "雖具如是二法，不久能斷一切善根，具不善",
    "T12n0374_033:0563a16": "根。何以故？如是眾生，不親善友、不聽正法、不",
    "T12n0374_033:0563a17": "善思惟、不如法行，以是因緣，能斷善根，具不",
    "T12n0374_033:0563a18": "善根。善男子！如來復知是人現世、若未來世、",
    "T12n0374_033:0563a19": "少壯老時，當近善友，聽受正法，苦、集、滅、道，爾",
    "T12n0374_033:0563a20": "時則能還生善根。善男子！譬如有泉，去村不",
    "T12n0374_033:0563a21": "遠，其水甘美，具八功德。有人熱渴，欲往泉所。",
    "T12n0374_033:0563a22": "邊有智者觀是渴人，必定無疑當至水所。何",
    "T12n0374_033:0563a23": "以故？無異路故。如來世尊，觀諸眾生亦復如",
    "T12n0374_033:0563a24": "是，是故如來，名為具足知諸根力。」爾時世尊",
    "T12n0374_033:0563a25": "取地少土，置之爪上，告迦葉言：「是土多耶？十",
    "T12n0374_033:0563a26": "方世界地土多乎？」迦葉菩薩白佛言：「世尊爪",
    "T12n0374_033:0563a27": "上土者，不比十方所有土也。」「善男子！有人捨",
    "T12n0374_033:0563a28": "身，還得人身；捨三惡身，得受人身，諸根完具，",
    "T12n0374_033:0563a29": "生於中國，具足正信，能修習道，修習道已能",
    "T12n0374_033:0563b01": "得解脫，得解脫已能入涅槃，如爪上土。捨人",
    "T12n0374_033:0563b02": "身已，得三惡身，捨三惡身得三惡身，諸根不",
    "T12n0374_033:0563b03": "具，生於邊地，信邪倒見，修習邪道，不得解脫、",
    "T12n0374_033:0563b04": "常、樂、涅槃，如十方界所有地土。善男子！護持",
    "T12n0374_033:0563b05": "禁戒，精勤不懈，不犯四重、不作五逆、不用僧",
    "T12n0374_033:0563b06": "鬘物、不作一闡提、不斷善根，信如是等涅槃",
    "T12n0374_033:0563b07": "經典，如爪上土。毀戒懈怠、犯四重禁、作五逆",
    "T12n0374_033:0563b08": "罪、用僧鬘物、作一闡提、斷諸善根，不信是",
    "T12n0374_033:0563b09": "經，如十方界所有地土。善男子！如來善知眾",
    "T12n0374_033:0563b10": "生如是上、中、下根，是故稱佛具知根力。」",
    "T12n0374_033:0563b11": "迦葉菩薩白佛言：「世尊！如來具足是知根力，",
    "T12n0374_033:0563b12": "是故能知一切眾生上、中、下根，利鈍差別。知",
    "T12n0374_033:0563b13": "現在世眾生諸根，亦知未來眾生諸根。如是",
    "T12n0374_033:0563b14": "眾生於佛滅後，作如是說，如來畢竟入於涅",
    "T12n0374_033:0563b15": "槃、或不畢竟入於涅槃，或說有我、或說無我，",
    "T12n0374_033:0563b16": "或有中陰、或無中陰，或說有退、或說無退，或",
    "T12n0374_033:0563b17": "言如來身是有為、或言如來身是無為，或有",
    "T12n0374_033:0563b18": "說言十二因緣是有為法、或說因緣是無為",
    "T12n0374_033:0563b19": "法，或說心是有常、或說心是無常，或有說言",
    "T12n0374_033:0563b20": "受五欲樂能障聖道、或說不遮，或說世第一",
    "T12n0374_033:0563b21": "法唯是欲界、或說三界，或說布施唯是意業、",
    "T12n0374_033:0563b22": "或有說言即是五陰，或有說言有三無為、或",
    "T12n0374_033:0563b23": "有說言無三無為，復有說言或有造色、復有",
    "T12n0374_033:0563b24": "說言或無造色，或有說言有無作色、或有說",
    "T12n0374_033:0563b25": "言無無作色，或有說言有心數法、或有說言",
    "T12n0374_033:0563b26": "無心數法，或有說言有五種有、或有說言有",
    "T12n0374_033:0563b27": "六種有，或有說言八戒齋法優婆塞戒具足",
    "T12n0374_033:0563b28": "受得、或有說言不具受得，或說比丘犯四重",
    "T12n0374_033:0563b29": "已比丘戒在、或說不在，或有說言須陀洹人",
    "T12n0374_033:0563c01": "斯陀含人阿那含人阿羅漢人皆得佛道、或",
    "T12n0374_033:0563c02": "言不得，或說佛性即眾生有、或說佛性離眾",
    "T12n0374_033:0563c03": "生有，或有說言犯四重禁作五逆罪一闡提",
    "T12n0374_033:0563c04": "等皆有佛性、或說言無，或有說言有十方佛、",
    "T12n0374_033:0563c05": "或有說言無十方佛，如其如來具足成就知",
    "T12n0374_033:0563c06": "根力者，何故今日不決定說？」",
    "T12n0374_033:0563c07": "佛告迦葉菩薩：「善男子！如是之義非眼識知，",
    "T12n0374_033:0563c08": "乃至非意識知，乃是智慧之所能知。若有智",
    "T12n0374_033:0563c09": "者，我於是人，終不作二，是亦謂我不作二說。",
    "T12n0374_033:0563c10": "於無智者作不定說，而是無智亦復謂我作不",
    "T12n0374_033:0563c11": "定說。善男子！如來所有一切善行，悉為調伏",
    "T12n0374_033:0563c12": "諸眾生故，譬如醫王所有醫方，悉為療治一",
    "T12n0374_033:0563c13": "切病苦。善男子！如來世尊為國土故、為時節",
    "T12n0374_033:0563c14": "故、為他語故、為諸人故、為眾根故，於一法中",
    "T12n0374_033:0563c15": "作二種說，於一名法說無量名，於一義中說",
    "T12n0374_033:0563c16": "無量名，於無量義說無量名。云何一名說無",
    "T12n0374_033:0563c17": "量名？猶如涅槃，亦名涅槃、亦名無生、亦名無",
    "T12n0374_033:0563c18": "出、亦名無作、亦名無為、亦名歸依、亦名窟宅、",
    "T12n0374_033:0563c19": "亦名解脫、亦名光明、亦名燈明、亦名彼岸、亦",
    "T12n0374_033:0563c20": "名無畏、亦名無退、亦名安處、亦名寂靜、亦名",
    "T12n0374_033:0563c21": "無相、亦名無二、亦名一行、亦名清涼、亦名無",
    "T12n0374_033:0563c22": "闇、亦名無礙、亦名無諍、亦名無濁、亦名廣大、",
    "T12n0374_033:0563c23": "亦名甘露、亦名吉祥，是名一名作無量名。「云",
    "T12n0374_033:0563c24": "何一義說無量名？猶如帝釋，亦名帝釋、亦名",
    "T12n0374_033:0563c25": "憍尸迦、亦名婆蹉婆、亦名富蘭陀羅、亦名摩",
    "T12n0374_033:0563c26": "佉婆、亦名因陀羅、亦名千眼、亦名舍支夫、",
    "T12n0374_033:0563c27": "亦名金剛、亦名寶頂、亦名寶幢，是名一義說",
    "T12n0374_033:0563c28": "無量名。「云何於無量義說無量名？如佛如來，",
    "T12n0374_033:0563c29": "亦名如來，義異名異。亦名阿羅呵，義異名異。",
    "T12n0374_033:0564a01": "亦名三藐三佛陀，義異名異。亦名船師、亦名",
    "T12n0374_033:0564a02": "導師、亦名正覺、亦名明行足、亦名大師子",
    "T12n0374_033:0564a03": "王、亦名沙門、亦名婆羅門、亦名寂靜、亦名施",
    "T12n0374_033:0564a04": "主、亦名到彼岸、亦名大醫王、亦名大象王、亦",
    "T12n0374_033:0564a05": "名大龍王、亦名施眼、亦名大力士、亦名大無",
    "T12n0374_033:0564a06": "畏、亦名寶聚、亦名商主、亦名得脫、亦名大丈",
    "T12n0374_033:0564a07": "夫、亦名天人師、亦名大分陀利、亦名獨無等",
    "T12n0374_033:0564a08": "侶、亦名大福田、亦名大智慧海、亦名無相、亦",
    "T12n0374_033:0564a09": "名具足八智，如是一切，義異名異。善男子！是",
    "T12n0374_033:0564a10": "名無量義中說無量名。「復有一義說無量名，",
    "T12n0374_033:0564a11": "所謂如陰，亦名為陰、亦名顛倒、亦名為諦、亦",
    "T12n0374_033:0564a12": "名四念處、亦名四食、亦名四識住處、亦名為",
    "T12n0374_033:0564a13": "有、亦名為道、亦名為時、亦名眾生、亦名為",
    "T12n0374_033:0564a14": "世、亦名第一義、亦名三修謂身戒心、亦名",
    "T12n0374_033:0564a15": "因果、亦名煩惱、亦名解脫、亦名十二因緣、亦",
    "T12n0374_033:0564a16": "名聲聞辟支佛、亦名地獄餓鬼畜生人天、亦",
    "T12n0374_033:0564a17": "名過去現在未來，是名一義說無量名。「善男",
    "T12n0374_033:0564a18": "子！如來世尊為眾生故，廣中說略、略中說廣，",
    "T12n0374_033:0564a19": "第一義諦說為世諦、說世諦法為第一義諦。",
    "T12n0374_033:0564a20": "云何名為廣中說略？如告比丘，我今宣說十",
    "T12n0374_033:0564a21": "二因緣。云何名為十二因緣？所謂因果。云",
    "T12n0374_033:0564a22": "何名為略中說廣？如告比丘，我今宣說苦、集、",
    "T12n0374_033:0564a23": "滅、道，苦者所謂無量諸苦、集者所謂無量煩",
    "T12n0374_033:0564a24": "惱、滅者所謂無量解脫、道者所謂無量方便。",
    "T12n0374_033:0564a25": "云何名為第一義諦說為世諦？如告比丘，吾",
    "T12n0374_033:0564a26": "今此身有老病死。云何名為世諦說為第一",
    "T12n0374_033:0564a27": "義諦？如告憍陳如，汝得法故，名阿若憍陳如。",
    "T12n0374_033:0564a28": "是故隨人、隨意、隨時，故名如來知諸根力。善",
    "T12n0374_033:0564a29": "男子，我若當於如是等義作定說者，則不得",
    "T12n0374_033:0564b01": "稱我為如來具知根力。「善男子，有智之人當",
    "T12n0374_033:0564b02": "知香象所負，非驢所勝。一切眾生所行無量，",
    "T12n0374_033:0564b03": "是故如來種種為說無量之法。何以故？眾生",
    "T12n0374_033:0564b04": "多有諸煩惱故。若使如來說於一行，不名如",
    "T12n0374_033:0564b05": "來具足成就知諸根力。是故我於餘經中說，",
    "T12n0374_033:0564b06": "五種眾生不應還為說五種法，為不信者不",
    "T12n0374_033:0564b07": "讚正信、為毀禁者不讚持戒、為慳貪者不讚",
    "T12n0374_033:0564b08": "布施、為懈怠者不讚多聞、為愚癡者不讚智",
    "T12n0374_033:0564b09": "慧。何以故？智者若為是五種人說是五事，",
    "T12n0374_033:0564b10": "當知說者不得具足知諸根力，亦不得名憐",
    "T12n0374_033:0564b11": "愍眾生。何以故？是五種人聞是事已，生不信",
    "T12n0374_033:0564b12": "心、惡心、瞋心；以是因緣於無量世受苦果報，",
    "T12n0374_033:0564b13": "是故不名憐愍眾生具知根力。是故我先於",
    "T12n0374_033:0564b14": "餘經中告舍利弗：『汝慎無為利根之人廣說",
    "T12n0374_033:0564b15": "法語，鈍根之人略說法也。』舍利弗言：『世尊！我",
    "T12n0374_033:0564b16": "但為憐愍故說，非是具足根力故說。』善男子！",
    "T12n0374_033:0564b17": "廣略說法是佛境界，非諸聲聞緣覺所知。「善",
    "T12n0374_033:0564b18": "男子！如汝所言，佛涅槃後，諸弟子等，各異說",
    "T12n0374_033:0564b19": "者，是人皆以顛倒因緣，不得正見，是故不能",
    "T12n0374_033:0564b20": "自利利他。善男子！是諸眾生非唯一性、一行、",
    "T12n0374_033:0564b21": "一根、一種國土、一善知識，是故如來為彼種",
    "T12n0374_033:0564b22": "種宣說法要，以是因緣，十方三世諸佛如來",
    "T12n0374_033:0564b23": "為眾生故，開示演說十二部經。善男子！如來",
    "T12n0374_033:0564b24": "說是十二部經，非為自利，但為利他。是故如",
    "T12n0374_033:0564b25": "來第五力者名為解力。是二力故，如來深知",
    "T12n0374_033:0564b26": "是人現在能斷善根、是人後世能斷善根、是",
    "T12n0374_033:0564b27": "人現在能得解脫、是人後世能得解脫。是故",
    "T12n0374_033:0564b28": "如來名無上力士。",
    "T12n0374_033:0564b29": "大般涅槃經卷第三十三"
}