{
    "T47n1969A_004:0197b10": "樂邦文類卷第四",
    "T47n1969A_004:0197b12": "四明石芝沙門宗曉編次",
    "T47n1969A_004:0197b13": "雜文雜文三十三首",
    "T47n1969A_004:0197b14": "　維摩疏示四種佛國　天台智者大師",
    "T47n1969A_004:0197b15": "　觀經疏明四土宗致　同前",
    "T47n1969A_004:0197b16": "　萬善同歸集揀示西方　智覺禪師　延壽",
    "T47n1969A_004:0197b17": "　彌陀通贊示西方要義　慈恩法師　窺基",
    "T47n1969A_004:0197b18": "　寂照集揀西方要義　出直指淨土決疑集",
    "T47n1969A_004:0197b19": "　西資鈔揀示偏讚西方　孤山法師　智圓",
    "T47n1969A_004:0197b20": "　請四明法師住世書　文公楊　億",
    "T47n1969A_004:0197b21": "　復楊文公請住世書　四明法師　智禮",
    "T47n1969A_004:0197b22": "　答楊文公問　同前",
    "T47n1969A_004:0197b23": "　延慶募眾念佛疏　同前",
    "T47n1969A_004:0197b24": "　往生淨土決疑門　慈雲懺主　遵式",
    "T47n1969A_004:0197b25": "　義學編論席解紛　淨覺法師　仁岳",
    "T47n1969A_004:0197b26": "　淨土修因或對　樝菴法師　有嚴",
    "T47n1969A_004:0197b27": "　淨土魔佛或對　同前",
    "T47n1969A_004:0197b28": "　唯心淨土說　圓辯法師　道琛",
    "T47n1969A_004:0197b29": "　唯心淨土文　姑蘇禪師　守訥",
    "T47n1969A_004:0197c01": "　勸修西方說　解空法師　可觀",
    "T47n1969A_004:0197c02": "　淨土略因　待制晁　說之",
    "T47n1969A_004:0197c03": "　淨土餘說　草庵法師　道因",
    "T47n1969A_004:0197c04": "　淨土自信錄記　無功叟王　闐",
    "T47n1969A_004:0197c05": "　淨業專雜二修　京師比丘　善導",
    "T47n1969A_004:0197c06": "　辨橫竪二出　桐江法師　擇映",
    "T47n1969A_004:0197c07": "　晨朝十念法　天竺懺主　遵式",
    "T47n1969A_004:0197c08": "　念佛方法　同前",
    "T47n1969A_004:0197c09": "　校量念佛功德　同前",
    "T47n1969A_004:0197c10": "　往生坐禪觀法　同前",
    "T47n1969A_004:0197c11": "　念佛修心術　山堂法師　彥倫",
    "T47n1969A_004:0197c12": "　寶王論揀示往生義　草堂禪師　飛錫",
    "T47n1969A_004:0197c13": "　念佛方便文　司諫江　公望",
    "T47n1969A_004:0197c14": "　無常院安彌陀佛像　出無盡燈",
    "T47n1969A_004:0197c15": "　臨終正念訣　京師比丘　善導",
    "T47n1969A_004:0197c16": "　命終請僧念佛感應　出寶珠集",
    "T47n1969A_004:0197c17": "入觀睡時發願見佛　出大藏集諸經禮",
    "T47n1969A_004:0197c18": "懺儀",
    "T47n1969A_004:0197c19": "　慶懺禮佛會疏　草菴法師　道因",
    "T47n1969A_004:0197c20": "維摩經疏示四種佛國維摩經疏示四種佛國",
    "T47n1969A_004:0197c21": "天台智者大師說",
    "T47n1969A_004:0197c22": "佛國差別之相。無量無邊。今略為四。一染淨",
    "T47n1969A_004:0197c23": "國凡聖共居。二有餘國方便人住。三果報國",
    "T47n1969A_004:0197c24": "純法身居。四常寂光妙覺所居。前二是應。",
    "T47n1969A_004:0197c25": "即應佛所居。第三亦應亦報。即報佛所居。後",
    "T47n1969A_004:0197c26": "一但是真淨。非應非報。法身所居。",
    "T47n1969A_004:0197c27": "一染淨國又二。初同居穢者。凡聖同居國也。",
    "T47n1969A_004:0197c28": "凡聖各二。凡居二者。一惡眾生即四趣也。二",
    "T47n1969A_004:0197c29": "善眾生即人天也。聖居二者。一實聖。即四果",
    "T47n1969A_004:0198a01": "支佛通教六地別十住圓十信後心。通惑雖",
    "T47n1969A_004:0198a02": "斷。報身猶在。二權聖。謂方便實報寂光土中",
    "T47n1969A_004:0198a03": "法身菩薩及妙覺佛。為利有緣。應生同居。皆",
    "T47n1969A_004:0198a04": "是權也。是等與凡共住。故云凡聖同居。四趣",
    "T47n1969A_004:0198a05": "共住。故云穢土。次同居淨土者。無量壽國。雖",
    "T47n1969A_004:0198a06": "果報殊勝難可比喻。然亦染淨凡聖同居。何",
    "T47n1969A_004:0198a07": "者雖無四趣。而有人天。以生彼土者未必悉",
    "T47n1969A_004:0198a08": "是得道之人故。經云。犯重罪者。臨終之時。懺",
    "T47n1969A_004:0198a09": "悔念佛。業障便轉。即得往生。若但生聖。凡夫",
    "T47n1969A_004:0198a10": "何得願生。故知。雖具惑染。亦得居也。聖生權",
    "T47n1969A_004:0198a11": "實。類前可知。但以無四惡趣故名為淨。問穢",
    "T47n1969A_004:0198a12": "土十惡所感。四趣依正皆穢可然。但十善果",
    "T47n1969A_004:0198a13": "淨土因同。何得依正頓別耶。答二處修因善",
    "T47n1969A_004:0198a14": "名雖同。淨土修善精微勝故。故彼凡聖所得",
    "T47n1969A_004:0198a15": "依正。不同穢土。",
    "T47n1969A_004:0198a16": "二明有餘土者。二乘三種菩薩。證方便道之",
    "T47n1969A_004:0198a17": "所居也。何者若修二觀。斷通惑盡。恒沙別惑",
    "T47n1969A_004:0198a18": "無明未斷。捨分段身。而生界外。受法性身。即",
    "T47n1969A_004:0198a19": "有變易所居之土。名有餘土。亦名方便。方便",
    "T47n1969A_004:0198a20": "行人之所居。故攝大乘明七種生死。此即第",
    "T47n1969A_004:0198a21": "四方便生死。",
    "T47n1969A_004:0198a22": "三明果報土者。即華藏純諸法身菩薩所居。",
    "T47n1969A_004:0198a23": "破無明顯法性。得真實果報。而無明未盡。潤",
    "T47n1969A_004:0198a24": "無漏業。受法性報身。名果報國也。以觀實相。",
    "T47n1969A_004:0198a25": "發真無漏所得果報故名為實。修因無定色",
    "T47n1969A_004:0198a26": "心無礙。亦名實報無障礙土。華嚴明因陀羅",
    "T47n1969A_004:0198a27": "網世界是也。",
    "T47n1969A_004:0198a28": "四常寂光土者。妙覺極智所照。如如法界之",
    "T47n1969A_004:0198a29": "理。名之為國。亦名法性土。但真如佛性。非身",
    "T47n1969A_004:0198b01": "非土而說身土。離身無土。離土無身。名其土",
    "T47n1969A_004:0198b02": "者。一法二義。普賢觀毘盧遮那住處。名常寂",
    "T47n1969A_004:0198b03": "光。問華嚴明十種佛土。此四攝盡否。答何但",
    "T47n1969A_004:0198b04": "攝十。乃至有人言。經明二十七品佛土。無量",
    "T47n1969A_004:0198b05": "壽土。止是第六。現文對四。攝無不盡。問何不",
    "T47n1969A_004:0198b06": "依十及二十七。答一往有文。欲對四教。措意",
    "T47n1969A_004:0198b07": "難見。",
    "T47n1969A_004:0198b08": "觀經疏明四土宗致觀經疏明四土宗致",
    "T47n1969A_004:0198b09": "此經以心觀淨。則佛土淨為宗致。四種淨土。",
    "T47n1969A_004:0198b10": "謂凡聖同居土。方便有餘土。實報無障礙土。",
    "T47n1969A_004:0198b11": "常寂光土也。各有淨穢五濁輕重。同居淨穢。",
    "T47n1969A_004:0198b12": "體析巧拙。有餘淨穢。次第頓入。實報淨穢。分",
    "T47n1969A_004:0198b13": "證究竟。寂光淨穢。娑婆雜惡。荊棘瓦礫。不淨",
    "T47n1969A_004:0198b14": "充滿。同居穢也。安養清淨。池流八德。樹列七",
    "T47n1969A_004:0198b15": "珍。次於泥洹。皆正定聚。凡聖同居。上品淨土",
    "T47n1969A_004:0198b16": "也。方便有餘者。修方便道。斷四住惑。故曰方",
    "T47n1969A_004:0198b17": "便。無明未盡故言有餘。釋論云。出三界外有",
    "T47n1969A_004:0198b18": "淨土。聲聞辟支佛出生其中。受法性身。非分",
    "T47n1969A_004:0198b19": "段生就中復有利鈍。指上為淨。指下為穢",
    "T47n1969A_004:0198b20": "也。實報無障礙者。行真實法。感得勝報。色心",
    "T47n1969A_004:0198b21": "不相妨故言無障礙。純菩薩居無有二乘。仁",
    "T47n1969A_004:0198b22": "王經云。三賢十聖住果報。即是其義。華嚴無",
    "T47n1969A_004:0198b23": "量香雲臺。即其土淨妙五塵。就中更論次第",
    "T47n1969A_004:0198b24": "頓悟上下淨穢等也。常寂光者。常即法身。寂",
    "T47n1969A_004:0198b25": "即解脫。光即般若。是三點不縱橫並別。名祕",
    "T47n1969A_004:0198b26": "密藏。諸佛如來所游居處。真常究竟極為淨",
    "T47n1969A_004:0198b27": "土。分得究竟上下淨穢耳。故以修心妙觀。能",
    "T47n1969A_004:0198b28": "感淨土為經宗也。",
    "T47n1969A_004:0198b29": "四明妙宗釋曰。大乘之法。其要在心。心具",
    "T47n1969A_004:0198c01": "易知。色具難解。故觀自觀他。皆修心觀。今",
    "T47n1969A_004:0198c02": "觀淨土。須求於心。心能具故。心能造故。心",
    "T47n1969A_004:0198c03": "垢土垢。心淨土淨。此猶通示。未是的論。的",
    "T47n1969A_004:0198c04": "在一心。頓修三觀。此觀觀於安養依正。畢",
    "T47n1969A_004:0198c05": "竟清淨名心觀淨。此觀能令四佛土淨。如",
    "T47n1969A_004:0198c06": "是方為此經宗致。初五濁輕為同居淨者。",
    "T47n1969A_004:0198c07": "此淨甚通。須知別意。如戒善者。四教凡",
    "T47n1969A_004:0198c08": "位。皆悉能令五濁輕薄。感同居淨。而圓觀",
    "T47n1969A_004:0198c09": "輕濁。感同居淨。依正最淨。如此經說。地觀",
    "T47n1969A_004:0198c10": "已去一一相狀。比於餘經修眾善行感安",
    "T47n1969A_004:0198c11": "養土。其相天殊委解四土如文乃至云此經本為韋提",
    "T47n1969A_004:0198c12": "希。厭同居穢。求同居淨。故談妙觀。觀彼依",
    "T47n1969A_004:0198c13": "正。三觀若成。麁垢先落。非有餘淨。更生何",
    "T47n1969A_004:0198c14": "處。須知正為生同居淨故說三觀。良由觀",
    "T47n1969A_004:0198c15": "妙。能破三惑。不獨感於同居淨土。隨其惑",
    "T47n1969A_004:0198c16": "斷淺深之處。自然感得有餘等三。如病須",
    "T47n1969A_004:0198c17": "藥。本為身安。求得仙方。修合服之。不但身",
    "T47n1969A_004:0198c18": "安。兼能輕骨。身安可喻生同居淨。輕骨可",
    "T47n1969A_004:0198c19": "喻感上三土。只是一藥効。乃深勝如一妙",
    "T47n1969A_004:0198c20": "觀能淨四土。",
    "T47n1969A_004:0198c21": "萬善同歸集揀示西方萬善同歸集揀示西方六重問答智覺禪師延",
    "T47n1969A_004:0198c22": "壽",
    "T47n1969A_004:0198c23": "問唯心淨土周遍十方。何得托質蓮臺寄形",
    "T47n1969A_004:0198c24": "安養。而興取捨之念。豈達無生之門。忻厭情",
    "T47n1969A_004:0198c25": "生。何成平等。答唯心佛土者了心方生。如來",
    "T47n1969A_004:0198c26": "不思議境界經云。三世一切諸佛。皆無所有。",
    "T47n1969A_004:0198c27": "唯依自心。菩薩若能了知諸佛及一切法皆",
    "T47n1969A_004:0198c28": "唯心量。得隨順忍。或入初地。捨身速生極樂",
    "T47n1969A_004:0198c29": "佛土。故知識心方生唯心淨土。著境秖墮所",
    "T47n1969A_004:0199a01": "緣境中。既明因果無差。乃知心外無法。又平",
    "T47n1969A_004:0199a02": "等之門無生之旨。雖即仰教生信。其奈力量",
    "T47n1969A_004:0199a03": "未充觀淺心浮境強習重。須生佛國以仗勝",
    "T47n1969A_004:0199a04": "緣。忍力易成。速行菩薩道。起信論云。眾生初",
    "T47n1969A_004:0199a05": "學是法。欲求正信。其心怯弱。以住娑婆。不",
    "T47n1969A_004:0199a06": "常值佛。信心難成。意欲退者。當知如來有勝",
    "T47n1969A_004:0199a07": "方便。攝護信心。謂以專意念佛因緣。隨願得",
    "T47n1969A_004:0199a08": "生佛土。常見於佛。永離惡道。若人專念西方",
    "T47n1969A_004:0199a09": "阿彌陀佛。即得往生。常見佛故。終無有退。往",
    "T47n1969A_004:0199a10": "生論云。游戲地獄門者。生彼國土。得無生忍",
    "T47n1969A_004:0199a11": "已。還入生死國。教化地獄。救苦眾生。以此因",
    "T47n1969A_004:0199a12": "緣。求生淨土。十疑論云。智者熾然求生淨土。",
    "T47n1969A_004:0199a13": "達生體不可得。即是真無生。此謂心淨故即",
    "T47n1969A_004:0199a14": "佛土淨。愚者為生所縛。聞生即作生解。聞無",
    "T47n1969A_004:0199a15": "生即作無生解。不知生即無生無生即生。不",
    "T47n1969A_004:0199a16": "達此理。橫相是非。此是謗法邪見人也。",
    "T47n1969A_004:0199a17": "問一生習惡積累因深。如何臨終十念頓遣。",
    "T47n1969A_004:0199a18": "答那先經云。國王問那先沙門言。人在世間。",
    "T47n1969A_004:0199a19": "作惡至百歲。臨終時念佛。死後得生佛國。我",
    "T47n1969A_004:0199a20": "不信是語。那先言。如持百枚大石置舡上。",
    "T47n1969A_004:0199a21": "因船故不沒。人雖有本惡。一時念佛。不入泥",
    "T47n1969A_004:0199a22": "犁中。其小石沒者。如人作惡不知念佛便入",
    "T47n1969A_004:0199a23": "泥犁中。又智論問云。臨死時少許時心。云何",
    "T47n1969A_004:0199a24": "能勝終身行力。答是心雖時頃少。而心力猛",
    "T47n1969A_004:0199a25": "利。如火如毒。雖少能作大事。是垂死時心。決",
    "T47n1969A_004:0199a26": "定勇健故。勝百歲行力。是後心名為大心。及",
    "T47n1969A_004:0199a27": "諸根事急故。如人入陣不惜身命名為健。故",
    "T47n1969A_004:0199a28": "知。善惡無定。因緣體空。跡有升沈。事分優",
    "T47n1969A_004:0199a29": "劣。真金一兩。勝百兩之疊華。爝火微光。爇萬",
    "T47n1969A_004:0199b01": "仞之𧂐草。",
    "T47n1969A_004:0199b02": "問心外無法佛不去來。何有見佛及來迎之",
    "T47n1969A_004:0199b03": "事。答唯心念佛。以唯心觀。遍該萬法。既了境",
    "T47n1969A_004:0199b04": "唯心。了心即佛。故隨所念無非佛矣。般舟經",
    "T47n1969A_004:0199b05": "云。如人夢見七寶親屬歡喜。覺已追念。不知",
    "T47n1969A_004:0199b06": "在何處。如是念佛。此喻唯心所作。即有而空。",
    "T47n1969A_004:0199b07": "故無來去。又如幻非實。則心佛兩亡。而不無",
    "T47n1969A_004:0199b08": "幻相。則不壞心佛。空有無礙。即無去來。不妨",
    "T47n1969A_004:0199b09": "普見。見即無見。常契中道。是以佛實不來。心",
    "T47n1969A_004:0199b10": "亦不去。感應道交。唯心自見。如造罪眾生感",
    "T47n1969A_004:0199b11": "地獄相。唯識論云。一切如地獄。同見獄卒等",
    "T47n1969A_004:0199b12": "能為逼害事。故皆是罪人惡業心現。並無心",
    "T47n1969A_004:0199b13": "外實銅狗鐵蛇等事。世間一切事法。亦復如",
    "T47n1969A_004:0199b14": "是。然備遮那佛土。匪局東西。若正解了。然習",
    "T47n1969A_004:0199b15": "累俱殄。理量雙親。",
    "T47n1969A_004:0199b16": "問龐居士云。事上說佛國。此去十萬里。大海",
    "T47n1969A_004:0199b17": "渺無邊。動即黑風起。往者雖千萬。達者無",
    "T47n1969A_004:0199b18": "一二。忽遇本來人。不在因緣裏。如何通會而",
    "T47n1969A_004:0199b19": "證往生。答若提宗考本。尚不說有佛有土。豈",
    "T47n1969A_004:0199b20": "言達之不達乎。所以天真自具。不涉因緣。匪",
    "T47n1969A_004:0199b21": "動絲毫。常冥真體。若約事論。故非一等。九品",
    "T47n1969A_004:0199b22": "往生。上下俱達。或游化國見佛應身。或生報",
    "T47n1969A_004:0199b23": "土覩佛真體。或一夕而便登上地。或經劫",
    "T47n1969A_004:0199b24": "而方證小乘。或利根鈍根。或定意散意。或",
    "T47n1969A_004:0199b25": "悟遲速根機不同。或華開早晚時限有異。今",
    "T47n1969A_004:0199b26": "古具載。凡聖俱生。行相昭然。明證目驗。佛梵",
    "T47n1969A_004:0199b27": "音聲。終不誑人。稱讚淨土經云。十方恒河沙",
    "T47n1969A_004:0199b28": "諸佛。出廣長舌相。遍覆大千。證得往生。豈虛",
    "T47n1969A_004:0199b29": "言哉。",
    "T47n1969A_004:0199c01": "問維摩經云。成就八法。於此世界。行無瘡疣。",
    "T47n1969A_004:0199c02": "生于淨土。何等為八。饒益眾生。而不望報。",
    "T47n1969A_004:0199c03": "代一切眾生。受諸苦惱。所作功德。盡以施",
    "T47n1969A_004:0199c04": "之。等心眾生。謙下無礙。於諸菩薩。視之如",
    "T47n1969A_004:0199c05": "佛。所未聞經。聞之不疑。不與聲聞而相違背。",
    "T47n1969A_004:0199c06": "不嫉彼供。不高己利。而於其中調伏其心。常",
    "T47n1969A_004:0199c07": "省己過。不說彼短。恒以一心求諸功德。如何",
    "T47n1969A_004:0199c08": "劣行微善。而得往生。答理須具足。此屬大根。",
    "T47n1969A_004:0199c09": "八法無瑕。成就上品。如其中下。但具一法。",
    "T47n1969A_004:0199c10": "決志無移。亦得下品。",
    "T47n1969A_004:0199c11": "問觀經明十六觀門。皆是攝心修定。觀佛相",
    "T47n1969A_004:0199c12": "好。諦了圓明。方階淨域。如何散心而能化往。",
    "T47n1969A_004:0199c13": "答九品經文自有升降。上下該攝不出二心。",
    "T47n1969A_004:0199c14": "一定心如修定習觀。上品往生。二專心但念",
    "T47n1969A_004:0199c15": "名號。眾善資熏。迴向發願。得成末品。仍須一",
    "T47n1969A_004:0199c16": "生歸命。盡報精修。坐臥之間。常面西向。當行",
    "T47n1969A_004:0199c17": "道禮敬之際。念佛發願之時。懇苦翹誠。無諸",
    "T47n1969A_004:0199c18": "異念。如就刑戮。若在狴牢。怨賊所追。水火所",
    "T47n1969A_004:0199c19": "逼。一心求救。願脫苦輸。速證無生。廣度含識。",
    "T47n1969A_004:0199c20": "紹隆三寶。誓報四恩。如斯志誠。必不虛棄。",
    "T47n1969A_004:0199c21": "如或言行不稱。信力輕微。無念念相續之心。",
    "T47n1969A_004:0199c22": "有數數間斷之意。恃此懈怠。臨終望生。但",
    "T47n1969A_004:0199c23": "為業障所遮。恐難值其善友。風火逼迫。正念",
    "T47n1969A_004:0199c24": "不成。何以故。如今是因臨終是果。應須因實。",
    "T47n1969A_004:0199c25": "果則不虛。聲和則響順。形直則影端故也。如",
    "T47n1969A_004:0199c26": "要臨終十念成就。但預辨津梁。合集功德。",
    "T47n1969A_004:0199c27": "迴向此時。念念不虧。即無慮矣。夫善惡二輪",
    "T47n1969A_004:0199c28": "苦樂二報。皆三業所造。四緣所生。六因所生。",
    "T47n1969A_004:0199c29": "五果所攝。若一念心瞋恚邪婬。即地獄業。慳",
    "T47n1969A_004:0200a01": "貪不實。即餓鬼業。愚癡闇蔽。即畜生業。我",
    "T47n1969A_004:0200a02": "慢貢高。即脩羅業。堅持五戒。即人業。精修十",
    "T47n1969A_004:0200a03": "善。即天業。證悟人空。即聲聞業。知緣性離。",
    "T47n1969A_004:0200a04": "即緣覺業。六度齊修。即菩薩業。真慈平等。即",
    "T47n1969A_004:0200a05": "佛業。若心淨即香臺寶樹淨剎化生。心垢則",
    "T47n1969A_004:0200a06": "丘陵坑坎穢土稟質。皆是等倫之果。能感增",
    "T47n1969A_004:0200a07": "上之緣。是以離自心源。更無別體。維摩經云。",
    "T47n1969A_004:0200a08": "欲得淨土。但淨其心。隨其心淨。即佛土淨。又",
    "T47n1969A_004:0200a09": "經云。心垢故眾生垢。心淨故眾生淨。華嚴經",
    "T47n1969A_004:0200a10": "云。譬如心王寶。隨心見眾生。眾生心淨故。得",
    "T47n1969A_004:0200a11": "見清淨剎。大集經云。欲淨汝界。但淨汝心。故",
    "T47n1969A_004:0200a12": "知。一切歸心。萬法由我。欲得淨果。但行淨因。",
    "T47n1969A_004:0200a13": "如水性趣下火性騰上。勢數如是。何足疑焉。",
    "T47n1969A_004:0200a14": "彌陀通贊示西方要義彌陀通贊示西方要義慈恩法師窺基",
    "T47n1969A_004:0200a15": "問十方佛國快樂皆同。何故遍指西方勸人",
    "T47n1969A_004:0200a16": "生彼。答良為凡夫業重。處處生貪。若不遍指",
    "T47n1969A_004:0200a17": "一方。即不繫心專注。所以法華經云。眾生處",
    "T47n1969A_004:0200a18": "處著。引之令得出。又西方淨土主勝。願強遍",
    "T47n1969A_004:0200a19": "勸往生。疾成聖果。所以遍指也。",
    "T47n1969A_004:0200a20": "問慈氏天宮快樂不少。勝侶頗多。何須堅勸",
    "T47n1969A_004:0200a21": "往生西方。答若論兜率。即勝人間。乃並西方。",
    "T47n1969A_004:0200a22": "全成微劣。勸生西方。捨劣求勝也。勝劣者。淨",
    "T47n1969A_004:0200a23": "土十勝天宮十劣。淨土十勝者。一化主所居",
    "T47n1969A_004:0200a24": "勝。二所化命長勝。三國非界繫勝。四淨方無",
    "T47n1969A_004:0200a25": "欲勝。五女人不居勝。六修行不退勝。七淨方",
    "T47n1969A_004:0200a26": "非穢勝。八國土莊嚴勝。九念佛攝情勝。十十",
    "T47n1969A_004:0200a27": "念往生勝。天宮十劣者。一所居國土劣。二所",
    "T47n1969A_004:0200a28": "化壽促劣。三界繫攝屬劣。四彼天有欲劣。五",
    "T47n1969A_004:0200a29": "男女雜居劣。六修行有退劣。七穢方非淨劣。",
    "T47n1969A_004:0200b01": "八國土莊嚴劣。九善念攝情劣。十修行勞苦",
    "T47n1969A_004:0200b02": "劣。有斯十勝十劣。所以勸生樂國。",
    "T47n1969A_004:0200b03": "問其國眾生無有眾苦。但受諸樂。如何無眾",
    "T47n1969A_004:0200b04": "苦耶。答其國眾生。蓮華化生無生苦。四序不",
    "T47n1969A_004:0200b05": "能遷無死苦。非分段身無病苦。壽命無盡",
    "T47n1969A_004:0200b06": "無死苦。無父母親疎。無冤憎會苦。所欲如",
    "T47n1969A_004:0200b07": "意。無求不得苦。顏貌端嚴。無諸根缺陋苦。四",
    "T47n1969A_004:0200b08": "時一等。無寒暑苦。娑婆世界有漏形軀。四蛇",
    "T47n1969A_004:0200b09": "迫身。三龍害命。乖張病惱。報盡死侵。有愛必",
    "T47n1969A_004:0200b10": "離。無怨不會。蓋迷至理。橫受陰纏。今慈眾",
    "T47n1969A_004:0200b11": "人。永無此等。故云無有眾苦。豈唯近亡麁苦。",
    "T47n1969A_004:0200b12": "兼亦妙果非遙。",
    "T47n1969A_004:0200b13": "問臨終作善便得往生。何假預前修諸勝業。",
    "T47n1969A_004:0200b14": "答人生壽夭難測。或即病困昏迷。或即非時",
    "T47n1969A_004:0200b15": "奄逝。既關生前之善。難逃後世之殃。預作",
    "T47n1969A_004:0200b16": "善緣。恐防斯咎。",
    "T47n1969A_004:0200b17": "問十念彌陀頓生淨土。據斯所說果著因微。",
    "T47n1969A_004:0200b18": "何故彌陀經。稱不可以少善根福德因緣得",
    "T47n1969A_004:0200b19": "生彼國。答十念得生。接引懈怠眾生。却談多",
    "T47n1969A_004:0200b20": "善因緣。乃被精勤之者。或廣或略。理不相違。",
    "T47n1969A_004:0200b21": "問往生之人有中有身否。答群疑論中有二",
    "T47n1969A_004:0200b22": "說。一云極善極惡無中有身。二云不揀善惡。",
    "T47n1969A_004:0200b23": "但有捨報受生。皆有中有。為傳識故。唯除現",
    "T47n1969A_004:0200b24": "世變身即無中有。今取有者為正。",
    "T47n1969A_004:0200b25": "寂照集揀西方要義寂照集揀西方要義此文不知何師作文。見直指決疑集",
    "T47n1969A_004:0200b26": "問慈恩製彌勒上生經疏。深讚兜率內院。乃",
    "T47n1969A_004:0200b27": "曰天宮有十易生。淨土有七難生。聖師所說",
    "T47n1969A_004:0200b28": "必不誤人。未審如何融會。答爾只知慈恩上",
    "T47n1969A_004:0200b29": "生疏勸生天宮。而不見彌陀通贊說淨土十",
    "T47n1969A_004:0200c01": "勝。聖師製作豈有相違。蓋演教隨機。各示方",
    "T47n1969A_004:0200c02": "便。此與如來所說彌陀經無量壽經等勸生",
    "T47n1969A_004:0200c03": "西方。又說彌勒上生經。勸生內院。意趣一同。",
    "T47n1969A_004:0200c04": "眾生機緣各異。佛土攝受亦然。譬如有人生",
    "T47n1969A_004:0200c05": "緣在南。具舟欲往吳越。治裝問程。知者應酬",
    "T47n1969A_004:0200c06": "所問。豈可却讚陸行之便。稱秦蜀之盛哉。",
    "T47n1969A_004:0200c07": "如此則秖增惑亂。不成利益。通方達士。隨",
    "T47n1969A_004:0200c08": "願知歸。淺見狐疑。強生胡越。",
    "T47n1969A_004:0200c09": "問天宮壽長足得修行。人中積善亦自超越。",
    "T47n1969A_004:0200c10": "至於脩羅龍鬼三塗惡趣。正好拔苦利生。何",
    "T47n1969A_004:0200c11": "必專務極樂。答欲天耽著妙樂。醉於欲酒。福",
    "T47n1969A_004:0200c12": "盡即墮。如箭射空。色天雖獨行無交。而未盡",
    "T47n1969A_004:0200c13": "形累。無色不出輪迴。經中判為難地。傅大士",
    "T47n1969A_004:0200c14": "所謂饒經八萬劫。終是落空亡。又有一類神",
    "T47n1969A_004:0200c15": "仙。別得生理。壽千萬歲。楞嚴謂之精研七趣。",
    "T47n1969A_004:0200c16": "皆是昏沈諸有為相。妄想受生經無量劫。不",
    "T47n1969A_004:0200c17": "得真淨。脩羅恚瞋。龍趣怖惱。鬼道沈冥。長夜",
    "T47n1969A_004:0200c18": "三塗苦惱難名。遠思天上五衰。近覩人間四",
    "T47n1969A_004:0200c19": "相。誰有智者。樂入苦海。若求速免輪迴。無",
    "T47n1969A_004:0200c20": "過求生淨土。生淨土者。自然身光照耀。具六",
    "T47n1969A_004:0200c21": "神通。侶眾聖於剎那。越三界而常樂。故佛言",
    "T47n1969A_004:0200c22": "無量壽國快樂無極。長與道德合明。永拔生",
    "T47n1969A_004:0200c23": "死根本是也。",
    "T47n1969A_004:0200c24": "問見性悟道便超生死。何用念佛求生耶。答",
    "T47n1969A_004:0200c25": "通昧他心聖凡安測。除非遍知。授記應難。",
    "T47n1969A_004:0200c26": "真修行人。自當審察。諸仁者汝觀自己見性",
    "T47n1969A_004:0200c27": "悟道。得入師位。能如馬鳴龍樹否。得大三昧。",
    "T47n1969A_004:0200c28": "能如南嶽智者否。宗說俱通。能如忠國師壽",
    "T47n1969A_004:0200c29": "禪師否。此等諸師。皆明垂言教。深切勸往。他",
    "T47n1969A_004:0201a01": "豈誤人乎。況佛金口讚嘆叮嚀。昔賢恭稟佛",
    "T47n1969A_004:0201a02": "誨。定不謬也。又當自度命終得去住自在否。",
    "T47n1969A_004:0201a03": "無始惡業不現前否。捨此報身。定脫輪迴否。",
    "T47n1969A_004:0201a04": "三塗險道中。出沒自由否。天上人間。十方世",
    "T47n1969A_004:0201a05": "界託生無礙否。若也了了自信得及。何幸如",
    "T47n1969A_004:0201a06": "之。其或未然。竊勿貢高不修淨土。",
    "T47n1969A_004:0201a07": "問六祖壇經云。凡愚不了自性。不識身中西",
    "T47n1969A_004:0201a08": "方。東方願西。悟人在處一種。誌公云。智者",
    "T47n1969A_004:0201a09": "知心是佛。愚人愛往西方。若此道果是真正。",
    "T47n1969A_004:0201a10": "何故二大士排遣。答佛說法有隱顯。教有權",
    "T47n1969A_004:0201a11": "實。人根有利鈍。宗師有抑揚。譬如受病不",
    "T47n1969A_004:0201a12": "同。處方亦異。今有病暍發黃方大狂亂。有",
    "T47n1969A_004:0201a13": "善醫者必以寒藥治之。豈可却讚乳石桂附。",
    "T47n1969A_004:0201a14": "有除寒起廢之功耶。有遍見人。聞寒藥有治",
    "T47n1969A_004:0201a15": "熱之功。遂云乳石桂附。永不可用。豈不謬哉。",
    "T47n1969A_004:0201a16": "達磨單傳心印。誌公方贊大乘。當時人尚未",
    "T47n1969A_004:0201a17": "信。豈可又却教人念佛求生淨土。圓機達士。",
    "T47n1969A_004:0201a18": "固自無疑。求法初心。定生猶豫。但得意忘言。",
    "T47n1969A_004:0201a19": "融通了解。自無矛盾他。",
    "T47n1969A_004:0201a20": "西資鈔揀示偏讚西方西資鈔揀示偏讚西方孤山法師智圓",
    "T47n1969A_004:0201a21": "夫求生淨土。是假他力。彌陀願攝。釋迦勸讚。",
    "T47n1969A_004:0201a22": "諸佛護念。三者備矣。苟有信心。往生甚易。如",
    "T47n1969A_004:0201a23": "度大海既得巨航。仍有良導加以便風。必能",
    "T47n1969A_004:0201a24": "速到彼岸也。若其不肯登舟。遲留惡國者。誰",
    "T47n1969A_004:0201a25": "之過歟。夫十方皆有淨土。釋迦於諸經中亦",
    "T47n1969A_004:0201a26": "乃遍讚。而末代行人偏好。求生於極樂國。願",
    "T47n1969A_004:0201a27": "升於知足天者。豈非彌陀與釋迦化道相關。",
    "T47n1969A_004:0201a28": "彌勒仍是釋迦補處。所以眾生願樂者多矣。",
    "T47n1969A_004:0201a29": "微惑者眾矣。邇代淺識。不能加其功行。唯",
    "T47n1969A_004:0201b01": "徒互相排毀。好淨土者。或輕於知足。尊內院",
    "T47n1969A_004:0201b02": "者。則毀彼西方。豈知汲引二門同歸一道。寄",
    "T47n1969A_004:0201b03": "語後學。宜自思之。或問。智者慈恩皆聖師也。",
    "T47n1969A_004:0201b04": "而各遍讚一方。何故子之不許耶。對曰。聖師",
    "T47n1969A_004:0201b05": "偏讚。意引遍好。令心決定耳。故受益者眾焉。",
    "T47n1969A_004:0201b06": "但世變人澆。致偏讚成弊。故吾復得和融之。",
    "T47n1969A_004:0201b07": "或當有息諍受益。而各自隨所好求生者。其",
    "T47n1969A_004:0201b08": "或後世。以和融混一為弊者。亦冀命世之賢。",
    "T47n1969A_004:0201b09": "復偏讚而救之。應病與藥。貴有益於眾生耳。",
    "T47n1969A_004:0201b10": "亦何常之有。然則吾自童年便誦此經。雖遍",
    "T47n1969A_004:0201b11": "想十方。而終期心於淨土。乃知於彌陀其有",
    "T47n1969A_004:0201b12": "緣乎。世人或謂法界混同。誰分彼此。唯心一",
    "T47n1969A_004:0201b13": "貫。何用去來。今謂世人有如是解者。所棲必",
    "T47n1969A_004:0201b14": "求好眾。所親必擇名師。所服猶悅名衣。所",
    "T47n1969A_004:0201b15": "飡或便美食。苟四者未妨於法界混同。唯心",
    "T47n1969A_004:0201b16": "一貫者。則何妨接樂土之淨眾。親彌陀之名",
    "T47n1969A_004:0201b17": "師。服上妙之天衣。飡純陀之美膳。豈不愈",
    "T47n1969A_004:0201b18": "於此土乎。世又有聞過十萬億佛土。而望途",
    "T47n1969A_004:0201b19": "怯遠。說生者多是補處。而恥躬弗逮。豈知十",
    "T47n1969A_004:0201b20": "方空界悉我自心。心淨則十萬非遙。心垢則",
    "T47n1969A_004:0201b21": "目睫猶遠。但期心淨。何算程途。豈不思。少",
    "T47n1969A_004:0201b22": "頃睡眠。夢行千里。豈以常時為比較耶。又豈",
    "T47n1969A_004:0201b23": "不聞。首楞嚴云。十方虛空。生汝心中。猶如片",
    "T47n1969A_004:0201b24": "雲點太清裏。況諸世界在虛空耶。今若畏程",
    "T47n1969A_004:0201b25": "遙。是畏自心。非畏程也。又若謂我是下凡彼",
    "T47n1969A_004:0201b26": "多補處者。且自心即佛。因果理同。尚有於此",
    "T47n1969A_004:0201b27": "穢惡之邦。以短促之命。而一生超登十地者。",
    "T47n1969A_004:0201b28": "於彼清淨土中。壽復無量。既境勝時長。何",
    "T47n1969A_004:0201b29": "患不至補處乎。幸冀智者靜而思之。無負佛",
    "T47n1969A_004:0201c01": "恩。無屈自己。勉之勉之。",
    "T47n1969A_004:0201c02": "請四明法師住世書請四明法師住世書文公楊億",
    "T47n1969A_004:0201c03": "億啟近者。竊審大師。期結社於十僧。約入懺",
    "T47n1969A_004:0201c04": "之三載。然赴火光之正受。決取淨土而往生。",
    "T47n1969A_004:0201c05": "身見頓空。願力彌壯。登蓮華之絕品。聞法樹",
    "T47n1969A_004:0201c06": "之至音。茲事匪虛。先佛所證。然於俗念切貯",
    "T47n1969A_004:0201c07": "願心。誠以大師洞三觀之指歸。為四眾之欽",
    "T47n1969A_004:0201c08": "仰。續台巖之慧命。啟越絕之度門。十善誘人。",
    "T47n1969A_004:0201c09": "競存於白業。一音扶教。廣演於金言。慈蔭",
    "T47n1969A_004:0201c10": "普均。道風允穆。惟極樂之界。蓋覺皇之示權。",
    "T47n1969A_004:0201c11": "而大患之軀。非智人之所樂。儻存忻厭。即起",
    "T47n1969A_004:0201c12": "愛憎。既萠取捨之心。乃生能所之見。諒惟通",
    "T47n1969A_004:0201c13": "悟。夙究真常。蓋俯就於初機。冀策發於淨行。",
    "T47n1969A_004:0201c14": "伏望因承恩詔。彌廣福田。增延住壽之期。恢",
    "T47n1969A_004:0201c15": "闡化緣之盛。仍冀懺期之告畢。略迃法步以",
    "T47n1969A_004:0201c16": "相從。庶效純陀。恭羞末後之供。願同慶喜。",
    "T47n1969A_004:0201c17": "頓釋離塵之心。幸軫瞀蒙。未趨寂滅。切希垂",
    "T47n1969A_004:0201c18": "聽。顒俟報音。謹奉咨聞。",
    "T47n1969A_004:0201c19": "復楊文公請住世書復楊文公請住世書四明法師知禮",
    "T47n1969A_004:0201c20": "知禮謹於講懺之隙。依本宗教觀寫書。奉答祕",
    "T47n1969A_004:0201c21": "監大檀越知禮伏奉載垂真翰。曲賜重言。俾知",
    "T47n1969A_004:0201c22": "禮畢此懺期。更留講訓。仰承尊旨。合改先心。",
    "T47n1969A_004:0201c23": "但以專誠久趣此門。鄙志莫能易轍。況良時",
    "T47n1969A_004:0201c24": "難遇。勝事易差。故欲且副夙心。不果恭遵嚴",
    "T47n1969A_004:0201c25": "命。其如傳法之務利人之功。諒此身所為。其",
    "T47n1969A_004:0201c26": "益蓋寡。俟淨土却至。其化方隆。所言知禮洞",
    "T47n1969A_004:0201c27": "三觀之指歸者。稱之太過也。又云。極樂本由",
    "T47n1969A_004:0201c28": "示權。修道須忘忻厭者。誠哉是言也。而知禮",
    "T47n1969A_004:0201c29": "今忻淨土。特厭患身。亦有其由。輒伸於後。若",
    "T47n1969A_004:0202a01": "其一心三觀。雖非洞達。敢不依凭知禮僅四十",
    "T47n1969A_004:0202a02": "餘年。尋其筌罤。學其去就。神根既鈍證入無",
    "T47n1969A_004:0202a03": "由。而於戶牖關房。行用時節。多所游歷。亦略",
    "T47n1969A_004:0202a04": "諳知。今者蒙索報音故難杜口。粗陳梗概。希",
    "T47n1969A_004:0202a05": "賜否臧。三觀者。一念即空即假即中也。恢揚",
    "T47n1969A_004:0202a06": "肇自於如來。妙悟近推於智者。全由性發。實",
    "T47n1969A_004:0202a07": "匪修成。故於一心宛有三用。所謂空者一切皆",
    "T47n1969A_004:0202a08": "空。即三觀悉彰。破相之用也。假者一切皆假。",
    "T47n1969A_004:0202a09": "即三觀悉明。立法之功也。中者一切皆中。即",
    "T47n1969A_004:0202a10": "三觀悉是。絕待之體也。是則終日破相。而諸",
    "T47n1969A_004:0202a11": "法皆成。終日立法。而纖塵必盡。終日絕得。",
    "T47n1969A_004:0202a12": "而二諦熾然。故般若談空。八十法門得顯。維",
    "T47n1969A_004:0202a13": "摩立法。三界見愛皆忘。法華一乘世間之相",
    "T47n1969A_004:0202a14": "常住。皆由三觀相即。致令諸法無遺。故三即",
    "T47n1969A_004:0202a15": "非三。一即非一。非次第而入。非並別而觀。不",
    "T47n1969A_004:0202a16": "可以有無求。不可以中邊取。故云不並不別",
    "T47n1969A_004:0202a17": "非縱非橫。蓋三一圓融。修性冥泯。豈識心之",
    "T47n1969A_004:0202a18": "所測。何言說之能詮。故強示云。不可思議之",
    "T47n1969A_004:0202a19": "妙觀也。說即非說無說而說。能知此已。對一",
    "T47n1969A_004:0202a20": "切境。以此觀照了之立一切行。以此觀導達",
    "T47n1969A_004:0202a21": "之。辨一切事。以此觀成就之。設一切教。以",
    "T47n1969A_004:0202a22": "此觀敷暢之。修此觀者。能所必忘。取捨斯泯。",
    "T47n1969A_004:0202a23": "故真如無念。向則心絕。終日說示。不異無言。",
    "T47n1969A_004:0202a24": "捨此則必同眾魔。離此則未超諸外。故龍樹",
    "T47n1969A_004:0202a25": "云。除諸法實相。餘皆魔事。迦葉云。未聞大涅",
    "T47n1969A_004:0202a26": "槃前皆是邪見。大矣哉。一心三觀之妙宗也。",
    "T47n1969A_004:0202a27": "故知禮所求安養而生。所欲燃燼而死。憑此三",
    "T47n1969A_004:0202a28": "觀。遣彼百非也。言極樂之界。蓋覺皇示權者。",
    "T47n1969A_004:0202a29": "經論既以淨土之教。為勝方便。驗知。是如來",
    "T47n1969A_004:0202b01": "善巧權用也。但權名不局。實理亦通。是要甄",
    "T47n1969A_004:0202b02": "分。方知去取。體外之權須破。體內方便須修。",
    "T47n1969A_004:0202b03": "離事之理則麁。即權之實方妙。故小乘無他",
    "T47n1969A_004:0202b04": "佛之說。大教有剎海之談。蓋心性遍周法界",
    "T47n1969A_004:0202b05": "無外理極。故令事廣。華大故省池深。剎如帝",
    "T47n1969A_004:0202b06": "珠。出現重重無盡。方顯寂光之理。身類天饌。",
    "T47n1969A_004:0202b07": "感報彼彼不同。乃表遮那之性。豈應極樂不",
    "T47n1969A_004:0202b08": "預唯心。故如來藏中涅槃具足。隨緣發現。應",
    "T47n1969A_004:0202b09": "量而知。既能彰地獄天宮。豈不造穢邦淨國。",
    "T47n1969A_004:0202b10": "本性雖具。由心發明。彌陀以無緣之慈。取極",
    "T47n1969A_004:0202b11": "樂之土。釋迦以樂說之辨。示往生之門。斯皆",
    "T47n1969A_004:0202b12": "善巧之權方。攝彼沈淪之品彙。今懼退轉者",
    "T47n1969A_004:0202b13": "不退。使不善觀者能觀。淨土權相蓋多。今且",
    "T47n1969A_004:0202b14": "略論此二。故起信論云。初學大乘正信。以在",
    "T47n1969A_004:0202b15": "此土不常值佛。懼謂信心缺緣退失。當知如",
    "T47n1969A_004:0202b16": "來有勝方便。令其不退。但當專念極樂世界",
    "T47n1969A_004:0202b17": "阿彌陀佛真如法身。必生彼國。住正定故。專",
    "T47n1969A_004:0202b18": "念真如法身者。豈異大乘正信。以依彼佛為",
    "T47n1969A_004:0202b19": "境。故能牽生淨方。斯是如來權巧也。又觀無",
    "T47n1969A_004:0202b20": "量壽佛經云。凡夫心想羸劣。未得天眼。不能",
    "T47n1969A_004:0202b21": "遠觀。諸佛如來。有異方便。令其得見。此蓋",
    "T47n1969A_004:0202b22": "釋迦神力彌陀願心。若有諦觀。必能覩見。斯",
    "T47n1969A_004:0202b23": "亦覺皇異妙方便也。此之權巧方便。既約圓",
    "T47n1969A_004:0202b24": "論即與法華微妙方便。無二無別。故諸天及",
    "T47n1969A_004:0202b25": "人聲聞緣覺事度菩薩漸修大士。充滿世間。",
    "T47n1969A_004:0202b26": "數等河沙。盡思度量。不能知覺。唯佛與佛。乃",
    "T47n1969A_004:0202b27": "能究盡。圓信圓解。方能造修知禮雖是鈍根。濫",
    "T47n1969A_004:0202b28": "沾圓教。不離當念。願達彼方。庶即下凡便階",
    "T47n1969A_004:0202b29": "不退。復聞大通佛世。結緣之徒。已經塵點劫",
    "T47n1969A_004:0202c01": "來。尚住聲聞之地。皆由退大故涉長時。身",
    "T47n1969A_004:0202c02": "子六心。退落五道。況悠悠學佛者乎。蓋由",
    "T47n1969A_004:0202c03": "此土多值退緣故云。魚子菴羅華菩薩初發",
    "T47n1969A_004:0202c04": "心三事。因中多及其結果少。若求生安養即",
    "T47n1969A_004:0202c05": "於博地能藉勝緣。纔獲往生永無退轉。聞茲",
    "T47n1969A_004:0202c06": "利益。得不忻求。乃用一心三觀為舟航。復以",
    "T47n1969A_004:0202c07": "六時五悔為櫓棹。求往唯心之淨土。願見本",
    "T47n1969A_004:0202c08": "性之彌陀。然後運同體之大悲。度法界之含",
    "T47n1969A_004:0202c09": "識。順佛權巧。求生樂邦。其意略爾。所言儻存",
    "T47n1969A_004:0202c10": "忻厭即起愛憎。既萌取捨之心。乃生能所之",
    "T47n1969A_004:0202c11": "見者。起過之相。誠如所言。立德之緣。今當略",
    "T47n1969A_004:0202c12": "說。蓋以忻厭取捨。善能起過成功。故馬鳴立",
    "T47n1969A_004:0202c13": "為始覺之基。智者稱為淨土之漸。維摩以見",
    "T47n1969A_004:0202c14": "愛為侍者。文殊以貪恚為功能。斯皆用之在",
    "T47n1969A_004:0202c15": "人。乘之有法。且眾生曠劫住此娑婆。貪於麁",
    "T47n1969A_004:0202c16": "弊色聲。著於下劣依正。既無厭離之念。但增",
    "T47n1969A_004:0202c17": "繫縛之緣。縱有熏修。鮮有克遂。以此土法",
    "T47n1969A_004:0202c18": "多障致道行難成故。涅槃經云。得人身者如",
    "T47n1969A_004:0202c19": "爪上土。失人身者如大地土。是故諸佛慜此",
    "T47n1969A_004:0202c20": "眾生。以願行功取清淨土。令起忻慕作受生",
    "T47n1969A_004:0202c21": "因。以苦切言。說垢穢相。令其厭惡成出離心。",
    "T47n1969A_004:0202c22": "若非此心。不成始行。故非厭離。捨此經由。",
    "T47n1969A_004:0202c23": "不起忻求。生彼無分。蓋受生之法。以愛為緣。",
    "T47n1969A_004:0202c24": "始自初心終至等覺。變易未盡。忻厭叵忘。況",
    "T47n1969A_004:0202c25": "始行耶。今求淨土。不為身受諸樂心染妙塵。",
    "T47n1969A_004:0202c26": "蓋欲托彼淨緣速增勝道。以彼壽命無盡。依",
    "T47n1969A_004:0202c27": "報自然無有女人及以根缺。雖聖凡共處。而",
    "T47n1969A_004:0202c28": "無惡道之名。雖聲聞無邊。且離執真之見。彌",
    "T47n1969A_004:0202c29": "陀為良導。觀音為勝友。一生補處甚多。十地",
    "T47n1969A_004:0203a01": "聖人無數。風吟寶葉。波動金渠皆出妙音。盡",
    "T47n1969A_004:0203a02": "詮至理。既無違順。永息貪瞋。凡有見聞。悉資",
    "T47n1969A_004:0203a03": "寂照。皆住正定。功在於斯令之眾園尚須求",
    "T47n1969A_004:0203a04": "預彼之寶剎。寧不願生。但知淨土唯心。穢邦",
    "T47n1969A_004:0203a05": "即性。即厭無厭。即忻無忻。是則正助合修。解",
    "T47n1969A_004:0203a06": "行兼運。順佛正教。非己曲情。況觀經說上品",
    "T47n1969A_004:0203a07": "生因。須大乘妙解。加修六度。兼勸眾生。故",
    "T47n1969A_004:0203a08": "知禮今以三觀攻心。五悔助道。仍恐淨因未",
    "T47n1969A_004:0203a09": "備。故以畢命自要。庶憑最後之強緣。以作往",
    "T47n1969A_004:0203a10": "生之定業。而又若不燒身臂指。非出家菩薩。",
    "T47n1969A_004:0203a11": "梵網之誡明然。捨身命財。是真法供養。法華",
    "T47n1969A_004:0203a12": "之文煥矣。楞嚴然香一炷宿債俱酬。輪王剜",
    "T47n1969A_004:0203a13": "身千燈妙果斯克。故知。初心後位上聖下凡。",
    "T47n1969A_004:0203a14": "皆可遵修。並彰至教。但存正解。自免邪修。以",
    "T47n1969A_004:0203a15": "知性火真空。豈有能燒之相。所燒自忘也。",
    "T47n1969A_004:0203a16": "又知佛體圓妙。豈存所供之人。則能供亦寂",
    "T47n1969A_004:0203a17": "矣。兩重能所既泯。一切功德斯成。是名苦行",
    "T47n1969A_004:0203a18": "法門。所謂火光正受四土淨境。頓現此心。諸",
    "T47n1969A_004:0203a19": "佛道場。咸彰此處。但隨所願必遂往生。故智",
    "T47n1969A_004:0203a20": "者云。臨終在定之心。即是淨土。動念即是往",
    "T47n1969A_004:0203a21": "生淨土時。如此捨穢身。則盡垢穢之際。何理",
    "T47n1969A_004:0203a22": "不彰。如此取淨土。則極清淨之源。何惑不遣。",
    "T47n1969A_004:0203a23": "是以韋提忻清淨業報之處。即證無生。薩埵",
    "T47n1969A_004:0203a24": "捨癰疽瘭疾之身。云求常樂。此之取捨與不",
    "T47n1969A_004:0203a25": "取捨。體無二種。用亦同時。得名三種法門。謂",
    "T47n1969A_004:0203a26": "取法門捨法門不取不捨法門。亦是三毒法",
    "T47n1969A_004:0203a27": "門。具一切法。故無行經云。貪欲即是道。恚癡",
    "T47n1969A_004:0203a28": "亦復然。如是三法中具一切功德。文殊云。我",
    "T47n1969A_004:0203a29": "是貪欲尸利。我是瞋恚尸利。我是愚癡尸利。",
    "T47n1969A_004:0203b01": "深得此意。即一心三觀。導一切行。辦一切事",
    "T47n1969A_004:0203b02": "也。以一切法空故。捨穢必盡。一切法假故。",
    "T47n1969A_004:0203b03": "取淨無遺。一切法中故。無取無捨。此之三法。",
    "T47n1969A_004:0203b04": "一切如來同證。一切菩薩共修。故知禮今捨穢",
    "T47n1969A_004:0203b05": "身。忻求淨土。輒敢仰効也。然則修心萬行入",
    "T47n1969A_004:0203b06": "道多門。隨樂隨宜隨修隨悟。敢將側管局彼",
    "T47n1969A_004:0203b07": "太虛。但以知禮爰自少年便存此志。今已衰",
    "T47n1969A_004:0203b08": "朽。多歷事緣。此心常自現前。對境彌加增進。",
    "T47n1969A_004:0203b09": "信由宿願。敢不恭酬。年來建立道場。眾信共",
    "T47n1969A_004:0203b10": "營供具。三載資緣粗備。數僧行願偶同。此者",
    "T47n1969A_004:0203b11": "遭逢祕監。知乎姓名。察其始末。敢請俯為檀",
    "T47n1969A_004:0203b12": "越。運以力輪。使片善之有成。俾淨願之克遂。",
    "T47n1969A_004:0203b13": "然後庇我宗教。廣見流行。令未聞者聞。使未",
    "T47n1969A_004:0203b14": "悟者悟。更冀佐治功成之後。期賾報滿之時。",
    "T47n1969A_004:0203b15": "隨願求生極樂世界。冀得同會一處。同敘宿",
    "T47n1969A_004:0203b16": "因。同化含生。同登大覺知禮素無文學。元是",
    "T47n1969A_004:0203b17": "野僧。發語麁浮。顯理疎脫。蓋奉讀前書云。精",
    "T47n1969A_004:0203b18": "修懺之規。臻乎本淨。次書云。淨土匪虛先佛",
    "T47n1969A_004:0203b19": "所證。仰惟祕監深洞苦行。可以窮源。復知淨",
    "T47n1969A_004:0203b20": "邦由來即理。蓋欲知禮廣援誠教傍示未聞是",
    "T47n1969A_004:0203b21": "敢輒附本宗。少述愚見。有黷台聽。不任悚惶",
    "T47n1969A_004:0203b22": "不宣。",
    "T47n1969A_004:0203b23": "答楊文公問答楊文公問同前",
    "T47n1969A_004:0203b24": "承師有言。西方淨土。風吟寶葉。波動金渠。此",
    "T47n1969A_004:0203b25": "是何人境界。答曰。即此見聞更無道理。既彰",
    "T47n1969A_004:0203b26": "教義。寧免指陳。夫淨土依正。俱宣妙法。聞者",
    "T47n1969A_004:0203b27": "合了。根塵絕跡。物我一如。豈執有人對他境",
    "T47n1969A_004:0203b28": "界此間圓頓行者。以根對塵。起識之時。即了",
    "T47n1969A_004:0203b29": "以法界。對法界起法界。實非心外之境。境外",
    "T47n1969A_004:0203c01": "之心。則心自知心。境自見境。境豈見境。心豈",
    "T47n1969A_004:0203c02": "知心。知見既忘。言詮亦絕。故強名云。不思議",
    "T47n1969A_004:0203c03": "境觀也。凡位修之尚爾。聖位證之奚言。又若",
    "T47n1969A_004:0203c04": "強論所離之境差別之相者。麁中之麁。凡夫",
    "T47n1969A_004:0203c05": "境界。細中之細。是佛境界。斯蓋教道分別也。",
    "T47n1969A_004:0203c06": "若今圓論不離而離。初心能離佛之所離。以",
    "T47n1969A_004:0203c07": "一心三觀即佛智故。前書云。對一切境。以此",
    "T47n1969A_004:0203c08": "觀照了之。斯之謂矣。",
    "T47n1969A_004:0203c09": "延慶募眾念佛疏延慶募眾念佛疏同前",
    "T47n1969A_004:0203c10": "原夫一念本融。諸法無礙。遇熏既異。感報成",
    "T47n1969A_004:0203c11": "差。是以順性而修。則顯諸佛淨土。隨情而作。",
    "T47n1969A_004:0203c12": "則循五趣苦輪。所以處娑婆者。升出尤難。墮",
    "T47n1969A_004:0203c13": "落者眾。故經云。得人身者。如爪上土。失人身",
    "T47n1969A_004:0203c14": "者。如大地土。直待三乘行備。方免四趣受",
    "T47n1969A_004:0203c15": "生。蓋境界麁強煩惱熾盛。自力求脫。實難其",
    "T47n1969A_004:0203c16": "人。若夫生安養者。國土莊嚴。身心清淨。直至",
    "T47n1969A_004:0203c17": "成佛。不墮三途。經云。尚無惡道之名。何況",
    "T47n1969A_004:0203c18": "有實。又云。眾生生者。皆是阿鞞跋致。若欲生",
    "T47n1969A_004:0203c19": "彼。但當稱彼佛號。修彼佛慈。必為彼佛本願",
    "T47n1969A_004:0203c20": "攝取。捨此報身。定生彼國。具如經說。實非臆",
    "T47n1969A_004:0203c21": "談。今結萬人以為一社。心心繫念。日日要期。",
    "T47n1969A_004:0203c22": "每歲仲春。同集一處。同修供養。同聽法音。會",
    "T47n1969A_004:0203c23": "彼萬心。以為一志。俾成定業。誓取往生。況報",
    "T47n1969A_004:0203c24": "得命光。其猶風燭。一息不至。三途現前。何得",
    "T47n1969A_004:0203c25": "自寬不思來報。當依佛語無順人情。頓息攀",
    "T47n1969A_004:0203c26": "緣。唯勤念佛。",
    "T47n1969A_004:0203c27": "往生淨土決疑門往生淨土決疑門慈雲懺主遵式",
    "T47n1969A_004:0203c28": "決疑者。疑為信障。世間小善。尚不能成。況菩",
    "T47n1969A_004:0203c29": "提大道乎。古今諸師歸心淨域者。或製疏解",
    "T47n1969A_004:0204a01": "經。或宗經造論。或隨情釋難。或伽陀讚揚。雖",
    "T47n1969A_004:0204a02": "殊途同歸。而各陳所見。動盈編帙尋究良難。",
    "T47n1969A_004:0204a03": "今統彼百家。以三疑收盡。一疑師二疑法三",
    "T47n1969A_004:0204a04": "疑自。",
    "T47n1969A_004:0204a05": "一疑師者。師有二種。一邪外等師。倒惑化人。",
    "T47n1969A_004:0204a06": "非所承也。二正法之師。復有凡聖因果。凡",
    "T47n1969A_004:0204a07": "及因位容有未了。猶清辯謂今彌勒未是遍",
    "T47n1969A_004:0204a08": "知。俟龍華道後方復問津。即其事也。今顯示",
    "T47n1969A_004:0204a09": "西方令迴向者。唯果佛聖師。釋迦如來。及十",
    "T47n1969A_004:0204a10": "方諸佛。出廣長舌。說誠實言。讚勸往生。更何",
    "T47n1969A_004:0204a11": "所惑。",
    "T47n1969A_004:0204a12": "二疑法者。佛法有二。一者小乘不了義法。二",
    "T47n1969A_004:0204a13": "者大乘了義法。大乘中復有了不了義。今談",
    "T47n1969A_004:0204a14": "淨土。唯是大乘了義中了義之法也。且小乘",
    "T47n1969A_004:0204a15": "經部。括盡貝書。曾無一字讚勸往生他方淨",
    "T47n1969A_004:0204a16": "土。故天親論云。女人及根缺。二乘種不生。此",
    "T47n1969A_004:0204a17": "即明據也。問小彌陀經等。皆說彼國有聲聞",
    "T47n1969A_004:0204a18": "弟子。及鼓音王經云。佛母名殊勝妙顏。亦應",
    "T47n1969A_004:0204a19": "復有女人。答佛母且指初降生時。成正覺已。",
    "T47n1969A_004:0204a20": "國土隨淨。必無女人。其母或轉成男子。如此",
    "T47n1969A_004:0204a21": "方龍女。或復命終。如悉達母。有人注論。引此",
    "T47n1969A_004:0204a22": "經文。而云彼土亦有女人者非也。聲聞如觀",
    "T47n1969A_004:0204a23": "經疏及十疑論和會。今明大乘。復有三種。一",
    "T47n1969A_004:0204a24": "者三乘通教。此則門雖通大。類神二乘。又",
    "T47n1969A_004:0204a25": "當教菩薩。雖復化他。淨佛國土化畢。還同二",
    "T47n1969A_004:0204a26": "乘歸於永滅。淨土深理。非彼所知。非了義也。",
    "T47n1969A_004:0204a27": "二者大乘別教。此明大乘獨菩薩法。雖談實",
    "T47n1969A_004:0204a28": "理。道後方證。因果不融。淨土則理外修成。萬",
    "T47n1969A_004:0204a29": "法乃不由心具。雖塵劫修道廣游佛剎。指彼",
    "T47n1969A_004:0204b01": "淨土因果。但是體外方便。斯亦未了。三者佛",
    "T47n1969A_004:0204b02": "乘圓教。此教詮旨。圓融因果頓足。佛法之妙。",
    "T47n1969A_004:0204b03": "過此以往。不知所裁也。經曰。十方諦求。更無",
    "T47n1969A_004:0204b04": "餘乘。唯一佛乘。斯之謂與。是則大乘中大乘。",
    "T47n1969A_004:0204b05": "了義中了義。十方淨穢卷懷。同在於剎那。一",
    "T47n1969A_004:0204b06": "念色心羅列。遍收於法界。並天真本具。非緣",
    "T47n1969A_004:0204b07": "起新成。一念既然。一塵亦爾。故能一一塵中",
    "T47n1969A_004:0204b08": "一切剎。一一心中一切心。一一心塵復互周。",
    "T47n1969A_004:0204b09": "重重無盡無障礙。一時頓現非隱顯。一切圓",
    "T47n1969A_004:0204b10": "成無勝劣。若神珠之頓含眾寶。猶帝網之交",
    "T47n1969A_004:0204b11": "映千光。我心既然。生佛體等。如此則方了。迴",
    "T47n1969A_004:0204b12": "神億剎。實生乎自己心中。孕質九蓮。豈逃乎",
    "T47n1969A_004:0204b13": "剎那際內。苟或事理攸隔淨穢相妨。安令五",
    "T47n1969A_004:0204b14": "逆凡夫十念便登於寶土。二乘賢輩迴心即",
    "T47n1969A_004:0204b15": "達於金池也哉。信此圓談。則事無不達。昧斯",
    "T47n1969A_004:0204b16": "至理。則觸類皆迷。故華嚴云。心如工畫師。造",
    "T47n1969A_004:0204b17": "種種五陰。一切世間中。無不從心造。如心佛",
    "T47n1969A_004:0204b18": "亦爾。如佛眾生然。心佛及眾生。是三無差別。",
    "T47n1969A_004:0204b19": "又起信論云。所言法者。謂眾生心。是心即攝",
    "T47n1969A_004:0204b20": "一切世間出世間法。依於此心。顯示摩訶衍",
    "T47n1969A_004:0204b21": "義。十六觀云。諸佛如來是法界身。入一切眾",
    "T47n1969A_004:0204b22": "生心想中。乃至是心作佛。是心是佛。又般舟",
    "T47n1969A_004:0204b23": "三昧經云。佛是我心。是我心見佛。是我心作",
    "T47n1969A_004:0204b24": "佛等。談斯旨者。大乘卷中粲然可舉。至若法",
    "T47n1969A_004:0204b25": "華妙部如來親記往生。華嚴頓談普賢躬陳",
    "T47n1969A_004:0204b26": "迴向。是知。彌陀因地。觀此理而大誓普收釋",
    "T47n1969A_004:0204b27": "迦果成稱此理。而廣舌深讚。十方三世。莫不",
    "T47n1969A_004:0204b28": "咸然。問如上所明妙理圓極。為世人盡須觀",
    "T47n1969A_004:0204b29": "行。然始生耶。答此不然也。今但直決疑情。令",
    "T47n1969A_004:0204c01": "知淨土百寶莊嚴九品因果。並在眾生介爾",
    "T47n1969A_004:0204c02": "心中。理性具足。方得今日往生事用。隨願自",
    "T47n1969A_004:0204c03": "然。是則旁羅十方。不離當念。往來法界。正協",
    "T47n1969A_004:0204c04": "唯心免信常流執此非彼。其行願之相。正在",
    "T47n1969A_004:0204c05": "次門。非此所問。況九品生相各有行類。上輩",
    "T47n1969A_004:0204c06": "三品須解須行。故文云。汝行大乘解第一義。",
    "T47n1969A_004:0204c07": "即其人矣。若今之學者。見賢思齊。企金座而",
    "T47n1969A_004:0204c08": "高升。唯妙觀而是託。若其中下之流六品生",
    "T47n1969A_004:0204c09": "因。只是精持禁戒行世仁慈。乃至下下品生。",
    "T47n1969A_004:0204c10": "本是惡逆。十念情誠。便生彼國。但能知有淨",
    "T47n1969A_004:0204c11": "土。盡可迴心。苟不然者。寧容九品之差降也。",
    "T47n1969A_004:0204c12": "三疑自者。問曰。我是博地凡夫世緣纏蓋。云",
    "T47n1969A_004:0204c13": "何此身生諸佛淨土。入賢聖海。同正定聚耶。",
    "T47n1969A_004:0204c14": "釋曰。若了如上法性虛通。及信彌陀本願攝",
    "T47n1969A_004:0204c15": "受。但勤功福。寧俟問津。況十念者得生。唯除",
    "T47n1969A_004:0204c16": "五逆及謗正法。又定心十念逆謗亦生。今幸",
    "T47n1969A_004:0204c17": "無此惡。而正願至求。夫何惑矣。",
    "T47n1969A_004:0204c18": "義學編論席解紛義學編論席解紛淨覺法師仁岳",
    "T47n1969A_004:0204c19": "空名居士。謂無已法師曰。竊惟傳記所載。始",
    "T47n1969A_004:0204c20": "自晉時廬山遠公與諸信士。結香火之社。願",
    "T47n1969A_004:0204c21": "生西方。乃請社中劉遺民者為誓文。或曰斯",
    "T47n1969A_004:0204c22": "乃教門權漸之方便。若究觀根極。其惟息心",
    "T47n1969A_004:0204c23": "達本是正修行。有唐雍州藍田釋法喜。專修",
    "T47n1969A_004:0204c24": "禪業。預知將死。大眾忽聞林北有音樂之聲。",
    "T47n1969A_004:0204c25": "因以告喜。喜曰。世間果報。久已捨之。如何更",
    "T47n1969A_004:0204c26": "生樂處。乃默而入定。須臾樂聲便止。喜亦端",
    "T47n1969A_004:0204c27": "坐而終。又唐京師釋曇倫。臨終有問。往生何",
    "T47n1969A_004:0204c28": "處。答云。無盡世界。於是寂然而化。今詳二師",
    "T47n1969A_004:0204c29": "善逝。正是泥洹絕境。夫何遺身之徒。求生淨",
    "T47n1969A_004:0205a01": "土。以彼較此。一何麁疎。願叩兩端。用袪未悟。",
    "T47n1969A_004:0205a02": "法師曰。余向者已聞楊公之書。謂極樂為示",
    "T47n1969A_004:0205a03": "權。誡乎忻厭取捨之說。不俟再問。方欲連茹",
    "T47n1969A_004:0205a04": "引而伸之。今蒙致詰。如弦得筈。豈得不發。所",
    "T47n1969A_004:0205a05": "言極樂為權。權必對實也。請試陳之。為以小",
    "T47n1969A_004:0205a06": "乘是權大乘是實耶。為以有法是權無法是",
    "T47n1969A_004:0205a07": "實。即若謂小乘是權者。且聲聞經中。曾無",
    "T47n1969A_004:0205a08": "一言勸讚往生十方淨土。故迦葉云。但念空",
    "T47n1969A_004:0205a09": "無相無作。於菩薩法游戲神通淨佛國土成",
    "T47n1969A_004:0205a10": "就眾生。心不喜樂。若謂有法是權者。何但極",
    "T47n1969A_004:0205a11": "樂是權。至於泥洹。皆是權耳。故須菩提云。若",
    "T47n1969A_004:0205a12": "有法勝於涅槃。我說亦復如幻如夢。由是言",
    "T47n1969A_004:0205a13": "之。忻泥洹而厭極樂。亦猶逃峰赴󱐙。俱不免",
    "T47n1969A_004:0205a14": "於害也。又若謂吾不取極樂亦不著泥洹。曠",
    "T47n1969A_004:0205a15": "然無朕。不可擬議。若爾則滅後無生。何殊外",
    "T47n1969A_004:0205a16": "道斷滅之見。復有說云。吾滅度後。十方世界。",
    "T47n1969A_004:0205a17": "皆是我身。何必定生西方極樂。若爾則便同",
    "T47n1969A_004:0205a18": "聖人普現色像。儻未證謂證。大妄語罪。其誰",
    "T47n1969A_004:0205a19": "當之。天台智者云。常人聞生。即作生解聞無",
    "T47n1969A_004:0205a20": "生。即作無生解。不知生即無生無生即生。橫",
    "T47n1969A_004:0205a21": "相是非。瞋他求生淨土。幾許誤哉。故知。法喜",
    "T47n1969A_004:0205a22": "不求於樂處。曇倫示歸於無盡。斯乃遺情。離",
    "T47n1969A_004:0205a23": "著之語。必非滅後永寂如空。凡夫則循業受",
    "T47n1969A_004:0205a24": "生。聖人亦隨機利見。況法喜滅後。降神於弟",
    "T47n1969A_004:0205a25": "子曰。吾欲露屍山野給施眾生等。豈非此身",
    "T47n1969A_004:0205a26": "雖謝彼識猶生乎。而指為泥洹絕境者。將何",
    "T47n1969A_004:0205a27": "以驗之。且夫泥洹此翻滅度。統括諸教。其唯",
    "T47n1969A_004:0205a28": "二焉。若聲聞泥洹者。滅見思煩惱。度分段生",
    "T47n1969A_004:0205a29": "死。證偏空之理。理既偏矣。空不能有。故身土",
    "T47n1969A_004:0205b01": "皆亡。此方便之說也。若諸佛泥洹。滅無明煩",
    "T47n1969A_004:0205b02": "惱。度變易生死。證中道之理。理既中矣。非空",
    "T47n1969A_004:0205b03": "非有。故應化無窮。此了義之談也。今未審。倫",
    "T47n1969A_004:0205b04": "喜二師是何泥洹。若是偏空。未免麁疎。若是",
    "T47n1969A_004:0205b05": "中道。何名絕境。今之學人。孰不謂即心是佛。",
    "T47n1969A_004:0205b06": "觸目皆真。寧勞乎轉物同如。亦已乎超毘越",
    "T47n1969A_004:0205b07": "釋。及無根其所自核。其所歸空空然。冥若",
    "T47n1969A_004:0205b08": "夜游。實貪恚之具存。何忻厭而不起。眷富貴",
    "T47n1969A_004:0205b09": "如骨肉。顧貧賤如瘡疣。於吾善者。願欲升之",
    "T47n1969A_004:0205b10": "太階。於吾惡者。恨不戮之都市。凡此之類。恥",
    "T47n1969A_004:0205b11": "修淨土。謂之忻厭者。不知其可也。僧傳習禪",
    "T47n1969A_004:0205b12": "篇中。甚有苦節。謹終之者。或西務安養。或上",
    "T47n1969A_004:0205b13": "忻知足。慧真絕粒。以行懺淨度。然身以為燈。",
    "T47n1969A_004:0205b14": "僧顯現感於彌陀。智晞明見於兜率。莫謂此",
    "T47n1969A_004:0205b15": "等皆是習俗麁疎之人乎。廬山遠公稀代之",
    "T47n1969A_004:0205b16": "僧寶。西域梵眾。咸稱漢地有大乘道士。每燒",
    "T47n1969A_004:0205b17": "香禮拜。輒東嚮稽首。豈迷圓頓之教。顓由權",
    "T47n1969A_004:0205b18": "漸之門。劉雷之徒。皆晉世髦傑。何詭誕而",
    "T47n1969A_004:0205b19": "隨之乎。而不知漸門多昧於往生。頓教盛稱",
    "T47n1969A_004:0205b20": "於淨土。佛言。讀誦大乘方等經典。善解義趣。",
    "T47n1969A_004:0205b21": "於第一義。心不驚動。斯為上品往生之業。又",
    "T47n1969A_004:0205b22": "天親云。二乘種人。不生極樂。華嚴有勸生之",
    "T47n1969A_004:0205b23": "說。法華有記往之文。十方如來。出長舌相。靡",
    "T47n1969A_004:0205b24": "不稱讚往生彼國。彌勒問佛。於此世界。有幾",
    "T47n1969A_004:0205b25": "菩薩生彼佛國。佛言。有六十七億不退菩薩。",
    "T47n1969A_004:0205b26": "一一菩薩。已曾供養無數諸佛。次如彌勒者",
    "T47n1969A_004:0205b27": "也。又佛言。末世法滅之後。特留無量壽經。百",
    "T47n1969A_004:0205b28": "年住世。接引眾生。以此證之。如何芥視往生",
    "T47n1969A_004:0205b29": "之人。如何蓁塞極樂之路。所損至大。可不謹",
    "T47n1969A_004:0205c01": "乎。",
    "T47n1969A_004:0205c02": "又後序云。復有引傳燈大珠和尚云。捨垢取",
    "T47n1969A_004:0205c03": "淨。是生死之業。龐居士云。若捨煩惱入菩",
    "T47n1969A_004:0205c04": "提。不知何方有佛地。以此句偈。輕蔑淨土者。",
    "T47n1969A_004:0205c05": "固未可也。且不垢不淨之言。即心即佛之義。",
    "T47n1969A_004:0205c06": "凡稟釋教者。孰不知之。安以真如平等之談。",
    "T47n1969A_004:0205c07": "便廢因緣修證之法。六住大士。尚存分段之",
    "T47n1969A_004:0205c08": "生。四果真人。亦有變易之死。云何殂落永謂",
    "T47n1969A_004:0205c09": "泥洹。須知菩薩未證妙覺已還。常以空心遍",
    "T47n1969A_004:0205c10": "修萬行。終日觀佛。無佛可觀。歷劫度生。無生",
    "T47n1969A_004:0205c11": "可度。暫趣於空華淨土。權依於幻化彌陀。破",
    "T47n1969A_004:0205c12": "昨夢之塵勞。入乾城之地位。乃至成佛。雖自",
    "T47n1969A_004:0205c13": "行冥寂。而利他宛然。故喻之以明鑑之身。",
    "T47n1969A_004:0205c14": "現之以隨類之像。世人弗詢大義。唯忻頓悟",
    "T47n1969A_004:0205c15": "直入無生。而不思。永嘉一宿覺云。若實無生",
    "T47n1969A_004:0205c16": "無不生。既豁達而取空。恐莽蕩而招禍此類",
    "T47n1969A_004:0205c17": "乎。越中習射。不踰數步之間隴西學游。翻沒",
    "T47n1969A_004:0205c18": "洄波之內。如斯知識。未可參尋。",
    "T47n1969A_004:0205c19": "淨土修因或對淨土修因或對樝菴法師有嚴",
    "T47n1969A_004:0205c20": "或曰。生欲天者十善為因。生色天者禪定為",
    "T47n1969A_004:0205c21": "因。善禪不修。而望生欲色天者。未之有也。",
    "T47n1969A_004:0205c22": "夫生淨土者。必須修無生妙觀。纔可得耳。",
    "T47n1969A_004:0205c23": "若妙觀無相應之期。必淨土絕可生之理。今",
    "T47n1969A_004:0205c24": "之學者。都懵教旨。謂生天難而淨土易。輒以",
    "T47n1969A_004:0205c25": "有相之善。引脛而向。望風發願。便待足蹈",
    "T47n1969A_004:0205c26": "寶蓮身參聖眾謬矣。若謂生天難。是猶具四",
    "T47n1969A_004:0205c27": "足而走曠難。若謂淨土易。亦猶無兩翼而凌",
    "T47n1969A_004:0205c28": "空易。又孰信乎。",
    "T47n1969A_004:0205c29": "對曰。淨土非難易。難易在人。難者疑情咫尺",
    "T47n1969A_004:0206a01": "萬里。易者信心萬里咫尺。所云修無生妙觀。",
    "T47n1969A_004:0206a02": "得生者誠哉。是言也。此雖正意。乃上根得",
    "T47n1969A_004:0206a03": "生之一門耳。然不可闢一門而塞多門。安樂",
    "T47n1969A_004:0206a04": "集云。生淨土者有二種。一有相心。謂著相忻",
    "T47n1969A_004:0206a05": "樂。二無相心。謂理觀相應。若今之世中下鈍",
    "T47n1969A_004:0206a06": "根愚迷障重。待理觀相應方生者或少矣。原",
    "T47n1969A_004:0206a07": "夫佛慈接物。方便多門。有定散之善焉。有佛",
    "T47n1969A_004:0206a08": "法之力焉。有事福而假願力迴向焉。有垂終",
    "T47n1969A_004:0206a09": "劇怖而賴求救焉。如是等類。百千萬數。有藉",
    "T47n1969A_004:0206a10": "其一必得往生。是定善者。修心妙觀。首楞嚴",
    "T47n1969A_004:0206a11": "定等是也。散善者。如四十八願經修十念者。",
    "T47n1969A_004:0206a12": "都攝六根。但聲聲相續而已。以未兼理定。說",
    "T47n1969A_004:0206a13": "名為散是也。佛力者。如十疑論云。阿彌陀佛",
    "T47n1969A_004:0206a14": "大悲願力。攝取念佛眾生。即能發菩提心。行",
    "T47n1969A_004:0206a15": "念佛三昧等。承佛願力。即得往生。如劣夫從",
    "T47n1969A_004:0206a16": "轉輪王。一日一夜周行四天下。非其自力。輪",
    "T47n1969A_004:0206a17": "王之力也。法力者。如佛告蓮華明王菩薩。令",
    "T47n1969A_004:0206a18": "誦灌頂神呪。加持沙土。散亡者屍或亡者墓。",
    "T47n1969A_004:0206a19": "彼所亡者。或墮地獄餓鬼畜生中。承是真言。",
    "T47n1969A_004:0206a20": "生極樂國是也。事福假迴向者。慈心不殺。具",
    "T47n1969A_004:0206a21": "諸戒善。受持祕呪。讀誦大乘。種種福善迴向",
    "T47n1969A_004:0206a22": "莊嚴。成淨土因者。如聲入角。遠亦可聞。得生",
    "T47n1969A_004:0206a23": "極樂是也。垂終求救者。臨命終時。火車相現。",
    "T47n1969A_004:0206a24": "稱佛力故。猛火化為清涼風。如僧雄俊。臨入",
    "T47n1969A_004:0206a25": "火鑊。并汾州人屠牛為業。臨終見群牛逼觸",
    "T47n1969A_004:0206a26": "其身。苦痛切已。及張鍾馗殺雞為業。臨終見",
    "T47n1969A_004:0206a27": "神人驅群雞啄破兩目。流血盈床。稱佛號時。",
    "T47n1969A_004:0206a28": "俱生淨土是也。隨願往生經云。若人以亡者",
    "T47n1969A_004:0206a29": "嚴身之具。堂舍園林而施三寶。其福最多。可",
    "T47n1969A_004:0206b01": "拔地獄之殃往生淨土。又無量壽經云。諸小",
    "T47n1969A_004:0206b02": "行菩薩。及修小功德者。不可稱計。皆得往生。",
    "T47n1969A_004:0206b03": "又梵網經。令請法師講菩薩戒。福資亡者。得",
    "T47n1969A_004:0206b04": "見諸佛等。譬如國家搜揚草澤。於文學武學",
    "T47n1969A_004:0206b05": "中。取士者非一科。況復此外更有奏陰。若以",
    "T47n1969A_004:0206b06": "奏陰喻佛力。學科喻行願。彼則多士分職。此",
    "T47n1969A_004:0206b07": "則萬行成聖。佛曰易往。子曰難生。乍可順教",
    "T47n1969A_004:0206b08": "談於易往。開人解脫之門。不須執迷說於難",
    "T47n1969A_004:0206b09": "生。塞彼菩提之路。孔子曰。多聞闕疑。謹言",
    "T47n1969A_004:0206b10": "其餘則寡尤。",
    "T47n1969A_004:0206b11": "淨土魔佛或對淨土魔佛或對同前",
    "T47n1969A_004:0206b12": "或曰。多見世人發願。願命終時待佛接引超",
    "T47n1969A_004:0206b13": "生淨土。若佛接引豈不是魔。予謂世人發狂",
    "T47n1969A_004:0206b14": "願耳。",
    "T47n1969A_004:0206b15": "對曰。魔非無也。若謂發願求生淨土承佛",
    "T47n1969A_004:0206b16": "接引必是魔者。則佛誤人生魔宮矣。普賢教",
    "T47n1969A_004:0206b17": "人發願云。願我臨欲命終時。面見彼佛阿彌",
    "T47n1969A_004:0206b18": "陀。龍樹菩薩歷代聖賢。咸有著述云云豈俱令",
    "T47n1969A_004:0206b19": "人發狂願生魔宮耶。子作此說。斷佛種子。非",
    "T47n1969A_004:0206b20": "魔是何。請為子略陳魔相及降魔法。夫魔有",
    "T47n1969A_004:0206b21": "四種。謂煩惱陰死及天魔。若欲降之者。如大",
    "T47n1969A_004:0206b22": "集經云。斷集諦是降煩惱魔。知苦諦是降陰",
    "T47n1969A_004:0206b23": "魔。修道諦是降天魔。證滅諦是降死魔。又智",
    "T47n1969A_004:0206b24": "論云。得菩薩道故破煩惱魔。得法性身破陰",
    "T47n1969A_004:0206b25": "魔。得法性又破死魔。常一心。破一切處心不",
    "T47n1969A_004:0206b26": "著。入不動三昧故破天魔。然天魔最為難識。",
    "T47n1969A_004:0206b27": "以能變現為佛菩薩像故。又涅槃經云。佛去",
    "T47n1969A_004:0206b28": "世後。後五百歲中。魔道漸興。魔作比丘壞亂",
    "T47n1969A_004:0206b29": "佛法。又禪門云。魔鬼入心。破正戒破正見。破",
    "T47n1969A_004:0206c01": "威儀破淨命。不敬三寶父母師長。或毀壞經",
    "T47n1969A_004:0206c02": "書形像塔寺。作諸罪逆。斷滅善根。現平等相。",
    "T47n1969A_004:0206c03": "毀他修善。云非正道。或說無因無果。如是邪",
    "T47n1969A_004:0206c04": "說。壞亂正法。具如九十六種外道經中一一",
    "T47n1969A_004:0206c05": "分別。惡魔之相。又誰識之。又智者禪門中。教",
    "T47n1969A_004:0206c06": "人辨魔有三法。一者了知見聞覺知皆無所",
    "T47n1969A_004:0206c07": "有。不受不著。亦不憂戚。亦不分別。若是魔",
    "T47n1969A_004:0206c08": "者。彼即自滅。二者但反觀見聞覺知之心。不",
    "T47n1969A_004:0206c09": "見生處。如是觀時。魔便滅謝。三者若作此觀",
    "T47n1969A_004:0206c10": "不即去者。但當正念。勿生懼想。正念不動。知",
    "T47n1969A_004:0206c11": "魔界如即佛界如。一如無二如。於魔無所捨。",
    "T47n1969A_004:0206c12": "於佛無所取。佛法現前。魔自退去。辨魔佛之",
    "T47n1969A_004:0206c13": "真偽。乃學教有教眼者識之。若悠悠之徒。或",
    "T47n1969A_004:0206c14": "命終之時。風刀解體。精神荒越。怕怖章惶又",
    "T47n1969A_004:0206c15": "何暇辨魔佛之真偽哉。然火就燥水流濕。邪",
    "T47n1969A_004:0206c16": "不干正。或有一生之中以淳淨心堅固諦信。",
    "T47n1969A_004:0206c17": "至誠禮誦悔過發願。吾知此人若身若心。則",
    "T47n1969A_004:0206c18": "與彌陀氣類交接。智論云。如風吹樹斜勢西",
    "T47n1969A_004:0206c19": "傾。及其倒時。必當西倒。習善得生。亦復如",
    "T47n1969A_004:0206c20": "是。脫更有人。願力且薄。罪障又重。臨終相",
    "T47n1969A_004:0206c21": "現。稱佛垂救以佛力故。魔無能為。若人合生",
    "T47n1969A_004:0206c22": "安養淨土。而為魔奪。乃是佛之力。不如魔之",
    "T47n1969A_004:0206c23": "力耶。故大品般若云。若人書寫般若波羅蜜",
    "T47n1969A_004:0206c24": "經。乃至修行。是佛力故。魔不能為留難。又諸",
    "T47n1969A_004:0206c25": "大乘經中。菩薩天仙金剛力士。各有誓願。令",
    "T47n1969A_004:0206c26": "修行人魔不得便。故南山云。韋馱將軍。最多",
    "T47n1969A_004:0206c27": "洪護。若見魔屬惑亂比丘。則悽惶奔赴。應時",
    "T47n1969A_004:0206c28": "剪除。今之生淨土人。設為魔蔽。諸佛菩薩并",
    "T47n1969A_004:0206c29": "護法神將。豈不救耶。原夫命終見佛。佛從心",
    "T47n1969A_004:0207a01": "現。淨土廣博現亦從心。子迷指歸。妄有排毀。",
    "T47n1969A_004:0207a02": "吾恐有拔舌之痛。伊匪堪也。設或有人死生",
    "T47n1969A_004:0207a03": "魔宮者。以修行時多雜魔業。魔業者倚附佛",
    "T47n1969A_004:0207a04": "法。邀名射利。外現清白。內唯腐臭。詐偽欺",
    "T47n1969A_004:0207a05": "罔。吾我自高。截他人千尺之長為半分。揚自",
    "T47n1969A_004:0207a06": "己一句之少為萬斛。此人氣分。與魔交接。",
    "T47n1969A_004:0207a07": "命終之日。儻不淪三惡道。則生魔宮。向所謂",
    "T47n1969A_004:0207a08": "水流濕亦可例也。若免三惡得生魔宮。斯亦",
    "T47n1969A_004:0207a09": "幸矣。況大自在天本是大權。故淨名經云。作",
    "T47n1969A_004:0207a10": "魔王者。皆是住不思議解脫菩薩。以方便故",
    "T47n1969A_004:0207a11": "教化眾生。故經中魔王。帶萬二千天女。惑持",
    "T47n1969A_004:0207a12": "世菩薩。時維摩詰一為說法。是諸魔女。俱證",
    "T47n1969A_004:0207a13": "無盡燈三昧。向謂幸矣。乃此是也。奉願自後",
    "T47n1969A_004:0207a14": "修行之徒。但自內照修淨土心。是淳淨心耶。",
    "T47n1969A_004:0207a15": "是魔業心耶。萬法唯心。心淨佛迎。心垢魔接。",
    "T47n1969A_004:0207a16": "於理易了。奚須致疑。更有一類教眼盲者。貪",
    "T47n1969A_004:0207a17": "慢溢腹。是非填膺。平安之時。四魔之中三不",
    "T47n1969A_004:0207a18": "能識。臨終之際。恐生魔宮。口言降天魔。而中",
    "T47n1969A_004:0207a19": "心存坐脫之法。願於豪貴家。記生為人。又",
    "T47n1969A_004:0207a20": "一何可笑。",
    "T47n1969A_004:0207a21": "唯心淨土說唯心淨土說圓辯法師道琛",
    "T47n1969A_004:0207a22": "或問。唯心淨土本性彌陀。為當往生為即心",
    "T47n1969A_004:0207a23": "是。若往生者。何謂唯心。若即心是。何故經云",
    "T47n1969A_004:0207a24": "過十萬億佛土耶。或答事理有異。約事須當",
    "T47n1969A_004:0207a25": "往生。據理即心而是。今議曰。圓家事理一體",
    "T47n1969A_004:0207a26": "無殊。何得抗分而通此義。當知十界四土。若",
    "T47n1969A_004:0207a27": "淨若穢。不離我心。此心全是妄念。以本具",
    "T47n1969A_004:0207a28": "故。具足百界千如依正等法。此但直具而已。",
    "T47n1969A_004:0207a29": "若達全具為遍。遍彼生佛。彼彼生佛互遍亦",
    "T47n1969A_004:0207b01": "爾。趣舉一法是法界之大都。互具各具互融",
    "T47n1969A_004:0207b02": "互攝。參而不雜。離亦不分。一多自在。不相留",
    "T47n1969A_004:0207b03": "礙。夫如是者。豈有娑婆釋迦樂邦彌陀。而離",
    "T47n1969A_004:0207b04": "我心耶。故輔行曰。又復學者。縱知內心具三",
    "T47n1969A_004:0207b05": "千法各具義也不知我心遍彼三千。彼彼三千互遍",
    "T47n1969A_004:0207b06": "亦爾互具義也。一彼彼生一彼彼。佛心佛眾生。彼彼皆具也苟順凡情生內外",
    "T47n1969A_004:0207b07": "見今疑。唯心淨土遠過十萬億剎者。正是生內外見也應照理體本無四性。",
    "T47n1969A_004:0207b08": "心佛眾生三無差別。能知此者。依俙識心文",
    "T47n1969A_004:0207b09": "準此則知。三千本是融妙之法。任運具攝依",
    "T47n1969A_004:0207b10": "正色心淨穢國土。既曰三法無差。則唯心本",
    "T47n1969A_004:0207b11": "性。無復致疑。今更以譬喻顯之。如彼帝釋殿",
    "T47n1969A_004:0207b12": "上。千珠寶網眾珠之影。映在一珠。一珠具足",
    "T47n1969A_004:0207b13": "眾珠。彼彼千珠。互映亦爾。現前一心。即是千",
    "T47n1969A_004:0207b14": "珠中一。彼彌陀佛土。亦是千珠中一。所有十",
    "T47n1969A_004:0207b15": "界眾生趣舉一界。皆是千珠中一。既我一珠",
    "T47n1969A_004:0207b16": "能映眾珠。我心之內無復眾珠。則離我心外",
    "T47n1969A_004:0207b17": "無別淨土。何故爾耶。以釋迦亦是一珠彌陀",
    "T47n1969A_004:0207b18": "亦是一珠。既舉一全收。豈心外有法。故曰唯",
    "T47n1969A_004:0207b19": "心淨土本性彌陀也。然則唯心之言足矣。又",
    "T47n1969A_004:0207b20": "何謂之過十萬億佛土耶。當知。經旨乃是以",
    "T47n1969A_004:0207b21": "理揀情說之。何者情生則十萬迢遙。唯心乃",
    "T47n1969A_004:0207b22": "一念理是。若爾唯心而已。何云淨土。須知體",
    "T47n1969A_004:0207b23": "非因果。一念唯心迷悟既殊。因果宛爾。彌陀",
    "T47n1969A_004:0207b24": "果悟我等因迷。忻厭心生。順佛勸往故云唯",
    "T47n1969A_004:0207b25": "心。又稱淨土矣。然則既有取捨忻厭。莫成虛",
    "T47n1969A_004:0207b26": "偽耶。曰當知。圓人捨則捨穢究盡。三土九界",
    "T47n1969A_004:0207b27": "皆捨。取則取淨窮源。直取上品寂光。故妙宗",
    "T47n1969A_004:0207b28": "曰。取捨若極。與不取捨亦非異轍。良由寂光",
    "T47n1969A_004:0207b29": "不離三土。十界只是四土耳。若以四眼二智",
    "T47n1969A_004:0207c01": "觀之。則萬像森羅。三土九界須捨。若以佛眼",
    "T47n1969A_004:0207c02": "種智觀之。則真空冥寂。非離三土九界別有",
    "T47n1969A_004:0207c03": "寂光。非寂光外別有娑婆。如古德曰。只緣即",
    "T47n1969A_004:0207c04": "心是佛。須假修行者。乃此意也。會得唯心。則",
    "T47n1969A_004:0207c05": "不妨十萬之程。以理揀情。其旨深矣。又復須",
    "T47n1969A_004:0207c06": "知。此約順謂了性為行以說。若論逆則背性",
    "T47n1969A_004:0207c07": "成迷。亦可談於唯心地獄。以地獄亦是千珠",
    "T47n1969A_004:0207c08": "中一。亦是全具為遍。此地獄外無復餘法。一",
    "T47n1969A_004:0207c09": "切趣地獄。是趣不過。六即三千。俱皆地獄。如",
    "T47n1969A_004:0207c10": "是則鐵床非苦。變易非遷。一切皆是性德本",
    "T47n1969A_004:0207c11": "具性惡法門。由是而知。若逆若順。因果迷悟",
    "T47n1969A_004:0207c12": "事理修性。若了唯心本性。只一三千融妙之",
    "T47n1969A_004:0207c13": "法。十萬遐方皆不為礙。何以故。以真具故。",
    "T47n1969A_004:0207c14": "以三千故。以融攝故。故得如斯。以上略提梗",
    "T47n1969A_004:0207c15": "概。若欲深證此理。須除情想。",
    "T47n1969A_004:0207c16": "唯心淨土文唯心淨土文姑蘇禪師守訥",
    "T47n1969A_004:0207c17": "禪師姑蘇鄭氏子。其族顯官。少依圓照禪",
    "T47n1969A_004:0207c18": "師。得大徹悟。唱道宣城。緇素欽敬。先自天",
    "T47n1969A_004:0207c19": "衣懷禪師以下。專用淨土法遞相傳授。皆",
    "T47n1969A_004:0207c20": "遂往生。各有明驗。具載寶珠集。師有唯心",
    "T47n1969A_004:0207c21": "淨土文。今錄于此。",
    "T47n1969A_004:0207c22": "佛說極樂淨土。普勸娑婆群生。應當發願生",
    "T47n1969A_004:0207c23": "彼國土。然學頓者。拂之為權說。不通理性者。",
    "T47n1969A_004:0207c24": "泥之於事相。吾甞學唯識。唯遮外境。識表自",
    "T47n1969A_004:0207c25": "心。心外無境。境全是心。心法遍周。淨土豈離",
    "T47n1969A_004:0207c26": "乎當念。生佛同體。彌陀全是於自心。總攝有",
    "T47n1969A_004:0207c27": "情。誠無凡聖之異。融通法界。寧有遠近之區。",
    "T47n1969A_004:0207c28": "首楞嚴經。心存佛國。聖境冥現。唯闡提無信",
    "T47n1969A_004:0207c29": "根者。則十萬億佛土。遠隔他方之外矣。天衣",
    "T47n1969A_004:0208a01": "懷禪師。一生迴向淨土。問學者曰。若言捨穢",
    "T47n1969A_004:0208a02": "取淨厭此忻彼。則取捨之情。乃是眾生妄想。",
    "T47n1969A_004:0208a03": "若言無淨土。則違佛語。夫修淨土者。當如何",
    "T47n1969A_004:0208a04": "修。復自答曰。生則決定生。去則實不去。若明",
    "T47n1969A_004:0208a05": "此旨。則唯心淨土。昭然無疑。論云。智習唯識",
    "T47n1969A_004:0208a06": "通。如是取淨土。願諸同志。決定求生。政和三",
    "T47n1969A_004:0208a07": "年癸巳。比丘守訥敘。",
    "T47n1969A_004:0208a08": "天親金剛般若論偈曰。智習唯識通。如是",
    "T47n1969A_004:0208a09": "取淨土。非形第一體。非莊嚴莊嚴。論自釋",
    "T47n1969A_004:0208a10": "云。智習唯識通者。此明真土。諸佛無有莊",
    "T47n1969A_004:0208a11": "嚴國土之事。諸佛唯有真實智慧。習識通",
    "T47n1969A_004:0208a12": "達。則是修習無分別智。通達唯識真實之",
    "T47n1969A_004:0208a13": "性故。如是取淨土者。即修此智習唯識通。",
    "T47n1969A_004:0208a14": "菩薩之人。乃取得淨土之果故。非形第一",
    "T47n1969A_004:0208a15": "體者。此句明淨土體。不自生滅為淨土形。",
    "T47n1969A_004:0208a16": "乃以真實第一義理故。淨土體故。非莊嚴",
    "T47n1969A_004:0208a17": "莊嚴者。一形相土。即水鳥樹林等事莊嚴",
    "T47n1969A_004:0208a18": "也。二法性土。即是正智證契真如無漏功",
    "T47n1969A_004:0208a19": "德。無有形相為莊嚴也。",
    "T47n1969A_004:0208a20": "勸修西方說勸修西方說解空法師可觀",
    "T47n1969A_004:0208a21": "吾佛釋迦出現娑婆。統化大千。應迹中天。八",
    "T47n1969A_004:0208a22": "相成道。垂慈為物。在諸大教。或因而及之。如",
    "T47n1969A_004:0208a23": "華嚴法華。或專為一緣。如十六觀無量壽經",
    "T47n1969A_004:0208a24": "稱讚淨土經。什譯即小本佛說阿彌陀經并鼓",
    "T47n1969A_004:0208a25": "音王經。偏讚西方。勸修念佛。一切大教。正宗",
    "T47n1969A_004:0208a26": "所詮。修行門戶。若欲依經所說行之。自非大",
    "T47n1969A_004:0208a27": "根大性。宿世緣熟。必難造詣。速得發悟出離",
    "T47n1969A_004:0208a28": "生死。又恐生死何期。不能善始令終。是故阿",
    "T47n1969A_004:0208a29": "彌陀佛。以本願力。示現西方極樂世界依正",
    "T47n1969A_004:0208b01": "莊嚴清淨蓮華。三輩九品。為欲攝受能念佛",
    "T47n1969A_004:0208b02": "人。一心不亂。繫念彼佛。時至緣會。恬然命終。",
    "T47n1969A_004:0208b03": "見佛光明。不落魔境。決定高超無際苦輪。此",
    "T47n1969A_004:0208b04": "一段事。若非釋迦出現世間。何由得之。固非",
    "T47n1969A_004:0208b05": "小緣。須知偏讚西方。乃急救法。何翅中流失",
    "T47n1969A_004:0208b06": "舟。一壺千金。正如佛說阿彌陀經。不待時",
    "T47n1969A_004:0208b07": "機發起。即便為說。經意在此。東晉廬山虎溪",
    "T47n1969A_004:0208b08": "慧遠法師。結白蓮社。賢士大夫。并諸尊者一",
    "T47n1969A_004:0208b09": "十八人。同修西方。念佛三昧。臨終見佛。即得",
    "T47n1969A_004:0208b10": "往生。雖謝靈運。以心雜止之。不許入社。自",
    "T47n1969A_004:0208b11": "此流通。後世追仰遺風。無間一切。信向甚盛。",
    "T47n1969A_004:0208b12": "世傳六祖壇經。韶州人見六祖因問。有修西",
    "T47n1969A_004:0208b13": "方。此法如何。六祖答以自心有西方。即是真",
    "T47n1969A_004:0208b14": "西方。自有西方心。何處覓西方。東方人造罪",
    "T47n1969A_004:0208b15": "作業。求生西方。若西方人造罪作業。求生何",
    "T47n1969A_004:0208b16": "處。但能悟性。何所不可。噫如此鄙俚一笑可",
    "T47n1969A_004:0208b17": "也。竊名祖師。不可行用。或謂。既云悟性。此",
    "T47n1969A_004:0208b18": "亦有理。其理偏尚。無非禪病。相傳高麗焚毀",
    "T47n1969A_004:0208b19": "此書。遼東人師。稍有眼目。昔嵩明教讚之。何",
    "T47n1969A_004:0208b20": "其失言。此老戒根堅固。陳令舉為作行狀。平",
    "T47n1969A_004:0208b21": "生童真。其聲如擊清磬。身後火浴六事不懷。",
    "T47n1969A_004:0208b22": "可謂僧寶。後世難及。不可求備。亦見此矣。須",
    "T47n1969A_004:0208b23": "知西方念佛三昧。甚易修行。只在日用。一心",
    "T47n1969A_004:0208b24": "不亂。繫念彼佛。彼佛願力。自念佛力。任運相",
    "T47n1969A_004:0208b25": "應。雖有取捨。與不取捨殊無異轍。何以故。念",
    "T47n1969A_004:0208b26": "念離相。了不可得。如盤走珠自在無礙。身心",
    "T47n1969A_004:0208b27": "清淨猶如蓮華。達唯心了本性在我而已。去",
    "T47n1969A_004:0208b28": "此不遠。",
    "T47n1969A_004:0208b29": "淨土略因淨土略因待制晁說之",
    "T47n1969A_004:0208c01": "臨淄趙子和仁裕。移書洧上老法華曰。吾東",
    "T47n1969A_004:0208c02": "州人。近因子之文。始知有西方淨土可修。而",
    "T47n1969A_004:0208c03": "自天台教以出也。子宜於此圓妙大教。專明",
    "T47n1969A_004:0208c04": "茲真修一事。益以惠我無情有性者。僕謝之",
    "T47n1969A_004:0208c05": "曰。具縛凡夫。與予同在三災八難中。何敢",
    "T47n1969A_004:0208c06": "任此。雖然病者未必不識藥也。竊聞之。有生",
    "T47n1969A_004:0208c07": "有死。而凡聖殊。有凡有聖。而身土異。有身則",
    "T47n1969A_004:0208c08": "有土。有土則有身。孰穢孰淨。可不辨之耶。",
    "T47n1969A_004:0208c09": "我釋迦牟尼佛與阿彌陀佛。憫此眾生。乃同",
    "T47n1969A_004:0208c10": "一願力。於無量無邊法門之外。建立此一法",
    "T47n1969A_004:0208c11": "門。釋迦賓之也。彌陀主之也。釋迦生之也。彌",
    "T47n1969A_004:0208c12": "陀家之也。釋迦於病藥之也。彌陀使之終身",
    "T47n1969A_004:0208c13": "不病也。釋迦之土。猶逆旅也。彌陀之土。猶鄉",
    "T47n1969A_004:0208c14": "閭也。自西竺以望安樂國。與吾震旦之望安",
    "T47n1969A_004:0208c15": "樂國一也。是故文殊普賢彌勒龍樹賢護無",
    "T47n1969A_004:0208c16": "著天親。皆願往生。而觀音勢至在釋迦所。亦",
    "T47n1969A_004:0208c17": "在彌陀所。吾土始自慧遠白蓮社。與謝靈",
    "T47n1969A_004:0208c18": "運劉遺民輩倡導之。後繼有曇鸞道珍懷感",
    "T47n1969A_004:0208c19": "懷玉道綽善導之願行。尤著而可考。吾天台",
    "T47n1969A_004:0208c20": "智者大師。承聖賢之後。振法華之音。其教始",
    "T47n1969A_004:0208c21": "大備。而行之益遠。法華之前有維摩經。首以",
    "T47n1969A_004:0208c22": "淨土起教。法華之後有起信論。終歸證於淨",
    "T47n1969A_004:0208c23": "土。揆觀其目。蓋有十種佛土二十七品佛土。",
    "T47n1969A_004:0208c24": "其合之為四土。則復自吾智者始。是四土之",
    "T47n1969A_004:0208c25": "名。散在法華華嚴維摩仁王普賢行願及大",
    "T47n1969A_004:0208c26": "智度論。唯吾智者合而次第之。其在維摩之",
    "T47n1969A_004:0208c27": "空室法華之空中寶塔。則常寂光土也。維摩",
    "T47n1969A_004:0208c28": "之眾生寶蓮華法華之眾。皆是菩薩。則實報",
    "T47n1969A_004:0208c29": "莊嚴土也。維摩法華之聲聞菩薩。共為僧等",
    "T47n1969A_004:0209a01": "則方便有餘土也。維摩之見妙喜國法華之",
    "T47n1969A_004:0209a02": "三變大地。則同居淨土也。維摩有香積菩薩。",
    "T47n1969A_004:0209a03": "法華初放大光明。則同居穢土也。佛告寶積",
    "T47n1969A_004:0209a04": "長者子言。菩薩隨所化眾生而取佛土。則同",
    "T47n1969A_004:0209a05": "居土也。隨所調伏眾生而取佛土。則方便有",
    "T47n1969A_004:0209a06": "餘土也。隨諸眾生。應以何國入佛智慧而取",
    "T47n1969A_004:0209a07": "佛土。則實報莊嚴土也。隨諸眾生。應以何國",
    "T47n1969A_004:0209a08": "起菩薩根而取佛土。則常寂光土也。其文雖",
    "T47n1969A_004:0209a09": "隱。而其義彰。其名雖散。而其理合。苟非吾智",
    "T47n1969A_004:0209a10": "者出之。則如之何。嗟夫遠公。於教典未備之",
    "T47n1969A_004:0209a11": "時。根機未熟之際。率群賢而創導之。智者歛",
    "T47n1969A_004:0209a12": "波瀾而淵澄。開隱祕而震耀。終成此教以貽",
    "T47n1969A_004:0209a13": "來者。顧豈不來自淨土。而欲斯穢土淨耶。然",
    "T47n1969A_004:0209a14": "法華於藥王品。示安樂世界生蓮華中。其在",
    "T47n1969A_004:0209a15": "普賢品。則示兜率天。生彌勒所。吾智者捨普",
    "T47n1969A_004:0209a16": "賢之行。而專意藥王之證。其後有慈恩法師。",
    "T47n1969A_004:0209a17": "復捨乎藥王。而專意普賢。則又深知四土之",
    "T47n1969A_004:0209a18": "分別者也。唯知四土。則十有六觀盡矣。三身",
    "T47n1969A_004:0209a19": "三觀四教萬法。悉無遺矣。雖然有二患焉。一",
    "T47n1969A_004:0209a20": "曰疑而不信。彼疑不自信。則我內信而何補。",
    "T47n1969A_004:0209a21": "智者猶病諸。十疑論所以作也。唐永州巽上",
    "T47n1969A_004:0209a22": "人。特書是論於龍興寺壁。其所感深也。二曰",
    "T47n1969A_004:0209a23": "信而狂且愚。不知悟心以入觀明因以克果。",
    "T47n1969A_004:0209a24": "但言我能心淨。孰非淨土。似能為維摩之言。",
    "T47n1969A_004:0209a25": "而身實天魔之民也。豈不重可惜哉。其在今",
    "T47n1969A_004:0209a26": "世洪此教也。蓋有人焉。如慈雲法師之教",
    "T47n1969A_004:0209a27": "行。四明法師之觀智。近者靈芝律師之辯論。",
    "T47n1969A_004:0209a28": "何以尚之。洧上老法華。初從明智法師而",
    "T47n1969A_004:0209a29": "生信。後頗從容於靈芝云待制道號老法華。亦曰天台教。僧後見盡心於",
    "T47n1969A_004:0209b01": "吾道矣。",
    "T47n1969A_004:0209b02": "淨土餘說淨土餘說草庵法師道因",
    "T47n1969A_004:0209b03": "經有云彌陀是法界身者。有六十萬億那由",
    "T47n1969A_004:0209b04": "他由旬身者。有丈六者。有八尺者。有城廣十",
    "T47n1969A_004:0209b05": "千由旬者。有浴池廣八萬四千里者。有疑城",
    "T47n1969A_004:0209b06": "者。有邊地者。有胎宮者。飯有食者。有華葉二",
    "T47n1969A_004:0209b07": "百五十由旬者。有大如車輪者。有父母者。有",
    "T47n1969A_004:0209b08": "魔王者。有不嚴土如釋迦者。然諸經論。往",
    "T47n1969A_004:0209b09": "往更有不同者。豈一時赴機之權耶。曰安可",
    "T47n1969A_004:0209b10": "謂之權乎。且吾釋迦王三千大千世界。則此",
    "T47n1969A_004:0209b11": "一四天下果報。尚且有殊。豈諸國皆同乎。應",
    "T47n1969A_004:0209b12": "身同居。其猶若是也。矧三身四土乎。況彌陀",
    "T47n1969A_004:0209b13": "攝受十方念佛眾生。高下淺深。抑亦不等。恐",
    "T47n1969A_004:0209b14": "不啻大千界而已。豈止十千由旬之局哉。又",
    "T47n1969A_004:0209b15": "況三身四土乎。由是而知。不同之說為若此",
    "T47n1969A_004:0209b16": "也。然諸經論。不明言之者。既欲使行者專注",
    "T47n1969A_004:0209b17": "一境。所以不必多及之也。矧如向所敘者。即",
    "T47n1969A_004:0209b18": "多及之相乎。然此唯四明深達之。甞解五濁",
    "T47n1969A_004:0209b19": "輕重同居淨穢曰。此淨甚通。須知別意。如",
    "T47n1969A_004:0209b20": "四教初心及戒善者。皆能五濁輕薄。感同居",
    "T47n1969A_004:0209b21": "淨。今圓觀輕濁。依正最淨。比於餘經修眾善",
    "T47n1969A_004:0209b22": "行。其相天殊。他聞此說。以謂四明是何義",
    "T47n1969A_004:0209b23": "歟。夫金翅噉龍於九淵。貫于七金。棲息於鐵",
    "T47n1969A_004:0209b24": "圍之上。井蛙信之乎。",
    "T47n1969A_004:0209b25": "淨土自信錄記淨土自信錄記無功叟王闐",
    "T47n1969A_004:0209b26": "余觀如來東流之教。若直指本心令人究理",
    "T47n1969A_004:0209b27": "之說。有識者既已信之矣。而庸鄙之徒。亦無",
    "T47n1969A_004:0209b28": "敢議者。及乎示淨土論往生。則人莫不懷疑",
    "T47n1969A_004:0209b29": "焉。且眾生本心。具四淨土。曰凡聖同居。曰方",
    "T47n1969A_004:0209c01": "便有餘。曰實報無障礙。曰常寂光。如凡聖同",
    "T47n1969A_004:0209c02": "居者。在具縛凡夫。即可依之。其餘三土。至斷",
    "T47n1969A_004:0209c03": "惑聖人。始獲證入焉。往生一門有二淨業。曰",
    "T47n1969A_004:0209c04": "正觀默照本心也。曰助行備修萬行善也。正",
    "T47n1969A_004:0209c05": "觀與助行並進。則達四淨土。止有願等事善",
    "T47n1969A_004:0209c06": "者。近生凡聖同居。而遠作上三土之因也。以",
    "T47n1969A_004:0209c07": "此論之。則淨土者。正是究理菩薩所登境界。",
    "T47n1969A_004:0209c08": "而兼容悠悠眾生迴向漸修耳。彼信如來直",
    "T47n1969A_004:0209c09": "指本心令人究理之說。而疑其示淨土論往",
    "T47n1969A_004:0209c10": "生者何哉。大抵眾生本心。體無一法有形。用",
    "T47n1969A_004:0209c11": "無一相不備。彼不知之。謂直若太虛寥曠無",
    "T47n1969A_004:0209c12": "復依正莊嚴。又助行以正觀為主。正觀以助",
    "T47n1969A_004:0209c13": "行為輔。二者相待而立。似反而符。彼不知之。",
    "T47n1969A_004:0209c14": "謂究理忘緣。則何須加願。加願往生則有妨",
    "T47n1969A_004:0209c15": "究理。況復淨土具有四品。其往生者。上至究",
    "T47n1969A_004:0209c16": "理菩薩。下及漸修眾生。則何類不收。何機不",
    "T47n1969A_004:0209c17": "攝。彼不知之。聞聖師高僧往生。則自甘絕分。",
    "T47n1969A_004:0209c18": "見婦人童子念佛。則恥從其事。噫如來之稱",
    "T47n1969A_004:0209c19": "讚淨土也。其意若曰。淨土自他凡聖因果。即",
    "T47n1969A_004:0209c20": "眾生之自心耳。往生淨土易。自信自心難。",
    "T47n1969A_004:0209c21": "當時十方諸佛。知其說一切世間難信之法。",
    "T47n1969A_004:0209c22": "由是舒舌勸信。既而如來又喻之。使信受焉。",
    "T47n1969A_004:0209c23": "則大覺垂慈之旨。於斯可見。而眾生終不信。",
    "T47n1969A_004:0209c24": "是可歎也。一日客有訪余以淨土教者。甞隨",
    "T47n1969A_004:0209c25": "其所詰。而論說之矣。暇時編次成書。得十問",
    "T47n1969A_004:0209c26": "答。名曰淨土自信錄。或見或聞。或依或違。不",
    "T47n1969A_004:0209c27": "動娑婆。即歸極樂。此余之志也。四明無功叟",
    "T47n1969A_004:0209c28": "王闐記。",
    "T47n1969A_004:0209c29": "淨業專雜二修淨業專雜二修京師比丘善導",
    "T47n1969A_004:0210a01": "問曰。何故不令作觀。直遣專稱名號者有何",
    "T47n1969A_004:0210a02": "意耶。答眾生障重。境細心麁。識颺神飛。觀難",
    "T47n1969A_004:0210a03": "成就。是以大聖悲憐。直勸專稱名字。正由稱",
    "T47n1969A_004:0210a04": "名易故。相續即生。若能如上念念相續。畢命",
    "T47n1969A_004:0210a05": "為期者。十即十生。百即百生。何以故。無外雜",
    "T47n1969A_004:0210a06": "緣得正念故。與佛本願相應故。不違教故。順",
    "T47n1969A_004:0210a07": "佛語故。若捨專念修雜業者。百中希得一二。",
    "T47n1969A_004:0210a08": "千中希得三四。何以故。乃由雜緣亂動失正",
    "T47n1969A_004:0210a09": "念故。與佛本願不相應故。與教相違故。不順",
    "T47n1969A_004:0210a10": "佛語故。繫念不相續故。心不相續念報佛恩",
    "T47n1969A_004:0210a11": "故。雖作業行。常與名利相應故。樂近雜緣。自",
    "T47n1969A_004:0210a12": "障障他往生正行故。比見諸方道俗。解行不",
    "T47n1969A_004:0210a13": "同。專雜有異。但使專意作者。十即十生。修雜",
    "T47n1969A_004:0210a14": "不至心者。千中無一。仰願一切往生人等。善",
    "T47n1969A_004:0210a15": "自思量。已能今身願生彼國者。行住坐臥。",
    "T47n1969A_004:0210a16": "必須勵心克己。晝夜莫廢。畢命為期。上在",
    "T47n1969A_004:0210a17": "一形。似如少苦。前念命終。後念即生。長時永",
    "T47n1969A_004:0210a18": "劫。常受無為法樂。乃至成佛不退生死。豈不",
    "T47n1969A_004:0210a19": "快哉。",
    "T47n1969A_004:0210a20": "辨橫竪二出辨橫竪二出桐江法師擇瑛",
    "T47n1969A_004:0210a21": "　竪出者。聲聞修四諦。緣覺修十二因緣。菩薩",
    "T47n1969A_004:0210a22": "修六度萬行。此涉地位。譬如及第。須自有才",
    "T47n1969A_004:0210a23": "學。又如歷任轉宮。須有功効。橫出者。念佛",
    "T47n1969A_004:0210a24": "求生淨土。譬如蔭敘。功由祖父他力。不問學",
    "T47n1969A_004:0210a25": "業有無。又如覃恩普轉。功由國王。不論歷任",
    "T47n1969A_004:0210a26": "淺深。於橫出中。有定散二善。故善導和尚立",
    "T47n1969A_004:0210a27": "專雜二修。雜修者。謂散漫修諸善業。迴向莊",
    "T47n1969A_004:0210a28": "嚴也。專修者。身須專禮阿彌陀佛。不雜餘禮。",
    "T47n1969A_004:0210a29": "口須專稱阿彌陀佛。不稱餘號。不誦餘經呪。",
    "T47n1969A_004:0210b01": "意須專想阿彌陀佛。不修餘觀。若專修者。",
    "T47n1969A_004:0210b02": "十即十生百即百生。若雜修者。百中或",
    "T47n1969A_004:0210b03": "得一兩人生。千中或得三五人生。今見世人。",
    "T47n1969A_004:0210b04": "有一日禮阿彌陀佛三千拜者。日稱阿彌陀",
    "T47n1969A_004:0210b05": "佛十萬聲者。有晝夜習坐專想阿彌陀佛者。",
    "T47n1969A_004:0210b06": "並有感應。斯可驗也。",
    "T47n1969A_004:0210b07": "晨朝十念法晨朝十念法天竺懺主遵式",
    "T47n1969A_004:0210b08": "修淨業者。須每日清晨服飾已後。面西正立",
    "T47n1969A_004:0210b09": "合掌。連聲稱阿彌陀佛。盡氣為一念。如是十",
    "T47n1969A_004:0210b10": "氣名為十念。但隨氣長短。不限佛數。惟長惟",
    "T47n1969A_004:0210b11": "久氣極為度。其佛聲不高不低。不緩不急。調",
    "T47n1969A_004:0210b12": "停得中。如此十氣連屬不斷。意在令心不散。",
    "T47n1969A_004:0210b13": "專精為功故。名此為十念者。顯是藉氣束心",
    "T47n1969A_004:0210b14": "也。盡此一生。不得一日暫廢。唯將不廢。自要",
    "T47n1969A_004:0210b15": "其心。必生彼國。作此念已。發願迴向云。",
    "T47n1969A_004:0210b16": "我弟子某甲一心歸命極樂世界阿彌陀佛。願",
    "T47n1969A_004:0210b17": "以淨光照我。慈誓攝我。我今正念。稱如來名。",
    "T47n1969A_004:0210b18": "經十念頃。為菩提道。求生淨土。佛昔本誓。若",
    "T47n1969A_004:0210b19": "有眾生欲生我國。至心信樂乃至十念。若不",
    "T47n1969A_004:0210b20": "生者不取正覺。唯除五逆誹謗正法。我今自",
    "T47n1969A_004:0210b21": "憶此生已來。不造逆罪不謗大乘。願此十念。",
    "T47n1969A_004:0210b22": "得入如來大誓海中。承佛慈力。眾罪消滅。淨",
    "T47n1969A_004:0210b23": "因增長。若臨欲命終。自知時至。身不病苦。心",
    "T47n1969A_004:0210b24": "無貪戀。心不倒散。如入禪定。佛及聖眾。手",
    "T47n1969A_004:0210b25": "持金臺。來迎接我。如一念頃。生極樂國。華開",
    "T47n1969A_004:0210b26": "見佛。即開佛乘。頓開佛慧。廣度眾生。滿菩",
    "T47n1969A_004:0210b27": "提願。",
    "T47n1969A_004:0210b28": "念佛方法念佛方法同前",
    "T47n1969A_004:0210b29": "夫大覺世尊。以四種法度諸眾生。一者示現",
    "T47n1969A_004:0210c01": "相好。令觀察者發菩提心。二者示現說法。令",
    "T47n1969A_004:0210c02": "得聞者開悟入道。三者示現化事。令見聞者",
    "T47n1969A_004:0210c03": "獲諸法利。四者名號流布十方。令其聞者執",
    "T47n1969A_004:0210c04": "持繫念罪滅。善生而得度脫。今言念佛者。或",
    "T47n1969A_004:0210c05": "專緣三十二相。繫心得定。開目閉目。常得見",
    "T47n1969A_004:0210c06": "佛。或但稱名號。執持不散。亦於現身。而得見",
    "T47n1969A_004:0210c07": "佛。此間現見多。是稱佛名號為上。如懷感法",
    "T47n1969A_004:0210c08": "師。一向稱阿彌陀佛名號。而得三昧。現前見",
    "T47n1969A_004:0210c09": "佛。故今普示稱佛之法。必須制心不令散亂。",
    "T47n1969A_004:0210c10": "念念相續。繫緣名號。口中聲聲。喚阿彌陀佛。",
    "T47n1969A_004:0210c11": "以心緣歷。字字分明。使心口相繫。若百聲若",
    "T47n1969A_004:0210c12": "千聲若萬聲。若一日若二日若七日等。但是",
    "T47n1969A_004:0210c13": "稱佛名時。無管多少。並須一心一意心口相",
    "T47n1969A_004:0210c14": "續。如此方得一念滅八十億劫生死之罪。若",
    "T47n1969A_004:0210c15": "不然者。滅罪良難。若恐心散。須高聲疾喚。心",
    "T47n1969A_004:0210c16": "則易定。三昧易成。故感法師決疑論中。引大",
    "T47n1969A_004:0210c17": "集日藏經云。小念見小佛。大念見大佛。論釋",
    "T47n1969A_004:0210c18": "曰。大念者。大聲稱佛也。小念者。小聲稱佛",
    "T47n1969A_004:0210c19": "也。斯則聖教。有何惑哉。奉勸今諸學人。唯須",
    "T47n1969A_004:0210c20": "厲聲念佛。三昧易成。小聲稱佛。遂多馳散。此",
    "T47n1969A_004:0210c21": "乃學者方知。非外人能曉也。此又與天台智",
    "T47n1969A_004:0210c22": "者大師。釋觀經中罪人。臨終十念稱佛。滅地",
    "T47n1969A_004:0210c23": "獄火得生淨土。其意宛同。如云是心雖少時。",
    "T47n1969A_004:0210c24": "而力猛利諦心決斷。勝百年願力。是心名為",
    "T47n1969A_004:0210c25": "大心。不惜身命。名為健人也。彼云大念。此云",
    "T47n1969A_004:0210c26": "大心。彼云厲聲。此云猛利不惜身命。彼云小",
    "T47n1969A_004:0210c27": "聲多散。此云勝百年願力。豈非皆令猛利。大",
    "T47n1969A_004:0210c28": "聲稱佛。雖少而功多。若小聲稱佛雖多而功",
    "T47n1969A_004:0210c29": "少。故云十念能勝百年。今時多見世人。稱佛",
    "T47n1969A_004:0211a01": "都不精專。散心緩聲。遂致現世成功者少。臨",
    "T47n1969A_004:0211a02": "終感應事稀。故今特示此法切勸。凡念佛",
    "T47n1969A_004:0211a03": "時。一心不亂。高聲唱佛。聲聲相續。不久成功",
    "T47n1969A_004:0211a04": "也。",
    "T47n1969A_004:0211a05": "挍量念佛功德挍量念佛功德同前",
    "T47n1969A_004:0211a06": "大般涅槃經云。假使一月。常以衣食。供養一",
    "T47n1969A_004:0211a07": "切眾生。不如有人一念念佛所得功德十六分",
    "T47n1969A_004:0211a08": "之一。假使鍛金為人。車馬運載。乃至眾寶各",
    "T47n1969A_004:0211a09": "滿百數。以用布施。不如發心向佛舉足一步。",
    "T47n1969A_004:0211a10": "假使有人。以大象車。盡載大秦國中種種珍",
    "T47n1969A_004:0211a11": "寶及以瓔珞。數各滿百。以用布施。猶亦不如",
    "T47n1969A_004:0211a12": "發心向佛舉足一步。若以四事。供養三千大",
    "T47n1969A_004:0211a13": "千世界所有眾生。猶亦不如發心向佛舉足",
    "T47n1969A_004:0211a14": "一步所得功德無量無邊已上經文普勸在家信心",
    "T47n1969A_004:0211a15": "士女。每日晨朝。著衣淨心。瞻禮佛像。如見真",
    "T47n1969A_004:0211a16": "佛無異。莫令一日空過。設使公私忙急。亦須",
    "T47n1969A_004:0211a17": "標心。略入佛堂。燒香頂載。所貴舉一步向",
    "T47n1969A_004:0211a18": "佛。若有閑暇。朝暮莫捨。不拘早晚。請觀一",
    "T47n1969A_004:0211a19": "念念佛。及舉足向佛一步功德。如此殊勝。何",
    "T47n1969A_004:0211a20": "況步步念念。旋繞念佛。所滅罪障。所得功德。",
    "T47n1969A_004:0211a21": "不可思議。",
    "T47n1969A_004:0211a22": "往生坐禪觀法往生坐禪觀法同前",
    "T47n1969A_004:0211a23": "欲修往生觀者。當於一處繩床西向。易觀想",
    "T47n1969A_004:0211a24": "故。表正向故。加趺端坐。項脊相對。不昂不",
    "T47n1969A_004:0211a25": "傴。調和氣息。定住其心。然所修觀門。經論甚",
    "T47n1969A_004:0211a26": "多。初心凡夫。那曾遍習。今從要易想。略示二",
    "T47n1969A_004:0211a27": "種。於二種中。仍逐所宜。未必併用。其有於餘",
    "T47n1969A_004:0211a28": "觀想熟者任便。但得不離淨土法門。皆應修",
    "T47n1969A_004:0211a29": "習。所言二種。一者扶普觀意坐已自想。即時",
    "T47n1969A_004:0211b01": "所修計功。合生極樂世界。當便起心。生於彼",
    "T47n1969A_004:0211b02": "想。於蓮華中。結加趺坐。作蓮華合想。作華",
    "T47n1969A_004:0211b03": "開想。當華開時。有五百色光。來照身想。作眼",
    "T47n1969A_004:0211b04": "目開想。見佛菩薩及國土想。即於佛前坐聽",
    "T47n1969A_004:0211b05": "妙法。及聞一切音聲。皆說所樂聞法。所聞要",
    "T47n1969A_004:0211b06": "與十二部經合。作此想時。大須堅固。令心不",
    "T47n1969A_004:0211b07": "散。心想明了。如眼所見。經久乃起。二者直想",
    "T47n1969A_004:0211b08": "阿彌陀佛丈六金軀。坐於華上。專繫眉間白",
    "T47n1969A_004:0211b09": "毫一相。其毫長一丈五尺。周圍五寸。外有",
    "T47n1969A_004:0211b10": "八楞。其毫中空。右旋宛轉。在眉中間。瑩淨",
    "T47n1969A_004:0211b11": "明徹。不可具說。顯映金顏。分齊分明。作此想",
    "T47n1969A_004:0211b12": "時。停心注想。堅固勿移。然復應觀想念所見。",
    "T47n1969A_004:0211b13": "若成未成。皆想念因緣。無實性相。所有皆空",
    "T47n1969A_004:0211b14": "一如鏡中面像。如水現月影。如夢如幻。雖空",
    "T47n1969A_004:0211b15": "而亦可見二皆心性所現。所有者即是自心。",
    "T47n1969A_004:0211b16": "心不自知心。心不自見心。心有想即癡。無",
    "T47n1969A_004:0211b17": "想即泥洹。心有心無。皆名有想。盡名為癡不",
    "T47n1969A_004:0211b18": "見法性三因緣生法即空假中。不一不異。非",
    "T47n1969A_004:0211b19": "縱非橫。不可思議。心想寂靜。則能成就念佛",
    "T47n1969A_004:0211b20": "三昧。久而乃起。",
    "T47n1969A_004:0211b21": "念佛修心術念佛修心術山堂法師彥倫",
    "T47n1969A_004:0211b22": "諸大乘經勸生淨土。因通二種。一定二散。定",
    "T47n1969A_004:0211b23": "謂即心觀佛。想彼西方依正主伴。唯心本具。",
    "T47n1969A_004:0211b24": "我心空故。如來本空。我心假故。如來宛爾。我",
    "T47n1969A_004:0211b25": "心中故。如來絕待。或想蓮華開合我居其中。",
    "T47n1969A_004:0211b26": "合表即空。開表即假。四微體同。即表中道。故",
    "T47n1969A_004:0211b27": "經云。諸佛如來是法界身。入一切眾生心想",
    "T47n1969A_004:0211b28": "中。是故我等心想佛時。是心即是三十二相",
    "T47n1969A_004:0211b29": "八十種形好。是心作佛。是心是佛。此乃如來",
    "T47n1969A_004:0211c01": "親示唯心三昧。圓常觀體。了彼淨土生佛依",
    "T47n1969A_004:0211c02": "正色心。悉我自心性具功德。即境為觀。心外",
    "T47n1969A_004:0211c03": "無佛性外無土。觀之不已。證無生忍。二者散",
    "T47n1969A_004:0211c04": "善。用純實心。信有西方。一心不亂。繫念彌陀。",
    "T47n1969A_004:0211c05": "一日七日。聲聲不絕。念念無間。經云。執持名",
    "T47n1969A_004:0211c06": "號。一日七日。一心不亂。其人命終。阿彌陀佛",
    "T47n1969A_004:0211c07": "與諸聖眾。現在其前。然事想彼國。但無三觀",
    "T47n1969A_004:0211c08": "名散善耳。故三種淨業迴向願生。咸登極樂。",
    "T47n1969A_004:0211c09": "吾祖智者云。根有利鈍。行有定散。觀佛三昧",
    "T47n1969A_004:0211c10": "名定。修餘善業說以為散。散善力微。不能滅",
    "T47n1969A_004:0211c11": "除五逆。此經明觀故得往生。是知。若定若散。",
    "T47n1969A_004:0211c12": "或鈍或利。皆淨土因。咸趣無生。永無退轉矣。",
    "T47n1969A_004:0211c13": "寶王論揀示往生義寶王論揀示往生義草堂禪師飛錫",
    "T47n1969A_004:0211c14": "問學佛道者。心散難檢。今欲一以貫之。專西",
    "T47n1969A_004:0211c15": "方念一佛。踐不退地。袪有漏心。乘扁舟於",
    "T47n1969A_004:0211c16": "黃金之池。禮彌陀於白玉之殿。以通三世。希",
    "T47n1969A_004:0211c17": "沾九品。不亦可乎。對曰。龍樹十住婆沙論",
    "T47n1969A_004:0211c18": "云。菩薩道有難行行。如陸地乘舟也。有易行",
    "T47n1969A_004:0211c19": "行。如水路乘舟也。阿彌陀佛本願之力。若人",
    "T47n1969A_004:0211c20": "聞名。稱念自歸彼國。如舟得水。又遇便風。一",
    "T47n1969A_004:0211c21": "舉千里。不亦易哉。則釋迦如來父王眷屬六",
    "T47n1969A_004:0211c22": "萬釋種。皆生極樂土。蓋佛與此界眾生緣深。",
    "T47n1969A_004:0211c23": "故專注一境不亦良哉。",
    "T47n1969A_004:0211c24": "問世之人。多以寶玉水精金剛菩提木槵為",
    "T47n1969A_004:0211c25": "數珠矣。吾則以出入息為念珠焉。稱佛名號。",
    "T47n1969A_004:0211c26": "隨之於息。有大恃怙安懼。一息不還屬後世",
    "T47n1969A_004:0211c27": "者哉。余行住坐臥。常用此珠。縱令昏寐含佛",
    "T47n1969A_004:0211c28": "而寢。覺即續之。必於夢中得見彼佛。如鑽燧",
    "T47n1969A_004:0211c29": "烟飛火之前相。夢之不已三昧成焉。面覩玉",
    "T47n1969A_004:0212a01": "毫親蒙授記。則萬無一失也。",
    "T47n1969A_004:0212a02": "問一念十念往生淨土。何者為正。對曰。但一",
    "T47n1969A_004:0212a03": "念往生。住不退地。此為正也。如佛所說。謗佛",
    "T47n1969A_004:0212a04": "毀經。打僧罵尊。五逆四重。皆一念惡業成。墮",
    "T47n1969A_004:0212a05": "無間獄。猶如箭射。今之念佛。生于淨土。亦一",
    "T47n1969A_004:0212a06": "念善業成。即登極樂。猶如屈臂。前一念五陰",
    "T47n1969A_004:0212a07": "滅後一念五陰生。如蠟印印泥印壞文成。尚",
    "T47n1969A_004:0212a08": "不須兩念。豈要至十念哉。又一念者如經云。",
    "T47n1969A_004:0212a09": "愛酪沙彌生一念愛心。後生酪中作蟲。斯皆",
    "T47n1969A_004:0212a10": "一念非十念也。又大無量壽經。明一念念佛",
    "T47n1969A_004:0212a11": "皆得往生。觀經十念。良有以也。蓋為遘疾尫",
    "T47n1969A_004:0212a12": "羸。力微心劣故。須十稱彌陀。以助其念。若心",
    "T47n1969A_004:0212a13": "盛不昧。一念生焉。亦猶栽植絲髮其茂百圍",
    "T47n1969A_004:0212a14": "也。問方等經中修無上深妙禪定。令繼想白",
    "T47n1969A_004:0212a15": "毫兼稱佛號以祈勝定。既契之後。心佛兩忘。",
    "T47n1969A_004:0212a16": "信有之矣。但默念泉澄。即三昧自至。亦何必",
    "T47n1969A_004:0212a17": "聲喧里巷。響震山林。然後為道哉。對曰。誠如",
    "T47n1969A_004:0212a18": "所問。聲亦無爽。試為明之。何者夫辟散之要。",
    "T47n1969A_004:0212a19": "要存於聲。聲之不厲心竊。竊然飄飄然。無定。",
    "T47n1969A_004:0212a20": "聲之厲也。拔茅連茹。乘策其後。畢命一對。長",
    "T47n1969A_004:0212a21": "謝百憂。其義一也。近而取之。聲光所及。萬禍",
    "T47n1969A_004:0212a22": "氷消。功德叢林千山松茂。其義二也。遠而說",
    "T47n1969A_004:0212a23": "之。金容熒煌以散彩。寶華淅瀝而雨空。若指",
    "T47n1969A_004:0212a24": "諸掌。皆聲致焉。其義三也。如牽木石重而不",
    "T47n1969A_004:0212a25": "前。洪音發號。飄然輕舉。其義四也。與魔軍相",
    "T47n1969A_004:0212a26": "戰。旗鼓相望。用聲律於戎軒。以定破於強敵。",
    "T47n1969A_004:0212a27": "其義五也。具斯眾義。復何厭哉。未若喧靜兩",
    "T47n1969A_004:0212a28": "全止觀雙運。叶夫佛意不亦可乎。定慧若均。",
    "T47n1969A_004:0212a29": "則兼忘心佛。誠如所問矣。故廬山遠公念佛",
    "T47n1969A_004:0212b01": "三昧序云。功高易進。念佛為先。察夫玄音之",
    "T47n1969A_004:0212b02": "扣。心聽則塵累每消。滯情融朗。非天下之至",
    "T47n1969A_004:0212b03": "妙。其孰能與於此歟。言明證者。未若華嚴經",
    "T47n1969A_004:0212b04": "偈。云寧受無量苦得聞佛音聲。不受一切樂",
    "T47n1969A_004:0212b05": "而不聞佛名。然則佛聲遠震。開善萌芽。猶春",
    "T47n1969A_004:0212b06": "雷之動百草安。得輕誣哉。",
    "T47n1969A_004:0212b07": "念佛方便文念佛方便文司諫江公望",
    "T47n1969A_004:0212b08": "公嚴州人。智識高明。少年登第。崇寧初直",
    "T47n1969A_004:0212b09": "言極諫。名著當時。酷好宗門。參善知識。󰡾",
    "T47n1969A_004:0212b10": "食葛衣。砥節礪行。晚年專修淨業。悟入念",
    "T47n1969A_004:0212b11": "佛三昧。有念佛方便文。刻石流布。指導群",
    "T47n1969A_004:0212b12": "生。宣和末知廣濟軍。一日不疾。跏趺而",
    "T47n1969A_004:0212b13": "化。知其為淨土之歸矣。其文曰。",
    "T47n1969A_004:0212b14": "出出世間之法。欲得成辦省力。莫若繫心一",
    "T47n1969A_004:0212b15": "緣。秖如稱念阿彌陀佛名號。念若出聲。不",
    "T47n1969A_004:0212b16": "唯曰久。耗乏臟氣。齒舌擊磕。心念隨動。耳根",
    "T47n1969A_004:0212b17": "承攬。分別識生。聞性內搖。隨出不反。是三",
    "T47n1969A_004:0212b18": "成勞。積久或怠。若秖心念不作音聲。心機",
    "T47n1969A_004:0212b19": "潛伏。未得慧照。安事反聞。外機不抽。內對不",
    "T47n1969A_004:0212b20": "出。沈濁昏住。易成廢忘。有巧方便。無用動",
    "T47n1969A_004:0212b21": "口。不出音聲。微以舌根。敲擊前齒。心念隨",
    "T47n1969A_004:0212b22": "應。隨心應量。循業發現。舌意根下。念念之",
    "T47n1969A_004:0212b23": "中。便有阿彌陀佛四字。音聲歷歷可陳。聲不",
    "T47n1969A_004:0212b24": "越竅。聞性內融。心應舌機。機抽念根。心竅在",
    "T47n1969A_004:0212b25": "舌。擊擊竅聞。機機念復。寄竅在耳。從聞入",
    "T47n1969A_004:0212b26": "流。聞皮精元。寂聞聞性。是三融會。念念圓",
    "T47n1969A_004:0212b27": "通。肉團心現本性彌陀。五濁身遊唯心淨剎。",
    "T47n1969A_004:0212b28": "久久遂成唯心識觀。若是利根之人。念念不",
    "T47n1969A_004:0212b29": "生。心心無所。六根杳寂。諸識消落。法法全",
    "T47n1969A_004:0212c01": "真。門門絕待。瞥爾遂成真如實觀。初機後學。",
    "T47n1969A_004:0212c02": "唯除賓客寒溫時。大小便利時。可暫停念。如",
    "T47n1969A_004:0212c03": "或未免葷茹睡臥。未至昏瞑。乃至營辦家",
    "T47n1969A_004:0212c04": "事。種種作務。自不用捨。亦自不相妨礙。心口",
    "T47n1969A_004:0212c05": "念念聲聲。稱誦勝號。更有甚邪思惡慮。敢萌",
    "T47n1969A_004:0212c06": "於心。自然純一無雜。若能都攝六根。淨念相",
    "T47n1969A_004:0212c07": "繼。不過旬月。便成三昧。所謂是心作佛。是",
    "T47n1969A_004:0212c08": "心見佛。是心是佛。上根大器。一念直超。平",
    "T47n1969A_004:0212c09": "展之流。善觀方便。釣臺江公望述。",
    "T47n1969A_004:0212c10": "念佛方法。當如慈雲懺主及寶王論所示。",
    "T47n1969A_004:0212c11": "江公著迷。亦可別收一機。蓋悉檀遍被。無",
    "T47n1969A_004:0212c12": "不可者。",
    "T47n1969A_004:0212c13": "無常院安彌陀佛像無常院安彌陀佛像出無盡燈",
    "T47n1969A_004:0212c14": "華嚴賢首品曰。又放光明名見佛。此光覺悟",
    "T47n1969A_004:0212c15": "將歿者。令隨憶念見如來。命終得生其淨國。",
    "T47n1969A_004:0212c16": "見有臨終。勸念佛。又示尊像令瞻敬。俾於佛",
    "T47n1969A_004:0212c17": "所深歸仰。是故得成此光明。令見佛者一捨",
    "T47n1969A_004:0212c18": "命不恐。二惡道不畏。又要臨終勸者。智論二",
    "T47n1969A_004:0212c19": "十八云。臨終少時。能勝終身修行之力。以猛",
    "T47n1969A_004:0212c20": "利故。如火如毒。依西域法。祇園西北角。日光",
    "T47n1969A_004:0212c21": "沒處。為無常院。若有病者。安置在中。以凡生",
    "T47n1969A_004:0212c22": "貪染。見本房內衣鉢眾具。多生戀著。無心厭",
    "T47n1969A_004:0212c23": "背。故制令至別處。堂號無常。去者極多。還反",
    "T47n1969A_004:0212c24": "一二。即事而求。專心念法。其堂置一立像。金",
    "T47n1969A_004:0212c25": "箔塗之。面向西方。其像右手舉。左手中繫",
    "T47n1969A_004:0212c26": "一五彩旛。脚垂曳地。當安病者。在像之後。左",
    "T47n1969A_004:0212c27": "手執旛脚。作從佛往生之意。瞻病者燒香散",
    "T47n1969A_004:0212c28": "華。鳴磬助稱佛名。莊嚴病者。乃至若有屎尿",
    "T47n1969A_004:0212c29": "吐唾。隨有除之。亦無有罪。況佛無愛憎。但有",
    "T47n1969A_004:0213a01": "歸投者。無不拔濟。更為病者。隨機說法。命終",
    "T47n1969A_004:0213a02": "恒在佛所。不得移之。若神游大方。去留無礙",
    "T47n1969A_004:0213a03": "者。置之言外。不爾勉旃斯行。",
    "T47n1969A_004:0213a04": "臨終正念訣臨終正念訣京師比丘善導",
    "T47n1969A_004:0213a05": "知歸子致問於淨業和尚曰。世之大者。莫越",
    "T47n1969A_004:0213a06": "生死。一息不來。乃屬後世。一念若錯。便墮輪",
    "T47n1969A_004:0213a07": "迴。小子累蒙開誨。念佛往生之法。其理雖明。",
    "T47n1969A_004:0213a08": "又恐病來死至之時。心識散亂。仍慮家人惑",
    "T47n1969A_004:0213a09": "動正念。忘失淨因。伏望。重示歸逕之方。俾脫",
    "T47n1969A_004:0213a10": "沈輪之苦。師曰。奇哉斯問之要也。凡人臨命",
    "T47n1969A_004:0213a11": "終時。欲得往生淨土者。須先準備。不得怕死",
    "T47n1969A_004:0213a12": "貪生。常自思念。我現在之身多有眾苦。不淨",
    "T47n1969A_004:0213a13": "惡業種種交纏。若得捨此穢身。即得往生淨",
    "T47n1969A_004:0213a14": "土。受無量快樂。見佛聞法。離苦解脫。乃是稱",
    "T47n1969A_004:0213a15": "意之事。如脫臭弊之衣。得著珍御之服。放下",
    "T47n1969A_004:0213a16": "身心。莫生貪著。纔有病患。莫論輕重。便念無",
    "T47n1969A_004:0213a17": "常。一念待死。須囑家人看病人。往來揖問人。",
    "T47n1969A_004:0213a18": "凡來我前。但為我念佛。不得說眼前雜閑之",
    "T47n1969A_004:0213a19": "事。家緣長短之事。亦不須軟語安慰呪願安",
    "T47n1969A_004:0213a20": "樂之詞。此皆是虛華不實殃及之語。及至病",
    "T47n1969A_004:0213a21": "重。命將不可之時。家人親屬。不得來前垂",
    "T47n1969A_004:0213a22": "淚哭泣。發嗟嘆懊惱之聲。惑亂心神失其正",
    "T47n1969A_004:0213a23": "念。但教記取阿彌陀佛。一時高聲。為我念佛。",
    "T47n1969A_004:0213a24": "守令氣絕。待氣盡了。方可哀哭。更或有明解",
    "T47n1969A_004:0213a25": "淨土之人。頻來策勵。其理最佳。若如此者。千",
    "T47n1969A_004:0213a26": "萬往生。必無疑慮也。此是端的要急之旨。當",
    "T47n1969A_004:0213a27": "信而行。問求醫服藥應不用耶。答此但論用",
    "T47n1969A_004:0213a28": "心矣。其藥醫療不妨自求然藥只能醫病。豈",
    "T47n1969A_004:0213a29": "能醫命耶。命若盡藥豈奈何。問神祇禍福求",
    "T47n1969A_004:0213b01": "禱如何。答人命長短生下已定。何假鬼神延",
    "T47n1969A_004:0213b02": "之耶。世人迷惑。反更求邪。殺害眾生。祭祀神",
    "T47n1969A_004:0213b03": "鬼。但增罪業。倍結冤讐。反損壽矣。大命若",
    "T47n1969A_004:0213b04": "盡。小鬼奈何。空自慞惶。必無所濟。切宜謹",
    "T47n1969A_004:0213b05": "之。當以此文帖。安堂前喫食之處。及來往要",
    "T47n1969A_004:0213b06": "路之間。令時時見之常記於心。免見臨危忘",
    "T47n1969A_004:0213b07": "失。問平生不曾念佛者。還用得否。答此法僧",
    "T47n1969A_004:0213b08": "人俗人不念佛人。用之皆得往生。決無疑矣。",
    "T47n1969A_004:0213b09": "余多見世人。於平常時念佛禮拜。發願往生。",
    "T47n1969A_004:0213b10": "及到病患臨終。但只怕死。都不見言此事。直",
    "T47n1969A_004:0213b11": "待形消氣絕識投冥界。方始十念。譬如賊去",
    "T47n1969A_004:0213b12": "關門。濟何事耶。而況死門事大。須自著便宜。",
    "T47n1969A_004:0213b13": "一念蹉跎。歷劫受苦。誰人相代。思之思之。",
    "T47n1969A_004:0213b14": "命終請僧念佛感應　出寶珠集命終請僧念佛感應　出寶珠集集傳姑蘇法雲講主",
    "T47n1969A_004:0213b15": "息陰集",
    "T47n1969A_004:0213b16": "近時姑蘇長老悟公。退居陽山。併絕世緣。日",
    "T47n1969A_004:0213b17": "常念佛。嘉其專志。借問何緣致此篤信。悟忻",
    "T47n1969A_004:0213b18": "然云。頃寓萬壽。遇集維那厥疾不瘳。餘資二",
    "T47n1969A_004:0213b19": "次請眾念佛。命終後居眾寮中。譏其傲慢。入",
    "T47n1969A_004:0213b20": "堂將臥。聞梁上云。集生淨土。驚駭佇思。疑無",
    "T47n1969A_004:0213b21": "淨業。奚得往生。斯須復云。臨終兩次眾念佛",
    "T47n1969A_004:0213b22": "故。嗟嘆良久。自此投誠。余聞悟說已因思。道",
    "T47n1969A_004:0213b23": "氤法師對唐明皇云。佛力法力。三賢十聖。亦",
    "T47n1969A_004:0213b24": "不能測。則知塵世人。難以識情圖度。但當仰",
    "T47n1969A_004:0213b25": "信而行。斯可矣。",
    "T47n1969A_004:0213b26": "還丹一粒。點鐵成金。真理一言。革凡成聖。",
    "T47n1969A_004:0213b27": "彌陀教觀。真點鐵成金之妙藥也。彼佛自",
    "T47n1969A_004:0213b28": "塵點劫來修行。成身成國。發四十八願。終",
    "T47n1969A_004:0213b29": "能克果。威德光明不可思議。觀經一聞佛",
    "T47n1969A_004:0213c01": "名號。除八十億劫生死之罪。至於五逆十",
    "T47n1969A_004:0213c02": "惡者。臨命終時。遇善知識教稱十念。即得",
    "T47n1969A_004:0213c03": "往生。是知。請眾念佛。宜有此顯應。奈何世",
    "T47n1969A_004:0213c04": "人。不知念佛是點鐵成金之藥而求往生。",
    "T47n1969A_004:0213c05": "雖知者亦不能起大深信。因循怠忽。甘心",
    "T47n1969A_004:0213c06": "五濁。流轉生死。枉受諸苦。實可憐憫。人",
    "T47n1969A_004:0213c07": "之安健之時。能請眾念佛。懺罪解冤。為",
    "T47n1969A_004:0213c08": "往生決定之法。況當疾革之際。恐怖生死",
    "T47n1969A_004:0213c09": "之時。而能勇猛發心。請久修淨業人。大作",
    "T47n1969A_004:0213c10": "佛事。以助西往。實為要門。觀集維那臨終",
    "T47n1969A_004:0213c11": "念佛事。誠為世人之龜鑑云爾。",
    "T47n1969A_004:0213c12": "入觀睡時發願見佛入觀睡時發願見佛出大藏集諸經禮懺儀",
    "T47n1969A_004:0213c13": "修淨業者。凡入觀與睡時。應先起立合掌。一",
    "T47n1969A_004:0213c14": "心向西。十稱阿彌陀佛觀音勢至清淨海眾",
    "T47n1969A_004:0213c15": "竟。次對佛發願曰。弟子現是生死凡夫。罪障",
    "T47n1969A_004:0213c16": "深重。輪迴六道。苦不可言。今遇善知識。得聞",
    "T47n1969A_004:0213c17": "彌陀本願名號。一心稱念。求願往生。願佛哀",
    "T47n1969A_004:0213c18": "憫。垂手接引。弟子不識彌陀世尊身相光明。",
    "T47n1969A_004:0213c19": "願佛菩薩。示現身相及彼世界莊嚴等事。說",
    "T47n1969A_004:0213c20": "此語已。一心正念。即便入觀及睡。或有於正",
    "T47n1969A_004:0213c21": "發願時見諸瑞相。或於觀中得見。或於睡夢",
    "T47n1969A_004:0213c22": "得見。此願比來大有現驗。不能具述。惟勵意",
    "T47n1969A_004:0213c23": "行之者。方信不虛。",
    "T47n1969A_004:0213c24": "慶懺禮佛會疏慶懺禮佛會疏草菴法師道因",
    "T47n1969A_004:0213c25": "右伏以。彌陀依眾生心而發現。眾生依彌陀",
    "T47n1969A_004:0213c26": "智願而出纏。應外無機。即眾生心中之諸佛。",
    "T47n1969A_004:0213c27": "機外無應。乃諸佛心中之眾生。生佛一如。感",
    "T47n1969A_004:0213c28": "應同致。百非皆遣。四運俱推。如是則念念不",
    "T47n1969A_004:0213c29": "生疑。聲聲皆解脫。欣逢妙事。願結勝因。裒聚",
    "T47n1969A_004:0214a01": "資糧廣邀緇素。大眾之道心俱發。十年之勝",
    "T47n1969A_004:0214a02": "集偶圓。內外欣歡。恭伸慶懺。伏惟彌陀慈父",
    "T47n1969A_004:0214a03": "釋迦導師。一折一攝。而共熟機緣。無黨無偏。",
    "T47n1969A_004:0214a04": "而同成勝業。所冀遠近情盡。淨穢見忘。不待",
    "T47n1969A_004:0214a05": "彌勒之下生。速證寂光之上品。鐵鉤鉤象。盡",
    "T47n1969A_004:0214a06": "陪蓮社之游。蠟印印泥。即預華池之上。投身",
    "T47n1969A_004:0214a07": "殞命。刻骨銘肌。上扣洪慈。仰惟昭鑒謹疏。",
    "T47n1969A_004:0214a08": "樂邦文類卷第四"
}