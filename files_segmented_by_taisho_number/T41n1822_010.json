{
    "T41n1822_010:0604c24": "3俱舍論疏卷第十",
    "T41n1822_010:0604c26": "沙門法寶撰",
    "T41n1822_010:0604c27": "分別世品第三之三",
    "T41n1822_010:0604c28": "論。無明何義。自此已下大門第二釋十二支",
    "T41n1822_010:0604c29": "名義　就中有四。一釋無明。二釋名色。三",
    "T41n1822_010:0605a01": "釋觸支。四釋受支。自餘八支指餘文釋",
    "T41n1822_010:0605a02": "　就初有二。一正釋其名。二別證有體。就前",
    "T41n1822_010:0605a03": "文中先問後答此則問也。論。謂體非",
    "T41n1822_010:0605a04": "明。此則答也。答中有三。前二不正答。後一",
    "T41n1822_010:0605a05": "舉頌正答　就不正中有二。一以非明",
    "T41n1822_010:0605a06": "故名曰無明。二以明無故名曰無明。此是",
    "T41n1822_010:0605a07": "前答。所以名無明者。以非明故。論若",
    "T41n1822_010:0605a08": "爾無明應是眼等。難也。若體非明名曰無",
    "T41n1822_010:0605a09": "明。眼等六根。色等六境。除無漏明竝體非",
    "T41n1822_010:0605a10": "明應名無明。論。既爾此義應謂明無。",
    "T41n1822_010:0605a11": "第二轉釋。以明無故名曰無明。論。若",
    "T41n1822_010:0605a12": "爾無明體應非有。破也。若明無故名曰無明。",
    "T41n1822_010:0605a13": "無明即應明無為性。無明若以明無為",
    "T41n1822_010:0605a14": "性。無明即應體非有也。論。為顯有體",
    "T41n1822_010:0605a15": "義不濫餘。已下第三頌正釋也　為顯有體。",
    "T41n1822_010:0605a16": "異明無也　義不濫餘。異非明也。論",
    "T41n1822_010:0605a17": "曰至非親友無。舉喻顯也就中有三。一舉",
    "T41n1822_010:0605a18": "親．非親喻。二舉實．非實喻。三舉等言等",
    "T41n1822_010:0605a19": "餘非法等喻。此即是初親．非親也。此非親友",
    "T41n1822_010:0605a20": "唯取所對怨敵名非親友。非是體非親友。",
    "T41n1822_010:0605a21": "異親友故名非親友。不是親友無故名非",
    "T41n1822_010:0605a22": "親友。論。諦語名實至亦非實無。舉第",
    "T41n1822_010:0605a23": "二也。論。等言為顯至非異非無。舉第",
    "T41n1822_010:0605a24": "三也。非法。謂不善法　非義。謂不善義",
    "T41n1822_010:0605a25": "　非事。謂不善事等　是彼法．義．事敵對故不",
    "T41n1822_010:0605a26": "是異法等法無等也。論。如是無明至非",
    "T41n1822_010:0605a27": "異非無。此合釋無明也。",
    "T41n1822_010:0605a28": "論。云何知然。問也　自此已下第二別證有",
    "T41n1822_010:0605a29": "體。所以知體非異於明。及是明無。",
    "T41n1822_010:0605b01": "論。說行緣故。答也。答中有二。一略答。二廣",
    "T41n1822_010:0605b02": "答。此略答也。說行緣故既是行緣。明知非",
    "T41n1822_010:0605b03": "是異明餘一切法。亦非無體是明無也。",
    "T41n1822_010:0605b04": "論。復有誠證。此下一行頌廣釋也。",
    "T41n1822_010:0605b05": "論曰至說名無明。釋頌文也。就中有三。一",
    "T41n1822_010:0605b06": "證非是異明無。二證非是惡慧攝。三證",
    "T41n1822_010:0605b07": "不是非見慧。此文初也。無明既是九結中",
    "T41n1822_010:0605b08": "一結。三縛中一縛。十隨眠中一隨眠攝。三",
    "T41n1822_010:0605b09": "漏中一漏。四軛．四瀑流等中是一軛．一瀑",
    "T41n1822_010:0605b10": "流。故知非是異明眼等餘法。亦非全無猶",
    "T41n1822_010:0605b11": "如菟角。而可說為結等事故。故有別法說",
    "T41n1822_010:0605b12": "名無明。論。如惡妻子至應名無明。此",
    "T41n1822_010:0605b13": "第二證非惡慧也。先問後答。此則問也。",
    "T41n1822_010:0605b14": "論。彼非無明至故非無明。答也。惡慧之",
    "T41n1822_010:0605b15": "中有一分慧是五見故。既非九結等有見",
    "T41n1822_010:0605b16": "結．無明結等別。故知是見不是無明。",
    "T41n1822_010:0605b17": "論。若爾非見慧應許是無明。此第三也。就",
    "T41n1822_010:0605b18": "中。先問．後答。此即問也。論。不爾無明",
    "T41n1822_010:0605b19": "至共相應故。答也。答中有二。一以無明見",
    "T41n1822_010:0605b20": "相應故。二以無明能染慧故。此是初也。",
    "T41n1822_010:0605b21": "論。又說無明至異慧能染。此第二也。貪",
    "T41n1822_010:0605b22": "能染心貪既非心。故知無明染慧非即慧",
    "T41n1822_010:0605b23": "也。論。如何不許至何理相違。經部救也。",
    "T41n1822_010:0605b24": "經言無明染慧非定相應。諸染污慧間雜",
    "T41n1822_010:0605b25": "善慧令不清淨名之為染。何理相違。如",
    "T41n1822_010:0605b26": "貪染心令不能解脫。豈必現起與心相應",
    "T41n1822_010:0605b27": "方說能染。貪既不定。故知無明亦非相應",
    "T41n1822_010:0605b28": "間雜善慧故名染慧也。論。雖復能遮",
    "T41n1822_010:0605b29": "至此說為善。論主評取有部義也　准此。",
    "T41n1822_010:0605c01": "論主不定執一宗。理長即取。論。又執",
    "T41n1822_010:0605c02": "煩惱皆是無明。述異計也。此師意說。一切",
    "T41n1822_010:0605c03": "煩惱皆不了境竝是無明。論。此亦應同",
    "T41n1822_010:0605c04": "至無明染心。准前遮遣者。若諸煩惱皆是無",
    "T41n1822_010:0605c05": "明者。一結．縛．隨眠．漏．軛等中不應別說無",
    "T41n1822_010:0605c06": "明結等。二亦不應與見．貪．嗔等相應。見等",
    "T41n1822_010:0605c07": "即是無明。不應自相應故。三或亦應說無",
    "T41n1822_010:0605c08": "明染心。論。若謂此中就差別說。牒外",
    "T41n1822_010:0605c09": "救也。外救一切煩惱總名無明。別名為",
    "T41n1822_010:0605c10": "貪．嗔．慢等。經說貪染心不說無明能染",
    "T41n1822_010:0605c11": "心者。說差別名不說總也。論。應於",
    "T41n1822_010:0605c12": "染慧不說總名。反難也　難云。若貪染心",
    "T41n1822_010:0605c13": "說差別名云貪染心。因何染慧即說總",
    "T41n1822_010:0605c14": "名云無明染慧。論。既許無明至其相",
    "T41n1822_010:0605c15": "云何。外人問也。論。謂不了知諦寶業",
    "T41n1822_010:0605c16": "果。論主答也。論。未測何相至如無明",
    "T41n1822_010:0605c17": "說。外人出過。論。此謂了知所治別法。",
    "T41n1822_010:0605c18": "論主答也。論。此復難測其相是何。外人",
    "T41n1822_010:0605c19": "未了問也。論。此類法爾至唯可辨用。論",
    "T41n1822_010:0605c20": "主重釋。論。大德法救至恃我類性。述",
    "T41n1822_010:0605c21": "異說也。此大德說無明既即是餘經所說",
    "T41n1822_010:0605c22": "恃我類性。論。異於我慢類體是何。論主",
    "T41n1822_010:0605c23": "問大德也。恃我慢類即是九慢類。此即我",
    "T41n1822_010:0605c24": "慢之差別也。異於我慢類．性是何。論。",
    "T41n1822_010:0605c25": "經言我今至異於我慢。引經例釋　如是知",
    "T41n1822_010:0605c26": "已如是見已。此是佛自說言如是知四諦",
    "T41n1822_010:0605c27": "已。如是見四諦已。即是三無漏中已知根",
    "T41n1822_010:0605c28": "也。或具知根　諸所有愛謂一切貪也。諸所有見",
    "T41n1822_010:0605c29": "謂五見也。諸所有類性謂無明也。諸我我所執正理論云。",
    "T41n1822_010:0606a01": "以過重故故重說也。我慢執正理論云。攝一切慢。隨眠正理論云。此攝",
    "T41n1822_010:0606a02": "疑．嗔二隨眠。斷遍知故得一切結盡遍知。無影謂無煩惱得也。",
    "T41n1822_010:0606a03": "如空行影故。寂滅得有餘涅槃也。佛未無餘涅槃故也。故知類性異",
    "T41n1822_010:0606a04": "於我慢已與我慢別說故也。論。寧知類性即是無",
    "T41n1822_010:0606a05": "明。論主徵也。雖知別說不是我慢。寧知",
    "T41n1822_010:0606a06": "類性即是無明也。論。不可說為餘煩惱",
    "T41n1822_010:0606a07": "故。貪慢見等經雖已別說．疑．恚惑等復",
    "T41n1822_010:0606a08": "非是類。已說在彼隨眠之中。十隨眠中唯",
    "T41n1822_010:0606a09": "有無明未說只可說為無明。不可說為",
    "T41n1822_010:0606a10": "餘煩惱故。論。豈不可說至故應且止。論",
    "T41n1822_010:0606a11": "主難也。貪．見．我慢以經別說。不可說為",
    "T41n1822_010:0606a12": "貪．見．我慢。餘慢．疑．恚經既不說。寧知不",
    "T41n1822_010:0606a13": "是餘慢等也　等謂等取疑．恚二惑。此是",
    "T41n1822_010:0606a14": "異師意也。論主敘而為難。所以得知。正理",
    "T41n1822_010:0606a15": "論云。有說餘慢是類性攝。彼說不然。諸言",
    "T41n1822_010:0606a16": "流至我慢中故。我慢執言攝諸慢盡此意諸言流",
    "T41n1822_010:0606a17": "至我慢。即言諸慢。既言諸慢故知攝盡。應如愛等各盡無遺諸言流至",
    "T41n1822_010:0606a18": "愛等中故然於此中勝者別說。我我所執。是諸見",
    "T41n1822_010:0606a19": "根。故於見中別顯二種此諸言流至見中。理合攝一切見盡。以我我",
    "T41n1822_010:0606a20": "所見諸見根本勝故重說之。為攝疑．恚說隨眠言疑．恚雖不名顯隨眠",
    "T41n1822_010:0606a21": "中攝。勝煩惱中無明未說。為別顯彼說類性",
    "T41n1822_010:0606a22": "言。遍與惑俱隨種種惑相不同故名之為類。遍往諸趣故名",
    "T41n1822_010:0606a23": "類性。類是行義。是類之體得類性名　今",
    "T41n1822_010:0606a24": "評正理此釋自是一家之別無決定證。如",
    "T41n1822_010:0606a25": "說隨眠如何即知定攝疑．恚不攝無明。",
    "T41n1822_010:0606a26": "言諸遍流即謂我慢攝餘六慢。若謂我慢",
    "T41n1822_010:0606a27": "攝餘慢者應但言慢。經不應以我慢標",
    "T41n1822_010:0606a28": "別。如說其愛。若謂以我慢勝利標別我",
    "T41n1822_010:0606a29": "名。故知說我不攝餘慢。如我我所見此見",
    "T41n1822_010:0606b01": "言下不攝四見。進退推尋不能通釋論主",
    "T41n1822_010:0606b02": "之難。",
    "T41n1822_010:0606b03": "論。名色何義至今應辨名。已下一句。第二釋",
    "T41n1822_010:0606b04": "名。行．識二支如別處說。故今越次釋名",
    "T41n1822_010:0606b05": "色也。論曰至何故稱名。問也。何故四蘊",
    "T41n1822_010:0606b06": "實非是名而稱名也。論。隨所立名至",
    "T41n1822_010:0606b07": "故說為名。答也　答中有二。先總答。後別",
    "T41n1822_010:0606b08": "釋。此總答也　隨所立名於義轉變故說為",
    "T41n1822_010:0606b09": "名者。正舉名也　隨根．境勢力於義轉變",
    "T41n1822_010:0606b10": "故說為名者。四蘊似名故稱名也。正理",
    "T41n1822_010:0606b11": "論云。佛說無色四蘊名名。何故名名。能",
    "T41n1822_010:0606b12": "表召故。謂能表召種種所緣。若爾不應全",
    "T41n1822_010:0606b13": "攝無色。不相應法無所緣故。不爾表召唯",
    "T41n1822_010:0606b14": "在無色。如釋色名所說無過。佛說變礙故",
    "T41n1822_010:0606b15": "名為色。去．來．無表．及諸極微。雖無變礙",
    "T41n1822_010:0606b16": "而得名色。以無色中無變礙故變礙名",
    "T41n1822_010:0606b17": "色非不極成　准正理論亦以四蘊表",
    "T41n1822_010:0606b18": "召同名故標名稱。此論以四蘊轉變而緣。",
    "T41n1822_010:0606b19": "同名轉變詮表故標名稱。論。云何隨",
    "T41n1822_010:0606b20": "名至色味等名。別釋名也。論。此復何緣",
    "T41n1822_010:0606b21": "至轉變而緣。此釋無色四蘊轉變同故標名",
    "T41n1822_010:0606b22": "稱也。論。又類似名。與名同無色聚故。",
    "T41n1822_010:0606b23": "婆沙十五云。所以四蘊名名。答佛於有",
    "T41n1822_010:0606b24": "為總分二分。謂色．非色。色是色蘊。非色即",
    "T41n1822_010:0606b25": "是受等四蘊。非色聚中有能顯了一切法",
    "T41n1822_010:0606b26": "名。故非色聚總說為名。論。隨名顯故。四",
    "T41n1822_010:0606b27": "蘊微細難知。隨名顯也。婆沙云。色法麁顯",
    "T41n1822_010:0606b28": "即說名色。非色微隱由名顯故說之為名。",
    "T41n1822_010:0606b29": "論。有餘師說至故標名稱。述異釋也。",
    "T41n1822_010:0606c01": "正理論云。又於一切界．地．趣．生能遍趣求",
    "T41n1822_010:0606c02": "故立名稱。非無漏無色不得名名。雖非",
    "T41n1822_010:0606c03": "此所明而似此故。又於無色隨說者情總",
    "T41n1822_010:0606c04": "說為名。不勞徵詰。",
    "T41n1822_010:0606c05": "論。觸何為義。此下第三明觸支也。六處如",
    "T41n1822_010:0606c06": "前已說故此不明。越次明觸。此中有三。",
    "T41n1822_010:0606c07": "一明六觸。二明二觸。三明八觸。此下",
    "T41n1822_010:0606c08": "第一明六觸也。論曰至乃至意觸。此",
    "T41n1822_010:0606c09": "就所依根分六觸也。論。此復是何。",
    "T41n1822_010:0606c10": "問也。此觸是何為體。論。三和所生",
    "T41n1822_010:0606c11": "至有別觸生。答也。觸體難辨寄因以說。",
    "T41n1822_010:0606c12": "論。且五觸生至如何和合。難也。俱",
    "T41n1822_010:0606c13": "在現在可說和合。三世各異如何和",
    "T41n1822_010:0606c14": "合。論。此即名和合至同順生觸故。答",
    "T41n1822_010:0606c15": "也。即意在過去。法在未來。識現在緣。此名",
    "T41n1822_010:0606c16": "和合。一以因果義故。二以同一果故。謂根．",
    "T41n1822_010:0606c17": "境．識三同順生一觸。此是因果義。成同一",
    "T41n1822_010:0606c18": "果也。此因果義成同一果義名為和合。婆",
    "T41n1822_010:0606c19": "沙一百九十七云。答此和合有二種。一俱起",
    "T41n1822_010:0606c20": "不相離名和合。二不相違同辨一事名",
    "T41n1822_010:0606c21": "為和合。五識相應觸由二和合故名和合",
    "T41n1822_010:0606c22": "已上論文　言不相離者。即以同世為不相離。",
    "T41n1822_010:0606c23": "非謂同聚。以眼．耳等見色聞聲不同處",
    "T41n1822_010:0606c24": "故。論。諸師於此覺慧不同。維經部師",
    "T41n1822_010:0606c25": "說。即三和合名觸。薩婆多部別有觸生。",
    "T41n1822_010:0606c26": "論。有說三和至說名為觸。述經部計。彼",
    "T41n1822_010:0607a01": "以經說如是三法聚集和合說名為觸不",
    "T41n1822_010:0607a02": "說別生。故知三外無別觸也。論。有說",
    "T41n1822_010:0607a03": "別法至故觸別有。述有部計。彼以六六經",
    "T41n1822_010:0607a04": "中說六根．六境外別說六觸。故知六觸",
    "T41n1822_010:0607a05": "不是根．境。別有觸也。論。說即三和至",
    "T41n1822_010:0607a06": "非法處攝。述經部師通有部引六六經也。",
    "T41n1822_010:0607a07": "勿以說六根．境已更別說六觸。即謂六觸",
    "T41n1822_010:0607a08": "別有實體。勿受．及愛。說法處已更別說",
    "T41n1822_010:0607a09": "有六愛．六處。即謂受．愛非法處攝別",
    "T41n1822_010:0607a10": "有體也。論。無如是失至差別而說。有部",
    "T41n1822_010:0607a11": "救也。無有如是重說法處之失。法處有多",
    "T41n1822_010:0607a12": "種故。有是受．愛．及觸。復更有餘不相應",
    "T41n1822_010:0607a13": "等眾多法處。經說六外處者。說餘法處。經",
    "T41n1822_010:0607a14": "說六受說受。經說六愛說愛。經說六觸",
    "T41n1822_010:0607a15": "說觸。由此說法處已。更說六受．六愛．六",
    "T41n1822_010:0607a16": "觸汝宗離觸無別有三。可觸及三差別而",
    "T41n1822_010:0607a17": "說。論。雖有根境至便成無用。此破外",
    "T41n1822_010:0607a18": "救也。經部救云。根之與境若發識時名為",
    "T41n1822_010:0607a19": "三和。不發識時名為六根．六境。遮彼云。",
    "T41n1822_010:0607a20": "雖有根．境不發於識可三和外別說根．",
    "T41n1822_010:0607a21": "境。識若起時定託根．境。若有識起即是三",
    "T41n1822_010:0607a22": "和。如何說三和外更說六觸。論。有",
    "T41n1822_010:0607a23": "餘救言至總立為觸。有餘經部救也。此師意",
    "T41n1822_010:0607a24": "說。根．境有不生識即非識因。識有不託",
    "T41n1822_010:0607a25": "根．境非根．境果　今詳此釋。若未來實有",
    "T41n1822_010:0607a26": "此義可然。若法現在即無斯理。雖復有處",
    "T41n1822_010:0607a27": "無識。無有識不依處。識生必託根．境起",
    "T41n1822_010:0607a28": "故。此以是未來．彼同分。不生與根合識",
    "T41n1822_010:0607a29": "也。是不正義。論。說離三和至出現樂",
    "T41n1822_010:0607b01": "等。此有部通經也。有兩釋。第一釋云。我部",
    "T41n1822_010:0607b02": "所誦經文異此。不言三法聚集和合名為",
    "T41n1822_010:0607b03": "觸也。第二云。三法聚集和合是生觸因。令",
    "T41n1822_010:0607b04": "說此名觸。是因取果名。如說諸佛出世能",
    "T41n1822_010:0607b05": "生樂故名樂。論。如是展轉至說有別",
    "T41n1822_010:0607b06": "觸。結前有部也。",
    "T41n1822_010:0607b07": "論。即前六觸復合為二。已下第二明二觸",
    "T41n1822_010:0607b08": "也。論曰至就所緣立。此釋二觸也。有",
    "T41n1822_010:0607b09": "對觸名從所依立。以所依根是有對故。增",
    "T41n1822_010:0607b10": "語觸名從所緣立。所緣境中異於五識不",
    "T41n1822_010:0607b11": "唯緣義。意兼緣名故名為增語。增語謂名。",
    "T41n1822_010:0607b12": "五不緣名。意增名故名為長境。此從所",
    "T41n1822_010:0607b13": "緣長境為名　了是青者。了青名也。即是",
    "T41n1822_010:0607b14": "意識遍緣名．義。論。有說意識至就",
    "T41n1822_010:0607b15": "相應立。述異說也。此師說。意識緣境因語",
    "T41n1822_010:0607b16": "為增上故方能緣境。此即意識名為增語。",
    "T41n1822_010:0607b17": "觸與增語相應故名增語。此從相應名增",
    "T41n1822_010:0607b18": "語觸。",
    "T41n1822_010:0607b19": "論。即前六觸至復成八種。已下第三明八觸",
    "T41n1822_010:0607b20": "也　就中有三。一明等相應觸。二愛．恚相",
    "T41n1822_010:0607b21": "應觸。三受相應觸。論曰至無覆無記。此",
    "T41n1822_010:0607b22": "明第一明．無明．非二相應三觸也。論。",
    "T41n1822_010:0607b23": "無明觸中至共相應故。此明第二愛．恚觸",
    "T41n1822_010:0607b24": "也。一切染觸名無明觸。一切染中愛．恚數",
    "T41n1822_010:0607b25": "行。故於染中別標此二。論。總攝一切",
    "T41n1822_010:0607b26": "至不樂受觸。此明第三順受觸。論此",
    "T41n1822_010:0607b27": "三能引至名為順受。釋順受也　此有三",
    "T41n1822_010:0607b28": "釋。一能引受故。因於觸境若違．順故。二",
    "T41n1822_010:0607b29": "以是樂等受所領故。三以能為受行相依",
    "T41n1822_010:0607c01": "故。受起行相依於觸故。論。如何觸為",
    "T41n1822_010:0607c02": "受所領行相依。重問後二。論。行相極",
    "T41n1822_010:0607c03": "似觸依觸而生故。答也　行相極似觸。釋上",
    "T41n1822_010:0607c04": "樂等受所領故　依觸而生故。釋上能為受",
    "T41n1822_010:0607c05": "行相依。論。如是合成十六種觸。總結",
    "T41n1822_010:0607c06": "上也。",
    "T41n1822_010:0607c07": "論。受何為義。已下第四釋受支也。於中",
    "T41n1822_010:0607c08": "有三。一正釋受支。二明意近行。三義門分",
    "T41n1822_010:0607c09": "別。此下第一正釋受也。論曰至但依心",
    "T41n1822_010:0607c10": "故。此從六觸分六受也。復就所依合",
    "T41n1822_010:0607c11": "其六受為二受也。論。受生與觸為後",
    "T41n1822_010:0607c12": "為俱。經部問也。論。毘婆沙師至俱有",
    "T41n1822_010:0607c13": "因故。有部答也。論。云何二法至義可成",
    "T41n1822_010:0607c14": "立。經部責也。生既同時於俱有法如何有",
    "T41n1822_010:0607c15": "力。受若未生。觸亦未有。如何生受。觸若",
    "T41n1822_010:0607c16": "已生。受亦已生。已生之法有何功能觸生",
    "T41n1822_010:0607c17": "於受。論。如何不立。有部反問經部師",
    "T41n1822_010:0607c18": "也。論。無功能故。經部師出不立因也。",
    "T41n1822_010:0607c19": "論。於已生法至重說何用。有部責經部",
    "T41n1822_010:0607c20": "因與宗同也。如說聲是無常。以生滅故。",
    "T41n1822_010:0607c21": "生滅。無常。義意無別。如何非因證無常",
    "T41n1822_010:0607c22": "宗。汝言二法俱時而生。宗即是二法相望無",
    "T41n1822_010:0607c23": "功能義。我今問汝不立所因。還重答言無",
    "T41n1822_010:0607c24": "功能故。與前何別。重說無用。論。若爾",
    "T41n1822_010:0607c25": "便有互相生失。經部轉破也。二法同時而生",
    "T41n1822_010:0607c26": "如何互為因果。因即是果。果即是因。不應",
    "T41n1822_010:0607c27": "道理。論。許故非失至亦互為果。有部答",
    "T41n1822_010:0607c28": "也。我宗許二互為因果　今詳。此答與本",
    "T41n1822_010:0607c29": "文不順。本諍觸生受義。此即不是二互",
    "T41n1822_010:0608a01": "相生。與俱有因。義意有別。何因有部作",
    "T41n1822_010:0608a02": "此釋耶。今釋此疑。雖本問觸生受義。而",
    "T41n1822_010:0608a03": "今我便別諍同時因果。有部許有。經部不",
    "T41n1822_010:0608a04": "許。故有部以俱有因答。論。仁雖許爾",
    "T41n1822_010:0608a05": "至受所生觸。自此已下經部出過。一違教",
    "T41n1822_010:0608a06": "失。二違理失。此即是初違教失也。論。",
    "T41n1822_010:0608a07": "又此義非理至先意後識等。此第二出違理",
    "T41n1822_010:0608a08": "失也。論。先後因果至有所造色。有部救",
    "T41n1822_010:0608a09": "也。因果有二。有同時。有異時。如所引",
    "T41n1822_010:0608a10": "教理即是異時因果。我宗亦許有極成同時",
    "T41n1822_010:0608a11": "因果。如眼根．色境．與識同時。而根．境生識。",
    "T41n1822_010:0608a12": "非識生根．境。四大．造色如影與芽豈非俱",
    "T41n1822_010:0608a13": "有。而芽．大種生影．造色。非影．造色生芽．",
    "T41n1822_010:0608a14": "大種。此亦有教理也　今詳。此釋與本文",
    "T41n1822_010:0608a15": "相順也。論。此中亦許至何理能遮。經",
    "T41n1822_010:0608a16": "部通也。四大造色。五識依根。亦許前後",
    "T41n1822_010:0608a17": "何理能遮。論。如影與芽豈非俱有。有部",
    "T41n1822_010:0608a18": "不能遮前教理引出同時因果法也。",
    "T41n1822_010:0608a19": "論有說觸後至緣觸生受。述經部宗上坐釋",
    "T41n1822_010:0608a20": "也。此師意說。後念識依前念根．境生。第",
    "T41n1822_010:0608a21": "一念根．境第二念識生。即於此時三和合",
    "T41n1822_010:0608a22": "觸。此觸即用三和為體更無別法。至第",
    "T41n1822_010:0608a23": "三念方生受也。論。若爾應識至非皆是",
    "T41n1822_010:0608a24": "觸。有部出過　若爾應識非皆有受者。三",
    "T41n1822_010:0608a25": "和時識未生受故　諸識亦應非皆是觸",
    "T41n1822_010:0608a26": "者。受位中識非是觸故。論。無如是失",
    "T41n1822_010:0608a27": "至無非是觸。經部救也。觸時之識有前位受",
    "T41n1822_010:0608a28": "故非無受也。受位時識是後位觸故無非",
    "T41n1822_010:0608a29": "是觸。論。此不應理。有部非也。論。",
    "T41n1822_010:0608b01": "何理相違。經部問也。論。謂或有時至同",
    "T41n1822_010:0608b02": "緣一境。有部出違理也。謂或有時違．順二",
    "T41n1822_010:0608b03": "觸不同。前後復色．聲境別。因前違境受位",
    "T41n1822_010:0608b04": "緣色觸。生後順境緣聲觸位受。此即違順",
    "T41n1822_010:0608b05": "不同。色．聲境別。欣．戚性殊。如何相生　或",
    "T41n1822_010:0608b06": "應許受此心相應非與此心同緣一境者。",
    "T41n1822_010:0608b07": "從前違境及緣色境觸。生後順境．及緣聲",
    "T41n1822_010:0608b08": "境觸位受時。心既三和名後位觸。應同後",
    "T41n1822_010:0608b09": "念受境不與前念受同一境。若許此理",
    "T41n1822_010:0608b10": "壞相應義。論。既爾若許至斯有何過。",
    "T41n1822_010:0608b11": "經部轉計。若境別者許成觸識不與受俱。",
    "T41n1822_010:0608b12": "許受俱識而體非觸。緣差故然。斯有何",
    "T41n1822_010:0608b13": "過。論。若爾便壞至心品恒俱。有部出",
    "T41n1822_010:0608b14": "過。觸之與受是大地法。彼定一切心品恒",
    "T41n1822_010:0608b15": "俱。如何說言有心無觸有心無受。論。",
    "T41n1822_010:0608b16": "彼定恒俱依何教立。經部問也。論。依",
    "T41n1822_010:0608b17": "本論立。有部答也。論。我等但以至當依",
    "T41n1822_010:0608b18": "經量。經部救也。就中有二。一不信本論。二",
    "T41n1822_010:0608b19": "釋本論文。此即初也。論。或大地法義非",
    "T41n1822_010:0608b20": "要遍諸心。此第二釋本論文。本論中言受等",
    "T41n1822_010:0608b21": "諸法大地法者。非謂要遍一切心也。",
    "T41n1822_010:0608b22": "論。若爾何名大地法義。有部責也。如我所",
    "T41n1822_010:0608b23": "釋遍一切心名大地法。若不要遍一切",
    "T41n1822_010:0608b24": "心者。何得名為大地法也。論。謂有三",
    "T41n1822_010:0608b25": "地至名大地法。經部答也。有三種三地。若法",
    "T41n1822_010:0608b26": "遍此三種三地名大地法。非是要遍一切",
    "T41n1822_010:0608b27": "心品。論。若法唯於至非本所誦。乘",
    "T41n1822_010:0608b28": "便明善大地等。大不善地是今所增非本",
    "T41n1822_010:0608b29": "論先有。論。若於觸後至俱起受想思。",
    "T41n1822_010:0608c01": "有部以經部不信本論。與出違經過也。經",
    "T41n1822_010:0608c02": "言三和俱起受．想．思。如何說觸．受時別也。",
    "T41n1822_010:0608c03": "論。但言俱起至何違須釋。經部通經。就",
    "T41n1822_010:0608c04": "中有二。一總非言不違經。二為通釋。此",
    "T41n1822_010:0608c05": "即初也。經但言俱起受．想．思不言觸俱。",
    "T41n1822_010:0608c06": "此即通前念觸俱時起後念受．想．思也。故",
    "T41n1822_010:0608c07": "經非證。論。又於無間至故彼非證。第二",
    "T41n1822_010:0608c08": "通釋經也。縱汝觸起受．想．思是觸與受",
    "T41n1822_010:0608c09": "等俱義者。俱有二種。有同時俱。有無間",
    "T41n1822_010:0608c10": "起。亦名為俱。如經說慈俱行修念覺支。慈",
    "T41n1822_010:0608c11": "是有漏心。覺支是無漏心。慈．覺支俱。故知",
    "T41n1822_010:0608c12": "前後非同時也。觸．受說俱義亦如是。",
    "T41n1822_010:0608c13": "論。若爾何故至離於受等。有部重引經證。",
    "T41n1822_010:0608c14": "既言相雜。明知同時。論。今應審思至作",
    "T41n1822_010:0608c15": "如是說。經部不定問也。經通二釋。同一剎",
    "T41n1822_010:0608c16": "那。同緣一境。竝得言雜。此云相雜。為是",
    "T41n1822_010:0608c17": "何雜。論。於壽與煖至定約剎那。有部引",
    "T41n1822_010:0608c18": "例證是剎那。於中有二。一引例證。二責",
    "T41n1822_010:0608c19": "違經。此即初也。壽與煖俱既說相雜。故",
    "T41n1822_010:0608c20": "知此雜亦是剎那。論又契經言至而不",
    "T41n1822_010:0608c21": "名觸。此是第二責違經也。經言三和。如何",
    "T41n1822_010:0608c22": "觸．受位識非三和合。受位三和而不名",
    "T41n1822_010:0608c23": "觸。論。故應定許至受等俱生。總結有",
    "T41n1822_010:0608c24": "部宗也。",
    "T41n1822_010:0608c25": "論。傍論已終應辨正義。已下半頌。第二分一",
    "T41n1822_010:0608c26": "心受以為十八意近行也。論曰至顯乘",
    "T41n1822_010:0608c27": "前起後　頌云　此復成十八者。乘前分為",
    "T41n1822_010:0608c28": "六受及分二受。此復分成十八故是乘前",
    "T41n1822_010:0608c29": "起後。論。此意近行十八云何。問也。",
    "T41n1822_010:0609a01": "論。謂喜憂捨各六近行。答。此三受各緣六",
    "T41n1822_010:0609a02": "境分為六近行合為十八也。論。此",
    "T41n1822_010:0609a03": "復何緣至為所緣故。此責分成十八所以。",
    "T41n1822_010:0609a04": "就此之中有三問也。若由自性但應有",
    "T41n1822_010:0609a05": "三。若由相應應唯有一。若由所緣應唯",
    "T41n1822_010:0609a06": "有六。論。此成十八具足由三。答也。由",
    "T41n1822_010:0609a07": "自性故分為三受。由唯意相應故。唯取喜．",
    "T41n1822_010:0609a08": "憂．捨三不取苦．樂。由所緣故各分六種。",
    "T41n1822_010:0609a09": "由此十八不增減也。論。於中十五至",
    "T41n1822_010:0609a10": "皆通二種。明雜．不雜緣也。喜等各別緣境",
    "T41n1822_010:0609a11": "故名不雜緣。若別緣法境亦名不雜緣法",
    "T41n1822_010:0609a12": "意近行。若兩合緣乃至五．六合緣皆名雜",
    "T41n1822_010:0609a13": "緣法意近行。論。意近行名為目何義。問",
    "T41n1822_010:0609a14": "也。論。傳說喜等至數遊行故。答也　傳說",
    "T41n1822_010:0609a15": "喜等意為近緣於諸境中數遊行故者。即是",
    "T41n1822_010:0609a16": "意與喜等以為近緣。喜等於境數遊行故。",
    "T41n1822_010:0609a17": "喜等名為意近行也。論。有說喜等至",
    "T41n1822_010:0609a18": "數遊行故。述異說也。此是喜等與意為近",
    "T41n1822_010:0609a19": "緣故。令意於境數遊行故名意近行也。婆",
    "T41n1822_010:0609a20": "娑一百四十九有三釋。二釋同此論　第",
    "T41n1822_010:0609a21": "三釋云。又依意故近境而行名意近行",
    "T41n1822_010:0609a22": "　又云。於境捷利樂數分別故名為行　正理",
    "T41n1822_010:0609a23": "論云。喜等有力能為近緣。令意於境數遊",
    "T41n1822_010:0609a24": "行故。若說喜等意為近緣。於境數行名意",
    "T41n1822_010:0609a25": "近行。則應想等亦得此名。與意相應由意",
    "T41n1822_010:0609a26": "行故。論。如何身受非意近行。問也。",
    "T41n1822_010:0609a27": "論。非唯依意至故亦非行。答也。准此答文",
    "T41n1822_010:0609a28": "以依意故名近。分別故名行也。論。",
    "T41n1822_010:0609a29": "第三靜慮至何故不攝。問。第三定樂唯依",
    "T41n1822_010:0609b01": "意故應名為近。在意分別應名為行。何",
    "T41n1822_010:0609b02": "故不名意近行也。論。傳說初界至意",
    "T41n1822_010:0609b03": "近行故。答也。有兩釋也。一以初界無故。二",
    "T41n1822_010:0609b04": "以無對苦根意近行故。論。若唯意地",
    "T41n1822_010:0609b05": "至廣說如經。此作違經難也。論。依五",
    "T41n1822_010:0609b06": "識身至唯意地攝。已下通經。於中有三。",
    "T41n1822_010:0609b07": "此第一釋。如文可解。論。又彼經言至",
    "T41n1822_010:0609b08": "故不應難。第二經自簡也。經言眼見色已。",
    "T41n1822_010:0609b09": "故知在意不應為難。論。若雖非見至",
    "T41n1822_010:0609b10": "隨明了說。第三明經說有餘也。於中有二。",
    "T41n1822_010:0609b11": "一據明了也。總不見．聞等亦起色等近",
    "T41n1822_010:0609b12": "行。二見色已亦容起聲等近行。此是初也。",
    "T41n1822_010:0609b13": "隨明了說言見色已起緣色意近行。非",
    "T41n1822_010:0609b14": "謂起緣色等意近行。皆因見．聞等也。若",
    "T41n1822_010:0609b15": "不爾要須見．聞等後起者在欲界中不",
    "T41n1822_010:0609b16": "見色界色。不聞色界聲。不觸色界觸。應",
    "T41n1822_010:0609b17": "無緣彼三意近行。在色界中無鼻．舌．識。",
    "T41n1822_010:0609b18": "雖有身識不能緣下觸。應無緣欲界香．",
    "T41n1822_010:0609b19": "味．觸等意近行也。論。見已等言至根",
    "T41n1822_010:0609b20": "境定故。此是第二據不雜亂。論。為有",
    "T41n1822_010:0609b21": "色等至一近行不。問也。有唯一色唯生喜",
    "T41n1822_010:0609b22": "受。或唯生憂。或唯捨不。論。有就相續",
    "T41n1822_010:0609b23": "非約所緣。答也。就人有異。謂人於境違．順",
    "T41n1822_010:0609b24": "不同。於此起喜不起憂等。若約所緣即",
    "T41n1822_010:0609b25": "通三也。婆沙四十九云。問頗有色等決定",
    "T41n1822_010:0609b26": "順喜。乃至決定順捨耶。答依所緣故無。",
    "T41n1822_010:0609b27": "依相續故有。謂有色等或時可意。或不可",
    "T41n1822_010:0609b28": "意。或於彼可意。於此不可意。於餘非可意",
    "T41n1822_010:0609b29": "非不可意。有說。色等於親品順喜。於怨",
    "T41n1822_010:0609c01": "品順憂。於中品順捨　正理論云。續生．",
    "T41n1822_010:0609c02": "命終。唯捨近行。非憂與喜。捨任運得故。及",
    "T41n1822_010:0609c03": "順彼位故順命終也。唯有雜緣諸捨近行能正離",
    "T41n1822_010:0609c04": "染。以意近行但有漏故若通無漏即有緣滅不雜緣法念住斷惑也。",
    "T41n1822_010:0609c05": "唯捨非餘有漏無閒。及前八解脫。在未至定故也。諸加行道中亦",
    "T41n1822_010:0609c06": "有喜近行。非無閒．解脫．根本定攝故。最後",
    "T41n1822_010:0609c07": "解脫道容有喜近行入根本者有喜意近行也。",
    "T41n1822_010:0609c08": "論。諸意近行中幾欲界繫。已下。第三義門分",
    "T41n1822_010:0609c09": "別。於中有二。一界地體緣門。二有漏．無漏",
    "T41n1822_010:0609c10": "門。此兩行半頌第一門也。論曰至五所",
    "T41n1822_010:0609c11": "緣故。釋欲界意近行．及緣三界多少。欲界",
    "T41n1822_010:0609c12": "具三受故。具有十八意近行也。具有六境",
    "T41n1822_010:0609c13": "緣欲界境亦具十八也。欲界意識三受。俱",
    "T41n1822_010:0609c14": "能別緣色界四境故具十二也。以色界中",
    "T41n1822_010:0609c15": "無香．味故無香．味各三也。欲界三受。俱",
    "T41n1822_010:0609c16": "容得緣無色法處。所以有三。以無色界無",
    "T41n1822_010:0609c17": "五境故闕十五也。論。說欲界繫至謂",
    "T41n1822_010:0609c18": "法近行。述色界初．二定體．緣。此地有喜．捨",
    "T41n1822_010:0609c19": "二受故。欲界具六境故。緣欲界境具十",
    "T41n1822_010:0609c20": "二也。色界無香．味故緣色唯八也。無色",
    "T41n1822_010:0609c21": "界中唯法處故。唯有喜．捨二法近行。",
    "T41n1822_010:0609c22": "論。三四靜慮至謂法近行。述三．四定。於此",
    "T41n1822_010:0609c23": "定此地意唯捨受。容緣欲界故唯六也。若",
    "T41n1822_010:0609c24": "緣色界即唯有四。謂除香．味。無色界唯有",
    "T41n1822_010:0609c25": "一。捨法近行也。論。說色界繫至唯一謂",
    "T41n1822_010:0609c26": "法。述無色界空處近分意近行也。此有二",
    "T41n1822_010:0609c27": "說。一許別緣下。二不許別緣。若許別緣",
    "T41n1822_010:0609c28": "通有四捨意近行也。若不別緣唯一雜法",
    "T41n1822_010:0609c29": "捨近行也。論。四根本地至如後當辨。述",
    "T41n1822_010:0610a01": "四無色根本．及上三邊同也。",
    "T41n1822_010:0610a02": "論。此意近行通無漏耶。此下第二半頌漏．",
    "T41n1822_010:0610a03": "無漏門。於長行中便明成就多少門也。",
    "T41n1822_010:0610a04": "論曰至唯是有漏。此述唯有漏也。正理釋",
    "T41n1822_010:0610a05": "云。所以者何。長養有故。無漏諸法與此相",
    "T41n1822_010:0610a06": "違。有說。近行有情皆有。無漏不然。故非近",
    "T41n1822_010:0610a07": "行。有說。聖道任運而轉故。順無相界故。非",
    "T41n1822_010:0610a08": "近行體。近行與此體相違故。論。誰成",
    "T41n1822_010:0610a09": "就幾意近行耶。已下明成就也。於中有",
    "T41n1822_010:0610a10": "三。一問。二答。三破有部。此即初也。論。",
    "T41n1822_010:0610a11": "謂生欲界至唯染污故。答也。此明生欲界",
    "T41n1822_010:0610a12": "者未得色界善心。即是未得未至定等。",
    "T41n1822_010:0610a13": "此於欲界具成十八具成善．染。若成",
    "T41n1822_010:0610a14": "上者唯是染污。成上惑故。染不緣下。由",
    "T41n1822_010:0610a15": "此初．二定唯八喜捨。緣自地四境故。三．",
    "T41n1822_010:0610a16": "四定四唯捨。緣四境故。四無色一唯捨。緣",
    "T41n1822_010:0610a17": "一法故　皆不緣下唯染污故。釋所以也。",
    "T41n1822_010:0610a18": "論。若已獲得至如應當知。謂已獲得",
    "T41n1822_010:0610a19": "色界善心。初定有十。謂捨六喜四。未離",
    "T41n1822_010:0610a20": "欲貪具憂根故欲成一切。上地多少數如",
    "T41n1822_010:0610a21": "前說。正理欲界等中。皆得緣不繫也。",
    "T41n1822_010:0610a22": "論。若生色界至謂通果心俱。明色界成欲",
    "T41n1822_010:0610a23": "一也。生無色界定不成下故略不論。成",
    "T41n1822_010:0610a24": "色多少准前可知。故不重述。論。有說",
    "T41n1822_010:0610a25": "如是至經義有殊。第三論主假為異說破有",
    "T41n1822_010:0610a26": "部也。論。所以者何。有部更問。論。",
    "T41n1822_010:0610a27": "非於此地至是意近行。論主答也。唯染污受",
    "T41n1822_010:0610a28": "可意相牽數行境界名意近行。善．無記者。",
    "T41n1822_010:0610a29": "不能引意相牽數行境故。非意近行。",
    "T41n1822_010:0610b01": "論。云何與意相牽數行。問也。論。或愛或",
    "T41n1822_010:0610b02": "憎或不擇捨。答也。論。為對治彼至知",
    "T41n1822_010:0610b03": "法亦爾。此引證也。既六恒住對彼喜．憂．捨",
    "T41n1822_010:0610b04": "三。故知此三唯染污。與意相牽數行境故治",
    "T41n1822_010:0610b05": "彼名住。論。非阿羅漢至故作是說。證",
    "T41n1822_010:0610b06": "唯染也。既說羅漢有六恒住。無數行",
    "T41n1822_010:0610b07": "境。故知羅漢善喜．捨非意近行也。",
    "T41n1822_010:0610b08": "論。又即喜等至謂諸善受。重引經證言。",
    "T41n1822_010:0610b09": "喜等者等取憂．捨。此三若染污者緣色等",
    "T41n1822_010:0610b10": "六成十八耽嗜。此三若善緣色等六為",
    "T41n1822_010:0610b11": "十八出離。合為三十六也。此是大師所說",
    "T41n1822_010:0610b12": "非餘能說。故言大師句也。善受既非耽嗜。",
    "T41n1822_010:0610b13": "明非與意相牽數行境也。婆娑四十六明",
    "T41n1822_010:0610b14": "六恒住。一百二十九。一百九十。明耽嗜受。",
    "T41n1822_010:0610b15": "正理救云。如何定知於諸境界或愛或憎",
    "T41n1822_010:0610b16": "或不擇捨方是近行。非如先說諸離欲者。",
    "T41n1822_010:0610b17": "或阿羅漢。於有漏事雖全分斷而有有漏",
    "T41n1822_010:0610b18": "喜等現行。不名近行此有何理。又以何緣。",
    "T41n1822_010:0610b19": "唯六恒住遠分所治貪等相應雜染喜等方",
    "T41n1822_010:0610b20": "名近行。非餘有漏善喜等受。又彼自說差",
    "T41n1822_010:0610b21": "別言故。非染近行定有極成。謂彼自言但為",
    "T41n1822_010:0610b22": "遮止雜染近行故作是說。即以許有非",
    "T41n1822_010:0610b23": "染近行非六恒住正所遮遣故。毘婆沙所",
    "T41n1822_010:0610b24": "說近行非與正理契經相違。又諸有漏皆",
    "T41n1822_010:0610b25": "名雜染。既許雜染皆名近行。與此宗義",
    "T41n1822_010:0610b26": "有何相違　婆沙一百三十九云。若生初",
    "T41n1822_010:0610b27": "定成就欲界一法捨意近行。即通果俱。總",
    "T41n1822_010:0610b28": "緣色等為境故。有說成就三。謂色．聲．法",
    "T41n1822_010:0610b29": "捨意近行。此心若緣所起身表。即有緣色",
    "T41n1822_010:0610c01": "捨意近行。此心若緣所起語表即有緣聲",
    "T41n1822_010:0610c02": "捨意近行。此心若緣所變化事。以總緣故。",
    "T41n1822_010:0610c03": "即有緣法捨意近行。有說。成就六捨意近",
    "T41n1822_010:0610c04": "行。即通果心俱。此心容有總別緣故　今",
    "T41n1822_010:0610c05": "詳。三解據義各別不相違也。第一師據化",
    "T41n1822_010:0610c06": "事心唯法捨近行。此心不唯緣一境故。第",
    "T41n1822_010:0610c07": "二師說。據化事心．及發身．語業心。唯緣",
    "T41n1822_010:0610c08": "色．聲故。第三師說。通六近行。通取化事．發",
    "T41n1822_010:0610c09": "業及餘通果心。亦容別緣六境界故　有",
    "T41n1822_010:0610c10": "人云。初師為正。初師意發業心亦兼緣能造",
    "T41n1822_010:0610c11": "觸故者。非也。若能造觸亦心緣。起善．惡二",
    "T41n1822_010:0610c12": "業例亦應然。應同所造通其善．惡。",
    "T41n1822_010:0610c13": "論。如是所說至無量差別。略說受支如上",
    "T41n1822_010:0610c14": "所說。若廣分別無量不同。",
    "T41n1822_010:0610c15": "論。何緣不說所餘有支。自此已下餘指別",
    "T41n1822_010:0610c16": "文。論曰至隨眠品當說。指餘文也。",
    "T41n1822_010:0610c17": "論。此諸緣起略立為三。自此已下有兩",
    "T41n1822_010:0610c18": "行頌舉喻顯也。論曰至煩惱業事。此中",
    "T41n1822_010:0610c19": "煩惱總有五喻。此文即是第一喻也。論。",
    "T41n1822_010:0610c20": "如龍鎮池至相續無窮。第二喻也。論。",
    "T41n1822_010:0610c21": "如草根未拔至趣滅滅還起。第三喻也。",
    "T41n1822_010:0610c22": "論。如從樹莖至數起惑業事。第四喻。",
    "T41n1822_010:0610c23": "論。如糠裹米至應如是知。第五喻也。論。",
    "T41n1822_010:0610c24": "如米有糠至能感異熟。此中明業總有三",
    "T41n1822_010:0610c25": "喻。此所舉文第一喻也。論。如諸草藥",
    "T41n1822_010:0610c26": "至更不招異熟。第二喻也。論。如花於果",
    "T41n1822_010:0610c27": "至應如是知。第三喻也。論。如熟飲食至",
    "T41n1822_010:0610c28": "應如是知。喻異熟果也。竝如文可解。",
    "T41n1822_010:0610c29": "論。如是緣起煩惱業事。已下一頌。大文第九",
    "T41n1822_010:0611a01": "明四有餘義。論曰至無潤功能。此明",
    "T41n1822_010:0611a02": "生有唯染污也。然通一切。若生欲界即三",
    "T41n1822_010:0611a03": "十六。色無色界各三十一。皆能結生。不簡",
    "T41n1822_010:0611a04": "上緣．無漏緣等。論。然諸結生至現",
    "T41n1822_010:0611a05": "起纏垢。明除隨眠餘纏．垢等不能結生。",
    "T41n1822_010:0611a06": "論。雖此位中至煩惱現起。明結生位心",
    "T41n1822_010:0611a07": "雖昧劣。由數習力邪見等惑皆能現起。",
    "T41n1822_010:0611a08": "論。應知中有至猶如生有。此明中有結",
    "T41n1822_010:0611a09": "生剎那同生有也。論。然餘三有至善染",
    "T41n1822_010:0611a10": "無記。明餘三有通三性也。論。於無色",
    "T41n1822_010:0611a11": "界至可立中有。明無色界無中有所以也。",
    "T41n1822_010:0611a12": "論。頌中不說至許具四有。釋頌意",
    "T41n1822_010:0611a13": "也。",
    "T41n1822_010:0611a14": "論。有情緣起已廣分別。已下三行頌大文第",
    "T41n1822_010:0611a15": "二明四食也。論曰至由食而住。此明",
    "T41n1822_010:0611a16": "四食是佛說也。論。何等為食。問。",
    "T41n1822_010:0611a17": "論。食有四種至四識。列四名也。論。段",
    "T41n1822_010:0611a18": "有二種至翻此為麁。此釋段食。於中有三。",
    "T41n1822_010:0611a19": "一問細麁。二明界繫。三明體性兼釋名。",
    "T41n1822_010:0611a20": "此文初也　污蟲者。謂因津污濕氣而生。",
    "T41n1822_010:0611a21": "即細濕生蟲。餘文可解。論。如是段食",
    "T41n1822_010:0611a22": "至生上界故。此文第二界繫分別。正理論云。",
    "T41n1822_010:0611a23": "非上界身依外緣住。色界雖有能益大種。",
    "T41n1822_010:0611a24": "而非段食。如非妙欲。如色界中雖有微",
    "T41n1822_010:0611a25": "妙色．聲．觸．境。而不引生增上貪故不名妙",
    "T41n1822_010:0611a26": "欲。如是雖有最勝微妙能攝益觸。而畢竟",
    "T41n1822_010:0611a27": "無分段吞噉故非段食。雖非段食攝。而",
    "T41n1822_010:0611a28": "非無食義。如喜雖非四食中攝。而經說為",
    "T41n1822_010:0611a29": "食。以有食義故。如契經言。我食喜食。由",
    "T41n1822_010:0611b01": "喜食久住如極光淨天。若爾欲界亦應唯",
    "T41n1822_010:0611b02": "口分段吞噉方名段食。不爾。欲界吞噉為",
    "T41n1822_010:0611b03": "門。餘可相從立此名故。非於色界小有",
    "T41n1822_010:0611b04": "吞噉。可令餘觸從彼為名。是故二界無相",
    "T41n1822_010:0611b05": "類失。若人生在北俱盧洲離段吞噉壽",
    "T41n1822_010:0611b06": "豈斷壞。雖不斷壞。而所依身形色疲損",
    "T41n1822_010:0611b07": "苦為存活。若爾何故彼由食住。香等為食",
    "T41n1822_010:0611b08": "非要吞噉。彼定常嗅如意妙香。或觸可愛",
    "T41n1822_010:0611b09": "風等妙觸。又彼身中有能益煖。或非欲界皆",
    "T41n1822_010:0611b10": "資段食。亦非段食定唯欲界。從多。就勝。故",
    "T41n1822_010:0611b11": "作是言。下有。上無。不應為難。論。唯",
    "T41n1822_010:0611b12": "欲界繫至分分受之。第三出體兼釋名也。",
    "T41n1822_010:0611b13": "論。光影炎涼如何成食。問。若欲界繫香．",
    "T41n1822_010:0611b14": "味．觸三皆是段食。復言口．鼻分分受之。",
    "T41n1822_010:0611b15": "光．影．炎．涼既無口．鼻分分受義。如何成食",
    "T41n1822_010:0611b16": "言不簡也。論。傳說此語至如塗洗等。",
    "T41n1822_010:0611b17": "有兩釋。如文可解。正理論云。然段食體事",
    "T41n1822_010:0611b18": "別十三。以處總收唯有三種。謂唯欲界香．",
    "T41n1822_010:0611b19": "味．觸三。一切皆為段食自體。可成段別而",
    "T41n1822_010:0611b20": "吞噉故。乃至。又諸飲等亦名段食。皆可段",
    "T41n1822_010:0611b21": "別而受用故。豈不求食為除飢．渴。如何",
    "T41n1822_010:0611b22": "飢．渴亦名為食。由此二種亦於根．大能增",
    "T41n1822_010:0611b23": "益故。如按摩等。又於飲食無希欲心身便",
    "T41n1822_010:0611b24": "疲損故二名食。又有飢．渴方名無病。故",
    "T41n1822_010:0611b25": "為食事此二勝餘十三事者。十一種觸。香．味二境也。論。",
    "T41n1822_010:0611b26": "色亦可成至何緣非食。此問色非食所以。",
    "T41n1822_010:0611b27": "論。此不能益至境各別故。答也。聞香",
    "T41n1822_010:0611b28": "等時能益自根。見色時不能益眼故非",
    "T41n1822_010:0611b29": "是食。先益自根後及餘身可名為食。當",
    "T41n1822_010:0611c01": "不能益自根．大種。況能及餘　言解脫",
    "T41n1822_010:0611c02": "故者。謂已離欲者。論。有時見色至而",
    "T41n1822_010:0611c03": "無益故。通釋伏難。正理論云。色處何緣不",
    "T41n1822_010:0611c04": "名為食。是不至取根所行故。以契經說。段",
    "T41n1822_010:0611c05": "食非在手中．器中可成食事。要入鼻．口",
    "T41n1822_010:0611c06": "牙齒咀嚼。津液浸潤。進度喉咽墮生藏",
    "T41n1822_010:0611c07": "中。漸漸消化味勢熟德。流諸脈中攝益諸",
    "T41n1822_010:0611c08": "蟲乃名為食。爾時方得成食事故。若在",
    "T41n1822_010:0611c09": "手．器以當為名。如天授名那落迦等。雖",
    "T41n1822_010:0611c10": "彼分段總得食名。而成食時唯香．味．觸。爾",
    "T41n1822_010:0611c11": "時唯此為根境故。若總分段皆名食者。聲．",
    "T41n1822_010:0611c12": "不相應亦應是食。非聲等物在彼段中。可",
    "T41n1822_010:0611c13": "如香等亦名為食。以不相續無形段故。",
    "T41n1822_010:0611c14": "非無形段不相續物。能住持身可成食",
    "T41n1822_010:0611c15": "事。又如何知色處非食。身內攝益根．大功",
    "T41n1822_010:0611c16": "能。如香．味．觸不別見故。爾時不生彼境．",
    "T41n1822_010:0611c17": "識故　云云乃至　若爾何故於契經中。稱",
    "T41n1822_010:0611c18": "讚段食具色香．味。為令欣樂兼讚助緣。",
    "T41n1822_010:0611c19": "如亦讚言恭敬施與。豈即恭敬亦名段食。",
    "T41n1822_010:0611c20": "具正．助緣。如有讚花林具花．果．影．水。",
    "T41n1822_010:0611c21": "豈影與水亦即是林　云云乃至　又舉色",
    "T41n1822_010:0611c22": "相表香．味．觸亦妙可欣故作是說。經何不",
    "T41n1822_010:0611c23": "讚食具觸耶。讚具色等已說觸故。非有",
    "T41n1822_010:0611c24": "惡觸具妙色等。故有妙觸不說自成。又唯",
    "T41n1822_010:0611c25": "觸處是真食體。讚此食體有色．香．味。故經",
    "T41n1822_010:0611c26": "說食體無缺減。論。觸謂三和至通三",
    "T41n1822_010:0611c27": "界皆有。明後三食體．及界繫等。論。如",
    "T41n1822_010:0611c28": "何食體不通無漏。問所以也。論。毘婆",
    "T41n1822_010:0611c29": "沙師至為滅諸有。舉婆沙師答。論。",
    "T41n1822_010:0612a01": "又契經說至故非食體。舉體答也。論。",
    "T41n1822_010:0612a02": "言部多者至為何所目。問。論。此目中有",
    "T41n1822_010:0612a03": "至說中有故。答也　求生。是中有五名中一",
    "T41n1822_010:0612a04": "名。論。何等為五。問五名也。論。一",
    "T41n1822_010:0612a05": "者意成至暫時起故。答五名也。論。如",
    "T41n1822_010:0612a06": "契經說至起謂中有。此引經說中有名起",
    "T41n1822_010:0612a07": "　有壞自體起者。謂死有壞本有自體中",
    "T41n1822_010:0612a08": "有起也　有壞世間生者。謂無情法因滅果",
    "T41n1822_010:0612a09": "生。論。又經說有至為第四句。重引經",
    "T41n1822_010:0612a10": "證。此之二經皆證中有名為起也。正理論",
    "T41n1822_010:0612a11": "云。如是四食體總有十六事　十六事者。",
    "T41n1822_010:0612a12": "觸為十一。香．味為二。觸．思．識三。又正理",
    "T41n1822_010:0612a13": "說思食唯與意識相應。唯後三食說有漏",
    "T41n1822_010:0612a14": "言。顯香等三不濫無漏。何緣無漏觸等非",
    "T41n1822_010:0612a15": "食。食謂能牽能資諸有。可厭可斷愛生長",
    "T41n1822_010:0612a16": "處。無漏雖資他所牽有。而自無有牽有功",
    "T41n1822_010:0612a17": "能。非可厭．斷愛生長處。故不建立在四食",
    "T41n1822_010:0612a18": "中。即由此因望他界．地。雖有漏法亦非",
    "T41n1822_010:0612a19": "食體。他界地法雖亦為因能資現有。而不",
    "T41n1822_010:0612a20": "能作牽後有因故不名食。諸無漏法現",
    "T41n1822_010:0612a21": "在前時。雖能為因資根．大種。而不能作",
    "T41n1822_010:0612a22": "牽後有因。雖暫為因資根．大種。而但為",
    "T41n1822_010:0612a23": "欲成已勝依速趣涅槃永滅諸有。自地有",
    "T41n1822_010:0612a24": "漏現在前時。資現令增能招後有。由此已",
    "T41n1822_010:0612a25": "釋段食為因招後有義。謂觸等食牽後有",
    "T41n1822_010:0612a26": "時。亦牽當來內法香等。現內香等資觸等",
    "T41n1822_010:0612a27": "因令牽當有。亦能自取當來香等為等流",
    "T41n1822_010:0612a28": "果。是故段食與後有因同一果故。亦能牽",
    "T41n1822_010:0612a29": "有故名為食。然香．味．觸體類有三。謂異熟",
    "T41n1822_010:0612b01": "生．等流．長養。由外香等覺發身中內香．味．",
    "T41n1822_010:0612b02": "觸令成食事。故所說食其理定成。論。",
    "T41n1822_010:0612b03": "又部多者至說名求生。述異釋也。論。",
    "T41n1822_010:0612b04": "幾食能令至求生有情。問。此四食中幾食能",
    "T41n1822_010:0612b05": "令阿羅漢增長。幾食能令餘有情增長。",
    "T41n1822_010:0612b06": "論。毘婆沙師說至老死緣故。已下明",
    "T41n1822_010:0612b07": "二種皆因四食住。諸有愛者亦由段食資",
    "T41n1822_010:0612b08": "當有故。引世尊說。四食皆為老死緣故。此",
    "T41n1822_010:0612b09": "中意證段食亦引當有。如前引正理釋。",
    "T41n1822_010:0612b10": "此明段食資現亦資當也。論。亦見思",
    "T41n1822_010:0612b11": "食至望絕便死。已下明思食正牽當有亦兼",
    "T41n1822_010:0612b12": "資現。已下引兩事證。如文可解。論",
    "T41n1822_010:0612b13": "集異門足至卵即敗亡。引集異門證其思",
    "T41n1822_010:0612b14": "食於現有資。論。此不應然至忘則命",
    "T41n1822_010:0612b15": "終。此是論主正本文也。今詳。此文若證思",
    "T41n1822_010:0612b16": "食義則不應。若各別論不思議力用義即",
    "T41n1822_010:0612b17": "無違。論。起念母思在於觸位。述起思",
    "T41n1822_010:0612b18": "時。謂十二支觸支時也。論。諸有漏法至",
    "T41n1822_010:0612b19": "說食唯四。問廢立所以。論。雖爾就勝",
    "T41n1822_010:0612b20": "至能起當有。此略答也。段食．觸食能益現",
    "T41n1822_010:0612b21": "勝。思．識二食引當勝故。故唯說四。論。",
    "T41n1822_010:0612b22": "言所依者至業為勝。釋前二食也。",
    "T41n1822_010:0612b23": "論。言當有者至最為勝故。釋後二食也。",
    "T41n1822_010:0612b24": "論。故雖有漏至唯說四食。總結上也。",
    "T41n1822_010:0612b25": "論。前二如養母至生未生故。舉喻顯也。",
    "T41n1822_010:0612b26": "論。諸所有段皆是食耶。問。能資身者有食",
    "T41n1822_010:0612b27": "用。無能資身無食用故不名食也。",
    "T41n1822_010:0612b28": "論。有段非食至皆有四句。此答。唯其段食。",
    "T41n1822_010:0612b29": "餘三亦有四句。可知。論。頗有觸等至",
    "T41n1822_010:0612c01": "無漏觸等。此明資益而非食。前說有食而",
    "T41n1822_010:0612c02": "非益也。且就不益不名為食。理實不益亦",
    "T41n1822_010:0612c03": "是食攝。論。諸有食已至資根及大。此明",
    "T41n1822_010:0612c04": "有損亦名食也。但於二時隨有一益即",
    "T41n1822_010:0612c05": "名為食。論何趣何生至皆具四食。明",
    "T41n1822_010:0612c06": "四生．五趣皆具四食。論。如何地獄有",
    "T41n1822_010:0612c07": "段食耶。問。論。鐵丸洋銅豈非段食。答",
    "T41n1822_010:0612c08": "也。論。若能為害至識食亦爾。難也。就",
    "T41n1822_010:0612c09": "中有二。一違前四句。二違品類足。此二皆",
    "T41n1822_010:0612c10": "說為緣資益方名食故。如何乃言洋銅．鐵",
    "T41n1822_010:0612c11": "丸亦是食耶。論。彼說且依至皆有四食。",
    "T41n1822_010:0612c12": "答也。前四句中及品類足且說資身。毘婆",
    "T41n1822_010:0612c13": "沙說據得食相。由斯故說鐵丸．洋銅",
    "T41n1822_010:0612c14": "得食相故亦名為食。孤獨地獄亦有",
    "T41n1822_010:0612c15": "唯益無損段食。如人中食。故說五趣皆具",
    "T41n1822_010:0612c16": "四食　准此論文八地獄中無益身食。",
    "T41n1822_010:0612c17": "論。世尊所說至林中異生。因明四食問",
    "T41n1822_010:0612c18": "施食得果不同人也。論有作是釋至諸有",
    "T41n1822_010:0612c19": "腹者。述異釋也　論彼釋非理至挍量",
    "T41n1822_010:0612c20": "難勝。論主破　就中有二。一違文故。謂",
    "T41n1822_010:0612c21": "經說施贍部林中一異生故。今言所有一切",
    "T41n1822_010:0612c22": "住贍部洲非是一故。二一切贍部異生理",
    "T41n1822_010:0612c23": "勝一百外道仙。何足為奇挍量歎勝。",
    "T41n1822_010:0612c24": "論。有言彼是近佛菩薩。述第二異釋。",
    "T41n1822_010:0612c25": "論。理亦不然至阿羅漢故。論主破也。施近佛",
    "T41n1822_010:0612c26": "地菩薩得福勝施俱胝阿羅漢。如何此中",
    "T41n1822_010:0612c27": "對外道仙挍量勝劣也。論。毘婆沙",
    "T41n1822_010:0612c28": "者至順決釋分。此述婆沙一百三十評家釋",
    "T41n1822_010:0612c29": "也。論。此名與義至自所分別。論主破。",
    "T41n1822_010:0613a01": "得順決擇分名贍部異生無所憑據。既無",
    "T41n1822_010:0613a02": "文證即是婆沙自所分別。婆沙一百三十引",
    "T41n1822_010:0613a03": "經與此有少異引經雖別大意皆同。然釋",
    "T41n1822_010:0613a04": "贍部洲異生有異。論。後身菩薩至此說",
    "T41n1822_010:0613a05": "應理。論主自評取此釋。與第二釋近佛菩",
    "T41n1822_010:0613a06": "薩有何別者。近佛菩薩非決定在贍部洲",
    "T41n1822_010:0613a07": "中。後身菩薩決定即在贍部洲中。然前有",
    "T41n1822_010:0613a08": "難。彼獲施福勝施俱胝阿羅漢故。",
    "T41n1822_010:0613a09": "論。爾時菩薩至且言勝百。通前難也。",
    "T41n1822_010:0613a10": "論。理必應然至對預流向。重審定也。所以",
    "T41n1822_010:0613a11": "得知理決定爾。以彼經中先將外仙對彼",
    "T41n1822_010:0613a12": "異生挍量勝劣。後重將彼離欲外仙。對預",
    "T41n1822_010:0613a13": "流向挍量勝劣。故知異生勝預流向失挍",
    "T41n1822_010:0613a14": "量法。先多後少故。若謂異生是順決擇分",
    "T41n1822_010:0613a15": "等者。即應將彼異生對預流向。挍量勝",
    "T41n1822_010:0613a16": "劣云施異生劣預流也。",
    "T41n1822_010:0613a17": "論。已說有情至有死生等。自此已下兩行半",
    "T41n1822_010:0613a18": "頌。大文第三明死生受識等。正理論云。今",
    "T41n1822_010:0613a19": "應思擇。於前所說中等四有。死．生二有唯",
    "T41n1822_010:0613a20": "一剎那。於此時中何識現起。此識復與何受",
    "T41n1822_010:0613a21": "相應。定心．無心得死生不。住何性識得",
    "T41n1822_010:0613a22": "入涅槃。於命終時識何處滅。斷末摩者其",
    "T41n1822_010:0613a23": "體是何　此論略故舉前二問等後問也。",
    "T41n1822_010:0613a24": "論曰至初結中有。答第一問。舉其六",
    "T41n1822_010:0613a25": "位唯有意識以釋死．生唯意識也。所說生",
    "T41n1822_010:0613a26": "言應知亦攝初結中有。此位亦唯是意識",
    "T41n1822_010:0613a27": "等。故與生有同亦名生　中有初心亦名",
    "T41n1822_010:0613a28": "中有不名生有。既是中有。憑何文證亦",
    "T41n1822_010:0613a29": "得名生　正理論云。本論亦有以生聲說",
    "T41n1822_010:0613b01": "結中有位。有欲界繫見．修所斷二部諸結",
    "T41n1822_010:0613b02": "一時獲者。謂上界沒欲界生時。此等生言",
    "T41n1822_010:0613b03": "說中有始　由此頌說生言兼攝中有。",
    "T41n1822_010:0613b04": "論。死生唯許至不順死生。答第二問。正理",
    "T41n1822_010:0613b05": "論云。以死．生時必昧劣故。由此故說下",
    "T41n1822_010:0613b06": "三靜慮唯近分心有死生理。以根本地無",
    "T41n1822_010:0613b07": "捨受故。論。又此二時至必非無心。略",
    "T41n1822_010:0613b08": "答第三．第四問也。謂死．生位非是在定亦",
    "T41n1822_010:0613b09": "非無心。論。非在定心至能攝益故。別",
    "T41n1822_010:0613b10": "以三因證在定心無死．生也　地界別者。",
    "T41n1822_010:0613b11": "謂身在欲界等入上界．地定等。不可異地",
    "T41n1822_010:0613b12": "心而命終受生。縱令界．地同者定是加行起",
    "T41n1822_010:0613b13": "故。亦不可說命終等也。又定亦是能攝益",
    "T41n1822_010:0613b14": "故。正理論云。而非在定心有死．生理。非",
    "T41n1822_010:0613b15": "界．地別有死．生故。設界．地同極明利故。由",
    "T41n1822_010:0613b16": "勝加行所引發故。又在定心能攝益故。必",
    "T41n1822_010:0613b17": "由損害方得命終。諸在定心非染污故。",
    "T41n1822_010:0613b18": "必由染污方得受生。異地染心亦攝益故。",
    "T41n1822_010:0613b19": "加行起故無命終理。異地染心必勝地攝。",
    "T41n1822_010:0613b20": "何容樂往劣地受生。故彼亦無能受生",
    "T41n1822_010:0613b21": "理。一切異地淨無記心。加行起故無命終理。",
    "T41n1822_010:0613b22": "非染污故無受生理。論。亦非無心至",
    "T41n1822_010:0613b23": "無受生故。別明無心無死．生也。正理論",
    "T41n1822_010:0613b24": "云。又非無心有命終義。理相違故。死有二",
    "T41n1822_010:0613b25": "種。或他所害。或任運終。無心位中他不能",
    "T41n1822_010:0613b26": "害。有殊勝法住持身故。處無心位不任運",
    "T41n1822_010:0613b27": "終。入心定能引出心故。謂入心作等無間",
    "T41n1822_010:0613b28": "緣。取依此身心等果法。必無有別法能礙",
    "T41n1822_010:0613b29": "令不生。若所依身將欲變壞。必定還起屬",
    "T41n1822_010:0613c01": "此身心方得命終。更無餘理。又有契經。證",
    "T41n1822_010:0613c02": "無心不命終。故契經說。無想有情由想起",
    "T41n1822_010:0613c03": "已從彼處沒。非無心位可得受生云云多釋。",
    "T41n1822_010:0613c04": "論。雖說死有至而無異熟。唯無記涅槃。",
    "T41n1822_010:0613c05": "答第五問也。論何故唯無記得入涅",
    "T41n1822_010:0613c06": "槃。問所以。論。無記勢力微順心斷故。",
    "T41n1822_010:0613c07": "答所以也。正理論云。劣善何故不入涅槃。",
    "T41n1822_010:0613c08": "以彼善心有異熟故。諸阿羅漢厭背未來",
    "T41n1822_010:0613c09": "諸異熟果入涅槃故。若爾住異熟應不",
    "T41n1822_010:0613c10": "入涅槃。不爾。已簡言厭背未來故。何不",
    "T41n1822_010:0613c11": "厭背現在異熟。知依現異熟永斷諸有",
    "T41n1822_010:0613c12": "故。依現異熟證無學果。知彼有恩不深厭",
    "T41n1822_010:0613c13": "患。諸阿羅漢深厭當生。故命終時避彼因",
    "T41n1822_010:0613c14": "善。唯二無記勢力劣故。順於昧劣相續斷",
    "T41n1822_010:0613c15": "心。故入涅槃唯二無記。論。於命終位",
    "T41n1822_010:0613c16": "至識最後滅。答第六問。寄問起也。論。",
    "T41n1822_010:0613c17": "頓命終者至亦心處滅。答也。阿羅漢人無",
    "T41n1822_010:0613c18": "所往後有故於心處滅。論。有餘師說",
    "T41n1822_010:0613c19": "彼滅在頂。述異師說。此師意說。涅槃最勝",
    "T41n1822_010:0613c20": "故於頂滅。論。正命終時至一處都盡。",
    "T41n1822_010:0613c21": "釋上識滅處也。識無方所不可辨處。隨",
    "T41n1822_010:0613c22": "身根滅處言識滅處也。論。有漸命終",
    "T41n1822_010:0613c23": "者至是謂末摩。答第七問。即以身中有異",
    "T41n1822_010:0613c24": "支節名為末摩。無異物也。正理論云。謂於",
    "T41n1822_010:0613c25": "身中有別處所。風．熱．淡盛所逼切時。極苦",
    "T41n1822_010:0613c26": "受生即便致死。得末摩稱。論。若水火",
    "T41n1822_010:0613c27": "風至故得斷名。釋斷名也。風．水．火等能觸",
    "T41n1822_010:0613c28": "便命斷名斷末摩。非謂如斬薪等分",
    "T41n1822_010:0613c29": "為二分名之為斷。正理論云。好發語言",
    "T41n1822_010:0614a01": "譏刺於彼隨實．不實傷切人心。由此當",
    "T41n1822_010:0614a02": "招斷末摩苦。論。地界何緣至隨所應",
    "T41n1822_010:0614a03": "起。釋地不能為斷末摩所以。論。",
    "T41n1822_010:0614a04": "有說此似外器三災。述意說也。論。此斷",
    "T41n1822_010:0614a05": "末摩天中非有。明斷末摩有．無處也。",
    "T41n1822_010:0614a06": "論。然諸天子至非定當死。此明天中小衰相",
    "T41n1822_010:0614a07": "也。論。復有五種至必定當死。此明天中",
    "T41n1822_010:0614a08": "有大衰相。正理論云。此五相現決定命終。設",
    "T41n1822_010:0614a09": "遇強緣亦不轉故。非此五相諸天皆有。亦",
    "T41n1822_010:0614a10": "非此五一一皆具。總集而說故言有五。如",
    "T41n1822_010:0614a11": "何得知非一切有。由教．理故。教謂經言。",
    "T41n1822_010:0614a12": "三十三天有時集坐善法堂上。共受法樂中",
    "T41n1822_010:0614a13": "有天子福壽俱終。即天眾中不起于坐俄然",
    "T41n1822_010:0614a14": "殞沒都不覺知。經說諸天五衰相現經五晝",
    "T41n1822_010:0614a15": "夜然後命終。寧不覺知不起于坐。理謂衰",
    "T41n1822_010:0614a16": "相皆是不善圓滿業果。非一切天皆同集",
    "T41n1822_010:0614a17": "此不善業故。",
    "T41n1822_010:0614a18": "論。世尊於此至何謂三聚。自此已下大文第",
    "T41n1822_010:0614a19": "四明三聚眾生也。論曰至三不定性聚。",
    "T41n1822_010:0614a20": "列三聚名也。論。何名正性。問。論。",
    "T41n1822_010:0614a21": "謂契經言至是名正性。答正性也。此無餘斷",
    "T41n1822_010:0614a22": "即是有餘．無餘涅槃。即此涅槃名為正性。",
    "T41n1822_010:0614a23": "正理論云。何故唯斷說名正性。謂此永盡邪",
    "T41n1822_010:0614a24": "偽法故。又體是善常。智者定愛。故世尊亦",
    "T41n1822_010:0614a25": "說聖道名正性。經說趣入正性離生故。",
    "T41n1822_010:0614a26": "論。定者謂聖至故名正定。釋正定也。此",
    "T41n1822_010:0614a27": "謂得無漏斷得不越七生得涅槃故。",
    "T41n1822_010:0614a28": "論。諸已獲得至何非正定。問也。若以定得",
    "T41n1822_010:0614a29": "涅槃名正定者。得順解脫分善定得涅槃。",
    "T41n1822_010:0614b01": "何不從此名為正定唯取聖人。論。彼",
    "T41n1822_010:0614b02": "後或隨至不名正定。答也。此有四釋。一或後",
    "T41n1822_010:0614b03": "時墮邪定故。二得涅槃時未定故。三非",
    "T41n1822_010:0614b04": "如預流．極七返有等。四彼未能捨邪性故。",
    "T41n1822_010:0614b05": "論。何名邪性。問也。論。謂諸地獄至",
    "T41n1822_010:0614b06": "是名邪性。答也。謂三惡趣名為邪性。正理論",
    "T41n1822_010:0614b07": "云。何名邪性。謂有三種。一趣邪性。二業邪",
    "T41n1822_010:0614b08": "性。三見邪性。即是惡趣．五無間業．五不正見",
    "T41n1822_010:0614b09": "如次為體。論。定謂無間至故名邪定。",
    "T41n1822_010:0614b10": "釋邪性也。即是定墮地獄故名邪定。",
    "T41n1822_010:0614b11": "論。正邪定餘至可成二故。此釋第三不定",
    "T41n1822_010:0614b12": "聚也。非定屬一得不定名。住增上忍．及",
    "T41n1822_010:0614b13": "第一時時少不說。及未捨見邪性故。",
    "T41n1822_010:0614b14": "俱舍論疏卷第十",
    "T41n1822_010:0614b15": "霜月七日夜半點了",
    "T41n1822_010:0614b16": "闇眼彌疲燈下。",
    "T41n1822_010:0614b17": "覺樹記",
    "T41n1822_010:0614b18": "以興福寺慈恩院本一交了乘忍法師"
}