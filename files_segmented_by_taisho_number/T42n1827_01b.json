{
    "T42n1827_01b:0240a02": "folio_1b 百論疏卷上之餘",
    "T42n1827_01b:0240a04": "釋吉藏撰",
    "T42n1827_01b:0240a05": "問罪福有幾種。答汎論罪福凡有六種。一者",
    "T42n1827_01b:0240a06": "外道內有邪見故外殺生祀天。蓋是以罪為",
    "T42n1827_01b:0240a07": "福判入罪門。若不殺布施十善之法稱之為",
    "T42n1827_01b:0240a08": "福。二者凡夫為三有修善名之為罪。二乘所",
    "T42n1827_01b:0240a09": "行出離三界謂之為福。三者二乘所行目之",
    "T42n1827_01b:0240a10": "為罪。菩薩所行稱之為福。故涅槃云。求二乘",
    "T42n1827_01b:0240a11": "者名為不善。求大乘者名之為善。四者大乘",
    "T42n1827_01b:0240a12": "之中行有所得名之為罪。無所得者目之為",
    "T42n1827_01b:0240a13": "福。五者得無得二稱之為罪。了達不二名之",
    "T42n1827_01b:0240a14": "為福。六者二與不二生心動念。一豪依著悉",
    "T42n1827_01b:0240a15": "是乖道。故名之為罪。若非二不二無所依著。",
    "T42n1827_01b:0240a16": "則是符理。稱之為福。問此六階罪福悉捨不",
    "T42n1827_01b:0240a17": "耶。答一往前之五階就罪中自開福罪。是故",
    "T42n1827_01b:0240a18": "捨之。後之一義既符會正道。不明捨也。又此",
    "T42n1827_01b:0240a19": "之六義猶涉名言緣觀未寂。故宜並須捨。問",
    "T42n1827_01b:0240a20": "竺道生云。善不受報一向鍾佛。成實師云。一",
    "T42n1827_01b:0240a21": "念之善有於二義。一者報因感人天之果。二",
    "T42n1827_01b:0240a22": "者習因相生得佛。今云捨福為同此二義。為",
    "T42n1827_01b:0240a23": "異彼兩師。答今所明者有二種善。一有所得",
    "T42n1827_01b:0240a24": "二無所得。此之二善具有受報不受報義。若",
    "T42n1827_01b:0240a25": "有所得善不動不出。但受有所得報不受無",
    "T42n1827_01b:0240a26": "所得報。無所得善能動能出。不受有所得報",
    "T42n1827_01b:0240a27": "而受無所得報也。問若有所得之善不受無",
    "T42n1827_01b:0240a28": "得報者。何得法華明一念善根皆成佛道。答",
    "T42n1827_01b:0240a29": "有得之善是無得初門。因人天善根值佛菩",
    "T42n1827_01b:0240b01": "薩。破有得心習無得觀。方乃成佛。非起有得",
    "T42n1827_01b:0240b02": "之善而成佛也。問實有三性。何故但捨罪福。",
    "T42n1827_01b:0240b03": "答罪福是業能感生死。宜應捨之。無記不爾",
    "T42n1827_01b:0240b04": "故不須捨。又如大眾部等明唯有善惡無有",
    "T42n1827_01b:0240b05": "無記。故但明捨罪福也。簡捨破第六。論雖十",
    "T42n1827_01b:0240b06": "品立名有二。初品云捨。九品名破。通而言之。",
    "T42n1827_01b:0240b07": "即破為捨即捨名破。故後文云。如是捨我名",
    "T42n1827_01b:0240b08": "得解脫。故知破猶捨矣。而立捨破二名者。罪",
    "T42n1827_01b:0240b09": "福報應理不可差故不得云破。但起惡報感",
    "T42n1827_01b:0240b10": "三塗。著福不免生死。以明其過是故稱捨。外",
    "T42n1827_01b:0240b11": "道橫計常遍之神一異等法二諦不攝。但無",
    "T42n1827_01b:0240b12": "而謂有。宜須洗之。故後章名破。又斯論雖有",
    "T42n1827_01b:0240b13": "十品。破邪顯正為其大宗。捨罪福品申如來",
    "T42n1827_01b:0240b14": "漸捨之教。謂顯正也。自破神已下破諸外道",
    "T42n1827_01b:0240b15": "橫存人法。即破邪也。義宗唯二故立名但兩。",
    "T42n1827_01b:0240b16": "問若爾則前章不破邪。後段不顯正。答初門",
    "T42n1827_01b:0240b17": "顯正正顯則邪破。後門破邪邪破便正顯。但",
    "T42n1827_01b:0240b18": "義有傍正故開破顯二章。又初門申正破邪。",
    "T42n1827_01b:0240b19": "謂對緣假。後就邪。即就緣假。又初門中假正",
    "T42n1827_01b:0240b20": "破邪名為對緣。後門借邪破邪亦是對緣。故",
    "T42n1827_01b:0240b21": "百論多用對緣。中論多用就緣也。此論二卷",
    "T42n1827_01b:0240b22": "文有十品。古舊但明百偈蟬聯十章鉤鎖偈",
    "T42n1827_01b:0240b23": "偈顯道章章破邪。故不別科文。斯實妙得論",
    "T42n1827_01b:0240b24": "意深見聖心也。但天親釋破空品大明此論",
    "T42n1827_01b:0240b25": "凡有三門。初捨罪福。中則破神。後洗一切法。",
    "T42n1827_01b:0240b26": "所以分此三者。初示始學之方明生道次第",
    "T42n1827_01b:0240b27": "故前捨罪福。但神為眾累之主故次破之。法",
    "T42n1827_01b:0240b28": "為障道之根故後方洗也。既是聖者自開。宜",
    "T42n1827_01b:0240b29": "應頂受。但此三唯撮提婆之中心。猶未領一",
    "T42n1827_01b:0240c01": "部之始末。故今更裁之分為三段。初頂禮佛",
    "T42n1827_01b:0240c02": "足終竟是皆邪見。將欲顯正破邪故敬讚三",
    "T42n1827_01b:0240c03": "寶請威靈加護。發起論端為緣起分。二從外",
    "T42n1827_01b:0240c04": "白佛說何等善法竟破空品來。與外道交言",
    "T42n1827_01b:0240c05": "論義。顯正破邪明於論體。三從外曰若如是",
    "T42n1827_01b:0240c06": "破有何等利。明論義既竟外道理屈辭窮迴",
    "T42n1827_01b:0240c07": "邪入正請求利益為論餘勢。三文各二。初文",
    "T42n1827_01b:0240c08": "二者。一敬讚三寶請威靈加護發起論端。二",
    "T42n1827_01b:0240c09": "與外道交言諍三寶真偽。次文二者。初捨罪",
    "T42n1827_01b:0240c10": "福序如來漸捨教門辨於顯正。破神品已去",
    "T42n1827_01b:0240c11": "洗外道人法明乎破邪。後文二者。初明利益。",
    "T42n1827_01b:0240c12": "次辨益相。釋歸敬開五門。一明歸敬意。二",
    "T42n1827_01b:0240c13": "明歸敬不同。三辨歸敬時節。四明論所歸",
    "T42n1827_01b:0240c14": "敬。五明歸敬次第。一明歸敬意。問論初何故",
    "T42n1827_01b:0240c15": "歸敬三寶。答凡有十義。一者欲簡經論不同。",
    "T42n1827_01b:0240c16": "佛所說經初明六事。弟子作論首敬三寶。二",
    "T42n1827_01b:0240c17": "者今欲如實破邪如實顯正。欲請威靈加護。",
    "T42n1827_01b:0240c18": "故敬三寶。三者推功有在。顯無自樹之失。四",
    "T42n1827_01b:0240c19": "者初明三寶欲發起後代令於論生信。五者",
    "T42n1827_01b:0240c20": "為欲翻邪令識歸宗有地。六者顯示三寶最",
    "T42n1827_01b:0240c21": "為吉祥。初標吉祥即吉祥論矣。七者為欲發",
    "T42n1827_01b:0240c22": "起論端破邪顯正。八者欲代外阿漚在初故",
    "T42n1827_01b:0240c23": "以三寶居首。九者為欲益物。如雜心云開示",
    "T42n1827_01b:0240c24": "眾生佛法僧念故敬三寶。十為報恩。由三寶",
    "T42n1827_01b:0240c25": "得解。今造論申明即報恩也。二明眾論歸敬",
    "T42n1827_01b:0240c26": "廣略有五。一者廣說凡明五事。一者敬佛。二",
    "T42n1827_01b:0240c27": "者敬法。三者敬僧。四者敬說經之主。如智度",
    "T42n1827_01b:0240c28": "論初讚三寶。次別敬經主之人。五造論意。二",
    "T42n1827_01b:0240c29": "者有四。初敬三寶。次明造論意。三者但敬三",
    "T42n1827_01b:0241a01": "寶。即如此論。四者敬二。如地論但敬人法。人",
    "T42n1827_01b:0241a02": "法者敬三寶不盡。作人法名則總談一切。五",
    "T42n1827_01b:0241a03": "者唯敬於佛。如地持論也。此論但敬三寶者。",
    "T42n1827_01b:0241a04": "為欲翻邪令識歸依之地亦遍請加護。既非",
    "T42n1827_01b:0241a05": "釋經故不別敬經主。既是當時往復亦無造",
    "T42n1827_01b:0241a06": "論之意。三明歸敬時節。問提婆何時有此歸",
    "T42n1827_01b:0241a07": "敬耶。答提婆初在王廷擊於論鼓。八方論士",
    "T42n1827_01b:0241a08": "一時雲集。故先登高座立於三寶。謂一切諸",
    "T42n1827_01b:0241a09": "聖中佛聖最第一。一切諸法中佛法最第一。",
    "T42n1827_01b:0241a10": "一切諸眾中佛僧最第一。若能屈我此言斬",
    "T42n1827_01b:0241a11": "首相謝。破邪已後還於閑林撰以為論。方有",
    "T42n1827_01b:0241a12": "此歸敬也。四明所歸敬。問此論為敬一體三",
    "T42n1827_01b:0241a13": "寶為敬別體耶。答為此一問故提婆出興。所",
    "T42n1827_01b:0241a14": "以然者。僧佉計一。衛世師執異。既稱外道。",
    "T42n1827_01b:0241a15": "今存一異。寧是內人。故不應問也。問外道計",
    "T42n1827_01b:0241a16": "邪一異。三寶為正一異。豈可同口而言並皆",
    "T42n1827_01b:0241a17": "破斥耶。答雖稱邪正不同而同是一異。一異",
    "T42n1827_01b:0241a18": "同故則同是邪。所以同破。問若三寶一異並",
    "T42n1827_01b:0241a19": "皆破者。眾生何所依歸。答必謂有人能歸有",
    "T42n1827_01b:0241a20": "三寶所歸名為有見。乃是歸有非歸佛也。謂",
    "T42n1827_01b:0241a21": "有三可歸即是三見。所以經云。佛見法見及",
    "T42n1827_01b:0241a22": "以僧見乃至我人眾生斷常等。見皆可一類",
    "T42n1827_01b:0241a23": "也。問若爾應無能歸所歸。答若言無三可歸。",
    "T42n1827_01b:0241a24": "則是歸無。復是無見。亦有亦無非有非無非",
    "T42n1827_01b:0241a25": "三不三皆是諸見。非歸三也。所以然者。歸三",
    "T42n1827_01b:0241a26": "本令息見。今遂於歸生見。豈是歸耶。問若爾",
    "T42n1827_01b:0241a27": "今云何歸三寶耶。答此論言而無當破而不",
    "T42n1827_01b:0241a28": "執。若能蕭焉無寄。事不失真。即是識三。名歸",
    "T42n1827_01b:0241a29": "三矣。問若三寶非一異者。昔何故說三今說",
    "T42n1827_01b:0241b01": "一耶。答無名相中為眾生故說於一異。昔為",
    "T42n1827_01b:0241b02": "破外道邪三故說三異。今為破內學三異故",
    "T42n1827_01b:0241b03": "明不異。欲令內異不異悟非異非不異無言",
    "T42n1827_01b:0241b04": "之道耳。問今說一佛指何為一耶。答大意而",
    "T42n1827_01b:0241b05": "言。道既無二三寶體寧異耶。今正因一道清",
    "T42n1827_01b:0241b06": "淨故名為一。但此一道隨處目之。若依涅槃",
    "T42n1827_01b:0241b07": "義。則三寶皆以涅槃為體。是以經云。菩薩思",
    "T42n1827_01b:0241b08": "惟。云何三事與我一體。佛自釋言。我說三事",
    "T42n1827_01b:0241b09": "即涅槃故名一體。若依佛性義。則三寶皆以",
    "T42n1827_01b:0241b10": "佛性為體。所以經云。如是三歸性即是我之",
    "T42n1827_01b:0241b11": "性。若就真諦明三寶。三寶今同用真諦為體。",
    "T42n1827_01b:0241b12": "是以經云。若能觀三寶常住同真諦。若就常",
    "T42n1827_01b:0241b13": "義明三寶。同用常為體。是故經云。我亦不",
    "T42n1827_01b:0241b14": "說佛法眾僧無有差別。唯說常住無差別耳。",
    "T42n1827_01b:0241b15": "若依淨名入不二法門明三寶。皆無為相與",
    "T42n1827_01b:0241b16": "虛空等。即以無為為體。此皆隨義說之無相",
    "T42n1827_01b:0241b17": "違背。問經云名一義異名異義異。何者是一",
    "T42n1827_01b:0241b18": "體異體耶。答同一常名而有三義。謂一體三",
    "T42n1827_01b:0241b19": "寶也。名義俱異此是異體三寶也。問已知一",
    "T42n1827_01b:0241b20": "異俱是假名。今論何所歸耶。答考而言之。實",
    "T42n1827_01b:0241b21": "不歸於一異。據方便用。一異雙歸。欲申正三",
    "T42n1827_01b:0241b22": "破彼邪三。故歸於異三。今因異三悟於無異。",
    "T42n1827_01b:0241b23": "故歸不異三。問雙歸一體異體。應雙是大小",
    "T42n1827_01b:0241b24": "乘論。答今正以雙含一異乃是大乘。又雖明",
    "T42n1827_01b:0241b25": "大小意。正明大故是大乘。又一體為實異體",
    "T42n1827_01b:0241b26": "為權。如法華是大乘經。具有權實。今是大乘",
    "T42n1827_01b:0241b27": "論。亦具有權實。問佛昔破外道邪三。既是異",
    "T42n1827_01b:0241b28": "體。提婆亦破外道邪三申於正三。寧一體耶。",
    "T42n1827_01b:0241b29": "答佛昔依小乘破故辨小三。今依大破故辨",
    "T42n1827_01b:0241c01": "大三。又若言同破外道邪三同明異體三者。",
    "T42n1827_01b:0241c02": "涅槃經亦破外道。可明異體三耶。三寶義中",
    "T42n1827_01b:0241c03": "自當委說。問異體三有幾種。答略明有二。一",
    "T42n1827_01b:0241c04": "翻邪三明於正三。二治病三。一切眾生皆是",
    "T42n1827_01b:0241c05": "病人。佛為良醫法為妙藥僧看病人。故眾生",
    "T42n1827_01b:0241c06": "病愈。五釋三寶次第者。就歸三寶即為三別。",
    "T42n1827_01b:0241c07": "但三寶次第有三。一修行次第。前法次僧後",
    "T42n1827_01b:0241c08": "佛。以前有所行之法。次修行未滿為僧。行滿",
    "T42n1827_01b:0241c09": "具足名佛。二應迹次第。前僧次佛後法。初厭",
    "T42n1827_01b:0241c10": "世出家名僧。行行已滿成佛。得佛竟方轉法",
    "T42n1827_01b:0241c11": "輪故有法。三化儀次第。前明成佛次明說法",
    "T42n1827_01b:0241c12": "後方有僧。今依化儀次第故敬讚三寶。就敬",
    "T42n1827_01b:0241c13": "佛之中為二。一總標能禮之儀容所禮之尊",
    "T42n1827_01b:0241c14": "貴。二別歎佛德釋成敬讚。頂禮者此標能禮",
    "T42n1827_01b:0241c15": "之儀容也。禮有三種。一者下禮。所謂揖也。二",
    "T42n1827_01b:0241c16": "者中禮。四支著地頂不戴足。三者上禮。一身",
    "T42n1827_01b:0241c17": "之中頭尊足卑。今以己之尊禮彼之卑。蓋是",
    "T42n1827_01b:0241c18": "敬情之至。故是上禮。又有三禮。一形禮而心",
    "T42n1827_01b:0241c19": "不禮。如調達禮佛。外形雖禮內欲毀傷。二心",
    "T42n1827_01b:0241c20": "禮而形不禮。如善吉端坐觀佛法身佛歎名",
    "T42n1827_01b:0241c21": "真禮佛。三形心俱禮。即是提婆形有府仰名",
    "T42n1827_01b:0241c22": "為形禮。達尊卑不二即心禮也。問今云何禮",
    "T42n1827_01b:0241c23": "佛。答雖有府仰而實無屈申。即生四智稱順",
    "T42n1827_01b:0241c24": "佛心。如雖有府仰而實無屈申即如來智。雖",
    "T42n1827_01b:0241c25": "無屈申而有府仰即佛智。任運現前為自然",
    "T42n1827_01b:0241c26": "智。不從師得為無師智。作此禮者非唯是禮",
    "T42n1827_01b:0241c27": "佛。亦即是佛。以四智名佛。既生四智。寧非佛",
    "T42n1827_01b:0241c28": "耶。禮佛既爾。六根運用皆然。則恒入佛知見",
    "T42n1827_01b:0241c29": "是三世佛之本意也。佛哀世尊者。此標所禮",
    "T42n1827_01b:0242a01": "之尊號。所以標此三號凡有三種。一略說。謂",
    "T42n1827_01b:0242a02": "如來應供正遍知。多依梵語呼之。二處中說。",
    "T42n1827_01b:0242a03": "即是十號。多以此土之名也。三無量號。如智",
    "T42n1827_01b:0242a04": "度論明十號外復有諸號。謂度彼岸等。亦如",
    "T42n1827_01b:0242a05": "華嚴名號品說。今此中但標三號者凡有二",
    "T42n1827_01b:0242a06": "義。一者攝德略周。佛名為覺。所謂智慧。哀",
    "T42n1827_01b:0242a07": "是慈悲。謂功德也。福慧既具故為物所尊。略",
    "T42n1827_01b:0242a08": "舉此三則德號修攝。二者標佛。此則攝十號。",
    "T42n1827_01b:0242a09": "哀與世尊則十號外無量號也。故智度論列",
    "T42n1827_01b:0242a10": "於十號始自如來終竟於佛。故知舉佛則攝",
    "T42n1827_01b:0242a11": "十號。哀與世尊則十號外無量號也。問何故",
    "T42n1827_01b:0242a12": "舉佛攝十號耶。答一欲舉終攝始。二佛號無",
    "T42n1827_01b:0242a13": "三寶之初。餘號不爾。三佛為智慧。哀為功德。",
    "T42n1827_01b:0242a14": "欲下對大哀稱歎福慧俱備。問何故偏以哀",
    "T42n1827_01b:0242a15": "為福對上慧耶。答佛是波若。哀為大悲。波若",
    "T42n1827_01b:0242a16": "不著有。以超凡故。大悲不染空。以越聖故。為",
    "T42n1827_01b:0242a17": "六道之父三聖之尊。是以偏舉也。又今欲破",
    "T42n1827_01b:0242a18": "邪顯正。請如來大悲哀愍威靈加護。三者八",
    "T42n1827_01b:0242a19": "百年時諸外道等沒邪見海甚可哀傷。亦願",
    "T42n1827_01b:0242a20": "加護使迴邪入正也。於無量劫下第二稱歎",
    "T42n1827_01b:0242a21": "佛德釋上三號。今就此文八義釋之。第一直",
    "T42n1827_01b:0242a22": "歎佛德。初句歎大悲外被。次句美結習內除。",
    "T42n1827_01b:0242a23": "以具內外二德故天龍咸敬。二者初句歎功",
    "T42n1827_01b:0242a24": "德業。次結習內除歎智慧業。以福慧既圓為",
    "T42n1827_01b:0242a25": "世所尊故天龍咸敬。三者一一句中皆歎因",
    "T42n1827_01b:0242a26": "果。上辨大哀歎果地功德。於無量劫能拔物",
    "T42n1827_01b:0242a27": "苦歎因中功德也。煩惱已盡歎因中智斷。習",
    "T42n1827_01b:0242a28": "亦除歎果地智斷。以功德智慧因果既圓為",
    "T42n1827_01b:0242a29": "物所尊故天龍咸敬。四者歎佛三德釋上三",
    "T42n1827_01b:0242b01": "號。於無量劫能拔物苦者釋上哀號。結習已",
    "T42n1827_01b:0242b02": "除釋上佛號。天龍咸敬釋世尊號。五者為異",
    "T42n1827_01b:0242b03": "外道。外道不能荷物苦故無有大哀。具有結",
    "T42n1827_01b:0242b04": "習不得稱佛。尚尊於釋梵。豈為釋梵所尊。故",
    "T42n1827_01b:0242b05": "無世尊號。六者能拔物苦異二乘無有慈悲。",
    "T42n1827_01b:0242b06": "結習並除異彼菩薩餘殘煩惱。故智度論云。",
    "T42n1827_01b:0242b07": "為菩薩時斷煩惱。得佛時除習氣。故知明習",
    "T42n1827_01b:0242b08": "已除異於菩薩。天龍咸敬異於外道。七者此",
    "T42n1827_01b:0242b09": "文鉤瑣次第相釋。初歎佛大悲能拔物苦者。",
    "T42n1827_01b:0242b10": "眾生所患唯畏於苦。故初歎佛能救之。若自",
    "T42n1827_01b:0242b11": "有患何能拔他。故歎結習內除自無有患能",
    "T42n1827_01b:0242b12": "拔物苦。故以後釋前。內自無患外能濟他。此",
    "T42n1827_01b:0242b13": "可崇重。故明天龍咸敬。八者初拔物苦明能",
    "T42n1827_01b:0242b14": "拔他果患。結習內除自無因累。自無因累即",
    "T42n1827_01b:0242b15": "知無果累。拔他苦果即斷物苦因。自他因果",
    "T42n1827_01b:0242b16": "患累都亡甚可尊重。故天龍咸敬。亦禮無上",
    "T42n1827_01b:0242b17": "下第二敬法寶亦開為二。初標能禮之儀容",
    "T42n1827_01b:0242b18": "所禮之尊法。次兩句歎釋法寶。亦禮者禮佛",
    "T42n1827_01b:0242b19": "於前。今次敬法故云亦禮也。然敬三寶凡有",
    "T42n1827_01b:0242b20": "三種。一者敬而不歎。二歎而不敬。三亦敬亦",
    "T42n1827_01b:0242b21": "歎。即是提婆也。無上照世法者出所禮之法",
    "T42n1827_01b:0242b22": "也。言無上者。一切九十六術經書記論既是",
    "T42n1827_01b:0242b23": "邪說稱為有上。佛法正說名為無上。就佛法",
    "T42n1827_01b:0242b24": "內人天是世間教名為有上。三乘出世之法",
    "T42n1827_01b:0242b25": "名為無上。就出世中二乘是方便法名為有",
    "T42n1827_01b:0242b26": "上。大乘之法名為無上。若依攝論明三乘義。",
    "T42n1827_01b:0242b27": "一者小乘。二者大乘。三者一乘。一乘最勝名",
    "T42n1827_01b:0242b28": "為無上。餘之二種稱為有上。一乘之內有因",
    "T42n1827_01b:0242b29": "有果。因行未極名為有上。果德究竟名為無",
    "T42n1827_01b:0242c01": "上。所言照世者。中道實相能生正觀明照世",
    "T42n1827_01b:0242c02": "間故云照世。又照世者。由法寶能示邪正及",
    "T42n1827_01b:0242c03": "以權實故名照世也。前明無上法寶之體。次",
    "T42n1827_01b:0242c04": "云照世。法寶之用。所言法者即此實相體。可",
    "T42n1827_01b:0242c05": "揩摸故名為法。問法寶有幾種。答數論師云",
    "T42n1827_01b:0242c06": "有四種法寶。一境界法。二無為果。三善業。",
    "T42n1827_01b:0242c07": "四文字。智度論五十卷解發趣品云。法有三",
    "T42n1827_01b:0242c08": "種。一者無上法所謂涅槃。二涅槃方便謂八",
    "T42n1827_01b:0242c09": "聖道。三者一切善語謂八萬法藏十二部經",
    "T42n1827_01b:0242c10": "也。能淨瑕穢止戲論者第二歎釋法寶。今以",
    "T42n1827_01b:0242c11": "五番釋之。一者前明無上照世辨法寶之體。",
    "T42n1827_01b:0242c12": "今歎法寶之用。此之體用餘人所無。唯佛能",
    "T42n1827_01b:0242c13": "說。故云諸佛世尊之所說。二者無上照世謂",
    "T42n1827_01b:0242c14": "生善也。今明滅惡。滅惡生善餘人所無。唯佛",
    "T42n1827_01b:0242c15": "能說。故舉人證成。三者照世法謂實相般若。",
    "T42n1827_01b:0242c16": "由實相故能生正觀。故名照世也。能淨瑕穢",
    "T42n1827_01b:0242c17": "者歎觀智波若。正觀既生故能滅戲論。諸佛",
    "T42n1827_01b:0242c18": "所說者歎文字波若。非但波若有三種。法寶",
    "T42n1827_01b:0242c19": "亦唯此三。謂境智教也。四者前標無上照世",
    "T42n1827_01b:0242c20": "二義。此下以二句釋之。能淨瑕穢釋前照世。",
    "T42n1827_01b:0242c21": "諸佛所說釋前無上。以能說之人既是世尊",
    "T42n1827_01b:0242c22": "故所說之法名為無上。五者為譏外道。外道",
    "T42n1827_01b:0242c23": "是邪見之法。不能除物垢。故不能淨於瑕穢。",
    "T42n1827_01b:0242c24": "故不名照世人。非世尊所說不名無上。問淨",
    "T42n1827_01b:0242c25": "瑕穢止戲論此有何異。答宋代道憑法師釋",
    "T42n1827_01b:0242c26": "此論之元首也。瑤公等並探用為疏。其人云。",
    "T42n1827_01b:0242c27": "歎法寶即是論捨罪福品。無上照世此是能",
    "T42n1827_01b:0242c28": "捨。謂無相智也。淨瑕穢謂捨罪也。取相之福",
    "T42n1827_01b:0242c29": "名為戲論。止戲論即捨福也。大品云。淨修十",
    "T42n1827_01b:0243a01": "善業道無諸瑕穢。故知淨瑕穢即捨罪。以此",
    "T42n1827_01b:0243a02": "論初品云。捨名心不著。故知著福即是戲論。",
    "T42n1827_01b:0243a03": "又瑕是瞋。穢即是貪。戲論為癡。歎此法寶能",
    "T42n1827_01b:0243a04": "滅三毒。又淨瑕穢就喻說門歎。重者為穢。輕",
    "T42n1827_01b:0243a05": "者為瑕。止戲論就法說門歎。戲論有二。一者",
    "T42n1827_01b:0243a06": "愛論。二者見論。如中論法品說。并及下第三",
    "T42n1827_01b:0243a07": "次敬僧寶。然歸敬三寶凡有三意。敬佛則標",
    "T42n1827_01b:0243a08": "三號三德為廣也。敬法則二號二德為中也。",
    "T42n1827_01b:0243a09": "敬僧則一號一德為略。可互類也。然頂禮之",
    "T42n1827_01b:0243a10": "言遍敬三寶。但作偈歸歎。令辭章巧妙故敬",
    "T42n1827_01b:0243a11": "佛稱為頂禮。敬法為亦禮。敬僧云并及。八輩",
    "T42n1827_01b:0243a12": "者。上辨能禮之容儀。今出所禮之人也。四果",
    "T42n1827_01b:0243a13": "四向名為八輩。初但是向非果。後但是果而",
    "T42n1827_01b:0243a14": "非向。中間三人亦向亦果。故雜心云。以有",
    "T42n1827_01b:0243a15": "五事故說有八人名。前後事各一。中間則有",
    "T42n1827_01b:0243a16": "三。然數論及十八部異釋云亦並非正意。今",
    "T42n1827_01b:0243a17": "但約虛妄重輕就觀解明昧。故無階級中作",
    "T42n1827_01b:0243a18": "階級說。不如數論所定執。問今大乘之論。",
    "T42n1827_01b:0243a19": "云何及敬聲聞僧耶。答八輩通於小大不偏",
    "T42n1827_01b:0243a20": "局聲聞。故龍樹釋三乘共十地明。聲聞菩薩",
    "T42n1827_01b:0243a21": "相配釋之。故知八輩亦通大小。問聲聞八輩",
    "T42n1827_01b:0243a22": "其文易明。菩薩八輩請陳其相。答將智度論",
    "T42n1827_01b:0243a23": "釋三乘共地配之亦可知矣。外曰下第二諍",
    "T42n1827_01b:0243a24": "三寶之真偽。三番問答。次第相生。即為六",
    "T42n1827_01b:0243a25": "意。第一外曰領偈定尊。第二內曰驚問反質。",
    "T42n1827_01b:0243a26": "第三外曰出疑呵內。第四內曰對邪顯正。第",
    "T42n1827_01b:0243a27": "五外曰敘德齊內。第六內曰懸非指後。總談",
    "T42n1827_01b:0243a28": "諸論凡有二種。一稱問答。二名次標內外",
    "T42n1827_01b:0243a29": "兩曰。稱問答者。賓主則定。問則賓。答便為",
    "T42n1827_01b:0243b01": "主。內外兩曰者。為顯此論賓主不定。或提",
    "T42n1827_01b:0243b02": "婆昇座外道擊揚。或外道立宗而提婆論義。",
    "T42n1827_01b:0243b03": "今標內外兩曰則顯更互為賓主。又餘論多",
    "T42n1827_01b:0243b04": "對同學故稱問答。今對異學。宜名內外。問斯",
    "T42n1827_01b:0243b05": "論既互為賓主。誰前昇座。答如前所明。提婆",
    "T42n1827_01b:0243b06": "前登高座稱三寶第一也。問有幾種外耶。答",
    "T42n1827_01b:0243b07": "略明二種。一自樹外即僧佉之流。二學內成",
    "T42n1827_01b:0243b08": "外即迷大小乘教者也。偈言世尊之所說者。",
    "T42n1827_01b:0243b09": "此領上諸佛世尊之所說也。何等是世尊者",
    "T42n1827_01b:0243b10": "正定尊也。八百年時所宗非一。是故生問。又",
    "T42n1827_01b:0243b11": "論主前以半偈譏彼外人。明向法寶之妙唯",
    "T42n1827_01b:0243b12": "是佛說餘人所無。外還領之即以譏於內。是",
    "T42n1827_01b:0243b13": "故致問。又外道雖知提婆敬佛以為世尊。但",
    "T42n1827_01b:0243b14": "論義之方必須前定也。內曰汝何故生如是",
    "T42n1827_01b:0243b15": "疑者。第二驚問反質。凡定有四意。一理不應",
    "T42n1827_01b:0243b16": "問。所以然者。天無兩日土無二王。三千世界",
    "T42n1827_01b:0243b17": "唯有一佛。若問何等日照何等為尊。理不應",
    "T42n1827_01b:0243b18": "問也。二呵外人不領前旨。我前云諸佛世尊",
    "T42n1827_01b:0243b19": "之所說。已稱佛為世尊。何得復問是何等尊。",
    "T42n1827_01b:0243b20": "三者欲引出外人令彼廣述師宗為內破本。",
    "T42n1827_01b:0243b21": "四者令其難勢萎折故反質之。故於四種答",
    "T42n1827_01b:0243b22": "中用反質答也。外曰下第三出疑呵內即二。",
    "T42n1827_01b:0243b23": "前出疑次呵內。出疑之中前總後別。總出疑",
    "T42n1827_01b:0243b24": "者。詶前四問。汝言理不應問者。今明道理應",
    "T42n1827_01b:0243b25": "問。所以然者。九十六種各稱天無兩日。唯我",
    "T42n1827_01b:0243b26": "為尊。二者汝言不領前旨。此亦不然。諸師既",
    "T42n1827_01b:0243b27": "各稱世尊。亦各自樹為佛。佛者覺也。故涅槃",
    "T42n1827_01b:0243b28": "云。六師云。一切世間不知見覺。唯我師一人",
    "T42n1827_01b:0243b29": "獨知見覺。豈非佛耶。三者汝若引我令廣述",
    "T42n1827_01b:0243b30": "師宗為汝破本。汝上已列三寶亦應為我破",
    "T42n1827_01b:0243c01": "本。四者汝前反質令難舉萎折者。若無道理",
    "T42n1827_01b:0243c02": "難可令萎折。既是有理之疑。得汝反質轉更",
    "T42n1827_01b:0243c03": "顯明。有人言下第二別出疑事。又分為二。初",
    "T42n1827_01b:0243c04": "明天為世尊。次辨人為世尊。所以初天次人",
    "T42n1827_01b:0243c05": "者凡有二義。一天勝人劣以為次第。二久劫",
    "T42n1827_01b:0243c06": "以來已有於天故天前出。從此劫初始有於",
    "T42n1827_01b:0243c07": "人故後列人。所以但列人天者。凡稱世尊不",
    "T42n1827_01b:0243c08": "出人天故。舉人天總攝一切。又外道不知有",
    "T42n1827_01b:0243c09": "天中之天是於世尊。故但列人天。問中論智",
    "T42n1827_01b:0243c10": "度論皆列此天與今何異。答若約人明者。中",
    "T42n1827_01b:0243c11": "百二論皆是註論人列。智度論是龍樹自列。",
    "T42n1827_01b:0243c12": "就義明者。中論所列舉人。為明法義。所以明",
    "T42n1827_01b:0243c13": "法者。論主申佛八不無生。序諸外道有二種",
    "T42n1827_01b:0243c14": "謬。一者不知因緣生義。二者不知本自無生。",
    "T42n1827_01b:0243c15": "是故佛與外道為諍於法之是非故列彼二天。",
    "T42n1827_01b:0243c16": "智度論及此論為諍人真偽。所以列之。問中",
    "T42n1827_01b:0243c17": "論何故前列自在後列韋紐。今前列韋紐後",
    "T42n1827_01b:0243c18": "列自在。答此之二天即是本迹。中論前本後",
    "T42n1827_01b:0243c19": "迹。即是以本垂迹。百論前迹後本。以迹顯本。",
    "T42n1827_01b:0243c20": "所以然者。中論為明生義。生為法本故前明",
    "T42n1827_01b:0243c21": "於本。此論不為明本但明人尊。夫立人尊要",
    "T42n1827_01b:0243c22": "須前示於迹後明於本。佛身亦然。問智度論",
    "T42n1827_01b:0243c23": "何故列三。今但列二。答中論已明。一者梵天",
    "T42n1827_01b:0243c24": "還在韋紐齊內。列韋紐則攝彼天。二者外道",
    "T42n1827_01b:0243c25": "有二身三身之義。智度論具辨三身。此中但",
    "T42n1827_01b:0243c26": "明於二。猶如佛法中或有三身或明於二身。",
    "T42n1827_01b:0243c27": "別有提婆論云。韋紐名那羅延天。從齊生蓮",
    "T42n1827_01b:0243c28": "華。蓮華生梵天。梵天為眾生祖。從梵天口生",
    "T42n1827_01b:0243c29": "婆羅門。臂生剎利。脇生毘舍。脚生首陀。大",
    "T42n1827_01b:0244a01": "地是其戒場。一切眾生於此場上殺生祀天",
    "T42n1827_01b:0244a02": "皆生彼天。摩醯首羅者提婆論云。六道眾生",
    "T42n1827_01b:0244a03": "天地之物。皆是自在天身。故自在天略明三",
    "T42n1827_01b:0244a04": "身。一自在身。二那羅延身。三梵天身。自在",
    "T42n1827_01b:0244a05": "天身總有八分。虛空為頭。日月為眼。地是身。",
    "T42n1827_01b:0244a06": "河海為尿。山丘為糞。風為命。一切火為熱氣。",
    "T42n1827_01b:0244a07": "一切眾生是身內虫。迦毘羅者第二次列三",
    "T42n1827_01b:0244a08": "仙以為世尊。迦毘羅此云黃頭仙亦云金頭。",
    "T42n1827_01b:0244a09": "頭有金色故以名之。金七十論云。迦毘羅此",
    "T42n1827_01b:0244a10": "云赤色仙。劫初時從空而出。自然有四德。一",
    "T42n1827_01b:0244a11": "法二智慧三離欲四自在。總此四法以成其",
    "T42n1827_01b:0244a12": "身。如內法佛具常樂等四德。此四法是覺諦",
    "T42n1827_01b:0244a13": "攝。故覺有八分。四即法等四分。次不淨覺翻",
    "T42n1827_01b:0244a14": "此四分也。所言法者。外國名摩耶尼。此云法",
    "T42n1827_01b:0244a15": "相。法相有五。一無嗔恚。二恭敬歸依。三內外",
    "T42n1827_01b:0244a16": "清淨。四咸少飲食。五不放逸。又有五法。一不",
    "T42n1827_01b:0244a17": "殺。二不盜。三梵行。四實語。五無諂曲。故名",
    "T42n1827_01b:0244a18": "法也。二者智慧有二種。一外智二內智。外智",
    "T42n1827_01b:0244a19": "者謂六種論。一式叉論。二毘伽羅論。三劫波",
    "T42n1827_01b:0244a20": "論。四樹提論。五闡陀論。六尼祿多論。知此六",
    "T42n1827_01b:0244a21": "論名為外智。內智者謂三德自性我及異智。",
    "T42n1827_01b:0244a22": "次中間得解脫故名為智。第三離欲者有二",
    "T42n1827_01b:0244a23": "種。一外。則是財物因緣外德。二內。離煩惱等",
    "T42n1827_01b:0244a24": "名為解脫也。所言自在者有八種。一能作隣",
    "T42n1827_01b:0244a25": "虛細身。二輕微極妙心神無礙。三者遍滿虛",
    "T42n1827_01b:0244a26": "空。四者得如意禪定。五者得三世帝主。六者",
    "T42n1827_01b:0244a27": "隨用一切塵一時能用。七者不計屬他。八者",
    "T42n1827_01b:0244a28": "去住自在無礙。具此四德以成己身也。迦毘",
    "T42n1827_01b:0244a29": "羅見世間沈沒盲闇起大悲心。咄哉生死在",
    "T42n1827_01b:0244b01": "盲闇中。遍觀世間見一婆羅門姓阿修利。千",
    "T42n1827_01b:0244b02": "年一祀天。而迦毘羅在虛空中不現其身。唯",
    "T42n1827_01b:0244b03": "其見赤色語阿修利。汝戲耶。答云戲。如是至",
    "T42n1827_01b:0244b04": "千年已復來。過第三千年方語云。汝能修道",
    "T42n1827_01b:0244b05": "以。不答云能。即為說三苦。一內苦謂風熱淡",
    "T42n1827_01b:0244b06": "等。從臍下是為風處。從臍上至心名熱處。從",
    "T42n1827_01b:0244b07": "心已上名為淡處。八分醫方能治此苦。二外",
    "T42n1827_01b:0244b08": "苦謂虎狼等。三天苦謂風雨等。時婆羅門即",
    "T42n1827_01b:0244b09": "便信受如說修行。因說二十五諦。度脫為弟",
    "T42n1827_01b:0244b10": "子。從是已來有迦毘羅。故名世尊。優樓迦此",
    "T42n1827_01b:0244b11": "云鵂鶹仙亦云鵂角仙亦云臭胡仙。此人釋",
    "T42n1827_01b:0244b12": "迦未興八百年前已出世。而白日造論夜半",
    "T42n1827_01b:0244b13": "遊行。欲供養之當於夜半營辦飲食。仍與眷",
    "T42n1827_01b:0244b14": "屬來受供養。所說之經名衛世師。有十萬偈",
    "T42n1827_01b:0244b15": "明於六諦。因中無果神覺異。義以斯為宗。勒",
    "T42n1827_01b:0244b16": "沙婆者此云苦行仙。其人計身有苦樂二分。",
    "T42n1827_01b:0244b17": "若現世併受苦盡而樂法自出。所說之經名",
    "T42n1827_01b:0244b18": "尼徤子有十萬偈。如方便心論云。有五智六",
    "T42n1827_01b:0244b19": "障四濁以為經宗。五智者謂聞智思智自覺",
    "T42n1827_01b:0244b20": "智慧智義智。六障者。一不見障。二苦受障。三",
    "T42n1827_01b:0244b21": "愚癡障。四命障。五姓障。六名障。四濁者。一嗔",
    "T42n1827_01b:0244b22": "二慢三貪四諂也。而明因中亦有果亦無果。",
    "T42n1827_01b:0244b23": "亦一亦異以為經宗。故名世尊。等仙人者。外",
    "T42n1827_01b:0244b24": "道九十六種。略舉前之五師等取諸異計也。",
    "T42n1827_01b:0244b25": "此之三師並是釋迦未興盛行天竺。釋迦出",
    "T42n1827_01b:0244b26": "時但值十八一切智人。釋此不同。興皇法師",
    "T42n1827_01b:0244b27": "云。初六人從聞慧生。即阿蘭迦蘭等。中六人",
    "T42n1827_01b:0244b28": "從思慧生。即尼健子若提子等。後六人從修",
    "T42n1827_01b:0244b29": "慧生。謂須跋陀等。什師云。六師有三部。大",
    "T42n1827_01b:0244c01": "同小異皆以苦行為本。初六誦四韋陀。中六",
    "T42n1827_01b:0244c02": "人稱一切智。即是六師。後六得五神通。詳此",
    "T42n1827_01b:0244c03": "意猶是十八人。初是聞慧。次是思慧。後是修",
    "T42n1827_01b:0244c04": "慧也。六師者。一富蘭那迦葉。迦葉姓也。富蘭",
    "T42n1827_01b:0244c05": "那從母得名。其人計斷。謂無君臣父子因果",
    "T42n1827_01b:0244c06": "之義。二末伽梨俱舍梨子。俱舍梨子從母立",
    "T42n1827_01b:0244c07": "名。末伽梨是字。其人計一切法自然為宗。三",
    "T42n1827_01b:0244c08": "刪闍夜毘羅󱄈子。毘羅󱄈子是母。從母立名。",
    "T42n1827_01b:0244c09": "刪闍夜是字。其人計道不須修。經八萬劫自",
    "T42n1827_01b:0244c10": "然而得。如轉縷丸於高山縷盡則止。四阿耆",
    "T42n1827_01b:0244c11": "多翅舍欽婆羅。阿耆多是字。欽婆羅麁弊",
    "T42n1827_01b:0244c12": "衣名。其人計身有苦樂二分現受苦盡樂法自",
    "T42n1827_01b:0244c13": "出。第五迦羅鳩馱迦旃延。迦旃延姓也。迦羅",
    "T42n1827_01b:0244c14": "鳩馱是其母名。其人計亦有亦無應物起見。",
    "T42n1827_01b:0244c15": "他問有耶答云有。他問無耶答云無。第六尼",
    "T42n1827_01b:0244c16": "揵陀若提子。若提子從母作名。尼健陀是出",
    "T42n1827_01b:0244c17": "家總號。其人計業決定得報。今雖修道不能",
    "T42n1827_01b:0244c18": "中斷也。汝何以獨言下第二次明呵內。內曰",
    "T42n1827_01b:0244c19": "下第四舉德顯人。自上已來直辨人尊。從此",
    "T42n1827_01b:0244c20": "已去舉法成人。人無貴賤。道在則尊故也。佛",
    "T42n1827_01b:0244c21": "具二義故獨稱尊。一者內德知於實相。二者",
    "T42n1827_01b:0244c22": "外德巧說隨緣。內知實相即是波若。外能巧",
    "T42n1827_01b:0244c23": "說所謂慈悲。又內知實相即是實慧。外能巧",
    "T42n1827_01b:0244c24": "說名為方便。又內知實相名為自覺。外巧說",
    "T42n1827_01b:0244c25": "法名為覺他。自覺覺他故名為佛獨名世尊。",
    "T42n1827_01b:0244c26": "即詶上二難。一以獨佛為尊故汝生疑為過。",
    "T42n1827_01b:0244c27": "二者以獨佛為尊故我言無過。外曰下第五",
    "T42n1827_01b:0244c28": "舉德齊內。就文為二。第一正舉德成人第二",
    "T42n1827_01b:0244c29": "呵責論主。初又二。前總舉德成人。次別明三",
    "T42n1827_01b:0245a01": "寶化世。初明諸師亦具內外二德則同為世",
    "T42n1827_01b:0245a02": "尊。汝不應言獨佛是也。如迦毘羅下第二廣",
    "T42n1827_01b:0245a03": "明三寶化世。此中凡列十師。一迦毘羅三寶",
    "T42n1827_01b:0245a04": "行世。三優樓迦三寶行世。三勒沙婆三寶行",
    "T42n1827_01b:0245a05": "世。第四師以自餓為道。第五師以投淵求聖。",
    "T42n1827_01b:0245a06": "第六師以赴火為道。第七自墜高巖求道。第",
    "T42n1827_01b:0245a07": "八以寂默為道。第九以常立為道。第十以持",
    "T42n1827_01b:0245a08": "牛戒為道。前之三師廣列經法以三寶行化。",
    "T42n1827_01b:0245a09": "後之七師直辨苦行而已。迦毘羅謂佛寶。弟",
    "T42n1827_01b:0245a10": "子謂僧寶。僧佉經謂法寶也。僧佉此云制數",
    "T42n1827_01b:0245a11": "論。明一切法不出二十五諦。故一切法攝入",
    "T42n1827_01b:0245a12": "二十五諦中名為制數論。說諸善法總相別",
    "T42n1827_01b:0245a13": "相者。一云。在家出家同受五戒名為總相。而",
    "T42n1827_01b:0245a14": "在家外道許有開通。如遇難無全身故為行",
    "T42n1827_01b:0245a15": "道故。除牛餘者得殺。如為全身。急難除金餘",
    "T42n1827_01b:0245a16": "者得盜。於婬戒中除制婦善知識妻童女餘",
    "T42n1827_01b:0245a17": "者得開。如不飲酒戒若至寒鄉天祀中得開",
    "T42n1827_01b:0245a18": "一瀝兩瀝。如不妄語戒若遇急難亦得開道。",
    "T42n1827_01b:0245a19": "名為別相。又總萬法為大有。是為總相。瓶衣",
    "T42n1827_01b:0245a20": "不同名為別相。知此總別二法名為總別相。",
    "T42n1827_01b:0245a21": "智稱為善法。如佛一切智為總相。一切種智",
    "T42n1827_01b:0245a22": "為別相也。二十五諦者。此論智度論金七十",
    "T42n1827_01b:0245a23": "論涅槃經闍提首那及俱舍論此五處並解釋",
    "T42n1827_01b:0245a24": "之。今略和會序其綱要。所言冥諦者。舊云。外",
    "T42n1827_01b:0245a25": "道修禪得五神通。前後各知八萬劫內事。自",
    "T42n1827_01b:0245a26": "八萬劫外不能了知。故云冥。智度論云。覺諦",
    "T42n1827_01b:0245a27": "者。此是中陰識。外道思惟。此識為從因緣得。",
    "T42n1827_01b:0245a28": "為不從因緣。若從因緣。因緣是何物耶。若不",
    "T42n1827_01b:0245a29": "從者。那得此識。既思惟不能了知。便計此識",
    "T42n1827_01b:0245b01": "從前冥漠處生。故稱冥諦。亦名世性。一切世",
    "T42n1827_01b:0245b02": "間以此冥諦為其本性。覺諦者。中陰識即是",
    "T42n1827_01b:0245b03": "覺諦。以中陰識微弱異於木石之性故稱為",
    "T42n1827_01b:0245b04": "覺。我心者惑心。稍麁持於我相故名我心。即",
    "T42n1827_01b:0245b05": "佛法識支。以識支是染污識外道謂為我心。",
    "T42n1827_01b:0245b06": "從我心生五微塵者。五微塵即為五諦。我心",
    "T42n1827_01b:0245b07": "既麁則外有五塵應之。於佛法即是名色支。",
    "T42n1827_01b:0245b08": "外道不達謂從我心生五微塵。從五塵生五",
    "T42n1827_01b:0245b09": "大者。五大即為五諦。塵細大麁故從塵生大。",
    "T42n1827_01b:0245b10": "地具五塵。水有四除香。火具三塵除香味。風",
    "T42n1827_01b:0245b11": "具二唯有聲觸。空唯有聲。外道云。地藉塵多。",
    "T42n1827_01b:0245b12": "是故無力最在其上。空藉塵小。是故有力最",
    "T42n1827_01b:0245b13": "在其下。此就成世界五輪判之。成內身亦爾。",
    "T42n1827_01b:0245b14": "從五大生十一根者。大是因。根是果。故從大",
    "T42n1827_01b:0245b15": "生根。於佛法義即是六入支已去也。外道不",
    "T42n1827_01b:0245b16": "達謂從大成根。十一根者。謂眼耳鼻舌身意",
    "T42n1827_01b:0245b17": "手脚及大小二道及心平等根。故云十一根。",
    "T42n1827_01b:0245b18": "眼等五種名為知根。謂能有所覺知。手脚等",
    "T42n1827_01b:0245b19": "名五業根。業是作用之名。謂此五能有所造",
    "T42n1827_01b:0245b20": "作。心平等根有二種釋。一云。實是心識之心",
    "T42n1827_01b:0245b21": "而稱平等者。眼等五根各緣一塵。心識能遍",
    "T42n1827_01b:0245b22": "緣五。故云平等。二云。詺肉芙蓉心以為平等。",
    "T42n1827_01b:0245b23": "以其處一身之中故云平等。釋五大成五根",
    "T42n1827_01b:0245b24": "不同。一云遍造。是優樓迦義。二云遍造。遍造",
    "T42n1827_01b:0245b25": "者。五大成眼根火大偏多。色是火家求那。眼",
    "T42n1827_01b:0245b26": "還見色。五大成耳根空大偏多。聲是空家求",
    "T42n1827_01b:0245b27": "那故耳還聞聲。五大成鼻根地大偏多。香是",
    "T42n1827_01b:0245b28": "地家求那故鼻還聞香。五大成舌根水大偏",
    "T42n1827_01b:0245b29": "多。味是水家求那故舌還知味。五大成身根",
    "T42n1827_01b:0245c01": "風大偏多。觸是風家求那故身還覺觸。次偏",
    "T42n1827_01b:0245c02": "造是迦毘羅義。以色成火大。火大成眼根。眼",
    "T42n1827_01b:0245c03": "根還見色。聲塵成空大。空大成耳根。耳根還",
    "T42n1827_01b:0245c04": "聞聲。香塵成地大。地大成鼻根。鼻根還聞香。",
    "T42n1827_01b:0245c05": "味塵成水大。水大成舌根。舌根還知味。觸塵",
    "T42n1827_01b:0245c06": "成風大。風大成身根。故身還覺觸。五知根勝",
    "T42n1827_01b:0245c07": "故各用一大而成。五業根劣故具五大而成。",
    "T42n1827_01b:0245c08": "心平等根有二釋。若是肉心具五大所成。心",
    "T42n1827_01b:0245c09": "識之心非大所造。撿迦毘羅論。是心識之心",
    "T42n1827_01b:0245c10": "以能分別故也。問僧佉計十一根。衛世師計",
    "T42n1827_01b:0245c11": "幾根。答婆沙云。但計五根。尼乾子計內外物",
    "T42n1827_01b:0245c12": "有命根。故不斷生草不飲冷水。復有外道計",
    "T42n1827_01b:0245c13": "百二十根。謂兩眼兩耳兩鼻孔舌身意命為",
    "T42n1827_01b:0245c14": "十。信等五根五受根合二十。六道各二十故",
    "T42n1827_01b:0245c15": "百二十也。及神為主名二十五諦。次迦毘羅",
    "T42n1827_01b:0245c16": "論明二十五諦者。一者自性。或名勝因。以能",
    "T42n1827_01b:0245c17": "為餘諦作因故。或名冥。難知曉故。亦名眾生",
    "T42n1827_01b:0245c18": "性。能成諸物故。第二生大者。或名覺或名相",
    "T42n1827_01b:0245c19": "等也。次從大生慢。慢或名炎熾等。次慢生五",
    "T42n1827_01b:0245c20": "塵。五塵生十六法。謂五大五知根五作業根",
    "T42n1827_01b:0245c21": "手脚及男女隨取一及取大遺。大遺者棄於",
    "T42n1827_01b:0245c22": "糞故也。并及知者。知者即是我亦名總御。故",
    "T42n1827_01b:0245c23": "為二十五。迦毘羅論問言。云何分別本性反",
    "T42n1827_01b:0245c24": "異及知者。答偈云。本性非變異。大等亦本反。",
    "T42n1827_01b:0245c25": "十六但反異。知者非本反。本性者。能生一切",
    "T42n1827_01b:0245c26": "不從他生故稱本性。本性能生大等。是故偈",
    "T42n1827_01b:0245c27": "本名不從他生。是故非反異。覺與我心五塵",
    "T42n1827_01b:0245c28": "此七亦本亦反異。大從本性生故反異。能生",
    "T42n1827_01b:0245c29": "我慢故名本。我慢從本大生故反異。能生五",
    "T42n1827_01b:0246a01": "塵故名本。塵從慢生故反異。能生五大及諸",
    "T42n1827_01b:0246a02": "根故秤本。聲塵生空及耳根故名本。乃至香",
    "T42n1827_01b:0246a03": "生地及鼻根。如是七亦反異。十六但反異",
    "T42n1827_01b:0246a04": "者。五大五作根五知根及心。此十六但從他",
    "T42n1827_01b:0246a05": "生不能生他。故但反異。知者非本非反異。知",
    "T42n1827_01b:0246a06": "者是我。我以知為體。我不從他生又不能生",
    "T42n1827_01b:0246a07": "他。故非本非反異。問五大生十一根。五大何",
    "T42n1827_01b:0246a08": "故非本。答詳彼義。直明五塵生五大及十一",
    "T42n1827_01b:0246a09": "根。不復明五大生十一根。是故五大不名為",
    "T42n1827_01b:0246a10": "本。問世性生大等果者。為世性中有果。為無",
    "T42n1827_01b:0246a11": "果。為非有非無。答金七十論破二家義立因",
    "T42n1827_01b:0246a12": "中有果。一破勒沙婆因中非有非無。若非有",
    "T42n1827_01b:0246a13": "則是無。若非無則是有。是有無相違不得一",
    "T42n1827_01b:0246a14": "處立。如人死生不俱他。二破衛世師因中無",
    "T42n1827_01b:0246a15": "果。凡有五義不成。一者無不可作故。如沙中",
    "T42n1827_01b:0246a16": "無油終不可取沙作油。如世性中有大等。從",
    "T42n1827_01b:0246a17": "世性生大等也。二必須取因者。如求酪取乳",
    "T42n1827_01b:0246a18": "不取水也。故知乳有酪性。故世性中有大等",
    "T42n1827_01b:0246a19": "也。三一切不生故者。若因中無果。則應一物",
    "T42n1827_01b:0246a20": "中生一切物。而實不爾。故知有果也。四能作",
    "T42n1827_01b:0246a21": "所作故。如陶師是能作故取土作瓶。不取草",
    "T42n1827_01b:0246a22": "等作瓶。故知因中有果。故世性能作大等果。",
    "T42n1827_01b:0246a23": "則世性中有大等也。五各隨因有果故。如麥",
    "T42n1827_01b:0246a24": "還生麥等。若因中無果則因果不相似。以此",
    "T42n1827_01b:0246a25": "五事故破衛世師無立因中有果也。問世性",
    "T42n1827_01b:0246a26": "與大等何異。答略明九異。一者因非因異。世",
    "T42n1827_01b:0246a27": "性但是因。十六法但是果。大慢五塵此七亦",
    "T42n1827_01b:0246a28": "因亦果。從世性生故是果。能生他故為因。二",
    "T42n1827_01b:0246a29": "常無常異。世性是常大等無常。故五大沒歸",
    "T42n1827_01b:0246b01": "五塵。五塵沒歸慢。慢沒歸大。大沒歸世性。世",
    "T42n1827_01b:0246b02": "性則常也。三一多異。世性唯是一。多人所共",
    "T42n1827_01b:0246b03": "故。大慢等則多。人不同故也。四遍不遍異。",
    "T42n1827_01b:0246b04": "世性與我遍一切處。大等則不遍也。五有事",
    "T42n1827_01b:0246b05": "不有事異。大等申縮往還生死。世性則不爾",
    "T42n1827_01b:0246b06": "也。六沒不沒異。大等諸物沒歸世性中。世性",
    "T42n1827_01b:0246b07": "則不可沒。世性無有流轉沒也。七有形無形",
    "T42n1827_01b:0246b08": "異。世性無形。大等有形故有異。八依他不依",
    "T42n1827_01b:0246b09": "他異。如十六物依五塵。乃至大依世性。世性",
    "T42n1827_01b:0246b10": "無所依。九從他不從他異。大等從世性生。故",
    "T42n1827_01b:0246b11": "依世性不得自在。而世性無所依也。問世性",
    "T42n1827_01b:0246b12": "與大九種不同。復有同義不。答除世性及我",
    "T42n1827_01b:0246b13": "餘二十三法皆有三。一樂二苦三癡闇。則知",
    "T42n1827_01b:0246b14": "世性中亦有三性也。是名同義。問相生有二。",
    "T42n1827_01b:0246b15": "一轉反生。如乳作酪。二不轉反生。如母生子。",
    "T42n1827_01b:0246b16": "世性生大等。是何生耶。答是轉反相生也。問",
    "T42n1827_01b:0246b17": "世性是一。云何生二十三異法耶。答如天雨",
    "T42n1827_01b:0246b18": "是一至地反成種種味。彼亦爾也。問世性為",
    "T42n1827_01b:0246b19": "自能生。為共他生。答世性與我和合共生大",
    "T42n1827_01b:0246b20": "等。餘不盡者如金七十論具釋。次俱舍論與",
    "T42n1827_01b:0246b21": "此大同。但初三云一喜樂二憂苦三癡。餘者",
    "T42n1827_01b:0246b22": "並同。詳此三。非是別數。猶屬二十四諦攝故。",
    "T42n1827_01b:0246b23": "上已論之竟也。涅槃經闍提首那與此有三",
    "T42n1827_01b:0246b24": "異。一云。男女二根此應取男根有二。女根亦",
    "T42n1827_01b:0246b25": "二耳。不爾略舉其一。則大遺可知也。二者二",
    "T42n1827_01b:0246b26": "十一法。根本有三。謂黑染麁。黑即無明。染是",
    "T42n1827_01b:0246b27": "愛。麁為嗔。釋此三有二。一云。此三屬覺諦",
    "T42n1827_01b:0246b28": "攝。非二十五數。二依金七十論。此三猶是上",
    "T42n1827_01b:0246b29": "苦樂暗耳。則屬二十四諦中故非別數也。三",
    "T42n1827_01b:0246c01": "者涅槃經不數我者。當是略故也。問有人言。",
    "T42n1827_01b:0246c02": "神伏為冥。神起為覺。是事云何。答若爾則無",
    "T42n1827_01b:0246c03": "二十五諦。今言冥者。都是二十四諦之本故",
    "T42n1827_01b:0246c04": "名世間本性。二十四諦都由冥有也。淨覺分",
    "T42n1827_01b:0246c05": "者。舊云覺有二種。一垢二淨。淨中有四。一者",
    "T42n1827_01b:0246c06": "福德。謂殺生祀天。二者智慧。謂二十五諦智。",
    "T42n1827_01b:0246c07": "三者不著。謂四禪。四者自在。謂五通。不淨覺",
    "T42n1827_01b:0246c08": "中亦四。翻上四也。謂罪癡著欲不自在。今為",
    "T42n1827_01b:0246c09": "明善法但舉淨不舉不淨。故云分也。依金七",
    "T42n1827_01b:0246c10": "十論。覺諦有八分。則四分名為喜。四分為癡",
    "T42n1827_01b:0246c11": "暗。喜四分者如上釋。迦毘羅論中其已出竟。",
    "T42n1827_01b:0246c12": "翻此四分即是癡暗也。優樓迦弟子下第二",
    "T42n1827_01b:0246c13": "師亦三寶化世。優樓迦佛寶。弟子僧寶。衛世",
    "T42n1827_01b:0246c14": "師經為法寶。衛世師此云異勝論。異於僧法",
    "T42n1827_01b:0246c15": "故秤為異。明義自在破他令懷故秤為勝。今",
    "T42n1827_01b:0246c16": "言六諦者。一陀羅驃。秤為主諦亦云所依諦。",
    "T42n1827_01b:0246c17": "謂地水火風空時方神意。此九法為一切物",
    "T42n1827_01b:0246c18": "主故云主諦。又解。一切法悉有依主。故破神",
    "T42n1827_01b:0246c19": "品云。黑是求那。疊是陀羅驃。破異品云。瓶是",
    "T42n1827_01b:0246c20": "陀羅驃。一是求那。故知依主通於萬法。二者",
    "T42n1827_01b:0246c21": "求那。此云依諦。有二十一法。謂一異合離數",
    "T42n1827_01b:0246c22": "量好醜八也。次有苦樂憎愛愚智懃墮亦八",
    "T42n1827_01b:0246c23": "也。次有五塵即色聲香味觸也。以五塵依地",
    "T42n1827_01b:0246c24": "水火風空五主諦也。苦樂愚智等以神意二",
    "T42n1827_01b:0246c25": "主諦。餘八通依。三者羯摩帝。此云作諦。謂舉",
    "T42n1827_01b:0246c26": "下屈申有所造作也。四者三摩若帝。此云總",
    "T42n1827_01b:0246c27": "相諦。謂總萬法為一大有等。五毘尸沙諦。此",
    "T42n1827_01b:0246c28": "云別相諦。謂瓶衣不同也。六三摩婆夜諦。此",
    "T42n1827_01b:0246c29": "云無障礙諦。如一柱色香遍有而不相障。問",
    "T42n1827_01b:0247a01": "一切物皆具六諦也。答具。今略舉內外二物。",
    "T42n1827_01b:0247a02": "瓶為主塵依之。即依主二諦。瓶為他所作。即",
    "T42n1827_01b:0247a03": "是作諦。瓶有總別。瓶上五塵不相障礙。即餘",
    "T42n1827_01b:0247a04": "三諦也。身為主二法依之。一諸塵二心數。身",
    "T42n1827_01b:0247a05": "有所作身具總別。身上諸塵不相障礙。即不",
    "T42n1827_01b:0247a06": "相障也。俱舍論云。地臈脾此云物也。但物有",
    "T42n1827_01b:0247a07": "九種。一地二水三火四風五空六方七時八",
    "T42n1827_01b:0247a08": "我九心。此九物有遍不遍。地水火風心此五",
    "T42n1827_01b:0247a09": "物不遍。空時方我此四則遍一切處。此四物",
    "T42n1827_01b:0247a10": "別有合離法。如行時舉一脚即是離。下脚著",
    "T42n1827_01b:0247a11": "地即是合。一切業行悉如是。求那此云德而",
    "T42n1827_01b:0247a12": "有十七種。一色二香三味四觸五聲六數七",
    "T42n1827_01b:0247a13": "量八名九合十離十一此十二彼十三智十四",
    "T42n1827_01b:0247a14": "苦十五樂十六憂十七憎。依物住。是物家德。",
    "T42n1827_01b:0247a15": "自有三類。一能造。如色等五是能造德。色是",
    "T42n1827_01b:0247a16": "火德。香是地德。味是水德。觸是風德。聲是空",
    "T42n1827_01b:0247a17": "德也。二數等有七種德。是平等德。此七通九",
    "T42n1827_01b:0247a18": "物德均故稱平等德。三者智等有五德。是我",
    "T42n1827_01b:0247a19": "德也。求那非止有十七。如法非法功用長短",
    "T42n1827_01b:0247a20": "老少等皆是求那。此十七為本也。物唯自生",
    "T42n1827_01b:0247a21": "物不生德。德唯自相生不生物。由非類生故",
    "T42n1827_01b:0247a22": "不相生也。物有三時。一方便二正有三後有。",
    "T42n1827_01b:0247a23": "若隣虛塵未與有和合時名方便爾時隣虛塵",
    "T42n1827_01b:0247a24": "獨住未與大有合。不可說有亦不可言無。必",
    "T42n1827_01b:0247a25": "有故不如兔角。隣虛與大有合時即生德。於",
    "T42n1827_01b:0247a26": "物德中此德但是物德。德亦非業。德物有動",
    "T42n1827_01b:0247a27": "轉去來等名業。九物中唯地水火風心五物",
    "T42n1827_01b:0247a28": "有隣虛。餘物無也。求那諦中日三洗再供養",
    "T42n1827_01b:0247a29": "火等和合生神分善法者。若樂愚智是求那",
    "T42n1827_01b:0247b01": "帝體。若能日三洗再供養火即是智性。若不",
    "T42n1827_01b:0247b02": "作者便是愚性。所以於求那帝中明修行也。",
    "T42n1827_01b:0247b03": "外道謂恒河是吉河。入中洗者便得罪滅。彼",
    "T42n1827_01b:0247b04": "見上古聖人入中洗浴便成聖道故。就朝瞑",
    "T42n1827_01b:0247b05": "及日中三時洗也。智度論破云。河水既洗罪",
    "T42n1827_01b:0247b06": "亦應洗福也。再供養火者。三洗明滅罪。再供",
    "T42n1827_01b:0247b07": "養火為欲生福。外道謂火是天口。故就朝暝",
    "T42n1827_01b:0247b08": "二時再供養火。問外道何故謂火為天口耶。",
    "T42n1827_01b:0247b09": "答俱舍論云。有天從火中出語言。諸天口中",
    "T42n1827_01b:0247b10": "有光明謂言是火。故云天口。方便心論云。事",
    "T42n1827_01b:0247b11": "火有四法。一辰朝禮敬。二殺生祭祀。三燃眾",
    "T42n1827_01b:0247b12": "香木。四獻諸油燈。問智度論云。火本為天口。",
    "T42n1827_01b:0247b13": "而今一切噉。此言何謂。答外道謂火是天口。",
    "T42n1827_01b:0247b14": "正燒蘇等十八種物。令香氣上達諸天。天得",
    "T42n1827_01b:0247b15": "食之。令人獲福。將欲燒時前遣人呪然後燒。",
    "T42n1827_01b:0247b16": "而今一切噉者。此是無常反異令一切淨不",
    "T42n1827_01b:0247b17": "淨悉皆燒之。故云一切噉。和合生神分善法",
    "T42n1827_01b:0247b18": "者明崇。向三洗以除罪。再供養火以生福。罪",
    "T42n1827_01b:0247b19": "滅福生與神和合。神是常不可生。但神為主。",
    "T42n1827_01b:0247b20": "善依神生。故言生神分善。然神具生善惡。今",
    "T42n1827_01b:0247b21": "但明善故稱為分。勒沙婆弟子誦尼揵子經",
    "T42n1827_01b:0247b22": "者。尼揵子此云無結。依經修行離煩惱結故",
    "T42n1827_01b:0247b23": "以為名。亦名那耶修摩。舊云尼揵子。經說有",
    "T42n1827_01b:0247b24": "十六諦。聞慧生八。一天文地理。二算數。三",
    "T42n1827_01b:0247b25": "醫方。四呪術。及四事陀故云八也。次修慧生",
    "T42n1827_01b:0247b26": "八者。修六天行為六。及事星宿天行為七。修",
    "T42n1827_01b:0247b27": "長仙行為八。問僧佉二十五。今偏明覺諦。世",
    "T42n1827_01b:0247b28": "師偏引依諦。今十六中用何諦耶。答修長仙",
    "T42n1827_01b:0247b29": "法。意欲捨無常苦故求常樂。即第十六諦也。",
    "T42n1827_01b:0247c01": "又摩醯首羅天說十六諦義。一量諦。二所量。",
    "T42n1827_01b:0247c02": "三疑。四用。五譬喻。六悉檀。七語言分別。八",
    "T42n1827_01b:0247c03": "思擇。九決。十論議。十一修諸義。十二壞義。十",
    "T42n1827_01b:0247c04": "三自證。十四難難。十五諍論。十六墮負。量諦",
    "T42n1827_01b:0247c05": "者有四種。一現知。如眼見色耳聞聲等。二比",
    "T42n1827_01b:0247c06": "知。如見一分即知餘分見烟知有火等。三不",
    "T42n1827_01b:0247c07": "能知。信聖人語。四譬喻知。如見日去等。所量",
    "T42n1827_01b:0247c08": "者如身有我乃至解脫也。疑者如見杌似人",
    "T42n1827_01b:0247c09": "等。用者如依此物作事也。譬喻者如見牛知",
    "T42n1827_01b:0247c10": "有水牛也。悉檀者。自對義由異他義。如數人",
    "T42n1827_01b:0247c11": "根是實法論明根是假名等也。語言分別者",
    "T42n1827_01b:0247c12": "分別自他義也。思擇者思擇道理如此也。決",
    "T42n1827_01b:0247c13": "者義理可決定也。論議者由語言顯真實道",
    "T42n1827_01b:0247c14": "理。諸義以立真實義。壞義者由立難難他立",
    "T42n1827_01b:0247c15": "義。證者五種。一不定。二相違。三相生疑。四",
    "T42n1827_01b:0247c16": "未成。五即時也。難難者。聞山林有白象。難",
    "T42n1827_01b:0247c17": "草頭亦有白象。諍論者有二十四種。墮負者",
    "T42n1827_01b:0247c18": "如墮負論說。此十六諦異勒沙婆十六諦也。",
    "T42n1827_01b:0247c19": "又有諸師下此皆勒沙婆部中枝流出也。自",
    "T42n1827_01b:0247c20": "餓法者。或一日食三果。或吸風服蘇或服氣",
    "T42n1827_01b:0247c21": "也。寂默者。若提子論師說有六障六自在。一",
    "T42n1827_01b:0247c22": "不見障。二苦受障。三愚癡障。四命盡障。五不",
    "T42n1827_01b:0247c23": "得好性障。六惡名障。若翻此六障即六自在。",
    "T42n1827_01b:0247c24": "其人立非有非無為宗明一切法。若言是有",
    "T42n1827_01b:0247c25": "無一法可取。若言是無而萬物歷然。以心取",
    "T42n1827_01b:0247c26": "境無境稱心。以境取心無心稱境。故云非有",
    "T42n1827_01b:0247c27": "非無。默然無言。持牛戒者如俱舍論說。合眼",
    "T42n1827_01b:0247c28": "低頭食草以為牛法。彼見牛死得生天上。即",
    "T42n1827_01b:0247c29": "尋此牛。八萬劫來猶受牛身。不達爾前有於",
    "T42n1827_01b:0248a01": "天因。謂牛死得生天。是故相與持於牛戒。成",
    "T42n1827_01b:0248a02": "論云。持牛戒若成則墮牛中。如其不成則入",
    "T42n1827_01b:0248a03": "地獄。然外道苦行世人信之。如見今人精進。",
    "T42n1827_01b:0248a04": "自言是道又為他所信。若聞本不生滅。自不",
    "T42n1827_01b:0248a05": "能信他亦不信。智度論明巧拙度。須深得其",
    "T42n1827_01b:0248a06": "旨。聲聞精進尚是苦道名為拙度。外道苦行",
    "T42n1827_01b:0248a07": "非但是拙亦不能度。非但不度更增生死。故",
    "T42n1827_01b:0248a08": "龍樹呵云。是為癡道。法華明。以苦欲捨苦。為",
    "T42n1827_01b:0248a09": "此起大悲。四法受中即是現苦後苦也。何以",
    "T42n1827_01b:0248a10": "言獨佛能說耶此第二呵論主。內曰是皆邪",
    "T42n1827_01b:0248a11": "見下第六懸非指後。略有四意。一云。外道狂",
    "T42n1827_01b:0248a12": "謂實無此理。如熱病人無物見物。良醫總呵",
    "T42n1827_01b:0248a13": "之。二者自有總立別破別立總破。即此文是",
    "T42n1827_01b:0248a14": "也。三者且欲挫其立鋒令義勢萎折。四欲引",
    "T42n1827_01b:0248a15": "彼令發後問。所言皆邪見者外道所立。於三",
    "T42n1827_01b:0248a16": "毒中是屬癡使攝。以癡增上故名邪見。雜阿",
    "T42n1827_01b:0248a17": "含云。三事覆即妙開則不妙。一謂愚人。二婆",
    "T42n1827_01b:0248a18": "羅門語。三女人。三事開則妙覆則不妙。謂日",
    "T42n1827_01b:0248a19": "月及佛語。論主今聞外人所說如其非妙。是",
    "T42n1827_01b:0248a20": "故呵之。雜阿含云。虛空無足迹外道無沙門。",
    "T42n1827_01b:0248a21": "今論主知其無有正法。是故總呵云邪見。又",
    "T42n1827_01b:0248a22": "百論二種破外道。一總破一切外道。如此文也。",
    "T42n1827_01b:0248a23": "二從惡止已去竟論別破外道。前總後別釋",
    "T42n1827_01b:0248a24": "破義之方也。外曰佛說何等善法相下論有",
    "T42n1827_01b:0248a25": "三章。初章已竟。今是第二反邪歸正辨論大",
    "T42n1827_01b:0248a26": "宗。就文為二。一者從此竟品明二善三空示",
    "T42n1827_01b:0248a27": "於始學入道之方。謂申佛漸捨之教。第二從",
    "T42n1827_01b:0248a28": "破神品至破空品末明破邪歸正而正辨於破",
    "T42n1827_01b:0248a29": "邪。就此二章亦得為一亦得為二亦得開三。",
    "T42n1827_01b:0248b01": "所言一者。雖在文前後不同同明破病顯道。",
    "T42n1827_01b:0248b02": "斯處無異也。所言二者。前後二章各為二也。",
    "T42n1827_01b:0248b03": "初章二者。一明依福捨罪。二明依空捨福。後",
    "T42n1827_01b:0248b04": "章二者。一者破神品明眾生空。二者破一品",
    "T42n1827_01b:0248b05": "下辨於法空。言各三者。此品一明捨罪。二辨",
    "T42n1827_01b:0248b06": "捨福。三明能捨空無相智。即品名三事。謂捨",
    "T42n1827_01b:0248b07": "罪福。後門三者。一破神品明眾生空。二破一",
    "T42n1827_01b:0248b08": "品至破常辨諸法空。第三明破空一品空病",
    "T42n1827_01b:0248b09": "亦空。即淨名經有疾菩薩用三空自調。就初",
    "T42n1827_01b:0248b10": "有三。一依福捨罪。二傍破吉義。三伏流辨宗。",
    "T42n1827_01b:0248b11": "就初前問次答。問有近遠三處生。遠生者。前",
    "T42n1827_01b:0248b12": "偈云諸佛世尊之所說。外道初領偈但定其",
    "T42n1827_01b:0248b13": "人尊。今此外曰領偈問人所說法。故自上三",
    "T42n1827_01b:0248b14": "番正諍人真偽。從此竟論但諍法是非。若即",
    "T42n1827_01b:0248b15": "以此分章者。論雖十品唯有二意。一者諍人。",
    "T42n1827_01b:0248b16": "二者諍法也。二從上佛知諸法實相明了無",
    "T42n1827_01b:0248b17": "礙又能說深淨法生。若我師皆是邪見不能",
    "T42n1827_01b:0248b18": "說深諍法者。汝師說何等善法耶。三近生者。",
    "T42n1827_01b:0248b19": "外道前廣列十師。論主總非皆云邪見。外道",
    "T42n1827_01b:0248b20": "今問。若我師所說並是邪見。汝師說何善法。",
    "T42n1827_01b:0248b21": "內曰惡止善行下第二答也。問佛教無窮。何",
    "T42n1827_01b:0248b22": "故偏答二善。答凡有七義。一者前敬讚三寶",
    "T42n1827_01b:0248b23": "乃至諍於真偽。此令外道迴邪信正受於三",
    "T42n1827_01b:0248b24": "歸。今明二善授其戒法故。佛法大宗以歸戒",
    "T42n1827_01b:0248b25": "為首。二者示始學之方。前明依福捨罪。次依",
    "T42n1827_01b:0248b26": "空捨福。故下文云生道次第法故如垢衣浣",
    "T42n1827_01b:0248b27": "染。三者為破外道顛倒。殺生祀天以惡為善。",
    "T42n1827_01b:0248b28": "言不行此事即便是惡。以善為惡。今欲示其",
    "T42n1827_01b:0248b29": "善惡之相。故殺等諸惡宜應須止。不殺等善",
    "T42n1827_01b:0248c01": "宜應奉行。故下云。斷邪見故說是經。即其證",
    "T42n1827_01b:0248c02": "也。四者外以二字總貫眾經。內法亦明二善",
    "T42n1827_01b:0248c03": "該佛教。五者佛法大宗唯誡與勸。惡止明諸",
    "T42n1827_01b:0248c04": "惡莫作。謂誡門也。善行則諸善奉行明勸門",
    "T42n1827_01b:0248c05": "也。七佛相承未制別戒已來皆前說通戒。今",
    "T42n1827_01b:0248c06": "外道初入佛法未剃頭出家不得授其別戒。",
    "T42n1827_01b:0248c07": "宜前明通戒也。六者為明佛法遠難二邊顯",
    "T42n1827_01b:0248c08": "示中道。惡止明其所離。謂非有義。善行明於",
    "T42n1827_01b:0248c09": "所得。即非無義。非有非無故名中道。七者一",
    "T42n1827_01b:0248c10": "切諸義無有定相。隨問而答。外人前既問善。",
    "T42n1827_01b:0248c11": "今還答善也。問前外曰何故無修妬路而此",
    "T42n1827_01b:0248c12": "偈本有之。答今見文意。論主歸敬既畢則登",
    "T42n1827_01b:0248c13": "高座。仍竪惡止善行。但天親假勢發起前問",
    "T42n1827_01b:0248c14": "耳。又遍釋二善有四義二義一義。四義者。惡",
    "T42n1827_01b:0248c15": "牒邪教也。止破邪也。善牒正教。行勸修行也。",
    "T42n1827_01b:0248c16": "二義者。前二破邪。後二顯正也。一義者。惡止",
    "T42n1827_01b:0248c17": "者止凡夫二乘有所得生心動念身口意業。",
    "T42n1827_01b:0248c18": "皆違實相故是須止也。止即累無不寂。善行",
    "T42n1827_01b:0248c19": "者實相法身是第一善。令修行之謂德無不",
    "T42n1827_01b:0248c20": "圓也。就天親釋中為二。前總後別。就總別中",
    "T42n1827_01b:0248c21": "各有四。總中四者。一能說人二所說法三名",
    "T42n1827_01b:0248c22": "四義。佛者明能說人也。所以標佛者。外道前",
    "T42n1827_01b:0248c23": "問佛說何等善法。今還答之是故稱佛。略說",
    "T42n1827_01b:0248c24": "善法二種者第二明所說。諸佛說法有略有",
    "T42n1827_01b:0248c25": "廣。今是攝廣為略。止相行相者第三列名。息",
    "T42n1827_01b:0248c26": "一切惡下第四釋義。問他釋二善其義云何。",
    "T42n1827_01b:0248c27": "答舊有四釋。一云。發無作為止。不發為行。二",
    "T42n1827_01b:0248c28": "云。作止惡心行善是止。不作止惡心直汎爾",
    "T42n1827_01b:0248c29": "而作名為行善。三云。從息緣後生善體能止",
    "T42n1827_01b:0249a01": "惡為止善。從息緣後生善體不能止惡為行",
    "T42n1827_01b:0249a02": "善。四云。從息緣後生為止。隨事起滅為行。成",
    "T42n1827_01b:0249a03": "論師又作四句。一心止無作止。二心行無作",
    "T42n1827_01b:0249a04": "行。三心行無作止。四心止無作行。如人欲受",
    "T42n1827_01b:0249a05": "戒發初作止惡意。請師僧等中間未發無作。",
    "T42n1827_01b:0249a06": "此是心止無作止。心行無作行者。即是興心",
    "T42n1827_01b:0249a07": "正受戒時發無作也。心行無作止者即是道",
    "T42n1827_01b:0249a08": "定戒。第四可知耳。問道定心及無作屬何善。",
    "T42n1827_01b:0249a09": "答一釋云屬行善。開善云。定伏惑道斷惑。從",
    "T42n1827_01b:0249a10": "伏斷惑心生無作是止善。道定伏斷後心所",
    "T42n1827_01b:0249a11": "生善屬行。又釋一切戒皆屬止善。問攝善法",
    "T42n1827_01b:0249a12": "等三聚戒屬何善耶。答一云。攝律儀屬止餘",
    "T42n1827_01b:0249a13": "二屬行。二云。三種戒並是止善。如動身口及",
    "T42n1827_01b:0249a14": "求戒心。發得作戒。從作戒即生無作。謂誓息",
    "T42n1827_01b:0249a15": "一切惡。誓行一切善。誓度一切眾生。並生三",
    "T42n1827_01b:0249a16": "種無作。如誓行一切善。即有攝善法無作生。",
    "T42n1827_01b:0249a17": "止不行一切善之惡也。而後遂行一切善者。",
    "T42n1827_01b:0249a18": "此是隨順持戒耳。不以此為戒後不行一切",
    "T42n1827_01b:0249a19": "善。即破此戒。攝眾生戒亦爾。故三戒並屬止",
    "T42n1827_01b:0249a20": "善攝。問今明二善與數論律師何異。答語言",
    "T42n1827_01b:0249a21": "雖同其心則異。他有惡可止有善可行。故名",
    "T42n1827_01b:0249a22": "有所得義。今明就道門。本性清淨未曾止與",
    "T42n1827_01b:0249a23": "不止行與不行。但空倒眾生有惡無善。今欲",
    "T42n1827_01b:0249a24": "拔其空倒故令止惡行善耳。此是以倒善拔",
    "T42n1827_01b:0249a25": "其倒惡。以輕出重也。又他謂止行決定為二。",
    "T42n1827_01b:0249a26": "今明止即是行。止一切有所得生心動念名",
    "T42n1827_01b:0249a27": "之為止。畢竟無所行稱之為行。今一往為緣",
    "T42n1827_01b:0249a28": "故開之為二。雖說於二為令眾生因二了於",
    "T42n1827_01b:0249a29": "不二。故涅槃云。善法惡法愚者謂二。智者了",
    "T42n1827_01b:0249b01": "達知其無二也。而就善惡明三種義。一習應",
    "T42n1827_01b:0249b02": "義。菩薩從初發心不習善惡。習無所應。習無",
    "T42n1827_01b:0249b03": "所應故與波若相應。即是實慧。二者方便能",
    "T42n1827_01b:0249b04": "有善惡二用即鳥二翼義。三者昔日覆惡開",
    "T42n1827_01b:0249b05": "善。今雙開佛性善惡。善如阿難羅云。惡如善",
    "T42n1827_01b:0249b06": "星調達。即半滿義。今此中正是習應義。但習",
    "T42n1827_01b:0249b07": "應有二。一漸捨習二頓捨習。今是漸捨習也。",
    "T42n1827_01b:0249b08": "何等為惡下第二別釋四字。即為四別。一一",
    "T42n1827_01b:0249b09": "中皆三。謂標釋結。今是標也。身邪行下第二",
    "T42n1827_01b:0249b10": "釋。就文為三。一明三惡二明十惡三明十惡",
    "T42n1827_01b:0249b11": "外惡。此從略至廣也。初明三惡者。此義通於",
    "T42n1827_01b:0249b12": "淺深。據淺而言。凡夫三業行乖於三業之正",
    "T42n1827_01b:0249b13": "故名為邪。若深論者。凡夫二乘有所得身口",
    "T42n1827_01b:0249b14": "意業悉違正道故秤為邪。身殺盜下第二明",
    "T42n1827_01b:0249b15": "十惡。三惡則名略體廣。十惡則名廣體略。但",
    "T42n1827_01b:0249b16": "取根本業道故也。殺具四緣。一是眾生二眾",
    "T42n1827_01b:0249b17": "生想三起殺心四命斷。盜亦四緣。一知前物",
    "T42n1827_01b:0249b18": "屬他。二作屬他想。三欲作盜意。四離本處。婬",
    "T42n1827_01b:0249b19": "亦具四。一知是前人二作前人想三作婬意",
    "T42n1827_01b:0249b20": "四正行婬。然口意不必具四緣。惡口直出惡",
    "T42n1827_01b:0249b21": "言以罵於他。離他眷屬名為兩舌。餘並易知。",
    "T42n1827_01b:0249b22": "問曰。口四。身亦四不。答亦具四。智度論云身",
    "T42n1827_01b:0249b23": "口律儀有八種。謂不惱害不劫盜不邪婬不",
    "T42n1827_01b:0249b24": "妄語不兩舌不惡口不綺語不飲酒。飲酒還",
    "T42n1827_01b:0249b25": "屬身攝。故知身亦具四也。",
    "T42n1827_01b:0249b26": "百論疏卷上之中畢"
}