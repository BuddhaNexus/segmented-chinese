{
    "T37n1744_001:0001a03": "雕勝鬘寶窟敘",
    "T37n1744_001:0001a05": "原夫。所謂一乘之大車者。則是法王之寶輅",
    "T37n1744_001:0001a06": "也。是以萬德珍琛。以校嚴其高廣。四辯鈴鐸。",
    "T37n1744_001:0001a07": "以縣列其旁邊。欄楯總持。幰蓋悲捨。禪綩以",
    "T37n1744_001:0001a08": "蓐。寂枕以休。華纓嚲垂。四來舉足歸仰之憙。",
    "T37n1744_001:0001a09": "寶繩絞絡。群黎寧有愛見之愆。儐則駢田奉",
    "T37n1744_001:0001a10": "崇。牛則[胎-ㄙ+內][月*覃]般若。況夫家且富豐。不偏其施。",
    "T37n1744_001:0001a11": "乘豈窮匱。無量其籌。何其盛哉。何其偉哉。然",
    "T37n1744_001:0001a12": "夫蒙庶冠癡佩嬰。常舞色味之宅。驂疑駕惑。",
    "T37n1744_001:0001a13": "長驅生死之原。至如饕餮榮聲。安寤熱焰鏡",
    "T37n1744_001:0001a14": "像。膠黐身世。未省漂草爨茅。其靡識火坑。胡",
    "T37n1744_001:0001a15": "暇論寶輅。於焉我",
    "T37n1744_001:0001a16": "法王。自手擎四鉢。而鹿園之教茲基。訖身臥",
    "T37n1744_001:0001a17": "雙林。而象喻之誥聿極。凡鸞。音興響金彩移",
    "T37n1744_001:0001a18": "輝。皆無非憫其嚚頑悽其矇瞍者矣爾乃妙",
    "T37n1744_001:0001a19": "吉遍吉之諸髦。翊輔其化。西方東方之群傑。",
    "T37n1744_001:0001a20": "贊成其治。以故或恩或讎。皆是益物。遭歎遭",
    "T37n1744_001:0001a21": "呵。總為施權。要唯所以欲令辟癡冠決嬰佩",
    "T37n1744_001:0001a22": "駕大輅驅廣衢者耳。茲有",
    "T37n1744_001:0001a23": "勝鬘夫人者。後宮維蹤。本地誰得而測。柔淑",
    "T37n1744_001:0001a24": "乃質。慈悲宜應為殊。若夫踰闍信至之晨。虛",
    "T37n1744_001:0001a25": "空像現之日。寄緣興教。託事契機狐膽外魔。",
    "T37n1744_001:0001a26": "忽壞蘭儀之宣吐。獅吼了義。無畏蓮眸之照",
    "T37n1744_001:0001a27": "臨。實似周朝亂臣之一人。寧匪祇園影響之",
    "T37n1744_001:0001a28": "巨擘。其經號曰勝鬘獅子吼一乘大方便大",
    "T37n1744_001:0001a29": "方廣也。夫獅子吼者。是一向記說。自非厥理",
    "T37n1744_001:0001b01": "之終窮。誰獲其說之決定。一乘也者。唯一佛",
    "T37n1744_001:0001b02": "乘。是為真實。大方便也者。為說種種。是云權",
    "T37n1744_001:0001b03": "巧。蓋夫無乘而乘。乘無所乘。稱之一乘。無運",
    "T37n1744_001:0001b04": "而運。運無所運。即是真運。唯其無所運。是以",
    "T37n1744_001:0001b05": "無所不運。唯其無所乘。是以無所不乘。其非",
    "T37n1744_001:0001b06": "若斯妙玄指之言大方廣。將以何稱之者乎。",
    "T37n1744_001:0001b07": "但至理幽淵。奉之難入。茫茫歎喟。譯語古簡。",
    "T37n1744_001:0001b08": "讀者不進。往往惋嗟。唐初有",
    "T37n1744_001:0001b09": "嘉祥藏大師者。胄遐方而誕秀。協川嶽而稟",
    "T37n1744_001:0001b10": "神。襲龍樹之芳猷。探鷲峰之祕旨。論鋒。共迦",
    "T37n1744_001:0001b11": "旃爭銳。亮軼秋蟬。智囊與舍利競儲。麗譬春",
    "T37n1744_001:0001b12": "鳥。蓋是滅後荃宰。法門英規者也。於是歎微",
    "T37n1744_001:0001b13": "言之已絕。傷頹風之不振。抗言動論。朱紫教",
    "T37n1744_001:0001b14": "理。發意吐語。涇渭指歸。乃造疏若干卷。顯此",
    "T37n1744_001:0001b15": "真詮以洞明。立言十萬餘。發茲玄旨而煥炳。",
    "T37n1744_001:0001b16": "未論深之者便開金藏。即亦繙之者真窺寶",
    "T37n1744_001:0001b17": "窟。庸非驚曉醉狂指眎寶輅者耶。然夫請流",
    "T37n1744_001:0001b18": "吾邦。固過萬重之濤瀾。傳至今日。亦經千餘",
    "T37n1744_001:0001b19": "之星霜。華夏既已歸烏有之家。桑域未曾入",
    "T37n1744_001:0001b20": "回祿之手。雖然書寫襲祕。未澤學教之乾吭。",
    "T37n1744_001:0001b21": "精藍寶藏。寧息慕古之延領。矧且蒸濕恒慮。",
    "T37n1744_001:0001b22": "蟫蝕詎防。茲某夙奉此經。心庶湛邃。曾獲斯",
    "T37n1744_001:0001b23": "記。懷渙層氷。乃意既噵或里或田。何廢書肆。",
    "T37n1744_001:0001b24": "亦聞若樹若石。豈擇棗梨。於是躳自不量。竊",
    "T37n1744_001:0001b25": "企廣布。屢事讎正。猶恐剩魯魚之塵。仍命剞",
    "T37n1744_001:0001b26": "劂。且喜免潦鶴之瑾。所冀者。披奉男女。同共",
    "T37n1744_001:0001b27": "締乎來緣。攝受仁賢。與俱駕乎一乘云爾。",
    "T37n1744_001:0001b28": "元祿十六年季冬之吉沙門道空和南敘",
    "T37n1744_001:0001c02": "勝鬘寶窟卷上(之本)",
    "T37n1744_001:0001c04": "慧日道場沙門釋吉藏撰",
    "T37n1744_001:0001c05": "此經言約義富。事遠理深。豈止勝鬘之一經。",
    "T37n1744_001:0001c06": "乃總方等之宗要。余翫味既重。鐩鑽累年。",
    "T37n1744_001:0001c07": "捃拾古今。搜撿經論。撰其文玄。勒成三軸。",
    "T37n1744_001:0001c08": "若少參聖旨。則福施群生。如其有差。請冥加",
    "T37n1744_001:0001c09": "授。",
    "T37n1744_001:0001c10": "　玄意有五　一釋名題　二敘緣起",
    "T37n1744_001:0001c11": "　三辨宗旨　四明教不同　五論經分齊",
    "T37n1744_001:0001c12": "就釋名門更開三別。一立名意。二明通別。三",
    "T37n1744_001:0001c13": "正釋名。眾經所以立名者。然至理無名。聖人",
    "T37n1744_001:0001c14": "無名相中為眾生故。假名相說。欲令眾生因",
    "T37n1744_001:0001c15": "此名相悟無名相。如懸峯可陟。要假繩梯。至",
    "T37n1744_001:0001c16": "道寂寥。寔由名相。蓋是垂教之大宗。群聖之",
    "T37n1744_001:0001c17": "本意也。又所以立名。令依名識法。因法起行。",
    "T37n1744_001:0001c18": "因行得解脫果。龍樹呵五百部云。不知佛意",
    "T37n1744_001:0001c19": "為於解脫故。法華經云。如來所演經典。皆為",
    "T37n1744_001:0001c20": "度脫諸眾生故。又所以立名者。至人說法有",
    "T37n1744_001:0001c21": "略有廣。略則一題之名。廣則一部之教。演略",
    "T37n1744_001:0001c22": "為廣。開一題成一部。括廣為略。卷一部成一",
    "T37n1744_001:0001c23": "題也。又為利根人。但標一題。猶如龍樹入彼",
    "T37n1744_001:0001c24": "海宮。觀經題目。便能悟解。為彼鈍人。聞略題",
    "T37n1744_001:0001c25": "目未解。尋廣文乃悟。又為鈍根人。不能具受",
    "T37n1744_001:0001c26": "廣經。便略持一題為利根人堪能廣持。故",
    "T37n1744_001:0001c27": "明一部。又為欲簡別使眾部不同。是故諸經",
    "T37n1744_001:0001c28": "各題名字欲令眾生。因於眾題。各解諸法。故",
    "T37n1744_001:0001c29": "明一部。又欲分邪正教異內外差別故。首題",
    "T37n1744_001:0002a01": "名字。若韋陀廣主。謂外道經名。般若涅槃。內",
    "T37n1744_001:0002a02": "教之稱。亦如三墳五典。震旦俗書。大小二乘。",
    "T37n1744_001:0002a03": "天竺聖教。以如是等眾因緣故。是以聖教首",
    "T37n1744_001:0002a04": "題名也。次明立名通別門者。有人言。此經",
    "T37n1744_001:0002a05": "所明。章別十五。始從歎佛。終至勝鬘師子吼",
    "T37n1744_001:0002a06": "章。章雖十五。要分為二。前十四章。是自利",
    "T37n1744_001:0002a07": "行。後一利他。今言勝鬘師子吼者。是第十五",
    "T37n1744_001:0002a08": "利他行。一乘大方便及與方廣。是前十四自",
    "T37n1744_001:0002a09": "利行也。所以不次第者。彼後一章。標人樹",
    "T37n1744_001:0002a10": "德。標人在初。故前舉之。一乘者。即是第五。",
    "T37n1744_001:0002a11": "一乘大方便者。是初四章。方廣者。即是無邊",
    "T37n1744_001:0002a12": "聖諦等章。如此分配。謂之別也。今所明者不",
    "T37n1744_001:0002a13": "同斯義。一就此經難之。二用淨名經為類。一",
    "T37n1744_001:0002a14": "以此經難者。若言後有勝鬘師子吼章即用",
    "T37n1744_001:0002a15": "為題者。後立經名中。今以此勝鬘師子吼經",
    "T37n1744_001:0002a16": "囑汝。亦應但付囑一章經也。然後既通付一",
    "T37n1744_001:0002a17": "部。知今題勝鬘師子吼。亦通題一經。勝鬘",
    "T37n1744_001:0002a18": "師子吼既通一部。則一乘大方便等義亦同",
    "T37n1744_001:0002a19": "然。引淨名為類者。如維摩經。一名不思議解",
    "T37n1744_001:0002a20": "脫。然彼非但詺不思議品以為不思議解脫。",
    "T37n1744_001:0002a21": "乃是通名一部。故肇師言。此經始自淨國。終",
    "T37n1744_001:0002a22": "于供養。其文雖殊。不思議一也。以彼類此。故",
    "T37n1744_001:0002a23": "知今言一乘。非唯詺一乘章以為一乘。次明",
    "T37n1744_001:0002a24": "正釋名門者。今就一題。作五雙十義釋之。言",
    "T37n1744_001:0002a25": "五雙十義。初人法一雙。題勝鬘。謂能說之人",
    "T37n1744_001:0002a26": "也。師子吼已下。明所說之法。謂人法一雙。師",
    "T37n1744_001:0002a27": "子吼者譬也。一乘大方便方廣者法也。謂法",
    "T37n1744_001:0002a28": "譬一雙。一乘者謂體實也。大方便者謂權用",
    "T37n1744_001:0002a29": "也。謂體用一雙。從勝鬘師子吼至一乘大乘",
    "T37n1744_001:0002b01": "大方便。謂一經之別名也。方廣者。謂大乘",
    "T37n1744_001:0002b02": "經之通稱也。謂通別一雙。從勝鬘至方廣。謂",
    "T37n1744_001:0002b03": "所詮之理也。經者能詮之教。謂理故一雙蓋",
    "T37n1744_001:0002b04": "是不二而二。故開五雙。若二而不二。則十",
    "T37n1744_001:0002b05": "義無別。故下章云。無異攝受。無異正法也。今",
    "T37n1744_001:0002b06": "次第釋之。夫道不孤運。弘之由人。斯乃法身",
    "T37n1744_001:0002b07": "大士。託質女形。隱迹後宮。和光同俗。欲弘風",
    "T37n1744_001:0002b08": "靡之化。故現妃后之形。仰請於佛。闡揚大教。",
    "T37n1744_001:0002b09": "是以須題勝鬘之人也。又所以題人者。一佛",
    "T37n1744_001:0002b10": "自說。二弟子說。三諸天說。四仙人說。五化人",
    "T37n1744_001:0002b11": "說。今欲簡異佛說。故題勝鬘也。又眾經標題。",
    "T37n1744_001:0002b12": "大明二種。一者。佛所說經。多從法為稱。弟子",
    "T37n1744_001:0002b13": "所說者。多從人立名。佛若從人。則諸部無",
    "T37n1744_001:0002b14": "別。今欲使諸部名別。故從法為名。弟子若從",
    "T37n1744_001:0002b15": "法。則有濫師說。今欲使師資義分。故從人。",
    "T37n1744_001:0002b16": "是以師從法。欲明法別。資從人。為明人異。但",
    "T37n1744_001:0002b17": "汎明從人凡有四種。一從能說人以受名。即",
    "T37n1744_001:0002b18": "如此釋經等。二從所說人而立稱。如阿彌陀",
    "T37n1744_001:0002b19": "佛經等。三從能問人以立名。如文殊問般若",
    "T37n1744_001:0002b20": "經等。四從所為人以立名。如提謂經等。今此",
    "T37n1744_001:0002b21": "經從能說之人立名。如前所明。又女人穢陋。",
    "T37n1744_001:0002b22": "兼以五礙三監。遂能弘闡一乘。使七歲以上",
    "T37n1744_001:0002b23": "成佛。蓋是世所希逢。宜須題其盛威德。是以",
    "T37n1744_001:0002b24": "首題標其人名。言勝鬘者。外國名為尸利摩",
    "T37n1744_001:0002b25": "羅。尸利此翻名之為勝。摩羅名鬘。鬘謂華鬘。",
    "T37n1744_001:0002b26": "而言勝者。一釋云。鬘中之上。故云勝鬘。勝鬘",
    "T37n1744_001:0002b27": "父母。借彼世間殊勝之鬘。以美其女。故號勝",
    "T37n1744_001:0002b28": "鬘也。又其人生時。人獻首飾之華。故因事立",
    "T37n1744_001:0002b29": "稱。波斯匿王。為無兒息。祈神請福。後忽生",
    "T37n1744_001:0002c01": "一女。國民群寮。皆悉歡喜。各貢上寶華。彫麗",
    "T37n1744_001:0002c02": "珍飾。即從此事立名。故號勝鬘也。二云。以女",
    "T37n1744_001:0002c03": "比華鬘。女勝於鬘故曰勝鬘。凡有二勝。一形",
    "T37n1744_001:0002c04": "勝。二德勝。形勝者。女貌絕倫。華鬘不並。如",
    "T37n1744_001:0002c05": "世云將華比面。則面勝於華也。德勝者。其女",
    "T37n1744_001:0002c06": "聰慧利根。通敏易悟。有勝世人。故云德勝。又",
    "T37n1744_001:0002c07": "波斯匿王。唯生此女。王之愛惜。為光飾種胤。",
    "T37n1744_001:0002c08": "是女聰敏愛重。勝世寶彫飾於體。故云勝鬘。",
    "T37n1744_001:0002c09": "雖因世事為子立名。冥與德合。如彼純陀父",
    "T37n1744_001:0002c10": "母所立名解妙義。維摩云無垢稱。須菩提號",
    "T37n1744_001:0002c11": "曰空生。皆世俗立名。而冥與德合。大士亦",
    "T37n1744_001:0002c12": "爾。內備諸德而自莊嚴。如世華鬘用為首飾。",
    "T37n1744_001:0002c13": "故云勝鬘。涅槃云。德鬘優婆夷。故知以眾德",
    "T37n1744_001:0002c14": "為鬘也。古注云。蓋法身同事之美名。攝物",
    "T37n1744_001:0002c15": "之麗稱也。徵之以事。四體唯首為尊。飾嚴首",
    "T37n1744_001:0002c16": "唯鬘為貴。比般若則證鑒居宗。暉照則備德",
    "T37n1744_001:0002c17": "兼美。斯乃借喻顯實。故獨標勝鬘者也。此釋",
    "T37n1744_001:0002c18": "意明外譬有三。一者四體。二者有頭。三者有",
    "T37n1744_001:0002c19": "鬘莊嚴於頭。合中。以因中諸行為四體。果地",
    "T37n1744_001:0002c20": "平等大慧為眾德之最。故名為頭。自平等大",
    "T37n1744_001:0002c21": "慧以外。餘果地一切諸德。莊嚴此慧。故名為",
    "T37n1744_001:0002c22": "鬘也。馥法師云。勝鬘者。云大士以三乘為",
    "T37n1744_001:0002c23": "法身。二乘冠其首飾。此意明三乘之解。猶未",
    "T37n1744_001:0002c24": "端嚴。一乘之慧。方為妙極故也。維摩經云。深",
    "T37n1744_001:0002c25": "心為華鬘。竺道生注云。鬘既為首鬘。束髮",
    "T37n1744_001:0002c26": "使不亂也。又釋深心者。深入實相之心也。所",
    "T37n1744_001:0002c27": "入實相。既其妙微。則徹理之心。心亦端嚴。端",
    "T37n1744_001:0002c28": "嚴之慧居眾善之先。猶鬘之在首。問。華之與",
    "T37n1744_001:0002c29": "鬘有何異耶。答。涅槃經云。願諸眾生。皆得佛",
    "T37n1744_001:0003a01": "華三昧。七覺妙鬘。繫其首頭。故華之與鬘。應",
    "T37n1744_001:0003a02": "是二物。若如維摩云深心為華鬘。則以華為",
    "T37n1744_001:0003a03": "鬘。應是一物。次論勝鬘住。舊說皆云是法",
    "T37n1744_001:0003a04": "身菩薩。但解法身不同。若依智度論。六地為",
    "T37n1744_001:0003a05": "肉身。七地已上為。法身。什肇注淨名。大意亦",
    "T37n1744_001:0003a06": "爾。有人言。依地經及此經義。七地已前為色",
    "T37n1744_001:0003a07": "身。八地已上為法身。則勝鬘應是八地已上",
    "T37n1744_001:0003a08": "法身。又如淨名天女辨屈身子。舊多云是八",
    "T37n1744_001:0003a09": "地法身。今勝鬘盛說。不愧於此。故知是八地",
    "T37n1744_001:0003a10": "法身。依法華論解觀世音品云。知法界者。謂",
    "T37n1744_001:0003a11": "知法性。法性者。謂真如法身。則初地便得",
    "T37n1744_001:0003a12": "法身。又釋六根清淨中。地前菩薩是受於肉",
    "T37n1744_001:0003a13": "身。故經云雖未得無漏法性之妙體。則知登",
    "T37n1744_001:0003a14": "地便證法身。攝論等意亦爾。若依涅槃經。其",
    "T37n1744_001:0003a15": "名曰德鬘優婆夷位階十地安住不動為眾",
    "T37n1744_001:0003a16": "生故。現受女身。為王后者。欲母儀四海。德範",
    "T37n1744_001:0003a17": "六宮。先導之以俗禮。後引之入佛慧即五生",
    "T37n1744_001:0003a18": "中。謂勝生身也。師子吼者。勝鬘是其舊名。師",
    "T37n1744_001:0003a19": "子吼是其新稱。勝鬘美其人也。師子吼者歎",
    "T37n1744_001:0003a20": "其說也。外國云呵梨。此云師子。漢書中說師",
    "T37n1744_001:0003a21": "子作黃色。然實應具五色。但見其黃色者耳。",
    "T37n1744_001:0003a22": "形容亦不過大。但以威猛能伏諸獸為獸中",
    "T37n1744_001:0003a23": "王。馥法師引思益經解師子吼有其多義。略",
    "T37n1744_001:0003a24": "說三種。一如說修行。二無畏說。三決定說。所",
    "T37n1744_001:0003a25": "說如所行。所行如所說。無有虛說。故名師子",
    "T37n1744_001:0003a26": "吼。二無畏說者。世俗云。小聖見大聖。神氣",
    "T37n1744_001:0003a27": "盡矣。而勝鬘親於佛前。對於勝眾。縱任辨才。",
    "T37n1744_001:0003a28": "闡揚妙法。無所畏懼。故淨名云。演法無畏",
    "T37n1744_001:0003a29": "如師子吼。又無畏有二。一不畏他。二能令他",
    "T37n1744_001:0003b01": "畏。獸王震吼亦復如是一不畏於百獸。二令",
    "T37n1744_001:0003b02": "百獸生畏。大士演法。義亦同然。不畏他者。勝",
    "T37n1744_001:0003b03": "人臨座而弘道綽然。謂不畏他也。能令外道",
    "T37n1744_001:0003b04": "驚愧。天魔慴懼。謂令他畏也。師子吼名決定",
    "T37n1744_001:0003b05": "說者。此借師子性情為喻。如師子度河。望直",
    "T37n1744_001:0003b06": "而過。若使邪曲。即是迴還。菩薩演教義亦如",
    "T37n1744_001:0003b07": "是。依究竟理說究竟教。若不究竟。即便不說。",
    "T37n1744_001:0003b08": "故下文云。師子吼者。一向記說。一向記說。猶",
    "T37n1744_001:0003b09": "是決定說也。又菩薩說法。能上弘大道。下利",
    "T37n1744_001:0003b10": "群生。邪無不摧。正無不顯。故下文云。決定宣",
    "T37n1744_001:0003b11": "唱一乘了義。又能摧伏非法惡人。是故名為",
    "T37n1744_001:0003b12": "師子吼也。又師子吼者有十一義。後當具說。",
    "T37n1744_001:0003b13": "次明一乘。大方便已下。明所說之法。至道無",
    "T37n1744_001:0003b14": "二。故稱為一。運用自在。目之為乘。依法華",
    "T37n1744_001:0003b15": "論。此大乘脩多羅有十七種名。第十四名一",
    "T37n1744_001:0003b16": "乘經。以此法門顯示如來無上菩提究竟之",
    "T37n1744_001:0003b17": "體破二乘非究竟故。此以究竟果德名曰一",
    "T37n1744_001:0003b18": "乘。下一章義亦同爾。故以汎論一義。凡有",
    "T37n1744_001:0003b19": "十種。法華疏內以具明之。今略敘宗要。一對",
    "T37n1744_001:0003b20": "昔三。是故名一。如法華云。為聲聞說四諦。為",
    "T37n1744_001:0003b21": "緣覺說十二因緣。為菩薩說六波羅密。為對",
    "T37n1744_001:0003b22": "彼三。是故明一。故云唯有一理。無有三理。唯",
    "T37n1744_001:0003b23": "教一人。無有三人。又為對二。是故明一。如法",
    "T37n1744_001:0003b24": "華云。唯此一事實。餘二則非真。問。對二對",
    "T37n1744_001:0003b25": "三。言似相違。云何通會。答。此猶是一義。無",
    "T37n1744_001:0003b26": "相違也。三是通明。二是別說。三是通明者。三",
    "T37n1744_001:0003b27": "中之一。即是一乘。是彼二乘故名三。言二乘",
    "T37n1744_001:0003b28": "者。但明三中之二。此非真實。三中之一。謂真",
    "T37n1744_001:0003b29": "實也。問。何以得知三中之一唯實。餘二非",
    "T37n1744_001:0003c01": "真。答。法華經云。但有一佛乘故。為眾生說",
    "T37n1744_001:0003c02": "法。無有餘乘若二若三。二謂緣覺。三謂聲聞。",
    "T37n1744_001:0003c03": "故以知三中之一為佛乘也。今舉一譬示之。",
    "T37n1744_001:0003c04": "如人手中唯執一菓。為諸子故說有三菓。此",
    "T37n1744_001:0003c05": "是於一說三。故三是方便。亦得言唯有一菓。",
    "T37n1744_001:0003c06": "於一菓上說有餘二。故二是方便。一是真實",
    "T37n1744_001:0003c07": "也。所以然者。唯有一菓。無有三菓。而言三",
    "T37n1744_001:0003c08": "者。故三是方便。唯有一菓。無有餘二。而言有",
    "T37n1744_001:0003c09": "餘二者。故二是方便也。對二對三。類亦如是。",
    "T37n1744_001:0003c10": "猶是一義也。此具如法華廣說。二者破三明",
    "T37n1744_001:0003c11": "一。昔赴三緣。權說三教。然三乘之人執為定",
    "T37n1744_001:0003c12": "實。今為破之。是故明一。三者會三歸一。如下",
    "T37n1744_001:0003c13": "文說。於一乘中開出諸乘。今會之歸一。是故",
    "T37n1744_001:0003c14": "言一也。四者本來無別。所以言一。如法華云。",
    "T37n1744_001:0003c15": "諸法從本來。常自寂滅相。法華論云。三乘之",
    "T37n1744_001:0003c16": "人同一真如法身。是故言一。五者三即是一。",
    "T37n1744_001:0003c17": "達觀之者。體悟三即是一相。六者覆三明",
    "T37n1744_001:0003c18": "一。所化眾生常有三一兩緣。是以如來具有",
    "T37n1744_001:0003c19": "三一兩教。如二鳥雙遊。不相捨離昔為三緣。",
    "T37n1744_001:0003c20": "覆一辨三。今為一緣。覆三以明一也。七非三",
    "T37n1744_001:0003c21": "非一。歎美為一。如大品云。諸法如中。非但無",
    "T37n1744_001:0003c22": "有三乘。亦無獨一菩薩之乘。故知就理未曾",
    "T37n1744_001:0003c23": "三一。非一非三歎美為一。所言大方便者。依",
    "T37n1744_001:0003c24": "法華論第十三名一切諸佛大巧方便經。天",
    "T37n1744_001:0003c25": "親釋云。依此法門成大菩提已。為眾生說人",
    "T37n1744_001:0003c26": "天聲聞辟支佛等諸善法故。此意明大菩提",
    "T37n1744_001:0003c27": "一乘為真實。為眾生說四乘為大巧方便。依",
    "T37n1744_001:0003c28": "此文為正解。所以此標二名者。一乘為體方",
    "T37n1744_001:0003c29": "便為用。一乘為實。三乘為權。欲明從體起用。",
    "T37n1744_001:0004a01": "及會權歸實。結束佛教始終。故明此二也。有",
    "T37n1744_001:0004a02": "人言。一乘明所說之體。大方便者。明此法化",
    "T37n1744_001:0004a03": "義窮善巧。故云方便。若汎釋。有五種方便。",
    "T37n1744_001:0004a04": "一進趣方便。如見道前七方便等。二善巧名",
    "T37n1744_001:0004a05": "為方便。如十波羅蜜等。三善權方便。如無",
    "T37n1744_001:0004a06": "三說三等。四施造方便。凡所造作。善巧施為。",
    "T37n1744_001:0004a07": "故名方便。如地持所說十二巧方便等。五顯",
    "T37n1744_001:0004a08": "此一乘離相巧成。故名方便。方便中極故名",
    "T37n1744_001:0004a09": "為大。此即用一乘為方便也。復有人言。今此",
    "T37n1744_001:0004a10": "所論。是其第四施造方便。又前四章。漸增向",
    "T37n1744_001:0004a11": "果。亦得說為進趣方便。復有人云。乘有三",
    "T37n1744_001:0004a12": "義。謂性。隨。得。十五章中。初四。後二。是乘隨",
    "T37n1744_001:0004a13": "義。第五是得義。餘七明性義。隨義進趣善巧。",
    "T37n1744_001:0004a14": "性義習成善巧。得義攝益作用善巧。故名方",
    "T37n1744_001:0004a15": "便。今謂若爾則方便攝十五章盡。復何用一",
    "T37n1744_001:0004a16": "乘。又一乘章明乘是果。可是乘得。如來藏可",
    "T37n1744_001:0004a17": "是乘性。法身等云何乘性耶。今所明者。如法",
    "T37n1744_001:0004a18": "華論既有二名便有兩義。一乘經既是無上",
    "T37n1744_001:0004a19": "菩提。大巧方便經即四乘教也。此即權實兩",
    "T37n1744_001:0004a20": "舉。體用雙明。義無增減。故有誠文。宜可依",
    "T37n1744_001:0004a21": "用。大方廣者。上來明別。今次辨通。如大方廣",
    "T37n1744_001:0004a22": "佛華嚴。亦如大方等大集。故知方廣是大乘",
    "T37n1744_001:0004a23": "經之通名也。所以須通者。或恐物疑勝鬘所",
    "T37n1744_001:0004a24": "說。非方等之例。是故今明勝鬘所說即是方",
    "T37n1744_001:0004a25": "廣。方廣者。依法華論第三名方大廣。謂無",
    "T37n1744_001:0004a26": "礙大乘門。隨順眾生根。住持成就故。此意通",
    "T37n1744_001:0004a27": "明大乘門無礙。故名方廣。言別釋者。理正",
    "T37n1744_001:0004a28": "曰方。文富稱廣。又一乘無德不包曰廣。離於",
    "T37n1744_001:0004a29": "偏邪稱方。古注云。真解無偏為方。理包無限",
    "T37n1744_001:0004b01": "稱廣。所言經者。自上已來明所詮之理。今明",
    "T37n1744_001:0004b02": "詮理之教。即是理教一雙也。如涅槃七善中",
    "T37n1744_001:0004b03": "釋知法知義。知法者謂十二部經。知義者謂",
    "T37n1744_001:0004b04": "十二部經所明之義。即理教之明證也。言經",
    "T37n1744_001:0004b05": "者。天竺名修多羅。此方隨義翻譯非一。傳譯",
    "T37n1744_001:0004b06": "者多用綖本二名。以翻修多羅。若依分別功",
    "T37n1744_001:0004b07": "德論及四分律。并驗現今天竺僧詺縫衣之",
    "T37n1744_001:0004b08": "綖為修多羅。則以綖翻修多羅。若依仁王經",
    "T37n1744_001:0004b09": "及留支三藏所云。則以本翻修多羅。若綖若",
    "T37n1744_001:0004b10": "本。並有文證。但驗方言。難可偏定。所言綖者。",
    "T37n1744_001:0004b11": "如世間綖有貫穿攝持之用。諸佛言教亦有",
    "T37n1744_001:0004b12": "貫法相攝人之能。與綖大同。故從喻立名。所",
    "T37n1744_001:0004b13": "言本者。以教能顯理。教為理本。教能起行。故",
    "T37n1744_001:0004b14": "教為行本。今行為經。言綖本者。蓋是翻譯",
    "T37n1744_001:0004b15": "之家隨方音便。故以經名代於綖本。類如毘",
    "T37n1744_001:0004b16": "含藏。正翻為滅。若依根本翻名。應言四分",
    "T37n1744_001:0004b17": "滅。十誦滅等。但翻譯之家見此方俗法判罪",
    "T37n1744_001:0004b18": "教門名之為律。是以佛法制罪教門亦為律。",
    "T37n1744_001:0004b19": "故名四分律十誦律等。此亦如是。若依根本",
    "T37n1744_001:0004b20": "翻名以為綖本。應言涅槃綖法華綖等。亦",
    "T37n1744_001:0004b21": "是翻譯之家以見此方先傳國禮訓世教門名",
    "T37n1744_001:0004b22": "為五經。是以佛法訓世教門亦稱為經。故言",
    "T37n1744_001:0004b23": "涅槃經等。既隨俗代名。還依隨俗釋義。俗言",
    "T37n1744_001:0004b24": "經者常也。雖先賢後聖。而教範古今恒然。故",
    "T37n1744_001:0004b25": "名為常。佛法亦爾。雖三世諸佛隨感去留。教",
    "T37n1744_001:0004b26": "範古今不可改易。第二說經緣起門。問。淨名",
    "T37n1744_001:0004b27": "經歎諸菩薩云。其見聞者無不蒙益。諸有所",
    "T37n1744_001:0004b28": "作悉不唐捐。今勝鬘既是法身大士。隨感以",
    "T37n1744_001:0004b29": "現形。適機而演教。如肇公云。法身無像。物感",
    "T37n1744_001:0004c01": "則形。冥權無謀。動與事會。今有何等大因緣",
    "T37n1744_001:0004c02": "故演說此經。答。意乃多途。略明二種。一為踰",
    "T37n1744_001:0004c03": "闍國內七歲已上男女之流。宿昔共勝鬘結",
    "T37n1744_001:0004c04": "大乘眷屬。今欲使其善根成就。故假仰請佛",
    "T37n1744_001:0004c05": "起諸願行。乃至承佛神力說斯經。二者通為",
    "T37n1744_001:0004c06": "一切學大乘人。使稟教之流。識大乘法十五",
    "T37n1744_001:0004c07": "條義。則疑無不滅。解無不生。但有進路而無",
    "T37n1744_001:0004c08": "退道。究竟一乘得成佛也。是以第十六名云。",
    "T37n1744_001:0004c09": "此經斷一切疑決定了義。即其明證。問。以何",
    "T37n1744_001:0004c10": "義故知有通別二種意耶。答。佛於踰闍國內",
    "T37n1744_001:0004c11": "像現虛空。勝鬘對佛演說斯教。佛去已後。勝",
    "T37n1744_001:0004c12": "鬘與王各化國內所有人民。令七歲已上皆",
    "T37n1744_001:0004c13": "學大乘法。是故當知有別為也。佛還舍衛。告",
    "T37n1744_001:0004c14": "命阿難及以帝釋。令於天上人間廣弘斯教。",
    "T37n1744_001:0004c15": "是故當知有通為也。次明宗旨門。此中有二。",
    "T37n1744_001:0004c16": "一正明宗旨。二明同異。此經章雖十五。統其",
    "T37n1744_001:0004c17": "旨趣以一乘為宗。所以然者。凡有二義。一者。",
    "T37n1744_001:0004c18": "凡欲識經宗。宜觀經題。若舒之章有十五。若",
    "T37n1744_001:0004c19": "卷之則歸乎一乘。是故用一乘為經旨也。二",
    "T37n1744_001:0004c20": "者。如法華云。三世諸佛略明五乘。廣則八萬",
    "T37n1744_001:0004c21": "法藏。雖有廣略不同。而意唯為顯一理。教乎",
    "T37n1744_001:0004c22": "一人。故譬喻品云。諸有所說。皆為無上菩提。",
    "T37n1744_001:0004c23": "悉為化菩薩故。今當復以譬喻更明此義。更",
    "T37n1744_001:0004c24": "明此義者。更明唯有一理。唯教一人。故知若",
    "T37n1744_001:0004c25": "法若譬若語若默諸有所作為明一乘。法華",
    "T37n1744_001:0004c26": "既爾。此經亦然問。若爾。一教便足。何煩",
    "T37n1744_001:0004c27": "兩經。答。般若一法。遂有五時。一乘無二。何",
    "T37n1744_001:0004c28": "妨兩說。又雖復至道唯一。轉勢說法。故有多",
    "T37n1744_001:0004c29": "門。如將適病人。迴變食味。又廣略有無互現。",
    "T37n1744_001:0005a01": "此經略說。法華廣明。此有二死五住之言。則",
    "T37n1744_001:0005a02": "法華無也。彼有三會及種種權實。則此教無",
    "T37n1744_001:0005a03": "也。餘有無事多。不可具敘。若約緣不同者。法",
    "T37n1744_001:0005a04": "華為迴小入大人說。故涌出品云。除前修習",
    "T37n1744_001:0005a05": "學小乘者。如是等人我今亦令得聞是經入",
    "T37n1744_001:0005a06": "於佛慧。即明證也。此經為直往菩薩說。阿踰",
    "T37n1744_001:0005a07": "闍國。謂無生國。此國常說無生。常有學大乘",
    "T37n1744_001:0005a08": "人習無生觀。故為之直說一乘使成佛也。問。",
    "T37n1744_001:0005a09": "若爾。但應說一乘法。何故文中復辨三乘。答。",
    "T37n1744_001:0005a10": "為一乘人令識權實。識權則無退路。解實直",
    "T37n1744_001:0005a11": "進不迴。又識權即能化他。解實則成自行。又",
    "T37n1744_001:0005a12": "此為會三故辨三。非為三緣而說三也。第二",
    "T37n1744_001:0005a13": "同異門者。人言此經亦以一乘為宗。於境智",
    "T37n1744_001:0005a14": "二門。乘義是境。例如法華會三歸一。三一是",
    "T37n1744_001:0005a15": "二智之境。今明會五歸一。一是實智之境。今",
    "T37n1744_001:0005a16": "謂義不全爾。若三一是所觀之義。則名為境。",
    "T37n1744_001:0005a17": "即能照之智亦是乘。故下文云一乘即菩提。",
    "T37n1744_001:0005a18": "菩提即智也。大乘通境智。有人言於因果二",
    "T37n1744_001:0005a19": "門。乘義是因。因能趣果。今謂義不全爾乘具",
    "T37n1744_001:0005a20": "因果及非因果。如下會二乘歸一乘。即以因",
    "T37n1744_001:0005a21": "果義為乘。若以三乘四智為乘。即從因趣果",
    "T37n1744_001:0005a22": "義。縱任自在。嬉戲快樂。此是自運名乘。佛",
    "T37n1744_001:0005a23": "自住大乘。還以此法度他。即以運他名乘。",
    "T37n1744_001:0005a24": "此則因果俱運。則因果俱乘。非因非果乘者。",
    "T37n1744_001:0005a25": "非因非果。言忘慮絕。故名大乘。文殊十禮經",
    "T37n1744_001:0005a26": "云。諸佛虛空相。虛空亦無相。離諸因果故。敬",
    "T37n1744_001:0005a27": "禮無所觀。問。非因非果云何名運答。體悟非",
    "T37n1744_001:0005a28": "因果。令人出四句超百非。故是真運。故以非",
    "T37n1744_001:0005a29": "因非果是乘體。因果是用。江南瑤法師云。",
    "T37n1744_001:0005b01": "此經以三義為宗。論解惑所繫。辨明八諦。諦",
    "T37n1744_001:0005b02": "則如解之所解。如惑之所惑也。次辨解惑之",
    "T37n1744_001:0005b03": "本。故明自性清淨本無染。後則會二歸一乘。",
    "T37n1744_001:0005b04": "此言三義者。以聖諦為解惑之境。即是一",
    "T37n1744_001:0005b05": "義。自性清淨是解惑之本。是其二義。一乘",
    "T37n1744_001:0005b06": "明滅惑修行得成極果。是其三義。古人雖不",
    "T37n1744_001:0005b07": "見乘三義。而初一是乘境。次一是乘性。後一",
    "T37n1744_001:0005b08": "是乘得。今亦不同此說。若取三義。乘性乘",
    "T37n1744_001:0005b09": "境乘得。此三攝乘義盡。古人不見論明此",
    "T37n1744_001:0005b10": "三義。所以不說之。今明此經有十五章。悉得",
    "T37n1744_001:0005b11": "是經名。並得是乘體。但案題為宗。故以一乘",
    "T37n1744_001:0005b12": "為正也。次辨教差別門有二。一明立教意。次",
    "T37n1744_001:0005b13": "明教門不同。論云。泥洹是真法寶。眾生藉種",
    "T37n1744_001:0005b14": "種門入。門雖不同。大明二種。一藉事以受",
    "T37n1744_001:0005b15": "悟。如香積佛土。以香為佛事。二因無言以登",
    "T37n1744_001:0005b16": "聖。如寂漠世界。外無示說。內無識慮。三因方",
    "T37n1744_001:0005b17": "言以改凡。如娑婆國土。隨物而現形。適機而",
    "T37n1744_001:0005b18": "演教。教雖萬差。考其大宗。同是無名相中強",
    "T37n1744_001:0005b19": "名相說。欲令眾生因言以悟無言也。但取相",
    "T37n1744_001:0005b20": "之徒。聞至理無言。教有於言。無言之理不得",
    "T37n1744_001:0005b21": "有言。有言之教不可無言。是則理教永分。生",
    "T37n1744_001:0005b22": "乎二見。大品云。諸有二者無道無果。涅槃云。",
    "T37n1744_001:0005b23": "明與無明愚者謂二。故下章云。堅執妄說違",
    "T37n1744_001:0005b24": "背正教。名為外道腐敗種子。是故不應起理",
    "T37n1744_001:0005b25": "教二見。今所明者。所詮之理絕言。詮理之言",
    "T37n1744_001:0005b26": "常絕。故言滿十方不吐一名字。如天女之詰",
    "T37n1744_001:0005b27": "身子。汝乃知解脫無言。而未悟言即解脫。",
    "T37n1744_001:0005b28": "既云言即解脫。亦應解脫即言。言即解脫。雖",
    "T37n1744_001:0005b29": "言無言。解脫即言。雖無言而言。言而無言。非",
    "T37n1744_001:0005c01": "定有言。無言而言。非定無言。故非言非無言。",
    "T37n1744_001:0005c02": "亦非理非教。名心無所依。乃識理教意也。如",
    "T37n1744_001:0005c03": "法華云。我以無數方便引導眾生令離諸著。",
    "T37n1744_001:0005c04": "像法決疑經云。我從初出世乃至涅槃。不說",
    "T37n1744_001:0005c05": "一字不度一人。大集經云。菩薩了一切法門",
    "T37n1744_001:0005c06": "疾得菩提。所謂一切法心無所著。肇法師云。",
    "T37n1744_001:0005c07": "其為論也。言而無當。破而不執。儻然靡據。事",
    "T37n1744_001:0005c08": "不失真。蕭焉無寄。理自玄會。家師朗和上。每",
    "T37n1744_001:0005c09": "登高座。誨彼門人。常云。言以不住為端。心以",
    "T37n1744_001:0005c10": "無得為主。故深經高匠。啟悟群生。令心無所",
    "T37n1744_001:0005c11": "著。所以然者。以著是累根。眾苦之本以執著",
    "T37n1744_001:0005c12": "故。三世諸佛敷經演論。皆令眾生心無所著。",
    "T37n1744_001:0005c13": "所以令無著者。著者是累根。眾苦之本。以",
    "T37n1744_001:0005c14": "執著故。起決定分別。定分別故。則生煩惱。煩",
    "T37n1744_001:0005c15": "惱因緣。即便起業。業因緣故。則受生老病死",
    "T37n1744_001:0005c16": "之苦。有所得人未學佛法。從無始來任運於",
    "T37n1744_001:0005c17": "法而起著心。今聞佛法更復起著。是為著上",
    "T37n1744_001:0005c18": "而復生著。著心堅固。苦根轉深。無由解脫。欲",
    "T37n1744_001:0005c19": "令弘經利人。及行道自行。勿起著心。此敘",
    "T37n1744_001:0005c20": "說教之大意也。次明教門不同。南土人云。",
    "T37n1744_001:0005c21": "教有三種。一頓教。二漸教。三無方不定教。頓",
    "T37n1744_001:0005c22": "教。謂華嚴之流。漸教。從趣鹿苑乃至涅槃。五",
    "T37n1744_001:0005c23": "時次第。目之為漸。三無方之教。出前二種",
    "T37n1744_001:0005c24": "之外。即勝鬘尊經是也。故此經過大品。包",
    "T37n1744_001:0005c25": "法華。與涅槃齊極。雖以一乘為體。而顯言常",
    "T37n1744_001:0005c26": "住。故得與涅槃理同。雖說一體三歸。而以一",
    "T37n1744_001:0005c27": "乘為致故包法華之說。既義適兩教。故屬無",
    "T37n1744_001:0005c28": "方。又是別應於機。非雙林之說。故異涅槃。立",
    "T37n1744_001:0005c29": "三教者云。楞伽法鼓及以此經。並屬無方之",
    "T37n1744_001:0006a01": "教。但法鼓居此經之前。何以知之。法鼓在舍",
    "T37n1744_001:0006a02": "衛城為波斯匿王說。王於佛所。始得大乘之",
    "T37n1744_001:0006a03": "信。方遣書報女。乃有今說。故知法鼓居此經",
    "T37n1744_001:0006a04": "之前。楞伽經第四卷云。我以神力建立。令勝",
    "T37n1744_001:0006a05": "鬘及二智滿足諸菩薩等。宣說如來藏及識",
    "T37n1744_001:0006a06": "藏。亦文云。勝鬘夫人承佛威神力說如來境",
    "T37n1744_001:0006a07": "界。以此故知楞伽在此經後也。在南海楞伽",
    "T37n1744_001:0006a08": "山頂。為海中住大菩薩。明八識二死五住一乘",
    "T37n1744_001:0006a09": "無相常住如來藏等。法鼓對大迦葉說。明如",
    "T37n1744_001:0006a10": "來常住真我之性。又明化城窮子等譬。事似",
    "T37n1744_001:0006a11": "法華。佛因波斯匿王擊鼓吹唄來佛所。因為",
    "T37n1744_001:0006a12": "說法鼓。在此經前後義實如之。三教五時非",
    "T37n1744_001:0006a13": "今所用。北土彰於五時。立四宗教。謂因緣",
    "T37n1744_001:0006a14": "假名不真及真。如是等義。法華疏內具論得",
    "T37n1744_001:0006a15": "失。從菩提留支度後至於即世。大分佛教為",
    "T37n1744_001:0006a16": "半滿兩宗。亦云聲聞菩薩二藏。然此既有經",
    "T37n1744_001:0006a17": "論誠文。不可排斥。但眾生聞於二藏。則起大",
    "T37n1744_001:0006a18": "小二心。然須知至道未曾小大。赴大緣故而",
    "T37n1744_001:0006a19": "強名為大。隨順小緣故假名為小。欲令因此",
    "T37n1744_001:0006a20": "大小。了悟至理非大非小。然既不住於兩是。",
    "T37n1744_001:0006a21": "豈可心存於二非。識此大宗。則三藏無失。問。",
    "T37n1744_001:0006a22": "為大小人說二藏者何等是大小人耶。答。菩",
    "T37n1744_001:0006a23": "薩有二。一直往菩薩。二迴小入大。為此二人",
    "T37n1744_001:0006a24": "說菩薩藏。為直往人說。亦得名之為頓。以不",
    "T37n1744_001:0006a25": "從小入於大故。為迴小人說。目之為漸。以其",
    "T37n1744_001:0006a26": "從小入於大故。此之頓漸如法華說。是諸眾",
    "T37n1744_001:0006a27": "生始見我身聞我所說。即便信受入如來慧。",
    "T37n1744_001:0006a28": "此直往頓也。除前修習學小乘者。如是之人",
    "T37n1744_001:0006a29": "我今亦令得聞是經入於佛慧。即迴小漸也。",
    "T37n1744_001:0006b01": "說聲聞藏亦為二人。一本乘聲聞。二退大取",
    "T37n1744_001:0006b02": "小。為此二人說聲聞藏。今此經。二藏之中菩",
    "T37n1744_001:0006b03": "薩藏攝。二菩薩中直往所收。以彼七歲已上。",
    "T37n1744_001:0006b04": "未曾入小。頓聞大乘。是故名為直往人也。問。",
    "T37n1744_001:0006b05": "大小二乘俱有三藏。此經於三藏中何藏所",
    "T37n1744_001:0006b06": "收攝。答。題既云經。經者謂修多羅。修多羅藏",
    "T37n1744_001:0006b07": "攝。問。何故非餘二藏所收。答。修多羅通。又為",
    "T37n1744_001:0006b08": "三藏之本通詮一切者。名修多羅本教。局詮",
    "T37n1744_001:0006b09": "戒行。名曰毘尼。重辨前二者。名阿毘曇。故婆",
    "T37n1744_001:0006b10": "沙云。種種雜說。名修多羅。廣說戒律。名曰毘",
    "T37n1744_001:0006b11": "尼。說總相別相。名阿毘曇。涅槃經云。此是契",
    "T37n1744_001:0006b12": "經甚深之義。此是戒律輕重之相。此是毘曇",
    "T37n1744_001:0006b13": "分別法句。故知此三。約能詮之教有其本末。",
    "T37n1744_001:0006b14": "約所詮有通局不同。是故此經初藏所攝。次",
    "T37n1744_001:0006b15": "明經分齊門。若依天竺。二種不同。龍樹釋般",
    "T37n1744_001:0006b16": "若不開章門。天親解涅槃預科分齊。震旦諸",
    "T37n1744_001:0006b17": "師亦有二說。如什肇注淨名不開於文。融朗",
    "T37n1744_001:0006b18": "解法華有其章段。今謂開與不開。可適時而",
    "T37n1744_001:0006b19": "用。又佛意在悟道但令得悟。則隨時用之。攝",
    "T37n1744_001:0006b20": "大乘論云。教無定相。以利益為定。但使得益。",
    "T37n1744_001:0006b21": "則稱會佛心。中論云。諸法無決定相。諸法",
    "T37n1744_001:0006b22": "無量方便。眾生根性亦復無遍。故隨機用之。",
    "T37n1744_001:0006b23": "勿生執著也。但末代相承多開章門。以其章",
    "T37n1744_001:0006b24": "門示經起盡。識義類不同。今略明三說。一分",
    "T37n1744_001:0006b25": "為七分。二開為二章。三開為三段。言七分者。",
    "T37n1744_001:0006b26": "第一初五句。結集緣起幽宗分。第二信法未",
    "T37n1744_001:0006b27": "久已下。壽量所解接化分。第三而說偈言已",
    "T37n1744_001:0006b28": "下。方便顯德起信分。第四說調伏大願已下。",
    "T37n1744_001:0006b29": "契理之行修成分。第五初觀聖諦已下。明行",
    "T37n1744_001:0006c01": "所契理非作分。第六勝鬘夫人已下。真子勝",
    "T37n1744_001:0006c02": "鬘必堪紹繼聖蹤分。第七祇洹已下。付囑流",
    "T37n1744_001:0006c03": "通奉行分。有人言。此經二處二會。言二處者。",
    "T37n1744_001:0006c04": "一舍衛處。二踰闍處。舍衛處。謂出家人處。踰",
    "T37n1744_001:0006c05": "闍在家人處。又舍衛是佛住處。踰闍是菩薩",
    "T37n1744_001:0006c06": "住處。又舍衛是他業所起處。謂須達為佛造",
    "T37n1744_001:0006c07": "也。踰闍是自業所感處。約此二處說法。即成",
    "T37n1744_001:0006c08": "二會。一一會中各有三分。從初乃至哩念請",
    "T37n1744_001:0006c09": "佛為序分。十五章經以為正宗。佛去已後勝",
    "T37n1744_001:0006c10": "鬘及王宣通此法。謂流通分。第二會三分者。",
    "T37n1744_001:0006c11": "爾時世尊入祇桓林名為序分。爾時世尊告",
    "T37n1744_001:0006c12": "天帝已下。廣說是經明正宗。說已告天帝已",
    "T37n1744_001:0006c13": "下。讚歎勸學付囑流通。古舊相傳多開三分。",
    "T37n1744_001:0006c14": "謂序正流通。從初至咸以清淨心。歎佛實功",
    "T37n1744_001:0006c15": "德。名序分。從如來妙色已下十五章經。為正",
    "T37n1744_001:0006c16": "說分。從放勝光明以下。為流通分。所以明三",
    "T37n1744_001:0006c17": "者。聖人說法必有由致。故有序分。由致既彰。",
    "T37n1744_001:0006c18": "正宗宜開。故有正說。如來大悲無限。眾生無",
    "T37n1744_001:0006c19": "窮。非止益當時。復欲遠傳遐代。故有流通分。",
    "T37n1744_001:0006c20": "又約時有初中後善。故開三分。又約法有體",
    "T37n1744_001:0006c21": "相用。故開三分。放光動地。表所說相。正說顯",
    "T37n1744_001:0006c22": "諸法體。流通明經有勢力。令聞者得利。故名",
    "T37n1744_001:0006c23": "為用。次約利有三。謂信解行。序分相。令未",
    "T37n1744_001:0006c24": "信者信。正說令已信者解流通歎教勸持。令",
    "T37n1744_001:0006c25": "已解者行。此皆大判也。三章各二。序中二者。",
    "T37n1744_001:0006c26": "一傳經序。二說經序。正中二者。一正說經宗。",
    "T37n1744_001:0006c27": "二勸信護法流通二者。一勝鬘流通。二佛流",
    "T37n1744_001:0006c28": "通。初明二序。義有多門。一約人時有異。傳",
    "T37n1744_001:0006c29": "說不同。故立二序。人異者。所謂如來阿難。時",
    "T37n1744_001:0007a01": "異者。謂當時後代。如來自說益於當時。阿難",
    "T37n1744_001:0007a02": "結集在於後代。宗歸雖一。須立二序。但二序",
    "T37n1744_001:0007a03": "名不同。凡有四對。一從義以立名。謂通序。別",
    "T37n1744_001:0007a04": "序。眾經大同。故名通序。發起事別。稱為別",
    "T37n1744_001:0007a05": "序。二從時作名。謂經前序。經後序。別序謂經",
    "T37n1744_001:0007a06": "前序。通序謂經後序。三從人作名。即如來序。",
    "T37n1744_001:0007a07": "阿難序。如來說經。阿難傳經。四從義意作名。",
    "T37n1744_001:0007a08": "謂證信序。發起序。此皆大判也。言大判者。如",
    "T37n1744_001:0007a09": "是我聞。一向是傳經序。良以說經之前未有",
    "T37n1744_001:0007a10": "此言。既經之後方有。故一向屬傳經序。一時",
    "T37n1744_001:0007a11": "已下可具二義。若阿難後之所立。屬傳經序。",
    "T37n1744_001:0007a12": "當佛說時實有化主時處。屬說經序。若依論",
    "T37n1744_001:0007a13": "所釋。化主時處屬說經序。法華論云。城山最",
    "T37n1744_001:0007a14": "勝。表經亦勝。十地論言。此法勝故。在於初時",
    "T37n1744_001:0007a15": "及勝處說依此二論。即以化主時處屬說經",
    "T37n1744_001:0007a16": "序。依智度論說時方人令生信故。屬傳經序。",
    "T37n1744_001:0007a17": "雖復不定。大判為言。如是等六事佛命令安",
    "T37n1744_001:0007a18": "故。總屬傳經序也。從時波斯匿王下。是發起",
    "T37n1744_001:0007a19": "序。釋此不定。有人言。從初至偈。名之為序。",
    "T37n1744_001:0007a20": "從偈已下即屬正宗。今所明者。如前所說。",
    "T37n1744_001:0007a21": "初至妙色身前名為序說也。今略以六門釋",
    "T37n1744_001:0007a22": "之。一明數門依江南諸師但明五事。以佛屬",
    "T37n1744_001:0007a23": "住處攝。次天親燈論。以明六事。第四是教主。",
    "T37n1744_001:0007a24": "若依三藏。凡有七事。開我聞為二。今以六為",
    "T37n1744_001:0007a25": "定也。二明立六意門。一為證信故立六。如龍",
    "T37n1744_001:0007a26": "樹云。說時方人令生信故。二簡內外。外經以",
    "T37n1744_001:0007a27": "阿漚二字為首。內教以六事在初。三分經論",
    "T37n1744_001:0007a28": "不同。弟子之論。歸敬三寶。如來之經。明乎六",
    "T37n1744_001:0007a29": "事。三有無門。當佛說時。實有六事謂有信",
    "T37n1744_001:0007b01": "心。及傳聞人。時節。教主。處所。同聞。而未立",
    "T37n1744_001:0007b02": "名字。此是體有文無。後之所立文體俱有。四",
    "T37n1744_001:0007b03": "具不具門。餘經具足六事。金光明經略無同",
    "T37n1744_001:0007b04": "聞。此經亦無同聞之文。至後當說五前後門。",
    "T37n1744_001:0007b05": "溫室等經稱我聞如是。要前有傳法之人。方",
    "T37n1744_001:0007b06": "有所傳之法。二如是我聞。要有信心方得入",
    "T37n1744_001:0007b07": "於佛法。六因緣門。阿難四問答。第四問答故。",
    "T37n1744_001:0007b08": "有此六事也。如三世諸佛證。如三世諸佛說。",
    "T37n1744_001:0007b09": "故言如是。問。稱如便足。何須言是。答。為欲",
    "T37n1744_001:0007b10": "簡相似言。是者。是三世諸佛說。是三世諸佛",
    "T37n1744_001:0007b11": "證。故言是也。故古注云。說得於理。文旨相扶",
    "T37n1744_001:0007b12": "為如。理說應解。徵信無昧為是。有人言。阿",
    "T37n1744_001:0007b13": "難遵佛所說之言。如於諸佛法說。理如理",
    "T37n1744_001:0007b14": "說。事如事說。因如因說。果如果說。如是一切",
    "T37n1744_001:0007b15": "如法之言。是當道理。故言如是也。良以乖法",
    "T37n1744_001:0007b16": "名之為非。故如法之言。得稱如是。有人言。如",
    "T37n1744_001:0007b17": "是者。謂指牒法辭。如經中說。如是等功德。如",
    "T37n1744_001:0007b18": "是菩薩等。今亦爾。如是所說教門。我皆得聞。",
    "T37n1744_001:0007b19": "故云如是我聞。亦是印述之辭。如是如是。",
    "T37n1744_001:0007b20": "誠如聖教。如是如是。如汝所說。今亦爾。印定",
    "T37n1744_001:0007b21": "佛法。使人生信。故言如是。有人言。依智度論",
    "T37n1744_001:0007b22": "意。如是者。是信義。要具三。一是所信之法。",
    "T37n1744_001:0007b23": "二明信心。三明信相。內心信可是法。口如是",
    "T37n1744_001:0007b24": "言。言是法稱合道理。故言如是。我聞者。古注",
    "T37n1744_001:0007b25": "云。明用表承宣。明其能虛已崇聽。祗納音",
    "T37n1744_001:0007b26": "旨也。有人言。阿難對彼未來眾生。陳已所",
    "T37n1744_001:0007b27": "說。故言我聞。問。阿難既是得理聖人。有何",
    "T37n1744_001:0007b28": "所以同凡說我。答云。阿難雖復說我。不同凡",
    "T37n1744_001:0007b29": "夫云何不同。說我有三。一者。凡夫見使未",
    "T37n1744_001:0007c01": "亡。見心說我。二者。學人見使雖除。慢使猶",
    "T37n1744_001:0007c02": "在。慢心說我。三無學人見慢已除。隨世流布。",
    "T37n1744_001:0007c03": "宣說言我。然今阿難結集法時。身居無學。見",
    "T37n1744_001:0007c04": "慢已斷。隨世流布宣說我聞。故不同凡也。問。",
    "T37n1744_001:0007c05": "無我是勝。真諦所收。有我既著。世諦所攝。",
    "T37n1744_001:0007c06": "何不從勝宣說無我。從劣說我。答。化我眾生。",
    "T37n1744_001:0007c07": "法須如是。若不說我。何由可得標別彼此令",
    "T37n1744_001:0007c08": "人識。故知為別此彼令人識故。須說我也。乃",
    "T37n1744_001:0007c09": "至諸佛化我眾生。例皆同爾我有三種。一佛",
    "T37n1744_001:0007c10": "性是主是常。是故名我。二八自在作用故名",
    "T37n1744_001:0007c11": "我。三統御名我。若就阿難實得具有二我。",
    "T37n1744_001:0007c12": "今辨圓經。但用後我。問。三種阿難。持於三",
    "T37n1744_001:0007c13": "藏。出何經耶。答。出闍王懺悔經。如法華疏",
    "T37n1744_001:0007c14": "說。阿難有三種。一直阿難。翻為歡喜。持聲聞",
    "T37n1744_001:0007c15": "藏。二阿難跋陀。此云歡喜賢。持緣覺藏。三阿",
    "T37n1744_001:0007c16": "難伽羅。此云歡喜海。持菩薩藏。此是一人為",
    "T37n1744_001:0007c17": "三。亦是非三示三。又非三非一。能三能一。以",
    "T37n1744_001:0007c18": "其能三。故三人持三也。聞者。智度論云。耳根",
    "T37n1744_001:0007c19": "不壞聲在可聞處。意欲聞。情塵和合。故耳識",
    "T37n1744_001:0007c20": "生。隨耳識即生意識。能分別種種因緣得聞。",
    "T37n1744_001:0007c21": "地持亦云。聽所知言說。是名聞也。一時者。古",
    "T37n1744_001:0007c22": "注云。美不異時。不失機。感應冥符也。大明一",
    "T37n1744_001:0007c23": "義凡四種。一者人一。二者法一。三者時一。",
    "T37n1744_001:0007c24": "四者機一。言人一者。從始至末。並是如來一",
    "T37n1744_001:0007c25": "人說。無有餘人。故言人一。二者法一。阿難所",
    "T37n1744_001:0007c26": "領還是佛所說。無有異法。故言法一。三者時",
    "T37n1744_001:0007c27": "一。如來一時說。阿難一時領。故言時一。四者",
    "T37n1744_001:0007c28": "機一。眾生一時有感。如來一時有應。機感交",
    "T37n1744_001:0007c29": "接。故云一時。此一皆大判也。言大判者。初亦",
    "T37n1744_001:0008a01": "有勝鬘說義不同。得言人一。但始終印定成",
    "T37n1744_001:0008a02": "經。皆由於佛。故推功在佛。名為人一。亦不得",
    "T37n1744_001:0008a03": "定如來一時說阿難一時領。自有阿難初未",
    "T37n1744_001:0008a04": "得聞。後方得聞。今但始終皆是阿難從佛聞",
    "T37n1744_001:0008a05": "法故云一時耳。所言時者。攝論云時有三",
    "T37n1744_001:0008a06": "種。一平等。謂無沈浮顛倒。二和合。謂令聞正",
    "T37n1744_001:0008a07": "法能聞。三轉法輪時。正說正受。佛者。標其化",
    "T37n1744_001:0008a08": "主也。問。何故標佛耶。答。略明四義。一簡邪",
    "T37n1744_001:0008a09": "明正。阿難若從外道天魔邊聞。則不可信。以",
    "T37n1744_001:0008a10": "從一切智正師邊聞。故傳經可信。二簡師弟",
    "T37n1744_001:0008a11": "子。佛法五人說。今不從餘四人邊聞。唯從佛",
    "T37n1744_001:0008a12": "聞是故稱佛。三者為印定成經。雖有餘人所",
    "T37n1744_001:0008a13": "說。佛不印定。不得成經。今欲印定成經。是故",
    "T37n1744_001:0008a14": "標佛。四明教起所由由佛在舍衛。故勝鬘父",
    "T37n1744_001:0008a15": "母生信心。父母既信。書報勝鬘勝鬘請佛。",
    "T37n1744_001:0008a16": "故如來應之。由佛應故。勝鬘歎佛。如是展轉",
    "T37n1744_001:0008a17": "有十五章經。皆由於佛佛為教本。是以標佛",
    "T37n1744_001:0008a18": "也。佛者。覺也。覺有兩義。一覺察二者覺悟。",
    "T37n1744_001:0008a19": "言覺察者。對煩惱障。煩惱侵害事等如賊。唯",
    "T37n1744_001:0008a20": "聖覺知不為其害。如人覺賦賊無能為。故名",
    "T37n1744_001:0008a21": "為覺。言覺悟者。對其智障無明昏侵事等如",
    "T37n1744_001:0008a22": "睡。聖慧獨朗。如曉得悟故名為覺所對無明",
    "T37n1744_001:0008a23": "有二。一性結無明迷覆性理對除彼迷。覺",
    "T37n1744_001:0008a24": "法實性。故名為覺。二事中無明。於事不了。",
    "T37n1744_001:0008a25": "對除彼迷。覺知一切善惡無記。故名為覺。故",
    "T37n1744_001:0008a26": "持地云。義饒益聚。非義饒益聚。非義非非義",
    "T37n1744_001:0008a27": "饒益聚平等開覺。故名為佛既能自覺。復能",
    "T37n1744_001:0008a28": "他覺。覺行窮滿。說之為佛。言其自覺。簡異凡",
    "T37n1744_001:0008a29": "夫。云覺他者。彰別二乘。覺行窮滿。顯異菩",
    "T37n1744_001:0008b01": "薩。又四句。一眠而不覺。謂凡夫。二覺而不",
    "T37n1744_001:0008b02": "眠。所謂諸佛三亦眠亦覺。所謂菩薩二乘望",
    "T37n1744_001:0008b03": "凡為覺。望佛為眠。四非眠非覺。泯上三門歸",
    "T37n1744_001:0008b04": "言亡慮絕。問。佛有三種。一化佛。二應佛。三",
    "T37n1744_001:0008b05": "法佛。今稱佛住者。三佛之中是何佛住耶。答。",
    "T37n1744_001:0008b06": "義有多門。今就一途論之。普賢觀經云。釋迦",
    "T37n1744_001:0008b07": "牟尼。名毘盧遮那。遍一切處。其佛住處名常",
    "T37n1744_001:0008b08": "寂光。毘盧遮那。即是法身。法身佛住於常樂",
    "T37n1744_001:0008b09": "我淨四德之土。然佛與土義論人法。謂人為",
    "T37n1744_001:0008b10": "能住。四德為所住。若同性經云。應身住淨土。",
    "T37n1744_001:0008b11": "化身居穢國今是化佛也。攝論云。地前見化",
    "T37n1744_001:0008b12": "佛。登地見應身者。此應身是與真如相應。名",
    "T37n1744_001:0008b13": "為應身。應身有二。一內應。與真如相應。住真",
    "T37n1744_001:0008b14": "如土。二外應。住淨土。奇特相好教菩薩也。地",
    "T37n1744_001:0008b15": "前未見真如。但見八相成道故言見化身。更",
    "T37n1744_001:0008b16": "有四句。如金光明三身品說也。所言住者。凡",
    "T37n1744_001:0008b17": "有二種。一者內住。二者外住。內住有二。一約",
    "T37n1744_001:0008b18": "人論。六欲天住法。是為天住。梵天乃至非想",
    "T37n1744_001:0008b19": "非非想住法。說為梵住。諸佛辟支羅漢住法。",
    "T37n1744_001:0008b20": "說為聖住。三種住中。住聖住。憐愍眾生故。",
    "T37n1744_001:0008b21": "住舍衛國。二約行以別。論云。布施持戒善心",
    "T37n1744_001:0008b22": "三事。故名天住。慈悲喜捨。名為梵住。空無相",
    "T37n1744_001:0008b23": "無作說為聖住。聖住法。佛於中住。復說四",
    "T37n1744_001:0008b24": "住。三如上。第四佛住。首楞嚴三昧十力無畏",
    "T37n1744_001:0008b25": "等。如地持中亦約行分三。與彼說大同小異。",
    "T37n1744_001:0008b26": "若說梵住與前不異。若說天住。以八禪等為",
    "T37n1744_001:0008b27": "天住此義則異若說聖住。亦同亦異。同住三",
    "T37n1744_001:0008b28": "空。更加滅盡正受為異。地持又說。梵住中多",
    "T37n1744_001:0008b29": "住大悲。天住中多住第四禪。聖住中多住空",
    "T37n1744_001:0008c01": "及滅盡定也。所言外住者。凡有四雙一化處",
    "T37n1744_001:0008c02": "住有淨穢二土。如釋迦居穢彌陀住淨。二者",
    "T37n1744_001:0008c03": "異住同住。如釋迦異俗住伽灆。天王佛與",
    "T37n1744_001:0008c04": "俗同住。猶如天子。三未捨壽分住。捨壽分住。",
    "T37n1744_001:0008c05": "未捨壽分住則無量歲捨壽分住。如答魔王",
    "T37n1744_001:0008c06": "請。唯留三月。餘無量歲。悉皆捨之四通住別",
    "T37n1744_001:0008c07": "住。行住坐臥。皆名為住。謂通住也。四儀中",
    "T37n1744_001:0008c08": "一。稱為別住。若內若外。皆是無住而住。住無",
    "T37n1744_001:0008c09": "所住也。古注云。列佛所在。重明旨異。舍衛是",
    "T37n1744_001:0008c10": "六師所居。佛住伏其頑首也。舍衛國者。此",
    "T37n1744_001:0008c11": "住處有二。一通處。二別處。亦是在家人處。出",
    "T37n1744_001:0008c12": "家人處。亦是喧處之與靜慮。一欲生信。故",
    "T37n1744_001:0008c13": "委曲題之。二欲道俗兼化。所以喧靜雙舉也。",
    "T37n1744_001:0008c14": "舍衛國者。三藏云。彼國正音。應云奢羅摩死",
    "T37n1744_001:0008c15": "底。此言好名聞國。昔有仙人好名聞在此中",
    "T37n1744_001:0008c16": "住。從仙人作名故云好名聞國也。又云。此國",
    "T37n1744_001:0008c17": "具有四義一多寶。二此中人多受五欲樂。三",
    "T37n1744_001:0008c18": "有法德。此國中人多行施戒。謂之法德。四未",
    "T37n1744_001:0008c19": "來得解脫。明此國中人。未來多生人天中及",
    "T37n1744_001:0008c20": "得解脫果。有此四義。遠聞餘國。故云好名聞",
    "T37n1744_001:0008c21": "國也從來舊翻為聞物國。此多出好物。遠",
    "T37n1744_001:0008c22": "聞諸國。故名聞物也十二由經云。無物不有。",
    "T37n1744_001:0008c23": "勝於餘處也問何故復名舍婆提。答昔劫初",
    "T37n1744_001:0008c24": "有仙人兄弟二人。弟名舍婆。此云幼少。兄稱",
    "T37n1744_001:0008c25": "阿婆提。此云不可害二人共造此城。因以名",
    "T37n1744_001:0008c26": "之。弟略去婆。兄略去阿。二名雙取。故名舍婆",
    "T37n1744_001:0008c27": "提。舍婆提復名憍薩羅。故智度論云。有好妙",
    "T37n1744_001:0008c28": "國土。名憍薩羅。近在雪山邊日種諸釋子。",
    "T37n1744_001:0008c29": "我在此中生。憍薩羅。未詳翻譯。仁王經列十",
    "T37n1744_001:0009a01": "六大國。第一憍薩羅。第二舍衛國。兩國為異。",
    "T37n1744_001:0009a02": "與釋論不同。今未詳。問。佛何故多在王舍城",
    "T37n1744_001:0009a03": "及舍婆提。答。佛前受頻婆娑羅請。故故住王",
    "T37n1744_001:0009a04": "舍城。次受波斯匿王請。住舍衛。又王舍城舍",
    "T37n1744_001:0009a05": "衛。國土豐樂。多有人眾。佛於多人處教化眾",
    "T37n1744_001:0009a06": "生也。如經說舍衛國有九億家。賢愚經說有",
    "T37n1744_001:0009a07": "十八億人也。王舍城中有十二億家。又此二",
    "T37n1744_001:0009a08": "國多聰明人及六師等。故佛多住。又報法身",
    "T37n1744_001:0009a09": "恩。多住王城。報生身恩。多住舍衛。問。佛生",
    "T37n1744_001:0009a10": "迦維羅衛。云何乃云生舍婆提。答。佛元祖已",
    "T37n1744_001:0009a11": "來在舍婆提。未居迦維。從本立名。故云住舍",
    "T37n1744_001:0009a12": "衛。報生身恩。問佛從幾世已來。住迦維羅國",
    "T37n1744_001:0009a13": "耶。答。佛祖名彌悉離王。在雪山南住。國名舍",
    "T37n1744_001:0009a14": "婆提。王有二夫人。后生一子名長生。次夫人",
    "T37n1744_001:0009a15": "生四子。一名聽目。二名照目。三名爾樓。四名",
    "T37n1744_001:0009a16": "彌樓。后子立用為太子。四子多計才藝。后恐",
    "T37n1744_001:0009a17": "父王死後。四子奪其位。故數向王讒之。王遂",
    "T37n1744_001:0009a18": "用其語。徙四子并母在雪山西北憍娑羅二",
    "T37n1744_001:0009a19": "國界空地。此是波斯匿王國地界。造城名迦",
    "T37n1744_001:0009a20": "毘羅城。四子中。其彌樓王。即是親祖。從彌樓",
    "T37n1744_001:0009a21": "生烏樓。烏樓生劬頭羅。劬頭羅生尸烋羅。",
    "T37n1744_001:0009a22": "尸烋羅生淨飯王。至佛為七世祖也。此合取",
    "T37n1744_001:0009a23": "彌悉離王為七世。若直從四子已後。只六世",
    "T37n1744_001:0009a24": "耳。問。佛住舍衛凡得幾年。答。經云。住舍衛",
    "T37n1744_001:0009a25": "得二十五年。有九億家。三億家不見佛不聞",
    "T37n1744_001:0009a26": "法。三億家亦見佛亦聞法。三億家見佛不聞",
    "T37n1744_001:0009a27": "法。真諦三藏云。舍衛始終得七年。王城得四",
    "T37n1744_001:0009a28": "年。今未詳也。問。住阿踰闍國。對勝鬘說此",
    "T37n1744_001:0009a29": "經。何故不云佛住阿踰闍國。而言住舍衛耶。",
    "T37n1744_001:0009b01": "答。是佛住舍衛。付囑此經。故從佛住處立名",
    "T37n1744_001:0009b02": "也。又舍衛是大國。踰闍是小國。從大處立名",
    "T37n1744_001:0009b03": "也。又從本立名。佛本在舍衛。勝鬘於踰闍感",
    "T37n1744_001:0009b04": "佛。故末在踰闍。從本立名。故稱舍衛。問。若",
    "T37n1744_001:0009b05": "從佛住處立名。亦應從佛題經。答。各就一義。",
    "T37n1744_001:0009b06": "約能說人立名。故名勝鬘經就佛印定付囑。",
    "T37n1744_001:0009b07": "故舉佛住處也。祇樹給孤獨園者。此第二別",
    "T37n1744_001:0009b08": "處。就文為二。一者祇樹。二給孤獨園。祇謂祇",
    "T37n1744_001:0009b09": "陀。三藏云。外國云鳩摩羅陀。此云童真太子。",
    "T37n1744_001:0009b10": "又言祇陀者。此翻戰勝。昔有賊欲破舍衛。舍",
    "T37n1744_001:0009b11": "衛國主與賊交戰遂使勝賊。因戰勝日仍生",
    "T37n1744_001:0009b12": "太子。故字為戰勝。太子捨此樹處。為佛起立",
    "T37n1744_001:0009b13": "門樓。故云祇樹也。給孤獨園者。有長者名須",
    "T37n1744_001:0009b14": "達多。有人言。須謂須陀洹。其人得須陀洹果。",
    "T37n1744_001:0009b15": "故以為名。今謂不爾。未見佛時。已名須達也。",
    "T37n1744_001:0009b16": "須達是外國語。此名善與。彼家父母乞子。",
    "T37n1744_001:0009b17": "禱祠神祇。遂生此子。以善神授與。故名善與。",
    "T37n1744_001:0009b18": "彼土曾十二年不雨。其人巨富。拔濟孤獨。從",
    "T37n1744_001:0009b19": "德立名。稱給孤獨也。以黃金布地。市得此",
    "T37n1744_001:0009b20": "園。名給孤獨園。又給孤獨。敘其下愍。以金",
    "T37n1744_001:0009b21": "市園。標其上敬。又給孤獨。敘其能濟悲田。",
    "T37n1744_001:0009b22": "市園造寺。敘其能供敬田。又給孤獨。敘其",
    "T37n1744_001:0009b23": "未見佛時修善。市園。明其見佛已後殖福。",
    "T37n1744_001:0009b24": "必是大權。故有斯盛德。問。國為通處。園為別",
    "T37n1744_001:0009b25": "處。而前通後別。樹為別處。園為通處何故前",
    "T37n1744_001:0009b26": "別後通。答。祇陀為君。須達為臣。是君臣次",
    "T37n1744_001:0009b27": "第。不就通別前後也。又祇樹是門處故前明。",
    "T37n1744_001:0009b28": "園是精舍故後舉。又祇陀是本稱。給孤是末",
    "T37n1744_001:0009b29": "名。問。何因造立精舍。答。餘經廣說須達長。",
    "T37n1744_001:0009c01": "者有七男兒。六已婚竟。為第七兒婚。往王舍",
    "T37n1744_001:0009c02": "城。因得見佛。遂獲初果。仍請佛還舍衛。佛命",
    "T37n1744_001:0009c03": "身子與其俱還。以黃金滿八十頃市得此園。",
    "T37n1744_001:0009c04": "此園在舍衛城南。去城一千步。三藏云。須達",
    "T37n1744_001:0009c05": "為過去第四鳩留村馱佛。已於此地起精舍。",
    "T37n1744_001:0009c06": "爾時此地廣四十里。佛及人壽四萬歲。須達",
    "T37n1744_001:0009c07": "爾時名毘沙長者。以黃金版布地。寶衣覆之。",
    "T37n1744_001:0009c08": "供養佛也。第五拘那含牟尼佛。人及佛壽三",
    "T37n1744_001:0009c09": "萬歲。爾時須達名太家主長者。以銀布地。",
    "T37n1744_001:0009c10": "滿中乳牛牛子。以為供養。爾時地廣三十里。",
    "T37n1744_001:0009c11": "第六迦葉佛壽及人壽二萬歲。須達爾時名",
    "T37n1744_001:0009c12": "大悉長者。以七寶布地。地廣二十里為供養。",
    "T37n1744_001:0009c13": "第七釋迦佛及人壽百歲。地廣十里。以金布",
    "T37n1744_001:0009c14": "地用為供養。彌勒佛出世。地還廣四十里。以",
    "T37n1744_001:0009c15": "七寶布地為供養。佛及人壽八萬歲。須達爾",
    "T37n1744_001:0009c16": "時名儴伽王。儴伽此云螺。其色白如螺。出家",
    "T37n1744_001:0009c17": "得成羅漢。問。餘經皆有第六同聞。今何故闕",
    "T37n1744_001:0009c18": "耶。答。一云。佛說經時在於宮內。無聲聞菩",
    "T37n1744_001:0009c19": "薩。唯下有婇女。上有諸天。不足為證。古注",
    "T37n1744_001:0009c20": "云。良以勝鬘淵悟超絕。獨感至聖。不參凡學",
    "T37n1744_001:0009c21": "也。又如來現證。傳天帝阿難是末。故不列",
    "T37n1744_001:0009c22": "也。後付囑經時。囑經時囑為。唯有阿難及以",
    "T37n1744_001:0009c23": "帝釋。亦不足為證。故無同聞眾也。二解云。亦",
    "T37n1744_001:0009c24": "有同聞。即此經文云。如來光明普照大眾。及",
    "T37n1744_001:0009c25": "天人修羅。而不列者為略故也。又此經本有",
    "T37n1744_001:0009c26": "四卷。今存略有一卷。時波斯匿王下若七分",
    "T37n1744_001:0009c27": "明義。上來明結集緣起幽宗分。今是第二籌",
    "T37n1744_001:0009c28": "量所解接化分。若就二序明義。上來證信序",
    "T37n1744_001:0009c29": "竟。今第二次釋發起序。就文為二。第一明外",
    "T37n1744_001:0010a01": "緣發起。第二明內因感悟。二文各五。初章五",
    "T37n1744_001:0010a02": "者。一總明信法未久。二別敘王問夫人。三末",
    "T37n1744_001:0010a03": "利訓答。四者作書歎佛。五遣使送書。敬授",
    "T37n1744_001:0010a04": "勝鬘。此五生起即成次第。初中前牒王及夫",
    "T37n1744_001:0010a05": "人。次總明信法未久。波斯匿王者。此翻為和",
    "T37n1744_001:0010a06": "悅。以其情用弘和。故云和悅。又以德接民。能",
    "T37n1744_001:0010a07": "令萬性和悅。又翻為月光。如仁王經云月光",
    "T37n1744_001:0010a08": "王。三藏云。性月。而言光者。聞法解悟。得法",
    "T37n1744_001:0010a09": "光明。故言光也。有人言。波斯匿王。與佛同日",
    "T37n1744_001:0010a10": "生。佛號日光。國人言佛既號日光。當號大王",
    "T37n1744_001:0010a11": "為月光也。因國人號稱為月光。若依父母所",
    "T37n1744_001:0010a12": "立名者。字為勝軍。以其鬪戰無敵不勝。故云",
    "T37n1744_001:0010a13": "勝軍。次論王位。仁王經云。於過去十千劫。於",
    "T37n1744_001:0010a14": "龍光王佛法中為四住開士。今位登十地。言",
    "T37n1744_001:0010a15": "時波斯匿王者。猶是佛住舍衛時。約前佛住。",
    "T37n1744_001:0010a16": "以明信法未久時故言時也。末利夫人者。亦",
    "T37n1744_001:0010a17": "云摩利。此是華名。江南有中寺安法師。多所",
    "T37n1744_001:0010a18": "博識。云此華色白而形小。故以華為名。此間",
    "T37n1744_001:0010a19": "無物以翻之。猶存末利之稱。有人言。末利本",
    "T37n1744_001:0010a20": "字黃頭。從末利園得之。因園受稱。故云末利。",
    "T37n1744_001:0010a21": "如經云。其人本是舍衛城內。耶若達家守園",
    "T37n1744_001:0010a22": "之婢。於一日中請食守園。路值如來入城乞",
    "T37n1744_001:0010a23": "食。黃頭見佛相好具足。發信敬心。念言我奉",
    "T37n1744_001:0010a24": "獻飲食。或見哀受。遂往求施。佛時許之。當施",
    "T37n1744_001:0010a25": "食時。即自要願。願脫婢使為王夫人。其時值",
    "T37n1744_001:0010a26": "王出田遊獵。天時暑熱。遙見黃頭所守之園。",
    "T37n1744_001:0010a27": "叢林欝茂馳往就之。王馬駿快。在前而至。黃",
    "T37n1744_001:0010a28": "頭見王迎接扶下。引至涼處敷衣請坐。隨王",
    "T37n1744_001:0010a29": "所須。巧稱王心。王問儞是誰家之女。黃頭實",
    "T37n1744_001:0010b01": "答。王具問已。將從始至。遣使人呼耶若達。",
    "T37n1744_001:0010b02": "達至。王問是卿何親。達答曰是婢。王令索價。",
    "T37n1744_001:0010b03": "達云。直爾奉上。乞不用價。王言。我今婢為夫",
    "T37n1744_001:0010b04": "人。不得虛爾。達時遂索百千兩金。王即與之。",
    "T37n1744_001:0010b05": "香湯洗浴。衣夫人服。與王同輦。載之還王宮。",
    "T37n1744_001:0010b06": "王極寵厚。五百夫人中得為第一。故今舉之。",
    "T37n1744_001:0010b07": "此能信人。有人言。末利。是釋摩男家庶女也。",
    "T37n1744_001:0010b08": "言信法者。先事外道。今始歸佛。信於佛法故",
    "T37n1744_001:0010b09": "言信法。何緣得信。如經中說。末利夫人。因獻",
    "T37n1744_001:0010b10": "佛食。得脫婢使。為王夫人。常自思念何緣得",
    "T37n1744_001:0010b11": "爾。豈不由昔施沙門食。得此福報。即問左右。",
    "T37n1744_001:0010b12": "頗曾見如是人不。傍人對曰。此應是佛。今",
    "T37n1744_001:0010b13": "在祇園。末利聞已。辭王禮覲。佛為說法。遂得",
    "T37n1744_001:0010b14": "信解。因信勸土。王心未迴。因十七群童子",
    "T37n1744_001:0010b15": "比丘入城乞食。食已出城。於阿脂羅河遊戲。",
    "T37n1744_001:0010b16": "王與夫人昇樓遙見。王語夫人。所作正爾。何",
    "T37n1744_001:0010b17": "是可尊。勸我令信。夫人有愧。答云。此是年少",
    "T37n1744_001:0010b18": "耳。王何不看舍利弗大迦葉等。十七群中有",
    "T37n1744_001:0010b19": "一人得禪定天耳。遙聞王語。在岸上向諸比",
    "T37n1744_001:0010b20": "丘云。汝等洗竟。可上岸著衣。各盛滿瓶水置",
    "T37n1744_001:0010b21": "前。結跏趺坐。諸比丘隨其言。是得定比丘。以",
    "T37n1744_001:0010b22": "神通力。接諸比丘昇空而去。末利夫人見已",
    "T37n1744_001:0010b23": "而白王言。王看我所尊者。作如是行。王遂起",
    "T37n1744_001:0010b24": "信。便往佛前。佛為王說法。得正信解。名為",
    "T37n1744_001:0010b25": "信法。此事出僧祇律第九卷。十誦律第三",
    "T37n1744_001:0010b26": "卷。問。為信大法。為信小法。答。相傳云信小",
    "T37n1744_001:0010b27": "法已久。中阿含第六十卷。有善生經。廣說彼",
    "T37n1744_001:0010b28": "王得信之事。中本起經度波斯匿王品。亦說",
    "T37n1744_001:0010b29": "得小乘信。故知得小乘信已久。但得大乘信",
    "T37n1744_001:0010c01": "未久。問何緣信大乘。答波斯匿王吹蠡擊鼓。",
    "T37n1744_001:0010c02": "與末利夫人相隨詣佛。佛因為說擊法鼓經。",
    "T37n1744_001:0010c03": "出常樂我淨之音。王於是始得信大乘法。故",
    "T37n1744_001:0010c04": "云信法未久。未久者。以前初信望後籌量時",
    "T37n1744_001:0010c05": "不遙也。故言未久。問。何故敘信法未久。古注",
    "T37n1744_001:0010c06": "云。王世事邪道。始悟正信。今欲顯必不得",
    "T37n1744_001:0010c07": "久習為未久。又就事言之。父母之情慈愛於",
    "T37n1744_001:0010c08": "子。父母始得信解。即欲以已所信。令子悟之。",
    "T37n1744_001:0010c09": "故有未久之言。若就理辨。波斯末利多是大",
    "T37n1744_001:0010c10": "權。勝鬘夫人亦非實行。每欲速弘大道。使物",
    "T37n1744_001:0010c11": "早悟一乘。故敘信法未久之言也。共相謂言",
    "T37n1744_001:0010c12": "下。第二別明王告夫人。就文有四。一標女名",
    "T37n1744_001:0010c13": "位。二歎女內德。三明若女見佛。必蒙深利。",
    "T37n1744_001:0010c14": "第四明宜可與書。共相謂言者。夫妻共談。",
    "T37n1744_001:0010c15": "欲論女量行。迭相告發。故云共相謂言。斯",
    "T37n1744_001:0010c16": "句是總敘夫妻之言。問。王告夫人。夫人未語。",
    "T37n1744_001:0010c17": "云何得名共相謂言。一釋云。前來本有語論。",
    "T37n1744_001:0010c18": "因此而生今說。故云共相謂言。又人云。王",
    "T37n1744_001:0010c19": "向夫人有所說。即是共語。不必兩人同語。為",
    "T37n1744_001:0010c20": "共相謂言。且王今前言。夫人後答。始終論之。",
    "T37n1744_001:0010c21": "則是共相謂言也。古注云。天慈發內。理化",
    "T37n1744_001:0010c22": "無偏。故云共也。勝鬘夫人是我之女者。正別",
    "T37n1744_001:0010c23": "標女名位也。勝鬘為名。夫人是位。又末利亦",
    "T37n1744_001:0010c24": "是夫人。今欲標異母親。故復云勝鬘夫人也。",
    "T37n1744_001:0010c25": "是我之女者。知子莫若於父。故云我之女也。",
    "T37n1744_001:0010c26": "又顯父慈愛之重。欲以道法利之。故云是我",
    "T37n1744_001:0010c27": "之女。又我以生其肉身。復欲使佛發其慧命。",
    "T37n1744_001:0010c28": "故云是我之女。聽慧利根。通敏易悟者。第",
    "T37n1744_001:0010c29": "二歎女之德。女若無德。雖報無益。良由有德。",
    "T37n1744_001:0011a01": "報必蒙利。故歎女之德也。智之在耳曰聽。智",
    "T37n1744_001:0011a02": "之在心曰慧。速疾達理稱利。能生妙解為根。",
    "T37n1744_001:0011a03": "故云聽慧利根也。通敏易悟者。上歎其內",
    "T37n1744_001:0011a04": "解。今美其外學。博達事理曰通。內明在心為",
    "T37n1744_001:0011a05": "敏。一聞即領稱易。未解令解名悟。問。善聽為",
    "T37n1744_001:0011a06": "聰。善察為明。今何故云聰慧。不言明慧。答。",
    "T37n1744_001:0011a07": "今正示因聞得悟故也。若見佛者下。上敘其",
    "T37n1744_001:0011a08": "內德。今第三明外值勝緣。或可勸其自往佛",
    "T37n1744_001:0011a09": "所。或可知其必能通感。仰覩金容。為見佛義。",
    "T37n1744_001:0011a10": "見佛者。見佛寶也。必速解法。明聞法能解也。",
    "T37n1744_001:0011a11": "必速解法。謂解也。心得無疑。謂信也。即上敏",
    "T37n1744_001:0011a12": "悟之義也。若前未得小乘之信。今報令得正",
    "T37n1744_001:0011a13": "解。為離邪道之疑。前若已得小乘之信。於大",
    "T37n1744_001:0011a14": "乘理未解。今報得大乘之信。必離小乘之",
    "T37n1744_001:0011a15": "疑。古注云。封形存見。亦未識佛。能深悟速",
    "T37n1744_001:0011a16": "解。為見真佛也。宜時遣信發其道意下。第四",
    "T37n1744_001:0011a17": "章也。以內有明慧之因。外值諸佛之緣。因緣",
    "T37n1744_001:0011a18": "既具。故宜及時遣信發其道心也。夫人白言",
    "T37n1744_001:0011a19": "今正是時下。第三敘夫人答也。今正是時者。",
    "T37n1744_001:0011a20": "道機不可差也。又以勝鬘感佛必蒙利益。故",
    "T37n1744_001:0011a21": "言今正是時。又正是踰闍國內眾生機感得",
    "T37n1744_001:0011a22": "益之時故也。以事為釋正是作書遣使之時。",
    "T37n1744_001:0011a23": "王及夫人與勝鬘書下。第四作書歎佛。所以",
    "T37n1744_001:0011a24": "須父母作書者。一欲明父母之言。必無虛妄。",
    "T37n1744_001:0011a25": "使勝鬘信受。是故作書。二使勝鬘知二親萬",
    "T37n1744_001:0011a26": "德。心生歡喜。是故作書。三欲使勝鬘傳教。",
    "T37n1744_001:0011a27": "傳教未聞。使同發道意也書疏之儀。各隨國",
    "T37n1744_001:0011a28": "風。在始或當前有勞問。而今此中但云歎佛。",
    "T37n1744_001:0011a29": "作書正應是王。而言王及夫人者。共議既同。",
    "T37n1744_001:0011b01": "則是父母同作一書也。書者舒也。若使不舒。",
    "T37n1744_001:0011b02": "即隱內義。是故遣書。略讚如來無量功德者。",
    "T37n1744_001:0011b03": "書不能載故稱略。又書尚不能盡言。焉能窮",
    "T37n1744_001:0011b04": "德。是以言略。又勝鬘根利。不煩廣美故云略",
    "T37n1744_001:0011b05": "歎。雖復略讚。而言約事圓。故云無量功德。",
    "T37n1744_001:0011b06": "歎美聖德名讚。惡盡曰功。善滿稱德。又德",
    "T37n1744_001:0011b07": "者得也。修功所得。故名功德也。又功謂功能。",
    "T37n1744_001:0011b08": "諸行皆有潤益之力。此功是其善行家德。名",
    "T37n1744_001:0011b09": "功德也。如清冷功能。是水家之德。即遣內人",
    "T37n1744_001:0011b10": "下。第五遣使送書。就文為二。初遣內人。次內",
    "T37n1744_001:0011b11": "人[銜-金+缶]命。宮閤之事。非外所通。故言內人也。",
    "T37n1744_001:0011b12": "名旃提羅者。出使人名也。依外國語。四名相",
    "T37n1744_001:0011b13": "濫。一名旃提羅。此云奄人。二扇提羅。此云石",
    "T37n1744_001:0011b14": "女。三云旃陀羅。此云殺狗人。四旃荼羅。此名",
    "T37n1744_001:0011b15": "為月。又旃提羅者。此云善信。其人善而有信。",
    "T37n1744_001:0011b16": "故言善信。今謂奄人是其通名。善信當其別",
    "T37n1744_001:0011b17": "稱。未曾有經云。旃提羅翻為應作。王宮內有",
    "T37n1744_001:0011b18": "四石女。此則一人。古注旃提羅內監也。使人",
    "T37n1744_001:0011b19": "奉書下。第二內人[銜-金+缶]命。王既有命。故齎書往。",
    "T37n1744_001:0011b20": "彼阿踰闍者。此翻云無生。此國往昔大乘人",
    "T37n1744_001:0011b21": "住。多解無生。國從人立名。故云無生國也。又",
    "T37n1744_001:0011b22": "翻為不可戰。邊城嶮固。不可攻戰。是支祥王",
    "T37n1744_001:0011b23": "所居。為舍衛之附庸。入其宮內者。上敘其通",
    "T37n1744_001:0011b24": "處。今到其別處也。既是女人。又是家信。故直",
    "T37n1744_001:0011b25": "進宮內。跪而授書。故云敬授。是敬君王之命。",
    "T37n1744_001:0011b26": "意不在勝鬘。勝鬘得書下。自上已來外緣發",
    "T37n1744_001:0011b27": "起。今第二內因感悟。由外緣發起。故內因",
    "T37n1744_001:0011b28": "感悟。故此二章。通名發起序也。就文亦五。第",
    "T37n1744_001:0011b29": "一明勝鬘歡喜。二明述書歎佛。欲申供養。",
    "T37n1744_001:0011c01": "三明興請感佛。第四辨於佛應。第五三業敬",
    "T37n1744_001:0011c02": "歎。此五即是次第可生起之。得書歡喜者。就",
    "T37n1744_001:0011c03": "理釋者。書中詮明佛德。發以大乘之信。是",
    "T37n1744_001:0011c04": "冥相關。有逾常意趣。是故歡喜。又事中。女",
    "T37n1744_001:0011c05": "在他國。得父母書。復覩使人顏色知國平安。",
    "T37n1744_001:0011c06": "二尊萬福。是故歡喜。頂受者。上明內心歡喜。",
    "T37n1744_001:0011c07": "今明外形頂戴。又所詮事重。冥致極敬。故頂",
    "T37n1744_001:0011c08": "戴而受。不云奉勅。直言得書者。此是經家述",
    "T37n1744_001:0011c09": "事。非勝鬘自言。又外國之法。得尊長書。前以",
    "T37n1744_001:0011c10": "手受。次頂戴之。顯已敬仰。然後尋讀。故云頂",
    "T37n1744_001:0011c11": "受。又法。前拜書及信人。然後受書頂戴而受。",
    "T37n1744_001:0011c12": "執文曰讀。背文曰誦。始則領受在心曰受。終",
    "T37n1744_001:0011c13": "則憶而不忘曰持。此書讚揚佛德。異於常信。",
    "T37n1744_001:0011c14": "故言生希有心。又此心由來未發。故名希有。",
    "T37n1744_001:0011c15": "上父母遣書。令發道意。今果如上語。則顯知",
    "T37n1744_001:0011c16": "子莫若於父也。又佛德超出世間。深懷奇特。",
    "T37n1744_001:0011c17": "為生希有心。向旃提羅者。對使而言。故云向",
    "T37n1744_001:0011c18": "旃提羅。旃提羅是父母之使。對之如對父母。",
    "T37n1744_001:0011c19": "又旃提羅是傳佛之使。對之猶如對佛。所以",
    "T37n1744_001:0011c20": "說偈者。一偈言約。能攝多義。勝鬘欲以略言",
    "T37n1744_001:0011c21": "攝佛廣德。二者偈言巧妙。勝鬘欲以美妙之",
    "T37n1744_001:0011c22": "言讚揚佛德。是故說偈。三者隨從國法。天竺",
    "T37n1744_001:0011c23": "風化。若見國王父母尊長及以三寶。多說偈",
    "T37n1744_001:0011c24": "讚歎。勝鬘今隨國法。是故說偈。如法華疏內",
    "T37n1744_001:0011c25": "具陳也。我聞佛音聲者。依七分明義三分已",
    "T37n1744_001:0011c26": "竟。今是第三方便顯德起信分。所言方便顯",
    "T37n1744_001:0011c27": "德起信者。父母送書。勝鬘悟解。感佛臨降。",
    "T37n1744_001:0011c28": "即欲承佛威神。為眾說法。但恐物未肯信受。",
    "T37n1744_001:0011c29": "故前歎佛德。次明佛為授記。物方生信。然後",
    "T37n1744_001:0012a01": "始得為物說法。故言顯德起信分。今明遠亦",
    "T37n1744_001:0012a02": "有斯意也。但如前分文。今是五中第二。上半",
    "T37n1744_001:0012a03": "述書歎佛。下半審書許供。我聞佛音聲者。我",
    "T37n1744_001:0012a04": "聞父母歎佛音聲。故云我聞佛音聲也。問。勝",
    "T37n1744_001:0012a05": "鬘用眼讀書。不曾耳聽。何故言聞。答。父母作",
    "T37n1744_001:0012a06": "書。以身表口。勝鬘覽讀。以目代耳。故名為",
    "T37n1744_001:0012a07": "聞。又解。書本詮聲。勝鬘尋書。如從父母面聞",
    "T37n1744_001:0012a08": "也。又解。傳道聲於書上故言聞。又解。父母",
    "T37n1744_001:0012a09": "作書讚歎於佛。此是身造口業。勝鬘讀書。目",
    "T37n1744_001:0012a10": "作耳業也。世所未曾有者。述書所讚也。如書",
    "T37n1744_001:0012a11": "所歎。乃是出世功德。故云世所未曾有也。所",
    "T37n1744_001:0012a12": "言真實者審定書言也。問。前云勝鬘利根易",
    "T37n1744_001:0012a13": "悟。今既得書。何故疑惑不即領受。答。事有難",
    "T37n1744_001:0012a14": "信易信。世事易信。出世難信。今書所傳。世間",
    "T37n1744_001:0012a15": "未有。故須審定。又勝鬘是聰慧人。凡所得事。",
    "T37n1744_001:0012a16": "審而詳之。不同愚人遇便信受。故毘婆沙云。",
    "T37n1744_001:0012a17": "聰明之人有二種相。一善說法。二善思量也。",
    "T37n1744_001:0012a18": "應當修供養者。一解云。佛必如書中讚歎真",
    "T37n1744_001:0012a19": "實不虛者。則是無上福田。理合供養也。又",
    "T37n1744_001:0012a20": "解。必如書所歎真實不虛者。則傳書之人有",
    "T37n1744_001:0012a21": "大恩德。我須報其人恩供養之也。故梵本文",
    "T37n1744_001:0012a22": "云。是言若真實。我當與汝衣也。修謂營修。",
    "T37n1744_001:0012a23": "修飾供具。又修是修行。欲令行供養仰惟佛",
    "T37n1744_001:0012a24": "世尊者。此第三勝鬘仰請。所以仰請者。既書",
    "T37n1744_001:0012a25": "所歎必能利益於我。是故仰請令我得見。半",
    "T37n1744_001:0012a26": "行以下須上。明佛有普慈之惠。半行明上哀",
    "T37n1744_001:0012a27": "於下。請令得見。書云慕上曰仰。勝鬘在生死",
    "T37n1744_001:0012a28": "內。復受女形。是極凡下。如來居生死之外。為",
    "T37n1744_001:0012a29": "大丈夫高遠之極。故以下情慕上。所以稱仰。",
    "T37n1744_001:0012b01": "惟者思惟。將欲請感。而下情測度。意地思惟",
    "T37n1744_001:0012b02": "也。仰惟如伏度。伏度之例也。佛世尊者。出所",
    "T37n1744_001:0012b03": "測度之人。佛者覺也世間有一夕之眠。則有",
    "T37n1744_001:0012b04": "一朝之覺。既有生死長夜。則有朗然大覺也。",
    "T37n1744_001:0012b05": "既能自覺。復能覺悟世間。為世崇重。故云世",
    "T37n1744_001:0012b06": "尊。普為世間出者釋上思惟測度之意。我思",
    "T37n1744_001:0012b07": "惟測度。如來大慈無偏。如日月之照世。故云",
    "T37n1744_001:0012b08": "普為世間出。如華嚴云。無盡平等妙法界。悉",
    "T37n1744_001:0012b09": "皆充滿如來身。無取無起永寂滅。為一切歸",
    "T37n1744_001:0012b10": "故出世也。亦應垂哀愍者。夫如來出世。正為",
    "T37n1744_001:0012b11": "救苦眾生。然我是世間一數。亦應哀愍於我。",
    "T37n1744_001:0012b12": "言亦應者。以上世間之言。以類於已。故亦",
    "T37n1744_001:0012b13": "應也。又慈在於佛。未敢自專。故言亦應。上心",
    "T37n1744_001:0012b14": "慈下。目之為垂。我則有苦無樂。故請佛哀愍。",
    "T37n1744_001:0012b15": "請心決定故言必令我得見。即生此念時下。",
    "T37n1744_001:0012b16": "第四明如來赴應。但釋應凡有三家。第一解",
    "T37n1744_001:0012b17": "云。無應法起。如涅槃云。五指實無師子但以",
    "T37n1744_001:0012b18": "慈善根力令見師子。今亦如是佛實不從空",
    "T37n1744_001:0012b19": "而應。但勝鬘默念。自於空中見佛。此解似同",
    "T37n1744_001:0012b20": "攝論心外無境之義也。第二釋云。有應法起。",
    "T37n1744_001:0012b21": "勝鬘默念。如來應起。故有應法起。第三釋云。",
    "T37n1744_001:0012b22": "經具二文。宜應雙用。隨心所見。心外無法。是",
    "T37n1744_001:0012b23": "故無起。而境宛然。故言有起。須知無起而",
    "T37n1744_001:0012b24": "起。起無所起也。就文有三。一明應時。二辨應",
    "T37n1744_001:0012b25": "處。三出應儀。即生此念時者。謂應時也。一釋",
    "T37n1744_001:0012b26": "云。佛應與心念同時。若聲響之相應。故云念",
    "T37n1744_001:0012b27": "也。又釋。要須念力成就。如來應念現身。但起",
    "T37n1744_001:0012b28": "示起速無差。故云即念時而現耳。空中現",
    "T37n1744_001:0012b29": "者。第二明應處也。今就事理釋之。就事而言。",
    "T37n1744_001:0012c01": "男女有隔。既應後宮。不宜到地。就理釋者。法",
    "T37n1744_001:0012c02": "身無為。而無所不為。即寂而動。故云空中",
    "T37n1744_001:0012c03": "現。又示赴感無方。來無處所。卓爾現空。又",
    "T37n1744_001:0012c04": "示普應十方。常是四絕。又示如來覺諸法如",
    "T37n1744_001:0012c05": "幻如虛空。以示常行於空。故於空現。又云。佛",
    "T37n1744_001:0012c06": "真法身。猶若虛空應物現形。如水中月。此明",
    "T37n1744_001:0012c07": "法身如空。以本垂迹。如從空而現。又會勝鬘",
    "T37n1744_001:0012c08": "上歎云。我聞佛音聲。世所未曾有。世間之人",
    "T37n1744_001:0012c09": "不知感逝空即應。今既知感。逝空即應。故",
    "T37n1744_001:0012c10": "是世間所無也。問。前云男女事隔於空現者。",
    "T37n1744_001:0012c11": "觀經何故於宮現耶。答。彼言宮中現者。在虛",
    "T37n1744_001:0012c12": "空之宮現耳。未必在地。又聖迹無方。不可一",
    "T37n1744_001:0012c13": "類。或處空現形。或入宮應物也。普放淨光明。",
    "T37n1744_001:0012c14": "顯示無比身者第三明應儀。凡有二句。一者",
    "T37n1744_001:0012c15": "普放光明。二者現無比身。有四面大光。及項",
    "T37n1744_001:0012c16": "後圓光。此並常光今更現非常之光謂於支",
    "T37n1744_001:0012c17": "節毛孔舉體放光。故名為普亦可一光遍滿",
    "T37n1744_001:0012c18": "虛空。通徹宮內。故稱為普。又欲明感者便見。",
    "T37n1744_001:0012c19": "無感者不覩。非是光有偏私。故名為普。所言",
    "T37n1744_001:0012c20": "淨者。一光體皎潔。二能除眾生垢闇。顯示無",
    "T37n1744_001:0012c21": "比身者。佛常身丈六。已自端嚴。今復為光所",
    "T37n1744_001:0012c22": "照。相好明了。故云顯示。天下無類。故云無",
    "T37n1744_001:0012c23": "比。如常歎佛偈云。天上天下無如佛。十方世",
    "T37n1744_001:0012c24": "界亦無比。世間所有我悉見。一切無有如佛",
    "T37n1744_001:0012c25": "者。又本有常光今更普放光。本是丈六身。",
    "T37n1744_001:0012c26": "今更示奇特之身故云無比身也。所以顯示",
    "T37n1744_001:0012c27": "無比身者。欲起勝鬘願求之心。復欲發其不",
    "T37n1744_001:0012c28": "虛之歎故也。勝鬘及眷屬頭面接足禮者。此",
    "T37n1744_001:0012c29": "第五勝鬘敬歎。初半偈敘敬。下半偈明歎。",
    "T37n1744_001:0013a01": "自有見佛歎而不敬。今具足也。頭是一身之",
    "T37n1744_001:0013a02": "尊。足是一身之卑。以尊捉卑。顯敬誠之至。",
    "T37n1744_001:0013a03": "問。勝鬘在地。如來處空。云何得接。答。此舉",
    "T37n1744_001:0013a04": "內心運想言接耳。咸以清淨心者。又上是身",
    "T37n1744_001:0013a05": "業敬。今是意業敬。歎佛實功德。口業敬。此是",
    "T37n1744_001:0013a06": "總標歎。如來妙色身下。別出歎辭。咸者同也。",
    "T37n1744_001:0013a07": "勝鬘之與眷屬。同運淨心。以歎於佛。又淨者",
    "T37n1744_001:0013a08": "信也。起淨信之心。又不雜煩惱心歎。名淨",
    "T37n1744_001:0013a09": "心。實功德者。書內歎佛。但是聞聲。有言無",
    "T37n1744_001:0013a10": "事。今覩佛形。則事稱於言。故稱為實。又眾德",
    "T37n1744_001:0013a11": "依實理而成。又妙出妄情故名為實。如來妙",
    "T37n1744_001:0013a12": "色身下。經有三分。自上已來序說已竟。今是",
    "T37n1744_001:0013a13": "第二正說。依經下文。凡有十六名字。一歎如",
    "T37n1744_001:0013a14": "來第一義真實功德。二不思議大受。三一切",
    "T37n1744_001:0013a15": "願攝大願。四說不思議攝受正法。五說入一",
    "T37n1744_001:0013a16": "乘。六說無邊聖諦。七說如來藏。八說法身。九",
    "T37n1744_001:0013a17": "說空義隱覆真實。十說一諦。十一說常住安",
    "T37n1744_001:0013a18": "隱一依。十二說顛倒真實。十三說自性清淨",
    "T37n1744_001:0013a19": "心隱覆。十四說如來真子。十五說勝鬘夫人",
    "T37n1744_001:0013a20": "師子吼。此十五並有別章解釋。第十六云。復",
    "T37n1744_001:0013a21": "次憍尸迦。此經所說。斷一切疑決定了義。入",
    "T37n1744_001:0013a22": "一乘道。今謂前十五有別章解釋。後章之一",
    "T37n1744_001:0013a23": "章。總貫前之十五。故章雖十六。不出總別二",
    "T37n1744_001:0013a24": "也。有人言。唯有十四章。第十五無別體。今用",
    "T37n1744_001:0013a25": "十五也。就前十五章。古今南北開合不同。隨",
    "T37n1744_001:0013a26": "心所見種種異說。今前以六門總釋十五章",
    "T37n1744_001:0013a27": "經。宜留意觀之。則略見一部之大意。勿咎其",
    "T37n1744_001:0013a28": "煩也。一鉤鎖相生。二章段次第。三適機前後。",
    "T37n1744_001:0013a29": "四互相攝。五以言無言。六如行說。鉤鎖相生",
    "T37n1744_001:0013b01": "者。書傳盛德。面覩妙身。故前歎佛發心願",
    "T37n1744_001:0013b02": "求也。歎佛既發菩提心。次明修菩薩行。菩薩",
    "T37n1744_001:0013b03": "之行以止惡為本。故次明受十大受。十受辨",
    "T37n1744_001:0013b04": "其止善。故次明行善。是以興於大願。十受之",
    "T37n1744_001:0013b05": "終云不忘失正法。三願之末明攝受護持正",
    "T37n1744_001:0013b06": "法。今欲廣釋攝受正法成前願行。故次明攝",
    "T37n1744_001:0013b07": "受正法。攝受正法雖是一乘。但欲轉名示義。",
    "T37n1744_001:0013b08": "明攝受從一生多。一乘則攝多歸一。故次明",
    "T37n1744_001:0013b09": "一乘。一乘所以究竟。由究竟諦成。故次明無",
    "T37n1744_001:0013b10": "邊聖諦。無邊聖諦說如來藏。故次明如來藏。",
    "T37n1744_001:0013b11": "藏顯成身。故次明法身。法身不離如來藏。佛",
    "T37n1744_001:0013b12": "知所藏是其真實。能藏是空。以空義隱覆真",
    "T37n1744_001:0013b13": "實。故次明其義。所覆即是一諦。故次明一諦。",
    "T37n1744_001:0013b14": "此之一諦可以依憑。故明一依。接此一依。即",
    "T37n1744_001:0013b15": "明依藏有生死故是真實。不依藏有生死名",
    "T37n1744_001:0013b16": "為顛倒。故有顛倒真實章。生死依藏所依是",
    "T37n1744_001:0013b17": "深。今欲明此義。故有自性清淨煩惱隱覆。始",
    "T37n1744_001:0013b18": "從歎佛。終竟自性清淨。能信此法。堪紹佛業。",
    "T37n1744_001:0013b19": "為佛真子。故有真子章。若不信此法。則是外",
    "T37n1744_001:0013b20": "道種子非法惡人。宜須降伏。故有勝鬘師子",
    "T37n1744_001:0013b21": "吼章也。次明章段次第。此欲示經起盡。明義",
    "T37n1744_001:0013b22": "之大節也。然章雖十五。大開二門。初十三章。",
    "T37n1744_001:0013b23": "正明說法。次有二章。明勸信護法。所以有此",
    "T37n1744_001:0013b24": "二者。勝鬘當今教主。機緣屬在其人。於前",
    "T37n1744_001:0013b25": "明說法。說法既竟。則信之大益。毀之大損。故",
    "T37n1744_001:0013b26": "次明勸信守護。就此兩章。各分為二。初門二",
    "T37n1744_001:0013b27": "者。前有三章明起說方便。次十章經正明說",
    "T37n1744_001:0013b28": "法。所以然者。夫妙道難弘。憙生疑謗。要須三",
    "T37n1744_001:0013b29": "行三成。止謗息疑。尊人受道。方得演說也。三",
    "T37n1744_001:0013c01": "行三成者。一歎佛發心。佛即授記。二受大受。",
    "T37n1744_001:0013c02": "佛為現證。空出聲華。三發大願。則如來印成。",
    "T37n1744_001:0013c03": "以此三門為說法由漸。故是方便。方便既成。",
    "T37n1744_001:0013c04": "然後開宗授道。故有第二次明正說。後章二",
    "T37n1744_001:0013c05": "者。勝鬘說法既竟。佛欲令人信。故第一前",
    "T37n1744_001:0013c06": "明勸信。如來既明信法有益。勝鬘則明不信",
    "T37n1744_001:0013c07": "為損。宜須摧伏。故第二次明護法也。就前說",
    "T37n1744_001:0013c08": "法方便及與正說。各開為二。初門二者。歎佛",
    "T37n1744_001:0013c09": "明菩提心。十受三願明修菩薩行。正說二者。",
    "T37n1744_001:0013c10": "一明乘行。二明乘境。然由境成行。應前明境。",
    "T37n1744_001:0013c11": "但欲接上願行之因。故明攝受一乘之果。故",
    "T37n1744_001:0013c12": "前明乘行。行不孤生。起必託境。故次明境。就",
    "T37n1744_001:0013c13": "乘行乘境。各開為二。乘行二者。攝受辨廣大",
    "T37n1744_001:0013c14": "出生。一乘明無二收入。乘境二者。初有四章。",
    "T37n1744_001:0013c15": "總明量無量諦。顯佛與二乘究竟非究竟。次",
    "T37n1744_001:0013c16": "有四章。就無量諦中。自明三諦非究竟。一諦",
    "T37n1744_001:0013c17": "為究竟。此之兩章。各開為二。初章二者。第一",
    "T37n1744_001:0013c18": "聖諦一章。明二乘依有量諦。無有三法。所謂",
    "T37n1744_001:0013c19": "無究竟智。無究竟諦。無究竟聖。佛依無量諦。",
    "T37n1744_001:0013c20": "則有此三也。次之三章。依無量諦中說藏。說",
    "T37n1744_001:0013c21": "法身及空義隱覆。即顯有量諦中不說此三",
    "T37n1744_001:0013c22": "法。後章二者。一依。一諦。此二約顯時之境。",
    "T37n1744_001:0013c23": "顛倒真實。及自性清淨煩惱隱覆。此二隱時",
    "T37n1744_001:0013c24": "之藏。至此已來。敘章段次第意竟。第三適機",
    "T37n1744_001:0013c25": "前後門者。夫根性不同。法無定相。如來善巧",
    "T37n1744_001:0013c26": "非一。故教門無定前後。若應聞四諦以得悟",
    "T37n1744_001:0013c27": "則前明四諦。若宜聽一乘以受。則後演一",
    "T37n1744_001:0013c28": "乘。餘章類爾。其猶六度。自有從檀至智。自",
    "T37n1744_001:0013c29": "從智至檀。次第相生。無方演說。今亦爾也。",
    "T37n1744_001:0014a01": "第四明相攝門者。若作一乘明義。則一切無",
    "T37n1744_001:0014a02": "非一乘。故十五章經皆一乘也。若四諦明",
    "T37n1744_001:0014a03": "義。則十五章經無非四諦。故華嚴云。一中",
    "T37n1744_001:0014a04": "解無量。無量中解一。展轉生非實。智者無所",
    "T37n1744_001:0014a05": "畏。但諸佛菩薩約義不同。轉勢說法。故有十",
    "T37n1744_001:0014a06": "五章經之差別也。第五言無言者。無言而言。",
    "T37n1744_001:0014a07": "故言有十五。言而無言。故不吐一字。此如空",
    "T37n1744_001:0014a08": "中種樹。華菓宛然。虛裏織羅。文綵不失。肇公",
    "T37n1744_001:0014a09": "云。釋迦掩室於摩竭。淨名杜口於毘耶。須菩",
    "T37n1744_001:0014a10": "提無言而顯道。釋梵絕聽以雨華。若留意此",
    "T37n1744_001:0014a11": "言。則小參聖旨。其守著文字。則是堅執妄",
    "T37n1744_001:0014a12": "談。第六行說門者。夫留古訓今。則使今學古。",
    "T37n1744_001:0014a13": "勝鬘如行而說。亦令末俗如說而行。勝鬘歎",
    "T37n1744_001:0014a14": "佛。末俗亦須用之而歎。十受三願。乃至信正",
    "T37n1744_001:0014a15": "降邪。並須如說行也。若不爾者。聖有徒勞之",
    "T37n1744_001:0014a16": "弊。貧人有數寶之失。第一歎如來真實第一",
    "T37n1744_001:0014a17": "義功德章。略以三門釋之。一來意門。二釋名",
    "T37n1744_001:0014a18": "門。三分齊門。",
    "T37n1744_001:0014a19": "一來意門者。略明六義。一承書所聞。二眼",
    "T37n1744_001:0014a20": "親覩。三欲信佛。佛為生信之本。四欲歸依於",
    "T37n1744_001:0014a21": "佛。歎佛功德。即明堪歸之事。五發心求佛。須",
    "T37n1744_001:0014a22": "識佛勝德。可以願求。六欲利益群生。令識佛",
    "T37n1744_001:0014a23": "德。方得禮念稱歎及以歸依。前五自行。後一",
    "T37n1744_001:0014a24": "利他也。",
    "T37n1744_001:0014a25": "勝鬘寶窟卷上(之本)終",
    "T37n1744_001:0014b02": "勝鬘寶窟卷上(之末)",
    "T37n1744_001:0014b04": "慧日道場沙門釋吉藏撰",
    "T37n1744_001:0014b05": "二釋名門者。體如而來。故名如來。又如諸",
    "T37n1744_001:0014b06": "佛。故名如來。問。體如而來。故名如來。此是",
    "T37n1744_001:0014b07": "應身可有來義。真如法身云何有來。答。如本",
    "T37n1744_001:0014b08": "隱今顯。亦得稱來。德不虛稱。故云真實。古注",
    "T37n1744_001:0014b09": "云。聖應除惑。功德之實也。理極莫過。名為",
    "T37n1744_001:0014b10": "第一。深有所以。目之為義。修功所得。故名功",
    "T37n1744_001:0014b11": "德。又即功為德。如燈有破暗顯物之功。即以",
    "T37n1744_001:0014b12": "此功為燈家之德。故名功德。美其實德。故名",
    "T37n1744_001:0014b13": "為歎。次分齊門者。就此一章。大開為二。第一",
    "T37n1744_001:0014b14": "歎佛功德。第二請護。所以有此二者。佛有勝",
    "T37n1744_001:0014b15": "德。是故揄揚。欲發心願求。是以請護。就初歎",
    "T37n1744_001:0014b16": "佛又開為二。一者別歎。二者總歎。如來廣德。",
    "T37n1744_001:0014b17": "非別不彰。故前別歎。非別能盡。故須總歎。",
    "T37n1744_001:0014b18": "又前正明歎。後辨歎所不能歎。乃窮稱歎之",
    "T37n1744_001:0014b19": "美。就別歎中有四義三義二義一義無義。所",
    "T37n1744_001:0014b20": "言四義者。一歎應身。二歎法身。三歎解脫。四",
    "T37n1744_001:0014b21": "歎波若。面覩金容。故前歎應身。本故次歎法",
    "T37n1744_001:0014b22": "身。法身清淨。無諸非法。故次歎解脫。解脫得",
    "T37n1744_001:0014b23": "成。功由波若。故次歎波若。所言三義者。應",
    "T37n1744_001:0014b24": "身真身。並屬法身。次歎解脫。後歎波若。此三",
    "T37n1744_001:0014b25": "次第者。生死有三。謂報及業與煩惱以為次",
    "T37n1744_001:0014b26": "第。法身對報。解脫對業。般若對於煩惱。亦成",
    "T37n1744_001:0014b27": "次第。所言二義者。雖有三德。不出二義。解脫",
    "T37n1744_001:0014b28": "一德。累無不盡。法身波若。德無不圓。所言一",
    "T37n1744_001:0014b29": "義者。累無不盡。不可為有。德無不圓。不可為",
    "T37n1744_001:0014c01": "無。名為中道。是故經云。佛性名為中道種",
    "T37n1744_001:0014c02": "子。中道之法名之為佛。說中道故名大法師。",
    "T37n1744_001:0014c03": "此三種中道必有次第。由佛性本是中道。中",
    "T37n1744_001:0014c04": "道未現名種子。中道顯現目之為佛。還為眾",
    "T37n1744_001:0014c05": "生說中道法名大法師。次言無義者。經云。",
    "T37n1744_001:0014c06": "遠離二邊。不著中道。如後文說敬禮難思議。",
    "T37n1744_001:0014c07": "心行滅故不可思。言語斷故不可議。故如來",
    "T37n1744_001:0014c08": "之德。舒之則遍乎法界。卷之則慮絕言亡。若",
    "T37n1744_001:0014c09": "體斯意者。方可識此中文也。今且就三德釋",
    "T37n1744_001:0014c10": "之。初兩偈歎法身。次一偈歎解脫。後一偈歎",
    "T37n1744_001:0014c11": "般若。涅槃經三法。以解脫為初。法身為次。般",
    "T37n1744_001:0014c12": "若為後。今法身為端者。正以仰對金容。就迹",
    "T37n1744_001:0014c13": "尋本也。但解三德不同。江南有其三釋。第",
    "T37n1744_001:0014c14": "一雲法師云。舉法身對生死色。舉般若對生",
    "T37n1744_001:0014c15": "死中心。生死色心被縛。佛地法身般若無",
    "T37n1744_001:0014c16": "累。故舉解脫對彼有縛。第二藏法師云。法身",
    "T37n1744_001:0014c17": "當體。舉解脫對昔有餘涅槃。舉般若對昔無",
    "T37n1744_001:0014c18": "餘涅槃。第三旻法師云。法身當體與第二不",
    "T37n1744_001:0014c19": "異。但萬德不出智斷。舉解脫明斷。舉般若明",
    "T37n1744_001:0014c20": "智。北土諸師云。夫涅槃以對生死。生死有",
    "T37n1744_001:0014c21": "三。一果報身。二業。三煩惱。對生死報身故說",
    "T37n1744_001:0014c22": "法身。對生死故說解脫。對生死煩惱故說",
    "T37n1744_001:0014c23": "般若。今明可具此諸義也。初歎法身二偈。四",
    "T37n1744_001:0014c24": "門釋之。一卷舒門。二出正解門。三同異門。四",
    "T37n1744_001:0014c25": "詳得失門。卷舒門者有四義三義二義一義",
    "T37n1744_001:0014c26": "無義有義。所言四義者。初偈歎應身。如來色",
    "T37n1744_001:0014c27": "無盡一句。歎色報身。智慧亦復然。歎智慧身。",
    "T37n1744_001:0014c28": "一切法常住。歎如如身。楞伽經中有此四",
    "T37n1744_001:0014c29": "身。言三義者。初有五句。歎佛色身。智慧亦復",
    "T37n1744_001:0015a01": "然。歎佛智慧。一切法常住。歎餘戒定等諸功",
    "T37n1744_001:0015a02": "德法。言二義者。前別歎色智。後總美眾德。謂",
    "T37n1744_001:0015a03": "總別一雙也。言一義者。雖有總別不同。望後",
    "T37n1744_001:0015a04": "解脫波若。皆屬歎法身。故是一義。又一義者。",
    "T37n1744_001:0015a05": "如肇公云。本迹雖殊。不思議一。故一義也。",
    "T37n1744_001:0015a06": "又一義者。即寂而動。故真即是應。即動而寂。",
    "T37n1744_001:0015a07": "故應即是真。故肇師云。豈近捨丈六。遠求",
    "T37n1744_001:0015a08": "法身者哉。言無義者。即寂而動。雖真而應。即",
    "T37n1744_001:0015a09": "動而寂。雖應而真。雖真而應。故真非定真。雖",
    "T37n1744_001:0015a10": "應而真。故應非定應。非真非應。慮絕言亡。稱",
    "T37n1744_001:0015a11": "為無義。雖非真應。而真應宛然。故是無義而",
    "T37n1744_001:0015a12": "有義。故稱有義也。第二正釋門者。古舊釋次",
    "T37n1744_001:0015a13": "第相生。如來妙色身者。既面覩金容。故前歎",
    "T37n1744_001:0015a14": "妙色。一從妙因所生。二由妙本所垂。是故稱",
    "T37n1744_001:0015a15": "妙也。世間無與等者。無物與之齊。故言無等。",
    "T37n1744_001:0015a16": "無物可比。故言無比。出情識之外。故言不思。",
    "T37n1744_001:0015a17": "超言說之境。稱為不議。此皆自近之遠有五",
    "T37n1744_001:0015a18": "歎也。言自近之遠者。妙微語過世間。亦有無",
    "T37n1744_001:0015a19": "等語能過出世間。雖過世間。於出世中有二",
    "T37n1744_001:0015a20": "乘菩薩可得比類。是故今明於出世中亦無",
    "T37n1744_001:0015a21": "比類。猶言可思可議。是故今明心不能思。口",
    "T37n1744_001:0015a22": "不能議。有此妙身。是故今敬禮。又上三句辨",
    "T37n1744_001:0015a23": "歎。下一句明敬。自有敬而不歎。歎而不敬。今",
    "T37n1744_001:0015a24": "則具足。又三句辨口業。下句明身業。心通二",
    "T37n1744_001:0015a25": "處。如來色無盡者。上雖五歎。恐物有盡極。未",
    "T37n1744_001:0015a26": "必能一切處一切時常應。是故今明能應物",
    "T37n1744_001:0015a27": "無盡。所以無盡者。由本無盡。故應常不盡。",
    "T37n1744_001:0015a28": "由群生無盡。故垂形不窮。故有無盡歎也。",
    "T37n1744_001:0015a29": "智慧亦復然者。上歎色形。今美智慧。歎色有",
    "T37n1744_001:0015b01": "六。一微妙。二無等。三無比。四不思。五不議。",
    "T37n1744_001:0015b02": "六不盡。今歎智慧義亦應然。但略示智同於",
    "T37n1744_001:0015b03": "色。色既無盡。則智亦無盡。無盡者。無量無邊",
    "T37n1744_001:0015b04": "之智慧也。所以偏歎色智者。形則無倫。智則",
    "T37n1744_001:0015b05": "無盡。蓋是物之欣要。故偏說之。問。上覩金",
    "T37n1744_001:0015b06": "容。可歎妙色。未明智慧。云何歎智。答。將一",
    "T37n1744_001:0015b07": "色類智。既有絕妙之身。必有超群之智。又前",
    "T37n1744_001:0015b08": "赴感中具明色智。知感即應。故是智無不",
    "T37n1744_001:0015b09": "周。普放淨光。故形色無比。上既雙覩。故今",
    "T37n1744_001:0015b10": "俱歎。一切法常住者。上雖歎色智。恐未必具",
    "T37n1744_001:0015b11": "於餘德。是故今明具一切德。故下文說。成就",
    "T37n1744_001:0015b12": "一切佛法。名如來法身。問。若爾。法身攝一切",
    "T37n1744_001:0015b13": "德。何故復有波若。答。若作法身名說。無非法",
    "T37n1744_001:0015b14": "身。餘二亦爾。故下文說智慧身自在。則波若",
    "T37n1744_001:0015b15": "中有法身。今法身中亦有波若。故云智慧亦",
    "T37n1744_001:0015b16": "復然。解脫亦有法身。故云是故禮法王。若",
    "T37n1744_001:0015b17": "就別義者。攝論云。法身是眾德所依。如身根",
    "T37n1744_001:0015b18": "為眾根所依。是故法身具一切德。雖具眾德。",
    "T37n1744_001:0015b19": "未必是常。故云常住。所以常者。如來藏中過",
    "T37n1744_001:0015b20": "恒沙佛法。顯成今德。是故為常。若是無常。不",
    "T37n1744_001:0015b21": "足歸依。以是常住。故可歸依。今佛異昔佛。故",
    "T37n1744_001:0015b22": "明常住佛。今歸異昔歸。故歸依常住。古舊之",
    "T37n1744_001:0015b23": "釋判其真應者。一行半歎應身。常住已下歎",
    "T37n1744_001:0015b24": "法身。今用此意。第三同異門。初偈及第二偈",
    "T37n1744_001:0015b25": "下半。人無異釋。有人言。如來色無盡者。此歎",
    "T37n1744_001:0015b26": "報身。報身其有常色。常故無盡。智慧亦復",
    "T37n1744_001:0015b27": "然者。此歎智慧報身之中不出功德智慧。以",
    "T37n1744_001:0015b28": "智慧同色常住。故言亦復然。第四詳論得失",
    "T37n1744_001:0015b29": "門。且前問後家若言無盡是常住義者。下句",
    "T37n1744_001:0015c01": "復云一切法常住。文則為煩。又下歸依章中。",
    "T37n1744_001:0015c02": "明無盡歸。常住歸。若無盡即是常住者。文則",
    "T37n1744_001:0015c03": "不應兩出。又即言不巧。世間云。絕倫之貌。",
    "T37n1744_001:0015c04": "無盡之才。若以常釋無盡。則於歎不巧。是故",
    "T37n1744_001:0015c05": "應用初師之說。次論法身有色無色。古今論",
    "T37n1744_001:0015c06": "諍。有人言。法身有色。泥洹經云。妙色湛然",
    "T37n1744_001:0015c07": "常安穩。不隨時節劫數遷。涅槃云。捨無常",
    "T37n1744_001:0015c08": "色。獲得常色。地論云。如來相好莊嚴為實報",
    "T37n1744_001:0015c09": "身。又菩薩廣劫修作相好之因。而何無果。以",
    "T37n1744_001:0015c10": "文義推之。當知法身有色。破無色者云。若言",
    "T37n1744_001:0015c11": "色是礙義。故佛果無色者。亦應心是緣義。",
    "T37n1744_001:0015c12": "應說佛果無心。佛遂有無緣之心。應有無礙",
    "T37n1744_001:0015c13": "之色。問。無礙云何名色。答。若爾。佛無緣云",
    "T37n1744_001:0015c14": "何有知。次江南雲旻藏等悉云。佛果無色。故",
    "T37n1744_001:0015c15": "涅槃云。願得如來無色主身。文殊十禮經",
    "T37n1744_001:0015c16": "云。無色無形相。無根無住處。不生不滅故。敬",
    "T37n1744_001:0015c17": "禮無所觀也。破有色者云。若言佛果有色者。",
    "T37n1744_001:0015c18": "應架芎隆之屋。帶楚之裳。難意云。法身既",
    "T37n1744_001:0015c19": "有無礙之色。應處無礙之宅。應著無礙之",
    "T37n1744_001:0015c20": "衣也。肇公注淨名。至人空洞無像豈國土之",
    "T37n1744_001:0015c21": "有恒。竺道生著法身無淨土論。明法身無淨",
    "T37n1744_001:0015c22": "土。此皆用無色義也。通初家難云。色與心此",
    "T37n1744_001:0015c23": "二非類。麁心可研習為妙心。麁色不可研",
    "T37n1744_001:0015c24": "習為妙色。是故佛果則無色有心。問。若爾經",
    "T37n1744_001:0015c25": "云何言捨無常色。答。蓋是妙有炳然。故言",
    "T37n1744_001:0015c26": "色耳。二家各執。互成諍論。今依龍樹一言決",
    "T37n1744_001:0015c27": "之。中論法品云。諸佛或說我。或說於無我。諸",
    "T37n1744_001:0015c28": "法實相中。無我非無我。亦應云。諸佛或說色。",
    "T37n1744_001:0015c29": "或說於非色。諸法實相中。非色非無色。又非",
    "T37n1744_001:0016a01": "色非不色。不知何以目之。歎美為色。亦非心",
    "T37n1744_001:0016a02": "非不心。不知何以目之。歎美為心。故色與無",
    "T37n1744_001:0016a03": "色。義不相違。又若言有色異心。有心異色。則",
    "T37n1744_001:0016a04": "成二見。經云。諸有二者無道無果。又若言有",
    "T37n1744_001:0016a05": "色有心。則名有所得。有所得者。無四無礙。",
    "T37n1744_001:0016a06": "有色無色。此雖一句之經。乃是佛法大事。悉",
    "T37n1744_001:0016a07": "須用龍樹意通之。則無所滯著也。降伏心過",
    "T37n1744_001:0016a08": "惡者。第二歎解脫。前既明法身。則無非法故",
    "T37n1744_001:0016a09": "次明解脫。又前既對生死之報以明法身。今",
    "T37n1744_001:0016a10": "對生死之業故次明解脫。降伏心過惡者。斷",
    "T37n1744_001:0016a11": "意地煩惱。除其因患。謂心解脫也。及以身四",
    "T37n1744_001:0016a12": "種。歎離果患。身有生老病死四種之縛。佛",
    "T37n1744_001:0016a13": "悉斷盡。故言身四種。色難已窮。心滯復盡。便",
    "T37n1744_001:0016a14": "到佛果難伏之地。如來生不能生。老不能老。",
    "T37n1744_001:0016a15": "病不能病。死不能死。故云難伏地。佛能伏於",
    "T37n1744_001:0016a16": "眾累。不為眾累所伏。以能伏眾累。不為眾累",
    "T37n1744_001:0016a17": "所伏。便是自在法王是故致敬。有人言。身四",
    "T37n1744_001:0016a18": "種者。分段之身。四大所成。以為四種。如六種",
    "T37n1744_001:0016a19": "成人。是業果義。言難伏地者。謂金剛心。金剛",
    "T37n1744_001:0016a20": "能滅眾惑。不為眾惑所侵。故言已到。馥師",
    "T37n1744_001:0016a21": "以無明住地為難伏地。無始無明最為大力。",
    "T37n1744_001:0016a22": "唯佛能除。二乘不斷到之言度。謂已過此累",
    "T37n1744_001:0016a23": "也。此實是斷。而言伏者。如降伏四魔。難伏已",
    "T37n1744_001:0016a24": "伏。則高昇累表。於法自在。故稱法王。有人",
    "T37n1744_001:0016a25": "言降伏心過惡。則是遠離意三邪也。及與身",
    "T37n1744_001:0016a26": "者。身三殺盜婬也。及四種者。離口四過。但舉",
    "T37n1744_001:0016a27": "身則兼口。言四則兼意三。蓋是偈要略之巧",
    "T37n1744_001:0016a28": "也。知一切爾炎者。第三歎般若。障累得除。功",
    "T37n1744_001:0016a29": "由般若。故次歎之。又歎法身無感不應。讚",
    "T37n1744_001:0016b01": "解脫則無累不除。美般若則無境不照。問。上",
    "T37n1744_001:0016b02": "云智慧亦復然。已歎智竟。今何故復歎。答。上",
    "T37n1744_001:0016b03": "略歎。今廣歎。又上歎為成法身。今別歎般若",
    "T37n1744_001:0016b04": "也。釋此不同。有人言。知者。敘其能照之智",
    "T37n1744_001:0016b05": "也。爾炎者。一切境界。是其所照境也。攬智慧",
    "T37n1744_001:0016b06": "以成身。縱任達觀。故言智慧身自在也。一切",
    "T37n1744_001:0016b07": "萬境。秉在佛心。無不練知。故言攝持一切法。",
    "T37n1744_001:0016b08": "妙德過人。堪可致敬。言是故今敬禮。此不",
    "T37n1744_001:0016b09": "分智釋也。初句境智一雙。次句體用一雙。下",
    "T37n1744_001:0016b10": "句能持所持一雙。有人言。初句歎智能照盡",
    "T37n1744_001:0016b11": "有無。故云知一切爾炎。一切即是有無二諦",
    "T37n1744_001:0016b12": "境。次句歎智用隨心。故云自在。第三一句。",
    "T37n1744_001:0016b13": "攝理在心。記持不忘。如鏡在高臺。萬像皆",
    "T37n1744_001:0016b14": "現。故云持一切法也。初句明智體。次句明智",
    "T37n1744_001:0016b15": "用。此二句明遍知。今辨常知也。古注云。照得",
    "T37n1744_001:0016b16": "其會。理宣於解。為攝持。有人言。初有兩句。",
    "T37n1744_001:0016b17": "歎於空慧。攝持一切法。歎於有慧。即權實",
    "T37n1744_001:0016b18": "二智。亦是一切智。一切種智也。有人言。知一",
    "T37n1744_001:0016b19": "切爾炎。此歎一切智也。爾炎謂智母。以能生",
    "T37n1744_001:0016b20": "智故。又亦名為智境。則五明等法。能生智解。",
    "T37n1744_001:0016b21": "故智母。為智所照。名智境也。智慧身自在",
    "T37n1744_001:0016b22": "者。歎無礙智也。於諸法中。不假方便。任運",
    "T37n1744_001:0016b23": "能知。故云自在也。攝持一切法。歎清淨智也。",
    "T37n1744_001:0016b24": "如實法性。謂一切法也。明證在心。故曰攝持。",
    "T37n1744_001:0016b25": "此三智出地持文。法華囑累品亦明三智。謂",
    "T37n1744_001:0016b26": "如來智。佛智。自然智。即是地持三也。一切",
    "T37n1744_001:0016b27": "智。謂知世諦諸法。以無礙智。於世諦法知",
    "T37n1744_001:0016b28": "之自在也。三清淨智。證第一義。又即是法華",
    "T37n1744_001:0016b29": "經三智。謂佛智。自然智。如來智。敬禮過稱量",
    "T37n1744_001:0016c01": "下。有人言。上來別歎。今是結歎。亦云總歎。",
    "T37n1744_001:0016c02": "正歎者。歎應身法身般若解脫四德也。今明",
    "T37n1744_001:0016c03": "結歎前四也。即成四別。敬禮過稱量者。結",
    "T37n1744_001:0016c04": "歎前應身。過於稱量境界也。敬禮無譬類者。",
    "T37n1744_001:0016c05": "結歎前真身非譬類所及也。敬禮無邊法者。",
    "T37n1744_001:0016c06": "結前歎解脫自在。離於繫縛無邊表也。敬禮",
    "T37n1744_001:0016c07": "難思議者。結前歎般若。內智深遠。下地不測",
    "T37n1744_001:0016c08": "也。今明不然。前已四歎。今更結者。便是煩",
    "T37n1744_001:0016c09": "重。又攝德不盡。今明所以有此文來者。上但",
    "T37n1744_001:0016c10": "略歎三德。人情謂如來理極於此。故今明如",
    "T37n1744_001:0016c11": "來體與虛空同量不可窮盡。上所歎者。略歎",
    "T37n1744_001:0016c12": "少分耳。又上來歎如來德。人謂佛德可歎。今",
    "T37n1744_001:0016c13": "明歎所不能歎。乃窮稱歎之美。故有此文來",
    "T37n1744_001:0016c14": "也。又上歎四德。此一一德。具過稱量等四義。",
    "T37n1744_001:0016c15": "世間之物。可稱其重輕。量其長短。佛德過",
    "T37n1744_001:0016c16": "稱之故言過稱量也。世間之物。可以譬況。",
    "T37n1744_001:0016c17": "可以類取。佛德不爾。故云無譬類。世間之物。",
    "T37n1744_001:0016c18": "有其邊表畔齊。佛德不爾。故稱無邊法。世間",
    "T37n1744_001:0016c19": "之法。可以心思。可以口議。佛德不爾。故言敬",
    "T37n1744_001:0016c20": "禮難思議也。問。云何名為難思議。答。夫欲禮",
    "T37n1744_001:0016c21": "佛。須精識佛。龍樹中論云。如來在世時。不言",
    "T37n1744_001:0016c22": "有與無。亦有及亦無。非有及非無。滅後亦爾。",
    "T37n1744_001:0016c23": "佛既絕乎四句。不可作四句而禮。若作有而",
    "T37n1744_001:0016c24": "禮。佛非是有。此則謗佛。又是禮有。不名禮",
    "T37n1744_001:0016c25": "佛。下三句亦然。問作絕四句而禮。是禮佛",
    "T37n1744_001:0016c26": "不。答亦非禮佛。所以然者。大品云。行亦不",
    "T37n1744_001:0016c27": "受。亦行亦不行亦不受。非行非不行亦不",
    "T37n1744_001:0016c28": "受。不受亦不受。則知五句皆捨。而般若即是",
    "T37n1744_001:0016c29": "佛。龍樹云。若如法觀佛。般若及涅槃。是三",
    "T37n1744_001:0017a01": "則一相。其實無有異。故知般若絕五。佛亦如",
    "T37n1744_001:0017a02": "之。問。所禮之佛既絕五句。能禮之人其義云",
    "T37n1744_001:0017a03": "何。答。須識不二二義。二不二義。若不二而",
    "T37n1744_001:0017a04": "二。師弟宛然。二而不二。則尊卑寂滅。故維",
    "T37n1744_001:0017a05": "摩云。普於一切國。供養諸如來。諸佛及以身。",
    "T37n1744_001:0017a06": "無有分別想。此意明上半即是不二二義。下",
    "T37n1744_001:0017a07": "半即是二不二義也。禮佛既爾。念與歸依。義",
    "T37n1744_001:0017a08": "亦如是。此雖一句之經。乃是佛法大事。不",
    "T37n1744_001:0017a09": "可不留心也。哀愍覆護我下。第二明請護。上",
    "T37n1744_001:0017a10": "歎如來累無不盡。德無不圓。有堪護之德。是",
    "T37n1744_001:0017a11": "故今請佛覆護。又上來歎佛德。今發菩提",
    "T37n1744_001:0017a12": "心。佛既有勝德。故發心求佛也。又上通歎佛",
    "T37n1744_001:0017a13": "德。今欲請佛為師。己為弟子。結師徒也。又勝",
    "T37n1744_001:0017a14": "鬘將欲請佛為師。就佛受戒。故請護也。建此",
    "T37n1744_001:0017a15": "四意。使萬類學之。就文開為四段。初請護。",
    "T37n1744_001:0017a16": "二許護。三明請護事。四與護事。此四即次第",
    "T37n1744_001:0017a17": "宜生起之。請護有四。初句正請護。次明所護",
    "T37n1744_001:0017a18": "事。三明護時節。四請攝受。哀者悲也。愍者慈",
    "T37n1744_001:0017a19": "也。願佛內運慈悲之心。外以事來覆護於我。",
    "T37n1744_001:0017a20": "慈陰令我善增為覆。大悲使我離惡為護。令",
    "T37n1744_001:0017a21": "法種增長者。出覆護之事。勝鬘上來歎佛之",
    "T37n1744_001:0017a22": "善。能為未來法身種子。名為法種。願佛覆護。",
    "T37n1744_001:0017a23": "令得增長。增長者。橫闊為增。豎進為長也。",
    "T37n1744_001:0017a24": "問。但法身因增長真如。法身亦增長耶。答。本",
    "T37n1744_001:0017a25": "有漸顯。亦有增長之義。種子二義。一廣大。二",
    "T37n1744_001:0017a26": "甚深。令種子廣大為增。令種子甚深為長。法",
    "T37n1744_001:0017a27": "身亦二義。令廣大漸顯為增。甚深漸顯為",
    "T37n1744_001:0017a28": "長。此世及後下。出請護之時節也。此即現",
    "T37n1744_001:0017a29": "世。後謂來生。不但請如來慈陰現在。亦願後",
    "T37n1744_001:0017b01": "生覆護。非止此世後生暫請如來。於一切處",
    "T37n1744_001:0017b02": "一切時願佛常攝受。問。攝受與請護何異。答。",
    "T37n1744_001:0017b03": "覆護語通攝受。明別常攝受。所以為異。又請",
    "T37n1744_001:0017b04": "護明生善滅惡。攝受辨於人法。謂以法攝我",
    "T37n1744_001:0017b05": "為攝。我為弟子為受。問。何故不言過去攝受。",
    "T37n1744_001:0017b06": "答。過去事竟。不須請也。我久安立汝下。第二",
    "T37n1744_001:0017b07": "如來受請許護。佛言我前世已為汝作師。安",
    "T37n1744_001:0017b08": "立汝在正法中也。問。勝鬘之請。與今受請有",
    "T37n1744_001:0017b09": "何異耶。答。勝鬘但請二世。今許其三世。謂過",
    "T37n1744_001:0017b10": "去曾護。現在今護。未來當護。明我過去廣劫",
    "T37n1744_001:0017b11": "已來。久安立於汝。是故今現世與汝相值。則",
    "T37n1744_001:0017b12": "知今日相值。未來亦然。此舉過去證成現在",
    "T37n1744_001:0017b13": "未來也。此義一名異。始建曰安。終成為立。",
    "T37n1744_001:0017b14": "問。安立與開覺何異。答。令汝依福捨罪。名為",
    "T37n1744_001:0017b15": "安立。令汝罪福俱捨。名為開覺。又令發菩提",
    "T37n1744_001:0017b16": "心為安立。修菩薩行為開覺。又離生死厄苦",
    "T37n1744_001:0017b17": "為安立。漸入涅槃門為開覺也。又久安立",
    "T37n1744_001:0017b18": "者。安立功德也。開覺者。開覺智慧也。今復攝",
    "T37n1744_001:0017b19": "受汝者。以法攝汝令住正法中。受汝為弟子。",
    "T37n1744_001:0017b20": "我為汝作師。未來亦爾。我以作功德下。此",
    "T37n1744_001:0017b21": "第三明請護事。就文為二。一者口請。二者身",
    "T37n1744_001:0017b22": "請。就初有二。初三句牒三世善。第四句請佛",
    "T37n1744_001:0017b23": "攝受。就初又二。兩句別明三世善。次一句總",
    "T37n1744_001:0017b24": "牒三世善。我已作功德者。領佛前世以開覺",
    "T37n1744_001:0017b25": "之言也。佛所以前世開覺我者。良由我過去",
    "T37n1744_001:0017b26": "世已曾種功德故也。現在者。現世也。及餘",
    "T37n1744_001:0017b27": "世者。未來也。如是眾善本者。總牒三世之",
    "T37n1744_001:0017b28": "善也。故云眾善也。善雖三世。其理冥同。故",
    "T37n1744_001:0017b29": "總言如是眾善本。本亦因也。欲以此善為菩",
    "T37n1744_001:0017c01": "提根。故名為本。唯願見攝受者。明我過去已",
    "T37n1744_001:0017c02": "生善。現生善。當生善。攝此三善。一者令莫向",
    "T37n1744_001:0017c03": "三有。二者令莫向二乘。三者令莫取相。次將",
    "T37n1744_001:0017c04": "此眾善亦有三事。一者令此善與眾生共。二",
    "T37n1744_001:0017c05": "者令我與眾生共成佛。三者以此善同入實",
    "T37n1744_001:0017c06": "相。今請佛攝受如此之善。故言唯願見攝受",
    "T37n1744_001:0017c07": "也。爾時勝鬘下。古注云。既頌美已畢。則法",
    "T37n1744_001:0017c08": "供理同。今標寄歸誠。欲化洽親屬。此意明",
    "T37n1744_001:0017c09": "禮佛。佛既授記。則引親屬修淨土之因也。",
    "T37n1744_001:0017c10": "今明上來口請。今身請也。眾師解云。上是口",
    "T37n1744_001:0017c11": "請乞記。今是身請乞。今謂不爾。此乃是",
    "T37n1744_001:0017c12": "請佛攝受。上是口請攝受三世之善為菩提",
    "T37n1744_001:0017c13": "基。今是身請三世之善為菩提基。夫善向菩",
    "T37n1744_001:0017c14": "提。是為理之中極。必須心形俱至。故上口請。",
    "T37n1744_001:0017c15": "今明身請。而心通二處。問。何故口禮。何故身",
    "T37n1744_001:0017c16": "禮。答。為歎故口禮為敬故身禮。又於暗處則",
    "T37n1744_001:0017c17": "須口禮。於明處則須身禮。又盲人故即須",
    "T37n1744_001:0017c18": "口禮。為聾人故即身禮。又生自他身業善故",
    "T37n1744_001:0017c19": "明身禮。生自他口業善故明口禮。又師徒相",
    "T37n1744_001:0017c20": "去遠故即身禮。相去近故即口禮。問。敬與禮",
    "T37n1744_001:0017c21": "何異。答。凡有四句。一者禮而不敬。如惡心禮",
    "T37n1744_001:0017c22": "也。二者敬而不禮。如善心歎佛及念佛也。三",
    "T37n1744_001:0017c23": "亦敬亦禮。謂善心禮佛也。四不禮不敬。謂敬",
    "T37n1744_001:0017c24": "無所敬禮無所禮。又有四句。一心禮而身不",
    "T37n1744_001:0017c25": "禮。如須菩提端坐念佛。名真禮佛。二身禮而",
    "T37n1744_001:0017c26": "心不禮。如調達禮佛。密欲害傷。三身心俱禮。",
    "T37n1744_001:0017c27": "即是勝鬘。四身心俱不禮。謂外道見佛。將口",
    "T37n1744_001:0017c28": "對心亦有四句。義推可知。佛於眾中下。第四",
    "T37n1744_001:0017c29": "許攝受。即是與護事。而與授記者決也。以汝",
    "T37n1744_001:0018a01": "未來必當作佛。是故受汝眾善為菩提基。又",
    "T37n1744_001:0018a02": "以受汝眾善為菩提基。故汝未來必當作佛。",
    "T37n1744_001:0018a03": "互相釋。又勝鬘歎佛請護。現在得記。未來成",
    "T37n1744_001:0018a04": "佛者。令一切眾生學之。歎佛請護。現在得記。",
    "T37n1744_001:0018a05": "未來成佛。又授勝鬘記者。為利時眾。以眾",
    "T37n1744_001:0018a06": "中諸天及人見勝鬘得淨土記。發願往生。故",
    "T37n1744_001:0018a07": "與之記。又將欲明勝鬘受十大受。及發三大",
    "T37n1744_001:0018a08": "願。乃至廣為大眾說法。故須前為授記。以勝",
    "T37n1744_001:0018a09": "鬘現在得記。未來成佛。言必可信。則勝鬘所",
    "T37n1744_001:0018a10": "說宜應受行不須疑也。為此因緣。故授勝鬘",
    "T37n1744_001:0018a11": "記。就文為二。初明與記。二明得益。就與記",
    "T37n1744_001:0018a12": "中有二。一總明得記。二別明得記也。言即為",
    "T37n1744_001:0018a13": "授記者。總明得記也。法華疏內具釋。一者記",
    "T37n1744_001:0018a14": "謂別也。佛記其不成六道及以二乘。當得作",
    "T37n1744_001:0018a15": "佛。以別於佛道。異於外道。故名為別。今授此",
    "T37n1744_001:0018a16": "記。故名授記。二者勝鬘行因。記得來果。此",
    "T37n1744_001:0018a17": "是有來果可記。故名為記。聖說授與。故名授",
    "T37n1744_001:0018a18": "記也。如地持中授記有六。一種姓未發心",
    "T37n1744_001:0018a19": "記。二已發心。三現前。四不現前。五時量時",
    "T37n1744_001:0018a20": "定。六時無量時不定。前之二種得記人。位地",
    "T37n1744_001:0018a21": "上下差別。前一在種性地。發心者位在解行",
    "T37n1744_001:0018a22": "已上。次二約處同異差別。同處對面而記者",
    "T37n1744_001:0018a23": "名現前。異處遙記者名不現前。後二約時分",
    "T37n1744_001:0018a24": "定不定差別。若記時劫數量名字。并記佛及",
    "T37n1744_001:0018a25": "國土名字者。名時定。若總言無量劫作佛。",
    "T37n1744_001:0018a26": "不委曲辨時劫數量及佛國土名字者。名時",
    "T37n1744_001:0018a27": "無量時不定。今勝鬘得記者。或是種姓。或",
    "T37n1744_001:0018a28": "是發心。經無成文。位地難定也。乃是現前授",
    "T37n1744_001:0018a29": "記非不現前也。若記近果。言無量劫人天中",
    "T37n1744_001:0018b01": "王者。應是時無量時不定也。記其遠果。言過",
    "T37n1744_001:0018b02": "二萬劫作佛號普光者。應是時量時定也。此",
    "T37n1744_001:0018b03": "六種授記。更有異釋。如法華疏解。汝歎如來",
    "T37n1744_001:0018b04": "下。第二別明授記。就文為二。一明現因記得",
    "T37n1744_001:0018b05": "近果。二明當因記得遠果。亦是當因當果。",
    "T37n1744_001:0018b06": "亦是菩薩因菩薩果。亦是佛因佛果。就初又",
    "T37n1744_001:0018b07": "二。初明因。次明得果。汝歎如來真實功德",
    "T37n1744_001:0018b08": "者。牒前善因也。以此善根下。第二明得果。得",
    "T37n1744_001:0018b09": "果中。前明時節。次明得果。今前釋阿僧祇劫",
    "T37n1744_001:0018b10": "義。依法華論。但明二種僧祇。一明日月歲數",
    "T37n1744_001:0018b11": "不可數。謂小僧祇。二劫不可數。為大僧祇。有",
    "T37n1744_001:0018b12": "人言。三種僧祇。二種同上。三大劫僧祇。雜",
    "T37n1744_001:0018b13": "心說六十四劫名一大劫。所言六十四劫者。",
    "T37n1744_001:0018b14": "始從初火劫。終訖風劫。有六十四。六十四者。",
    "T37n1744_001:0018b15": "七火一水。過七水已。更經七火。方有一風。故",
    "T37n1744_001:0018b16": "合成六十四。合此六十四為一大劫。此大劫",
    "T37n1744_001:0018b17": "不可數。名一大僧祇。善生經云。刀兵飢饉為",
    "T37n1744_001:0018b18": "一小劫。十九小劫為一中劫。俱舍云。八十小",
    "T37n1744_001:0018b19": "劫為一大劫。依瓔珞經下卷亦明三劫。一里",
    "T37n1744_001:0018b20": "二里三里乃至四十里石。方廣亦然。以天衣",
    "T37n1744_001:0018b21": "重三銖。人中日月歲數三年一拂。此石乃盡。",
    "T37n1744_001:0018b22": "名一小劫。就小劫中自有一里二里乃至四",
    "T37n1744_001:0018b23": "十里也。六十里石。方廣亦然。以梵天衣重",
    "T37n1744_001:0018b24": "三銖。梵天中百寶光明珠為日月歲數。三年",
    "T37n1744_001:0018b25": "一拂。此石乃盡。名為中劫。有八百里石。方廣",
    "T37n1744_001:0018b26": "亦然。以淨居天衣重三銖。即淨居天百寶光",
    "T37n1744_001:0018b27": "明鏡為日月歲數。三年一拂。此石乃盡。名一",
    "T37n1744_001:0018b28": "大僧祇劫。問。今經中明三阿僧祇劫行行成",
    "T37n1744_001:0018b29": "佛。定用何等劫耶。答。智度論攝論等云。或",
    "T37n1744_001:0018c01": "四十里石。天衣三年一下。拂之使盡。又四十",
    "T37n1744_001:0018c02": "里城。滿中芥子不槩令平。有百歲人取一芥",
    "T37n1744_001:0018c03": "子。取芥子盡。名一大劫。取此劫不可數為一",
    "T37n1744_001:0018c04": "大僧祇劫。望瓔珞經即是彼小劫。多作此說。",
    "T37n1744_001:0018c05": "或可依瓔珞經中大劫不可數名一僧祇。問。",
    "T37n1744_001:0018c06": "為直取三阿僧祇時節滿即得佛不。答。不爾。",
    "T37n1744_001:0018c07": "若直數時節者。於時節中有或當空過。今取",
    "T37n1744_001:0018c08": "三僧祇念念善相次。取三阿僧祇劫善滿。方",
    "T37n1744_001:0018c09": "乃得佛。問。三僧祇劫善滿者。亦取人天及",
    "T37n1744_001:0018c10": "二乘及佛因不。答。法華論云。凡夫善及決",
    "T37n1744_001:0018c11": "定聲聞善非佛因。不得成佛。要取發菩提心",
    "T37n1744_001:0018c12": "行菩薩行善。滿三僧祇方得作佛。雜心中二",
    "T37n1744_001:0018c13": "種僧祇。善行僧祇。與劫僧祇。善行僧祇。即",
    "T37n1744_001:0018c14": "前善是。劫僧祇。謂時節也。問。三僧祇約位云",
    "T37n1744_001:0018c15": "何。答。初一僧祇行行到初地。二從初地行行",
    "T37n1744_001:0018c16": "經一僧祇到八地。三從八地一僧祇行行到",
    "T37n1744_001:0018c17": "佛地。問。何故爾。答。初從凡至聖。次從功",
    "T37n1744_001:0018c18": "用到無功用。後從因到果。問。約值佛云何。",
    "T37n1744_001:0018c19": "答。智度論述小乘云。釋迦過去為凡之師。",
    "T37n1744_001:0018c20": "值過去釋迦佛初發心。至賴耶尸棄佛為一",
    "T37n1744_001:0018c21": "僧祇。從賴耶尸棄至燃燈為二僧祇。從燃燈",
    "T37n1744_001:0018c22": "至毘婆尸佛為三僧祇。從毘婆尸至今釋迦",
    "T37n1744_001:0018c23": "成佛復經九十一劫。小乘又云。前三僧祇行",
    "T37n1744_001:0018c24": "有漏六波羅蜜。後九十一劫種相好業。龍樹",
    "T37n1744_001:0018c25": "但破其行有漏六度及百劫種相好業。不破",
    "T37n1744_001:0018c26": "其三僧祇。當知三僧祇。此通大小乘為定數。",
    "T37n1744_001:0018c27": "通名劫者。梵云劫波。此云分別時節。梵云",
    "T37n1744_001:0018c28": "迦羅波。此云時也。問。何故火劫起燒世界",
    "T37n1744_001:0018c29": "耶。如第一義法勝經說。佛欲示眾生令知時",
    "T37n1744_001:0019a01": "節。又示眾生業果成壞。又示眾生有劫火起。",
    "T37n1744_001:0019a02": "令其畏劫火故。預修善法。今謂或佛示現劫",
    "T37n1744_001:0019a03": "火。或眾生報盡一期。是故劫火等起。問。既",
    "T37n1744_001:0019a04": "但三僧祇行行成佛。今經文何故言無量阿",
    "T37n1744_001:0019a05": "僧祇耶。答。有人言。此云無量者。依華嚴經是",
    "T37n1744_001:0019a06": "百二十數中一數之名也。非是汎爾。言無量",
    "T37n1744_001:0019a07": "也。僧祇是外國語。此云無數。亦是一百二十",
    "T37n1744_001:0019a08": "數中一數之名。若爾。則無量無邊及阿僧祇。",
    "T37n1744_001:0019a09": "經是僧祇劫。故下文作自在王則是初地。以",
    "T37n1744_001:0019a10": "一僧祇劫行行至初地故。亦可依經無量無邊",
    "T37n1744_001:0019a11": "僧祇。即是僧祇無量。僧祇無邊也。問。但三僧",
    "T37n1744_001:0019a12": "祇行行。云何言無量僧祇。答。此或可是時節",
    "T37n1744_001:0019a13": "僧祇。非善行僧祇。或可是小僧祇也。於人天",
    "T37n1744_001:0019a14": "中。第二明得果。人天簡惡趣。自在王簡庶民。",
    "T37n1744_001:0019a15": "勝鬘受質五礙三濫。對此故言自在。古注",
    "T37n1744_001:0019a16": "云。居上化物。為自在王也。勝鬘未來形遍",
    "T37n1744_001:0019a17": "六道。無所不為。就勝言之故云人天之中為",
    "T37n1744_001:0019a18": "自在王也。一切生得處常得見我者。上明",
    "T37n1744_001:0019a19": "尊勝果。今得見佛果。雖得尊勝果。若不見",
    "T37n1744_001:0019a20": "佛。則行願不成。故須明見佛也。又尊勝果者",
    "T37n1744_001:0019a21": "受世樂。見佛者求出世樂。又尊勝果者明受",
    "T37n1744_001:0019a22": "果也。見佛者行因也。又尊勝果下利也。見佛",
    "T37n1744_001:0019a23": "者上弘也。即顯成上佛攝受義也。又自有尊",
    "T37n1744_001:0019a24": "勝而不見佛。自有見佛而不尊勝。今具二也。",
    "T37n1744_001:0019a25": "通而言之。讚佛一因。得此兩果。別而言之讚",
    "T37n1744_001:0019a26": "佛感尊勝請攝受感見佛。隨相似義也。以常",
    "T37n1744_001:0019a27": "得見我。則知我常攝受汝也。即詶上願佛常",
    "T37n1744_001:0019a28": "攝受言也。現前無異者。此一往美其歎佛之",
    "T37n1744_001:0019a29": "言耳。若後時悟解。則有勝於今也。過二萬已",
    "T37n1744_001:0019b01": "下。第二得遠果。前辨時節。次明得果。問。二",
    "T37n1744_001:0019b02": "萬僧祇劫當得作佛者。是何位人耶。答。有人",
    "T37n1744_001:0019b03": "言。此是第十地入住滿三心外。更起勝進。金",
    "T37n1744_001:0019b04": "剛心中所經小劫。進入佛地方便。非是大劫",
    "T37n1744_001:0019b05": "僧祇劫。今謂瓔珞經說。無垢地菩薩千劫學",
    "T37n1744_001:0019b06": "佛威儀。謂象王視觀等。無垢地即是等覺地",
    "T37n1744_001:0019b07": "金剛心菩薩。不云無量僧祇劫學佛威儀。有",
    "T37n1744_001:0019b08": "人言。前云無量僧祇劫為自在王者。此在初",
    "T37n1744_001:0019b09": "地。更經二萬僧祇修行方得作佛。經二萬僧",
    "T37n1744_001:0019b10": "祇劫者。此是水火等中劫。經言三大僧祇",
    "T37n1744_001:0019b11": "行成佛者。此取數六十四為大劫之劫。滿三",
    "T37n1744_001:0019b12": "僧祇劫也。今謂經中多明水火等劫為三僧",
    "T37n1744_001:0019b13": "祇。不取後大劫為三僧祇。若必有文證者。亦",
    "T37n1744_001:0019b14": "宜用之。今言過二萬僧祇者。或可是劫僧祇。",
    "T37n1744_001:0019b15": "非善行僧祇。或可是小僧祇也。當得作佛者。",
    "T37n1744_001:0019b16": "第二明得果。若長望文。自上來並是行因。今",
    "T37n1744_001:0019b17": "始明得果。就文為二。一明正果。二辨依果。兩",
    "T37n1744_001:0019b18": "文各二。正果二者。一者別號。二者通號。諸佛",
    "T37n1744_001:0019b19": "立號義有多門。或從姓立名。如迦葉釋迦",
    "T37n1744_001:0019b20": "等。或從光立名。如錠光等。或從聲立名。如微",
    "T37n1744_001:0019b21": "妙聲佛等。或從喻立名。如滿月光佛等。或從",
    "T37n1744_001:0019b22": "因立名。燃燈佛等。今言普光者。從前見佛",
    "T37n1744_001:0019b23": "普放光明起心願求。故成佛時名曰普光。古",
    "T37n1744_001:0019b24": "注云。照極無遺為普光也。如來已下。第二明",
    "T37n1744_001:0019b25": "通號。具足應十。明今略三。謂如來應供正",
    "T37n1744_001:0019b26": "遍知也。此三是十中之要也。彼佛國土下。第",
    "T37n1744_001:0019b27": "二次明依果。今且前論土義。古注云。國土是",
    "T37n1744_001:0019b28": "養眾生封疆之域秤也。以理推驗而實成佛",
    "T37n1744_001:0019b29": "者。則不必待乎記莂。既以權記。引於庸信故",
    "T37n1744_001:0019c01": "成佛必云封疆是妙。然封疆實是眾生惑報。",
    "T37n1744_001:0019c02": "既以惑盡成佛。佛焉得有惑報之封疆哉。但",
    "T37n1744_001:0019c03": "道極則兼化物。故示居惑報之封疆耳。苟得",
    "T37n1744_001:0019c04": "摧級之旨。解亦無傷於佛實無土也。而眾生",
    "T37n1744_001:0019c05": "惑報封疆復劣不同者。寔由資善有濃淡。煩",
    "T37n1744_001:0019c06": "惑有厚薄也。若惑薄善濃者。致報則妙。惑甚",
    "T37n1744_001:0019c07": "善微者。報必穢惡。經論備明也。所以授淨",
    "T37n1744_001:0019c08": "土記者。一表勝鬘心淨故生淨土。二欲引同",
    "T37n1744_001:0019c09": "行眷屬發願往生。就文亦二。初明無穢。次辨",
    "T37n1744_001:0019c10": "有淨。無穢中有二。一無穢果。二無穢因。無",
    "T37n1744_001:0019c11": "惡趣者。無三塗苦也。無老病者。無人中苦也。",
    "T37n1744_001:0019c12": "中年夭喪名為衰惱。又解無衰惱者。明無天",
    "T37n1744_001:0019c13": "中苦。天中五衰相現。是故生惱。故言衰惱也。",
    "T37n1744_001:0019c14": "不適意苦。前明無人天內苦。今明無人天外",
    "T37n1744_001:0019c15": "違緣不適意苦也。亦無不善惡業道名者。上",
    "T37n1744_001:0019c16": "來明無惡果。此辨無有惡因。十惡破戒違理",
    "T37n1744_001:0019c17": "名為不善。造作稱業。通人向於三塗名之為",
    "T37n1744_001:0019c18": "道。淨土中尚無此名。況復其事。依攝大乘論",
    "T37n1744_001:0019c19": "云。淨土中無七種眾生。謂二乘外道等。如彼",
    "T37n1744_001:0019c20": "廣說。彼國眾生以下。第二明有淨土。亦開",
    "T37n1744_001:0019c21": "為二。一有淨果。二有淨因。彼國眾生。謂人與",
    "T37n1744_001:0019c22": "天。翻前諸惡趣也。色。翻上老也。老侵於彼",
    "T37n1744_001:0019c23": "壯。故以好色翻之。力。翻前病。病奪強力。故",
    "T37n1744_001:0019c24": "以力翻之。壽。翻衰惱。衰惱夭於長壽。故壽命",
    "T37n1744_001:0019c25": "翻之。五欲眾具皆悉快樂。翻上不適意苦。勝",
    "T37n1744_001:0019c26": "於他化自在諸天者。淨土是人中果報。勝彼",
    "T37n1744_001:0019c27": "天也勝有二種。一境勝。如他化自在天。此人",
    "T37n1744_001:0019c28": "五欲昇降非並。無量壽經云。他化自在天比",
    "T37n1744_001:0019c29": "無量壽國。如乞人之比帝釋。淨土五欲他化",
    "T37n1744_001:0020a01": "天優劣亦爾。二受用勝。穢土五欲受用生罪。",
    "T37n1744_001:0020a02": "淨土五欲受用生福。如香積飯等具二種勝",
    "T37n1744_001:0020a03": "也。彼諸眾生純一大乘者。上來明有淨果。今",
    "T37n1744_001:0020a04": "辨有淨因。即翻上亦無不善惡業道等。諸有",
    "T37n1744_001:0020a05": "修習善根眾生者。此是住處眾生。對諸惡趣。",
    "T37n1744_001:0020a06": "教化眾生是淨土業。如經說直心是菩薩淨",
    "T37n1744_001:0020a07": "土。菩薩成佛時。不諂眾生來生其國。如是",
    "T37n1744_001:0020a08": "等是勝鬘未成佛時所化眾生修善根者。勝",
    "T37n1744_001:0020a09": "鬘後成佛時得生其國。又他方世界大乘眾",
    "T37n1744_001:0020a10": "生。見聞勝鬘國中純說大乘。故發願往生。如",
    "T37n1744_001:0020a11": "此眾生願生阿彌陀阿閦佛土等。又上明淨",
    "T37n1744_001:0020a12": "土精妙。時眾或謂難往生。今欲引之。若改惡",
    "T37n1744_001:0020a13": "修善者必得往生。勝鬘夫人下。上來明授記",
    "T37n1744_001:0020a14": "竟。今第二明大眾願生。就文為二。初正願生。",
    "T37n1744_001:0020a15": "世尊悉記下。第二明佛如願與記。授記之興。",
    "T37n1744_001:0020a16": "正為此意也。佛所以記者。進此往生眾生動",
    "T37n1744_001:0020a17": "一淨土耳。爾時勝鬘下。自上已來明歎如來",
    "T37n1744_001:0020a18": "真實第一義功德門竟。今明受十大受。可作",
    "T37n1744_001:0020a19": "十門釋之。一來意門。前章歎佛。明發菩提心。",
    "T37n1744_001:0020a20": "今次明修菩薩行。菩薩之行以止惡為本。故",
    "T37n1744_001:0020a21": "前明受戒。即菩提心菩薩行一雙也。二上歎",
    "T37n1744_001:0020a22": "佛真實功德及以請護。此明就佛受於三歸。",
    "T37n1744_001:0020a23": "歸依既竟。次明受戒。即歸戒一雙。三上歎佛",
    "T37n1744_001:0020a24": "真實功德。此福既樹。必招當果。故佛即授成",
    "T37n1744_001:0020a25": "佛之記。佛既記果在於當。此之當果。非行",
    "T37n1744_001:0020a26": "不得。行者無惡不止。無善不行。無人不度。上",
    "T37n1744_001:0020a27": "明當果。今辨行因。則因果一雙。四上明淨土",
    "T37n1744_001:0020a28": "有三。一無穢。二有淨。三純善眾生來生其國。",
    "T37n1744_001:0020a29": "息一切惡。得土無穢果。修一切善。得土有淨",
    "T37n1744_001:0020b01": "果。度一切人。得純善眾生來生其國也。以成",
    "T37n1744_001:0020b02": "上淨土有三義。故明受三戒。五依瓔珞經明",
    "T37n1744_001:0020b03": "有二本。一切眾生初入三寶海。以信為本。住",
    "T37n1744_001:0020b04": "在佛家。以戒為本。上歎佛歸依。即是信本。今",
    "T37n1744_001:0020b05": "欲生佛家。以戒為本。是故受戒。六涅槃經云。",
    "T37n1744_001:0020b06": "一切眾生皆有佛性。悉當成佛。要令持戒。然",
    "T37n1744_001:0020b07": "後見性。戒即是引出佛性。是故受戒也。七上",
    "T37n1744_001:0020b08": "請護中云。令法種增長。今受十大受等。即",
    "T37n1744_001:0020b09": "是法種增長之義。故有此章之義。第二釋名",
    "T37n1744_001:0020b10": "門者。依下文云不思議大受。菩薩戒法深且",
    "T37n1744_001:0020b11": "廣。難持難行。非二乘所持。故明不思議。又不",
    "T37n1744_001:0020b12": "持不犯為正法戒。名不思議。所言大者。一當",
    "T37n1744_001:0020b13": "體大。謂普息一切惡。普修一切善。普度一切",
    "T37n1744_001:0020b14": "人。二得果大。謂諸佛菩薩大人王大天王。三",
    "T37n1744_001:0020b15": "是大人所行故名為大。九道中。六道二乘皆",
    "T37n1744_001:0020b16": "不能行。唯菩薩能行。故名大也。四者時大。謂",
    "T37n1744_001:0020b17": "三大僧祇劫常持此戒。五者永不失。一日之",
    "T37n1744_001:0020b18": "戒。日盡便無。一形之戒。形盡便滅。若一受菩",
    "T37n1744_001:0020b19": "薩大戒。雖經六道而戒法不失。故名為大。馥",
    "T37n1744_001:0020b20": "法師云。虛心敬納。剋已奉行。故稱為受。第三",
    "T37n1744_001:0020b21": "明受戒不同門。依瓔珞經受戒有三種。一者",
    "T37n1744_001:0020b22": "諸佛菩薩在前受。得真實上品戒。二者諸佛",
    "T37n1744_001:0020b23": "菩薩滅度後。千里內有前受戒菩薩者。請為",
    "T37n1744_001:0020b24": "法師。教授我戒。我前禮足。應以如是語。請",
    "T37n1744_001:0020b25": "大尊者為師。授與我戒。其弟子得正法戒。是",
    "T37n1744_001:0020b26": "中品戒。三者佛滅度後。千里內無法師之時。",
    "T37n1744_001:0020b27": "應在諸佛菩薩像前。胡跪合掌。自誓受戒。",
    "T37n1744_001:0020b28": "應如是言。我某甲白十方諸佛及大菩薩等。",
    "T37n1744_001:0020b29": "我學一切菩薩戒者。是下品戒。第二第三亦",
    "T37n1744_001:0020c01": "如是說。今勝鬘現前值佛是上品。但是自誓",
    "T37n1744_001:0020c02": "受。非佛所授。但第二從法師受有二種。若依",
    "T37n1744_001:0020c03": "瓔珞經。戒師不作羯磨方法。初令禮過去一",
    "T37n1744_001:0020c04": "切佛。次禮未來佛。次禮現在佛。如是三禮已。",
    "T37n1744_001:0020c05": "法僧所爾。次令受三歸依戒法。次令懺悔三",
    "T37n1744_001:0020c06": "世罪。次後正授十無盡戒。若如地持。菩薩戒",
    "T37n1744_001:0020c07": "師前為作羯磨。然後授戒相。乃是前後方便。",
    "T37n1744_001:0020c08": "非正授戒。又如受五戒十戒。受三歸已。說戒",
    "T37n1744_001:0020c09": "相者。方名受戒。此則受三歸復說戒相。乃得",
    "T37n1744_001:0020c10": "戒。何以知之。如直受三歸人。但得歸不得戒。",
    "T37n1744_001:0020c11": "如受大比丘戒前羯磨。則已受戒竟。後說四",
    "T37n1744_001:0020c12": "重等。令受者堅持。非說戒相為受戒也。以此",
    "T37n1744_001:0020c13": "證知。須前作羯磨。方得授戒。而瓔珞梵網無",
    "T37n1744_001:0020c14": "羯磨者。或可前略。或可教門不定。適時而",
    "T37n1744_001:0020c15": "用。問。菩薩戒師。為用在家人。為用出家人。",
    "T37n1744_001:0020c16": "答。通於道俗。瓔珞經云。夫妻六親。得互為師",
    "T37n1744_001:0020c17": "也。問。第三於佛像前受戒。若無佛像。得自誓",
    "T37n1744_001:0020c18": "受不。答。依普賢觀經。但虛心奉請釋迦為和",
    "T37n1744_001:0020c19": "上。文殊為闍梨。彌勒為教授師。一切佛為尊",
    "T37n1744_001:0020c20": "證。一切菩薩為同學。不論有像無像也。問。何",
    "T37n1744_001:0020c21": "故戒法一種。要須受耶。答。欲顯惡可頓止。以",
    "T37n1744_001:0020c22": "戒是止惡為宗。故有受法。以要期頓發故也。",
    "T37n1744_001:0020c23": "善難並生。餘行皆是修善為宗。故無受法。以",
    "T37n1744_001:0020c24": "漸生故也。問。若惡可頓止。善不可頓生者。亦",
    "T37n1744_001:0020c25": "應惑可頓滅。解不可頓生。答。戒是止相。其相",
    "T37n1744_001:0020c26": "即靜。故常有戒法。惡有頓止之義。餘善是動",
    "T37n1744_001:0020c27": "相。修習方生。不可一時並修諸善。滅惑生解。",
    "T37n1744_001:0020c28": "並是行善。故與此非類。問。自誓發戒。與從師",
    "T37n1744_001:0020c29": "發戒何異。答。若從戒師作法成時。則一時俱",
    "T37n1744_001:0021a01": "發。今既心發口言。隨發隨生。非一時。問。授",
    "T37n1744_001:0021a02": "戒受戒。得何功德。答。瓔珞經云。若能教一人",
    "T37n1744_001:0021a03": "出家授菩薩戒。勝造八萬四千塔。其受戒者。",
    "T37n1744_001:0021a04": "墮在菩薩之數。超過三劫生死之苦。問。受",
    "T37n1744_001:0021a05": "戒而犯。何如不受不犯。答。瓔珞云。有戒而",
    "T37n1744_001:0021a06": "犯。勝無戒不犯。有犯名菩薩。無犯名外道。",
    "T37n1744_001:0021a07": "問。五戒有受一分。乃至具足受五。菩薩戒云",
    "T37n1744_001:0021a08": "何。答。瓔珞云。十重戒中有受一分名一分菩",
    "T37n1744_001:0021a09": "薩。乃至二分三分。若受十分名具足受戒。十",
    "T37n1744_001:0021a10": "重有犯無悔。得使重受。八萬四千威儀戒。盡",
    "T37n1744_001:0021a11": "名為輕。有犯得使悔過。對手便滅。第四戒",
    "T37n1744_001:0021a12": "體相門。毘曇以色聚為體。成實用非色非心",
    "T37n1744_001:0021a13": "為體。譬喻部以心為體。瓔珞云。一切菩薩凡",
    "T37n1744_001:0021a14": "聖戒。盡以心為體。心若盡者戒則盡。心無盡",
    "T37n1744_001:0021a15": "故戒無盡。故六道得受戒。但解語而受得不",
    "T37n1744_001:0021a16": "失。若依瓔珞別明三戒體者。攝律儀戒。謂十",
    "T37n1744_001:0021a17": "波羅密攝眾生戒。謂慈悲喜捨。攝善法戒。所",
    "T37n1744_001:0021a18": "謂八萬四千法門。此以四等為化他。故是攝",
    "T37n1744_001:0021a19": "眾生戒。十度是自行。故取為攝律儀。攝善法",
    "T37n1744_001:0021a20": "通自他。故取八萬四千法門為攝善法也。第",
    "T37n1744_001:0021a21": "五戒所對治門。大宗此三種戒。則無惡不止。",
    "T37n1744_001:0021a22": "無善不行。無人不度。則五住地惑。通是所治",
    "T37n1744_001:0021a23": "也。然戒法以止善為體。止棄物之惡。為攝眾",
    "T37n1744_001:0021a24": "生戒。止不修行之惡。為攝善法戒。除此二外。",
    "T37n1744_001:0021a25": "止起惡之心。為攝律儀。故三戒別治三惑也。",
    "T37n1744_001:0021a26": "又此三戒。行二乘三戒惡。攝律儀者遍防",
    "T37n1744_001:0021a27": "三業罪非。行二乘但防身口。攝眾生者。不",
    "T37n1744_001:0021a28": "棄物之心。行二乘獨善之行。攝善法者。誓",
    "T37n1744_001:0021a29": "行眾善。行二乘偏近小行。第六作無作門。一",
    "T37n1744_001:0021b01": "云單用作善為體。二單用無作善為體。三合",
    "T37n1744_001:0021b02": "用作無作善為體然此三戒並有作無作。作",
    "T37n1744_001:0021b03": "即誓心。無作即是從心生戒遠至菩提。小乘",
    "T37n1744_001:0021b04": "正以無作為體。作心羅難恒。大士即兩取",
    "T37n1744_001:0021b05": "也。若尸羅與波若合用。則以心戒為本。常",
    "T37n1744_001:0021b06": "有心。則無作常生。第七通別門。通而為論。悉",
    "T37n1744_001:0021b07": "是攝律儀戒。皆有被物之用。通是攝眾生戒。",
    "T37n1744_001:0021b08": "地持云。律儀悉總三聚戒。通名律儀。於律",
    "T37n1744_001:0021b09": "儀中分出餘二聚。餘殘戒者是律儀。律儀既",
    "T37n1744_001:0021b10": "通。餘二亦通。但約立意不同。故分為三。第",
    "T37n1744_001:0021b11": "八次第門。瓔珞經。前明攝善。次明攝生。後明",
    "T37n1744_001:0021b12": "律儀。又初明無惡不息。次明無善不行。後明",
    "T37n1744_001:0021b13": "無人不度。今文明三戒次第者。前要須自行",
    "T37n1744_001:0021b14": "息惡。故第一明攝律儀。然後方能及他。故第",
    "T37n1744_001:0021b15": "二明攝眾生。自行化他必須生善。通自行他",
    "T37n1744_001:0021b16": "化故明攝善法也。第九因果門。依攝大乘論。",
    "T37n1744_001:0021b17": "三戒為三德因。息一切惡為斷德因。修一切",
    "T37n1744_001:0021b18": "善為智德因。度一切眾生為恩德因。初一累",
    "T37n1744_001:0021b19": "無不寂。次一德無不圓。謂自成佛也。恩德亦",
    "T37n1744_001:0021b20": "令眾生具得二事。則他成佛也。故受此三戒。",
    "T37n1744_001:0021b21": "若自若他一切成佛。即是不可思議廣大之",
    "T37n1744_001:0021b22": "義。第十大小門。小乘無重受。大乘有重受。小",
    "T37n1744_001:0021b23": "乘有捨戒。大乘無捨戒。小乘有簡眾。大乘",
    "T37n1744_001:0021b24": "無簡眾。故奴婢畜生解佛語者。皆得受戒。小",
    "T37n1744_001:0021b25": "乘二師十師二十師。大乘唯一師。小乘防二",
    "T37n1744_001:0021b26": "業。大乘防三業。小乘盡一形。大乘至佛果。小",
    "T37n1744_001:0021b27": "乘隨犯漸制。大乘未犯頓制。小乘戒有定",
    "T37n1744_001:0021b28": "數。如從十戒乃至五百。大乘不定。或六重。或",
    "T37n1744_001:0021b29": "八重。二十八輕。或四十二種。或十重四十",
    "T37n1744_001:0021c01": "八輕。涅槃疏內具會其同異也。就文為三。第",
    "T37n1744_001:0021c02": "一經家敘列受戒之儀。第二正受戒。第三請",
    "T37n1744_001:0021c03": "證除疑。初是受戒前方便。次正受戒。後是方",
    "T37n1744_001:0021c04": "便。攝三為二。初兩正明受戒。後一明受之意。",
    "T37n1744_001:0021c05": "菩薩所以受戒者。為欲止謗除疑。令尊人重",
    "T37n1744_001:0021c06": "道。然後始得開宗授法。爾時勝鬘聞授記已。",
    "T37n1744_001:0021c07": "此領前記也。恭敬而立者。正敘授戒之儀。",
    "T37n1744_001:0021c08": "佛處空。勝鬘在地。欲使空地言交。受法儀",
    "T37n1744_001:0021c09": "便。是故立也。又勝鬘禮佛。請佛攝受。佛即授",
    "T37n1744_001:0021c10": "記。故聞記歡喜。恭敬而立。非欲立而受戒也。",
    "T37n1744_001:0021c11": "又佛前授記。聞記歡喜。將欲受戒。更整容",
    "T37n1744_001:0021c12": "儀。盡於處悟。為受戒方便。是故立。或言",
    "T37n1744_001:0021c13": "立是將行之貌。勝鬘將欲受行戒法。是故而",
    "T37n1744_001:0021c14": "立。受十受者。上之受字。明內心能受。下之受",
    "T37n1744_001:0021c15": "字。明戒是所受法。為行者預納。故稱為受。",
    "T37n1744_001:0021c16": "又要心攝持故名受。十是圓數之名。菩薩戒",
    "T37n1744_001:0021c17": "法長而且廣。是故稱大。世尊我從今日下。第",
    "T37n1744_001:0021c18": "二明正受戒。釋此不同。凡有五師。曇林云。自",
    "T37n1744_001:0021c19": "此章為十大願。然下別有三願一願。故不同",
    "T37n1744_001:0021c20": "此釋。馥師云。前五為止惡。後五為生善。不分",
    "T37n1744_001:0021c21": "三戒。第三師云。初戒是總。謂總要心發戒。總",
    "T37n1744_001:0021c22": "出所防。從第二已去。謂別要心發戒。別出所",
    "T37n1744_001:0021c23": "防。第四師云。前九受世教戒。後一得正法戒。",
    "T37n1744_001:0021c24": "隨事防禁。名受世教戒。證實離過。名得正法",
    "T37n1744_001:0021c25": "戒。前九中。初一受律儀。中四受攝善法。後四",
    "T37n1744_001:0021c26": "受攝眾生。第五師云。初五攝律儀。中四攝眾",
    "T37n1744_001:0021c27": "生。後一攝善法。此五隨人取捨。但今用第五",
    "T37n1744_001:0021c28": "師釋也。問。何以得知初是攝律儀。答。初五並",
    "T37n1744_001:0021c29": "明息惡。故是攝律儀。五為二。前一總明息",
    "T37n1744_001:0022a01": "惡。於所受戒不起犯心者。若從來已曾受五",
    "T37n1744_001:0022a02": "戒八戒等。今於佛前自誓於所受戒不起犯",
    "T37n1744_001:0022a03": "心。又昔受但防七支。不防意地。今欲遍心。故",
    "T37n1744_001:0022a04": "不起犯心。若從來未曾受戒。今自誓於所受",
    "T37n1744_001:0022a05": "戒不起犯心。即是受戒。亦即是得戒。亦即",
    "T37n1744_001:0022a06": "是持戒。於所受戒者得戒有二。一從受得。",
    "T37n1744_001:0022a07": "是所受戒。二非受得。謂定共道共戒也。今是",
    "T37n1744_001:0022a08": "受戒。謂息一切惡。修一切善。度一切生。不起",
    "T37n1744_001:0022a09": "犯心者。不起不息惡心。不修善心。不度生心",
    "T37n1744_001:0022a10": "也。故即是受三得三及持三也。又戒法有二。",
    "T37n1744_001:0022a11": "一受。二持。但受易而持難。故前明難必得其",
    "T37n1744_001:0022a12": "易又本為持故受。故持為受本。故前明於持",
    "T37n1744_001:0022a13": "也。又持必得戒。受未必得。又恐物謂勝鬘是",
    "T37n1744_001:0022a14": "深宮之女。一時勇猛能受。未必始終常持。是",
    "T37n1744_001:0022a15": "故今前明能持即是受也。一一戒中有三句。",
    "T37n1744_001:0022a16": "初言世尊者。請佛證也。又佛是發戒之緣。故",
    "T37n1744_001:0022a17": "對佛也。我從今日乃至菩提下。第二出受戒",
    "T37n1744_001:0022a18": "時節。今日。明持戒始也。乃至菩提。明持戒終",
    "T37n1744_001:0022a19": "也。無臂林云。梵本言菩提縵莚羅。此云道場。",
    "T37n1744_001:0022a20": "又為對於二乘盡形。故明時長也。於所受戒。",
    "T37n1744_001:0022a21": "第三明受戒。前辨時長。今明防廣。並是異",
    "T37n1744_001:0022a22": "二乘也。大品云。有身口意。即是菩薩麁業。亦",
    "T37n1744_001:0022a23": "是犯戒。今知三業無生。故犯心不起。顯勝",
    "T37n1744_001:0022a24": "鬘位高也。世尊我從今日。第二四戒。別防四",
    "T37n1744_001:0022a25": "惡。今是不慢戒。止於慢惡。師父為尊。兄姊為",
    "T37n1744_001:0022a26": "長又但今年高德勝。便是尊長也。慢譬高山。",
    "T37n1744_001:0022a27": "法水不住。是故於尊不起慢者。敬事尊長心",
    "T37n1744_001:0022a28": "不慢故。尊長便得如法教授。具如戒中說。",
    "T37n1744_001:0022a29": "人坐比丘立。不得為說法者也。第三於諸眾",
    "T37n1744_001:0022b01": "生不起瞋心。亦得前於上不慢。此於下不瞋。",
    "T37n1744_001:0022b02": "又前別明於上不慢。今總辨於諸眾生不起",
    "T37n1744_001:0022b03": "瞋心。此總別互得通二文也。菩薩以化物為",
    "T37n1744_001:0022b04": "首。若起瞋心。則於物隔礙。是故除之。問。於",
    "T37n1744_001:0022b05": "諸眾生不起恚心者。此是何心。答。是慈悲心。",
    "T37n1744_001:0022b06": "以於眾生起恚心者無慈故。以不瞋善根。是",
    "T37n1744_001:0022b07": "慈悲體故。金剛仙論師解四無量。言慈悲心",
    "T37n1744_001:0022b08": "體者。不瞋善根。是以對治瞋法故。問。慈悲治",
    "T37n1744_001:0022b09": "何等瞋。答。可瞋處瞋。以慈治。不可瞋處瞋。",
    "T37n1744_001:0022b10": "以悲治。又治殺眾生心為慈。治打眾生心名",
    "T37n1744_001:0022b11": "悲。又涅槃經云。瞋有二種。一上。二中。修慈",
    "T37n1744_001:0022b12": "斷上。修悲斷中。又瞋有二。一有因緣。二無因",
    "T37n1744_001:0022b13": "緣。慈心者斷有因緣。悲心者斷無因緣。有論",
    "T37n1744_001:0022b14": "師云。修慈為除眾生瞋覺。修悲為除眾生惱",
    "T37n1744_001:0022b15": "覺。第四於他色身及外眾具不起嫉心者。謂",
    "T37n1744_001:0022b16": "是喜無量。嫉妬他者。心無喜愛。故知不嫉",
    "T37n1744_001:0022b17": "是喜心也。色身。謂內之好報。及外之妙果。夫",
    "T37n1744_001:0022b18": "為菩薩本應與物內外好果。而今他自得之。",
    "T37n1744_001:0022b19": "應生慶悅。豈更起於嫉心。第五戒於內外法",
    "T37n1744_001:0022b20": "不起慳心者。林公云。自財為內。他財為外。",
    "T37n1744_001:0022b21": "梵本云爾。有人言。內謂己身。外謂妻子財物。",
    "T37n1744_001:0022b22": "菩薩發願。為眾生故。受身及妻子財物。今眾",
    "T37n1744_001:0022b23": "生來取內外之物。則會菩薩。林公云。不起慳",
    "T37n1744_001:0022b24": "心。是捨無量。金剛仙論師解云。捨心體者謂",
    "T37n1744_001:0022b25": "無貪善根。問。捨心治貪。不淨觀治貪。此有何",
    "T37n1744_001:0022b26": "異。答。色貪不淨能治。婬貪捨心能治。此中明",
    "T37n1744_001:0022b27": "慳心不能捨。貪心亦不能捨。是故能捨必破",
    "T37n1744_001:0022b28": "慳貪。經論說四無量不同。或言大悲拔苦。大",
    "T37n1744_001:0022b29": "慈與樂。喜心慶前脫苦得樂。見前人脫苦得",
    "T37n1744_001:0022c01": "樂其心放捨。今攝此四或為兩雙詺之。謂敬",
    "T37n1744_001:0022c02": "上不慢。悲下不瞋。於他不嫉。於自不慳也。問。",
    "T37n1744_001:0022c03": "何故本命初即明不慢。答。勝鬘現居高位。多",
    "T37n1744_001:0022c04": "生慢心。前明不慢。故外書云在上不憍也。既",
    "T37n1744_001:0022c05": "於上不慢。恐於下起瞋。故明不瞋。又慢則不",
    "T37n1744_001:0022c06": "受他化。則自不成佛。瞋則不化於他則他。不",
    "T37n1744_001:0022c07": "成佛。過之大矣。故命初辨之。問。何故於慢",
    "T37n1744_001:0022c08": "瞋後辨不慳嫉。答。前二為使。後兩為纏。使",
    "T37n1744_001:0022c09": "重纏輕。故前離於重。後息於輕。則眾惡都寂。",
    "T37n1744_001:0022c10": "問。纏既有十。何故偏明離二。答。嫉是下賤之",
    "T37n1744_001:0022c11": "因。慳是貧窮之業。大士方欲為尊為導。宜應",
    "T37n1744_001:0022c12": "離之。又慳則不施他財。嫉則忌他得樂。箇是",
    "T37n1744_001:0022c13": "障慈之本。故偏明離。又修羅則慳色嫉味。天",
    "T37n1744_001:0022c14": "主則慳味嫉色。故九結因之以成。菩薩對此",
    "T37n1744_001:0022c15": "偏言離也。問。第一戒既是總。何故別明不慢",
    "T37n1744_001:0022c16": "不瞋不嫉不慳四種戒耶。答。有人言。此四重",
    "T37n1744_001:0022c17": "故。地持論中說此四種為波羅夷。地持論明",
    "T37n1744_001:0022c18": "四法。第四是癡心。即是今文之第一慢也。今",
    "T37n1744_001:0022c19": "之第二。當地持中之第三。即是瞋心。今之第",
    "T37n1744_001:0022c20": "三。當地持中第一貪心。今之第四。當地持中",
    "T37n1744_001:0022c21": "第二慳悋心。故偏說四也。世尊我從今日乃",
    "T37n1744_001:0022c22": "至菩提不自為已聚畜財物。此下第二明有四",
    "T37n1744_001:0022c23": "戒。謂攝眾生戒也。所言四戒者。第一戒別明",
    "T37n1744_001:0022c24": "以財攝眾生。第二戒通明四攝法攝取眾生。第",
    "T37n1744_001:0022c25": "三戒拔眾生現世苦果。第四戒斷眾生苦因。",
    "T37n1744_001:0022c26": "四戒兩雙。初二止自為之惡。後二止棄他之",
    "T37n1744_001:0022c27": "惡。初二止自為惡者。一明不自為受樂果。次",
    "T37n1744_001:0022c28": "明不自為行樂因。後二止棄他之惡者。初明",
    "T37n1744_001:0022c29": "不棄物更受苦果。後明不棄物行苦因。此四",
    "T37n1744_001:0023a01": "攝生義盡。初文為二。第一明不自為己聚畜",
    "T37n1744_001:0023a02": "財物。凡有所受下。第二明為救眾生。問。菩薩",
    "T37n1744_001:0023a03": "何故不為身畜財。答。為身畜財。但身自得樂。",
    "T37n1744_001:0023a04": "為他畜財。則與一切樂。又為自畜財。則豪",
    "T37n1744_001:0023a05": "善不生。為他畜財。則恒發無作。又為身畜財。",
    "T37n1744_001:0023a06": "則屬五家。為他畜財。則屬自己。又為身畜",
    "T37n1744_001:0023a07": "財。不得常財。為他畜財。自得常財。又為己畜",
    "T37n1744_001:0023a08": "財。則長慳貪。為他畜財。則知足少欲。勝鬘受",
    "T37n1744_001:0023a09": "此一戒。令我等學之。願一切人畜一豪財。不",
    "T37n1744_001:0023a10": "隔三寶。無礙四生。又為他畜財。不說淨不犯",
    "T37n1744_001:0023a11": "長物罪。第二戒中亦開為二。初明不自為己",
    "T37n1744_001:0023a12": "行四攝法。為一切眾生下。第二為一切眾生",
    "T37n1744_001:0023a13": "行四攝法。問。行四攝法本是為他。云何言不",
    "T37n1744_001:0023a14": "自為己行四攝耶。答。自有菩薩雖行四攝。以",
    "T37n1744_001:0023a15": "攝善歸己。是故今明為他行攝。則攝善與他。",
    "T37n1744_001:0023a16": "又四攝攝他。即似如貪他屬己。是故明不",
    "T37n1744_001:0023a17": "自為己。問。前已明布施。與今四攝中施何異。",
    "T37n1744_001:0023a18": "答。上別明布施。今通辨四攝。又上直明布施。",
    "T37n1744_001:0023a19": "救其交切之苦。四攝中施。攝令住理。是故為",
    "T37n1744_001:0023a20": "異也。以不染愛心者。凡行四攝。攝取眾生。多",
    "T37n1744_001:0023a21": "起愛心。令知能攝所攝皆空。故不起染愛",
    "T37n1744_001:0023a22": "也。無厭足心者。從今時至後際。常行四攝。故",
    "T37n1744_001:0023a23": "無厭足也。無礙心者。行四攝時。怨親平等也。",
    "T37n1744_001:0023a24": "又不染愛者。行四攝時。於親人不起染也。無",
    "T37n1744_001:0023a25": "厭足者。於中人無懈怠也。無礙心者。於怨憎",
    "T37n1744_001:0023a26": "人無隔礙也。離此三種。故能攝受四生也。世",
    "T37n1744_001:0023a27": "尊我從今日若見孤獨下。此第三拔眾生苦",
    "T37n1744_001:0023a28": "前明有苦。次辨拔苦。無父曰孤。老人無侍",
    "T37n1744_001:0023a29": "曰獨。重窂曰幽。謂深遠無人處也。枷鎖稱",
    "T37n1744_001:0023b01": "繫患之輕者曰疾。重者稱病。不安曰危。障礙",
    "T37n1744_001:0023b02": "為難。數窮稱困。逼惱名苦。亦得以為五雙。孤",
    "T37n1744_001:0023b03": "獨一雙。據無眷屬。幽繫一雙。約罪輕重。疾",
    "T37n1744_001:0023b04": "病一雙。據其差甚。危難一雙。就其自他。困",
    "T37n1744_001:0023b05": "苦一雙。據其內外。經本不同。或云厄難。或",
    "T37n1744_001:0023b06": "云危難。馥法師云。對下安隱。應云危難。對",
    "T37n1744_001:0023b07": "下饒益。應云厄難。則二義俱通。但厄是災厄。",
    "T37n1744_001:0023b08": "危是危亡。此二皆是障難也。終不暫捨者。上",
    "T37n1744_001:0023b09": "來敘苦。今欲拔苦。初明不捨苦。必欲安隱。",
    "T37n1744_001:0023b10": "正明拔苦。安隱者。安隱上五雙眾生也。無二",
    "T37n1744_001:0023b11": "親者。為作父母。無侍者。為作兒息。乃至困苦",
    "T37n1744_001:0023b12": "者。令得安樂。以義饒益者道理。非唯損彼",
    "T37n1744_001:0023b13": "而益此也。又安隱者。與出世樂因。饒益。與其",
    "T37n1744_001:0023b14": "出世樂果。脫苦已後。任其所從。不相妨礙。故",
    "T37n1744_001:0023b15": "名然後乃捨也。世尊我從今日。第四拔苦因。",
    "T37n1744_001:0023b16": "或亦前是拔現苦。今是拔當苦也。今總釋四",
    "T37n1744_001:0023b17": "戒。雖有四戒。不出慈悲。前兩戒大慈與樂。後",
    "T37n1744_001:0023b18": "兩戒大悲拔苦。與樂中。初一與現樂。次一與",
    "T37n1744_001:0023b19": "未來樂。又初一與世樂。次一與出世樂。又初",
    "T37n1744_001:0023b20": "一與樂果。後一與樂因。大悲戒中亦二。初一",
    "T37n1744_001:0023b21": "拔現苦。後一拔當苦。又初一拔苦果。後一拔",
    "T37n1744_001:0023b22": "苦因。又初一別拔人間苦。後一總拔一切眾",
    "T37n1744_001:0023b23": "生苦。故下折伏攝受。明世出世利。故知遍拔",
    "T37n1744_001:0023b24": "一切苦。又初一拔其輕苦。後一拔其重苦。又",
    "T37n1744_001:0023b25": "初一拔其少時之苦。後一拔其長時之苦。就",
    "T37n1744_001:0023b26": "文為三。第一敘惡因眾略生明不捨。第二廣",
    "T37n1744_001:0023b27": "明不捨。第三釋不捨意。捕鳥故名為捕。養猪",
    "T37n1744_001:0023b28": "羊雞牛。稱之為養。餘屠殺等。事別非一。不可",
    "T37n1744_001:0023b29": "具舉。是故總言諸惡律儀也。以罪眾生。各有",
    "T37n1744_001:0023c01": "律儀戒。品類不同。故言諸惡律儀又解惡法",
    "T37n1744_001:0023c02": "名律。無作之罪。合此律儀式。故稱為儀也。律",
    "T37n1744_001:0023c03": "儀多少。經論不同。依涅槃經說有十六。牛。",
    "T37n1744_001:0023c04": "羊。猪。雞。為利故養。肥已轉賣。即以為四。",
    "T37n1744_001:0023c05": "利故買。買已屠殺。復以為四。通前為八。捕魚",
    "T37n1744_001:0023c06": "為九。捕鳥為十。獵師十一。劫盜十二。魁膾十",
    "T37n1744_001:0023c07": "三。兩舌十四。獄卒十五。呪龍十六也。依雜心",
    "T37n1744_001:0023c08": "論說有十二。屠羊為一。養猪為二。養雞為三。",
    "T37n1744_001:0023c09": "捕魚為四。捕鳥為五。獵師為六。作賊為七。魁",
    "T37n1744_001:0023c10": "膾為八。守獄為九。呪龍為十。此十與前涅槃",
    "T37n1744_001:0023c11": "經同。屠犬十一。伺獵十二。此異前。此十二",
    "T37n1744_001:0023c12": "與涅槃所說有同異者有六。彼此是一。名字",
    "T37n1744_001:0023c13": "少異。一捕鳥。二捕魚。三作賊。四屠膾。五守",
    "T37n1744_001:0023c14": "獄。六呪龍也。屠羊養雞猪等。雜心中合之",
    "T37n1744_001:0023c15": "為三。涅槃中說之為八。獵師伺獵。雜心中",
    "T37n1744_001:0023c16": "說之為二。涅槃合之為一。是等彼此離合互",
    "T37n1744_001:0023c17": "異。雜心中屠犬。涅槃中略無。涅槃中養牛",
    "T37n1744_001:0023c18": "羊二種及兩舌。雜心中略無。是等彼此有無",
    "T37n1744_001:0023c19": "互異也。如涅槃中十六。略為四不善律儀攝。",
    "T37n1744_001:0023c20": "劫盜一種。即是劫盜。兩舌是兩舌。即是有",
    "T37n1744_001:0023c21": "綺語。餘者是殺業。若通取呪龍。亦得名綺",
    "T37n1744_001:0023c22": "語。但多取呪龍為殺方便也。雜心中十二。略",
    "T37n1744_001:0023c23": "為二不善律儀攝。作賊一種。是盜不善。自餘",
    "T37n1744_001:0023c24": "是殺不善。此等猶自狹於成實身口七不善",
    "T37n1744_001:0023c25": "律儀也。問幾捕。幾養。幾非捕養。答。捕鳥捕",
    "T37n1744_001:0023c26": "魚獵師是捕攝。養猪羊牛雞是養。餘非捕養。",
    "T37n1744_001:0023c27": "正作惡因。未肯受化。始終須拔。故云終不捨",
    "T37n1744_001:0023c28": "置也。我得力時下。第二廣明不捨。即是正斷",
    "T37n1744_001:0023c29": "惡因也。力有二種。一者勢力。二者道力。勢力",
    "T37n1744_001:0024a01": "者。菩薩或時受於王位。能遮斷之。或作天龍",
    "T37n1744_001:0024a02": "神鬼。令其捨離惡業。道力者。菩薩以道德之",
    "T37n1744_001:0024a03": "力。現通變化。斷其惡業。問。前救苦中何故",
    "T37n1744_001:0024a04": "不爾。答。拔苦理亦須力。但今為明拔苦與樂。",
    "T37n1744_001:0024a05": "人皆樂從。不須強力。降惡就善。違情難化。人",
    "T37n1744_001:0024a06": "多不從。故求強力。於彼彼處者。所作惡者非",
    "T37n1744_001:0024a07": "一。故稱彼彼。剛強應伏。伏令離惡。柔軟應",
    "T37n1744_001:0024a08": "攝。攝令住善。故名折伏攝受也。何以故下。第",
    "T37n1744_001:0024a09": "三釋折伏攝受之意。何以故者。即是問也。問",
    "T37n1744_001:0024a10": "意云菩薩。但應攝受。何故復行折伏。又問",
    "T37n1744_001:0024a11": "意者。菩薩何故行折伏攝受二種事耶。以折",
    "T37n1744_001:0024a12": "伏攝受令法久住者。此下即是答也。凡有二",
    "T37n1744_001:0024a13": "益。一令眾生得世間益。二令眾生得出世益。",
    "T37n1744_001:0024a14": "一一中有二句。初二句。第一令法久住。即是",
    "T37n1744_001:0024a15": "上弘大法。天人充滿。惡道減少。下益眾生。",
    "T37n1744_001:0024a16": "使其改惡修善。修善故天人充滿。改惡故惡",
    "T37n1744_001:0024a17": "道減少。於如來所轉法輪。第二得出世益亦",
    "T37n1744_001:0024a18": "二。初明佛轉法輪。即是上弘大法也。如來所",
    "T37n1744_001:0024a19": "以不出世不轉法輪者。良由眾生無善感佛。",
    "T37n1744_001:0024a20": "眾生若改惡修善。便感佛出世轉法輪也。轉",
    "T37n1744_001:0024a21": "法輪者。謂知苦斷集證滅修道。而得隨轉",
    "T37n1744_001:0024a22": "者。佛今已解化於前人。前人依佛教修行。",
    "T37n1744_001:0024a23": "亦得見苦斷集證滅修道。故言隨轉也。次合",
    "T37n1744_001:0024a24": "四句為三。一正明法久住。二正益人天。三終",
    "T37n1744_001:0024a25": "致出世。由行惡犯戒。則正法毀滅。惡道增長。",
    "T37n1744_001:0024a26": "障生無漏。令斷其惡。故法得久住。天人增長。",
    "T37n1744_001:0024a27": "終置聖果也。見是利故者。見眾生得世利出",
    "T37n1744_001:0024a28": "世利。是故行折伏攝受事也。世尊我從今日",
    "T37n1744_001:0024a29": "下。釋此一戒不同。有人言。十戒為二。前九受",
    "T37n1744_001:0024b01": "世教戒。第十受正法戒。今明攝善法戒。然攝",
    "T37n1744_001:0024b02": "善即是正法。攝善之外無別正法。故三戒攝",
    "T37n1744_001:0024b03": "一切戒盡也。就文為二。第一正明戒體。第二",
    "T37n1744_001:0024b04": "解釋。初言攝受正法終不忘失。有人言。正法",
    "T37n1744_001:0024b05": "者。即六度行也。攝者。攝六度也。故言攝受正",
    "T37n1744_001:0024b06": "法者。只以攝受正法不忘失故。六度便得成",
    "T37n1744_001:0024b07": "也。有人言。諸法實相理。名為正法。證法在",
    "T37n1744_001:0024b08": "心。名為攝受。一證常然。名不忘失。然正法語",
    "T37n1744_001:0024b09": "通。若理若行皆是正法。故備取此二現於後",
    "T37n1744_001:0024b10": "文。問。忘失是何惑耶。答。忘失是無明獨一癡",
    "T37n1744_001:0024b11": "使也。何以故下。第二解釋。此中應有問答。何",
    "T37n1744_001:0024b12": "以故。即是問也。問意云不攝受正法。此有何",
    "T37n1744_001:0024b13": "失。攝有何利。而言不得忘失。忘失正法者下。",
    "T37n1744_001:0024b14": "第二答也。就文為二。初明忘失之損。次辨不",
    "T37n1744_001:0024b15": "忘之益。損中又二。前別明損。後總結也。就別",
    "T37n1744_001:0024b16": "明失凡有二。一者。從初至攝受正法欲。明忘",
    "T37n1744_001:0024b17": "正法則退聖。隨所樂入下。第二明不得越",
    "T37n1744_001:0024b18": "凡。初又二。第一明失乘三義。第二明失乘兩",
    "T37n1744_001:0024b19": "欲。失乘三義者。乘有三種。謂乘性乘隨乘得。",
    "T37n1744_001:0024b20": "忘失正法者。謂失乘性。乘性即是實相理。忘",
    "T37n1744_001:0024b21": "失正法則忘失大乘者。第二明失乘得。乘得",
    "T37n1744_001:0024b22": "即是乘果。乘由實相理成。既忘失實相。則忘",
    "T37n1744_001:0024b23": "失大乘也。忘大乘則忘諸波羅蜜者。第三忘",
    "T37n1744_001:0024b24": "失乘隨。乘隨謂因也。以隨順實相以修諸度。",
    "T37n1744_001:0024b25": "故以諸度故名曰乘隨。問。此釋出何文。答。",
    "T37n1744_001:0024b26": "龍樹十二門論云。大分深義。所謂空也。若通",
    "T37n1744_001:0024b27": "達是義。則通達大乘。具足六波羅蜜。無所障",
    "T37n1744_001:0024b28": "礙。大分深義。所謂空也。所謂乘性。通達是",
    "T37n1744_001:0024b29": "義。則通達大乘。即是乘得。具足六波羅蜜。即",
    "T37n1744_001:0024c01": "是乘隨也。彼論與此經文義全同。忘波羅蜜",
    "T37n1744_001:0024c02": "者則不欲大乘者。上來明忘正法失於乘三。",
    "T37n1744_001:0024c03": "今明失於兩欲。初辨忘失六度之因。則於佛",
    "T37n1744_001:0024c04": "果大乘無欲樂心也。若菩薩不決定大乘者。",
    "T37n1744_001:0024c05": "決定謂信也。不決定。明於大乘無信。既於大",
    "T37n1744_001:0024c06": "乘無信。則於實相正法之理無欲樂心也。前",
    "T37n1744_001:0024c07": "明於佛果無欲。後明於理無欲。佛果望理。由",
    "T37n1744_001:0024c08": "理果成。故理為本。以果為末。故無本末二欲",
    "T37n1744_001:0024c09": "也。若欲於佛果。則欲於正法。若不欲於佛果。",
    "T37n1744_001:0024c10": "則不欲於正法。故文相接也。若約位論者。忘",
    "T37n1744_001:0024c11": "失大乘。謂忘失佛果。忘失諸一切波羅蜜。",
    "T37n1744_001:0024c12": "則忘失十地。於大乘不欲。則無內凡三十心。",
    "T37n1744_001:0024c13": "於正法不欲。則無外凡十信。此四攝一切位",
    "T37n1744_001:0024c14": "盡。從本以至末也。此四位得成者。初正法",
    "T37n1744_001:0024c15": "實相觀明晦。故有四種階位。故忘失正法。失",
    "T37n1744_001:0024c16": "此四位。後攝受正法中亦明四位。謂廣大無",
    "T37n1744_001:0024c17": "量。得一切佛法。八萬四千。今之四位。即是後",
    "T37n1744_001:0024c18": "四中。則是無量及得一切佛法之二位也。今",
    "T37n1744_001:0024c19": "之大乘。即是後得一切佛法。今之波羅蜜及",
    "T37n1744_001:0024c20": "二欲。此三位並攝入後之無量。後但明二者。",
    "T37n1744_001:0024c21": "無量謂因。得一切佛法謂果。但明因果二義。",
    "T37n1744_001:0024c22": "故今三位屬因。一位屬果。今欲廣忘失之果",
    "T37n1744_001:0024c23": "過。故開為四。後欲明因果之義。故合之為",
    "T37n1744_001:0024c24": "二。至後當顯。隨所樂入下。上辨明忘正法故",
    "T37n1744_001:0024c25": "退聖。此明忘正法故不得越凡。既於實相之",
    "T37n1744_001:0024c26": "理無欲樂心。則隨虛妄所樂便入三有。故永",
    "T37n1744_001:0024c27": "不得越凡。有人言。就位釋之。凡有六階。從",
    "T37n1744_001:0024c28": "上向下次第論忘失。忘失正法者則忘大乘。",
    "T37n1744_001:0024c29": "是第一階。謂失佛果。諸佛得果大人所乘。故",
    "T37n1744_001:0025a01": "云大乘。乘依理成。理是正法。故不成彼乘。是",
    "T37n1744_001:0025a02": "以言忘。忘大乘者則忘波羅蜜。是第二階。失",
    "T37n1744_001:0025a03": "十地行。十地所行名波羅蜜。忘正法者。非直",
    "T37n1744_001:0025a04": "失彼佛果大乘。亦失十地波羅蜜行。波羅蜜",
    "T37n1744_001:0025a05": "義後當釋之。忘波羅蜜者則不欲大乘。是第",
    "T37n1744_001:0025a06": "三階。失初地心。初地發心求佛大乘。名欲大",
    "T37n1744_001:0025a07": "乘。忘正法者。非直失波羅蜜行。亦失初地欲",
    "T37n1744_001:0025a08": "大乘心。不決定大乘。則不能得攝正法欲。是",
    "T37n1744_001:0025a09": "第四階。失解行心。不決大乘。猶前文中不",
    "T37n1744_001:0025a10": "欲大乘。欲於大乘。決定趣向。故名決定。解行",
    "T37n1744_001:0025a11": "發心。求初地上攝受正法。名攝正法欲。忘正",
    "T37n1744_001:0025a12": "法者。非直失彼初地之中決定欲心。亦失解",
    "T37n1744_001:0025a13": "行攝正法欲。則不能得隨所樂入者。是第五",
    "T37n1744_001:0025a14": "階。失種性心。前一不能。括通此句。樂入。猶",
    "T37n1744_001:0025a15": "前攝正法欲。前正法欲。於初地上攝受正法。",
    "T37n1744_001:0025a16": "願樂趣入。故名樂入。種入種性所行。隨彼",
    "T37n1744_001:0025a17": "樂入。名隨樂入。忘正法者。非直失前解行",
    "T37n1744_001:0025a18": "地中攝正法欲。亦失種性隨樂入行也。永不",
    "T37n1744_001:0025a19": "堪任越凡夫。是第六階。失種性前善趣行",
    "T37n1744_001:0025a20": "心。善趣位中修習淨信。能越凡地。忘正法者。",
    "T37n1744_001:0025a21": "非直失前種性隨樂。亦失善趣。故不堪忍",
    "T37n1744_001:0025a22": "越凡夫地。良由諸行皆依理成。故忘理者。諸",
    "T37n1744_001:0025a23": "行皆失。此皆應得不得名失也。我見如是下。",
    "T37n1744_001:0025a24": "上來第一別明過失。今第二總結也。又見未",
    "T37n1744_001:0025a25": "來下。上第一明忘失正法之損。今第二明不",
    "T37n1744_001:0025a26": "忘之益。而言未來者。若據勝鬘一人。據今受",
    "T37n1744_001:0025a27": "時為現在。說後時為未來。若就二人。勝鬘",
    "T37n1744_001:0025a28": "為現在。勝鬘已後為未來。攝受正法菩薩者。",
    "T37n1744_001:0025a29": "出未來證理之人也。無量福利者。還翻上失",
    "T37n1744_001:0025b01": "也。此受十大受者。結歸大宗也。菩薩摩訶薩",
    "T37n1744_001:0025b02": "義。如法華疏釋。得實慧故名菩薩。得方便慧",
    "T37n1744_001:0025b03": "名摩訶薩。又得般若故名為菩薩。得大悲故",
    "T37n1744_001:0025b04": "名摩訶薩。又具智慧故名為菩薩。具福德故",
    "T37n1744_001:0025b05": "名摩訶薩。聲聞下根。從教立名。聲者教也。緣",
    "T37n1744_001:0025b06": "覺中根。從義立名。緣者十二因緣名為義。菩",
    "T37n1744_001:0025b07": "薩上根。從果立名。菩提者無學果智也。求",
    "T37n1744_001:0025b08": "此果智。故名菩薩。聲聞一超。但能超凡。故受",
    "T37n1744_001:0025b09": "一名。菩薩二超。故有二名。菩薩者超凡也。摩",
    "T37n1744_001:0025b10": "訶薩者超聖也。所謂有大心大行大願。故名",
    "T37n1744_001:0025b11": "摩訶薩。法主世尊現為我證下。第三請證除",
    "T37n1744_001:0025b12": "疑。就文為二。初明請證。次辨除疑。所以須請",
    "T37n1744_001:0025b13": "證者。十戒難行。恐勝鬘有言無事。是故請證。",
    "T37n1744_001:0025b14": "佛既現前證我。必能行此十事。即是如說而",
    "T37n1744_001:0025b15": "行。凡有二句。初明佛親現前。簡非隔世。則對",
    "T37n1744_001:0025b16": "面前故名為現。唯佛世尊下第二句正請。明",
    "T37n1744_001:0025b17": "佛內心現知證法。自有對面。未必現知。今",
    "T37n1744_001:0025b18": "對佛面。佛復現知。而諸眾生下。第二除疑。",
    "T37n1744_001:0025b19": "就文亦二。初明除疑請瑞。第二明大眾疑除",
    "T37n1744_001:0025b20": "歡喜發願。就初又二。前明生疑。次辨除疑請",
    "T37n1744_001:0025b21": "瑞。而諸眾生者。辨所為之人也。善根微薄者。",
    "T37n1744_001:0025b22": "顯須為所以。亦是起疑之因也。或起疑網",
    "T37n1744_001:0025b23": "者。正明生疑。薄善則疑。厚善不疑。所以稱",
    "T37n1744_001:0025b24": "或。以十大受極難度故者。上明起疑之因。今",
    "T37n1744_001:0025b25": "明起疑之緣。即釋生疑也。度謂究竟。恐勝鬘",
    "T37n1744_001:0025b26": "但有十受之初言。未能究竟到度彼岸。是故",
    "T37n1744_001:0025b27": "疑也。故俗書云。靡不有初。尠剋有終。彼或長",
    "T37n1744_001:0025b28": "夜非義饒益下。出生疑之過也。非義饒益。謂",
    "T37n1744_001:0025b29": "失現在善法利也。不得安樂者。疑既在心。或",
    "T37n1744_001:0025c01": "當起謗。則未來受苦。故云不得安樂也。又非",
    "T37n1744_001:0025c02": "義饒益者有苦。不得安樂者無樂也。為安",
    "T37n1744_001:0025c03": "彼故下。第二斷疑請瑞。前請瑞。問。何故偏請",
    "T37n1744_001:0025c04": "華及音聲。答。華令彼見。聲使其聞。問。佛何",
    "T37n1744_001:0025c05": "故不自發言印證。答。不須佛言。空自聲出。如",
    "T37n1744_001:0025c06": "自所誓。則取信為易也。又佛若發言。謂是",
    "T37n1744_001:0025c07": "人情。是故默證。正明感瑞。彼見妙華下。第二",
    "T37n1744_001:0025c08": "覩瑞疑除歡喜發願。初明發願。世尊悉記下。",
    "T37n1744_001:0025c09": "明佛記其所願也。爾時勝鬘下。十五章二章",
    "T37n1744_001:0025c10": "已竟。今第三次明三大願章。可作七門釋之。",
    "T37n1744_001:0025c11": "一來意門。第一歎如來真實義功德。此善必",
    "T37n1744_001:0025c12": "種至菩提。故佛為授記。如來既記。果在未來。",
    "T37n1744_001:0025c13": "此果非行不剋。故第二勝鬘對佛自誓受十",
    "T37n1744_001:0025c14": "大受。明修取果之因。因義雖多。不出止行兩",
    "T37n1744_001:0025c15": "善。受十大受。即是止善。今發大願。此明行",
    "T37n1744_001:0025c16": "善。問。三種戒中。初止一切惡。可是止善。第",
    "T37n1744_001:0025c17": "二修一切善。第三度一切生。云何亦是止善。",
    "T37n1744_001:0025c18": "答。第二戒止不修一切善之惡。第三戒止不",
    "T37n1744_001:0025c19": "度一切眾生惡。故三戒並用止善為體。問。上",
    "T37n1744_001:0025c20": "亦有作義。云何判為止善耶。答。雖有作義。",
    "T37n1744_001:0025c21": "而意為止不作之失。故止門所攝。又求於佛",
    "T37n1744_001:0025c22": "果不出行願。就行願門相對者。上十大受名",
    "T37n1744_001:0025c23": "為行門。今三大願即是願門。又十受事難。誓",
    "T37n1744_001:0025c24": "期遐遠。要須以大願故扶持。故次十受而明",
    "T37n1744_001:0025c25": "三願。又若作分外內義。上來明內分之行。",
    "T37n1744_001:0025c26": "今明分外之行。以明自誓受戒。是分內行。願",
    "T37n1744_001:0025c27": "者求分外之事。未得者願得之。問。上云我從",
    "T37n1744_001:0025c28": "今日乃至菩提。豈非分外勝進行耶。答。凡受",
    "T37n1744_001:0025c29": "三種戒。一切人皆得。此三戒在心。而發願",
    "T37n1744_001:0026a01": "要求。未得之事令得。故願是分外勝進解也。",
    "T37n1744_001:0026a02": "若文鉤鎖相生者。上第十受。明攝受正法終",
    "T37n1744_001:0026a03": "不忘失。是故今發願。願得正法智。乃至守護",
    "T37n1744_001:0026a04": "正法也。又前云令法種增長。上十受及以三",
    "T37n1744_001:0026a05": "願。即是法種增長之事。第二釋名門者。名",
    "T37n1744_001:0026a06": "一切願攝大願章。好體應云三大願攝一切願",
    "T37n1744_001:0026a07": "也。於出世道悕求名願。亦是期心名願。故地",
    "T37n1744_001:0026a08": "論云。願者發心期大菩提故也。此願義廣。故",
    "T37n1744_001:0026a09": "稱為大。此三大願。總收一切諸願。故言攝大",
    "T37n1744_001:0026a10": "願也。又此三願能得大果。能大利益。又是大",
    "T37n1744_001:0026a11": "人所發。故名為大。問。願之與誓有何同異。",
    "T37n1744_001:0026a12": "答。亦同亦異。同者。如智之與慧。眼之與目。",
    "T37n1744_001:0026a13": "異者。以即事而行為誓。如十受等。要期未得",
    "T37n1744_001:0026a14": "為願。第三體相門者。正以菩提心為願體。如",
    "T37n1744_001:0026a15": "法華云。一切智願猶在不失。以願得一切",
    "T37n1744_001:0026a16": "智。故名一切智願是菩提心。又地論云。願",
    "T37n1744_001:0026a17": "善決定者。初地中說發菩提心。即是本分中",
    "T37n1744_001:0026a18": "願。應知也。第四相攝門者。初一願自行。成上",
    "T37n1744_001:0026a19": "攝律儀戒。第二外化願。成上攝眾生戒。第三",
    "T37n1744_001:0026a20": "護法願。成上攝善法戒也。第五與十願同異",
    "T37n1744_001:0026a21": "門者。第一願。是十願中第二願攝。第二願。",
    "T37n1744_001:0026a22": "是十願中增長眾生心行願攝。第三願。非實",
    "T37n1744_001:0026a23": "願境界攝。須檢十地十願文也。第六自他門",
    "T37n1744_001:0026a24": "者。若論願意。唯他非自。故此經云。以此實願",
    "T37n1744_001:0026a25": "安慰無量眾生。若以境別心。初一後一是自",
    "T37n1744_001:0026a26": "利願。第二是利他願。又前二顯正願。後一",
    "T37n1744_001:0026a27": "摧邪願也。第七論位門者。有人言。初二願境",
    "T37n1744_001:0026a28": "通於上下。第三願境始從初地乃至金剛。若",
    "T37n1744_001:0026a29": "論願心是地前也。就文有二。第一勝鬘發三",
    "T37n1744_001:0026b01": "大願。二如來述讚。前發三願。即是大願。後佛",
    "T37n1744_001:0026b02": "述讚。明此三願廣攝多願。即是大願攝一切",
    "T37n1744_001:0026b03": "義。初中勝鬘復於佛前發三願者。經家總舉",
    "T37n1744_001:0026b04": "也。言爾時者。發願時也。勝鬘者。舉發願人",
    "T37n1744_001:0026b05": "也。所言復者。前已辨行。今更明願。所以言復",
    "T37n1744_001:0026b06": "也。於佛前者。發願處也。發三願者。正舉願心",
    "T37n1744_001:0026b07": "也。汎解發義有其四種。一前未生心。今忽起",
    "T37n1744_001:0026b08": "意。是故言發。二前已生心。今彰在口。所以言",
    "T37n1744_001:0026b09": "發。三先有願心。今起行意。是以言發也。四先",
    "T37n1744_001:0026b10": "修行心。今始得證。是以言發。今此發者。就初",
    "T37n1744_001:0026b11": "言耳。勝鬘現在初起要期。名發三願。作是言",
    "T37n1744_001:0026b12": "下。寄言顯心。別明三願。即是第二彰口名發。",
    "T37n1744_001:0026b13": "以此實願安慰下。此明願心所為。菩薩所以",
    "T37n1744_001:0026b14": "興願者。為欲安慰眾生故也。眾生既處生死。",
    "T37n1744_001:0026b15": "無歸無救。常有恐怖。今以大願攝受安慰。",
    "T37n1744_001:0026b16": "問。前受戒初通明不起犯戒之心。故則為一",
    "T37n1744_001:0026b17": "受。今總明安慰。何故不總為一類。答。亦得",
    "T37n1744_001:0026b18": "相類。但今安慰明發願意。未正明發願。即指",
    "T37n1744_001:0026b19": "下三願以為安慰。不別為一願也。問。受既有",
    "T37n1744_001:0026b20": "十。願何故但三。答。互相類。止亦得三。即上",
    "T37n1744_001:0026b21": "三止。息惡。修善。度人。願亦得十。如願止一",
    "T37n1744_001:0026b22": "切惡。乃至不忘失正法。但受別明一一止惡。",
    "T37n1744_001:0026b23": "故數滿為十。願是總相說羅。故但為三",
    "T37n1744_001:0026b24": "也。此願必有行來應之。故名為實願也。又",
    "T37n1744_001:0026b25": "真實心起願。故名實願。又此願實能利物。故",
    "T37n1744_001:0026b26": "名為實。又以此願實能得果。故名為實。以此",
    "T37n1744_001:0026b27": "善根。於一切生得正法智。正明願體也。指前",
    "T37n1744_001:0026b28": "歎佛歸依受戒。用前實願安慰眾生善根。得",
    "T37n1744_001:0026b29": "正法智慧。故言以此善根也。三願者。初名",
    "T37n1744_001:0026c01": "求正法智願。第二名說智願。第三名護法願。",
    "T37n1744_001:0026c02": "言於一切生者。下謂未來一切受生身也。上",
    "T37n1744_001:0026c03": "明乃至菩提。今云生處。互舉也。佛無生處。今",
    "T37n1744_001:0026c04": "約菩薩云生處也。正法智者。下有人言即六",
    "T37n1744_001:0026c05": "度智也。所言正者。此中論境不出有無。智不",
    "T37n1744_001:0026c06": "出權實。五度是緣有之心。波若是緣無之心。",
    "T37n1744_001:0026c07": "如有解有。如無解無。於正法道理中生。故言",
    "T37n1744_001:0026c08": "正法智也。有人言。正法智者。謂證真如慧此",
    "T37n1744_001:0026c09": "單取空智。隔凡成聖。導遠眾行。以空理為",
    "T37n1744_001:0026c10": "正法願智此。又釋。以同歸之解為正法智。",
    "T37n1744_001:0026c11": "三乘為方便。以一乘為正法。解一乘為正",
    "T37n1744_001:0026c12": "法智。又釋。取解常住法為正法智。後二是",
    "T37n1744_001:0026c13": "成論師釋也。今明正法者。不可說其權實及",
    "T37n1744_001:0026c14": "以境智。如華嚴云。正法性遠離。一切言語道。",
    "T37n1744_001:0026c15": "一切趣非趣。悉皆寂滅相。當知內外並實。",
    "T37n1744_001:0026c16": "緣觀俱寂。不知何以目之。故強歎為正法智",
    "T37n1744_001:0026c17": "也。我得正法智已下第二名說智願。得如實",
    "T37n1744_001:0026c18": "悟。還為眾生如實說也。前是智慧心。後是大",
    "T37n1744_001:0026c19": "悲心。又前是智慧心。今是功德心。又前是自",
    "T37n1744_001:0026c20": "覺。後是覺他。又前是如說行。後是如行說",
    "T37n1744_001:0026c21": "也又佛勅弟子常行二事。一聖默然。二聖說",
    "T37n1744_001:0026c22": "法。前是聖默願。後是聖說法願。問。此正法",
    "T37n1744_001:0026c23": "智。起自何位。為物說耶。答。菩薩從初發心自",
    "T37n1744_001:0026c24": "學此智。得在初地。究竟在佛。為眾生說亦復",
    "T37n1744_001:0026c25": "如是。今初發心。即學此智。得在初地。究竟",
    "T37n1744_001:0026c26": "在佛地也。我於攝受下。第三大願。有人言。然",
    "T37n1744_001:0026c27": "此非是用身命財布施。名之為捨。證實離相。",
    "T37n1744_001:0026c28": "得淨法身。捨離無常身命財等。故名為捨。",
    "T37n1744_001:0026c29": "與涅槃經中。破壞一切諸結煩惱及諸魔性。",
    "T37n1744_001:0027a01": "然後要於大般涅槃放捨身命同也。護持正",
    "T37n1744_001:0027a02": "法者。上明捨身命財。求所離欲。捨無常身命",
    "T37n1744_001:0027a03": "財。此明求所得。非謂降伏惡人。興通聖教。",
    "T37n1744_001:0027a04": "名為護法。蓋乃證法在已不失。名為護法",
    "T37n1744_001:0027a05": "矣。今謂經文及古舊意不同。此經正明捨",
    "T37n1744_001:0027a06": "身命財。弘通大法。謂護法願也。或有眾生須",
    "T37n1744_001:0027a07": "捨命得正法智。或捨二或捨三。而得正法智。",
    "T37n1744_001:0027a08": "問。初是自行願。次是化他願。今第三是何",
    "T37n1744_001:0027a09": "願耶。答。通自行化他也。以護持正法得金剛",
    "T37n1744_001:0027a10": "身。欲自得金剛身。亦須護法。令他得金剛身。",
    "T37n1744_001:0027a11": "亦須護法。故通自他也。又護法正成化他",
    "T37n1744_001:0027a12": "之行。以天魔外道學三乘及有所得人。欲壞",
    "T37n1744_001:0027a13": "正法。正法不宣。眾生便不得聞而生智慧。故",
    "T37n1744_001:0027a14": "須摧邪顯正。眾生使聞生法智也。所以護法",
    "T37n1744_001:0027a15": "屬化他行。問。三願是四無礙中備幾無礙。答。",
    "T37n1744_001:0027a16": "前一願是法義二無礙。以識正法名為正法",
    "T37n1744_001:0027a17": "義。故名正法智。第二是後二無礙。無厭心是",
    "T37n1744_001:0027a18": "樂說無礙。為眾生說是辭無礙。第二有四。一",
    "T37n1744_001:0027a19": "法。二譬。如是菩薩下。第三合譬。此三大願",
    "T37n1744_001:0027a20": "者。第四如來歎印。所以歎印者。一合理。二",
    "T37n1744_001:0027a21": "稱物機。三可聖意。又上受十大受。空中有於",
    "T37n1744_001:0027a22": "瑞證。以釋物疑。今乃無瑞證。正為大聖印",
    "T37n1744_001:0027a23": "述。即知其願不虛。令人信受。又欲使一切眾",
    "T37n1744_001:0027a24": "生。同此勝鬘發此三願。故須歎述也。又勝",
    "T37n1744_001:0027a25": "鬘雖發三願而不明大義。佛述中舉聖。即是",
    "T37n1744_001:0027a26": "釋其大義也。",
    "T37n1744_001:0027a27": "勝鬘寶窟卷上(之末)"
}