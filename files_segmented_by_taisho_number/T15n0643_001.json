{
    "T15n0643_001:0645c03": "佛說觀佛三昧海經卷第一",
    "T15n0643_001:0645c05": "東晉天竺三藏佛陀跋陀羅譯",
    "T15n0643_001:0645c06": "六譬品第一",
    "T15n0643_001:0645c07": "如是我聞：一時佛住迦毘羅城尼拘樓陀精",
    "T15n0643_001:0645c08": "舍。爾時釋摩男請佛及僧供養三月，七月",
    "T15n0643_001:0645c09": "十五日僧自恣竟。爾時父王閱頭檀，佛姨",
    "T15n0643_001:0645c10": "母憍曇彌，來詣僧房供養眾僧，禮拜既畢奉",
    "T15n0643_001:0645c11": "上楊枝及澡豆已，呼阿難言：「吾今欲往至世",
    "T15n0643_001:0645c12": "尊所，為可爾不？」爾時阿難即宣此言以白世",
    "T15n0643_001:0645c13": "尊，佛告阿難：「父王來者必問妙法，汝行遍告",
    "T15n0643_001:0645c14": "諸比丘僧，及往林中命摩訶迦葉、舍利弗、",
    "T15n0643_001:0645c15": "目揵連、迦栴延、阿那律等，彌勒菩薩、跋陀",
    "T15n0643_001:0645c16": "婆羅十六賢士，一時來會。」如此音聲遍至諸",
    "T15n0643_001:0645c17": "方。爾時天主、夜叉主、乾闥婆主、阿修羅主、迦",
    "T15n0643_001:0645c18": "樓羅主、緊那羅主、摩睺羅伽主、龍主等及諸",
    "T15n0643_001:0645c19": "眷屬，皆悉已集。爾時父王及釋摩男、三億諸",
    "T15n0643_001:0645c20": "釋入佛精舍。當入之時見佛精舍如頗梨",
    "T15n0643_001:0645c21": "山，為佛作禮，未舉頭頃，即見佛前有大蓮華",
    "T15n0643_001:0645c22": "眾寶所成，於蓮華上有大光臺。父王見已心",
    "T15n0643_001:0645c23": "生歡喜歎未曾有，遶佛三匝却坐一面。是時",
    "T15n0643_001:0645c24": "父王即從坐起白佛言：「世尊！佛是吾子，吾是",
    "T15n0643_001:0645c25": "佛父，今我在世見佛色身，但見其外不覩其",
    "T15n0643_001:0645c26": "內。悉達在宮，相師皆見三十二相，今者成佛",
    "T15n0643_001:0645c27": "光明益顯，過踰昔日百千萬倍。佛涅槃後後",
    "T15n0643_001:0645c28": "世眾生，當云何觀佛身色相，如佛光明常",
    "T15n0643_001:0645c29": "行尺度？惟願天尊！今當為我及後眾生分",
    "T15n0643_001:0646a01": "別解說。」",
    "T15n0643_001:0646a02": "爾時世尊入遍淨色身三昧，從三昧起即便",
    "T15n0643_001:0646a03": "微笑，諸佛笑法有五色光。時五色光化五百",
    "T15n0643_001:0646a04": "色，從佛口出照父王頂；從父王頂照光明臺；",
    "T15n0643_001:0646a05": "從光明臺照于精舍，遍娑婆界還入佛頂。",
    "T15n0643_001:0646a06": "爾時世尊告父王言：「諦聽諦聽，善思念之！如",
    "T15n0643_001:0646a07": "來當說來世眾生得見佛法。」父王白佛：「唯然",
    "T15n0643_001:0646a08": "世尊！我今願聽。」佛告父王：「閻浮提中有師子",
    "T15n0643_001:0646a09": "王！名毘摩羅。其師子法，滿四十年牝牡",
    "T15n0643_001:0646a10": "乃會，一交會已跳踉鳴吼，婉轉自撲體無",
    "T15n0643_001:0646a11": "損傷。其師子子在胎之時，如父獸王等無有",
    "T15n0643_001:0646a12": "異。大王當知，欲使胎中便能鳴吼飛落走",
    "T15n0643_001:0646a13": "伏，未有斯事。」父王白佛：「獸王之子在母胎",
    "T15n0643_001:0646a14": "時，頭目牙爪與父相似？」佛告大王：「與父無",
    "T15n0643_001:0646a15": "異，但其力能不及其父百千萬倍。」佛告父",
    "T15n0643_001:0646a16": "王：「如是如是！未來世中，諸善男子善女人等",
    "T15n0643_001:0646a17": "及與一切，若能至心繫念在內，端坐正受觀",
    "T15n0643_001:0646a18": "佛色身，當知是人心如佛心與佛無異。雖在",
    "T15n0643_001:0646a19": "煩惱，不為諸惡之所覆蔽，於未來世雨大法",
    "T15n0643_001:0646a20": "雨。",
    "T15n0643_001:0646a21": "「復次父王！譬如伊蘭俱與栴檀生末利山，",
    "T15n0643_001:0646a22": "牛頭栴檀生伊蘭叢中，未及長大在地下時，",
    "T15n0643_001:0646a23": "芽莖枝葉如閻浮提竹筍，眾人不知，言此山",
    "T15n0643_001:0646a24": "中純是伊蘭無有栴檀。而伊蘭臭，臭若膖屍",
    "T15n0643_001:0646a25": "薰四十由旬，其華紅色甚可愛樂，若有食者",
    "T15n0643_001:0646a26": "發狂而死。牛頭栴檀雖生此林，未成就故不",
    "T15n0643_001:0646a27": "能發香。仲秋月滿卒從地出成栴檀樹，眾人",
    "T15n0643_001:0646a28": "皆聞牛頭栴檀上妙之香，永無伊蘭臭惡之",
    "T15n0643_001:0646a29": "氣。」佛告父王：「念佛之心亦復如是！以是心故",
    "T15n0643_001:0646b01": "能得三種菩提之根。",
    "T15n0643_001:0646b02": "「復次父王！閻浮提中及四天下，有金翅鳥",
    "T15n0643_001:0646b03": "名正音迦樓羅王，於諸鳥中快得自在。此鳥",
    "T15n0643_001:0646b04": "業報應食諸龍，於閻浮提日食一龍王及五",
    "T15n0643_001:0646b05": "百小龍；明日復於弗婆提，食一龍王及五百",
    "T15n0643_001:0646b06": "小龍；第三日復於瞿耶尼，食一龍王及五百",
    "T15n0643_001:0646b07": "小龍；第四日復於欝單越，食一龍王及五百",
    "T15n0643_001:0646b08": "小龍。周而復始經八千歲。此鳥爾時死相已",
    "T15n0643_001:0646b09": "現，諸龍吐毒無由得食，彼鳥飢逼周慞求",
    "T15n0643_001:0646b10": "食了不能得，遊巡諸山永不得安，至金剛",
    "T15n0643_001:0646b11": "山然後暫住。從金剛山直下至大水際，從大",
    "T15n0643_001:0646b12": "水際至風輪際，為風所吹還至金剛山，如是",
    "T15n0643_001:0646b13": "七返然後命終。其命終已以其毒故，令十寶",
    "T15n0643_001:0646b14": "山同時火起。「爾時難陀龍王懼燒此山，即大",
    "T15n0643_001:0646b15": "降雨澍如車軸，鳥肉散盡惟有心在，其心直",
    "T15n0643_001:0646b16": "下如前七返，然後還住金剛山頂。難陀龍王",
    "T15n0643_001:0646b17": "取此鳥心以為明珠，轉輪王得為如意珠。」佛",
    "T15n0643_001:0646b18": "告父王：「諸善男子及善女人！若念佛者其心",
    "T15n0643_001:0646b19": "亦爾！「復次大王，雪山有樹名殃伽陀，其果甚",
    "T15n0643_001:0646b20": "大其核甚小。推其本末從香山來，以風力故",
    "T15n0643_001:0646b21": "得至雪山。孟冬盛寒，羅剎、夜叉在山曲中屏",
    "T15n0643_001:0646b22": "[山*畏]之處，糞穢不淨盈流于地，猛風吹雪以",
    "T15n0643_001:0646b23": "覆其上，漸漸成塹五十由旬，因糞力故此果",
    "T15n0643_001:0646b24": "得生，根莖枝葉華實滋茂，春陽三月八方同",
    "T15n0643_001:0646b25": "時皆悉風起，消融氷雪唯果樹在。其果形",
    "T15n0643_001:0646b26": "色，閻浮提果無以為譬。其形團圓滿半由",
    "T15n0643_001:0646b27": "旬，婆羅門食即得仙道五通具足，壽命一劫",
    "T15n0643_001:0646b28": "不老不死；凡夫食之向須陀洹、阿那含食成",
    "T15n0643_001:0646b29": "阿羅漢，三明六通罔不悉備。有人持種至",
    "T15n0643_001:0646c01": "閻浮提糞壤之地，然後乃生，高一多羅樹，樹",
    "T15n0643_001:0646c02": "名拘律陀，果名多勒，如五斗瓶，閻浮提人有",
    "T15n0643_001:0646c03": "食之者，能除熱病。」佛告大王：「諸善男子及",
    "T15n0643_001:0646c04": "善女人！正念思惟諸佛境界，亦復如是！",
    "T15n0643_001:0646c05": "「復次大王，如帝釋樹生歡喜園，名波利質多",
    "T15n0643_001:0646c06": "羅。天女見之身心喜悅不自勝持，帝釋見之",
    "T15n0643_001:0646c07": "即生欲想，八萬四千諸婇女等即得樂覺。此",
    "T15n0643_001:0646c08": "樹生時曲枝在地，即於地下華敷成果，其果",
    "T15n0643_001:0646c09": "金色光明赫奕，且其華葉終不萎落，十色具",
    "T15n0643_001:0646c10": "足開現光明有諸樂音，至秋八月從地踊出，",
    "T15n0643_001:0646c11": "高三百四十五萬由旬。諸天見之喜悅非恒。」",
    "T15n0643_001:0646c12": "佛告大王：「觀佛三昧在煩惱地，亦復如是！其",
    "T15n0643_001:0646c13": "出生時，如彼寶樹嚴顯可觀。",
    "T15n0643_001:0646c14": "「復次大王，如劫初時，火起一劫、雨起一劫、",
    "T15n0643_001:0646c15": "風起一劫、地起一劫。「地劫成時，光音諸天飛",
    "T15n0643_001:0646c16": "行世間在水澡浴，以澡浴故四大精氣即入",
    "T15n0643_001:0646c17": "身中，身觸樂故精流水中，八風吹去墮淤泥",
    "T15n0643_001:0646c18": "中，自然成卵。經八千歲其卵乃開，生一女人。",
    "T15n0643_001:0646c19": "其形青黑猶如淤泥，有九百九十九頭；頭有",
    "T15n0643_001:0646c20": "千眼，九百九十九口，一口四牙，牙上出火狀",
    "T15n0643_001:0646c21": "如霹靂；二十四手，手中皆捉一切武器；其",
    "T15n0643_001:0646c22": "身高大如須彌山，入大海中拍水自樂。有旋",
    "T15n0643_001:0646c23": "嵐風吹大海水，水精入體即便懷妊，經八千",
    "T15n0643_001:0646c24": "歲然後生男，其兒身體高大四倍倍勝於母。",
    "T15n0643_001:0646c25": "兒有九頭，頭有千眼，口中出火，有九百九十",
    "T15n0643_001:0646c26": "九手八脚，海中出聲，號毘摩質多羅阿修羅",
    "T15n0643_001:0646c27": "王。此鬼食法，惟噉淤泥及蕖藕根。其兒長",
    "T15n0643_001:0646c28": "大，見於諸天婇女圍遶，即白母言：『人皆伉",
    "T15n0643_001:0646c29": "儷，我何獨無？』其母告曰：『香山有神名乾闥婆，",
    "T15n0643_001:0647a01": "其神有女，容姿美妙色踰白玉，身諸毛孔出",
    "T15n0643_001:0647a02": "妙音聲，甚適我意。今為汝娉，適汝願不？』阿",
    "T15n0643_001:0647a03": "修羅言：『善哉善哉！願母往求。』「爾時其母行",
    "T15n0643_001:0647a04": "詣香山，到香山已告彼樂神：『我有一子威力",
    "T15n0643_001:0647a05": "自在，於四天下而無等倫，汝有令女可適吾",
    "T15n0643_001:0647a06": "子？』其女聞已，願樂隨從適阿修羅。「時阿修羅",
    "T15n0643_001:0647a07": "納彼女已，心意泰然與女成禮，未久之間即",
    "T15n0643_001:0647a08": "便懷妊，經八千歲乃生一女，其女儀容端",
    "T15n0643_001:0647a09": "正挺特，天上天下無有其比，色中上色以自",
    "T15n0643_001:0647a10": "莊嚴，面上姿媚八萬四千，左邊亦有八萬四",
    "T15n0643_001:0647a11": "千，右邊亦有八萬四千，前亦八萬四千，後",
    "T15n0643_001:0647a12": "亦八萬四千。阿修羅見以為瓌異，如月處",
    "T15n0643_001:0647a13": "星甚為奇特。「憍尸迦聞，即遣使下詣阿修羅",
    "T15n0643_001:0647a14": "而求此女。阿修羅言：『汝天福德，汝能令我乘",
    "T15n0643_001:0647a15": "七寶宮，以女妻汝。』帝釋聞此心生踊躍，即脫",
    "T15n0643_001:0647a16": "寶冠持用擬海，十善報故，令阿修羅坐勝殿",
    "T15n0643_001:0647a17": "上。時阿修羅踊躍歡喜以女妻之，帝釋即以",
    "T15n0643_001:0647a18": "六種寶臺，而往迎之。於宮闕中有大蓮華，自",
    "T15n0643_001:0647a19": "然化生八萬四千諸妙寶女，譬如壯士屈申",
    "T15n0643_001:0647a20": "臂頃，即至帝釋善法堂上，爾時天宮過踰於",
    "T15n0643_001:0647a21": "前百千萬倍，釋提桓因為其立字號曰悅",
    "T15n0643_001:0647a22": "意。諸天見之歎未曾有，視東忘西，視南忘",
    "T15n0643_001:0647a23": "北。三十二輔臣，亦見悅意身心歡喜，乃至毛",
    "T15n0643_001:0647a24": "髮皆生悅樂。「帝釋若至歡喜園時，共諸綵女",
    "T15n0643_001:0647a25": "入池遊戲。爾時悅意即生嫉妬，遣五夜叉往",
    "T15n0643_001:0647a26": "白父王：『今此帝釋不復見寵，與諸婇女自共",
    "T15n0643_001:0647a27": "遊戲。』父聞此語心生瞋恚，即興四兵往攻帝",
    "T15n0643_001:0647a28": "釋。立大海水踞須彌頂，九百九十九手同",
    "T15n0643_001:0647a29": "時俱作，撼喜見城、搖須彌山，四大海水一時",
    "T15n0643_001:0647b01": "波動。釋提桓因驚怖惶懼，靡知所趣。「時宮",
    "T15n0643_001:0647b02": "有神白天王言：『莫大驚怖，過去佛說《般若波",
    "T15n0643_001:0647b03": "羅蜜》，王當誦持，鬼兵自碎。』「是時帝釋坐善法",
    "T15n0643_001:0647b04": "堂，燒眾名香發大誓願：『般若波羅蜜是大明",
    "T15n0643_001:0647b05": "呪、是無上呪、無等等呪，審實不虛，我持",
    "T15n0643_001:0647b06": "此法當成佛道，令阿修羅自然退散。』作是語",
    "T15n0643_001:0647b07": "時，於虛空中有四刀輪，帝釋功德故自然而",
    "T15n0643_001:0647b08": "下，當阿修羅上時，阿修羅耳鼻手足一時盡",
    "T15n0643_001:0647b09": "落，令大海水赤如絳汁。「時阿修羅即便驚",
    "T15n0643_001:0647b10": "怖，遁走無處入藕絲孔。彼以貪欲、瞋恚、愚癡",
    "T15n0643_001:0647b11": "鬼幻力故，尚能如是！豈況佛法不可思議？」佛",
    "T15n0643_001:0647b12": "告大王：「諸善男子及善女人！繫心思惟諸佛",
    "T15n0643_001:0647b13": "境界，亦能安住諸三昧海，其人功德不可稱",
    "T15n0643_001:0647b14": "計，譬如諸佛等無有異。",
    "T15n0643_001:0647b15": "序觀地品第二",
    "T15n0643_001:0647b16": "「云何名為觀諸佛境界？諸佛如來出現於世，",
    "T15n0643_001:0647b17": "有二種法以自莊嚴。何等為二？一者、先說十",
    "T15n0643_001:0647b18": "二部經，令諸眾生讀誦通利，如是種種名為",
    "T15n0643_001:0647b19": "法施。二者、以妙色身，示閻浮提及十方界，",
    "T15n0643_001:0647b20": "令諸眾生見佛色身具足莊嚴，三十二相、八",
    "T15n0643_001:0647b21": "十種隨形好，無缺減相，心生歡喜。「觀如是",
    "T15n0643_001:0647b22": "相因何而得？皆由前世百千苦行，修諸波羅",
    "T15n0643_001:0647b23": "蜜及助道法而生此相。」",
    "T15n0643_001:0647b24": "佛告父王：「若有眾生欲念佛者、欲觀佛者、欲",
    "T15n0643_001:0647b25": "見佛者、分別相好者、識佛光明者、知佛身內",
    "T15n0643_001:0647b26": "者、學觀佛心者、學觀佛頂者、學觀佛足下千",
    "T15n0643_001:0647b27": "輻相輪者、欲知佛生時相者、欲知佛納妃時",
    "T15n0643_001:0647b28": "者、欲知佛出家時者、欲知佛苦行時者、欲知",
    "T15n0643_001:0647b29": "佛降魔時者、欲知佛得阿耨多羅三藐三菩",
    "T15n0643_001:0647c01": "提時者、欲知如來轉法輪時相者、欲知如",
    "T15n0643_001:0647c02": "來寶馬藏相者、欲知如來昇忉利天為母摩",
    "T15n0643_001:0647c03": "耶夫人說法時相者、欲知如來下忉利天時",
    "T15n0643_001:0647c04": "相者、欲知如來行住坐臥四威儀中光明相",
    "T15n0643_001:0647c05": "者、欲知如來詣拘尸那降度力士相者、欲知",
    "T15n0643_001:0647c06": "如來伏曠野鬼神毛孔光明相者。」",
    "T15n0643_001:0647c07": "佛告父王：「佛涅槃後，若四部眾及諸天、龍、夜",
    "T15n0643_001:0647c08": "叉等，欲繫念者、欲思惟者、欲行禪者、欲",
    "T15n0643_001:0647c09": "得三昧正受者。」佛告父王：「云何名繫念？自",
    "T15n0643_001:0647c10": "有眾生樂觀如來具足身相；自有眾生樂觀",
    "T15n0643_001:0647c11": "如來諸相好中一一相好者；自有眾生樂觀",
    "T15n0643_001:0647c12": "如來隨順相好；自有眾生樂觀如來逆相好",
    "T15n0643_001:0647c13": "者；自有眾生樂觀如來光明者。自有眾生樂",
    "T15n0643_001:0647c14": "觀如來行者；自有眾生樂觀如來住者；自有",
    "T15n0643_001:0647c15": "眾生樂觀如來坐者；自有眾生樂觀如來臥",
    "T15n0643_001:0647c16": "者。自有眾生樂觀如來乞食者；自有眾生",
    "T15n0643_001:0647c17": "樂觀如來初生者；自有眾生樂觀如來納妃",
    "T15n0643_001:0647c18": "時者；自有眾生樂觀如來出家時者；自有眾",
    "T15n0643_001:0647c19": "生樂觀如來苦行時者；自有眾生樂觀如來",
    "T15n0643_001:0647c20": "降魔時者；自有眾生樂觀如來成佛時者；",
    "T15n0643_001:0647c21": "自有眾生樂觀如來轉法輪時者；自有眾生",
    "T15n0643_001:0647c22": "樂觀如來昇忉利天為母說法時者；自有眾",
    "T15n0643_001:0647c23": "生樂觀如來降伏曠野鬼神者；自有眾生樂",
    "T15n0643_001:0647c24": "觀如來於那乾訶羅降伏諸龍留影時者；自",
    "T15n0643_001:0647c25": "有眾生樂觀如來在拘尸那城，降伏六師、尼",
    "T15n0643_001:0647c26": "提賤人及諸惡律儀殷重邪見人者。「如是父",
    "T15n0643_001:0647c27": "王，我涅槃後諸眾生等，業行若干、意想若干，",
    "T15n0643_001:0647c28": "所識不同，隨彼眾生心想所見，應當次第",
    "T15n0643_001:0647c29": "教其繫念，如我住世不須繫念。譬如日出冥",
    "T15n0643_001:0648a01": "者皆明，惟無目者而無所覩。「未來世中諸弟",
    "T15n0643_001:0648a02": "子等應修三法。何等為三？一者、誦修多羅甚",
    "T15n0643_001:0648a03": "深經典。二者、淨持禁戒威儀無犯。三者、繫",
    "T15n0643_001:0648a04": "念思惟心不散亂。「云何名繫念？或有欲繫心",
    "T15n0643_001:0648a05": "觀於佛頂上者；或有欲繫心觀佛毛髮者；或",
    "T15n0643_001:0648a06": "有欲繫心觀佛髮際者；或有欲繫心觀佛額",
    "T15n0643_001:0648a07": "廣平正相者；或有欲繫心觀佛眉間白毫相",
    "T15n0643_001:0648a08": "者；或有欲繫心觀佛眉者；或有欲繫心觀",
    "T15n0643_001:0648a09": "佛牛王眼相者；或有欲繫心觀佛修直鼻相",
    "T15n0643_001:0648a10": "者；或有欲繫心觀佛鷹王[口*(隹/乃)]相者。自有眾",
    "T15n0643_001:0648a11": "生樂觀如來髭鬢如蝌斗形流出光明者；自",
    "T15n0643_001:0648a12": "有眾生樂觀如來脣上腭際者；自有眾生樂",
    "T15n0643_001:0648a13": "觀如來脣色赤好如頻婆果者；自有眾生樂",
    "T15n0643_001:0648a14": "觀如來下脣如鉢頭摩華莖者，其色紅赤",
    "T15n0643_001:0648a15": "上入頻婆果色中者；自有眾生樂觀如來口",
    "T15n0643_001:0648a16": "四十齒相者；自有眾生樂觀如來齒白齊密",
    "T15n0643_001:0648a17": "相者；自有眾生樂觀如來齒上印文相者；自",
    "T15n0643_001:0648a18": "有眾生樂觀如來齒畫界者；自有眾生樂觀",
    "T15n0643_001:0648a19": "如來上腭相者，八萬四千畫了了分明；自",
    "T15n0643_001:0648a20": "有眾生樂觀如來下齗如優曇鉢華莖色者；",
    "T15n0643_001:0648a21": "自有眾生樂觀如來咽喉如琉璃筒，狀如累",
    "T15n0643_001:0648a22": "蓮華相者；自有眾生樂觀如來廣長舌相",
    "T15n0643_001:0648a23": "蓮華葉形，上色五畫五彩分明，舌下十脈",
    "T15n0643_001:0648a24": "眾光流出，舌相廣長遍覆其面者；自有眾生",
    "T15n0643_001:0648a25": "樂觀如來咽喉節中有三相者；自有眾生樂",
    "T15n0643_001:0648a26": "觀如來咽膺相如金翅鳥眼者；自有眾生樂",
    "T15n0643_001:0648a27": "觀如來頭相者；自有眾生樂觀如來八萬四",
    "T15n0643_001:0648a28": "千髮相者；自有眾生樂觀如來毛右旋者；自",
    "T15n0643_001:0648a29": "有眾生樂觀如來一一孔一毛旋生者；自有",
    "T15n0643_001:0648b01": "眾生樂觀如來頭皮者；自有眾生樂觀如來",
    "T15n0643_001:0648b02": "肉髻骨者；自有眾生樂觀如來腦者；自有眾",
    "T15n0643_001:0648b03": "生樂觀如來耳普垂睡者；自有眾生樂觀如",
    "T15n0643_001:0648b04": "來耳輪郭相者；自有眾生樂觀如來耳旋生",
    "T15n0643_001:0648b05": "七毛相者；自有眾生樂觀如來缺盆骨滿相，",
    "T15n0643_001:0648b06": "於彼相中旋生光臺者；自有眾生樂觀如來",
    "T15n0643_001:0648b07": "腋下滿相，於其相中懸生五珠，如摩尼珠上",
    "T15n0643_001:0648b08": "跓佛腋者；自有眾生樂觀如來臂傭纖圓如",
    "T15n0643_001:0648b09": "象王鼻者；自有眾生樂觀如來肘骨如龍王",
    "T15n0643_001:0648b10": "髮婉轉相著，文彩不壞，節頭槃龍不見其",
    "T15n0643_001:0648b11": "迹，手指參差不失其所，於指節端十二輪現；",
    "T15n0643_001:0648b12": "自有眾生樂觀如來赤銅爪，其爪八色了了",
    "T15n0643_001:0648b13": "分明；自有眾生樂觀如來合曼掌相，張時",
    "T15n0643_001:0648b14": "則見歛指不見，如真珠網了了分明，勝閻浮",
    "T15n0643_001:0648b15": "檀金百千萬倍，其色明達過於眼界，於十",
    "T15n0643_001:0648b16": "指端各生卍字，卍字點間有千輻輪，眾相",
    "T15n0643_001:0648b17": "具足如和合百千蓮華；自有眾生樂觀如來",
    "T15n0643_001:0648b18": "掌文間成如自在天宮，其掌平正人天無類，",
    "T15n0643_001:0648b19": "當於掌中生千輻相，於十方面開摩尼光，",
    "T15n0643_001:0648b20": "於其輪下有十種畫，一一畫如自在天眼",
    "T15n0643_001:0648b21": "清白分明，然後入掌相中；自有眾生樂觀",
    "T15n0643_001:0648b22": "如來手背毛上向靡，如紺琉璃，流出五色光",
    "T15n0643_001:0648b23": "入網曼中者；自有眾生樂觀如來手足柔軟",
    "T15n0643_001:0648b24": "如天劫貝；自有眾生樂觀如來手內外握；自",
    "T15n0643_001:0648b25": "有眾生樂觀如來胸德字萬印相，三摩尼光",
    "T15n0643_001:0648b26": "相者；自有眾生樂觀如來臍如毘楞伽寶珠；",
    "T15n0643_001:0648b27": "自有眾生樂觀如來脇肋，大小正等婉轉相",
    "T15n0643_001:0648b28": "著；自有眾生樂觀如來諸骨支節，槃龍相",
    "T15n0643_001:0648b29": "結其間密緻者；自有眾生樂觀如來鈎鏁骨",
    "T15n0643_001:0648c01": "卷舒自在不相妨礙；自有眾生樂觀如來骨",
    "T15n0643_001:0648c02": "色鮮白，頗梨雪山不得為譬，上有紅光間錯",
    "T15n0643_001:0648c03": "成文，凝液如脂；自有眾生樂觀如來伊尼",
    "T15n0643_001:0648c04": "鹿王[蹲-酋+(十/田/ㄙ)]相者；自有眾生樂觀如來踝相者；",
    "T15n0643_001:0648c05": "自有眾生樂觀如來足趺平正相者；自有眾",
    "T15n0643_001:0648c06": "生樂觀如來足趺上色，閻浮檀金色，毛上向",
    "T15n0643_001:0648c07": "靡，足指網間如羅文彩，於其文間眾彩玄黃，",
    "T15n0643_001:0648c08": "不可具名；自有眾生樂觀如來赤銅爪相，",
    "T15n0643_001:0648c09": "於其爪端有五師子口；自有眾生樂觀如來",
    "T15n0643_001:0648c10": "脚指端蠡文相，如毘紐羯磨天所畫之印；",
    "T15n0643_001:0648c11": "自有眾生樂觀如來足下平滿不容一毛，足",
    "T15n0643_001:0648c12": "下千輻輪相，轂輞具足魚鱗相次，金剛杵相",
    "T15n0643_001:0648c13": "者。足跟亦有梵王頂相，眾蠡不異，如是名",
    "T15n0643_001:0648c14": "樂順觀者。自有眾生樂逆觀者，從足下千輻",
    "T15n0643_001:0648c15": "輪相，從下觀至足指上，一一相、一一好、一一",
    "T15n0643_001:0648c16": "色，從下至上了了逆觀，是名逆觀法。自有眾",
    "T15n0643_001:0648c17": "生樂觀如來金色，佛生閻浮提故，作色中",
    "T15n0643_001:0648c18": "上色，如百千日耀紫金山不可得具見；自有",
    "T15n0643_001:0648c19": "眾生樂觀如來巨身丈六者；自有眾生樂觀",
    "T15n0643_001:0648c20": "如來圓光一尋者；自有眾生樂觀如來舉身",
    "T15n0643_001:0648c21": "光明者；自有眾生樂觀如來說法時瑞應相",
    "T15n0643_001:0648c22": "者；自有眾生樂觀如來臍，上向相、下向相",
    "T15n0643_001:0648c23": "者。」",
    "T15n0643_001:0648c24": "觀相品第三之一",
    "T15n0643_001:0648c25": "佛告父王：「云何名觀如來頂？如來頂骨團圓",
    "T15n0643_001:0648c26": "猶如合捲，其色正白，若見薄皮則為紅色，或",
    "T15n0643_001:0648c27": "見厚皮則金剛色，髮際金色，腦頗梨色。有",
    "T15n0643_001:0648c28": "十四脈眾畫具足，亦十四光其光如脈分明了",
    "T15n0643_001:0648c29": "了。於腦脈中旋生諸光上衝頭骨，從頭骨出",
    "T15n0643_001:0649a01": "乃至髮際，有十四色圍遶眾髮，髮下金色亦",
    "T15n0643_001:0649a02": "生眾光，入十四色中。是名如來生王宮中",
    "T15n0643_001:0649a03": "頂腦肉髻。惟其頂上五大梵相生，時摩耶",
    "T15n0643_001:0649a04": "及佛姨母皆悉不見。其五梵相開現光明至",
    "T15n0643_001:0649a05": "於梵世，復過上方無量世界，化成宮臺，諸",
    "T15n0643_001:0649a06": "佛境界，十地菩薩之所不見。「今為父王說",
    "T15n0643_001:0649a07": "生頂相，若有聞者應當思惟佛勝頂相，其相",
    "T15n0643_001:0649a08": "光明，如三千界大地微塵，不可具說。後世",
    "T15n0643_001:0649a09": "眾生若聞是語，思是相者心無悔恨，如見世",
    "T15n0643_001:0649a10": "尊頂勝相光，閉目得見，以心想力了了分明",
    "T15n0643_001:0649a11": "如佛在世。雖觀是相不得眾多，從一事起復",
    "T15n0643_001:0649a12": "想一事，想一事已復想一事，逆順反覆經",
    "T15n0643_001:0649a13": "十六反，如是心相極令明利。然後住心繫念",
    "T15n0643_001:0649a14": "一處，如是漸漸舉舌向腭令舌政住，經二",
    "T15n0643_001:0649a15": "七日，然後身心可得安隱。復當繫心還觀佛",
    "T15n0643_001:0649a16": "頂，觀佛頂法先隨毛孔入。」",
    "T15n0643_001:0649a17": "佛告父王及勅阿難：「諦聽諦聽，善思念之！如",
    "T15n0643_001:0649a18": "來今者頭上有八萬四千毛，皆兩向靡右旋",
    "T15n0643_001:0649a19": "而生，分齊分明四抓分明，一一毛孔旋生",
    "T15n0643_001:0649a20": "五光，入前十四色光中。昔我在宮，乳母為我",
    "T15n0643_001:0649a21": "沐頭，時大愛道來至我所：『悉達生時多諸奇",
    "T15n0643_001:0649a22": "特。人若問我：「汝子之髮為長幾許？」我云何",
    "T15n0643_001:0649a23": "答？今當量髮知其尺度。』即勅我申髮，母以尺",
    "T15n0643_001:0649a24": "量。長一丈二尺五寸，放已右旋還成蠡文。「欲",
    "T15n0643_001:0649a25": "納妃時復更[汱-大+木]頭，母復勅言：『前者量髮，正",
    "T15n0643_001:0649a26": "長一丈二尺五寸，今當更量。』即申量之，長",
    "T15n0643_001:0649a27": "一丈三尺五寸。我出家時天神捧去，亦長",
    "T15n0643_001:0649a28": "丈三尺五寸。今者父王，欲看髮相不？」父王",
    "T15n0643_001:0649a29": "白言：「唯然天尊！樂見佛髮。」如來即以手",
    "T15n0643_001:0649b01": "申其髮，從尼拘樓陀精舍，至父王宮，如紺",
    "T15n0643_001:0649b02": "琉璃，遶城七匝。於佛髮中大眾皆見若干色",
    "T15n0643_001:0649b03": "光，不可具說，是一一光普照一切，作紺琉",
    "T15n0643_001:0649b04": "璃色。於琉璃色中有諸化佛不可稱數。現是",
    "T15n0643_001:0649b05": "相已斂髮卷光，右旋婉轉，還住佛頂即成蠡",
    "T15n0643_001:0649b06": "文，是名如來真實髮相。「若有比丘及比丘尼、",
    "T15n0643_001:0649b07": "諸優婆塞、優婆夷等，欲觀佛髮當作是觀，不",
    "T15n0643_001:0649b08": "得他觀。若他觀者名為邪觀、名為狂亂、名",
    "T15n0643_001:0649b09": "為失心、名為邪見、名顛倒心，設得定者無有",
    "T15n0643_001:0649b10": "是處。如是父王，佛真髮相事實如此。「觀髮",
    "T15n0643_001:0649b11": "相已，次觀髮際，如赤真珠色，婉轉下垂。有",
    "T15n0643_001:0649b12": "五千光間錯分明，皆上向靡圍遶諸髮，從頂",
    "T15n0643_001:0649b13": "上出遶頂五匝，如天畫師所作畫法，團圓正",
    "T15n0643_001:0649b14": "等細如一絲。於其絲間生諸化佛，有化菩薩",
    "T15n0643_001:0649b15": "以為眷屬，諸天八部一切色象亦於中現，色",
    "T15n0643_001:0649b16": "如日輪不可具見，是名觀佛髮際。如此觀者",
    "T15n0643_001:0649b17": "名為正觀，若異觀者名為邪觀。」佛告父王：「此",
    "T15n0643_001:0649b18": "名如來髮際實觀。",
    "T15n0643_001:0649b19": "「云何觀如來額廣平正相？額廣平正相中有",
    "T15n0643_001:0649b20": "三相：一者所謂白毛相。佛初生時，王與夫",
    "T15n0643_001:0649b21": "人將太子詣阿私陀仙，令相太子。仙人披",
    "T15n0643_001:0649b22": "[疊*毛]，初見太子眉間白毛旋生，於白毛邊有諸",
    "T15n0643_001:0649b23": "輪郭隨白毛旋，相師舒毛見毛長大，即取",
    "T15n0643_001:0649b24": "尺度量其長短，足滿五尺如琉璃筒，放已",
    "T15n0643_001:0649b25": "右旋如頗梨珠，顯現無量百千色光，是名",
    "T15n0643_001:0649b26": "菩薩初生時白毫相光。「至年八歲，姨母復觀",
    "T15n0643_001:0649b27": "悉達年大，其眉間毛亦隨年長。今試看之，即",
    "T15n0643_001:0649b28": "舒白毛，見毛正直如白琉璃筒，於其毛端",
    "T15n0643_001:0649b29": "出五色光明還入毛孔，母甚憐念情無已",
    "T15n0643_001:0649c01": "已，告語諸人：『我子毛相乃至如此。』諸人見已，",
    "T15n0643_001:0649c02": "如前右旋甚可愛念。是名菩薩童子時白毫",
    "T15n0643_001:0649c03": "毛相。",
    "T15n0643_001:0649c04": "「云何名菩薩納妃時白毫毛相？耶輸陀羅父",
    "T15n0643_001:0649c05": "自遣相師來相太子，見三十二相炳然如畫，",
    "T15n0643_001:0649c06": "惟於白毛其心不了。相師即言：『地天太子！",
    "T15n0643_001:0649c07": "其餘眾相同金輪王，唯此白毛流出眾光",
    "T15n0643_001:0649c08": "非我所明，今欲舒看為可爾不？』太子告言：",
    "T15n0643_001:0649c09": "『隨汝所欲。』爾時相師以手申毛，其毛流出如",
    "T15n0643_001:0649c10": "牛王乳，射相師眼，其眼明淨，即於毛中見百",
    "T15n0643_001:0649c11": "千轉輪聖王七寶千子皆悉具足。相師驚愕",
    "T15n0643_001:0649c12": "白言：『地天太子！我申白毛欲觀長短，不知",
    "T15n0643_001:0649c13": "何意如牛王乳來射我眼，為是實見、為是",
    "T15n0643_001:0649c14": "夢見、為是狂亂？今者悉忘。太子相好一切都",
    "T15n0643_001:0649c15": "盡，惟見百千轉輪聖王七寶千子及四種兵",
    "T15n0643_001:0649c16": "從四面起，我心歡喜，如婆羅門得梵世樂。』",
    "T15n0643_001:0649c17": "語已放毛，右旋婉轉還復本處。「爾時相師",
    "T15n0643_001:0649c18": "名牢度跋多，見此事已，五體投地禮於太",
    "T15n0643_001:0649c19": "子：『太子眾相不可具見，如我相法，見一相者",
    "T15n0643_001:0649c20": "王四天下快得自在。今太子相如摩醯首羅，",
    "T15n0643_001:0649c21": "自在神力不可記錄，當云何知？』太子告言：",
    "T15n0643_001:0649c22": "『吾不達此，汝自歸家往白汝王。』「爾時相師即",
    "T15n0643_001:0649c23": "還本國，以如上事具向王說。王聞是語駕乘",
    "T15n0643_001:0649c24": "名象導從百千，詣迦毘羅城，到淨飯王宮，",
    "T15n0643_001:0649c25": "以水澡太子手，持女上之，因為作禮：『地天",
    "T15n0643_001:0649c26": "太子！願受我女可備灑掃，相師所見上妙毛",
    "T15n0643_001:0649c27": "相，我今欲見，為可爾不？』太子告言：『隨意",
    "T15n0643_001:0649c28": "看之。』「爾時耶輸陀羅父，以手申太子白毛，",
    "T15n0643_001:0649c29": "見其白毛，如頗梨憧，節節相當，於眾節間",
    "T15n0643_001:0650a01": "見有無量百千梵王、釋提桓因，諸勝天子與宮",
    "T15n0643_001:0650a02": "殿俱，了了而見，如於明鏡自觀面像。見已",
    "T15n0643_001:0650a03": "歡喜，尋復放捨，如前右旋還住眉間，光明赫",
    "T15n0643_001:0650a04": "奕四面布散，入輪郭中不可悉說，是名菩薩",
    "T15n0643_001:0650a05": "納妃時白毫相。」佛告父王：「佛涅槃後四部之",
    "T15n0643_001:0650a06": "眾，其欲觀菩薩為童子時及納妃時白毫",
    "T15n0643_001:0650a07": "相者，當作是觀。如此觀者是名正觀，若異觀",
    "T15n0643_001:0650a08": "者是名邪觀。」",
    "T15n0643_001:0650a09": "佛告父王：「云何名如來出家時白毫相？我欲",
    "T15n0643_001:0650a10": "出家時，父王及母遣諸婇女，常以衛護，門",
    "T15n0643_001:0650a11": "施關鍵開闔有聲，如師子吼。於窓牖間密懸",
    "T15n0643_001:0650a12": "諸鈴，金鎖相鉤，龍、鬼、夜叉無從得入。爾時",
    "T15n0643_001:0650a13": "四天王於虛空中遙發聲言：『地天太子！日時",
    "T15n0643_001:0650a14": "已至，宜當學道。我今欲往供養太子，恐殿有",
    "T15n0643_001:0650a15": "聲無緣得入。』爾時太子以手申毛，至四天王",
    "T15n0643_001:0650a16": "所，色如天繒柔軟可愛。時四天王見心甚愛",
    "T15n0643_001:0650a17": "敬，以愛敬故，即於毛中見化菩薩，結加趺",
    "T15n0643_001:0650a18": "坐形如太子。一一菩薩，復有無量諸大菩薩，",
    "T15n0643_001:0650a19": "共為眷屬。此相現時，無量諸天龍夜叉等，",
    "T15n0643_001:0650a20": "俱時得入。勅語車匿：『汝往後厩被揵陟來。』",
    "T15n0643_001:0650a21": "車匿白言：『今此地中若舉足時，此地振吼",
    "T15n0643_001:0650a22": "如大象聲，云何得往？』爾時太子復申白毛",
    "T15n0643_001:0650a23": "令車匿見，猶如蓮華葉葉相次其白如雪。車",
    "T15n0643_001:0650a24": "匿見已心眼即開，於其葉間見化菩薩結加",
    "T15n0643_001:0650a25": "趺坐，猶如微塵不可稱數，是諸化人眉間",
    "T15n0643_001:0650a26": "白毛亦復如是！「爾時車匿見宮中地如頗梨",
    "T15n0643_001:0650a27": "色，表裏堅實猶如金剛，躡足無聲，疾至後",
    "T15n0643_001:0650a28": "厩被馬金鞍牽至殿前，車匿白太子言：『諸",
    "T15n0643_001:0650a29": "天顒顒合掌叉手，住在空中，同聲讚歎出家",
    "T15n0643_001:0650b01": "功德，太子宜時速疾乘馬。』「爾時太子復舒",
    "T15n0643_001:0650b02": "白毛持擬諸女，令諸侍女身心悅樂，猶如",
    "T15n0643_001:0650b03": "比丘得第三禪。爾時此毛婉轉右旋還入",
    "T15n0643_001:0650b04": "眉間。諸天復見太子眉間有百千光，譬如乳",
    "T15n0643_001:0650b05": "河周流一切。於乳河中有化菩薩，乘化蓮華，",
    "T15n0643_001:0650b06": "皆共讚歎出家功德。一一化菩薩，眉間乳河",
    "T15n0643_001:0650b07": "流出光明亦復如是！」佛告父王：「是名菩薩出",
    "T15n0643_001:0650b08": "家時白毛相種種瑞應。若佛滅後諸四部眾，",
    "T15n0643_001:0650b09": "欲觀如來出家時白毛相者，當作是觀，若異",
    "T15n0643_001:0650b10": "觀者是名邪觀。」",
    "T15n0643_001:0650b11": "佛告父王：「云何名苦行時白毫毛相？如我踰",
    "T15n0643_001:0650b12": "出宮城已，去伽耶城不遠，詣阿輸陀樹，吉安",
    "T15n0643_001:0650b13": "天子等百千天子皆作是念：『菩薩若於此坐，",
    "T15n0643_001:0650b14": "必須坐具，我今應當獻於天草。』即把天草清",
    "T15n0643_001:0650b15": "淨柔軟，名曰吉祥，菩薩受已鋪地而坐。是時",
    "T15n0643_001:0650b16": "諸天諦觀菩薩身相可愛，復見白毛圍如三",
    "T15n0643_001:0650b17": "寸，右旋婉轉有百千色，流入諸相。是諸",
    "T15n0643_001:0650b18": "天子觀白毫時，各作是念：『菩薩今者惟受我",
    "T15n0643_001:0650b19": "草不受汝草。』時白毛中，有萬億菩薩結加",
    "T15n0643_001:0650b20": "趺坐，各取其草坐此樹下。一一天子，各見",
    "T15n0643_001:0650b21": "白毫中有如此相。是時吉安天子而讚歎言：",
    "T15n0643_001:0650b22": "『善哉勝士！修大慈悲，慈悲力故得大人相，",
    "T15n0643_001:0650b23": "於其相中無量變現，能滿諸天一切善願，不",
    "T15n0643_001:0650b24": "生諍訟起菩提心。』「釋梵諸天見於菩薩坐此",
    "T15n0643_001:0650b25": "樹下，各獻甘露持用供養。菩薩是時，為欲降",
    "T15n0643_001:0650b26": "伏彼六師故不受彼供，天令左右自生麻米，",
    "T15n0643_001:0650b27": "菩薩不食，諸天皆曰：『此善男子！不食多日，",
    "T15n0643_001:0650b28": "氣力惙然餘命無幾，云何當能成辦菩提？』菩",
    "T15n0643_001:0650b29": "薩是時入滅意三昧，三昧境界名寂諸根。諸",
    "T15n0643_001:0650c01": "天啼泣淚下如雨，勸請菩薩當起飲食。作是",
    "T15n0643_001:0650c02": "請時，聲遍三千大千世界，菩薩不覺。「有一",
    "T15n0643_001:0650c03": "天子名曰悅意。見地生草穿菩薩肉上生至",
    "T15n0643_001:0650c04": "肘，告諸天曰：『奇哉男子！苦行乃爾！不食多",
    "T15n0643_001:0650c05": "時，喚聲不聞，草生不覺。』即以右手申其白毛，",
    "T15n0643_001:0650c06": "其毛端直，正長一丈四尺五寸，如天白寶",
    "T15n0643_001:0650c07": "中外俱空，天見毛內有百億光，其光微妙不",
    "T15n0643_001:0650c08": "可具宣。於其光中現化菩薩，皆修苦行如此",
    "T15n0643_001:0650c09": "不異，菩薩不小毛亦不大。諸天見已歎未",
    "T15n0643_001:0650c10": "曾有，即放白毛右旋婉轉，與光明俱還復",
    "T15n0643_001:0650c11": "本處。「爾時諸天諦觀白毛目不暫捨，見白",
    "T15n0643_001:0650c12": "毛中下生五筒，從面門入，流注甘露滴滴",
    "T15n0643_001:0650c13": "不絕，從舌根上流入于身，表裏清徹如琉璃",
    "T15n0643_001:0650c14": "山，百千萬億諸大菩薩於己身內現。諸",
    "T15n0643_001:0650c15": "天見已合掌歡喜：『前言愚癡，言此大人命不",
    "T15n0643_001:0650c16": "云遠。今見是相，必當成佛了了無疑，無上",
    "T15n0643_001:0650c17": "慧日照世不久。』作是語已，遶百千匝各還宮",
    "T15n0643_001:0650c18": "殿，如此音聲聞六欲天。」佛告父王：「佛滅度",
    "T15n0643_001:0650c19": "後，若四部眾，欲觀如來苦行時白毫相者，當",
    "T15n0643_001:0650c20": "作是觀。如此觀者是名正觀，若異觀者名為",
    "T15n0643_001:0650c21": "邪觀。」",
    "T15n0643_001:0650c22": "佛說觀佛三昧海經卷第一"
}