{
    "X66n1297_025:0434b01": "宗鑑法林卷二十五",
    "X66n1297_025:0434b02": "集雲堂　編",
    "X66n1297_025:0434b03": "大鑒下六世",
    "X66n1297_025:0434b04": "魏府興化存獎禪師(臨濟玄嗣)在三聖為首座。常曰我",
    "X66n1297_025:0434b05": "向南方行脚一遭。拄杖頭不曾撥著一箇會佛法",
    "X66n1297_025:0434b06": "底人。大覺聞舉曰。作麼生得風吹到大覺門裏。師",
    "X66n1297_025:0434b07": "後到大覺為院主。一日覺喚院主。我聞你向南方",
    "X66n1297_025:0434b08": "行脚一遭。拄杖頭上未會撥著一箇會佛法底。你",
    "X66n1297_025:0434b09": "憑箇甚麼道理。師便喝。覺便打。師又喝。覺又打。師",
    "X66n1297_025:0434b10": "來日從法堂過。覺曰我直下疑你昨日者兩喝。師",
    "X66n1297_025:0434b11": "又喝。覺又打。師再喝。覺又打。師曰。存獎於三聖師",
    "X66n1297_025:0434b12": "兄處學箇賓主句。總被師兄折倒了也。願與存獎",
    "X66n1297_025:0434b13": "箇安樂法門。覺曰。者瞎漢來者裏納敗闕。脫下衲",
    "X66n1297_025:0434b14": "衣痛與一頓。師於言下薦得臨濟先師在黃檗喫",
    "X66n1297_025:0434b15": "棒底道理。師後開堂日拈香曰。此一炷香本為三",
    "X66n1297_025:0434b16": "聖師兄。三聖於我太孤。本為大覺師兄。大覺於我",
    "X66n1297_025:0434b17": "太賒。不如供養臨濟先師。",
    "X66n1297_025:0434b18": "瑯琊覺云。且道因甚承嗣臨濟。良久云。路逢劍客須",
    "X66n1297_025:0434b19": "呈劍。不是詩人莫獻詩。理安問云。且道是承嗣臨濟",
    "X66n1297_025:0434b20": "不是承嗣臨濟。　中峰木云。二虎之下。獸不容蹄。兩",
    "X66n1297_025:0434b21": "刃之間。人不容足。當大覺興化棒喝交馳之際。豈容",
    "X66n1297_025:0434b22": "心思意解於其間哉。祇如大覺云。脫下衲衣痛與一",
    "X66n1297_025:0434b23": "頓。興化言下大悟。又悟箇甚麼。者裏見得。許你作臨",
    "X66n1297_025:0434b24": "濟半箇兒孫。　理安問云。龍驤虎驟。舉步猶迷。一縱",
    "X66n1297_025:0434c01": "一擒。翻成鈍置。三聖大覺各具一隻眼。若非興化老",
    "X66n1297_025:0434c02": "漢。洎合勞而無功。脫下衲衣痛與一頓則且置。作麼",
    "X66n1297_025:0434c03": "生是臨濟在黃檗處喫痛棒底道理。驀拈拄杖云。太",
    "X66n1297_025:0434c04": "平本是將軍致。不許將軍見太平。",
    "X66n1297_025:0434c05": "太孤太賒日杲杲。璞玉渾金惡種草。無負平生雪此",
    "X66n1297_025:0434c06": "冤。不如一陣香風掃。(南巖勝)",
    "X66n1297_025:0434c07": "劍為不平離寶匣。藥因救世出金瓶。南方自古清如",
    "X66n1297_025:0434c08": "鏡。何必無端用甲兵。(仰山欽)",
    "X66n1297_025:0434c09": "虎口橫身雷電奔。沙場日落便愁生。崖州萬里風霜",
    "X66n1297_025:0434c10": "遠。矢地盟天祇此心。(理安問)",
    "X66n1297_025:0434c11": "慣拋三寸定浮沉。但得逢魚豈在深。一自龍潭吹燭",
    "X66n1297_025:0434c12": "後。獨留殘月刺湖心。(豁堂嵒三)",
    "X66n1297_025:0434c13": "賸得西隣半落花。風風雨雨送殘霞。春閨若較愁多",
    "X66n1297_025:0434c14": "少。昨日何孤今日賒。",
    "X66n1297_025:0434c15": "殷勤姊為妹長欷。掌上雖珍未是歸。今日不虗為母",
    "X66n1297_025:0434c16": "後。相承羞著嫁時衣。",
    "X66n1297_025:0434c17": "興化因後唐莊宗幸河北回魏府行宮。詔師問曰。",
    "X66n1297_025:0434c18": "朕取中原獲得一寶。未曾有人酬價。師曰請陛下",
    "X66n1297_025:0434c19": "寶看。帝以兩手舒幞頭脚。師曰君王之寶誰敢酬",
    "X66n1297_025:0434c20": "價。",
    "X66n1297_025:0434c21": "報慈遂云。且道興化肯莊宗不肯莊宗。若肯。興化眼",
    "X66n1297_025:0434c22": "在什麼處。若不肯。莊宗過在什麼處。　翠峰顯云。至",
    "X66n1297_025:0434c23": "尊所得祇可傍觀。若非興化作家。往往高價酬却。",
    "X66n1297_025:0434c24": "　雲峰悅云。真不掩偽。曲不藏直。　翠巖芝云。興化當",
    "X66n1297_025:0435a01": "時下一著。可謂酩酊。如今作麼生斷。　黃龍心云。興",
    "X66n1297_025:0435a02": "化一期見機而作。怎奈埋沒伊一朝天子。當時但向",
    "X66n1297_025:0435a03": "道。蚌蛤之珠收得也無用處。教伊向後別有生涯。免",
    "X66n1297_025:0435a04": "得遞相鈍置。如今若有人問。又作麼生酬價。　笑巖",
    "X66n1297_025:0435a05": "寶云。作家君王不妨作得出說得行。興化明眼宗師",
    "X66n1297_025:0435a06": "亦善能相席別償。然略且蒙昧。當時未必光輝後世。",
    "X66n1297_025:0435a07": "我若作興化。待帝舒幞頭脚。直云陛下何得說真方",
    "X66n1297_025:0435a08": "賣假藥。瞥令喜識見盡寶愛情忘。不獨致君王得大",
    "X66n1297_025:0435a09": "解脫。亦免使天下承接響。祇在光影門作活計。",
    "X66n1297_025:0435a10": "博山來云。徑寸之璧。照乘之珠。望中原光影。萬一不",
    "X66n1297_025:0435a11": "得為比。文殊寶冠隱晦不得。淨名方丈說示不得。興",
    "X66n1297_025:0435a12": "化畢竟酬價不得。然雖如是。誰道黃金如糞土。　平",
    "X66n1297_025:0435a13": "陽忞舉畢。以拂子畵一畵云。且道者寶作麼生酬價。",
    "X66n1297_025:0435a14": "良久云。可憐三尺龍鬚。喚作尋常破布。",
    "X66n1297_025:0435a15": "君王之寶實難酬。興化形言下一籌。兩手展開幞頭",
    "X66n1297_025:0435a16": "脚。敕書挂在鳳凰樓。(北塔祚)",
    "X66n1297_025:0435a17": "北番王子彎弓射。南國將軍仰面看。沙上空餘斜影",
    "X66n1297_025:0435a18": "在。翩翩直自入雲端。(白雲端)",
    "X66n1297_025:0435a19": "中原之寶呈興化。一段光明難定價。帝業堪為萬世",
    "X66n1297_025:0435a20": "師。金輪景御四天下。(天童覺)",
    "X66n1297_025:0435a21": "中原一寶有來由。拶得君王引幞頭。到此若無青白",
    "X66n1297_025:0435a22": "眼。當機誰敢謾輕酬。(笑翁堪)",
    "X66n1297_025:0435a23": "幞頭舒起君王寶。司空見慣興化老。千古君臣際會",
    "X66n1297_025:0435a24": "時。落花滿地無人掃。(北海心)",
    "X66n1297_025:0435b01": "收得中原無價珍。幞頭拈起露全身。勞他興化重酬",
    "X66n1297_025:0435b02": "價。八兩原來是半斤。(尼閒林英)",
    "X66n1297_025:0435b03": "興化示眾。今日不用如何若何。便請單刀直入。興",
    "X66n1297_025:0435b04": "化與你證據。時旻德長老出。禮拜起便喝。師亦喝。",
    "X66n1297_025:0435b05": "德又喝。師亦喝。德禮拜。師曰。若是別人。三十棒一",
    "X66n1297_025:0435b06": "棒也較不得。何故。為它旻德會一喝不作一喝用。",
    "X66n1297_025:0435b07": "首山念云。看他興化與麼用。為什麼放得他過。且道",
    "X66n1297_025:0435b08": "甚處是一喝不作一喝用。前一喝後一喝。那箇是賓。",
    "X66n1297_025:0435b09": "那箇是主。雖然如是。亦須仔細。又云。二俱有過。二俱",
    "X66n1297_025:0435b10": "無過。　瑯琊覺云。那一喝不作一喝用。興化若無後",
    "X66n1297_025:0435b11": "句。疑殺天下人。雖然如是。曉者還稀。　昭覺勤云。作",
    "X66n1297_025:0435b12": "家相見須是恁麼。機如掣電。眼似流星。原始要終。扶",
    "X66n1297_025:0435b13": "頭接尾。所以羽毛相似。言氣相合。祇如兩家互換相",
    "X66n1297_025:0435b14": "喝。且作麼生辨得一喝不作一喝用。要作臨濟兒孫。",
    "X66n1297_025:0435b15": "切須明取。且道二老宿意作麼生。百尺竿頭須進步。",
    "X66n1297_025:0435b16": "紫羅帳裏撒珍珠。　伏龍長云。陣雲動地而來。雪刃",
    "X66n1297_025:0435b17": "挨身而入。鐵旗鐵鼓未為好手。全殺全活方見作家。",
    "X66n1297_025:0435b18": "較他登九龍御輦而被烹。失千里烏騅而自刎者。葢",
    "X66n1297_025:0435b19": "相萬萬。劍戟盡為農器用。馬牛歸放華山陽。何以見",
    "X66n1297_025:0435b20": "得。王登寶殿。野老謳歌。　通玄奇云。雖則二俱好手。",
    "X66n1297_025:0435b21": "旻德未免末後輸他一籌。被他塗污面門。至今羞慚",
    "X66n1297_025:0435b22": "無地。　報恩琇云。且道那裏是他一喝不作一喝用",
    "X66n1297_025:0435b23": "處。直饒倜儻分明。要見旻德則易。要見興化則難。",
    "X66n1297_025:0435b24": "　寶掌白云。興化和尚鍼鋒尖上削鐵。電光影裏驅雷。",
    "X66n1297_025:0435c01": "送斷鴈於秋旻。掃殘霞於賸水。幟到威成。毋容少滲。",
    "X66n1297_025:0435c02": "者裏還著得佛法身心也無。若教頻下淚。滄海也須",
    "X66n1297_025:0435c03": "乾。　佛日晳云。興化雖慣向鍼鋒尖上張弓架箭。電",
    "X66n1297_025:0435c04": "光影裏辨敵施能。也祇是擒降將底手段。旻德雖則",
    "X66n1297_025:0435c05": "久經行陣不顧危亡。爭奈鼻孔落在興化手裏。果是",
    "X66n1297_025:0435c06": "臨濟德山把手共行底漢。待興化未開口已前。蹋翻",
    "X66n1297_025:0435c07": "香案拽下座。爛捶一頓。管取興化生受生受。即今還",
    "X66n1297_025:0435c08": "有恁麼人麼。新隆安性命在汝手裏。喝一喝云。金翅",
    "X66n1297_025:0435c09": "鳥王當宇宙。箇中誰是出頭人。",
    "X66n1297_025:0435c10": "獰龍出水虎離山。四起風旋萬頃烟。若具阿那律正",
    "X66n1297_025:0435c11": "眼。橫身三界背摩天。(雲溪恭)",
    "X66n1297_025:0435c12": "單刀直入不須論。擬議之間賓主分。不得放他旻德",
    "X66n1297_025:0435c13": "過。須知興化棒頭親。(鼓山珪)",
    "X66n1297_025:0435c14": "暗中攜手上高山。及至天明各自行。無限途中未歸",
    "X66n1297_025:0435c15": "客。明明開眼墮深坑。(徑山杲)",
    "X66n1297_025:0435c16": "旻德一喝如雷響。興化一喝響如雷。錦袍玉帶真瀟",
    "X66n1297_025:0435c17": "灑。記得當年老萬回。(懶菴樞)",
    "X66n1297_025:0435c18": "握七星刀尋作者。倒司農印對冤讎。當陽一句分賓",
    "X66n1297_025:0435c19": "三。九曲黃河水逆流。(南巖勝)",
    "X66n1297_025:0435c20": "同時照用不同時。權實雙行作者知。有得雖然亦有",
    "X66n1297_025:0435c21": "失。還他龍虎自交馳。(仰山欽)",
    "X66n1297_025:0435c22": "決得高堤引急湍。黑風翻却釣魚船。漁人久立風濤",
    "X66n1297_025:0435c23": "慣。水底擒魚謾上筌。(三峰藏)",
    "X66n1297_025:0435c24": "大開東閣接高賓。下榻還他臥榻人。不是侯門貴公",
    "X66n1297_025:0436a01": "子。那能杯酒遞相斟。(林野奇)",
    "X66n1297_025:0436a02": "電光影裏布龍蛇。直入單刀看作家。不犯鋒鋩全勝",
    "X66n1297_025:0436a03": "敵。城樓惟聽動悲笳。(斯瑞法)",
    "X66n1297_025:0436a04": "不將摩竭掩重門。明暗雙雙一喝分。黃鳥喚回樵子",
    "X66n1297_025:0436a05": "夢。斜陽影裏地天昏。(法林音)",
    "X66n1297_025:0436a06": "興化因僧問四方八面來時如何。師曰打中間底。",
    "X66n1297_025:0436a07": "僧禮拜。師曰。昨日赴箇村齋。中途遇一陣卒風暴",
    "X66n1297_025:0436a08": "雨。却向古廟裏躲避得過。",
    "X66n1297_025:0436a09": "天童華云。眾中商量道向古廟裏避得過。是空劫已",
    "X66n1297_025:0436a10": "前自己。又道便是他安身立命處。殊不知腰纏十萬",
    "X66n1297_025:0436a11": "貫。騎鶴上揚州。又云。我見燈明佛。本光瑞如此。　福",
    "X66n1297_025:0436a12": "嚴容云。者僧雖解單刀直入。怎奈興化有百匝千重。",
    "X66n1297_025:0436a13": "所以將在謀而不在勇。興化雖運籌帷幄決勝千里。",
    "X66n1297_025:0436a14": "未免旁觀者哂。若問山僧。四方八面來時如何。未是",
    "X66n1297_025:0436a15": "作家若擬議。劈脊便棒。　蟠龍長云。為人須為徹。殺",
    "X66n1297_025:0436a16": "人須見血。興化恁麼猶欠穩在。當時就其旗鼓未動",
    "X66n1297_025:0436a17": "氣力未衰。便能活捉生擒。非但與者僧洗腸換骨。亦",
    "X66n1297_025:0436a18": "且免慕羶之流向卒風暴雨處躲跟。　法林音云。說",
    "X66n1297_025:0436a19": "甚麼四方八面來。略輕輕拶著。便見屎臭氣。",
    "X66n1297_025:0436a20": "此問非常觸忤人。如禽空啄噪荊榛。須知興化奔馳",
    "X66n1297_025:0436a21": "疾。值雨何曾溼著身。(洞山聰)",
    "X66n1297_025:0436a22": "攫浪拏雲勢莫猜。漁翁倚棹傍巖隈。江邊依舊空歸",
    "X66n1297_025:0436a23": "去。帝里同風不到來。(海印信)",
    "X66n1297_025:0436a24": "一陣狂風暴雨來。却於古廟且閒隈。雖然打入鬼窟",
    "X66n1297_025:0436b01": "裏。吞炭藏身又一回。(鼓山珪)",
    "X66n1297_025:0436b02": "古廟裏頭迴避得。紙錢堆裏暗嗟吁。閒神野鬼皆驚",
    "X66n1297_025:0436b03": "怕。祇為渠儂識梵書。(徑山杲)",
    "X66n1297_025:0436b04": "天生白額南山虎。牙爪曾當八面風。月落三更穿市",
    "X66n1297_025:0436b05": "過。癡人投曉覓行踪。(雪堂行)",
    "X66n1297_025:0436b06": "剜心剖腹繼傳燈。鬼面神頭打葛藤。傑出諸方無等",
    "X66n1297_025:0436b07": "匹。也知祇是赴齋僧。(南巖勝)",
    "X66n1297_025:0436b08": "四方八面沒邊疆。暴雨狂風無處藏。古廟裏頭休躲",
    "X66n1297_025:0436b09": "避。移舟別有好商量。(天目禮)",
    "X66n1297_025:0436b10": "饑火炎炎燒斷腸。親逢王饍不能嘗。可憐併逐溪流",
    "X66n1297_025:0436b11": "去。百億滄溟透底香。(高峰妙)",
    "X66n1297_025:0436b12": "二八仙娥巧畵眉。漫將佳句向人題。蓬萊不是桃源",
    "X66n1297_025:0436b13": "渡。莫把相思害作癡。(晦曇承)",
    "X66n1297_025:0436b14": "一言既出駟難追。暴雨狂風趁不回。古廟躲身誰敢",
    "X66n1297_025:0436b15": "覰。鬼頭風卷滿天灰。(南磵珍)",
    "X66n1297_025:0436b16": "銕甲橫驅塞外秋。功成曾不願封侯。玉關得荷君王",
    "X66n1297_025:0436b17": "力。一劒還看月上鉤。(廣教玉)",
    "X66n1297_025:0436b18": "赤手撐開萬刃鋒。不消一唾奏成功。憧憧四海安如",
    "X66n1297_025:0436b19": "砥。閒看胭脂描日紅。(夫山儲)",
    "X66n1297_025:0436b20": "興化謂克賓維那曰。汝不久為唱導之師。曰不入",
    "X66n1297_025:0436b21": "者保社。師曰。會了不入。不會不入。曰總不與麼。師",
    "X66n1297_025:0436b22": "便打。復曰。克賓維那法戰不勝。罰錢五貫。設饡飯",
    "X66n1297_025:0436b23": "一堂。次日師自白椎曰。克賓維那法戰不勝。不得",
    "X66n1297_025:0436b24": "喫飯。即便趁出院。",
    "X66n1297_025:0436c01": "翠峰顯云。克賓要承嗣興化。罰錢出院且置。却須索",
    "X66n1297_025:0436c02": "取者一頓棒始得。且問諸人。棒既喫了。作麼生索得。",
    "X66n1297_025:0436c03": "翠峰要斷不平之事。今夜與克賓雪屈。以拄杖一時",
    "X66n1297_025:0436c04": "打散。　雲居舜云。大冶精金應無變色。其奈興化令",
    "X66n1297_025:0436c05": "行太嚴。不是克賓維那也大難承當。若是如今汎汎",
    "X66n1297_025:0436c06": "之流。翻轉面皮多少時也。　黃龍南云。克賓失錢遭",
    "X66n1297_025:0436c07": "罪有理難伸。興化以剛決柔未足觀也。　雲峰悅云。",
    "X66n1297_025:0436c08": "路遙知馬力。歲久見人心。　溈山喆云。興化令雖行。",
    "X66n1297_025:0436c09": "大似倚勢欺人。克賓一期輸機。爭奈千古聲光不墜。",
    "X66n1297_025:0436c10": "且道利害在甚麼處。若不沙場經久戰。揭天犪鼓喪",
    "X66n1297_025:0436c11": "紅塵。　白雲端云。叢林自古至今盡道克賓知恩方",
    "X66n1297_025:0436c12": "解報恩。恁麼說話可謂埋沒古人。土上加泥。且作麼",
    "X66n1297_025:0436c13": "生見得。克賓維那要會麼。雖為興化燒香。要自熏天",
    "X66n1297_025:0436c14": "炙地。　徑山杲云。雲居拗曲作直。妙喜道要作臨濟",
    "X66n1297_025:0436c15": "烜赫兒孫。直須翻轉面皮始得。　天童華云。大小翠",
    "X66n1297_025:0436c16": "峯與克賓維那雪屈。要且無合煞。　資壽尼妙總云。",
    "X66n1297_025:0436c17": "重賞之下必有勇夫。　天寧琦云。克賓法戰不勝。興",
    "X66n1297_025:0436c18": "化據令而行。稱提臨濟宗風。揭示正法眼藏。棒頭出",
    "X66n1297_025:0436c19": "孝子。佛法無人情。當時將謂茅長短。燒了方知地不",
    "X66n1297_025:0436c20": "平。　中峰本云。有令不行。有事不斷。天下之公患也。",
    "X66n1297_025:0436c21": "興化既行矣又斷矣。未免旁觀者哂。　南堂欲云。興",
    "X66n1297_025:0436c22": "化全師出征。克賓堅壁不戰。及乎力盡伎窮。未免牽",
    "X66n1297_025:0436c23": "牛納璧。翠峰要斷不平。直為克賓雪屈。會麼。雖得一",
    "X66n1297_025:0436c24": "場榮。刖却一雙足。　徑山信云。賊是小人。智過君子。",
    "X66n1297_025:0437a01": "興化脚跟被克賓掀起半空。過一小劫方得著地。克",
    "X66n1297_025:0437a02": "賓古佛其心安如海。會麼。賣盡衣單終不赤膊。好則",
    "X66n1297_025:0437a03": "好矣美則盡美。生鐵橛子。不得飯喫。　通玄奇云。興",
    "X66n1297_025:0437a04": "化為人可謂深入虎穴。祇是不得虎子。克賓雖則齩",
    "X66n1297_025:0437a05": "牙喫棒。大似夢還故鄉。若是伶俐衲僧。管教興化棒",
    "X66n1297_025:0437a06": "折。　能仁鑑云。興化令行。維那有些不甘。翠峰為伊",
    "X66n1297_025:0437a07": "雪屈。興化還甘麼。不因楊得意。怎見馬相如。　廣教",
    "X66n1297_025:0437a08": "玉云。盡道興化門牆千仞。不是克賓赤身擔荷怎見",
    "X66n1297_025:0437a09": "汗馬功高。殊不知龍門無宿客。霹靂送飛騰。卓拄杖",
    "X66n1297_025:0437a10": "一下。",
    "X66n1297_025:0437a11": "克賓法戰挫英雄。興化嚴行振祖風。棒下直明無生",
    "X66n1297_025:0437a12": "忍。莫教知解入塵籠。(照覺總)",
    "X66n1297_025:0437a13": "克賓興化令雙行。白髮通身透頂生。穿過衲僧青白",
    "X66n1297_025:0437a14": "眼。儘教天下競頭爭。(佛心才)",
    "X66n1297_025:0437a15": "丹山生鸑鷟。獅子產狻猊。棒下摩醯眼。徒誇第一機。",
    "X66n1297_025:0437a16": "(徑山杲)",
    "X66n1297_025:0437a17": "克賓維那法戰不勝。曾因國難披金甲。後來出世法",
    "X66n1297_025:0437a18": "嗣興化。不為家貧賣寶刀。興化臂健。尚嫌弓力軟。雪",
    "X66n1297_025:0437a19": "竇眼明。猶識陣雲高。(瞎堂遠)",
    "X66n1297_025:0437a20": "罰錢出院揚家醜。興化聱頭遇克賓。父子不傳真妙",
    "X66n1297_025:0437a21": "訣。棒頭敲出玉麒麟。(佛照光)",
    "X66n1297_025:0437a22": "主賓會合風雲異。醉後添杯禮義全。棒打自家親骨",
    "X66n1297_025:0437a23": "肉。叢林扛鼓返成冤。(或菴體)",
    "X66n1297_025:0437a24": "興化棒頭轟霹靂。克賓脚下走塵烟。若無塞外將軍",
    "X66n1297_025:0437b01": "令。那得嘉名四海傳。(誰菴演)",
    "X66n1297_025:0437b02": "興化打克賓。一棒一條痕。古人雖已往。留得典型存。",
    "X66n1297_025:0437b03": "三十年後。幾箇知恩。(尼無著總)",
    "X66n1297_025:0437b04": "罰錢出院。眾人皆見。有理難伸。風流滿面。直饒興化",
    "X66n1297_025:0437b05": "全提。未免令行一半。者一半。明眼衲僧點檢看。(冶父川)",
    "X66n1297_025:0437b06": "家法森嚴特異常。親生父子沒商量。罰錢打了趁出",
    "X66n1297_025:0437b07": "院。橄欖點茶滋味長。(野雲南)",
    "X66n1297_025:0437b08": "身遭憲罰罷官職。籍沒家私播遠陬。[腠-天+貝]得一身空索",
    "X66n1297_025:0437b09": "索。不風流處也風流。(南石秀)",
    "X66n1297_025:0437b10": "劈頭一句驗來機。山壓濤翻識者稀。驀地晴空轟霹",
    "X66n1297_025:0437b11": "靂。金麟衝破碧琉璃。(百愚斯)",
    "X66n1297_025:0437b12": "野菊籬邊半吐妍。風吹雨打正寒天。落花色染溪流",
    "X66n1297_025:0437b13": "去。獨使傷情怨杜鵑。(釆商榮)",
    "X66n1297_025:0437b14": "六月黃河徹底冰。騎驢愁殺泊船人。縱然一夜都拋",
    "X66n1297_025:0437b15": "棄。爭免家貧又路貧。(漢關喻)",
    "X66n1297_025:0437b16": "苦霧黃霜迷渡頭。驪龍奮迅海門秋。不因攫拏全神",
    "X66n1297_025:0437b17": "變。怎得長川灌百流。(法林音二)",
    "X66n1297_025:0437b18": "掣電轟雷大不平。一毫頭上弄家聲。罰錢趁出無回",
    "X66n1297_025:0437b19": "互。大地從教努眼睛。",
    "X66n1297_025:0437b20": "興化入堂見首座曰我見你了也。座便喝。師打露",
    "X66n1297_025:0437b21": "柱一下便出。座隨後上去曰適來觸忤和尚。禮拜",
    "X66n1297_025:0437b22": "未起。師就地打一棒。",
    "X66n1297_025:0437b23": "法林音云。興化手忙脚亂。首座自起自倒。如今錯判",
    "X66n1297_025:0437b24": "往往有之。祇如首座盡其機來。還免得興化棒也未。",
    "X66n1297_025:0437c01": "興化盡令而行。還諾得首座也未。吹餘將伊二棒細",
    "X66n1297_025:0437c02": "為註破。一棒全賓全主。一棒有殺有活。你若說是。端",
    "X66n1297_025:0437c03": "不曾見。不是。不妨一齊分付露柱。遂旋風打散。",
    "X66n1297_025:0437c04": "一尺絲綸一丈波。江邊游泳自婆娑。看渠收放渾閒",
    "X66n1297_025:0437c05": "事。引得鯨鯤不較多。(磬山鼎)",
    "X66n1297_025:0437c06": "興化侍臨濟。因洛浦來參。濟問甚麼處來。曰鸞城",
    "X66n1297_025:0437c07": "來。濟曰有事相借問得麼。曰新戒不會。濟曰。打破",
    "X66n1297_025:0437c08": "大唐國。覔箇不會底人也無。參堂去。師隨後問。適",
    "X66n1297_025:0437c09": "來新到。是成褫他不成褫他。濟曰我誰管你成褫",
    "X66n1297_025:0437c10": "不成褫。師曰。和尚祇解將死雀就地彈。不解將一",
    "X66n1297_025:0437c11": "轉語葢覆却。濟曰你作麼生。師曰請和尚作新到。",
    "X66n1297_025:0437c12": "濟遂曰新戒不會。師曰却是老僧罪過。濟曰你語",
    "X66n1297_025:0437c13": "藏鋒。師擬議。濟便打。至晚濟又曰。我今日問新到。",
    "X66n1297_025:0437c14": "是將死雀就地彈。就窠子裏打。及至你出得語。又",
    "X66n1297_025:0437c15": "喝起了。向青雲裏打。師曰艸賊大敗。濟便打。",
    "X66n1297_025:0437c16": "廣教玉云。若論此事。擊石火閃電光。搆得搆不得俱",
    "X66n1297_025:0437c17": "未免喪身失命。看他臨濟權衡在手縱奪隨宜。興化",
    "X66n1297_025:0437c18": "雖云為眾竭力。未免禍出私門。總似今日門風委地。",
    "X66n1297_025:0437c19": "汝輩瞻前顧後有什麼氣息。喝一喝云。龍象蹴蹋是",
    "X66n1297_025:0437c20": "誰堪。雪曲應希徒側耳。",
    "X66n1297_025:0437c21": "興化因僧問。軍期急速時如何。師曰日料半斤食。",
    "X66n1297_025:0437c22": "離城別閣暗愁時。月落星分信馬蹄。風掃曉牕林木",
    "X66n1297_025:0437c23": "迥。夜深汀岸火光微。(投子青)",
    "X66n1297_025:0437c24": "興化見同參僧來。纔上法堂師便喝。僧亦喝。師又",
    "X66n1297_025:0438a01": "喝。僧亦喝。師近前拈棒。僧又喝。師曰你看者瞎漢",
    "X66n1297_025:0438a02": "猶作主在。僧擬議。師直打下法堂。侍者請問。適來",
    "X66n1297_025:0438a03": "那僧有甚觸忤和尚。師曰。它適來也有權也有實。",
    "X66n1297_025:0438a04": "也有照也有用。及乎我將手向伊面前橫兩橫。到",
    "X66n1297_025:0438a05": "者裏却去不得。似者般漢。不打更待何時。侍者禮",
    "X66n1297_025:0438a06": "拜。",
    "X66n1297_025:0438a07": "昭覺勤云。辨王庫刀。震塗毒鼓。掣電未足以擬其迅。",
    "X66n1297_025:0438a08": "震霆未足以方其威。可謂善驅耕夫之牛。能奪饑人",
    "X66n1297_025:0438a09": "之食。祇如賓主互換。有照有用有權有實則且置。甚",
    "X66n1297_025:0438a10": "處是興化將手向伊面前橫兩橫處。者裏洞明得。可",
    "X66n1297_025:0438a11": "以荷負臨濟正法眼藏。如或泥水未分。未免瞎驢趁",
    "X66n1297_025:0438a12": "大隊。　天童華云。興化門牆千仞。家法森嚴。者僧暗",
    "X66n1297_025:0438a13": "透重關。要看洞中春色。好則好。未免二俱失利。祇如",
    "X66n1297_025:0438a14": "興化道。我將手向伊面前橫兩橫。又作麼生。天堂未",
    "X66n1297_025:0438a15": "就。地獄先成。　育王光云。高提祖印。獨耀寰中。大啟",
    "X66n1297_025:0438a16": "洪爐。烹凡煅聖。非興化不能驗同參。非同參不能見",
    "X66n1297_025:0438a17": "興化。直得主賓互換照用雙行。且道那裏是興化將",
    "X66n1297_025:0438a18": "手向伊面前橫兩橫處。者裏明得。臨濟一宗不至掃",
    "X66n1297_025:0438a19": "土。脫或未然。育王為你道破。拈拄杖卓一卓云。金鏃",
    "X66n1297_025:0438a20": "慣調曾百戰。鐵鞭多力恨無讐。　南堂欲云。阿呵呵。",
    "X66n1297_025:0438a21": "獅子兒。返躑龍馬駒。[跳-兆+孛]跳打破上頭關。賓主俱失照。",
    "X66n1297_025:0438a22": "有底便道當時再與一喝。不然掀倒禪牀拂袖而去。",
    "X66n1297_025:0438a23": "恁麼見解有甚共語處。今日要使現前一眾與他古",
    "X66n1297_025:0438a24": "人兩得相見。青山不鎖長飛勢。滄海合知來處高。",
    "X66n1297_025:0438b01": "霹靂驚天地。那容掩耳聽。須知興化老。一半是人情。",
    "X66n1297_025:0438b02": "(鼓山珪)",
    "X66n1297_025:0438b03": "鏌鎁在握。天魔膽落。明眼衲僧。休更卜度。(徑山杲)",
    "X66n1297_025:0438b04": "恰如劊子氣雄豪。便向咽喉下一刀。五臟肝心皆剖",
    "X66n1297_025:0438b05": "出。方知王法不相饒。(退菴休)",
    "X66n1297_025:0438b06": "瀲瀲灔灔水光浮。不見孤帆不見舟。斜陽欲落未落",
    "X66n1297_025:0438b07": "處。盡是離人今古愁。(伊菴權)",
    "X66n1297_025:0438b08": "須彌倒卓。海水逆流。同參相訪。作盡冤讐。休休。明日",
    "X66n1297_025:0438b09": "黃花蜨也愁。(雪菴瑾)",
    "X66n1297_025:0438b10": "驅耕夫牛照即用。奪饑人食用即照。不得同參把手",
    "X66n1297_025:0438b11": "行。安知袖裏有穿竅。(南巖勝)",
    "X66n1297_025:0438b12": "也攙旗鼓解當頭。洗淨晴空眾嶺秋。一點不來雲萬",
    "X66n1297_025:0438b13": "里。雁聲哀嚦未曾休。(三峰藏)",
    "X66n1297_025:0438b14": "興化因雲居示眾。老僧二十年前住三峰菴時。魏",
    "X66n1297_025:0438b15": "府有興化長老來問曰權借一問以為影艸時如",
    "X66n1297_025:0438b16": "何。老僧當時機思遲鈍道不得。為伊置得箇問頭",
    "X66n1297_025:0438b17": "奇特。不敢辜它。伊曰想菴主答者話不得。不如禮",
    "X66n1297_025:0438b18": "拜了退。而今思量。當時不消道箇何必。後因化主",
    "X66n1297_025:0438b19": "到乃問。山中和尚住三峰時。老僧曾問伊話。抵對",
    "X66n1297_025:0438b20": "不得。而今道得也未。化主遂舉前話。師曰雲居二",
    "X66n1297_025:0438b21": "十年祇道得箇何必。興化即不然。爭如道箇不必。",
    "X66n1297_025:0438b22": "三聖然云。雲居二十年道得底。猶較他興化半月程。",
    "X66n1297_025:0438b23": "　徑山杲云。何必不必。綿綿密密。覿面當機。有續得",
    "X66n1297_025:0438b24": "末後句。許伊親見二尊宿。　平陽忞云。雲居放憨。興",
    "X66n1297_025:0438c01": "化廝賴。雖則互相激揚。怎奈祇作得賓中主。作不得",
    "X66n1297_025:0438c02": "主中主。今日若有恁麼問。但云好。纔擬議。劈脊打出。",
    "X66n1297_025:0438c03": "不惟使他差異禪和無開口處。且顯宗師家有三玄",
    "X66n1297_025:0438c04": "戈甲照用同時底手眼。",
    "X66n1297_025:0438c05": "何必不必。一七二七。龍樹馬鳴。燄光透出。(道吾真)",
    "X66n1297_025:0438c06": "雲居何必。興化不必。眼若不開。夢中叫屈。(月堂昌)",
    "X66n1297_025:0438c07": "何必不必。方圓曲直。眉目分明。若為辨的。影艸既隨",
    "X66n1297_025:0438c08": "身。覿面當機疾。一雙孤鴈忽高飛。兩隻鴛鴦還獨立。",
    "X66n1297_025:0438c09": "(最菴印)",
    "X66n1297_025:0438c10": "何必不必。金刀玉尺。甜者如檗。苦者如蜜。二十年來。",
    "X66n1297_025:0438c11": "無處雪屈。咦。(別峯印)",
    "X66n1297_025:0438c12": "興化示眾。我聞長廊下也喝。後架裏也喝。諸子。汝",
    "X66n1297_025:0438c13": "莫盲喝亂喝。直饒喝得興化向虗空裏撲下來一",
    "X66n1297_025:0438c14": "點氣也無。待我甦息起來向汝道未在。何故。我未",
    "X66n1297_025:0438c15": "曾向紫羅帳裏攃珍珠。與汝諸人去在。胡喝亂喝",
    "X66n1297_025:0438c16": "作麼。",
    "X66n1297_025:0438c17": "天寧琦云。我當時若見。祇向他道何必。待者老漢東",
    "X66n1297_025:0438c18": "西顧視。却與一喝。驚羣須是英靈漢。敵勝還他獅子",
    "X66n1297_025:0438c19": "兒。　報恩琇云。識法者懼。",
    "X66n1297_025:0438c20": "紫羅帳裏攃珍珠。密意師承會也無。摸象眾盲徒亂",
    "X66n1297_025:0438c21": "說。當臺古鏡見差殊。(海印信)",
    "X66n1297_025:0438c22": "興化老。也大差。三十三天上撲下。紫羅帳裏攃珍珠。",
    "X66n1297_025:0438c23": "古也今也誰酬價。得一牛。還一馬。休說人間光照夜。",
    "X66n1297_025:0438c24": "不見錦繡銀香囊。直至如今成話欛。(上方益)",
    "X66n1297_025:0439a01": "對眾全提摩竭令。豈是閒開兩片皮。喝下瞎驢成隊",
    "X66n1297_025:0439a02": "走。夢中推倒五須彌。(徑山杲)",
    "X66n1297_025:0439a03": "紫羅帳裏攃珍珠。禪客相逢總掠虗。拍手呵呵開口",
    "X66n1297_025:0439a04": "笑。釋迦彌勒是他奴。(鼓山珪)",
    "X66n1297_025:0439a05": "興化因僧問。寶劍知師藏已久。今日當陽試借看。",
    "X66n1297_025:0439a06": "師曰不借。曰為甚不借。師曰。不遇張華眼。徒窺射",
    "X66n1297_025:0439a07": "斗光。曰用者何如。師曰。橫身當宇宙。誰是出頭人。",
    "X66n1297_025:0439a08": "僧便作引頸勢。師曰嗄。曰諾。便歸眾。",
    "X66n1297_025:0439a09": "神鼎揆云。赤身臨白刃。誰敢犯當頭。者僧通身膽矣。",
    "X66n1297_025:0439a10": "若非久戰沙塲。不免積骨堆山屍橫徧野。謾謂有張",
    "X66n1297_025:0439a11": "華之眼而能劒刃上翻身。若非興化擒縱自由殺活",
    "X66n1297_025:0439a12": "自在。不免犯手傷鋒。雖然。輸機謀主存深意。欺敵兵",
    "X66n1297_025:0439a13": "家無遠思。",
    "X66n1297_025:0439a14": "興化示眾。若立一塵。家國興盛。野老顰蹙。不立一",
    "X66n1297_025:0439a15": "塵。家國喪亡。野老安怗。",
    "X66n1297_025:0439a16": "翠峰顯舉。若立一塵國家興盛。不立一塵家國喪亡。",
    "X66n1297_025:0439a17": "遂拈拄杖云。還有同生同死底衲僧麼。　昭覺勤云。",
    "X66n1297_025:0439a18": "當時若有箇漢出來。道得一句互為賓主。免得翠峰",
    "X66n1297_025:0439a19": "者老漢後面自點胸。　鼓山賢云。立即是。不立即是。",
    "X66n1297_025:0439a20": "若道有時立有時不立。却與瘧病相似。道雙照雙遮",
    "X66n1297_025:0439a21": "遮照同時。猶不離教家極則。畢竟作麼生。拈拄杖卓",
    "X66n1297_025:0439a22": "一下。",
    "X66n1297_025:0439a23": "興化因僧問多子塔前共談何事。師曰。一人傳虗。",
    "X66n1297_025:0439a24": "萬人傳實。",
    "X66n1297_025:0439b01": "於道無所證。方通萬法路。或明或暗行。不慎亦不護。",
    "X66n1297_025:0439b02": "月來松色寒。雲去青山露。今古天台橋。幾人能得度。",
    "X66n1297_025:0439b03": "(投子青)",
    "X66n1297_025:0439b04": "紫玉紅芽舊事空。兔葵燕麥領春風。尊前有客彈清",
    "X66n1297_025:0439b05": "淚。一曲湘君怨未終。(大善峻)",
    "X66n1297_025:0439b07": "空鑑法林卷二十五"
}