{
    "T12n0375_001:0605a02": "No. 375 [No. 374]",
    "T12n0375_001:0605a03": "大般涅槃經卷第一",
    "T12n0375_001:0605a05": "宋代沙門慧嚴等依泥洹經加之",
    "T12n0375_001:0605a06": "1 序品序品第一",
    "T12n0375_001:0605a07": "如是我聞：一時佛在拘尸城力士生地阿",
    "T12n0375_001:0605a08": "夷羅跋提河邊娑羅雙樹間。爾時，世尊與大",
    "T12n0375_001:0605a09": "比丘八十億百千人俱前後圍遶。二月十五",
    "T12n0375_001:0605a10": "日臨涅槃時，以佛神力出大音聲。其聲",
    "T12n0375_001:0605a11": "遍滿乃至有頂，隨其類音普告眾生：「今日",
    "T12n0375_001:0605a12": "如來、應供、正遍知——憐愍眾生、覆護眾生、等",
    "T12n0375_001:0605a13": "視眾生如羅睺羅、為作歸依、為世間舍——",
    "T12n0375_001:0605a14": "大覺世尊將欲涅槃。一切眾生若有所疑，今",
    "T12n0375_001:0605a15": "悉可問，為最後問。」爾時，世尊於晨朝時，從",
    "T12n0375_001:0605a16": "其面門放種種光，其明雜色——青、黃、赤、白、頗梨、",
    "T12n0375_001:0605a17": "馬瑙——光遍照此三千大千佛之世界；乃至十",
    "T12n0375_001:0605a18": "方亦復如是。其中所有六趣眾生遇斯光者，",
    "T12n0375_001:0605a19": "罪垢、煩惱一切消除。是諸眾生見聞是已，心",
    "T12n0375_001:0605a20": "大憂惱，同時舉聲悲號啼哭：「嗚呼，慈父！痛哉，",
    "T12n0375_001:0605a21": "苦哉。」舉手拍頭，搥胸大叫，其中或有身",
    "T12n0375_001:0605a22": "體戰慄、涕泣哽咽。爾時，大地、諸山、大海皆悉",
    "T12n0375_001:0605a23": "震動。時諸眾生共相謂言：「且各裁抑，莫大",
    "T12n0375_001:0605a24": "愁苦。當共疾往詣拘尸城力士生處，至如",
    "T12n0375_001:0605a25": "來所頭面禮敬，勸請如來莫般涅槃，住世",
    "T12n0375_001:0605a26": "一劫、若減一劫。」互相執手，復作是言：「世間虛",
    "T12n0375_001:0605a27": "空，眾生福盡，不善諸業增長出世。仁等今",
    "T12n0375_001:0605a28": "當速往速往，如來不久必入涅槃。」復作是",
    "T12n0375_001:0605a29": "言：「世間虛空，世間虛空。我等從今無有救",
    "T12n0375_001:0605b01": "護、無所宗仰，貧窮孤露。一旦遠離無上世",
    "T12n0375_001:0605b02": "尊，設有疑惑，當復問誰？」",
    "T12n0375_001:0605b03": "時有無量諸大弟子——尊者摩訶迦旃延、尊者",
    "T12n0375_001:0605b04": "薄俱羅、尊者優波難陀，如是等諸大比丘，",
    "T12n0375_001:0605b05": "遇佛光者，其身戰掉，乃至大動不能自持、",
    "T12n0375_001:0605b06": "心濁迷悶、發聲大叫，生如是等種種苦惱。爾",
    "T12n0375_001:0605b07": "時，復有八十百千諸比丘等——皆阿羅漢，心得",
    "T12n0375_001:0605b08": "自在，所作已辦，離諸煩惱，調伏諸根，如大",
    "T12n0375_001:0605b09": "龍王有大威德，成就空慧，逮得己利，如栴",
    "T12n0375_001:0605b10": "檀林栴檀圍遶、如師子王師子圍遶，成就如",
    "T12n0375_001:0605b11": "是無量功德，一切皆是佛之真子——各於晨朝",
    "T12n0375_001:0605b12": "日初出時離常住處，方用楊枝，遇佛光明，",
    "T12n0375_001:0605b13": "更相謂言：「仁等宜速澡漱清淨。」作是言已，",
    "T12n0375_001:0605b14": "舉身毛竪，遍體血現如波羅奢花，涕泣盈",
    "T12n0375_001:0605b15": "目，生大苦惱。為欲利益安樂眾生、成就",
    "T12n0375_001:0605b16": "大乘第一空行、顯發如來方便密教、為不",
    "T12n0375_001:0605b17": "斷絕種種說法、為諸眾生調伏因緣故，疾",
    "T12n0375_001:0605b18": "至佛所稽首佛足，繞百千匝，合掌恭敬，却",
    "T12n0375_001:0605b19": "坐一面。",
    "T12n0375_001:0605b20": "爾時，復有拘陀羅女、善賢比丘尼、優波難陀",
    "T12n0375_001:0605b21": "比丘尼、海意比丘尼，與六十億比丘尼等——一",
    "T12n0375_001:0605b22": "切亦是大阿羅漢，諸漏已盡，心得自在，所作",
    "T12n0375_001:0605b23": "已辦，離諸煩惱，調伏諸根猶如大龍，有大",
    "T12n0375_001:0605b24": "威德，成就空慧——亦於晨朝日初出時舉身",
    "T12n0375_001:0605b25": "毛竪，遍體血現如波羅奢花，涕泣盈目，生大",
    "T12n0375_001:0605b26": "苦惱。亦欲利益安樂眾生、成就大乘第一",
    "T12n0375_001:0605b27": "空行、顯發如來方便密教、為不斷絕種種",
    "T12n0375_001:0605b28": "說法、為諸眾生調伏因緣故，疾至佛所稽",
    "T12n0375_001:0605b29": "首佛足，遶百千匝，合掌恭敬，却坐一面。於",
    "T12n0375_001:0605b30": "比丘尼眾中復有諸比丘尼，皆是菩薩，人中",
    "T12n0375_001:0605c01": "之龍，位階十地，安住不動，為化眾生現受",
    "T12n0375_001:0605c02": "女身，而常修集四無量心，得自在力，能化",
    "T12n0375_001:0605c03": "作佛。",
    "T12n0375_001:0605c04": "爾時，復有一恒河沙菩薩摩訶薩——人中之龍，",
    "T12n0375_001:0605c05": "位階十地，安住不動，方便現身——其名曰：海",
    "T12n0375_001:0605c06": "德菩薩、無盡意菩薩，如是等菩薩摩訶薩而",
    "T12n0375_001:0605c07": "為上首。其心皆悉敬重大乘、安住大乘、深",
    "T12n0375_001:0605c08": "解大乘、愛樂大乘、守護大乘，善能隨順一",
    "T12n0375_001:0605c09": "切世間，作是誓言：「諸未度者當令得度。」已",
    "T12n0375_001:0605c10": "於過世無數劫中修持淨戒，善持所行，解",
    "T12n0375_001:0605c11": "未解者，紹三寶種使不斷絕；於未來世當",
    "T12n0375_001:0605c12": "轉法輪，以大莊嚴而自莊嚴；成就如是無",
    "T12n0375_001:0605c13": "量功德，等觀眾生如視一子。亦於晨朝日",
    "T12n0375_001:0605c14": "初出時遇佛光明，舉身毛竪，遍體血現如",
    "T12n0375_001:0605c15": "波羅奢花，涕泣盈目，生大苦惱。亦為利益",
    "T12n0375_001:0605c16": "安樂眾生、成就大乘第一空行、顯發如來",
    "T12n0375_001:0605c17": "方便密教、為不斷絕種種說法、為諸眾生",
    "T12n0375_001:0605c18": "調伏因緣故，疾至佛所稽首佛足，繞百千",
    "T12n0375_001:0605c19": "匝，合掌恭敬，却坐一面。",
    "T12n0375_001:0605c20": "爾時，復有二恒河沙諸優婆塞，受持五戒，威",
    "T12n0375_001:0605c21": "儀具足。其名曰：威德無垢稱王優婆塞、善德",
    "T12n0375_001:0605c22": "優婆塞等，而為上首。深樂觀察諸對治門，",
    "T12n0375_001:0605c23": "所謂：苦、樂，常、無常，淨、不淨，我、無我，實、不實，",
    "T12n0375_001:0605c24": "歸依、非歸依，眾生、非眾生，恒、非恒，安、非安，為、",
    "T12n0375_001:0605c25": "無為，斷、不斷，涅槃、非涅槃，增上、非增上。常樂",
    "T12n0375_001:0605c26": "觀察如是等法對治之門，亦欲樂聞無上",
    "T12n0375_001:0605c27": "大乘；如所聞已，能為他說。善持淨戒，渴仰",
    "T12n0375_001:0605c28": "大乘，既自充足，復能充足餘渴仰者。善能攝",
    "T12n0375_001:0605c29": "取無上智慧，愛樂大乘、守護大乘；善能隨",
    "T12n0375_001:0606a01": "順一切世間，度未度者、解未解者。紹三寶",
    "T12n0375_001:0606a02": "種使不斷絕，於未來世當轉法輪，以大",
    "T12n0375_001:0606a03": "莊嚴而自莊嚴，心常深味清淨戒行。悉能",
    "T12n0375_001:0606a04": "成就如是功德，於諸眾生生大悲心，平等",
    "T12n0375_001:0606a05": "無二，如視一子。亦於晨朝日初出時，為欲",
    "T12n0375_001:0606a06": "闍毘如來身故，人人各取香木萬束，栴",
    "T12n0375_001:0606a07": "檀、沈水、牛頭栴檀、天木香等，是一一木文理",
    "T12n0375_001:0606a08": "及附皆有七寶微妙光明，譬如種種雜彩",
    "T12n0375_001:0606a09": "畫飾，以佛力故有是妙色，青、黃、赤、白，為諸",
    "T12n0375_001:0606a10": "眾生之所樂見。諸木皆以種種香塗，欝金、",
    "T12n0375_001:0606a11": "沈水及膠香等，散以諸花而為莊嚴，優鉢",
    "T12n0375_001:0606a12": "羅花、拘物頭花、波頭摩花、分陀利花。諸香木",
    "T12n0375_001:0606a13": "上懸五色幡，柔軟微妙，猶如天衣、憍奢耶衣、",
    "T12n0375_001:0606a14": "芻摩繒綵。是諸香木載以寶車。是諸寶車",
    "T12n0375_001:0606a15": "出種種光，青、黃、赤、白，轅輻皆以七寶廁",
    "T12n0375_001:0606a16": "填。是一一車駕以四馬，是一一馬駿疾如",
    "T12n0375_001:0606a17": "風。一一車前竪立五十七寶妙幢，真金羅",
    "T12n0375_001:0606a18": "網彌覆其上。一一寶車復有五十微妙寶蓋。",
    "T12n0375_001:0606a19": "一一車上垂諸花鬘，優鉢羅花、拘物頭花、波",
    "T12n0375_001:0606a20": "頭摩花、分陀利花，其花純以真金為葉、金剛",
    "T12n0375_001:0606a21": "為臺。是花臺中多有黑蜂遊集其中，歡娛",
    "T12n0375_001:0606a22": "受樂，又出妙音，所謂：無常苦、空、無我。是音",
    "T12n0375_001:0606a23": "聲中復說菩薩本所行道。復有種種歌舞伎",
    "T12n0375_001:0606a24": "樂、箏、笛、箜篌、簫、瑟、鼓吹，是樂音中復出是言：",
    "T12n0375_001:0606a25": "「苦哉，苦哉。世間虛空。」一一車前有優婆塞",
    "T12n0375_001:0606a26": "擎四寶案，是諸案上有種種花，優鉢羅花、拘",
    "T12n0375_001:0606a27": "物頭花、波頭摩花、分陀利花，欝金諸香及餘",
    "T12n0375_001:0606a28": "薰香，微妙第一。諸優婆塞為佛及僧辦諸食",
    "T12n0375_001:0606a29": "具，種種備足，皆是栴檀、沈水、香薪、八功德水",
    "T12n0375_001:0606b01": "之所成熟。其食甘美，有六種味：一、苦，二、醋，三、",
    "T12n0375_001:0606b02": "甘，四、辛，五、醎，六、淡。復有三德：一者、輕軟，二者、",
    "T12n0375_001:0606b03": "淨潔，三者、如法。作如是等種種莊嚴，至力",
    "T12n0375_001:0606b04": "士生處娑羅雙樹間。復以金沙遍布其地，",
    "T12n0375_001:0606b05": "以迦陵伽衣、欽婆羅衣及繒綵衣而覆沙上，",
    "T12n0375_001:0606b06": "周匝遍滿十二由旬。為佛及僧敷置七寶",
    "T12n0375_001:0606b07": "師子之座，其座高大如須彌山，是諸座上皆",
    "T12n0375_001:0606b08": "有寶帳垂諸瓔珞。諸娑羅樹悉懸種種微",
    "T12n0375_001:0606b09": "妙幡蓋，種種好香用以塗樹、種種名花以散",
    "T12n0375_001:0606b10": "樹間。諸優婆塞各作是念：「一切眾生若有所",
    "T12n0375_001:0606b11": "乏，飲食、衣服、頭、目、支體，隨其所須皆悉給",
    "T12n0375_001:0606b12": "與。作是施時，離欲、瞋恚、穢濁毒心，無餘思",
    "T12n0375_001:0606b13": "願求世福樂，唯志無上清淨菩提。」是優婆塞",
    "T12n0375_001:0606b14": "等皆已安住於菩薩道，復作是念：「如來今",
    "T12n0375_001:0606b15": "者受我食已當入涅槃。」作是念已，身毛皆",
    "T12n0375_001:0606b16": "竪，遍體血現如波羅奢花，涕泣盈目，生大苦",
    "T12n0375_001:0606b17": "惱。各各齎持供養之具，載以寶車、香木、幢",
    "T12n0375_001:0606b18": "幡、寶蓋、飲食，疾至佛所稽首佛足，以其所",
    "T12n0375_001:0606b19": "持供養之具欲供養如來，遶百千匝，舉聲",
    "T12n0375_001:0606b20": "號泣，哀動天地，搥胸大叫，淚下如雨。復相",
    "T12n0375_001:0606b21": "謂言：「苦哉，仁者！世間虛空，世間虛空。」便自",
    "T12n0375_001:0606b22": "舉身投如來前，而白佛言：「唯願如來哀",
    "T12n0375_001:0606b23": "受我等最後供養。」世尊知時，默然不受。如",
    "T12n0375_001:0606b24": "是三請悉皆不許。諸優婆塞不果所願，心",
    "T12n0375_001:0606b25": "懷悲惱，默然而住。猶如慈父唯有一子卒",
    "T12n0375_001:0606b26": "病命終，殯送還歸，極大憂惱。諸優婆塞悲泣",
    "T12n0375_001:0606b27": "懊惱亦復如是，以諸供具安置一處，却",
    "T12n0375_001:0606b28": "住一面，默然而坐。",
    "T12n0375_001:0606b29": "爾時，復有三恒河沙諸優婆夷，受持五戒，威",
    "T12n0375_001:0606c01": "儀具足，其名曰：壽德優婆夷、德鬘優婆夷、毘",
    "T12n0375_001:0606c02": "舍佉優婆夷等，八萬四千而為上首。悉能堪",
    "T12n0375_001:0606c03": "任護持正法，為度無量百千眾生故現女",
    "T12n0375_001:0606c04": "身呵責家法。自觀己身如四毒蛇；是身常",
    "T12n0375_001:0606c05": "為無量諸蟲之所唼食；是身臭穢，貪欲獄縛；",
    "T12n0375_001:0606c06": "是身可惡，猶如死狗；是身不淨，九孔常流。是",
    "T12n0375_001:0606c07": "身如城，血、肉、筋、骨、皮裹其上，手、足以為却敵",
    "T12n0375_001:0606c08": "樓櫓，目為竅孔，頭為殿堂，心王處中。如",
    "T12n0375_001:0606c09": "是身城，諸佛世尊之所棄捨，凡夫愚人常所",
    "T12n0375_001:0606c10": "味著，貪、婬、瞋恚、愚癡羅剎止住其中。是身不",
    "T12n0375_001:0606c11": "堅，猶如蘆葦、伊蘭、水沫、芭蕉之樹；是身無常，",
    "T12n0375_001:0606c12": "念念不住，猶如電光、暴水、幻炎；亦如畫水，",
    "T12n0375_001:0606c13": "隨畫隨合。是身易壞，猶如河岸臨峻大樹；",
    "T12n0375_001:0606c14": "是身不久，當為狐、狼、鵄、梟、鵰、鷲、烏、鵲、餓狗之",
    "T12n0375_001:0606c15": "所食噉。誰有智者當樂此身？寧以牛跡",
    "T12n0375_001:0606c16": "盛大海水，不能具說是身無常、不淨、臭穢；",
    "T12n0375_001:0606c17": "寧丸大地使如棗等，漸漸轉小猶葶藶子、",
    "T12n0375_001:0606c18": "乃至微塵，不能具說是身過患。是故當捨，",
    "T12n0375_001:0606c19": "如棄涕唾。以是因緣，諸優婆夷以空、無相、",
    "T12n0375_001:0606c20": "無願之法常修其心，深樂諮受大乘經典，",
    "T12n0375_001:0606c21": "聞已亦能為他演說。護持本願，毀呰女身",
    "T12n0375_001:0606c22": "甚可患厭、性不堅牢。心常修集如是正",
    "T12n0375_001:0606c23": "觀，破壞生死無際輪轉，渴仰大乘——既自充",
    "T12n0375_001:0606c24": "足，復能充足餘渴仰者——深樂大乘、守護大",
    "T12n0375_001:0606c25": "乘。雖現女身，實是菩薩。善能隨順一切世",
    "T12n0375_001:0606c26": "間，度未度者、解未解者。紹三寶種使不",
    "T12n0375_001:0606c27": "斷絕，於未來世當轉法輪，以大莊嚴而自",
    "T12n0375_001:0606c28": "莊嚴，堅持禁戒。皆悉成就如是功德，於諸",
    "T12n0375_001:0606c29": "眾生生大悲心，平等無二，如視一子。亦於",
    "T12n0375_001:0607a01": "晨朝日初出時各相謂言：「今日宜應至雙樹",
    "T12n0375_001:0607a02": "間。」諸優婆夷所設供具倍勝於前，持至佛",
    "T12n0375_001:0607a03": "所，稽首佛足，遶百千匝而白佛言：「世尊！我",
    "T12n0375_001:0607a04": "等今者為佛及僧辦諸供具，唯願如來哀",
    "T12n0375_001:0607a05": "受我供。」如來默然而不許可。諸優婆夷不",
    "T12n0375_001:0607a06": "果所願，心懷惆悵，却坐一面。",
    "T12n0375_001:0607a07": "爾時，復有四恒河沙毘舍離城諸離車等男",
    "T12n0375_001:0607a08": "女、大小、妻子、眷屬及閻浮提諸王、眷屬，為求",
    "T12n0375_001:0607a09": "法故，善修戒行，威儀具足，摧伏異學、壞正",
    "T12n0375_001:0607a10": "法者。常相謂言：「我等當以金銀倉庫為令",
    "T12n0375_001:0607a11": "甘露、無盡正法、深奧之藏久住於世，願令我",
    "T12n0375_001:0607a12": "等常得修學。若有誹謗佛正法者，當斷其",
    "T12n0375_001:0607a13": "舌。」復作是願：「若有出家毀禁戒者，我當罷",
    "T12n0375_001:0607a14": "令還俗、策使；有能深樂護持正法，我當敬",
    "T12n0375_001:0607a15": "重，如事父母；若有眾僧能修正法，我當隨",
    "T12n0375_001:0607a16": "喜，令得勢力。」常欲樂聞大乘經典，聞已亦",
    "T12n0375_001:0607a17": "能為人廣說。皆悉成就如是功德。其名曰：淨",
    "T12n0375_001:0607a18": "無垢藏離車子、淨不放逸離車子、恒水無垢",
    "T12n0375_001:0607a19": "淨德離車子，如是等各相謂言：「仁等今可速",
    "T12n0375_001:0607a20": "往佛所。」所辦供養種種具足，一一離車各嚴",
    "T12n0375_001:0607a21": "八萬四千大象、八萬四千駟馬寶車、八萬四",
    "T12n0375_001:0607a22": "千明月寶珠，天木、栴檀、沈水、薪束，種種各有",
    "T12n0375_001:0607a23": "八萬四千。一一象前有寶幢幡蓋，其蓋小者，",
    "T12n0375_001:0607a24": "周匝縱廣滿一由旬；幡最短者，長三十三由",
    "T12n0375_001:0607a25": "旬；寶幢卑者，高百由旬。持如是等供養之",
    "T12n0375_001:0607a26": "具往至佛所，稽首佛足，遶百千匝而白佛",
    "T12n0375_001:0607a27": "言：「世尊！我等今者為佛及僧辦諸供具，唯",
    "T12n0375_001:0607a28": "願如來哀受我供。」如來默然而不許可。諸離",
    "T12n0375_001:0607a29": "車等不果所願，心懷愁惱，以佛神力去地",
    "T12n0375_001:0607b01": "七多羅樹，於虛空中默然而住。爾時，復有",
    "T12n0375_001:0607b02": "五恒河沙大臣長者——敬重大乘，若有異學",
    "T12n0375_001:0607b03": "謗正法者，是諸人等力能摧伏，猶如雹雨",
    "T12n0375_001:0607b04": "摧折草木——其名曰：日光長者、護世長者、護",
    "T12n0375_001:0607b05": "法長者，如是之等而為上首。所設供具五",
    "T12n0375_001:0607b06": "倍於前，俱共持往詣雙樹間，稽首佛足，遶",
    "T12n0375_001:0607b07": "百千匝而白佛言：「世尊！我等今者為佛及",
    "T12n0375_001:0607b08": "僧設諸供具，唯願哀愍，受我等供。」如來默",
    "T12n0375_001:0607b09": "然而不受之。諸長者等不果所願，心懷愁",
    "T12n0375_001:0607b10": "惱，以佛神力去地七多羅樹，於虛空中默",
    "T12n0375_001:0607b11": "然而住。",
    "T12n0375_001:0607b12": "爾時，復有毘舍離王及其後宮夫人、眷屬，閻",
    "T12n0375_001:0607b13": "浮提內所有諸王——除阿闍世——并及城邑聚落",
    "T12n0375_001:0607b14": "人民。其名曰：月無垢王等，各嚴四兵，欲往",
    "T12n0375_001:0607b15": "佛所。是一一王各有一百八十萬億人民眷",
    "T12n0375_001:0607b16": "屬。是諸車兵駕以象馬，象有六牙，馬疾如",
    "T12n0375_001:0607b17": "風。莊嚴供具六倍於前，寶蓋之中，有極",
    "T12n0375_001:0607b18": "小者，周匝縱廣滿八由旬；幡極短者，十六由",
    "T12n0375_001:0607b19": "旬；寶幢下者，三十六由旬。是諸王等安住正",
    "T12n0375_001:0607b20": "法，惡賤邪法，敬重大乘、深樂大乘，憐愍",
    "T12n0375_001:0607b21": "眾生等如一子。所持飲食香氣流布滿四由",
    "T12n0375_001:0607b22": "旬。亦於晨朝日初出時，持是種種上妙甘",
    "T12n0375_001:0607b23": "饍詣雙樹間，至如來所而白佛言：「世",
    "T12n0375_001:0607b24": "尊！我等為佛及比丘僧設是供具，唯願如",
    "T12n0375_001:0607b25": "來哀愍，受我最後供養。」如來知時亦不許",
    "T12n0375_001:0607b26": "可。是諸王等不果所願，心懷愁惱，却住一",
    "T12n0375_001:0607b27": "面。",
    "T12n0375_001:0607b28": "爾時，復有七恒河沙諸王夫人，唯除阿闍世",
    "T12n0375_001:0607b29": "王夫人。為度眾生現受女身，常觀身行，",
    "T12n0375_001:0607c01": "以空、無相、無願之法薰修其心。其名曰：三",
    "T12n0375_001:0607c02": "界妙夫人、愛德夫人，如是等諸王夫人。皆悉",
    "T12n0375_001:0607c03": "安住於正法中，修行禁戒，威儀具足，憐",
    "T12n0375_001:0607c04": "愍眾生等如一子。各相謂言：「今宜速往詣",
    "T12n0375_001:0607c05": "世尊所。」諸王夫人所設供養七倍於前，香花、",
    "T12n0375_001:0607c06": "寶幢、繒綵、幡蓋、上妙飲食，寶蓋小者，周匝縱",
    "T12n0375_001:0607c07": "廣十六由旬；幡最短者，三十六由旬；寶幢卑",
    "T12n0375_001:0607c08": "者，六十八由旬；飲食香氣周遍流布滿八由",
    "T12n0375_001:0607c09": "旬。持如是等供養之具往如來所，稽首佛",
    "T12n0375_001:0607c10": "足，遶百千匝而白佛言：「世尊！我等為佛及",
    "T12n0375_001:0607c11": "比丘僧設是供具，唯願如來哀愍，受我最",
    "T12n0375_001:0607c12": "後供養。」如來知時，默然不受。時諸夫人不",
    "T12n0375_001:0607c13": "果所願，心懷愁惱，自拔頭髮，搥胸大哭，",
    "T12n0375_001:0607c14": "猶如慈母新喪愛子，却住一面，默然而",
    "T12n0375_001:0607c15": "坐。",
    "T12n0375_001:0607c16": "爾時，復有八恒河沙諸天女等，其名曰：廣目",
    "T12n0375_001:0607c17": "天女，而為上首。作如是言：「汝等諸姊！諦觀",
    "T12n0375_001:0607c18": "諦觀，是諸人眾所設種種上妙供具欲供",
    "T12n0375_001:0607c19": "如來及比丘僧。我等亦當如是嚴設微妙供",
    "T12n0375_001:0607c20": "具供養如來，如來受已當入涅槃。諸姊！諸",
    "T12n0375_001:0607c21": "佛如來出世甚難，最後供養亦復倍難。若佛",
    "T12n0375_001:0607c22": "涅槃，世間虛空。」是諸天女——愛樂大乘、欲聞",
    "T12n0375_001:0607c23": "大乘，聞已亦能為人廣說；渴仰大乘，既自",
    "T12n0375_001:0607c24": "充足，復能充足餘渴仰者；守護大乘，若有",
    "T12n0375_001:0607c25": "異學憎嫉大乘，勢能摧滅，如雹摧草。護持",
    "T12n0375_001:0607c26": "戒行，威儀具足，善能隨順一切世間，度未",
    "T12n0375_001:0607c27": "度者、脫未脫者。於未來世當轉法輪，紹",
    "T12n0375_001:0607c28": "三寶種使不斷絕。修學大乘，以大莊嚴而",
    "T12n0375_001:0607c29": "自莊嚴，成就如是無量功德，等慈眾生如",
    "T12n0375_001:0608a01": "視一子——亦於晨朝日初出時各取種種天",
    "T12n0375_001:0608a02": "木香等，倍於人間所有香木，其木香氣能滅",
    "T12n0375_001:0608a03": "人中種種臭穢。白車白蓋，駕四白馬，一一車",
    "T12n0375_001:0608a04": "上皆張白帳，其帳四邊懸諸金鈴。種種香花、",
    "T12n0375_001:0608a05": "寶幢、幡蓋、上妙甘饍、種種伎樂敷師子座。其",
    "T12n0375_001:0608a06": "座四足純紺琉璃，於其座後各各皆有七寶",
    "T12n0375_001:0608a07": "倚床，一一座前復有金机。復以七寶而為",
    "T12n0375_001:0608a08": "燈樹，種種寶珠以為燈明，微妙天花遍布其",
    "T12n0375_001:0608a09": "地。是諸天女設是供已，心懷哀感，涕淚交",
    "T12n0375_001:0608a10": "流，生大苦惱。亦為利益安樂眾生、成就大",
    "T12n0375_001:0608a11": "乘第一空行、顯發如來方便密教、亦為不",
    "T12n0375_001:0608a12": "斷種種說法，往詣佛所，稽首佛足，遶百千",
    "T12n0375_001:0608a13": "匝而白佛言：「世尊！唯願如來哀受我等最",
    "T12n0375_001:0608a14": "後供養。」如來知時，默然不受。諸天女等不",
    "T12n0375_001:0608a15": "果所願，心懷憂惱，却在一面，默然而坐。",
    "T12n0375_001:0608a16": "爾時，復有九恒河沙諸龍王等住於四方，其",
    "T12n0375_001:0608a17": "名曰：和修吉龍王、難陀龍王、婆難陀龍王，而",
    "T12n0375_001:0608a18": "為上首。是諸龍王亦於晨朝日初出時設",
    "T12n0375_001:0608a19": "諸供具——倍於人天——持至佛所，稽首佛足，遶",
    "T12n0375_001:0608a20": "百千匝而白佛言：「唯願如來哀受我等最",
    "T12n0375_001:0608a21": "後供養。」如來知時，默然不受。是諸龍王不",
    "T12n0375_001:0608a22": "果所願，心懷愁惱，却坐一面。",
    "T12n0375_001:0608a23": "爾時，復有十恒河沙諸鬼、神王，毘沙門王而",
    "T12n0375_001:0608a24": "為上首，各相謂言：「仁等！今者可速詣佛所。」",
    "T12n0375_001:0608a25": "所設供具倍於諸龍，持往佛所，稽首佛足，",
    "T12n0375_001:0608a26": "遶百千匝而白佛言：「唯願如來哀受我等",
    "T12n0375_001:0608a27": "最後供養。」如來知時，默然不許。是諸鬼王",
    "T12n0375_001:0608a28": "不果所願，心懷愁惱，却坐一面。",
    "T12n0375_001:0608a29": "爾時，復有二十恒河沙金翅鳥王，降怨鳥王",
    "T12n0375_001:0608b01": "而為上首。復有三十恒河沙乾闥婆王，那羅",
    "T12n0375_001:0608b02": "達王而為上首。復有四十恒河沙緊那羅王，",
    "T12n0375_001:0608b03": "善見王而為上首。復有五十恒河沙摩睺羅",
    "T12n0375_001:0608b04": "伽王，大善見王而為上首。復有六十恒河沙",
    "T12n0375_001:0608b05": "阿修羅王，睒婆利王而為上首。復有七十恒",
    "T12n0375_001:0608b06": "河沙陀那婆王，無垢河水王、跋提達多王等",
    "T12n0375_001:0608b07": "而為上首。復有八十恒河沙羅剎王，可畏",
    "T12n0375_001:0608b08": "王而為上首，捨離惡心，更不食人，於怨憎",
    "T12n0375_001:0608b09": "中生慈悲心，其形醜陋，以佛神力皆悉端",
    "T12n0375_001:0608b10": "正。復有九十恒河沙樹林神王，樂香王而為",
    "T12n0375_001:0608b11": "上首。復有千恒河沙持呪王，大幻持呪王而",
    "T12n0375_001:0608b12": "為上首。復有一億恒河沙貪色鬼魅，善見王",
    "T12n0375_001:0608b13": "而為上首。復有百億恒河沙天諸婇女，藍",
    "T12n0375_001:0608b14": "婆女、欝婆尸女、帝路沾女、毘舍佉女而為",
    "T12n0375_001:0608b15": "上首。復有千億恒河沙等諸鬼王，白濕王",
    "T12n0375_001:0608b16": "而為上首。復有十萬億恒河沙等諸天子及",
    "T12n0375_001:0608b17": "諸天王、四天王等。復有十萬億恒河沙等四",
    "T12n0375_001:0608b18": "方風神，吹諸樹上，時、非時花散雙樹間。復",
    "T12n0375_001:0608b19": "有十萬億恒河沙主雲雨神，皆作是念：「如",
    "T12n0375_001:0608b20": "來涅槃焚身之時，我當注雨令火時滅，眾",
    "T12n0375_001:0608b21": "中熱悶為作清涼。」復有二十恒河沙大香象",
    "T12n0375_001:0608b22": "王，羅睺象王、金色象王、甘味象王、紺睺象",
    "T12n0375_001:0608b23": "王、欲香象王等而為上首，敬重大乘、愛樂",
    "T12n0375_001:0608b24": "大乘，知佛不久當般涅槃，各各拔取無量",
    "T12n0375_001:0608b25": "無邊諸妙蓮花來至佛所，頭面禮佛，却住",
    "T12n0375_001:0608b26": "一面。復有二十恒河沙等師子獸王，師子吼",
    "T12n0375_001:0608b27": "王而為上首，施與一切眾生無畏，持諸花",
    "T12n0375_001:0608b28": "菓來至佛所，稽首佛足，却住一面。復有",
    "T12n0375_001:0608b29": "二十恒河沙等諸飛鳥王，鳧、鴈、鴛鴦、孔雀諸鳥、",
    "T12n0375_001:0608c01": "乾闥婆鳥、迦蘭陀鳥、鴝鵒、鸚鵡、俱翅羅鳥、",
    "T12n0375_001:0608c02": "婆嘻伽鳥、迦陵頻伽鳥、耆婆耆婆鳥，如是等",
    "T12n0375_001:0608c03": "諸鳥，持諸花菓來至佛所，稽首佛足，却住",
    "T12n0375_001:0608c04": "一面。復有二十恒河沙等水牛、牛、羊往至佛",
    "T12n0375_001:0608c05": "所，出妙香乳。其乳流滿拘尸那城所有溝",
    "T12n0375_001:0608c06": "坑，色、香、美味悉皆具足。成是事已，却住一",
    "T12n0375_001:0608c07": "面。復有二十恒河沙等四天下中諸神仙人，",
    "T12n0375_001:0608c08": "忍辱仙等而為上首，持諸香花及諸甘菓",
    "T12n0375_001:0608c09": "來詣佛所，稽首佛足，遶佛三匝而白佛言：",
    "T12n0375_001:0608c10": "「唯願世尊哀受我等最後供養。」如來知時，默",
    "T12n0375_001:0608c11": "然不許。時諸仙人不果所願，心懷愁惱，却",
    "T12n0375_001:0608c12": "住一面。閻浮提中一切蜂王，妙音蜂王而",
    "T12n0375_001:0608c13": "為上首，持種種花來詣佛所，稽首佛足，遶",
    "T12n0375_001:0608c14": "佛一匝，却住一面。",
    "T12n0375_001:0608c15": "爾時，閻浮提中比丘、比丘尼一切皆集，唯除",
    "T12n0375_001:0608c16": "尊者摩訶迦葉、阿難二眾。復有無量阿僧祇",
    "T12n0375_001:0608c17": "恒河沙等世界中間及閻浮提所有諸山，須",
    "T12n0375_001:0608c18": "彌山王而為上首。其山莊嚴，叢林蓊欝，枝",
    "T12n0375_001:0608c19": "葉茂盛，蔭蔽日光，種種妙花周遍嚴飾，龍泉",
    "T12n0375_001:0608c20": "流水清淨香潔。諸天、龍、神、乾闥婆、阿修羅、迦",
    "T12n0375_001:0608c21": "樓羅、緊那羅、摩睺羅伽、神仙呪術、作倡伎樂，",
    "T12n0375_001:0608c22": "如是等眾彌滿其中。是諸山神亦來詣佛，",
    "T12n0375_001:0608c23": "稽首佛足，却住一面。復有阿僧祇恒河沙",
    "T12n0375_001:0608c24": "等四大海神及諸河神，有大威德，具大神",
    "T12n0375_001:0608c25": "足，所設供養倍勝於前。諸神身光、伎樂燈",
    "T12n0375_001:0608c26": "明悉蔽日月令不復現，以占婆花散熙",
    "T12n0375_001:0608c27": "連河，來至佛所，稽首佛足，却住一面。",
    "T12n0375_001:0608c28": "爾時，拘尸那城娑羅樹林，其林變白，猶如白",
    "T12n0375_001:0608c29": "鶴。於虛空中自然而有七寶堂閣，雕紋、刻",
    "T12n0375_001:0609a01": "鏤、綺飾分明，周匝欄楯眾寶雜廁。堂下多有",
    "T12n0375_001:0609a02": "流泉浴池，上妙蓮花彌滿其中，猶如北方欝",
    "T12n0375_001:0609a03": "單越國，亦如忉利歡喜之園；爾時娑羅樹",
    "T12n0375_001:0609a04": "林中間種種莊嚴、甚可愛樂，亦復如是。是諸",
    "T12n0375_001:0609a05": "天、人、阿修羅等，咸覩如來涅槃之相，皆悉悲",
    "T12n0375_001:0609a06": "感，愁憂不樂。",
    "T12n0375_001:0609a07": "爾時，四天王釋提桓因各相謂言：「汝等觀察",
    "T12n0375_001:0609a08": "諸天世人及阿修羅大設供養，欲於最後",
    "T12n0375_001:0609a09": "供養如來。我等亦當如是供養。若我最後",
    "T12n0375_001:0609a10": "得供養者，檀波羅蜜則為成就滿足不難。」",
    "T12n0375_001:0609a11": "爾時，四天王所設供養倍勝於前，持曼陀羅",
    "T12n0375_001:0609a12": "花、摩訶曼陀羅花、迦枳樓伽花、摩訶迦枳樓",
    "T12n0375_001:0609a13": "伽花、曼殊沙花、摩訶曼殊沙花、散多尼迦花、",
    "T12n0375_001:0609a14": "摩訶散多尼迦花、愛樂花、大愛樂花、普賢花、",
    "T12n0375_001:0609a15": "大普賢花、時花、大時花、香城花、大香城花、",
    "T12n0375_001:0609a16": "歡喜花、大歡喜花、發欲花、大發欲花、香醉花、",
    "T12n0375_001:0609a17": "大香醉花、普香花、大普香花、天金葉花、龍",
    "T12n0375_001:0609a18": "華、波利質多樹花、拘毘羅樹花，復持種種",
    "T12n0375_001:0609a19": "上妙甘饍來至佛所，稽首佛足。是諸天人",
    "T12n0375_001:0609a20": "所有光明能覆日月令不復現，以是供具",
    "T12n0375_001:0609a21": "欲供養佛。如來知時，默然不受。爾時，諸天",
    "T12n0375_001:0609a22": "不果所願，愁憂苦惱，却住一面。",
    "T12n0375_001:0609a23": "爾時，釋提桓因及三十三天設諸供具亦倍",
    "T12n0375_001:0609a24": "勝前，及所持花亦復如是，香氣微妙甚可愛",
    "T12n0375_001:0609a25": "樂，持得勝堂并諸小堂，來至佛所，稽首佛",
    "T12n0375_001:0609a26": "足而白佛言：「世尊！我等深樂、愛護大乘，唯",
    "T12n0375_001:0609a27": "願如來哀受我食。」如來知時，默然不受。時",
    "T12n0375_001:0609a28": "諸釋天不果所願，心懷愁惱，却住一面。乃",
    "T12n0375_001:0609a29": "至第六天，所設供養展轉勝前，寶幢、幡蓋——寶",
    "T12n0375_001:0609b01": "蓋小者覆四天下、幡最短者周圍四海、幢最",
    "T12n0375_001:0609b02": "卑者至自在天，微風吹幢出妙音聲——持",
    "T12n0375_001:0609b03": "上甘饍來詣佛所，稽首佛足，白佛言：「世",
    "T12n0375_001:0609b04": "尊！唯願如來哀受我等最後供養。」如來知",
    "T12n0375_001:0609b05": "時，默然不受。是諸天等不果所願，心懷愁",
    "T12n0375_001:0609b06": "惱，却住一面。上至有頂、其餘梵眾，一切來",
    "T12n0375_001:0609b07": "集。爾時，大梵天王及餘梵眾放身光明遍",
    "T12n0375_001:0609b08": "四天下，欲界人天日月光明悉不復現。持諸",
    "T12n0375_001:0609b09": "寶幢、繒綵、幡蓋——幡極短者，懸於梵宮至娑羅",
    "T12n0375_001:0609b10": "樹間——來詣佛所，稽首佛足，白佛言：「世尊！唯",
    "T12n0375_001:0609b11": "願如來哀受我等最後供養。」如來知時，默然",
    "T12n0375_001:0609b12": "不受。爾時，諸梵不果所願，心懷愁惱，却住",
    "T12n0375_001:0609b13": "一面。爾時，毘摩質多阿修羅王與無量阿修",
    "T12n0375_001:0609b14": "羅大眷屬俱，身諸光明勝於梵天，持諸寶",
    "T12n0375_001:0609b15": "幢、繒綵、幡蓋——其蓋小者覆千世界——上妙甘",
    "T12n0375_001:0609b16": "饍來詣佛所，稽首佛足而白佛言：「唯願",
    "T12n0375_001:0609b17": "如來哀受我等最後供養。」如來知時，默然不",
    "T12n0375_001:0609b18": "受。諸阿修羅不果所願，心懷愁惱，却住一",
    "T12n0375_001:0609b19": "面。爾時，欲界魔王波旬與其眷屬、諸天婇女、",
    "T12n0375_001:0609b20": "無量無邊阿僧祇眾，開地獄門，施清冷水，",
    "T12n0375_001:0609b21": "因而告曰：「汝等今者無所能為，唯當專念",
    "T12n0375_001:0609b22": "如來、應、正遍知，建立最後隨喜供養，當令",
    "T12n0375_001:0609b23": "汝等長夜獲安。」時魔波旬於地獄中悉除",
    "T12n0375_001:0609b24": "刀、劍、無量苦毒，熾然炎火注雨滅之。以佛",
    "T12n0375_001:0609b25": "神力復發是心：「令諸眷屬皆捨刀、劍、弓、弩、",
    "T12n0375_001:0609b26": "鎧、仗、鉾、槊、長鉤、金椎、鉞斧、鬪輪、羂索。」所持供",
    "T12n0375_001:0609b27": "養倍勝一切人天所設——其蓋小者覆中千",
    "T12n0375_001:0609b28": "界——來至佛所，稽首佛足而白佛言：「我等今",
    "T12n0375_001:0609b29": "者愛樂大乘、守護大乘。世尊！若有善男子、",
    "T12n0375_001:0609c01": "善女人為供養故、為怖畏故、為誑他故、",
    "T12n0375_001:0609c02": "為財利故、為隨他故，受是大乘，或真、或偽，",
    "T12n0375_001:0609c03": "我等爾時當為是人除滅怖畏，說如是呪：",
    "T12n0375_001:0609c04": "「『侘枳　咤咤羅侘枳　盧呵隷摩訶盧呵隸",
    "T12n0375_001:0609c05": "阿羅　遮羅　多羅　莎呵』",
    "T12n0375_001:0609c06": "「是呪能令諸失心者、怖畏者、說法者、不斷正",
    "T12n0375_001:0609c07": "法者，為伏外道故、護己身故、護正法故、",
    "T12n0375_001:0609c08": "護大乘故，說如是呪。若有能持如是呪",
    "T12n0375_001:0609c09": "者，無惡象怖，若至壙野空澤嶮處不生",
    "T12n0375_001:0609c10": "怖畏，亦無水、火、師子、虎、狼、盜賊、王難。世尊！若",
    "T12n0375_001:0609c11": "有能持如是呪者，悉能除滅如是等怖。「世",
    "T12n0375_001:0609c12": "尊！持是呪者，我當護之，如龜藏六。世尊！",
    "T12n0375_001:0609c13": "我等今者不以諛諂說如是事。持是呪",
    "T12n0375_001:0609c14": "者，我當至誠益其勢力。唯願如來哀受我",
    "T12n0375_001:0609c15": "等最後供養。」爾時，佛告魔波旬言：「我不受",
    "T12n0375_001:0609c16": "汝飲食供養，我已受汝所說神呪，為欲安",
    "T12n0375_001:0609c17": "樂一切眾生、四部眾故。」佛說是已，默然不",
    "T12n0375_001:0609c18": "受。如是三請皆亦不受。時魔波旬不果所",
    "T12n0375_001:0609c19": "願，心懷愁惱，却住一面。",
    "T12n0375_001:0609c20": "爾時，大自在天王與其眷屬、無量無邊及諸",
    "T12n0375_001:0609c21": "天眾所設供，具悉覆梵、釋、護世四王、人天",
    "T12n0375_001:0609c22": "八部及非人等所有供具，梵釋所設猶如聚",
    "T12n0375_001:0609c23": "墨在珂貝邊悉不復現，寶蓋小者能覆三",
    "T12n0375_001:0609c24": "千大千世界。持如是等供養之具來詣佛",
    "T12n0375_001:0609c25": "所，稽首佛足，遶無數匝，白佛言：「世尊！我等",
    "T12n0375_001:0609c26": "所奉微末供具，猶如蚊蚋供養於我；亦如",
    "T12n0375_001:0609c27": "有人以一掬水投於大海；然一小燈助百",
    "T12n0375_001:0609c28": "千日；春夏之月眾花茂盛，有持一花益於",
    "T12n0375_001:0609c29": "眾花；以葶藶子益須彌山，豈當有益大",
    "T12n0375_001:0610a01": "海、日明、眾花、須彌？世尊！我今所奉微末供具",
    "T12n0375_001:0610a02": "亦復如是。若以三千大千世界滿中香花、伎",
    "T12n0375_001:0610a03": "樂、幡蓋供養如來，尚不足言。何以故？如",
    "T12n0375_001:0610a04": "來為諸眾生常於地獄、餓鬼、畜生諸惡趣中",
    "T12n0375_001:0610a05": "受諸苦惱。是故，世尊！應見哀愍，受我等",
    "T12n0375_001:0610a06": "供。」",
    "T12n0375_001:0610a07": "爾時，東方去此無量無數阿僧祇恒河沙微",
    "T12n0375_001:0610a08": "塵等世界，彼有佛土名意樂美音，佛號虛",
    "T12n0375_001:0610a09": "空等如來、應供、正遍知、明行足、善逝、世間解、無",
    "T12n0375_001:0610a10": "上士、調御丈夫、天人師、佛、世尊。爾時，彼佛即",
    "T12n0375_001:0610a11": "告第一大弟子言：「善男子！汝今宜往西方娑",
    "T12n0375_001:0610a12": "婆世界。彼土有佛，號釋迦牟尼如來、應供、正",
    "T12n0375_001:0610a13": "遍知、明行足、善逝、世間解、無上士、調御丈夫、天",
    "T12n0375_001:0610a14": "人師、佛、世尊。彼佛不久當般涅槃。善男子！",
    "T12n0375_001:0610a15": "汝可持此世界香飯——其飯香美，食之安隱——",
    "T12n0375_001:0610a16": "可以奉獻彼佛世尊。世尊食已，入般涅槃。善",
    "T12n0375_001:0610a17": "男子！并可禮敬，請決所疑。」爾時，無邊身菩薩",
    "T12n0375_001:0610a18": "摩訶薩即受佛教，從座而起，稽首佛足，右",
    "T12n0375_001:0610a19": "遶三匝，與無量阿僧祇大菩薩眾俱從彼",
    "T12n0375_001:0610a20": "國發來至此娑婆世界。應時此間三千大千",
    "T12n0375_001:0610a21": "世界大地六種震動。於是眾中梵釋四王、魔",
    "T12n0375_001:0610a22": "王波旬、摩醯首羅，如是大眾見是地動，舉",
    "T12n0375_001:0610a23": "身毛竪，喉舌枯燥，驚怖戰慄，各欲四散，自",
    "T12n0375_001:0610a24": "見其身無復光明，所有威德悉滅無餘。是",
    "T12n0375_001:0610a25": "時，文殊師利法王子即從座起，告諸大眾：「諸",
    "T12n0375_001:0610a26": "善男子！汝等勿怖，汝等勿怖。何以故？東",
    "T12n0375_001:0610a27": "方去此無量無數阿僧祇恒河沙微塵等世",
    "T12n0375_001:0610a28": "界，有世界名意樂美音，佛號虛空等如來、",
    "T12n0375_001:0610a29": "應供、正遍知，十號具足。彼有菩薩名無邊",
    "T12n0375_001:0610b01": "身，與無量菩薩欲來至此供養如來。以",
    "T12n0375_001:0610b02": "彼菩薩威德力故，令汝身光悉不復現。是",
    "T12n0375_001:0610b03": "故，汝等應生歡喜，勿懷恐怖。」爾時，大眾悉",
    "T12n0375_001:0610b04": "皆遙見彼佛大眾，如明鏡中自觀己身。時",
    "T12n0375_001:0610b05": "文殊師利復告大眾：「汝今所見彼佛大眾如",
    "T12n0375_001:0610b06": "見此佛；以佛神力，復當如是得見九方",
    "T12n0375_001:0610b07": "無量諸佛。」爾時，大眾各相謂言：「苦哉，苦哉。世",
    "T12n0375_001:0610b08": "間虛空，如來不久當般涅槃。」是時大眾一",
    "T12n0375_001:0610b09": "切悉見無邊身菩薩及其眷屬。是菩薩身一",
    "T12n0375_001:0610b10": "一毛孔各各出生一大蓮花。一一蓮花各有",
    "T12n0375_001:0610b11": "七萬八千城邑，縱廣正等如毘舍離城，牆壁",
    "T12n0375_001:0610b12": "諸塹七寶雜廁，多羅寶樹七重行列。人民熾",
    "T12n0375_001:0610b13": "盛，安隱豐樂，閻浮檀金以為却敵。一一却敵",
    "T12n0375_001:0610b14": "各有種種七寶林樹，花菓茂盛，微風吹動",
    "T12n0375_001:0610b15": "出微妙音。其聲和雅猶如天樂，城中人民聞",
    "T12n0375_001:0610b16": "是音聲即時得受上妙快樂。是諸塹中妙水",
    "T12n0375_001:0610b17": "盈滿，清淨香潔如真琉璃。是諸水中有七寶",
    "T12n0375_001:0610b18": "船，諸人乘之，遊戲、澡浴，共相娛樂，快樂無極。",
    "T12n0375_001:0610b19": "復有無量雜色蓮花、優鉢羅花、拘物頭花、波",
    "T12n0375_001:0610b20": "頭摩花、分陀利花，其花縱廣猶如車輪。其",
    "T12n0375_001:0610b21": "塹岸上多有園林，一一園中有五泉池。是諸",
    "T12n0375_001:0610b22": "池中復有諸花，優鉢羅花、拘物頭花、波頭摩",
    "T12n0375_001:0610b23": "花、分陀利花。其花縱廣亦如車輪，香氣馚",
    "T12n0375_001:0610b24": "馥，甚可愛樂。其水清淨，柔軟第一，鳧、鴈、鴛鴦",
    "T12n0375_001:0610b25": "遊戲其中。其園各有眾寶宮宅，一一宮宅縱",
    "T12n0375_001:0610b26": "廣正等滿四由旬，所有牆壁四寶所成——所謂",
    "T12n0375_001:0610b27": "金、銀、琉璃、頗梨——真金窓牖、周匝欄楯，玟瑰為",
    "T12n0375_001:0610b28": "地，金沙布上。是宮宅中多有七寶流泉浴池，",
    "T12n0375_001:0610b29": "一一池邊各有十八黃金梯陛，閻浮檀金為",
    "T12n0375_001:0610c01": "芭蕉樹——如忉利天歡喜之園。是一一城各有",
    "T12n0375_001:0610c02": "八萬四千人王，一一諸王各有無量夫人、婇",
    "T12n0375_001:0610c03": "女，共相娛樂，歡喜受樂。其餘人民亦復如是，",
    "T12n0375_001:0610c04": "各於住處共相娛樂。是中眾生不聞餘名，",
    "T12n0375_001:0610c05": "純聞無上大乘之聲。是諸花中一一各有師",
    "T12n0375_001:0610c06": "子之座，其座四足皆紺琉璃，柔軟素衣以布",
    "T12n0375_001:0610c07": "座上——其衣微妙出過三界。一一座上有一王",
    "T12n0375_001:0610c08": "坐，以大乘法教化眾生，或有眾生書、持、讀",
    "T12n0375_001:0610c09": "誦、如說修行，如是流布大乘經典。爾時，無邊",
    "T12n0375_001:0610c10": "身菩薩安止如是無量眾生於自身已，令",
    "T12n0375_001:0610c11": "捨世樂，皆作是言：「苦哉，苦哉。世間虛空，如",
    "T12n0375_001:0610c12": "來不久當般涅槃。」爾時，無邊身菩薩與無量",
    "T12n0375_001:0610c13": "菩薩周匝圍遶，示現如是神通力已，持是",
    "T12n0375_001:0610c14": "種種無量供具及以上妙香美飲食。若有得",
    "T12n0375_001:0610c15": "聞是食香氣，煩惱、諸垢皆悉消滅。以是菩薩",
    "T12n0375_001:0610c16": "神通力故，一切大眾悉皆得見如是變化。",
    "T12n0375_001:0610c17": "無邊身菩薩身大無邊、量同虛空，唯除諸佛，",
    "T12n0375_001:0610c18": "餘無能見是菩薩身其量邊際。爾時，無邊身",
    "T12n0375_001:0610c19": "菩薩及其眷屬所設供養倍勝於前，來至佛",
    "T12n0375_001:0610c20": "所，稽首佛足，合掌恭敬白佛言：「世尊！唯願",
    "T12n0375_001:0610c21": "哀愍，受我等食。」如來知時，默然不受。如是",
    "T12n0375_001:0610c22": "三請悉亦不受。爾時，無邊身菩薩及其眷屬",
    "T12n0375_001:0610c23": "却住一面。南、西、北方諸佛世界亦有無量無",
    "T12n0375_001:0610c24": "邊身菩薩，所持供養倍勝於前，來至佛所，",
    "T12n0375_001:0610c25": "乃至却住一面皆亦如是。",
    "T12n0375_001:0610c26": "爾時，娑羅雙樹吉祥福地縱廣三十二由旬，",
    "T12n0375_001:0610c27": "大眾充滿，間無空缺。爾時，四方無邊身菩薩",
    "T12n0375_001:0610c28": "及其眷屬所坐之處或如錐頭、針鋒、微塵。十",
    "T12n0375_001:0610c29": "方如微塵等諸佛世界諸大菩薩悉來集會，",
    "T12n0375_001:0611a01": "及閻浮提一切大眾亦悉來集——唯除尊者摩",
    "T12n0375_001:0611a02": "訶迦葉、阿難二眾，阿闍世王及其眷屬——乃至毒",
    "T12n0375_001:0611a03": "蛇視能殺人，蛣、蜣、蝮、蝎及十六種行惡業",
    "T12n0375_001:0611a04": "者，一切來集。陀那婆神、阿修羅等悉捨惡",
    "T12n0375_001:0611a05": "念，皆生慈心，如父、如母、如姊、如妹；三千",
    "T12n0375_001:0611a06": "大千世界眾生慈心相向亦復如是，除一闡",
    "T12n0375_001:0611a07": "提。爾時，三千大千世界，以佛神力故地皆柔",
    "T12n0375_001:0611a08": "軟，無有丘墟、土沙、礫石、荊棘、毒草，眾寶莊嚴",
    "T12n0375_001:0611a09": "猶如西方無量壽佛極樂世界。是時大眾悉",
    "T12n0375_001:0611a10": "見十方如微塵等諸佛世界，如於明鏡自",
    "T12n0375_001:0611a11": "觀己身，見諸佛土亦復如是。爾時，如來面",
    "T12n0375_001:0611a12": "門所出五色光明，其光明曜覆諸大會，令",
    "T12n0375_001:0611a13": "彼身光悉不復現。所應作已，還從口入。時",
    "T12n0375_001:0611a14": "諸天人及諸會眾阿修羅等，見佛光明還從",
    "T12n0375_001:0611a15": "口入，皆大恐怖，身毛為竪。復作是言：「如來",
    "T12n0375_001:0611a16": "光明出已還入，非無因緣，必於十方所作",
    "T12n0375_001:0611a17": "已辦，將是最後涅槃之相。何其苦哉！何其苦",
    "T12n0375_001:0611a18": "哉！如何世尊一旦捨離四無量心，不受人",
    "T12n0375_001:0611a19": "天所奉供養？聖慧日光從今永滅，無上法船",
    "T12n0375_001:0611a20": "於斯沈沒。嗚呼痛哉！世間大苦。」舉手搥胸，",
    "T12n0375_001:0611a21": "悲號啼哭，支節戰動不能自持，身諸毛孔流",
    "T12n0375_001:0611a22": "血灑地。",
    "T12n0375_001:0611a23": "大般涅槃經卷第一"
}