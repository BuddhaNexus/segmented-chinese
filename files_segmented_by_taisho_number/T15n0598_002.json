{
    "T15n0598_002:0137c21": "佛說海龍王經卷第二",
    "T15n0598_002:0137c23": "西晉月氏國三藏竺法護譯",
    "T15n0598_002:0137c24": "5 總持品(二)總持品第五",
    "T15n0598_002:0137c25": "佛告龍王：「有四事法無盡之教、無盡之藏，為",
    "T15n0598_002:0138a01": "總持也。何等四？分別無盡，慧無盡，明智無",
    "T15n0598_002:0138a02": "盡，總持辯才無盡；是為四。復有四事難攝無",
    "T15n0598_002:0138a03": "盡之藏，為總持也。何等四？其性難攝，道心",
    "T15n0598_002:0138a04": "難攝，入法難攝，入眾生行難攝；是為四。復",
    "T15n0598_002:0138a05": "有四堅固要無盡之藏，為總持也。何等四？所",
    "T15n0598_002:0138a06": "願堅固，奉行堅固，立忍堅固，度於因緣所造",
    "T15n0598_002:0138a07": "堅固；是為四。復有四所說無盡之藏，為總",
    "T15n0598_002:0138a08": "持也。何等四？講諸至誠，講諸緣起，講眾生",
    "T15n0598_002:0138a09": "行，講諸乘本無慧；是為四。復有四光無盡之",
    "T15n0598_002:0138a10": "藏，為總持也。何等四？照于法界，照于智慧，照",
    "T15n0598_002:0138a11": "于慧明，照于如應之所說法；是為四。復有",
    "T15n0598_002:0138a12": "四上曜無盡之藏，為總持也。何等四？精進",
    "T15n0598_002:0138a13": "為上，禁戒修行勤力為上，求積功德為上，合",
    "T15n0598_002:0138a14": "集求慧為上；是為四。「復有四無窮無盡之藏，",
    "T15n0598_002:0138a15": "為總持也。何等四？求諸度無極而無窮極，不",
    "T15n0598_002:0138a16": "厭生死而無窮極，開化度人而無窮極，求諸",
    "T15n0598_002:0138a17": "通慧而無窮極；是為四。復有四無厭無盡之",
    "T15n0598_002:0138a18": "藏，為總持也。何等四？佛前聽經而無厭足，",
    "T15n0598_002:0138a19": "為人說經而無厭足，求諸德本而無厭足，供",
    "T15n0598_002:0138a20": "養如來而無厭足；是為四。復有四無能勝者",
    "T15n0598_002:0138a21": "無盡之藏，為總持也。何等四？一切塵勞亦無",
    "T15n0598_002:0138a22": "能勝，一切諸魔亦不能勝，諸外異道亦不",
    "T15n0598_002:0138a23": "能勝，一切怨敵亦不能勝；是為四。復有四",
    "T15n0598_002:0138a24": "無習無盡之藏，為總持也。何等四？不習聲聞、",
    "T15n0598_002:0138a25": "緣覺之乘，不習一切供養之利，不習一切諸",
    "T15n0598_002:0138a26": "所著求，不習一切諸凡夫行；是為四。復有",
    "T15n0598_002:0138a27": "四無得無盡之藏，為總持也。何等四？不得所",
    "T15n0598_002:0138a28": "生，不得開化惡戒之人，不得說經在於有為",
    "T15n0598_002:0138a29": "為上大乘，不得乞求；是為四。復有四力無盡",
    "T15n0598_002:0138b01": "之藏，為總持。何等四？忍力——忍於一切所作，",
    "T15n0598_002:0138b02": "眾惡慧力——蠲除一切眾生疑結，神通力——見一",
    "T15n0598_002:0138b03": "切眾生心之所念，善權力——為一切人如應說",
    "T15n0598_002:0138b04": "法；是為四。復有四大藏無盡之藏，為總持。何",
    "T15n0598_002:0138b05": "等四？不自侵欺而斷三寶，是則大藏；入於無",
    "T15n0598_002:0138b06": "量之法，是則大藏；得一切心，隨其所志，是則",
    "T15n0598_002:0138b07": "大藏；慧等如空，是則大藏；是為四。復有四無",
    "T15n0598_002:0138b08": "極無盡之藏，為總持。何等四？博聞無極，智",
    "T15n0598_002:0138b09": "慧無極，所願無極，順眾生說法無極；是為",
    "T15n0598_002:0138b10": "四。菩薩復有四事不自侵至無盡之藏，為總",
    "T15n0598_002:0138b11": "持。何等四？說法不自侵，說至誠不自侵，順法",
    "T15n0598_002:0138b12": "行不自侵，得至道極不自侵；是謂四。復有",
    "T15n0598_002:0138b13": "四事得無所畏無盡之藏，為總持。何等四？不",
    "T15n0598_002:0138b14": "畏惡趣，不畏眾會，不畏決疑，不畏失佛道；是",
    "T15n0598_002:0138b15": "為四無盡之藏為總持也。」",
    "T15n0598_002:0138b16": "佛告龍王：「是無盡藏總持，說德無量，入無",
    "T15n0598_002:0138b17": "極慧，集菩薩行，所可由慧，光曜莊嚴菩薩",
    "T15n0598_002:0138b18": "所求，菩薩財寶所入法藏，入總持門分別言",
    "T15n0598_002:0138b19": "教，嚴身口意，得淨諸國，合集自在，護念正",
    "T15n0598_002:0138b20": "道，入眾生敷慧化導正法，力精進具諸度無",
    "T15n0598_002:0138b21": "極，嚴淨道場，逮諸佛法，是謂無盡之藏總持。",
    "T15n0598_002:0138b22": "其有文名字號之數，及法諸數，遊于正法，",
    "T15n0598_002:0138b23": "皆來歸斯無盡之藏，為總持也。菩薩入斯，於",
    "T15n0598_002:0138b24": "諸文字無所分別。諸法清白，不壞本淨故。樂",
    "T15n0598_002:0138b25": "一切法，不侵樂法故。究竟諸法，所志諸法亦",
    "T15n0598_002:0138b26": "無侵欺故。一切眼法，不侵諸法明故。諸法",
    "T15n0598_002:0138b27": "假號，不侵會法故。以逮諸法，不侵行精進故。",
    "T15n0598_002:0138b28": "諸法調定，於柔順法無所侵故。諸法說之，無",
    "T15n0598_002:0138b29": "侵光曜焚燒諸法，於無起法而無侵故。信一",
    "T15n0598_002:0138c01": "切法，於所好法亦無侵故。說一切法，於諸言",
    "T15n0598_002:0138c02": "教無所侵故。諸法本無，於無趣法而無侵故。",
    "T15n0598_002:0138c03": "諸法審諦，等三世法亦無侵故。諸法常住，於",
    "T15n0598_002:0138c04": "不動法亦不侵故。諸法有哀，隨本所樂而為",
    "T15n0598_002:0138c05": "現法故。諸法悉等，說無差特故。諸法求跡，",
    "T15n0598_002:0138c06": "示現諸法至平等故。諸法所至，示現入深道",
    "T15n0598_002:0138c07": "門故。諸法至力，現諸上法故。諸法愚冥，為現",
    "T15n0598_002:0138c08": "智明故。懷來諸法，示現諸法無所亡失故。總",
    "T15n0598_002:0138c09": "持諸法，示現諸法為無盡故。諸法寂然，現憺",
    "T15n0598_002:0138c10": "怕故。諸法虛空，而為示現廣普之法故。諸法",
    "T15n0598_002:0138c11": "無明，現癡本故。諸法悉住，現所立處，故諸法",
    "T15n0598_002:0138c12": "入慧現離癡法故。諸法人也，而為示現分別",
    "T15n0598_002:0138c13": "諸法故。諸法離有，而為示現離所有法故。諸",
    "T15n0598_002:0138c14": "法有難，而為示現諸法瑕穢故。諸法常念，而",
    "T15n0598_002:0138c15": "為示現宿命事故。諸法有緣，示現諸法而有",
    "T15n0598_002:0138c16": "侵故。諸法入志，而為示現寂諸亂故。諸法極",
    "T15n0598_002:0138c17": "重，而為示現無所動法故。諸法住處，而為示",
    "T15n0598_002:0138c18": "現眾法界處故。諸法導師，而為示現審諦之",
    "T15n0598_002:0138c19": "法故。諸法致果，而為示現志無所念故。諸法",
    "T15n0598_002:0138c20": "唯陰，而為示現蠲除五陰諸法苦患故。諸法",
    "T15n0598_002:0138c21": "生死，示現諸法無塵故。諸法寂空，示現諸法",
    "T15n0598_002:0138c22": "無所猗故。諸法如固，示現諸法斷眾固故。",
    "T15n0598_002:0138c23": "諸法寂滅，示現諸法斷因緣故。」佛語龍王：「是",
    "T15n0598_002:0138c24": "名曰文字緣會無盡藏總持。菩薩得是，分別",
    "T15n0598_002:0138c25": "一切文字所興。譬如文字而不可盡，諸法",
    "T15n0598_002:0138c26": "所說不可盡，亦復如是！譬如文字亦不從身",
    "T15n0598_002:0138c27": "出、不從心出，諸法如是，不可知處，不住在身，",
    "T15n0598_002:0138c28": "不住在心。譬如文字無所依倚，而求解說",
    "T15n0598_002:0138c29": "塵勞之事，亦無所淨。菩薩已得無盡藏總持，",
    "T15n0598_002:0139a01": "雖說塵勞，不著塵垢，究竟本淨。譬如文字",
    "T15n0598_002:0139a02": "不合在身，然為他人有所解說；諸法如是，",
    "T15n0598_002:0139a03": "有所發起教心清淨。如文字有所說時無所",
    "T15n0598_002:0139a04": "至湊，無所言時不處在內；諸法如是，假使",
    "T15n0598_002:0139a05": "說時無所至到，設不說時不積在內。如文字",
    "T15n0598_002:0139a06": "無色無見而現在外；諸色如是，無色無見，由",
    "T15n0598_002:0139a07": "心因緣而有退轉。如文字虛自在寂寞，悉",
    "T15n0598_002:0139a08": "以怳惚無作字者；諸法如是，虛靜寂寞，莫",
    "T15n0598_002:0139a09": "有造作。如文字不出染污、瞋恚、愚癡，又因文",
    "T15n0598_002:0139a10": "字而有音教；諸法如是，不出染污、貪騃之惑，",
    "T15n0598_002:0139a11": "由從想念起婬、怒、癡。如文字因諸貪緣說",
    "T15n0598_002:0139a12": "得果證，文字無得亦無有證；諸法如是，因",
    "T15n0598_002:0139a13": "其緣對說有果證，計於本法無果無證。譬如",
    "T15n0598_002:0139a14": "諸法無不因字；諸行如是，所有諸法皆由",
    "T15n0598_002:0139a15": "佛道。」",
    "T15n0598_002:0139a16": "6 總持身品(二)總持身品第六",
    "T15n0598_002:0139a17": "佛語龍王：「菩薩已住無盡藏，而以文字求於",
    "T15n0598_002:0139a18": "佛道。總持文字，力也；歸趣文字，身也；滅盡",
    "T15n0598_002:0139a19": "像，色也；入法門，頂也；觀瞻，額也；慧眼，眼也；",
    "T15n0598_002:0139a20": "天耳，耳也；說名字，鼻也；制亂意眉間，闕庭也；",
    "T15n0598_002:0139a21": "攝一切心，面也；解喻一切可眾生心，舌根也；",
    "T15n0598_002:0139a22": "調定其心，齒也；師子觀奮迅，髭也；藏匿空",
    "T15n0598_002:0139a23": "語，脣也；觀一切法，咽也；勉出眾生令其歡悅，",
    "T15n0598_002:0139a24": "肩也；端正所謂，脾也；察諸法等，腹也；入於",
    "T15n0598_002:0139a25": "深門，臍也；入左右路，掌也；合會諸法，臂也；",
    "T15n0598_002:0139a26": "十善之句為善救護，指也；清淨法銅，爪也；",
    "T15n0598_002:0139a27": "來致虛無之念，脇也；次第講法，脊也；說不侵",
    "T15n0598_002:0139a28": "時無所為度，尻也；具足寂觀，髕也；趣審諦法，",
    "T15n0598_002:0139a29": "膝也；曉知一切，踹也；心意寂然，足趺也；遊",
    "T15n0598_002:0139b01": "到十方，足心也；次第說諦，步也；知羞慚恥，",
    "T15n0598_002:0139b02": "衣也；法鬘莊嚴，傅飾也；法華若干，臥具也；",
    "T15n0598_002:0139b03": "說種種法，枕也；不瞋不諍，塗香也；所行如應",
    "T15n0598_002:0139b04": "無所不了，雜香也；入深戒，說香也；於諸法自",
    "T15n0598_002:0139b05": "在，眷屬也；嗟歎梵跡，則親友也；得安隱眾，知",
    "T15n0598_002:0139b06": "識也；斷諸結縛開化眾人，則親暱也；曉了",
    "T15n0598_002:0139b07": "諸事，家室也；其心清淨，母也；一切巧便無所",
    "T15n0598_002:0139b08": "依信，慧父也；諸通慧心，從等也；施度無極，漿",
    "T15n0598_002:0139b09": "食也；戒度無極，泰安也；忍度無極，莊嚴也；",
    "T15n0598_002:0139b10": "精進度無極，作善剋辦也；一心度無極，飽",
    "T15n0598_002:0139b11": "滿也；智度無極，隨時順也；善權度無極，二",
    "T15n0598_002:0139b12": "句合義也；道品身支，黨也。講說至誠，未",
    "T15n0598_002:0139b13": "曾侵欺，一切世間尊豪自由，於法自恣。」佛",
    "T15n0598_002:0139b14": "語龍王：「是為無盡之藏總持，無色像身也！",
    "T15n0598_002:0139b15": "其有菩薩，於是總持樂法之樂。譬如國王",
    "T15n0598_002:0139b16": "在於中宮；如天帝釋在須彌頂，威神巍巍；如",
    "T15n0598_002:0139b17": "梵天尊豪自在；如燕居阿須輪，難可制持；",
    "T15n0598_002:0139b18": "如海無邊，功德超殊；如寶大山，天所娛樂；如",
    "T15n0598_002:0139b19": "父母獨有一子，愛重無極；如月盛滿，眾星獨",
    "T15n0598_002:0139b20": "明，莫不稽首；如世尊為天、世人奮大光明；如",
    "T15n0598_002:0139b21": "日初出，光曜柔和；如孔雀在林樹間放妙音",
    "T15n0598_002:0139b22": "聲；如師子在巖窟中服美飲食；如龍心意",
    "T15n0598_002:0139b23": "調和，以時澍雨；如轉輪王大法化國；如眾龍",
    "T15n0598_002:0139b24": "舞，動發雷電；如龍王已得自在，降大法雨；",
    "T15n0598_002:0139b25": "如天帝釋撫化一切諸外異道；如勇猛將摧",
    "T15n0598_002:0139b26": "伏嚴敵，除諸勞垢，降納眾魔；如水消火；如風",
    "T15n0598_002:0139b27": "靡草，心計如地，開化明者，順化眾生；如",
    "T15n0598_002:0139b28": "火焚草，皆忍苦樂；如乳母養長者子，療治",
    "T15n0598_002:0139b29": "眾病，持心堅強，具眾人願；如意珠王總持",
    "T15n0598_002:0139c01": "諸寶。」佛語龍王：「其有菩薩住無盡之藏總",
    "T15n0598_002:0139c02": "持門者，則可謂入佛之道場。如大海含受",
    "T15n0598_002:0139c03": "眾寶、諸珍苑府，無盡之藏總持如是，包弘",
    "T15n0598_002:0139c04": "諸法道寶篋藏，如無數香篋令無量人恣意",
    "T15n0598_002:0139c05": "所欲。菩薩已住無盡之藏總持門者，以真妙",
    "T15n0598_002:0139c06": "言開化一切，令各得所。是總持者，入一切聲。",
    "T15n0598_002:0139c07": "此土名道心者，彼無盡世界佛一寶蓋如來",
    "T15n0598_002:0139c08": "國曰目前；此名諸通慧者，彼超得度世界",
    "T15n0598_002:0139c09": "導龍如來佛國曰普達；此名施度無極者，彼",
    "T15n0598_002:0139c10": "寂定世界吉祥如來佛國曰精氣；此名戒度",
    "T15n0598_002:0139c11": "無極者，彼無憂世界離憂如來佛國曰多安；",
    "T15n0598_002:0139c12": "此名忍度無極者，彼無垢世界離垢如來佛",
    "T15n0598_002:0139c13": "國曰無盡句；此名進度無極者，彼普明世",
    "T15n0598_002:0139c14": "界無垢光如來佛國曰上度；此名專度無極",
    "T15n0598_002:0139c15": "者，彼道御世界堅要如來佛國曰寂行；此名",
    "T15n0598_002:0139c16": "智度無極者，彼陰雨世界雨王如來佛國曰",
    "T15n0598_002:0139c17": "清淨；此名善權方便者，彼尊調世界離垢",
    "T15n0598_002:0139c18": "辟如來佛國曰隨習俗宜；此名慈哀喜護者，",
    "T15n0598_002:0139c19": "彼豐盛世界吉祥義如來佛國曰憐傷仁攝",
    "T15n0598_002:0139c20": "彼我二寂；此名苦習盡道者，彼無悅世界",
    "T15n0598_002:0139c21": "首寂如來佛國曰本原由根根盡歸本；此名",
    "T15n0598_002:0139c22": "四意止者，他方世界曰無止；此名四意斷",
    "T15n0598_002:0139c23": "者，彼曰上勝；此名神足者，彼曰超步；此",
    "T15n0598_002:0139c24": "名五根者，彼曰悅原；此名五力，彼曰堅強；",
    "T15n0598_002:0140a01": "此名覺意，彼曰無冥；此名八由，彼曰所度；",
    "T15n0598_002:0140a02": "此名分別，彼曰目見；此名護仰，彼曰隨",
    "T15n0598_002:0140a03": "順；此名法施，彼曰善攝；此名寂觀，彼曰定",
    "T15n0598_002:0140a04": "察；此名脫門，彼曰離癡；此名功德，彼曰嚴",
    "T15n0598_002:0140a05": "辦；此名智慧，彼曰了便；此名棄家，彼曰",
    "T15n0598_002:0140a06": "修行；此名具戒，彼曰無犯；此名安隱無為，",
    "T15n0598_002:0140a07": "彼曰寂滅度；此名曰歎佛無量，彼曰佛曰",
    "T15n0598_002:0140a08": "佛眼放光。」佛語龍王：「計諸佛國音聲言訓若",
    "T15n0598_002:0140a09": "干種教，菩薩若逮無盡之藏，皆知一切諸佛",
    "T15n0598_002:0140a10": "之土所說音聲文字所誨。佛以一劫若過一",
    "T15n0598_002:0140a11": "劫，讚歎有為言說章句之教十方所出，不",
    "T15n0598_002:0140a12": "能究竟諸佛國土音聲義也。」佛說是無盡之",
    "T15n0598_002:0140a13": "藏總持門時，六萬菩薩皆得總持，八千菩",
    "T15n0598_002:0140a14": "薩得不起法忍，三萬二千人皆發無上正真",
    "T15n0598_002:0140a15": "道意。",
    "T15n0598_002:0140a16": "7 總持門品(二)總持門品第七",
    "T15n0598_002:0140a17": "爾時佛告龍王：「菩薩以是離諸幽冥之路，趣",
    "T15n0598_002:0140a18": "諸通慧。往古不可計無央數劫不可思議，彼",
    "T15n0598_002:0140a19": "時有佛。號曰梵首天王如來、至真、等正覺、明行",
    "T15n0598_002:0140a20": "成為、善逝、世間解、無上士、道法御、天人師，號佛、",
    "T15n0598_002:0140a21": "世尊，世界曰集異德，劫名淨除。彼時集異德",
    "T15n0598_002:0140a22": "世界豐盛安隱，五穀自然；快樂無極，天人繁",
    "T15n0598_002:0140a23": "熾。如我此土百億四域合為一佛國，則為彼",
    "T15n0598_002:0140a24": "土一大四域，如是之比百億須彌山，此梵首",
    "T15n0598_002:0140a25": "天王如來集異德世界廣大無邊，乃如茲乎！",
    "T15n0598_002:0140a26": "其世界如金剛光明摩尼之寶，自然常普大",
    "T15n0598_002:0140a27": "明，以寶交絡，周匝覆蓋懸繒、幢幡，百千伎樂",
    "T15n0598_002:0140a28": "於虛空中不鼓自鳴，其伎樂音普聞佛土。彼",
    "T15n0598_002:0140a29": "伎樂音，不出婬、怒、癡欲之音聲也，唯演寂",
    "T15n0598_002:0140b01": "然憺怕法樂歡喜之音。諸天、人民聞樂音者，",
    "T15n0598_002:0140b02": "則逮一心寂定，安隱晏然，不為塵勞之所危",
    "T15n0598_002:0140b03": "害也。其土平等，如柔軟衣，無有惡趣音聲誨",
    "T15n0598_002:0140b04": "也。天、人清淨，皆解微妙，志于大乘，少求聲聞、",
    "T15n0598_002:0140b05": "緣覺之乘。心有所念，衣食、室宇所欲隨意，悉",
    "T15n0598_002:0140b06": "自然至，天、人一等，無有窮厄匱乏者也，衣",
    "T15n0598_002:0140b07": "服、飲食如兜術天上，其國所有等無差特。",
    "T15n0598_002:0140b08": "其如來壽命滿六十七萬二千歲，其土人",
    "T15n0598_002:0140b09": "民壽亦復如是，無中夭者。佛土菩薩七十二",
    "T15n0598_002:0140b10": "那術，聲聞甚少。「爾時有轉輪聖王號無盡福，",
    "T15n0598_002:0140b11": "主十六四天下。其無盡福王有八十四那術",
    "T15n0598_002:0140b12": "夫人，如天玉女。有四太后：一名離垢，二",
    "T15n0598_002:0140b13": "曰無垢光，三曰清淨，四曰淨句。子有八萬",
    "T15n0598_002:0140b14": "四千，皆大猛勇身相；有八端正姝好，皆志",
    "T15n0598_002:0140b15": "大乘。彼時無盡福王處於大城，名曰具樂。",
    "T15n0598_002:0140b16": "其城東西長二千四百四十里，南北亦爾。梵",
    "T15n0598_002:0140b17": "首天王如來興於彼國，無盡福王建立精舍，",
    "T15n0598_002:0140b18": "殖大林樹，名上香光園，佛所遊止。城之中",
    "T15n0598_002:0140b19": "央造王宮殿，七寶合成。城中有八萬四",
    "T15n0598_002:0140b20": "千街巷、八萬四千欄楯。一一街巷有八萬四",
    "T15n0598_002:0140b21": "千家居。其大城壁七重，七重欄楯、七重行",
    "T15n0598_002:0140b22": "樹、七重交路，繞城有萬遊觀園。其塹七重，",
    "T15n0598_002:0140b23": "滿八味水，生青蓮、紅蓮、黃蓮、白蓮，皆有美香，",
    "T15n0598_002:0140b24": "鴛鴦、鳧鴈相隨而鳴。其城如是，名等無量，不",
    "T15n0598_002:0140b25": "可思議。「王供養佛，奉進所安，眾事具足，無所",
    "T15n0598_002:0140b26": "乏少，於百千歲不可稱限。率其中宮、子孫、",
    "T15n0598_002:0140b27": "親族、友黨、眷屬、國中人民，往詣上香光叢林，",
    "T15n0598_002:0140b28": "見梵首天王如來，稽首佛足，退住一面。佛告",
    "T15n0598_002:0140b29": "王曰：『有四事為大國王、君子、聖主猶得自",
    "T15n0598_002:0140c01": "在，與眾不同，增益善法。何等為四？立於篤",
    "T15n0598_002:0140c02": "信，數詣賢聖，樂欣請益，求德慕義；以法自",
    "T15n0598_002:0140c03": "娛，常觀無常、苦、空、非身之法，觀世所有有為",
    "T15n0598_002:0140c04": "之穢皆歸離別；自攝其心，入無放逸，覺察",
    "T15n0598_002:0140c05": "欲樂，無所饒羨；不以毀斷宿世福德，不廢",
    "T15n0598_002:0140c06": "道心，務志妙慧。是為四事，大國聖主猶得自",
    "T15n0598_002:0140c07": "在，與眾不同。』「無盡福王白世尊曰：『菩薩有幾",
    "T15n0598_002:0140c08": "法而得自在？』佛告王曰：『菩薩有八法而得自",
    "T15n0598_002:0140c09": "在。何謂為八？得五神通以自娛樂，未曾有",
    "T15n0598_002:0140c10": "退，無所罣礙；并除瞋恨，而無害心，具暢聖慧，",
    "T15n0598_002:0140c11": "攝于道明；所作已辦，現得叡達，誠信神足，",
    "T15n0598_002:0140c12": "拔諸所有；以智慧聖捨離一切邪見塵垢，",
    "T15n0598_002:0140c13": "得四解明，佛所建立，無著不住；具足力處，逮",
    "T15n0598_002:0140c14": "于無盡福海印三昧；能悅眾生，攝御一切諸",
    "T15n0598_002:0140c15": "佛之教，以成總持；其心清淨，所聞不忘，應如",
    "T15n0598_002:0140c16": "所欲，而為說法；入一義味，住於本際，不計",
    "T15n0598_002:0140c17": "吾我，不起法忍。是為八事，菩薩而得自在。』佛",
    "T15n0598_002:0140c18": "告王曰：『又有總持名曰寶事，菩薩逮得此總",
    "T15n0598_002:0140c19": "持者於法自在。』「時佛為王說寶事總持之慧，",
    "T15n0598_002:0140c20": "滿百千歲普分別義。王捨國事一切眾緣，專",
    "T15n0598_002:0140c21": "精一心，及與眷屬聽受道化，於百千歲未曾",
    "T15n0598_002:0140c22": "想欲，無瞋恨意，不含想害，不顧妻子、國土、",
    "T15n0598_002:0140c23": "眷屬，一切所有永不以計，唯願法樂，立志佛",
    "T15n0598_002:0140c24": "道，大慈清淨，等心一切而行大哀，被大德",
    "T15n0598_002:0141a01": "鎧而聽受法。如是之比具百千歲，受佛誨已，",
    "T15n0598_002:0141a02": "因此寶事總持之要，所作則辦。越七百萬",
    "T15n0598_002:0141a03": "劫終始之患，積十萬劫除諸罪殃，見億百千",
    "T15n0598_002:0141a04": "佛從受德本，於恒沙等作天帝釋。若為梵天、",
    "T15n0598_002:0141a05": "轉輪聖王，積功累德，以清淨心志御諸法，用",
    "T15n0598_002:0141a06": "心不亂，聞百千佛，受法不忘。時王諸子，皆悉",
    "T15n0598_002:0141a07": "逮得柔順法忍；中宮婇女八萬四千，普發道",
    "T15n0598_002:0141a08": "意，為菩薩學；八萬四千人逮得法忍；九十那",
    "T15n0598_002:0141a09": "術諸天人民皆發無上正真道意；三十六那",
    "T15n0598_002:0141a10": "術學聲聞乘得法眼淨；萬六千比丘漏盡意",
    "T15n0598_002:0141a11": "解。「無盡福王棄國捐王，不慕天上、世間諸",
    "T15n0598_002:0141a12": "樂，唯志無上正真之道。因家之信，出家為道",
    "T15n0598_002:0141a13": "而作沙門。諸子亦然，皆作沙門。時國人見",
    "T15n0598_002:0141a14": "王棄國，六萬人悉為沙門；中宮婇女、四大",
    "T15n0598_002:0141a15": "夫人亦為沙門。佛教清淨，普蒙安隱，殖諸",
    "T15n0598_002:0141a16": "德本，眾行具足。」佛言：「龍王！爾時無盡福王",
    "T15n0598_002:0141a17": "轉輪聖帝非是餘人，則爾身是也。爾時轉輪",
    "T15n0598_002:0141a18": "聖王諸子，今此會中諸菩薩大士是也。時彼",
    "T15n0598_002:0141a19": "梵首天王如來，為王無盡福所說寶事總持，",
    "T15n0598_002:0141a20": "則今佛所說無盡藏總持是。」佛語龍王：「今如",
    "T15n0598_002:0141a21": "來以無著慧觀察人本而為說法，從無央數",
    "T15n0598_002:0141a22": "百千億那術諸佛聞無盡藏總持，以此數聞",
    "T15n0598_002:0141a23": "之故，今乃如斯志念強勇，獨步無礙，辯才難",
    "T15n0598_002:0141a24": "及，志懷智慧。若有菩薩，聞是無盡總持之",
    "T15n0598_002:0141a25": "名，其有說者，皆當逮得無著辯才。所以者何？",
    "T15n0598_002:0141a26": "由是總持，後當來世是離垢總持所流布處，",
    "T15n0598_002:0141a27": "皆是如來之所建立八萬四千法藏。是總持",
    "T15n0598_002:0141a28": "門為首面也，八萬四千行皆來歸於總持，八",
    "T15n0598_002:0141a29": "萬四千三昧皆從總持，八萬四千總持無盡",
    "T15n0598_002:0141b01": "之藏總持為本原。」佛語龍王：「假使菩薩無住",
    "T15n0598_002:0141b02": "無著，於四解義則降大法雨，皆來依猗此",
    "T15n0598_002:0141b03": "無盡之藏。此無盡之藏總持所入正句次第",
    "T15n0598_002:0141b04": "順章，諸天、龍、神、香音神、無善神、鳳凰神、",
    "T15n0598_002:0141b05": "甜柔神皆共營護：",
    "T15n0598_002:0141b06": "「緣應意　隨順意　欣樂跡　直意　越度",
    "T15n0598_002:0141b07": "　無盡句　次第　曜面　光目　光英　志造",
    "T15n0598_002:0141b08": "　淨意　行步入　勇力　濟冥　所持　為上",
    "T15n0598_002:0141b09": "　寂門　入寂　滅塵　離居　居善　隨順",
    "T15n0598_002:0141b10": "　離次　無所至　所住　無所住　至處",
    "T15n0598_002:0141b11": "　無至處　要御　速慧　智根　轉本根",
    "T15n0598_002:0141b12": "　月光　日轉焰　光善離垢　無垢　淨",
    "T15n0598_002:0141b13": "諸垢　覺所建立　諸天祐　護諸魅　告",
    "T15n0598_002:0141b14": "乘　梵知化　釋諮嗟　四天護　眾聖愛",
    "T15n0598_002:0141b15": "　仙人歸　諸姓修行　解牢獄縛　天人所",
    "T15n0598_002:0141b16": "攝　捨諸塵勞　破壞眾魔　降伏外道　攝",
    "T15n0598_002:0141b17": "欲明智　開化自大　不犯法師　不亂眾會",
    "T15n0598_002:0141b18": "　悅可樂法　護於法音　不斷三寶　慈愍",
    "T15n0598_002:0141b19": "眾生　讚慕德義六十二事」",
    "T15n0598_002:0141b20": "佛告龍王：「是諸法句，為護無盡之藏總持。其",
    "T15n0598_002:0141b21": "有法師受是章句六十二事，若諷誦者，得三",
    "T15n0598_002:0141b22": "十二無所畏。何謂三十二？博聞無畏，諮嗟",
    "T15n0598_002:0141b23": "他人；處處無畏，言無缺短；如應無畏，棄捐鄭",
    "T15n0598_002:0141b24": "重；而無所畏，隨音所入；辯才無畏，無所罣",
    "T15n0598_002:0141b25": "礙；其心無畏，奉受道心；其志無畏，歡悅眾人；",
    "T15n0598_002:0141b26": "行步無畏，速決狐疑；覺意無畏，觀察眾人；無",
    "T15n0598_002:0141b27": "闕無畏，言行相應；無缺無畏，戒禁清淨；心",
    "T15n0598_002:0141b28": "面無畏，忍辱清淨；堅強無畏，於審諦願而不",
    "T15n0598_002:0141b29": "轉還；所處無畏，心不謬亂；辯慧無畏，能悅",
    "T15n0598_002:0141c01": "眾會；智慧無畏，知深妙法；降化無畏，離於調",
    "T15n0598_002:0141c02": "戲；師子無畏，伏諸外道；無受無畏，無衣食悅；",
    "T15n0598_002:0141c03": "無瑕無畏，降伏眾賊，令住正見；無愆無畏，",
    "T15n0598_002:0141c04": "智者不毀；導御無畏，不亂眾經；說等無畏，隨",
    "T15n0598_002:0141c05": "時而教；無諂無畏，言行相應；離慢無畏，見一",
    "T15n0598_002:0141c06": "切人；謙順無畏，無盡句本行修善；發遣所問",
    "T15n0598_002:0141c07": "無畏，開化一切無量法教；隨眾無畏，己身",
    "T15n0598_002:0141c08": "淨故；降魔無畏，除諸塵勞；大慈無畏，心不",
    "T15n0598_002:0141c09": "懷害；大哀無畏，將護眾生；智慧無畏，以法",
    "T15n0598_002:0141c10": "治國。」",
    "T15n0598_002:0141c11": "佛語龍王：「菩薩聞是無盡之藏總持，歡喜信，",
    "T15n0598_002:0141c12": "便得三十二無畏。假使不斷是三十二無畏，",
    "T15n0598_002:0141c13": "稍稍漸成如來四無所畏、佛之所有無所畏。",
    "T15n0598_002:0141c14": "諸天、人前為師子吼，恣聽一切所可欲問，",
    "T15n0598_002:0141c15": "都無有人能來窮極如來之智，亦不敢斷佛",
    "T15n0598_002:0141c16": "所說。是故菩薩欲致是無所畏者，當學行無",
    "T15n0598_002:0141c17": "盡藏總持。何所是總持所學行？無眼行、無色",
    "T15n0598_002:0141c18": "行、無眼色識行；無耳行、無聲行、無耳聲識",
    "T15n0598_002:0141c19": "行；無鼻行、無香行、無鼻香識行；無舌行、無",
    "T15n0598_002:0141c20": "味行、無舌味識行；無身行、無細滑行、無身",
    "T15n0598_002:0141c21": "細滑識行；無心行、無法行、無心法識行。無",
    "T15n0598_002:0141c22": "色行、無色生行、無色滅行、無色處行；無痛、",
    "T15n0598_002:0141c23": "想、行、識行，無識生行、無識滅行、無識處行。",
    "T15n0598_002:0141c24": "一切無行，是應總持行。「復次，龍王！其行色",
    "T15n0598_002:0141c25": "空，心不空色，是應總持行。痛、想、行、識，其行識",
    "T15n0598_002:0142a01": "空，心不空識，是應總持行。復次，其無想色行，",
    "T15n0598_002:0142a02": "不念無想行，是應總持行。痛、想、行、識亦復如",
    "T15n0598_002:0142a03": "是，其無想識行，不念無想識行，是應總持行。",
    "T15n0598_002:0142a04": "復次，其不斷色行，於色行無行，不色生行，",
    "T15n0598_002:0142a05": "不色起行，不色寂行，色如諦行，色如本淨行，",
    "T15n0598_002:0142a06": "亦不念色如諦、本淨行，是應總持行。痛、想、行、",
    "T15n0598_002:0142a07": "識亦復如是，其不斷識行，於識行無行，不",
    "T15n0598_002:0142a08": "識生行，不識起行，不識寂行，識如諦行，識",
    "T15n0598_002:0142a09": "如本淨行，亦不念識如諦、本淨行，是應總持",
    "T15n0598_002:0142a10": "行。復次，於種由法界行，不想法界行，不",
    "T15n0598_002:0142a11": "想法界諸入本淨空行，不想本淨空，是應",
    "T15n0598_002:0142a12": "總持行。若一切法緣起之行，不想緣起，是",
    "T15n0598_002:0142a13": "應總持行。不著諸法行，不猗不著行，是應總",
    "T15n0598_002:0142a14": "持行。諸法如本無行，不壞諸法本無之行；",
    "T15n0598_002:0142a15": "若於諸法住本際行，不念本際住諸法行，是",
    "T15n0598_002:0142a16": "應總持行。復次，其知貪欲行，不於法界想念",
    "T15n0598_002:0142a17": "貪欲行，是應總持行。其知瞋恚行，不於法",
    "T15n0598_002:0142a18": "界想瞋恚行，是應總持行。其知愚癡行，不",
    "T15n0598_002:0142a19": "於法界想愚癡行，是應總持行。其等分行，",
    "T15n0598_002:0142a20": "不於等分行於法界有所壞行；若於八萬四",
    "T15n0598_002:0142a21": "千諸所修行，入于法界無若干行，是應總",
    "T15n0598_002:0142a22": "持行。若行、若合行，於行、合行而無所行，亦",
    "T15n0598_002:0142a23": "無不行。所以者何？其行無量亦無所度，亦",
    "T15n0598_002:0142a24": "無所想，是故彼行為平等行。於平等行亦無",
    "T15n0598_002:0142a25": "所毀，亦不有為，亦不無為，亦不受，亦無不",
    "T15n0598_002:0142a26": "受，無處無住，故曰平等行。菩薩行如是，則得",
    "T15n0598_002:0142a27": "無盡藏總持之門也。」於是世尊則說頌曰：",
    "T15n0598_002:0142a28": "「其人心意則清淨，　　普入經卷度無極，",
    "T15n0598_002:0142a29": "悉解眾人之音聲，　　得總持時乃如是。",
    "T15n0598_002:0142b01": "觀知群萠心所行，　　善惡所念及中間，",
    "T15n0598_002:0142b02": "分別本性所造興，　　則為說法隨所應。",
    "T15n0598_002:0142b03": "悉了因緣之報應，　　令不覩常及無常，",
    "T15n0598_002:0142b04": "皆以棄捐墮邊際，　　分別總持隨順化。",
    "T15n0598_002:0142b05": "明解文字之方便，　　知無央數之音響，",
    "T15n0598_002:0142b06": "曉了義理微妙好，　　得總持者乃如是。",
    "T15n0598_002:0142b07": "逮得天眼無垢污，　　天耳清淨亦如是，",
    "T15n0598_002:0142b08": "無量智慧知眾行，　　念億千劫去來事。",
    "T15n0598_002:0142b09": "獲四神足亦如是，　　至無量國須臾頃，",
    "T15n0598_002:0142b10": "供無數億諸導師，　　聞所講法則總持。",
    "T15n0598_002:0142b11": "若干億魔至百千，　　不能覩知境界行，",
    "T15n0598_002:0142b12": "清淨之人無塵埃，　　講說經法無數千。",
    "T15n0598_002:0142b13": "譬如蓮華無著水，　　不猗世法亦如是，",
    "T15n0598_002:0142b14": "常以解脫諸有無，　　等心一切如虛空。",
    "T15n0598_002:0142b15": "持最色相而勇猛，　　眾人觀仰無厭足，",
    "T15n0598_002:0142b16": "進止安詳行無缺，　　愍傷群萠故遊世。",
    "T15n0598_002:0142b17": "天帝釋梵及護世，　　皆以恭敬稽首禮，",
    "T15n0598_002:0142b18": "其心不以憍慢說，　　得總持時亦如是。",
    "T15n0598_002:0142b19": "口言柔軟如梵音，　　為眾人說可其心，",
    "T15n0598_002:0142b20": "溫潤流利言得時，　　所可教化無所覆。",
    "T15n0598_002:0142b21": "在於眾中無所畏，　　為師子吼妙無難，",
    "T15n0598_002:0142b22": "降伏一切眾麁人，　　得淨總持為如是。",
    "T15n0598_002:0142b23": "其諛諂人難調化，　　興于憍傲而自大，",
    "T15n0598_002:0142b24": "聞彼聖明所說法，　　即棄貢高稽首禮。",
    "T15n0598_002:0142b25": "入於本淨寂法界，　　以達義歸解諸法，",
    "T15n0598_002:0142b26": "以故所說無窮已，　　分別文字知法律。",
    "T15n0598_002:0142b27": "人之本性法界淨，　　曉眾生淨亦如是，",
    "T15n0598_002:0142b28": "解知本無人本無，　　所說經法無罣礙。",
    "T15n0598_002:0142b29": "所盡無盡不可知，　　無盡之事無能盡，",
    "T15n0598_002:0142c01": "覺了知是趣寂寞，　　則說無住億經卷。",
    "T15n0598_002:0142c02": "斯諸文字不處身，　　亦不在意不住心，",
    "T15n0598_002:0142c03": "文字本性空寂寞，　　譬如山中呼聲響。",
    "T15n0598_002:0142c04": "計總持者不著字，　　無音無言無說聲，",
    "T15n0598_002:0142c05": "以知文字所趣然，　　假使所說無罣礙。",
    "T15n0598_002:0142c06": "無意無想亦無心，　　設有所說無所念，",
    "T15n0598_002:0142c07": "又復解知去法慧，　　講順說經隨所應。",
    "T15n0598_002:0142c08": "以入分別四句義，　　曉了義理明識法，",
    "T15n0598_002:0142c09": "究暢音聲順所聽，　　故講無著不可量。",
    "T15n0598_002:0142c10": "翫習本原承其慧，　　故說深要若干法，",
    "T15n0598_002:0142c11": "所解之慧了逆順，　　有趣頂法度無極。",
    "T15n0598_002:0142c12": "方便所有諸怯弱，　　以用救攝諸卒暴，",
    "T15n0598_002:0142c13": "明識所作為解說，　　得總持者乃如是。",
    "T15n0598_002:0142c14": "其身口意皆已寂，　　分別諸慧不著古，",
    "T15n0598_002:0142c15": "所言無厭除瞋恨，　　得住總持為勇猛。",
    "T15n0598_002:0142c16": "其所總持心執御，　　意之所入住法慧，",
    "T15n0598_002:0142c17": "其有聞者未曾忘，　　順如聽采等經典。",
    "T15n0598_002:0142c18": "其總持義法不亂，　　計法行之無所入，",
    "T15n0598_002:0142c19": "以法等故曰平等，　　如應平等順清淨。」",
    "T15n0598_002:0142c20": "8 分別名品(二)分別名品第八",
    "T15n0598_002:0142c21": "佛說此章句偈時，海龍王眷屬萬三千龍，皆",
    "T15n0598_002:0142c22": "發無上正真道意，則更啟曰：「廣宣此言，唯",
    "T15n0598_002:0142c23": "然，世尊！我等亦當逮是無盡之藏總持也，當",
    "T15n0598_002:0142c24": "為一切眾生之類廣說經法！」爾時賢者舍利",
    "T15n0598_002:0142c25": "弗白佛言：「至未曾有。世尊！乃令諸龍發無",
    "T15n0598_002:0142c26": "上正真道意，人反不能發大道也！」佛告舍",
    "T15n0598_002:0142c27": "利弗：「是萬三千龍，迦葉佛時皆作沙門，從",
    "T15n0598_002:0142c28": "迦葉如來一反聞菩薩行，同時歡喜讚曰：『善",
    "T15n0598_002:0142c29": "哉，善哉！說大乘事不可思議！』與族黨知友俱",
    "T15n0598_002:0143a01": "行分衛，貪利不慎，不護禁戒，以是之故，壽",
    "T15n0598_002:0143a02": "終之後墮於龍中。彼時從迦葉佛聞大乘教，",
    "T15n0598_002:0143a03": "讚迦葉佛，因由報應德本之緣，今聞吾說諮",
    "T15n0598_002:0143a04": "嗟大乘，講無盡藏總持，皆發無上正真道",
    "T15n0598_002:0143a05": "意。舍利弗！觀是至心之奇特，今吾授決，恒",
    "T15n0598_002:0143a06": "沙等劫供養諸佛積累道品，自致得成無上",
    "T15n0598_002:0143a07": "正真道，號曰慧上智上法上梵上，得成佛",
    "T15n0598_002:0143a08": "時，以是四事號世界曰無垢藏，劫名大欣，",
    "T15n0598_002:0143a09": "皆同一劫得成無上正真道最正覺，猶如賢",
    "T15n0598_002:0143a10": "劫當興千佛。」",
    "T15n0598_002:0143a11": "9 授決品(二)授決品第九",
    "T15n0598_002:0143a12": "於是海龍王白佛言：「我從初劫住止大海，",
    "T15n0598_002:0143a13": "從拘樓秦如來興於世來，大海之中諸龍妻",
    "T15n0598_002:0143a14": "子眷屬甚少，今海龍眾妻子、眷屬繁裔弘多，",
    "T15n0598_002:0143a15": "設欲計挍不可窮盡。唯然，世尊！如此云何有",
    "T15n0598_002:0143a16": "何變怪？」佛告龍王：「其於佛法出家奉律行戒，",
    "T15n0598_002:0143a17": "不具現戒成就，違戒犯行，不捨直見，不墮",
    "T15n0598_002:0143a18": "地獄。如斯之類壽終已後皆生龍中。」佛語龍",
    "T15n0598_002:0143a19": "王：「拘樓秦佛時，九十八億居家出家，違其",
    "T15n0598_002:0143a20": "禁戒，皆生龍中。拘那含牟尼佛時，八十億",
    "T15n0598_002:0143a21": "居家出家毀戒恣心，壽終之後皆生龍中。迦",
    "T15n0598_002:0143a22": "葉佛時，六十四億居家出家犯戒，壽終之後",
    "T15n0598_002:0143a23": "皆生龍中。於我世中，九百九十億居家出",
    "T15n0598_002:0143a24": "家，若干鬪諍，習若干行，誹謗經戒，壽終之",
    "T15n0598_002:0143a25": "後皆生龍中，今有生者。」佛語龍王：「以是",
    "T15n0598_002:0143a26": "之故，仁在大海中，諸龍妻子眷屬不可稱",
    "T15n0598_002:0143a27": "計。我般泥洹後，多有惡比丘、惡優婆塞，違",
    "T15n0598_002:0143a28": "失禁戒，當生龍中，或墮地獄。」海龍王白佛言：",
    "T15n0598_002:0143a29": "「於今棄家為道，犯戒比丘墮龍中者，有何",
    "T15n0598_002:0143b01": "殊特？」佛言：「棄家學行，於今犯戒比丘墮龍",
    "T15n0598_002:0143b02": "中者，行於方便，不能清淨。又有至心信於佛",
    "T15n0598_002:0143b03": "法，以至心力龍中壽終，生天上、人間，當見賢",
    "T15n0598_002:0143b04": "劫所興諸佛，皆當見之。假使不以解脫者，",
    "T15n0598_002:0143b05": "悉於拔陀劫中般泥洹，除志大乘者。龍王！",
    "T15n0598_002:0143b06": "且觀佛教廣大因緣出家之奇特，棄諸惡",
    "T15n0598_002:0143b07": "法，得超異類。」爾時有龍王子，號曰威首，",
    "T15n0598_002:0143b08": "前白佛言：「至未曾有。世尊！龍近如來難",
    "T15n0598_002:0143b09": "值難聞，雖有所毀，作眾罪殃，發一善意，心念",
    "T15n0598_002:0143b10": "佛法，終不失德；緣是之行，至得滅度。今我願",
    "T15n0598_002:0143b11": "發無上正真道意，用佛、世尊難值難聞，令菩",
    "T15n0598_002:0143b12": "薩行無有違缺，至于道場，莫使心中忘失德",
    "T15n0598_002:0143b13": "本，大慈、大哀、大喜、大護，所生之處常見諸佛，",
    "T15n0598_002:0143b14": "得聞經法，供養眾僧，開化眾生。」爾時世尊",
    "T15n0598_002:0143b15": "告威首龍王子曰：「善哉，善哉！仁者之問，乃",
    "T15n0598_002:0143b16": "發救護一切之心。今汝至心興無極哀，而",
    "T15n0598_002:0143b17": "起道意，緣彼德本如來嗟歎，七日、七月、若至",
    "T15n0598_002:0143b18": "一年，為功德福而不可盡，所植善行乃如是",
    "T15n0598_002:0143b19": "也！」佛見威首龍王子心之所念，即時欣笑。",
    "T15n0598_002:0143b20": "諸佛笑法，無央數色，色色各異，光從口",
    "T15n0598_002:0143b21": "出，照不可計諸佛世界，遶身三匝，還從頂入。",
    "T15n0598_002:0143b22": "爾時賢者阿難以偈讚佛：",
    "T15n0598_002:0143b23": "「百福功德莊嚴身，　　體諸相好三十二，",
    "T15n0598_002:0143b24": "清淨無垢如月光，　　今之所笑何感欣？",
    "T15n0598_002:0143b25": "靜無塵埃離三垢，　　如百葉華行無惓，",
    "T15n0598_002:0143b26": "天人龍神所奉敬，　　安住今者何因笑？",
    "T15n0598_002:0143b27": "善哉平等齒普淨，　　十力威曜面香潔，",
    "T15n0598_002:0143b28": "以除生死之根原，　　今者世尊笑何感？",
    "T15n0598_002:0143b29": "心如虛空無瑕穢，　　意等善友及怨家，",
    "T15n0598_002:0143c01": "持志如地無憎愛，　　唯願世尊笑何欣？",
    "T15n0598_002:0143c02": "音聲所講喻梵天，　　猶雷哀鸞微妙響，",
    "T15n0598_002:0143c03": "所說柔軟莫不歡，　　唯願世尊歎因緣。",
    "T15n0598_002:0143c04": "心於聖慧無所著，　　知三世人意所行，",
    "T15n0598_002:0143c05": "解眾人根得喜悅，　　導師今笑為何感？",
    "T15n0598_002:0143c06": "以為成醫王，　　療治眾生病，",
    "T15n0598_002:0143c07": "能施究竟安，　　世尊笑何緣？",
    "T15n0598_002:0143c08": "護德為我說，　　諸天人民聞，",
    "T15n0598_002:0143c09": "皆當懷喜踊，　　即志諸通慧。」",
    "T15n0598_002:0143c10": "佛告賢者阿難：「寧見威首龍王子住於佛前，",
    "T15n0598_002:0143c11": "至意發無上正真道意不？」阿難對曰：「唯然，已",
    "T15n0598_002:0143c12": "見！」佛言：「是威首龍王子，過八百不可計會無",
    "T15n0598_002:0143c13": "央數劫，當得作佛，號慧見如來、至真、等正覺，",
    "T15n0598_002:0143c14": "世界名淨住，劫曰明察。是龍王子至誠奉",
    "T15n0598_002:0143c15": "行菩薩之道，見無央數諸如來，供養奉事，常",
    "T15n0598_002:0143c16": "修梵行，開化度脫無量眾生，使立三乘。慧見",
    "T15n0598_002:0143c17": "如來淨住世界，豐熟安隱，五穀平賤，快樂難",
    "T15n0598_002:0143c18": "量，天人充滿，猶如炎天被服飲食。其佛當壽",
    "T15n0598_002:0143c19": "百萬歲，賢聖眾僧聲聞有六十億，菩薩百二",
    "T15n0598_002:0143c20": "十萬億。慧見如來其有覲者，皆得慈行三",
    "T15n0598_002:0143c21": "昧。慧見如來說經，聲聞行者，若始見佛，則得",
    "T15n0598_002:0143c22": "道跡；再見，得往來；三見，得不還；四見，得無",
    "T15n0598_002:0143c23": "所著。志菩薩乘者，適覲慧見如來得柔順",
    "T15n0598_002:0143c24": "忍；再見，獲神通；三見，得總持辯才；四見，得",
    "T15n0598_002:0143c25": "不起法忍。淨住世界無毀戒者，意淨無邪，皆",
    "T15n0598_002:0143c26": "住正見。壽終之後無有惡趣，悉生天上清",
    "T15n0598_002:0143c27": "淨佛土。」時威首龍王子聞佛授決，歡喜踊躍，",
    "T15n0598_002:0143c28": "善心生焉，奉百千珠瓔用散佛上，而叉十指，",
    "T15n0598_002:0143c29": "以偈讚曰：",
    "T15n0598_002:0144a01": "「人尊無垢如月光，　　威神無量眾所奉，",
    "T15n0598_002:0144a02": "其力無限總持世，　　願稽首禮無邊慧。",
    "T15n0598_002:0144a03": "慈哀之聖不可限，　　叡智無瑕不可議，",
    "T15n0598_002:0144a04": "禁戒廣普住正定，　　稽首人尊如虛空。",
    "T15n0598_002:0144a05": "無量無限億劫數，　　所行究竟無不入，",
    "T15n0598_002:0144a06": "以故曉知諸眾生，　　心性所歸諸根本。",
    "T15n0598_002:0144a07": "若人覩觀尊顏容，　　一心察之無厭足，",
    "T15n0598_002:0144a08": "不為塵埃之所惑，　　愛欲之穢皆滅盡。",
    "T15n0598_002:0144a09": "哀鸞拘夷諸鬼神，　　梵天之音亦如是，",
    "T15n0598_002:0144a10": "聲聞十方甚微妙，　　如來之音超於彼。",
    "T15n0598_002:0144a11": "譬若如日墜於地，　　海水當竭須彌壞，",
    "T15n0598_002:0144a12": "虛空尚裂地反覆，　　世尊所說終無異。",
    "T15n0598_002:0144a13": "世尊至誠以諦說，　　授我之別大聖慧，",
    "T15n0598_002:0144a14": "吾無狐疑結網除，　　得佛自在為眾祐。",
    "T15n0598_002:0144a15": "十方無量億萬國，　　滿中珍寶供導師，",
    "T15n0598_002:0144a16": "假使有人發道心，　　前所植德不及此。",
    "T15n0598_002:0144a17": "供養正覺德第一，　　若人志發尊佛道，",
    "T15n0598_002:0144a18": "則為報恩諸十力，　　用不斷此導師命。」",
    "T15n0598_002:0144a19": "龍王子說此偈讚佛已，十千人皆發無上正",
    "T15n0598_002:0144a20": "真道意，悉說是言：「慧見如來逮得最正覺",
    "T15n0598_002:0144a21": "時，吾等同心共生淨住世界，奉彼如來正法",
    "T15n0598_002:0144a22": "之教，又供養之。佛滅度後，次補其處，得最正",
    "T15n0598_002:0144a23": "覺。」佛皆授決，悉當令生淨住世界。",
    "T15n0598_002:0144a24": "佛說海龍王經卷第二"
}