{
    "T22n1428_056:0978c17": "2四分律卷第五十六第四分之七",
    "T22n1428_056:0978c19": "姚秦罽賓三藏佛陀耶舍",
    "T22n1428_056:0978c20": "共竺佛念等譯",
    "T22n1428_056:0978c21": "調部之二",
    "T22n1428_056:0978c22": "時有差摩比丘尼，有檀越家，彼弟子往其",
    "T22n1428_056:0978c23": "家，語檀越言：「阿姨差摩須五斗胡麻子。」",
    "T22n1428_056:0978c24": "檀越言：「可得耳！」即與之。彼弟子得胡麻便",
    "T22n1428_056:0978c25": "自食。後於異時，差摩比丘尼晨朝著衣持",
    "T22n1428_056:0978c26": "鉢，往檀越家敷座而坐。檀越問：「胡麻子美",
    "T22n1428_056:0978c27": "不？」彼答言：「何等胡麻？」檀越即具說本末。",
    "T22n1428_056:0978c28": "差摩比丘尼還，語彼弟子比丘尼言：「汝盜",
    "T22n1428_056:0978c29": "我五斗胡麻。」弟子答言：「我不盜，以親厚意",
    "T22n1428_056:0979a01": "取。」疑，佛問言：「汝以何心？」答言：「親厚意取。」佛",
    "T22n1428_056:0979a02": "言：「無犯。而不應非親厚意作親厚意取，以",
    "T22n1428_056:0979a03": "妄語故得波逸提。」時差摩比丘尼有檀越",
    "T22n1428_056:0979a04": "家，其弟子往其家語言：「阿姨差摩須三種",
    "T22n1428_056:0979a05": "藥粥。」彼言：「可得耳！」即便與，彼得便自食。後",
    "T22n1428_056:0979a06": "時差摩比丘尼，晨朝著衣持鉢，往其家敷",
    "T22n1428_056:0979a07": "座而坐。檀越問：「阿姨！三種藥粥美不？」彼即",
    "T22n1428_056:0979a08": "言：「何等三種藥粥？」檀越即具為說本末。差摩",
    "T22n1428_056:0979a09": "還語彼比丘尼弟子言：「汝盜我三種藥粥。」彼",
    "T22n1428_056:0979a10": "答言：「我不盜，以親厚意取。」彼疑，佛問言：「汝",
    "T22n1428_056:0979a11": "以何心取？」答言：「親厚意取。」佛言：「無犯。而不",
    "T22n1428_056:0979a12": "應非親厚作親厚意取，以妄語故得波",
    "T22n1428_056:0979a13": "逸提。」時有比丘，取和尚佉闍尼分，和尚語",
    "T22n1428_056:0979a14": "言：「汝食我分，犯盜。」答言：「我不盜，親厚意取。」",
    "T22n1428_056:0979a15": "彼疑，佛問言：「汝以何心？」答言：「親厚意取。」佛",
    "T22n1428_056:0979a16": "言：「無犯，而不應非親厚意作親厚意取。」時",
    "T22n1428_056:0979a17": "有比丘，陶師為檀越。檀越語言：「大德須器",
    "T22n1428_056:0979a18": "便見語。」彼答言：「可爾。」其檀越起去還家，更",
    "T22n1428_056:0979a19": "有異人來至賣器處賣器。後時比丘須瓶，",
    "T22n1428_056:0979a20": "即取他瓶持去。彼語比丘言：「大德莫持",
    "T22n1428_056:0979a21": "我瓶去。」比丘言：「此是某甲瓶，某甲先語我",
    "T22n1428_056:0979a22": "言：『若須器便取。』是故我取。」彼言：「此非某",
    "T22n1428_056:0979a23": "甲瓶。」比丘即放瓶而去，疑，佛問言：「汝以",
    "T22n1428_056:0979a24": "何心？」即具說因緣，佛言：「無犯，而不應不",
    "T22n1428_056:0979a25": "問主而取。」時有比丘，沽酒家為檀越。檀",
    "T22n1428_056:0979a26": "越語比丘言：「大德若須甑者取。」答言：「可",
    "T22n1428_056:0979a27": "爾。」時檀越即還家，更有異人在沽酒處",
    "T22n1428_056:0979a28": "住。後比丘須甑來取去，彼語言：「大德莫持",
    "T22n1428_056:0979a29": "我甑去。」比丘言：「此是某甲甑，某甲先見語：『須",
    "T22n1428_056:0979b01": "甑便取。』是故取耳。」彼言：「此非某甲甑。」比丘",
    "T22n1428_056:0979b02": "放甑而去，疑，佛問言：「汝以何心？」具答因緣，",
    "T22n1428_056:0979b03": "佛言：「不犯。而不應不問主而取他物。」時",
    "T22n1428_056:0979b04": "有比丘，估客為檀越，語言：「大德！若有所",
    "T22n1428_056:0979b05": "須便取。」答言：「可爾。」彼估客還家，後更有異",
    "T22n1428_056:0979b06": "人在此處賣物。後比丘須米，即取米持去。",
    "T22n1428_056:0979b07": "彼語言：「大德！莫持我米去」。比丘言：「此是某",
    "T22n1428_056:0979b08": "甲米，先語我言：『若有所須便取。』是故我取。」",
    "T22n1428_056:0979b09": "彼言：「此非某甲米。」比丘即置米而去，疑，佛",
    "T22n1428_056:0979b10": "問言：「汝以何心？」具答因緣，佛言：「無犯。而不",
    "T22n1428_056:0979b11": "應不問主而取。」時有賣衣人為檀越，檀越",
    "T22n1428_056:0979b12": "語言：「大德須衣便取。」答言：「可爾。」彼檀越命",
    "T22n1428_056:0979b13": "過，有兒在。比丘須衣，即取衣持去。彼言：",
    "T22n1428_056:0979b14": "「大德！莫持我衣去。」比丘言：「是某甲衣，先語",
    "T22n1428_056:0979b15": "我言：『須衣便取。』」彼答言：「某甲已死。」比丘放",
    "T22n1428_056:0979b16": "衣而去，疑，佛問言：「汝以何心？」具答因緣，佛",
    "T22n1428_056:0979b17": "言：「無犯。而不應不問主而取。」",
    "T22n1428_056:0979b18": "爾時世尊在毘舍離。有不信樂離奢，以弊",
    "T22n1428_056:0979b19": "物裹五錢，置糞聚間，遣人微伺，若見取",
    "T22n1428_056:0979b20": "者將來。時糞掃衣比丘見，謂是糞掃衣，即",
    "T22n1428_056:0979b21": "取著囊中。時彼使人見已語言：「某甲離奢喚。」",
    "T22n1428_056:0979b22": "比丘答言：「去。」去至離奢所，離奢問言：「大德",
    "T22n1428_056:0979b23": "應捉錢寶不？」比丘答言：「不應。」「汝何故取耶？」",
    "T22n1428_056:0979b24": "答言：「我不取。」彼言：「出看之。」彼即從囊中出",
    "T22n1428_056:0979b25": "示。此比丘慚愧，餘比丘亦爾，以此因緣具",
    "T22n1428_056:0979b26": "白世尊，世尊言：「諸比丘善聽！若有比丘欲",
    "T22n1428_056:0979b27": "取如是糞掃衣者，應以左足指躡、右足",
    "T22n1428_056:0979b28": "指牽解看，若有不淨出之，淨者持去。」",
    "T22n1428_056:0979b29": "爾時世尊在舍衛國。迦留陀夷與六群比丘",
    "T22n1428_056:0979c01": "在阿夷婆提河中浴。迦留陀夷先出岸",
    "T22n1428_056:0979c02": "上，錯著六群比丘衣去。六群比丘後出，河",
    "T22n1428_056:0979c03": "岸上不見己衣，見迦留陀夷衣，便言：「彼犯",
    "T22n1428_056:0979c04": "盜，取我等衣。」即不於現前作滅擯。時迦留",
    "T22n1428_056:0979c05": "陀夷聞之生疑，往世尊所，頭面禮足却坐",
    "T22n1428_056:0979c06": "一面，以此因緣具白世尊。世尊問言：「汝以",
    "T22n1428_056:0979c07": "何心？」答言：「謂是己衣，不以盜心。」佛言：「無犯。",
    "T22n1428_056:0979c08": "而不應不看衣便著，亦不應不現前作呵",
    "T22n1428_056:0979c09": "責、若擯、若依止、若遮不至白衣家、若舉、若滅",
    "T22n1428_056:0979c10": "擯羯磨。若作不成，得突吉羅。」爾時有比丘",
    "T22n1428_056:0979c11": "得風飄衣，彼疑，佛問言：「汝以何心取？」答言：",
    "T22n1428_056:0979c12": "「以糞掃衣，不以盜心取。」佛言：「無犯，不應",
    "T22n1428_056:0979c13": "取風飄及糞掃衣。」爾時有居士，浣衣已",
    "T22n1428_056:0979c14": "著牆上曬，糞掃衣比丘見，謂是糞掃衣，即",
    "T22n1428_056:0979c15": "持去。時居士見語言：「大德！莫持我衣去。」比",
    "T22n1428_056:0979c16": "丘言：「我謂是糞掃衣。」即放衣而去，疑，佛問言：",
    "T22n1428_056:0979c17": "「汝以何心取？」答言：「糞掃衣取。」佛言：「無犯，而",
    "T22n1428_056:0979c18": "不應於牆上、若籬上、若塹中取糞掃衣。」時",
    "T22n1428_056:0979c19": "有居士，浣衣已著篅上曬。有一六群比丘，",
    "T22n1428_056:0979c20": "盜心持去。彼疑，佛言：「波羅夷。」時有眾多賊，",
    "T22n1428_056:0979c21": "出舍衛城，去祇桓不遠晝日飲酒。日入已，",
    "T22n1428_056:0979c22": "餘酒舉著樹間，入舍衛城。時六群比丘出",
    "T22n1428_056:0979c23": "祇桓，盜心取飲，疑，佛言：「汝波羅夷。」時有乞食",
    "T22n1428_056:0979c24": "比丘，晨朝著衣持鉢往檀越家，遇天瀑",
    "T22n1428_056:0979c25": "雨，水飄種種脂，彼念言：「此不求而得，可",
    "T22n1428_056:0979c26": "以為藥。」即取服之，疑，佛問言：「汝以何心？」",
    "T22n1428_056:0979c27": "答言：「糞掃取，非盜心。」佛言：「無犯。不應取",
    "T22n1428_056:0979c28": "水中糞掃物，不受而服，波逸提。」時比丘",
    "T22n1428_056:0979c29": "有檀越家，有異比丘語言：「我欲往汝檀越",
    "T22n1428_056:0980a01": "家，何所說耶？」答言：「隨汝說。」彼比丘須五",
    "T22n1428_056:0980a02": "十兩石蜜，至檀越家語言：「某甲比丘須五",
    "T22n1428_056:0980a03": "十兩石蜜。」檀越言：「可得。」即與之。此比丘得",
    "T22n1428_056:0980a04": "便自食，不與彼比丘。後異時，彼比丘往詣",
    "T22n1428_056:0980a05": "檀越家，檀越語言：「大德！石蜜好不？」比丘問",
    "T22n1428_056:0980a06": "言：「何等石蜜？為誰石蜜？」檀越即具答本末。",
    "T22n1428_056:0980a07": "彼比丘還語此比丘言：「汝犯盜，取我石蜜。」",
    "T22n1428_056:0980a08": "彼答言：「我不犯盜，汝語我言：『隨汝說。』」諸比",
    "T22n1428_056:0980a09": "丘白佛，佛言：「不應作如是語，應說言",
    "T22n1428_056:0980a10": "說是語是。」時有比丘盜他輦，彼疑，佛言：「波",
    "T22n1428_056:0980a11": "羅夷。」時有比丘盜他薪，疑，佛言：「直五錢，波",
    "T22n1428_056:0980a12": "羅夷。」爾時畢陵伽婆蹉有檀越，檀越有二小",
    "T22n1428_056:0980a13": "兒，黠了不畏人。畢陵伽婆蹉至家時，小兒",
    "T22n1428_056:0980a14": "便抱脚婉轉戲。後異時，此二小兒為賊偷去。",
    "T22n1428_056:0980a15": "時畢陵伽婆蹉，晨朝著衣持鉢，至檀越家",
    "T22n1428_056:0980a16": "敷座而坐。小兒父母向涕泣流淚言：「小兒為",
    "T22n1428_056:0980a17": "賊偷去。若今在者，當來捉大德脚戲。」即答",
    "T22n1428_056:0980a18": "言：「可於屋內處處求覓。」彼父母求覓不得。",
    "T22n1428_056:0980a19": "時畢陵伽婆蹉還，至寺內入房中，思惟入",
    "T22n1428_056:0980a20": "定念在於身，以清淨過人天眼見小兒，賊",
    "T22n1428_056:0980a21": "偷在恒水中乘船而去。見已譬如人屈申",
    "T22n1428_056:0980a22": "臂頃，從寺內沒至恒水賊船中立。時小兒",
    "T22n1428_056:0980a23": "見即歡喜來抱脚，婆蹉即以神足合小兒",
    "T22n1428_056:0980a24": "持來著閣上房中，至檀越所敷座而坐。時",
    "T22n1428_056:0980a25": "父母涕泣而言：「若我兒在者，今當抱大德",
    "T22n1428_056:0980a26": "脚戲。」答言：「可於閣上房中覓。」彼言：「已求覓",
    "T22n1428_056:0980a27": "不得。」畢陵伽婆蹉言：「但更覓。」彼即更於閣上",
    "T22n1428_056:0980a28": "房中覓得。時兒父母大歡喜言：「我兒為賊所",
    "T22n1428_056:0980a29": "偷，而今畢陵伽婆蹉為我將來。」時諸比丘",
    "T22n1428_056:0980b01": "聞，中有少欲知足、行頭陀、樂學戒、知慚愧",
    "T22n1428_056:0980b02": "者，嫌責畢陵伽婆蹉言：「云何賊偷他兒去，",
    "T22n1428_056:0980b03": "而奪來耶？」畢陵伽婆蹉聞已疑，往佛所頭面",
    "T22n1428_056:0980b04": "禮足，却坐一面，以此因緣具白世尊。世尊",
    "T22n1428_056:0980b05": "知而故問：「汝以何心取？」答言：「慈心取，無有",
    "T22n1428_056:0980b06": "盜意。」佛言：「無犯。而不應作如是事。」爾時",
    "T22n1428_056:0980b07": "有比丘字高勝，有檀越家，檀越病，比丘來",
    "T22n1428_056:0980b08": "問訊。彼有二小兒黠了，時檀越示寶藏",
    "T22n1428_056:0980b09": "已，語此比丘處所語言：「此二小兒長大已，",
    "T22n1428_056:0980b10": "若勝者示此寶處。」於是便命過。時高勝比",
    "T22n1428_056:0980b11": "丘，後看此二兒勝者，即示寶處。時一小兒",
    "T22n1428_056:0980b12": "涕泣來至寺內，語阿難言：「大德！看此高勝",
    "T22n1428_056:0980b13": "比丘，以我父遺財二人分，併與一人。」時阿",
    "T22n1428_056:0980b14": "難語高勝比丘言：「汝云何以他父遺財二人",
    "T22n1428_056:0980b15": "分與一人耶？高勝汝可去，不應與汝同",
    "T22n1428_056:0980b16": "布薩。」時阿難經六布薩不與共同。時高勝",
    "T22n1428_056:0980b17": "比丘與羅睺羅為伴黨。時羅睺羅，晨朝著",
    "T22n1428_056:0980b18": "衣持鉢，至迦維羅衛國舍夷婦女、拘梨婦",
    "T22n1428_056:0980b19": "女語如是言：「汝曹可將男女著阿難前，若",
    "T22n1428_056:0980b20": "小兒啼。阿難當言：『將小兒去。』汝等當語如",
    "T22n1428_056:0980b21": "是言：『我等不能將小兒去，乃至阿難當",
    "T22n1428_056:0980b22": "聽高勝比丘語。』」時諸婦女遣羅睺羅去，將",
    "T22n1428_056:0980b23": "男女著阿難前。時小兒啼，阿難言：「將小兒",
    "T22n1428_056:0980b24": "去。」時諸女人言：「我等不能將小兒去，乃至",
    "T22n1428_056:0980b25": "受高勝比丘語。」阿難慈心即言：「高勝汝事",
    "T22n1428_056:0980b26": "云何？」高勝即為具說因緣，阿難言：「汝去！乃至",
    "T22n1428_056:0980b27": "不犯突吉羅。」",
    "T22n1428_056:0980b28": "爾時世尊在毘舍離。優波離從坐起，偏",
    "T22n1428_056:0980b29": "露右肩、右膝著地，合掌白佛言：「大德！諸比",
    "T22n1428_056:0980c01": "丘在婆裘河邊作不淨觀，厭身自殺，是犯",
    "T22n1428_056:0980c02": "不？」佛言：「初未制戒，無犯。」「人作人想，是犯",
    "T22n1428_056:0980c03": "不？」佛言：「波羅夷。」「人疑，是犯不？」佛言：「偷蘭遮。」",
    "T22n1428_056:0980c04": "「人作非人想，是犯不？」佛言：「偷蘭遮。」「非人人想，",
    "T22n1428_056:0980c05": "是犯不？」佛言：「偷蘭遮。」「非人疑，是犯不？」佛言：「偷",
    "T22n1428_056:0980c06": "蘭遮。」「大德！若作女想斷男命，是犯不？」佛言：",
    "T22n1428_056:0980c07": "「波羅夷。」「大德！若作男想斷女命，是犯不？」佛",
    "T22n1428_056:0980c08": "言：「波羅夷。」「若作此女想而斷彼女命，是犯",
    "T22n1428_056:0980c09": "不？」佛言：「波羅夷。」「大德！若作此男想斷彼男",
    "T22n1428_056:0980c10": "命，是犯不？」佛言：「波羅夷。」「若求覓持刀人，是",
    "T22n1428_056:0980c11": "犯不？」佛言：「若斷命，犯。」爾時有比丘，檀越家",
    "T22n1428_056:0980c12": "病往問訊。彼檀越婦顏容端正，比丘見已欲",
    "T22n1428_056:0980c13": "心繫著，比丘語言：「可共我作如是事。」其",
    "T22n1428_056:0980c14": "婦言：「大德！莫作是語，我夫存在，不欲作",
    "T22n1428_056:0980c15": "如是惡事。」比丘即向其夫歎死快，彼夫即",
    "T22n1428_056:0980c16": "死，疑，佛問言：「汝以何心？」答言：「殺心。」佛言：「波羅",
    "T22n1428_056:0980c17": "夷。」時有比丘，檀越病往問訊。檀越婦端正，",
    "T22n1428_056:0980c18": "比丘見已欲心繫著，語言：「可共我作如是",
    "T22n1428_056:0980c19": "事。」其婦言：「我夫存在，不欲作如是事。」比丘",
    "T22n1428_056:0980c20": "即與彼夫藥令死，疑，佛問言：「汝以何心？」答",
    "T22n1428_056:0980c21": "言：「以殺心。」佛言：「波羅夷。」時有比丘，檀越病",
    "T22n1428_056:0980c22": "往問訊。檀越婦端正，比丘見已欲心繫著，語",
    "T22n1428_056:0980c23": "言：「共我作如是事。」其婦言：「我夫存在，不",
    "T22n1428_056:0980c24": "欲作如是事。」比丘即與其夫吐下藥令斷",
    "T22n1428_056:0980c25": "命，疑，佛問言：「汝以何心？」答言：「殺心。」佛言：「波",
    "T22n1428_056:0980c26": "羅夷。」時有比丘，檀越病往問訊。檀越婦端",
    "T22n1428_056:0980c27": "正，比丘見已欲心繫著，語言：「共我作如是",
    "T22n1428_056:0980c28": "事。」其婦言：「我夫存在，不欲作如是事。」比丘",
    "T22n1428_056:0980c29": "即與非所應食令斷命，疑，佛問言：「汝以何",
    "T22n1428_056:0981a01": "心？」答言：「以殺心。」佛言：「波羅夷。」時有比丘，檀",
    "T22n1428_056:0981a02": "越病往問訊。檀越婦端正，比丘見已欲心繫",
    "T22n1428_056:0981a03": "著，語言：「共我作如是事。」其婦言：「我夫存在，",
    "T22n1428_056:0981a04": "不欲作如是事。」比丘即與其夫非藥令斷",
    "T22n1428_056:0981a05": "命，疑，佛問言：「汝以何心？」答言：「殺心。」佛言：「波",
    "T22n1428_056:0981a06": "羅夷。」時有比丘，檀越病往問訊。比丘形貌",
    "T22n1428_056:0981a07": "端正，其婦見欲心繫意於比丘所，語言：「大德！",
    "T22n1428_056:0981a08": "可共我作如是事。」比丘答言：「大姊！莫作是",
    "T22n1428_056:0981a09": "語，我所不應；汝夫存在，云何作如是惡",
    "T22n1428_056:0981a10": "事？」其婦作如是言：「我夫未死之間，不得與",
    "T22n1428_056:0981a11": "共和合。」即與其夫藥令斷命。夫既死已，語",
    "T22n1428_056:0981a12": "比丘言：「我夫已死，可共我作如是事。」",
    "T22n1428_056:0981a13": "比丘言：「大姊！莫作如是語，我所不應。」彼",
    "T22n1428_056:0981a14": "婦語言：「我為汝故斷夫命。云何不作如是",
    "T22n1428_056:0981a15": "事？」比丘聞之生疑，白佛，佛問言：「汝以何",
    "T22n1428_056:0981a16": "心？」即具說因緣，佛言：「無犯。吐下藥非所應",
    "T22n1428_056:0981a17": "食，非藥亦如是。」時有婦人，夫行不在，他邊",
    "T22n1428_056:0981a18": "得娠，即往家常所供養比丘所，語言：「我夫",
    "T22n1428_056:0981a19": "不在，他邊得娠，與我藥墮之。」比丘即呪食",
    "T22n1428_056:0981a20": "與之令食，彼得墮胎。比丘疑，佛問言：「汝",
    "T22n1428_056:0981a21": "以何心？」答言：「殺心。」佛言：「波羅夷。」時有婦人，",
    "T22n1428_056:0981a22": "夫行不在，他邊得娠，即往家常所供養比",
    "T22n1428_056:0981a23": "丘所，語言：「大德！我夫行不在，他邊得娠，與",
    "T22n1428_056:0981a24": "我藥墮之。」比丘即呪藥與令胎墮。比丘疑，",
    "T22n1428_056:0981a25": "佛問言：「汝以何心？」答言：「殺心。」佛言：「波羅夷。",
    "T22n1428_056:0981a26": "呪細末藥、呪華鬘、呪熏香衣服、呪胎亦如",
    "T22n1428_056:0981a27": "是，一切波羅夷。」時有婦人，夫行不在，他邊",
    "T22n1428_056:0981a28": "得娠，往常所供養比丘尼所，語言：「阿姨！我",
    "T22n1428_056:0981a29": "夫行不在，他邊得娠，與我藥墮之。」比丘尼",
    "T22n1428_056:0981b01": "言：「大姊！我不解藥，汝來與汝按腹。」即為按",
    "T22n1428_056:0981b02": "之令胎墮。疑，佛問言：「汝以何心？」答言：「殺心。」",
    "T22n1428_056:0981b03": "佛言：「波羅夷。」時有婦人，夫行不在，他邊得",
    "T22n1428_056:0981b04": "娠，往常所供養比丘尼所，語言：「阿夷！我夫",
    "T22n1428_056:0981b05": "行不在，他邊得娠，與我藥墮之。」比丘尼",
    "T22n1428_056:0981b06": "言：「我不解藥，來為汝嚙之。」即當胎處嚙令",
    "T22n1428_056:0981b07": "墮。疑，佛問言：「汝以何心？」答言：「以殺心。」佛言：",
    "T22n1428_056:0981b08": "「波羅夷。」時有婦人，夫行不在，他邊得娠，往",
    "T22n1428_056:0981b09": "常供養比丘所，語言：「大德！我夫行不在，他邊",
    "T22n1428_056:0981b10": "得娠，與我藥墮之。」比丘即與過度吐下藥，",
    "T22n1428_056:0981b11": "母死兒活。彼疑，佛言：「母死，無犯；方便欲墮",
    "T22n1428_056:0981b12": "胎，不死，偷蘭遮。」時有比丘，扶病人起，病者",
    "T22n1428_056:0981b13": "命過。疑，佛言：「無犯。若扶坐命過無犯，若為",
    "T22n1428_056:0981b14": "洗浴時命過無犯，若服藥時命過無犯。」時",
    "T22n1428_056:0981b15": "有比丘長病，時瞻病者厭患，與非所應食",
    "T22n1428_056:0981b16": "令斷命。疑，佛問言：「汝以何心？」答言：「殺心。」佛",
    "T22n1428_056:0981b17": "言：「波羅夷。」時有比丘長病，瞻病者厭患，即",
    "T22n1428_056:0981b18": "與非藥令命過。疑，佛問言：「汝以何心？」答言：",
    "T22n1428_056:0981b19": "「殺心。」佛言：「波羅夷。」時有比丘長病，多有器",
    "T22n1428_056:0981b20": "物，瞻病者貪利，即與非所應食令命過。疑，",
    "T22n1428_056:0981b21": "佛問言：「汝以何心？」答言：「殺心。」佛言：「波羅夷。」時",
    "T22n1428_056:0981b22": "有比丘長病，多有財物，瞻病者貪利，即與",
    "T22n1428_056:0981b23": "非藥令命過。疑，佛問言：「汝以何心？」答言：「殺",
    "T22n1428_056:0981b24": "心。」佛言：「波羅夷。」時有比丘，腋下有癰腫，有",
    "T22n1428_056:0981b25": "比丘為按之，彼語言：「莫按！莫按！」而故為",
    "T22n1428_056:0981b26": "按之不止，遂便命過。疑，佛問言：「汝以何心？」",
    "T22n1428_056:0981b27": "答言：「不以殺心。」佛言：「無犯。而不應如是強",
    "T22n1428_056:0981b28": "按。」時有比丘通身腫，有比丘以急躁藥",
    "T22n1428_056:0981b29": "塗之，彼言：「止！止！莫塗，我患熱痛。」彼言：「小忍！",
    "T22n1428_056:0981c01": "當得除差。」塗之不止，遂便命過。疑，佛問言：",
    "T22n1428_056:0981c02": "「汝以何心？」答言：「不以殺心。」佛言：「無犯。而不",
    "T22n1428_056:0981c03": "應如是強塗。」時有比丘，從蔭中移病比",
    "T22n1428_056:0981c04": "丘至日中，彼病者命過。疑，佛言：「無犯。從日",
    "T22n1428_056:0981c05": "中至蔭處亦無犯。」病者自欲從蔭中至",
    "T22n1428_056:0981c06": "日中、從日中至蔭中，病者命過。彼扶者疑，",
    "T22n1428_056:0981c07": "佛言：「無犯。」若扶病人出屋若入屋，病者命",
    "T22n1428_056:0981c08": "過，疑，佛言：「無犯。病人自欲出屋扶出屋，自",
    "T22n1428_056:0981c09": "欲入屋扶入屋而命過，扶者無犯。扶病",
    "T22n1428_056:0981c10": "人至大便處命過，若扶還屋命過，盡無犯。",
    "T22n1428_056:0981c11": "扶病人至小便處命過，若還屋命過，盡無",
    "T22n1428_056:0981c12": "犯。」時有比丘患瘧，有比丘強壓上，彼病",
    "T22n1428_056:0981c13": "者言：「莫壓！莫壓！」壓之不已，遂便命過。",
    "T22n1428_056:0981c14": "疑，佛問言：「汝以何心？」答言：「不以殺心。」佛言：",
    "T22n1428_056:0981c15": "「無犯。而不應如是強壓。」時有比丘病，餘",
    "T22n1428_056:0981c16": "比丘往問訊，撥衣看面，問言：「長老病小差",
    "T22n1428_056:0981c17": "不？」彼言：「莫撥！莫撥！」彼撥之不已，遂便命過。",
    "T22n1428_056:0981c18": "疑，佛問言：「汝以何心？」答言：「不以殺心。」佛言：",
    "T22n1428_056:0981c19": "「無犯。而不應強撥。」時有眾多比丘，方便遣",
    "T22n1428_056:0981c20": "一人斷彼命，即往斷命。彼疑，佛言：「一切波",
    "T22n1428_056:0981c21": "羅夷。」時有眾多比丘，方便遣一人斷他命，",
    "T22n1428_056:0981c22": "中有一人疑而不遮，彼便即往斷命。疑，佛",
    "T22n1428_056:0981c23": "言：「一切波羅夷。」時有眾多比丘方便共斷他",
    "T22n1428_056:0981c24": "命，中有一人疑即遮，而使故往斷命。疑，佛",
    "T22n1428_056:0981c25": "言：「遮者偷蘭遮，不遮者波羅夷。」時有賊盜",
    "T22n1428_056:0981c26": "取比丘衣鉢、針筒、坐具，時比丘即捉賊壓治，",
    "T22n1428_056:0981c27": "遂命過。疑，佛問言：「汝以何心？」答言：「不以殺",
    "T22n1428_056:0981c28": "心。」佛言：「無犯。而不應壓治。」時有賊盜比",
    "T22n1428_056:0981c29": "丘衣鉢、坐具、針筒，比丘捉賊得，內著地窖",
    "T22n1428_056:0982a01": "中，遂命過。彼疑，佛言：「汝以何心？」答言：「不以",
    "T22n1428_056:0982a02": "殺心。」佛言：「無犯。而不應爾。」時有惡比丘，",
    "T22n1428_056:0982a03": "盜比丘衣鉢、坐具、針筒，餘比丘言：「此惡比丘，",
    "T22n1428_056:0982a04": "盜比丘衣鉢、坐具、針筒，應捉取與說法",
    "T22n1428_056:0982a05": "語。」即捉取打令熟手，後遂命過。彼疑，佛問",
    "T22n1428_056:0982a06": "言：「汝以何心？」答言：「不以殺心。」佛言：「無犯。",
    "T22n1428_056:0982a07": "而打受大戒人，波逸提。」時有比丘，共白",
    "T22n1428_056:0982a08": "衣諍，比丘即詣官言。時有大臣，教捉",
    "T22n1428_056:0982a09": "繫閉，遂獄中命過。彼疑，佛言：「汝以何心？」答",
    "T22n1428_056:0982a10": "言：「不以殺心。」佛言：「不犯。而言人，突吉羅。」",
    "T22n1428_056:0982a11": "時有比丘殺獼猴，彼疑我斷人命波羅",
    "T22n1428_056:0982a12": "夷。諸比丘白佛，佛言：「無犯。斷畜生命，波",
    "T22n1428_056:0982a13": "逸提。」時有比丘，與彼比丘共諍。彼比丘",
    "T22n1428_056:0982a14": "病，此比丘往問訊。餘比丘察之，此比丘與",
    "T22n1428_056:0982a15": "病比丘先有怨，今來問訊必有異。時此比",
    "T22n1428_056:0982a16": "丘即與病者非藥，命過。疑，佛問言：「汝以何",
    "T22n1428_056:0982a17": "心？」答言：「殺心。」佛言：「波羅夷。」時有比丘與比",
    "T22n1428_056:0982a18": "丘諍，彼比丘往人間得病，此比丘言：「汝",
    "T22n1428_056:0982a19": "雖往人間猶不得脫。」即往問訊。餘比丘察",
    "T22n1428_056:0982a20": "之，此比丘先與病比丘有怨，今來問訊必",
    "T22n1428_056:0982a21": "有異。此比丘即與病者非藥，命過。疑，佛",
    "T22n1428_056:0982a22": "問言：「汝以何心？」答言：「殺心。」佛言：「波羅夷。與非",
    "T22n1428_056:0982a23": "食有二種亦如是。」爾時偷羅難陀比丘尼，",
    "T22n1428_056:0982a24": "晨朝著衣持鉢往白衣家，有一小兒在碓",
    "T22n1428_056:0982a25": "屋中睡，偷羅難陀往觸彼步碓杵，杵墮小",
    "T22n1428_056:0982a26": "兒上，即命過。疑，佛問言：「汝以何心？」答言：",
    "T22n1428_056:0982a27": "「不以殺心。」佛言：「無犯。不應觸他碓杵。」時偷",
    "T22n1428_056:0982a28": "羅難陀比丘尼，晨朝著衣持鉢往白衣家，",
    "T22n1428_056:0982a29": "有小兒在碓臼邊眠。偷羅難陀觸他碓",
    "T22n1428_056:0982b01": "臼，臼轉壓殺小兒。疑，佛問言：「汝以何心？」",
    "T22n1428_056:0982b02": "答言：「不以殺心。」佛言：「無犯。而不應觸他碓",
    "T22n1428_056:0982b03": "臼。」時偷羅難陀比丘尼，晨朝著衣持鉢往",
    "T22n1428_056:0982b04": "白衣家，床上有小兒眠，偷羅難陀不看而",
    "T22n1428_056:0982b05": "坐，檀越婦言：「阿姨！莫坐小兒上。」彼不聞便",
    "T22n1428_056:0982b06": "坐，小兒即死。疑，佛問言：「汝以何心？」答言：「不",
    "T22n1428_056:0982b07": "以殺心。」佛言：「無犯。而不應白衣家不看",
    "T22n1428_056:0982b08": "床座而坐。」",
    "T22n1428_056:0982b09": "爾時舍衛國有檀越，請佛及僧明日食，即",
    "T22n1428_056:0982b10": "於夜辦具種種多美飲食，晨朝往白時至。",
    "T22n1428_056:0982b11": "世尊著衣持鉢，與千二百五十比丘俱，至",
    "T22n1428_056:0982b12": "檀越家就座而坐。諸佛常法，眾未集不受",
    "T22n1428_056:0982b13": "飲食。時有晚出家比丘，將兒出家，小食",
    "T22n1428_056:0982b14": "時往餘白衣家，諸比丘問其兒言：「汝父往",
    "T22n1428_056:0982b15": "何處去？乃令世尊待而不食。」彼言：「不知。」比",
    "T22n1428_056:0982b16": "丘語言：「汝往求覓。」彼求覓得之，兒語父言：",
    "T22n1428_056:0982b17": "「往何處來？以待父故，令佛眾僧不得受",
    "T22n1428_056:0982b18": "食。」其父瞋即捉兒，兒自解推父倒地即命",
    "T22n1428_056:0982b19": "過。彼疑，佛問言：「汝以何心？」答言：「不以殺心。」",
    "T22n1428_056:0982b20": "佛言：「無犯。而不應推父。」時有母捉比丘，",
    "T22n1428_056:0982b21": "比丘自解即推母却倒地即命過。彼疑，佛問",
    "T22n1428_056:0982b22": "言：「汝以何心？」答言：「不以殺心。」佛言：「無犯。而",
    "T22n1428_056:0982b23": "不應推排母。」時有父捉比丘，比丘自解推",
    "T22n1428_056:0982b24": "却父倒地即命過。彼疑，佛問言：「汝以何心？」",
    "T22n1428_056:0982b25": "答言：「不以殺心。」佛言：「無犯。而不應推。兄",
    "T22n1428_056:0982b26": "捉比丘、姊捉比丘、故二捉比丘亦如是。」時",
    "T22n1428_056:0982b27": "有故二姊，語其妹言：「何不從比丘索衣",
    "T22n1428_056:0982b28": "食？」彼言：「以出家不欲從有所索。」「若示我",
    "T22n1428_056:0982b29": "比丘處，我當為汝索。」彼即示處。彼語比",
    "T22n1428_056:0982c01": "丘言：「汝何不與我姝衣食？」即前捉比丘，",
    "T22n1428_056:0982c02": "比丘推却自解，彼倒地命過。疑，佛問言：「汝以",
    "T22n1428_056:0982c03": "何心？」答言：「不以殺心。」佛言：「無犯。而不應",
    "T22n1428_056:0982c04": "推。」時有男女捉比丘，比丘推却自解，彼倒",
    "T22n1428_056:0982c05": "地命過。疑，佛問言：「汝以何心？」答言：「不以殺",
    "T22n1428_056:0982c06": "心。」佛言：「無犯。而不應推。」時去比丘尼寺不",
    "T22n1428_056:0982c07": "遠，有男子截手截脚。時比丘尼持蘇毘羅",
    "T22n1428_056:0982c08": "漿去彼不遠而行，彼見已語言：「阿姨！與我",
    "T22n1428_056:0982c09": "漿飲。」比丘尼即與，彼飲便死。疑，佛問言：「汝以",
    "T22n1428_056:0982c10": "何心？」答言：「不以殺心。」佛言：「無犯。」時去比丘",
    "T22n1428_056:0982c11": "尼寺不遠，有人被截手截脚。比丘尼持",
    "T22n1428_056:0982c12": "水去彼不遠而行，彼見已語言：「阿姨！與我",
    "T22n1428_056:0982c13": "水飲。」即與飲已便死。疑，佛問言：「汝以何心？」答",
    "T22n1428_056:0982c14": "言：「不以殺心。」佛言：「無犯。」時去比丘尼寺不",
    "T22n1428_056:0982c15": "遠，有人被截手截脚。有比丘尼持蘇毘",
    "T22n1428_056:0982c16": "羅去彼不遠而行，彼見已語言：「阿姨！我須",
    "T22n1428_056:0982c17": "蘇毘羅洗瘡，或得小差。」即與令洗，洗已",
    "T22n1428_056:0982c18": "便死。疑，佛問言：「汝以何心？」答言：「不以殺心。」",
    "T22n1428_056:0982c19": "佛言：「無犯。而不應與洗。持水洗亦如是。」",
    "T22n1428_056:0982c20": "時去比丘尼寺不遠，有人被截手脚。有",
    "T22n1428_056:0982c21": "比丘尼持蘇毘羅去彼不遠而行，比丘尼",
    "T22n1428_056:0982c22": "作是念：「若以蘇毘羅洗彼瘡，或令早死。」",
    "T22n1428_056:0982c23": "即為洗之便死。佛問言：「汝以何心？」答言：「以",
    "T22n1428_056:0982c24": "殺心。」佛言：「波羅夷。持水與洗亦如是。」",
    "T22n1428_056:0982c25": "爾時有眾多比丘，與六群比丘在耆闍崛",
    "T22n1428_056:0982c26": "山共破木片覆屋。有一六群比丘，捉尖頭",
    "T22n1428_056:0982c27": "木片直當人擲，木入彼身過，即便死。疑，佛",
    "T22n1428_056:0982c28": "問言：「汝以何心？」答言：「不以殺心。」佛言：「無犯。",
    "T22n1428_056:0982c29": "而不應當人直擲木，應橫擲。」時有經營比",
    "T22n1428_056:0983a01": "丘作新房，誤失石墮比丘上即死。疑，佛問",
    "T22n1428_056:0983a02": "言：「汝以何心？」答言：「不以殺心。」佛言：「無犯。失",
    "T22n1428_056:0983a03": "墼、若木頭、榑拱、屋棟種種材木墮亦如是。」",
    "T22n1428_056:0983a04": "爾時耆闍崛山，有牧牛人放牛，一六群比丘",
    "T22n1428_056:0983a05": "以石打彼牛角，石迸墮放牛人上即死。疑，",
    "T22n1428_056:0983a06": "佛問言：「汝以何心？」答言：「不以殺心。」佛言：「無",
    "T22n1428_056:0983a07": "犯。打畜生不能變化者突吉羅。」爾時有比",
    "T22n1428_056:0983a08": "丘，在耆闍崛山中，崩石墮打道行人死。疑，",
    "T22n1428_056:0983a09": "佛問言：「汝以何心？」答言：「不以殺心。」佛言：「無",
    "T22n1428_056:0983a10": "犯。而不應崩石。若有因緣欲取石，當語",
    "T22n1428_056:0983a11": "人避。」時有比丘欲捨戒墮下業，彼作是念：",
    "T22n1428_056:0983a12": "「我不應已於佛法中出家作如是惡事。」即",
    "T22n1428_056:0983a13": "往摩頭山頂，自投身墮斫竹人上，比丘活、彼",
    "T22n1428_056:0983a14": "人死。疑，佛言：「彼人死無犯，方便欲自殺偷",
    "T22n1428_056:0983a15": "蘭遮。」時有比丘欲休道墮下業，作如是",
    "T22n1428_056:0983a16": "念：「我於佛法中出家，不應作如是惡事。」",
    "T22n1428_056:0983a17": "彼上波羅呵那山頂，自投身墮斫竹人上，",
    "T22n1428_056:0983a18": "彼死、比丘活。疑，佛言：「彼人死無犯，方便欲",
    "T22n1428_056:0983a19": "自殺偷蘭遮。」時有比丘，持蘇毘羅漿去塚",
    "T22n1428_056:0983a20": "不遠而行，尖標頭人語言：「與我此漿飲。」",
    "T22n1428_056:0983a21": "比丘即與，飲已便死。疑，佛問言：「汝以何心？」",
    "T22n1428_056:0983a22": "答言：「不以殺心。」佛言：「無犯。」時有比丘持水",
    "T22n1428_056:0983a23": "去塚不遠而行，尖標頭人言：「與我水飲。」即",
    "T22n1428_056:0983a24": "與，飲已便死。疑，佛言：「無犯。」時有顛狂比丘，",
    "T22n1428_056:0983a25": "殺人後還醒了，疑，佛言：「無犯。若心錯亂、",
    "T22n1428_056:0983a26": "為苦痛所惱，一切無犯。」",
    "T22n1428_056:0983a27": "爾時世尊在毘舍離。時優波離從坐起，偏",
    "T22n1428_056:0983a28": "露右肩、右膝著地，合掌白世尊言：「大德！婆",
    "T22n1428_056:0983a29": "裘河邊比丘，為食故，不真實、非己有，於白",
    "T22n1428_056:0983b01": "衣前自歎說得上人法，是犯不？」佛言：「初未",
    "T22n1428_056:0983b02": "制戒，無犯。」時有比丘，增上慢自記，後精",
    "T22n1428_056:0983b03": "勤不懈，證增上勝法。彼作是念：「世尊為",
    "T22n1428_056:0983b04": "諸比丘制戒，若比丘不自知，自稱得上",
    "T22n1428_056:0983b05": "人法，我知是見是。後於異時，若問、若不問",
    "T22n1428_056:0983b06": "為求清淨故，作是言：『我不知不見而言",
    "T22n1428_056:0983b07": "知見，虛誑妄語。』比丘波羅夷不共住。我",
    "T22n1428_056:0983b08": "以增上慢自記，後精勤不懈，得增上勝",
    "T22n1428_056:0983b09": "法，我當云何？」即以因緣具向同意比丘",
    "T22n1428_056:0983b10": "說：「善哉長老！為我白世尊。隨世尊教我當",
    "T22n1428_056:0983b11": "修行。」諸比丘往詣佛所，頭面禮足却坐一",
    "T22n1428_056:0983b12": "面，以此因緣具白世尊。世尊爾時以此因",
    "T22n1428_056:0983b13": "緣集比丘僧，而為隨順說法，無數方便讚",
    "T22n1428_056:0983b14": "歎頭陀端嚴、少欲知足、樂於出離，告諸比",
    "T22n1428_056:0983b15": "丘：「增上慢無犯。」諸比丘白佛言：「大德！若於",
    "T22n1428_056:0983b16": "不能變化畜生前，自稱得上人法，是犯不？」",
    "T22n1428_056:0983b17": "佛言：「突吉羅。」「大德！人作人想，是犯不？」佛言：",
    "T22n1428_056:0983b18": "「波羅夷。」「人疑，是犯不？」佛言：「偷蘭遮。」「人作非人",
    "T22n1428_056:0983b19": "想，是犯不？」佛言：「偷蘭遮。」「非人作人想，是犯",
    "T22n1428_056:0983b20": "不」？佛言：「偷蘭遮。」「非人疑，是犯不？」佛言：「偷蘭遮。」",
    "T22n1428_056:0983b21": "「大德！若男前作女想，是犯不？」佛言：「波羅夷。」",
    "T22n1428_056:0983b22": "「女前作男想，是犯不？」佛言：「波羅夷。」「若於此",
    "T22n1428_056:0983b23": "女前作彼女想，是犯不？」佛言：「若說了了者，波",
    "T22n1428_056:0983b24": "羅夷。若不了了者，偷蘭遮。」「於此男前作彼",
    "T22n1428_056:0983b25": "男想，是犯不？」佛言：「若說而了了者，波羅夷。",
    "T22n1428_056:0983b26": "說而不了了者，偷蘭遮。若手印、若使、若書、若",
    "T22n1428_056:0983b27": "現相，令了了知者，波羅夷。不了了知者，偷",
    "T22n1428_056:0983b28": "蘭遮。」「大德！若於天、龍、阿修羅、犍闥婆、夜叉、",
    "T22n1428_056:0983b29": "餓鬼、畜生能變化者前，自稱得上人法，是犯",
    "T22n1428_056:0983c01": "不？」佛言：「說而了了者，偷蘭遮。不了了者，突吉",
    "T22n1428_056:0983c02": "羅。手印、使書、現相令了了知，偷蘭遮。不了",
    "T22n1428_056:0983c03": "了者，突吉羅。」時有比丘，人前自稱言得上",
    "T22n1428_056:0983c04": "人法。疑，佛言：「說而了了者，波羅夷。不了了者，",
    "T22n1428_056:0983c05": "偷蘭遮。欲向此說乃向彼說，一切波羅夷。」",
    "T22n1428_056:0983c06": "時有眾多比丘於拘薩羅國遊行。時有信",
    "T22n1428_056:0983c07": "樂能相婆羅門見已，作如是言：「大德阿羅漢",
    "T22n1428_056:0983c08": "來！」比丘問言：「汝何所說耶？」答言：「大德應受",
    "T22n1428_056:0983c09": "飲食、衣服、醫藥所須之具。」比丘言：「有是理。」比",
    "T22n1428_056:0983c10": "丘疑，佛言：「無犯。」時有比丘，自說得根、力、覺、",
    "T22n1428_056:0983c11": "意、禪定、解脫三昧正受，比丘疑，佛言：「波羅",
    "T22n1428_056:0983c12": "夷。」時有比丘為人說根、力、覺、意、禪定、解脫",
    "T22n1428_056:0983c13": "三昧正受，而不自言得。比丘疑，佛言：「無犯。」",
    "T22n1428_056:0983c14": "時比丘有檀越，比丘語言：「常為汝說法者",
    "T22n1428_056:0983c15": "是阿羅漢。」檀越即問言：「大德何所說？」便默然。",
    "T22n1428_056:0983c16": "比丘疑，佛言：「不了了，偷蘭遮。」時比丘有檀",
    "T22n1428_056:0983c17": "越，比丘語言：「數至汝家者是阿羅漢。」檀越",
    "T22n1428_056:0983c18": "即問言：「大德何所說？」便默然。比丘疑，佛言：",
    "T22n1428_056:0983c19": "「不了了，偷蘭遮。」時比丘有檀越，比丘語言：「數",
    "T22n1428_056:0983c20": "坐汝座者是阿羅漢。」即問言：「大德何所說？」",
    "T22n1428_056:0983c21": "便默然。比丘疑，佛言：「不了了，偷蘭遮。」時比丘",
    "T22n1428_056:0983c22": "有檀越，比丘語言：「數受汝食者是阿羅漢。」",
    "T22n1428_056:0983c23": "檀越問言：「大德何所說？」彼便默然。疑，佛言：「不",
    "T22n1428_056:0983c24": "了了，偷蘭遮。」時有檀越語常供養比丘言：",
    "T22n1428_056:0983c25": "「若大德是阿羅漢者脫僧伽梨。」比丘即脫，現",
    "T22n1428_056:0983c26": "相不語。疑，佛言：「偷蘭遮。」時有檀越語常供",
    "T22n1428_056:0983c27": "養比丘言：「大德若是阿羅漢者著僧伽梨。」",
    "T22n1428_056:0983c28": "比丘即著，現相不語。疑，佛言：「偷蘭遮。」時有檀",
    "T22n1428_056:0983c29": "越語常所供養比丘言：「大德若是阿羅漢者",
    "T22n1428_056:0984a01": "可坐繩床。」彼即坐，現相不語。疑，佛言：「偷蘭",
    "T22n1428_056:0984a02": "遮。」時有檀越語常所供養比丘言：「大德若",
    "T22n1428_056:0984a03": "是阿羅漢者起。」彼即起，現相不語。疑，佛言：「偷",
    "T22n1428_056:0984a04": "蘭遮。」時有檀越問常所供養比丘言：「大德",
    "T22n1428_056:0984a05": "若是阿羅漢上閣屋。」彼即上，現相不語。疑，佛",
    "T22n1428_056:0984a06": "言：「偷蘭遮。」時有檀越語常所供養比丘言：",
    "T22n1428_056:0984a07": "「大德若是阿羅漢可下。」比丘即下，現相不語。",
    "T22n1428_056:0984a08": "疑，佛言：「偷蘭遮。」時有比丘有檀越，比丘語",
    "T22n1428_056:0984a09": "言：「數為汝說法者，是佛弟子聲聞。」檀越問",
    "T22n1428_056:0984a10": "言：「大德！何所說？」彼默然。疑，佛言：「不了了，偷蘭",
    "T22n1428_056:0984a11": "遮。數入檀越家，若受坐、若受食亦如是。」時",
    "T22n1428_056:0984a12": "有檀越語常供養比丘言：「若大德是佛弟",
    "T22n1428_056:0984a13": "子聲聞者脫僧伽梨。」即脫，現相不語。疑，佛言：",
    "T22n1428_056:0984a14": "「偷蘭遮。著僧伽梨、若坐、若起、上閣屋、若下亦",
    "T22n1428_056:0984a15": "如是。」時目連告諸比丘：「業報因緣得神足。」",
    "T22n1428_056:0984a16": "諸比丘言：「目連！汝言：『業報因緣得神足。』無",
    "T22n1428_056:0984a17": "有是處。虛稱得上人法，波羅夷非比丘。」諸",
    "T22n1428_056:0984a18": "比丘白佛，佛言：「有是業報因緣得神足，目",
    "T22n1428_056:0984a19": "連無犯。」時目連告諸比丘：「業報因緣得天",
    "T22n1428_056:0984a20": "耳、識宿命、知他心、天眼。」諸比丘言：「目連！汝言：",
    "T22n1428_056:0984a21": "『業報因緣得天耳乃至天眼。』無有是處。虛",
    "T22n1428_056:0984a22": "稱得上人法，波羅夷非比丘。」諸比丘白",
    "T22n1428_056:0984a23": "佛，佛言：「有業報因緣得天耳乃至得天",
    "T22n1428_056:0984a24": "眼，目連無犯。」時目連告諸比丘：「諸長老！有",
    "T22n1428_056:0984a25": "如是眾生從虛空過，聞其身骨相觸聲。」",
    "T22n1428_056:0984a26": "諸比丘語目連言：「大德！汝言：『有如是眾生",
    "T22n1428_056:0984a27": "從虛空過，聞其身骨相觸聲。』無有是處。虛",
    "T22n1428_056:0984a28": "稱得上人法，波羅夷非比丘。」諸比丘白佛，",
    "T22n1428_056:0984a29": "佛言：「有如是眾生，目連無犯。」爾時目連告",
    "T22n1428_056:0984b01": "諸比丘：「我見有眾生舉身以針為毛，自於",
    "T22n1428_056:0984b02": "其身或出、或入，受苦無量號哭大喚。」時諸比",
    "T22n1428_056:0984b03": "丘語目連言：「汝見有如是眾生，無有是",
    "T22n1428_056:0984b04": "處。虛稱得上人法，波羅夷非比丘。」諸比丘",
    "T22n1428_056:0984b05": "白佛，佛言：「我先亦見如是眾生，而我不說。",
    "T22n1428_056:0984b06": "何以故？恐人不信，其不信者長夜受苦。此",
    "T22n1428_056:0984b07": "眾生於王舍城中憙兩舌鬪亂，以此惡業因",
    "T22n1428_056:0984b08": "緣墮地獄中，經百千萬歲受諸苦痛。以此",
    "T22n1428_056:0984b09": "餘罪因緣受如是形。是故目連無犯。」爾時",
    "T22n1428_056:0984b10": "目連告諸比丘言：「我見有眾生沒在屎中，",
    "T22n1428_056:0984b11": "受大苦痛號哭大喚。」諸比丘語目連言：「汝",
    "T22n1428_056:0984b12": "自言見有如是眾生沒在屎中，受大苦",
    "T22n1428_056:0984b13": "痛號哭大喚。無有是處。虛稱得上人法，波",
    "T22n1428_056:0984b14": "羅夷非比丘。」諸比丘白佛，佛言：「我先亦見",
    "T22n1428_056:0984b15": "如是眾生，而我不說。何以故？恐人不信，其",
    "T22n1428_056:0984b16": "不信者長夜受苦。此眾生在波羅㮈國，迦",
    "T22n1428_056:0984b17": "葉佛時為婆羅門。時請佛及僧，以屎盛滿",
    "T22n1428_056:0984b18": "槽已，遣人往白時到，語言：『大德！汝可食",
    "T22n1428_056:0984b19": "此飲此，隨意持去。』以此惡業因緣墮泥犁",
    "T22n1428_056:0984b20": "中，百千萬歲受大苦痛，餘罪因緣沒在屎",
    "T22n1428_056:0984b21": "中。是故目連無犯。」爾時目連告諸比丘：「我",
    "T22n1428_056:0984b22": "見有眾生坐鐵床上，鐵床火出舉身燋然，",
    "T22n1428_056:0984b23": "衣鉢、坐具、針筒亦皆燋然。」諸比丘語目連言：",
    "T22n1428_056:0984b24": "「汝見如是眾生受苦如是，無有是處。虛",
    "T22n1428_056:0984b25": "稱得上人法，波羅夷非比丘。」諸比丘白佛，",
    "T22n1428_056:0984b26": "佛言：「我先亦見如是眾生受苦如是，而我",
    "T22n1428_056:0984b27": "不說。何以故？恐人不信，其不信者長夜受",
    "T22n1428_056:0984b28": "苦。此眾生過去世時，在波羅㮈國迦葉佛",
    "T22n1428_056:0984b29": "時惡比丘，以此因緣墮地獄中，百千萬歲",
    "T22n1428_056:0984c01": "受諸苦痛，餘業因緣受此身。是故目連無",
    "T22n1428_056:0984c02": "犯。惡比丘尼、惡式叉摩那、惡沙彌、沙彌尼受",
    "T22n1428_056:0984c03": "苦亦如是。」爾時目連告諸比丘：「我見有眾",
    "T22n1428_056:0984c04": "生其身熟爛眾蠅封著苦痛大喚。」諸比丘",
    "T22n1428_056:0984c05": "告目連言：「汝見有如是眾生受苦如是，",
    "T22n1428_056:0984c06": "無有是處。虛稱得上人法，波羅夷非比丘。」",
    "T22n1428_056:0984c07": "諸比丘往白佛，佛言：「我先亦見如是眾生，",
    "T22n1428_056:0984c08": "而我不說。何以故？恐人不信，其不信者長",
    "T22n1428_056:0984c09": "夜受苦。此眾生是迦陵伽王第一夫人，以嫉",
    "T22n1428_056:0984c10": "妬故，以熱沸油，第二夫人眠時以灌其頂。",
    "T22n1428_056:0984c11": "以此業報因緣，墮地獄中，百千萬歲受諸",
    "T22n1428_056:0984c12": "苦痛，餘業因緣受此身。是故目連無犯。」爾",
    "T22n1428_056:0984c13": "時目連告諸比丘：「我見阿修羅宮殿城郭",
    "T22n1428_056:0984c14": "在海底，而水懸其上不入其宮城。」諸比",
    "T22n1428_056:0984c15": "丘語目連言：「汝自言：『阿修羅宮城在海底，",
    "T22n1428_056:0984c16": "四邊及上而無水入。』無有是處。虛稱得上",
    "T22n1428_056:0984c17": "人法，波羅夷非比丘。」諸比丘白佛，佛言：「有",
    "T22n1428_056:0984c18": "如是事，阿修羅宮城四面及上，有四種風",
    "T22n1428_056:0984c19": "持水：住風、持風、不滅風、牢繫風。是故目連",
    "T22n1428_056:0984c20": "無犯。」爾時目連告諸比丘：「我見有如是眾",
    "T22n1428_056:0984c21": "生，無骨無皮無肉無血，無有不淨亦無",
    "T22n1428_056:0984c22": "疲極，女而不產。」諸比丘言：「目連汝自言：『有",
    "T22n1428_056:0984c23": "如是眾生乃至女而不產。』無有是處。虛稱",
    "T22n1428_056:0984c24": "得上人法，波羅夷非比丘。」諸比丘白佛，佛",
    "T22n1428_056:0984c25": "言：「有如是眾生，目連無犯。」爾時世尊在王",
    "T22n1428_056:0984c26": "舍城。時大目連告諸比丘言：「諸長老！我入",
    "T22n1428_056:0984c27": "空慧定，聞伊羅婆尼象王入難陀池水聲。」",
    "T22n1428_056:0984c28": "諸比丘言：「大德目連！汝言：『入空慧定聞伊",
    "T22n1428_056:0984c29": "羅婆尼象王入難陀池水聲。』大德！入空慧",
    "T22n1428_056:0985a01": "定而聞音聲，無有是處。虛稱得上人法，",
    "T22n1428_056:0985a02": "波羅夷非比丘。」諸比丘白佛，佛言：「有是定",
    "T22n1428_056:0985a03": "而不清淨，目連無犯。」時目連告諸比丘言：",
    "T22n1428_056:0985a04": "「我入空慧定，聞八萬四千象入曼陀延池",
    "T22n1428_056:0985a05": "水聲。」時諸比丘語目連：「大德自言：『入空慧",
    "T22n1428_056:0985a06": "定聞彼諸象入曼陀延池水聲。』大德！入",
    "T22n1428_056:0985a07": "空慧定而聞音聲，無有是處。虛稱得上人",
    "T22n1428_056:0985a08": "法，波羅夷非比丘。」時諸比丘往白佛，佛言：",
    "T22n1428_056:0985a09": "「有如是定但不清淨，而目連無犯。」爾時目",
    "T22n1428_056:0985a10": "連告諸比丘：「我入空慧定，聞彼象王入",
    "T22n1428_056:0985a11": "蘇池水聲。」時諸比丘語目連：「汝自言：『入空",
    "T22n1428_056:0985a12": "慧定聞彼象王入蘇池水聲。』何有入空慧",
    "T22n1428_056:0985a13": "定而有聞聲？無有是處。虛稱得上人法，",
    "T22n1428_056:0985a14": "波羅夷非比丘。」諸比丘白佛，佛言：「有如是",
    "T22n1428_056:0985a15": "定非清淨，目連無犯。識慧定處、無所",
    "T22n1428_056:0985a16": "有慧定處亦如是。」時目連告諸比丘：「諸長",
    "T22n1428_056:0985a17": "老！北方有池名阿耨達，其水清淨無有垢",
    "T22n1428_056:0985a18": "穢，中有分陀利華如車輪，其根如車軸，折",
    "T22n1428_056:0985a19": "之汁出，色白如乳，其味如蜜。」諸比丘言：「汝",
    "T22n1428_056:0985a20": "自言：『北方有如是池。』無有是處。虛稱得",
    "T22n1428_056:0985a21": "上人法，波羅夷非比丘。」諸比丘白佛，佛言：",
    "T22n1428_056:0985a22": "「北方有如是池，如目連所說。目連無犯。」時",
    "T22n1428_056:0985a23": "目連告諸比丘：「北方有池名阿耨達，去彼",
    "T22n1428_056:0985a24": "不遠更有一池名曼陀延，縱廣五十由",
    "T22n1428_056:0985a25": "旬，其水清淨無有垢穢，中有金色蓮華，大",
    "T22n1428_056:0985a26": "如車輪。」諸比丘言：「目連！如汝所說有如是",
    "T22n1428_056:0985a27": "池。無有是處。」時大目連以神足力往彼取",
    "T22n1428_056:0985a28": "華，還寺置在屋內，喚諸比丘語言：「北方有",
    "T22n1428_056:0985a29": "池名阿耨達，去池不遠有曼陀延池，中",
    "T22n1428_056:0985b01": "有金色蓮華如車輪。」諸比丘言：「目連！無有",
    "T22n1428_056:0985b02": "是處。虛稱得上人法，波羅夷非比丘。」時目",
    "T22n1428_056:0985b03": "連即還屋，取華示諸比丘語言：「諸長老！",
    "T22n1428_056:0985b04": "此華如實不？」諸比丘復言：「汝是阿羅漢，有神",
    "T22n1428_056:0985b05": "足力，或能化作非真實。虛稱得上人法，波",
    "T22n1428_056:0985b06": "羅夷非比丘。」諸比丘白佛，佛言：「目連所說",
    "T22n1428_056:0985b07": "如實，無犯。」時目連告諸比丘：「北方有池名",
    "T22n1428_056:0985b08": "阿耨達，水從彼池流來涌出於此。」諸比丘",
    "T22n1428_056:0985b09": "語目連言：「汝說北方有池名阿耨達水從",
    "T22n1428_056:0985b10": "彼流來涌出於此。世尊有如是言：『依本",
    "T22n1428_056:0985b11": "而知彼池水清冷。』而今此水熱沸而垢濁，事",
    "T22n1428_056:0985b12": "不相應。虛稱得上人法，波羅夷非比丘。」",
    "T22n1428_056:0985b13": "諸比丘白佛，佛言：「如目連所說，而此水經",
    "T22n1428_056:0985b14": "過小地獄來涌出王舍城，是故熱沸而垢濁。",
    "T22n1428_056:0985b15": "目連無犯。」時目連告諸比丘：「此水出處下",
    "T22n1428_056:0985b16": "有池水，清冷水從彼而來。」諸比丘言：「目連！",
    "T22n1428_056:0985b17": "汝作如是語，如世尊所說：『依本而知，此水",
    "T22n1428_056:0985b18": "熱沸下水清冷。』事不相應。虛稱得上人法，",
    "T22n1428_056:0985b19": "波羅夷非比丘。」諸比丘白佛，佛言：「比丘！如",
    "T22n1428_056:0985b20": "目連所說。沸水出處下有池水，清冷無有",
    "T22n1428_056:0985b21": "垢濁。水從彼來，經過小地獄來，涌出王舍",
    "T22n1428_056:0985b22": "城，是故熱沸有垢。目連無犯。」時拘薩羅國",
    "T22n1428_056:0985b23": "王波斯匿、摩竭王阿闍世，在二國中間共",
    "T22n1428_056:0985b24": "戰。波斯匿王破阿闍世王軍。時大目連告",
    "T22n1428_056:0985b25": "諸比丘：「波斯匿王、阿闍世王，二國中間共戰，",
    "T22n1428_056:0985b26": "波斯匿王勝。」後阿闍世王，復更起軍共戰，阿",
    "T22n1428_056:0985b27": "闍世還得勝。時王舍城告令國內，阿闍世王",
    "T22n1428_056:0985b28": "破波斯匿王。諸比丘語目連言：「汝言：『波斯",
    "T22n1428_056:0985b29": "匿王與阿闍世王共戰，波斯匿王破阿闍世",
    "T22n1428_056:0985c01": "王。』而今摩竭國內告令言：『阿闍世王破波斯",
    "T22n1428_056:0985c02": "匿王。』目連虛稱得上人法，波羅夷非比丘。」",
    "T22n1428_056:0985c03": "諸比丘白佛，佛言：「有如是事，波斯匿王",
    "T22n1428_056:0985c04": "破阿闍世王。阿闍世王後更起軍，破波斯",
    "T22n1428_056:0985c05": "匿王。目連見前不見後，是故目連無犯。阿",
    "T22n1428_056:0985c06": "闍世王與毘舍離共戰亦如是。」",
    "T22n1428_056:0985c07": "爾時世尊告目連：「汝止！止！不須復說。諸比",
    "T22n1428_056:0985c08": "丘不信汝言。何以故？令諸比丘不信故得",
    "T22n1428_056:0985c09": "多罪。」時世尊告諸比丘：「汝等當信如是阿",
    "T22n1428_056:0985c10": "羅漢比丘有大神力，勿疑不信長夜受苦。」",
    "T22n1428_056:0985c11": "中有比丘，名曰嚴好，告諸比丘言：「諸長老！",
    "T22n1428_056:0985c12": "我憶五百劫事。」諸比丘言：「世尊未曾自說",
    "T22n1428_056:0985c13": "憶五百劫事，而汝自說。虛稱得上人法，波",
    "T22n1428_056:0985c14": "羅夷非比丘。」諸比丘白佛，佛言：「嚴好比丘",
    "T22n1428_056:0985c15": "憶一生事，我憶無數生種種之事，乃至受形",
    "T22n1428_056:0985c16": "相類有所言說皆悉憶之。」佛言：「嚴好比丘",
    "T22n1428_056:0985c17": "無犯。」",
    "T22n1428_056:0985c18": "爾時世尊在舍衛國。優波離從坐起，偏露",
    "T22n1428_056:0985c19": "右肩、右膝著地，合掌白佛言：「大德！迦留陀",
    "T22n1428_056:0985c20": "夷故弄出不淨，是犯不」？佛言：「最初未制戒，",
    "T22n1428_056:0985c21": "無犯。」時有比丘散亂心眠，夢中失不淨。於",
    "T22n1428_056:0985c22": "夢中識了，彼作是念：「世尊為比丘制戒，故",
    "T22n1428_056:0985c23": "弄失不淨僧伽婆尸沙。而我散亂心眠，夢中",
    "T22n1428_056:0985c24": "失不淨，自覺憶識，我將無不犯耶？」不知",
    "T22n1428_056:0985c25": "云何？以此因緣具白諸比丘：「善哉長老！為",
    "T22n1428_056:0985c26": "我白佛，若佛有教，我當修行。」時諸比丘往",
    "T22n1428_056:0985c27": "世尊所，頭面禮足以此因緣具白世尊。世",
    "T22n1428_056:0985c28": "尊以此因緣集比丘僧，告言：「散亂心眠有",
    "T22n1428_056:0985c29": "五過失：夢見惡事、諸天不衛護、心不憶法、",
    "T22n1428_056:0986a01": "不繫想在明、夢中失不淨；散亂心眠有此",
    "T22n1428_056:0986a02": "五過失。住心而眠有五功德：不見惡夢、諸",
    "T22n1428_056:0986a03": "天衛護、心思樂法、繫想在明、不失不淨；如",
    "T22n1428_056:0986a04": "是住心而眠有五事功德。若夢中失，不犯。」",
    "T22n1428_056:0986a05": "時有比丘夢中憶識弄失不淨，彼疑，佛言：",
    "T22n1428_056:0986a06": "「不犯。」時有比丘邪憶念失不淨，佛言：「不犯。",
    "T22n1428_056:0986a07": "若見美色不觸而失不淨，不犯。」時有比",
    "T22n1428_056:0986a08": "丘憶念弄失不淨。彼疑，佛言：「僧伽婆尸",
    "T22n1428_056:0986a09": "沙。」時有比丘憶念弄而不失，疑，佛言：「偷",
    "T22n1428_056:0986a10": "蘭遮。」時有女人捉比丘前，彼動身失不淨，",
    "T22n1428_056:0986a11": "疑，佛言：「僧伽婆尸沙。」時有女人捉比丘前，",
    "T22n1428_056:0986a12": "不動身失不淨，疑，佛言：「突吉羅。捉比丘後，",
    "T22n1428_056:0986a13": "有二事亦如是。」時有女人執比丘足",
    "T22n1428_056:0986a14": "禮，動身失不淨疑，佛言：「僧伽婆尸沙。」時有",
    "T22n1428_056:0986a15": "女人執比丘足禮，不動身失不淨，疑，佛",
    "T22n1428_056:0986a16": "言：「突吉羅。」時有女人禮難陀足，難陀多欲",
    "T22n1428_056:0986a17": "失不淨墮女人頭上，時女人慚愧，難陀亦慚",
    "T22n1428_056:0986a18": "愧。諸比丘白佛，佛言：「聽難陀作遮身衣。」時",
    "T22n1428_056:0986a19": "有比丘行時男根觸衣涅槃僧失不淨，佛",
    "T22n1428_056:0986a20": "言：「不犯。若大小便時失不犯，若冷水若煖",
    "T22n1428_056:0986a21": "水中洗失不犯。」時有比丘以男根逆",
    "T22n1428_056:0986a22": "水憶想身動失不淨，疑，佛言：「僧伽婆尸沙。」",
    "T22n1428_056:0986a23": "時有比丘以男根順水憶想身動失不淨，",
    "T22n1428_056:0986a24": "疑，佛言：「僧伽婆尸沙。」時有比丘以水灑男",
    "T22n1428_056:0986a25": "根憶想身動失不淨，疑，佛言：「僧伽婆尸沙。」",
    "T22n1428_056:0986a26": "時有比丘男根逆風憶想身動失不淨，疑，",
    "T22n1428_056:0986a27": "佛言：「僧伽婆尸沙。」若順風、若口噓男根憶",
    "T22n1428_056:0986a28": "想身動失不淨，憶想空動身失不淨，疑，佛",
    "T22n1428_056:0986a29": "言：「如是一切僧伽婆尸沙。」時有母捉比丘",
    "T22n1428_056:0986b01": "兒身不動失不淨，疑，佛言：「突吉羅。姊捉比",
    "T22n1428_056:0986b02": "丘，故二、故私通處、婬女捉比丘亦如是。」時",
    "T22n1428_056:0986b03": "有比丘憶想骨間弄失不淨，疑，佛言：「偷蘭",
    "T22n1428_056:0986b04": "遮。」時有比丘，浴室中以細末藥、若泥揩摩",
    "T22n1428_056:0986b05": "身誤觸失不淨，疑，佛言：「不犯。若大喚時、若",
    "T22n1428_056:0986b06": "出力作時失不淨，不犯。」時有比丘憶想於",
    "T22n1428_056:0986b07": "大小便道中間弄失不淨，疑，佛言：「若作道",
    "T22n1428_056:0986b08": "想、若疑，偷蘭遮；若非道想、不疑，僧伽婆尸沙。",
    "T22n1428_056:0986b09": "如是於股間䐟間、若曲膝、若脇邊、若乳間、若",
    "T22n1428_056:0986b10": "腋下、若耳鼻中、若瘡中、若繩床、木床間、若大",
    "T22n1428_056:0986b11": "小褥間、若枕間、若地、若泥摶間、若君持口中，",
    "T22n1428_056:0986b12": "如是一切若道想、若疑，偷蘭遮；若非道想、不",
    "T22n1428_056:0986b13": "疑，僧伽婆尸沙。」時有比丘為樂故憶想弄",
    "T22n1428_056:0986b14": "失不淨，疑，佛言：「僧伽婆尸沙。為樂故、為",
    "T22n1428_056:0986b15": "自試故、為福德故、為祠故、為善道故、",
    "T22n1428_056:0986b16": "為施故、為種故、為戲故、為力故、為顏色",
    "T22n1428_056:0986b17": "故，當審定作，一切僧伽婆尸沙。」",
    "T22n1428_056:0986b18": "四分律卷第五十六"
}