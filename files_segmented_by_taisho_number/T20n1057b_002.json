{
    "T20n1057b_002:0094a25": "千眼千臂觀世音菩薩陀羅尼神",
    "T20n1057b_002:0094a26": "呪經卷下",
    "T20n1057b_002:0094a28": "唐總持寺三藏沙門智通譯",
    "T20n1057b_002:0094a29": "爾時觀世音菩薩。說是呪時三千大千世界。",
    "T20n1057b_002:0094b01": "乃至非想非非想天六反震動。色究竟天摩",
    "T20n1057b_002:0094b02": "醯首羅戰慄不安皆大恐懼。一切惡鬼皆",
    "T20n1057b_002:0094b03": "大叫喚受大苦惱。東西散走莫知所趣。爾時",
    "T20n1057b_002:0094b04": "化身語諸大眾及諸惡鬼神等。若不隨順我",
    "T20n1057b_002:0094b05": "呪者。違逆者頭破粉碎。此呪能摧碎諸山乾",
    "T20n1057b_002:0094b06": "竭大海。此呪能摧伏阿脩羅軍護諸國土。此",
    "T20n1057b_002:0094b07": "呪能摧伏一切諸惡鬼神。一切諸病一切惡",
    "T20n1057b_002:0094b08": "毒。一切惡人。此呪能摧破三十三天皆令降",
    "T20n1057b_002:0094b09": "伏。若善男子有能誦持此呪者。其人威力說",
    "T20n1057b_002:0094b10": "不可盡。此呪能令誦持之者豪貴自在。亦能",
    "T20n1057b_002:0094b11": "令國王終身愛念。稱意所求悉皆滿足。若欲",
    "T20n1057b_002:0094b12": "降伏魔怨者。當燒求羅香誦我身呪二十",
    "T20n1057b_002:0094b13": "一遍。若欲令一切人愛己者。呪楊枝二十一",
    "T20n1057b_002:0094b14": "遍。口中嚼之即得愛敬。若欲令自身辯才智",
    "T20n1057b_002:0094b15": "慧者。呪菖蒲一千八遍。塗其心上即得辯才",
    "T20n1057b_002:0094b16": "無礙。作姥陀羅尼心印。",
    "T20n1057b_002:0094b17": "辯才無礙印呪第十三",
    "T20n1057b_002:0094b18": "以兩手相背合掌。大母指向前舒。此印能自",
    "T20n1057b_002:0094b19": "護護他。當須結界隨所遊方。或呪淨水或呪",
    "T20n1057b_002:0094b20": "淨灰各呪七遍。所在住處以手掬水掬灰先",
    "T20n1057b_002:0094b21": "灑自身。然後向於四方四角如法散灑。若有",
    "T20n1057b_002:0094b22": "善男子善女人。被諸惡鬼眾邪魍魎之所惑",
    "T20n1057b_002:0094b23": "亂者。取石榴枝及柳枝。陰誦此呪輕打病人",
    "T20n1057b_002:0094b24": "無病不差。呪曰。",
    "T20n1057b_002:0094b25": "南無薩婆佛陀達摩僧祇比耶　南無阿利",
    "T20n1057b_002:0094b26": "耶婆盧吉低攝伐羅[口*寫]　菩提薩多跛寫",
    "T20n1057b_002:0094b27": "南無跋折羅波尼寫菩提薩多波寫　跢姪",
    "T20n1057b_002:0094b28": "他　徒比徒比迦耶　徒比婆羅闍婆羅尼馺",
    "T20n1057b_002:0094b29": "皤訶",
    "T20n1057b_002:0094c01": "此呪印能降伏諸邪見外道。若有善男子善",
    "T20n1057b_002:0094c02": "女人。於晨朝時日三時。各誦一遍者。即與",
    "T20n1057b_002:0094c03": "種種供養十億諸佛無有異也。永不受女身。",
    "T20n1057b_002:0094c04": "命終之後永離三塗。即得往生阿彌陀佛國。",
    "T20n1057b_002:0094c05": "如來授手摩頂。汝莫怖懼來生我國。現身不",
    "T20n1057b_002:0094c06": "被橫死。不為鬼神之所得便。",
    "T20n1057b_002:0094c07": "破三千大三世界滅罪印第十四",
    "T20n1057b_002:0094c08": "起立以左手向前展臂。五指向前散托竪五",
    "T20n1057b_002:0094c09": "指。次以右手大母指屈在掌中。以四指把",
    "T20n1057b_002:0094c10": "拳當右耳上當。誦身呪頭指來去。此印日別",
    "T20n1057b_002:0094c11": "須三時一時誦七遍。能滅五逆四重罪。於一",
    "T20n1057b_002:0094c12": "切眾生生慈慈心。即能燒一切罪根。此身滅",
    "T20n1057b_002:0094c13": "後即為值佛。於彼佛土得作轉輪聖王。復",
    "T20n1057b_002:0094c14": "得陀羅尼名曰無盡藏。復得三昧名智等。復",
    "T20n1057b_002:0094c15": "得身中二十八種相。現現身不患眼舌耳鼻",
    "T20n1057b_002:0094c16": "等病。乃至身中一切疾病悉能消滅。若有先",
    "T20n1057b_002:0094c17": "業罪者亦得消滅。若見天旱時。取烏麻子和",
    "T20n1057b_002:0094c18": "毘麻子脂。作丸呪一百八遍。擲著湫水中",
    "T20n1057b_002:0094c19": "即得雨。若雨過多。取稻穀炒作華。取蔓菁",
    "T20n1057b_002:0094c20": "子脂和作丸。呪之一百八遍。擲著湫水中雨",
    "T20n1057b_002:0094c21": "即止也。",
    "T20n1057b_002:0094c22": "降伏三千大千世界魔怨印第十五",
    "T20n1057b_002:0094c23": "以五指相叉。左壓右急把拳。當頂上著。誦",
    "T20n1057b_002:0095a01": "身呪即降伏。若作此法。向舍利塔前二十九",
    "T20n1057b_002:0095a02": "日夜。取白檀香作末。塗地作曼荼羅。其中散",
    "T20n1057b_002:0095a03": "種種華。澡浴清淨著新淨衣。手把香鑪燒沈",
    "T20n1057b_002:0095a04": "水香。面向東坐呪一千八遍。此是最初功能。",
    "T20n1057b_002:0095a05": "又取芥子烏麻。著一處擣為末。以三指撮取",
    "T20n1057b_002:0095a06": "少許。呪之一遍擲著火中。如是七日日別誦",
    "T20n1057b_002:0095a07": "一百八遍。然後所作皆悉成就。",
    "T20n1057b_002:0095a08": "廣大無畏印第十六",
    "T20n1057b_002:0095a09": "起立並足。先以右手仰垂左肘膝頭。左手",
    "T20n1057b_002:0095a10": "亦如之。於舍利像前。誦身呪一百八遍。即得",
    "T20n1057b_002:0095a11": "無畏施於眾生。又取槐香白芥子菖蒲捨",
    "T20n1057b_002:0095a12": "多婆利(外國藥名)以此等物內火中燒之。燒火之",
    "T20n1057b_002:0095a13": "時應於佛前或在淨處。誦呪三十二遍。以香",
    "T20n1057b_002:0095a14": "華供養。呪法悉皆成就。所為之者皆悉剋",
    "T20n1057b_002:0095a15": "果。若餘呪無驗。以此呪呪之亦皆成就。若欲",
    "T20n1057b_002:0095a16": "乞夢。誦此呪并作印眠。即有夢隨所欲見皆",
    "T20n1057b_002:0095a17": "得見之。若人無福所向不諧者。日誦三遍呪",
    "T20n1057b_002:0095a18": "滿七日。諸有所求一切皆得。爾時菩薩在娑",
    "T20n1057b_002:0095a19": "竭羅龍宮海會說法。見諸龍眾受大苦惱。愍",
    "T20n1057b_002:0095a20": "諸龍眾為度苦惱眾生。悉得離苦無諸怨害。",
    "T20n1057b_002:0095a21": "爾時龍女獻一寶珠。價直娑婆世界。為求法",
    "T20n1057b_002:0095a22": "故吾為廣說離諸苦難。",
    "T20n1057b_002:0095a23": "水精菩薩護持千眼印呪第十七",
    "T20n1057b_002:0095a24": "爾時水精菩薩。為欲利益護持此呪。而說呪",
    "T20n1057b_002:0095a25": "曰。",
    "T20n1057b_002:0095a26": "毘摩隸　摩訶毘摩隸　郁呵隸　摩訶郁呵",
    "T20n1057b_002:0095a27": "隷　休摩隷　摩訶休摩隷　薩訶隷　止隷",
    "T20n1057b_002:0095a28": "睇　馺婆訶",
    "T20n1057b_002:0095a29": "若有善男子善女人。在所遊方受持此千眼",
    "T20n1057b_002:0095b01": "千臂菩薩法者。我當常隨衛護。乃至諸魔眷",
    "T20n1057b_002:0095b02": "屬無惱亂者。若人急難他國相侵盜賊逆亂。",
    "T20n1057b_002:0095b03": "當取五色縷。結誦呪二十一遍。一遍一結繫",
    "T20n1057b_002:0095b04": "於左臂。又以左手無名指中指頭指。把拳大",
    "T20n1057b_002:0095b05": "母指壓上。展小母指。指所至賊方誦呪七",
    "T20n1057b_002:0095b06": "遍。悉皆退散不能為害。爾時觀世音菩薩在",
    "T20n1057b_002:0095b07": "雪山中說法。觀見夜叉羅剎國中人民。唯食",
    "T20n1057b_002:0095b08": "眾生血肉無有善心。菩薩為欲利益方便教",
    "T20n1057b_002:0095b09": "化。眾生以神通力尋至彼國。現千眼千臂降",
    "T20n1057b_002:0095b10": "魔身。說成就姥陀羅尼法。爾時羅剎國",
    "T20n1057b_002:0095b11": "王。來至我所求哀頂禮。我以成就印印之。即",
    "T20n1057b_002:0095b12": "得成無上道。",
    "T20n1057b_002:0095b13": "成就印第十八",
    "T20n1057b_002:0095b14": "起立並足。合掌當心。以小指相叉左壓右。",
    "T20n1057b_002:0095b15": "誦身呪二十一遍。種種皆得成就。若救六道",
    "T20n1057b_002:0095b16": "苦難眾生。當用輪印。以十指頭各相拄。開",
    "T20n1057b_002:0095b17": "腕掌中使開。其指間各相去一寸許。即是菩",
    "T20n1057b_002:0095b18": "薩在六道循環度諸苦難。以此印輪迴悉",
    "T20n1057b_002:0095b19": "得離苦。此印法拔吒那羅延長年師。纔翻便",
    "T20n1057b_002:0095b20": "即歸國。并將所翻之本。智通畢竟尋逐不得。",
    "T20n1057b_002:0095b21": "遇於一僧邊得梵本。譯出在外無本。",
    "T20n1057b_002:0095b22": "成等正覺印第十九",
    "T20n1057b_002:0095b23": "結跏趺坐。先以左手舒五指。仰掌在左膝上。",
    "T20n1057b_002:0095b24": "次以右手舒五指。覆手捺右膝上。此與滅盡",
    "T20n1057b_002:0095b25": "印法同。過去未來現在諸佛。皆同此印得佛",
    "T20n1057b_002:0095b26": "菩提。此印能除一切業障。若坐禪諸法不現",
    "T20n1057b_002:0095b27": "前者。當七日七夜於阿練若處。誦此陀羅尼",
    "T20n1057b_002:0095b28": "并此印法。至心念佛晝夜六時懺悔即得諸",
    "T20n1057b_002:0095b29": "法現前。及所得福無量無邊不可稱計。",
    "T20n1057b_002:0095c01": "呼召三十三天印第二十",
    "T20n1057b_002:0095c02": "先以左手四指把拳。次以右手握左手大母",
    "T20n1057b_002:0095c03": "指。亦如把拳。令左手大母指。在右手虎口中",
    "T20n1057b_002:0095c04": "出頭。以右手頭指來去。呪曰。",
    "T20n1057b_002:0095c05": "唵(一)俱智俱智(二)俱耶利(三)遮利遮利(四)遮犁隷",
    "T20n1057b_002:0095c06": "(五)蘇婆訶",
    "T20n1057b_002:0095c07": "此陀羅尼印呪不可思議。若善男子善女人",
    "T20n1057b_002:0095c08": "臨欲眠時。誦此呪一百八遍。心中所願於夢",
    "T20n1057b_002:0095c09": "寐中悉得知見。若能日日誦此呪者。亦能滅",
    "T20n1057b_002:0095c10": "一切罪不失菩提心。其人昏夜寐夢。漸漸增",
    "T20n1057b_002:0095c11": "廣皆得吉祥。乃至夢見如來在菩提樹下授",
    "T20n1057b_002:0095c12": "記成道。乃至釋梵諸天常來侍衛。",
    "T20n1057b_002:0095c13": "呼召天龍八部鬼神印第二十一",
    "T20n1057b_002:0095c14": "起立並足。先以左手大母指屈在掌中。四指",
    "T20n1057b_002:0095c15": "把拳當心上著。次以右手亦如之。以右手在",
    "T20n1057b_002:0095c16": "右耳邊。以頭指來去。呪曰。",
    "T20n1057b_002:0095c17": "南無尼健陀(上聲一)南無阿利闍波陀(去聲二)馺",
    "T20n1057b_002:0095c18": "婆訶(三)南無阿利闍羅馺婆訶(四)堙醯夷醯",
    "T20n1057b_002:0095c19": "(五)馺婆訶",
    "T20n1057b_002:0095c20": "此呪印若善男子善女人受持讀誦者。知七",
    "T20n1057b_002:0095c21": "世宿命。毒蛇不敢螫。毒藥自然除。刀不能",
    "T20n1057b_002:0095c22": "害王亦不能瞋。永劫不受地獄苦。若誦此呪",
    "T20n1057b_002:0095c23": "時。二十八部鬼神來詣。誦呪人邊坐聽誦呪。",
    "T20n1057b_002:0095c24": "若善男子善女人。為鬼魅所著。以白縷為呪",
    "T20n1057b_002:0095c25": "索。一遍一結如是四十九結。繫其咽下其病",
    "T20n1057b_002:0095c26": "即除。若國內災疫流行國人死亡多者。當取",
    "T20n1057b_002:0095c27": "國王園池中蓮華一百八莖。一華各呪一遍",
    "T20n1057b_002:0095c28": "擲著火中。燒令蕩盡災疫即除。",
    "T20n1057b_002:0095c29": "解脫印第二十二",
    "T20n1057b_002:0096a01": "結跏趺坐。先以左手中指。與大母指頭相捻。",
    "T20n1057b_002:0096a02": "仰掌向上。餘三指散展置於左膝上。次以右",
    "T20n1057b_002:0096a03": "手亦如之。覆手置於右膝上。誦身呪二十一",
    "T20n1057b_002:0096a04": "遍。所願悉皆滿足諸有苦惱悉皆解脫。若善",
    "T20n1057b_002:0096a05": "男子善女人。具造十惡五逆等罪。如閻浮提",
    "T20n1057b_002:0096a06": "履地變為微塵。一一微塵成於一劫。是人造",
    "T20n1057b_002:0096a07": "若干等罪。應墮地獄歷劫受苦永無出期。是",
    "T20n1057b_002:0096a08": "善男子善女人。能於舍利及佛像前。白月",
    "T20n1057b_002:0096a09": "十五日一日一夜不食。結印誦呪滿一百八",
    "T20n1057b_002:0096a10": "遍。如上諸罪苦惱悉皆消滅。若不滅者無",
    "T20n1057b_002:0096a11": "有是處。此印智通本上先無。智通於涼州。",
    "T20n1057b_002:0096a12": "逢一婆羅門僧有此梵本。遇會勘之更有此",
    "T20n1057b_002:0096a13": "印。自得受持大有功効不可思議。",
    "T20n1057b_002:0096a14": "自在神足印第二十三",
    "T20n1057b_002:0096a15": "起立先以左手握右脚大母指如把拳。次以",
    "T20n1057b_002:0096a16": "右手握左手腕背上。誦身呪七遍。欲進千里",
    "T20n1057b_002:0096a17": "不以為難。誦呪之時勿令聲出。",
    "T20n1057b_002:0096a18": "神變自在印第二十四",
    "T20n1057b_002:0096a19": "先以左手大母指捻小指甲上。次以右手亦",
    "T20n1057b_002:0096a20": "如之。餘三指各散竪。合腕相著置於頂上。誦",
    "T20n1057b_002:0096a21": "身呪二十一遍。皆得遊行自在。昔有罽賓國",
    "T20n1057b_002:0096a22": "僧闍提。於北天竺求得此梵本。未曾翻譯。自",
    "T20n1057b_002:0096a23": "得受持威力廣大不敢流傳。智通於此僧弟",
    "T20n1057b_002:0096a24": "婆伽伽邊得本。依法受持功効不少。唯不",
    "T20n1057b_002:0096a25": "流行於世。此本絕無。後同學得者願同功力。",
    "T20n1057b_002:0096a26": "王心印呪第二十五",
    "T20n1057b_002:0096a27": "兩手合掌虛掌內合腕。二頭指來去。呪曰。",
    "T20n1057b_002:0096a28": "唵(一)阿嚕力帝囇路迦夜(去聲)毘社(時賀切)耶",
    "T20n1057b_002:0096a29": "(二)薩婆鑠覩嚧(二合)鉢囉麼馱那(三)迦囉耶[合*牛]",
    "T20n1057b_002:0096b01": "泮莎訶",
    "T20n1057b_002:0096b02": "爾時觀世音菩薩。告諸大眾言。若佛滅後於",
    "T20n1057b_002:0096b03": "末法時五百年中。閻浮提人忽眼見。及耳聞",
    "T20n1057b_002:0096b04": "我此法印陀羅尼法門者。當知此人過去",
    "T20n1057b_002:0096b05": "已曾供養無量諸佛。今得值遇得我此法印",
    "T20n1057b_002:0096b06": "陀羅尼。抄寫受持讀誦如法修行者。即得初",
    "T20n1057b_002:0096b07": "地速成佛果。得阿耨多羅三藐三菩提。爾時",
    "T20n1057b_002:0096b08": "觀世音菩薩聞佛說已歡喜信受作禮而去。",
    "T20n1057b_002:0096b09": "千眼千臂觀世音菩薩陀羅尼神呪經卷下"
}