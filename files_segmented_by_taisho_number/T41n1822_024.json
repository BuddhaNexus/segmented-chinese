{
    "T41n1822_024:0744c12": "俱舍論疏卷第二十四",
    "T41n1822_024:0744c14": "沙門法寶撰",
    "T41n1822_024:0744c15": "分別賢聖品第六之三",
    "T41n1822_024:0744c16": "論。已辨住果至一來向果。下一頌。第二明一",
    "T41n1822_024:0744c17": "來向果。論曰至轉名家家。釋家家也。",
    "T41n1822_024:0744c18": "從住預流進向後果。斷第六品無間道",
    "T41n1822_024:0744c19": "來。總名一來果．向　於中有二。若具緣者",
    "T41n1822_024:0744c20": "亦名家家。若不具緣但名為向。家家之名",
    "T41n1822_024:0744c21": "由三緣具　將釋三緣。先標。後釋。此文標",
    "T41n1822_024:0744c22": "也。論。一由斷惑至三．二生故。釋也。斷",
    "T41n1822_024:0744c23": "三．四品不言一．二．五者。以趣果心強故。",
    "T41n1822_024:0744c24": "若斷五必斷六。及無斷一．二品而命終者。",
    "T41n1822_024:0744c25": "故婆沙五十三云。謂瑜伽師得初果已。為",
    "T41n1822_024:0744c26": "斷欲界修所斷結。起大加行。必無未斷一",
    "T41n1822_024:0744c27": "大品結有死生故。如斷五品必無未斷",
    "T41n1822_024:0744c28": "第六品結有死生義。家家等三有死生故。",
    "T41n1822_024:0744c29": "此中偏說。婆沙六十四云。生欲界聖者有",
    "T41n1822_024:0745a01": "三事命終。一全離染。二全退。三分離染而",
    "T41n1822_024:0745a02": "命終。異生但有二事命終。一全離染。二全",
    "T41n1822_024:0745a03": "退。無分離染而命終者。生色界聖者有二",
    "T41n1822_024:0745a04": "事命終。一全離染。二分離染。無有退者。色．",
    "T41n1822_024:0745a05": "無色界無退義故。異生但有一事。謂全離",
    "T41n1822_024:0745a06": "染。彼無退故。無分離染而命終故。生無色",
    "T41n1822_024:0745a07": "界聖者．異生。應知亦爾。問何故聖者有分",
    "T41n1822_024:0745a08": "離染而命終。異生不爾。答以諸聖者有無",
    "T41n1822_024:0745a09": "漏定。任持相續令極堅固。異生但有世俗諸",
    "T41n1822_024:0745a10": "定。任持相續非極堅固(云云多釋)　問婆沙三十",
    "T41n1822_024:0745a11": "二云。預流者趣一來果時。不起定者。加行",
    "T41n1822_024:0745a12": "道時。於欲界六生得非擇滅。若起定者。要",
    "T41n1822_024:0745a13": "至第六無間道時。於欲六生得非擇滅",
    "T41n1822_024:0745a14": "　若斷五必斷六者。何故出定斷惑。不至第",
    "T41n1822_024:0745a15": "五品無間道。六生得非擇滅　答無斷五",
    "T41n1822_024:0745a16": "品不退。於此命終為家家等。不進為一",
    "T41n1822_024:0745a17": "來。於此位中而命終者。故出定者。不至第",
    "T41n1822_024:0745a18": "五品得六生非擇滅者。以容退故。二由成",
    "T41n1822_024:0745a19": "根。謂三．四品對治道也。三由受生。更受欲",
    "T41n1822_024:0745a20": "有三．二生故。論。頌中但說至故不具",
    "T41n1822_024:0745a21": "說。釋頌略也。以先說住預流果。後進斷",
    "T41n1822_024:0745a22": "修惑。此類必定成無漏根故頌不說。",
    "T41n1822_024:0745a23": "論。然復應說至或過此故。釋不說成根",
    "T41n1822_024:0745a24": "說生數也。若唯說斷三．四品惑名為家",
    "T41n1822_024:0745a25": "家。不說受三．二生者。以有雖斷三．四品",
    "T41n1822_024:0745a26": "惑若增進時生不定故。若至一來一間。即",
    "T41n1822_024:0745a27": "生少也。若得現般涅槃。即全無也。若作上",
    "T41n1822_024:0745a28": "流那含。及却退者。此即復過三．二生也。若",
    "T41n1822_024:0745a29": "進。若退。即非家家。故置生言欲簡此類。",
    "T41n1822_024:0745b01": "非如治根義決定也。論。何緣此無至",
    "T41n1822_024:0745b02": "未越界故。此釋難也。何緣一來向。斷五定",
    "T41n1822_024:0745b03": "斷六。不還向斷八不斷九耶。此未越界。",
    "T41n1822_024:0745b04": "彼越界故極為障礙。故容斷八不斷九",
    "T41n1822_024:0745b05": "也。論。應知總有至或二或三。釋天家家。",
    "T41n1822_024:0745b06": "或一天處受三．二生。或二或三天處受三",
    "T41n1822_024:0745b07": "生等。論。二人家家至或二或三。釋人",
    "T41n1822_024:0745b08": "家家。或一洲處受三．二生。或二．或三洲處",
    "T41n1822_024:0745b09": "受三生等。論中既云家家總二。謂天及人。",
    "T41n1822_024:0745b10": "以此故知。二攝一切家家盡也。正理論云。",
    "T41n1822_024:0745b11": "應知總有二種家家。若天家家受三生者。",
    "T41n1822_024:0745b12": "人間受二天上受三。受二生者。人一天二",
    "T41n1822_024:0745b13": "　今詳文意。明家家二生者。即於天上",
    "T41n1822_024:0745b14": "二生等。不是天一人一合為二生。若合為",
    "T41n1822_024:0745b15": "二生。即與一來無別。亦證二生家家天二",
    "T41n1822_024:0745b16": "人一不是天．人各二。又婆沙三十六云。七",
    "T41n1822_024:0745b17": "生天上七生人中者。此依圓滿預流而說。",
    "T41n1822_024:0745b18": "故人．天有等受七生。然有預流人．天生",
    "T41n1822_024:0745b19": "別。謂天七人六。或人七天六。或天六人五。或",
    "T41n1822_024:0745b20": "人六天五。或天五人四。或人五天四。或天四",
    "T41n1822_024:0745b21": "人三。或人四天三。或天三人二。或人三天二。",
    "T41n1822_024:0745b22": "或天二人一。或人二天一。此中且說極多生",
    "T41n1822_024:0745b23": "者故說預流人天各七　准此論文。唯說",
    "T41n1822_024:0745b24": "天二人一等就不同說。亦有天二人二等",
    "T41n1822_024:0745b25": "義亦無違　又准有部。斷惑唯分九品。不",
    "T41n1822_024:0745b26": "言有斷半品惑等。又准家家。若斷三品",
    "T41n1822_024:0745b27": "餘有三生。若斷四品餘有二生。即是斷",
    "T41n1822_024:0745b28": "上三四品惑。此非唯減一生半生。正理論",
    "T41n1822_024:0745b29": "云。若有七生不必滿七。非家家位中間涅",
    "T41n1822_024:0745c01": "槃何類所攝　攝屬七生。七中極聲顯極",
    "T41n1822_024:0745c02": "多故。由此已顯生未滿前得般涅槃。亦",
    "T41n1822_024:0745c03": "是彼攝。根最鈍者具經七生。非諸利根生定",
    "T41n1822_024:0745c04": "滿七　准此故知。經生斷惑是七生攝。准",
    "T41n1822_024:0745c05": "上論文。家家言斷三．四品惑餘三．二者。",
    "T41n1822_024:0745c06": "亦據極說。此中非無滅三．二生。若斷三",
    "T41n1822_024:0745c07": "品經一生已。總斷餘結入涅槃者。亦是",
    "T41n1822_024:0745c08": "三生家家攝也。二生家家其義亦爾　詳諸",
    "T41n1822_024:0745c09": "經。論說二家家。謂天家家人家家者。若等",
    "T41n1822_024:0745c10": "不等生者皆得名人天家家。若等生者據",
    "T41n1822_024:0745c11": "得道及涅槃者為名。若不等生者據生多",
    "T41n1822_024:0745c12": "感處為名。斷三四品餘三．二生者。據",
    "T41n1822_024:0745c13": "根本者說。言天一人二等。據不滿三．二生",
    "T41n1822_024:0745c14": "斷惑者說　問何故說斷上品惑減生即",
    "T41n1822_024:0745c15": "多。斷中下惑減生漸少。又減生對惑相",
    "T41n1822_024:0745c16": "對如何　答准具惑七生斷三餘三。斷四",
    "T41n1822_024:0745c17": "餘二。斷六餘一。准配可知。然非剋定。既",
    "T41n1822_024:0745c18": "斷七八品俱有半生。故知餘品通融亦非",
    "T41n1822_024:0745c19": "剋定。然預流者具九品惑受於七生。一一",
    "T41n1822_024:0745c20": "生中九品惑潤。具六品惑受三生者。一一",
    "T41n1822_024:0745c21": "生中用六品潤。不分品別。潤生不同。然",
    "T41n1822_024:0745c22": "此但由煩惱多少生有增減。古今妄釋增",
    "T41n1822_024:0745c23": "減生義。亦煩不述。然所受生。若多若少。",
    "T41n1822_024:0745c24": "所有牽引之業。在凡時造。非聖位也。正理",
    "T41n1822_024:0745c25": "論云。此三．二生由異生位造作及增長。感",
    "T41n1822_024:0746a01": "三．二生業。非諸聖者於聖位中。更能新",
    "T41n1822_024:0746a02": "作牽後有業。以背生死向涅槃故。由",
    "T41n1822_024:0746a03": "此契經說。諸聖者唯受故業更不造新",
    "T41n1822_024:0746a04": "　婆沙五十三云。一師造。一師不造。兩說之",
    "T41n1822_024:0746a05": "中。然無評也。准正理引經不造為正　五",
    "T41n1822_024:0746a06": "淨居天。若造新業。不造新業。後當分別",
    "T41n1822_024:0746a07": "　今應更述具緣多少。在凡位中先斷三．四。",
    "T41n1822_024:0746a08": "於住果位闕於治根。若次第人斷三．四品",
    "T41n1822_024:0746a09": "生未定者。闕三．二生。七生之人至第四生。",
    "T41n1822_024:0746a10": "復雖三．二生。闕三．四品惑。三生家家至第",
    "T41n1822_024:0746a11": "二生。非二生家家斷三品惑故。論。即",
    "T41n1822_024:0746a12": "預流者至貪嗔癡故。此釋一來向果。如文",
    "T41n1822_024:0746a13": "可解。",
    "T41n1822_024:0746a14": "論。已辨一來至向果差別。下一頌。第三明不",
    "T41n1822_024:0746a15": "還向．果也。論曰至義如前釋。釋一間",
    "T41n1822_024:0746a16": "也。三緣具者名為一間。若闕一．二．三皆非",
    "T41n1822_024:0746a17": "一間攝。頌不說治根如前家家釋。論。",
    "T41n1822_024:0746a18": "如何一品惑至異熟地故。釋一品惑障得不",
    "T41n1822_024:0746a19": "還。不同一來一品不障。猶如業品三時極",
    "T41n1822_024:0746a20": "障。謂將入忍。及得不還．阿羅漢果斷煩惱",
    "T41n1822_024:0746a21": "時。越彼等流．異熟地故。論。間謂間隔",
    "T41n1822_024:0746a22": "至說名一間。此釋一間名也。正理論云。所",
    "T41n1822_024:0746a23": "言間者是隙異名。謂彼位中由有一隙容",
    "T41n1822_024:0746a24": "一生故。未得涅槃　有一間者說名一間",
    "T41n1822_024:0746a25": "者。此則釋人名一間也。論。即斷修惑",
    "T41n1822_024:0746a26": "至不還果向。此釋不還向也。不還向有兩",
    "T41n1822_024:0746a27": "種。緣不具者但名不還向。三緣具者亦名",
    "T41n1822_024:0746a28": "一間。論。先斷三四至無漏根故。釋闕",
    "T41n1822_024:0746a29": "緣也。若有依根本地入見道等。定現般",
    "T41n1822_024:0746b01": "者。至此位時。雖成無漏及斷惑等。由闕",
    "T41n1822_024:0746b02": "生故非是家家及一間也。論。若斷第",
    "T41n1822_024:0746b03": "九至生欲界故。釋不還果。如文可知。",
    "T41n1822_024:0746b04": "論。此或名曰至總集斷故。釋異名也。雖超",
    "T41n1822_024:0746b05": "越者。先斷二後斷三。次第者先斷三後斷",
    "T41n1822_024:0746b06": "二。兩種不同。至得果時俱集五下分結",
    "T41n1822_024:0746b07": "盡無為一味得故。故二種不還皆得名為",
    "T41n1822_024:0746b08": "五下分結斷。",
    "T41n1822_024:0746b09": "論。依不還位諸契經中。自此下明不還差",
    "T41n1822_024:0746b10": "別。於中有七。一明七種不還。二明九種不",
    "T41n1822_024:0746b11": "還。三明七善士趣。四明非上界。五明雜修。",
    "T41n1822_024:0746b12": "六明淨居。七明身證。此兩頌第一明七不",
    "T41n1822_024:0746b13": "還也。論曰至名為上流。不還有七。且",
    "T41n1822_024:0746b14": "對列五名略釋五名。如文可解。論。",
    "T41n1822_024:0746b15": "言中般者至便般涅槃。釋中般也。正理論",
    "T41n1822_024:0746b16": "云。言中般者。謂有一類補特伽羅。已於",
    "T41n1822_024:0746b17": "生結得非擇滅。起結不爾。彼於欲界遇逼",
    "T41n1822_024:0746b18": "惱緣之所逼惱。便能自勉修斷餘結殊勝",
    "T41n1822_024:0746b19": "加行。加行未滿遇捨命緣。遂致命終。由起",
    "T41n1822_024:0746b20": "結力受色中有。厭多苦故。乘前起道進",
    "T41n1822_024:0746b21": "斷餘結。成阿羅漢得般涅槃　乃至　唯",
    "T41n1822_024:0746b22": "欲界沒受色中有便般涅槃得中般名。非",
    "T41n1822_024:0746b23": "色界沒。何緣有學未離欲貪。無中有中般",
    "T41n1822_024:0746b24": "涅槃者。欲界中有依身微劣。於多事業無",
    "T41n1822_024:0746b25": "堪能故。住本有位於欲界法尚難越度。況",
    "T41n1822_024:0746b26": "中有中能越欲界至得應果。多事業者。謂",
    "T41n1822_024:0746b27": "越三界。及永斷除二種煩惱。并得二三沙",
    "T41n1822_024:0746b28": "門果證。住中有位無如是能　又此地中",
    "T41n1822_024:0746b29": "有得般涅槃。唯起此地中所有聖道。初靜",
    "T41n1822_024:0746c01": "慮地中有位中。般涅槃者。唯起自地根本靜",
    "T41n1822_024:0746c02": "慮聖道現前。非未至．中間。難令現前故。",
    "T41n1822_024:0746c03": "在中有位依身微劣。要易起者方能現前",
    "T41n1822_024:0746c04": "　又唯欲界沒往色界生有．中有中。般涅槃",
    "T41n1822_024:0746c05": "者。非色界沒生色界者。以色界中無災害",
    "T41n1822_024:0746c06": "故。若本有位有餘障緣不得涅槃。中有",
    "T41n1822_024:0746c07": "亦爾。論。言生般者至謂有餘依。釋生",
    "T41n1822_024:0746c08": "般也。中般涅槃兼無餘依。生般涅槃唯有餘",
    "T41n1822_024:0746c09": "依。順正理論。言生般者。謂有一類補特伽",
    "T41n1822_024:0746c10": "羅。由先具造順起生業。及增長故。欲界沒",
    "T41n1822_024:0746c11": "已受色界生。由具勤修速進道故。生已不",
    "T41n1822_024:0746c12": "久成阿羅漢。盡其壽量方般涅槃。約有餘",
    "T41n1822_024:0746c13": "依說為生般。非纔生已便般無餘。彼捨壽",
    "T41n1822_024:0746c14": "中。無自在故　准此論文。於生般復作",
    "T41n1822_024:0746c15": "如是釋。不於中般復作是釋。故知中有",
    "T41n1822_024:0746c16": "般涅槃者。得有餘已即般無餘。論。有",
    "T41n1822_024:0746c17": "餘師說至無自在故。此破異師說也。論。",
    "T41n1822_024:0746c18": "有行般者至無速進道故。釋有行也。由此",
    "T41n1822_024:0746c19": "唯有勤修道故名為有行。復由無有速進",
    "T41n1822_024:0746c20": "道故在生般後。論。無行般者至速進",
    "T41n1822_024:0746c21": "道故。釋無行也。雖無速進與有行同。無",
    "T41n1822_024:0746c22": "勤修故在有行後。正理論云。謂若一類先欲",
    "T41n1822_024:0746c23": "界中依不息加行三摩地力。斷五下分",
    "T41n1822_024:0746c24": "結成不還果。後生色界經於多時。還能",
    "T41n1822_024:0746c25": "進修前種類道成阿羅漢。名有行般。無行",
    "T41n1822_024:0746c26": "般者。與此相違。論。有說此二至太過失",
    "T41n1822_024:0746c27": "故。破異說也。七種不還皆悉。緣彼有為．無",
    "T41n1822_024:0746c28": "為得涅槃故。應皆名為有行．無行。由此",
    "T41n1822_024:0746c29": "故言有太過失。論。然契經中至與理",
    "T41n1822_024:0747a01": "相應。此則評取經部宗也。論。有速進",
    "T41n1822_024:0747a02": "道至便般涅槃。述經部義。無行有速進道",
    "T41n1822_024:0747a03": "利根應先。有行無速進道鈍根應後。無行",
    "T41n1822_024:0747a04": "無功用得利故應先有行多功用得鈍故",
    "T41n1822_024:0747a05": "應後。生般涅槃得最速進最上品道。在無",
    "T41n1822_024:0747a06": "行前此以生般證有行般合在後也。正理",
    "T41n1822_024:0747a07": "論云。然有經說無行在先。亦有經中先說",
    "T41n1822_024:0747a08": "有行。時既無異。隨說無違。有行可尊故我",
    "T41n1822_024:0747a09": "先說　准此論文。有行．無行在生般後。即",
    "T41n1822_024:0747a10": "二相望不定前後。論。言上流者至方",
    "T41n1822_024:0747a11": "般涅槃。釋上流也。於中有二。一總釋。二",
    "T41n1822_024:0747a12": "別釋。此文總釋　言上流者。是上行義。前生",
    "T41n1822_024:0747a13": "般者雖生上界。即彼生處而般涅槃更不上",
    "T41n1822_024:0747a14": "生。無上行義。故生般等不名上流。若生色",
    "T41n1822_024:0747a15": "界要轉生上。皆名上流。有上行故。論。",
    "T41n1822_024:0747a16": "即此上流至為極處故。開為二也。由因．果",
    "T41n1822_024:0747a17": "別分二上流。謂樂定．慧有差別故　由因",
    "T41n1822_024:0747a18": "別者。樂慧上流有雜修定。樂．定上流無雜",
    "T41n1822_024:0747a19": "修定　由果別者。樂慧上流生色究竟。不",
    "T41n1822_024:0747a20": "生無色。樂定上流生有頂天。不生淨居。既",
    "T41n1822_024:0747a21": "言二天為極處故。亦容生下淨居．無色。若",
    "T41n1822_024:0747a22": "不爾者。下四淨居．下三無色。應無羅漢是",
    "T41n1822_024:0747a23": "半超也。論。謂若於靜慮至方般涅槃。此",
    "T41n1822_024:0747a24": "第一釋樂慧上流。論。即此復有至遍",
    "T41n1822_024:0747a25": "沒異故。開樂慧為三也。謂全超．半超．一",
    "T41n1822_024:0747a26": "切處沒。論。言全超者至是全超義。釋第",
    "T41n1822_024:0747a27": "一也。與正理同。論。言半超者至一導",
    "T41n1822_024:0747a28": "師故。釋第二也。與正理同。論。言遍沒",
    "T41n1822_024:0747a29": "者至故名遍沒。釋第三也。與正理同。婆沙",
    "T41n1822_024:0747b01": "一百七十四云。問如說退住初靜慮生梵",
    "T41n1822_024:0747b02": "眾天。作全超．半超．一切處沒上流。彼若退",
    "T41n1822_024:0747b03": "住第二靜慮生少光天。退住第三靜慮生",
    "T41n1822_024:0747b04": "少淨天。退住第四靜慮生無雲天等。彼亦",
    "T41n1822_024:0747b05": "得作全超．半超．一切處沒上流不耶　有",
    "T41n1822_024:0747b06": "說不得。以生梵世。於上不還所應生處無",
    "T41n1822_024:0747b07": "缺減故。依彼建立全超．半超．一切處沒。若",
    "T41n1822_024:0747b08": "退生上地處便缺減故。不依彼立全超",
    "T41n1822_024:0747b09": "等　有說彼亦得名半超。以超少分中間",
    "T41n1822_024:0747b10": "處故　有說亦得具名三種。彼說從欲界",
    "T41n1822_024:0747b11": "沒隨生何處。即於彼上所應生處。亦可",
    "T41n1822_024:0747b12": "施設全超．半超．一切處沒故　問若不還者",
    "T41n1822_024:0747b13": "欲界沒生無色界。亦得作全超等不　有",
    "T41n1822_024:0747b14": "說不得　有說彼亦得名半超　有說彼",
    "T41n1822_024:0747b15": "亦具名三種。此中所以皆如前釋　雖無",
    "T41n1822_024:0747b16": "評文。後二說正。攝人盡故。又上不至色究",
    "T41n1822_024:0747b17": "竟等。亦此三攝。下不從初定故亦此攝。即",
    "T41n1822_024:0747b18": "於此中復說為超。於理無失。若通生處",
    "T41n1822_024:0747b19": "已下。即但名半超。若唯說生處已上。亦有",
    "T41n1822_024:0747b20": "全超義。既有遍沒及半超者。故知。先於欲",
    "T41n1822_024:0747b21": "界得雜修已。後生色界經六七生亦得。",
    "T41n1822_024:0747b22": "由先習故後起雜修。正理論云。言遍沒者。",
    "T41n1822_024:0747b23": "謂於色界愛味多故。一切處生。由彼遍於",
    "T41n1822_024:0747b24": "四靜慮地十六處所。一一皆有下等愛味。為",
    "T41n1822_024:0747b25": "感生緣。從梵眾天一一處所一生沒已。至",
    "T41n1822_024:0747b26": "色究竟。方般涅槃故名遍沒。由此義准。初",
    "T41n1822_024:0747b27": "靜慮中大梵所居非是別處。即是第二梵輔",
    "T41n1822_024:0747b28": "天攝。若異此者。大梵所居僻見處故。一導",
    "T41n1822_024:0747b29": "師故。必無聖者於中受生。遍沒．半超應無",
    "T41n1822_024:0747c01": "差別。論。無不還者至況有生於下。釋",
    "T41n1822_024:0747c02": "不還義。與婆沙同。論。應知此謂至般",
    "T41n1822_024:0747c03": "涅槃者。結樂慧也。論。餘於靜慮至方",
    "T41n1822_024:0747c04": "般涅槃。釋樂定也。論。二上流中至有",
    "T41n1822_024:0747c05": "差別故。釋二名也。論。二上流者至極",
    "T41n1822_024:0747c06": "七返生。釋二上流未至色究竟天及有頂天。",
    "T41n1822_024:0747c07": "皆容中間般涅槃也。如生二．三．四天等處",
    "T41n1822_024:0747c08": "中間般涅槃者。是半超攝。雖不隔越。以超",
    "T41n1822_024:0747c09": "生故亦名半超。論。此五名為行色界",
    "T41n1822_024:0747c10": "者。此即總結行色界也。論。行無色者",
    "T41n1822_024:0747c11": "至有差別故。釋樂定也。差別有四。謂生",
    "T41n1822_024:0747c12": "般．有行．無行．上流。准此論文。行色界中",
    "T41n1822_024:0747c13": "有二種別。一得雜修生五淨居。二不得雜",
    "T41n1822_024:0747c14": "修生色界已後生無色　行無色者。在",
    "T41n1822_024:0747c15": "欲界中離色染已生於無色。即是樂定有",
    "T41n1822_024:0747c16": "二種也。一生色界已生於無色。二不生色",
    "T41n1822_024:0747c17": "界生於無色。論。此并前五至并前六",
    "T41n1822_024:0747c18": "為七。結七數也。即是一中般。二生般。三有",
    "T41n1822_024:0747c19": "行般。四無行般。五行色上流。六行無色上",
    "T41n1822_024:0747c20": "流。七現般。若加轉生即有八種。現般分二",
    "T41n1822_024:0747c21": "即有九種。若不生色界。雖有轉生亦名",
    "T41n1822_024:0747c22": "現般。或開為二　正理又云。或應總立九",
    "T41n1822_024:0747c23": "種不還。謂現涅槃分為二種。一於先位",
    "T41n1822_024:0747c24": "善辨聖旨。二臨終時方能善辨　總成八",
    "T41n1822_024:0747c25": "種。更加轉生故成九種　言轉生者。謂",
    "T41n1822_024:0747c26": "於前生已得預流。或一來果。於今生內方",
    "T41n1822_024:0747c27": "得不還。前現般言唯目現世。初得入聖",
    "T41n1822_024:0747c28": "至涅槃者。",
    "T41n1822_024:0747c29": "論。於行色界五不還中。下一頌。第二明九不",
    "T41n1822_024:0748a01": "還也。論曰至有差別故。此分那含為",
    "T41n1822_024:0748a02": "三別也。謂中般．生般．上流為三。論。云",
    "T41n1822_024:0748a03": "何三種至對所顯故。此分中般為三別也。",
    "T41n1822_024:0748a04": "論。生般涅槃至名為生般。此分生般",
    "T41n1822_024:0748a05": "為三別也。論。於上流中至有差別故。",
    "T41n1822_024:0748a06": "此分上流為三別也。論。然諸三種至",
    "T41n1822_024:0748a07": "無雜亂失。此中般中。速是纔生中有。非速是",
    "T41n1822_024:0748a08": "次。經久是後　生般中初生即般是速。有",
    "T41n1822_024:0748a09": "行是次。無行是後　上流三全超是速。半超",
    "T41n1822_024:0748a10": "是次。遍沒是遲。論。如是三種至經久",
    "T41n1822_024:0748a11": "不同。明分三九因也。論。且總成三",
    "T41n1822_024:0748a12": "至根差別故。此總分三由三因也。唯有起",
    "T41n1822_024:0748a13": "業是中般。有起．生業是生般。有起．生．後",
    "T41n1822_024:0748a14": "業是上流　又下煩惱是中般。中煩惱是生",
    "T41n1822_024:0748a15": "般。上煩惱是上流　又上根是中。中根是",
    "T41n1822_024:0748a16": "生。下根上流。論。此三一一至成三九別。",
    "T41n1822_024:0748a17": "此明三九三也。中般分三。由根．惑別。其",
    "T41n1822_024:0748a18": "業是同。無生有起故。生般三種亦由根惑",
    "T41n1822_024:0748a19": "有三。不由業也。同有起．生．業故。後三具",
    "T41n1822_024:0748a20": "由惑．業．根也。根．惑可知。業有三者。全超",
    "T41n1822_024:0748a21": "唯有順後受業一生。半超有順後業次多。",
    "T41n1822_024:0748a22": "一切處沒順後受業最多。故言亦由順後受",
    "T41n1822_024:0748a23": "業有差別故分成三種　下結可知。",
    "T41n1822_024:0748a24": "論。若爾何故諸契經中。下一頌。第三明七善",
    "T41n1822_024:0748a25": "士趣。論曰至且立為一。列七數也。生",
    "T41n1822_024:0748a26": "中二般各三為六。更加上流足前為七。",
    "T41n1822_024:0748a27": "論。何獨依此至有學聖者。問也。何故唯",
    "T41n1822_024:0748a28": "不還立七善士趣。不依前果立善士趣。",
    "T41n1822_024:0748a29": "論。趣是行義至餘即不然。第一答也。趣是行",
    "T41n1822_024:0748b01": "義。不還之人唯行善故名善士趣。前二向．",
    "T41n1822_024:0748b02": "果雖行善業。兼有不善與凡無別。由此",
    "T41n1822_024:0748b03": "不得善趣之名。論。又唯七種至立善",
    "T41n1822_024:0748b04": "士趣。第二釋也。前就行善名為善趣。此就",
    "T41n1822_024:0748b05": "上行故名善趣。唯不還果唯向上行。不復",
    "T41n1822_024:0748b06": "還下。前之向果。皆於欲界來往生也。雖一",
    "T41n1822_024:0748b07": "間人唯有一生。或上或下。非唯上生。故不",
    "T41n1822_024:0748b08": "名為善士趣也　二釋之中後將為勝。若",
    "T41n1822_024:0748b09": "唯行善名為善趣。無學之人亦唯行善。因",
    "T41n1822_024:0748b10": "何不取。婆沙一百七十五云。問如生．不生",
    "T41n1822_024:0748b11": "各有三種。上流亦爾。謂全超．半超．一切處",
    "T41n1822_024:0748b12": "沒。何故合說一耶　答生．不生各是一有相",
    "T41n1822_024:0748b13": "續。於中分位差別難知。欲令知故各說三",
    "T41n1822_024:0748b14": "種。上流三種生數自辨。差別易知。是故但隨",
    "T41n1822_024:0748b15": "上行義勝合說一種　復次生與不生一",
    "T41n1822_024:0748b16": "期時促。於差別義唯有爾所易可建立。是",
    "T41n1822_024:0748b17": "故分三。上流時長差別多種。分齊難辨。故",
    "T41n1822_024:0748b18": "合立一。復次生與不生亦有等義。上流",
    "T41n1822_024:0748b19": "亦有別義。欲以二文互相顯故。作如是",
    "T41n1822_024:0748b20": "說　復次生與不生。善士趣相現前易了。",
    "T41n1822_024:0748b21": "以彼速趣般涅槃故。各分為三。其上流",
    "T41n1822_024:0748b22": "者。善士趣相微隱難知。以彼尚經多生死",
    "T41n1822_024:0748b23": "故。但合說一(生謂生般等。不生謂中般)。論。若爾何故至",
    "T41n1822_024:0748b24": "乃至廣說。引經難也。准經亦取一切有學。",
    "T41n1822_024:0748b25": "因何唯取第三果耶。論。諸餘有學至",
    "T41n1822_024:0748b26": "往上界故。答也。諸餘有學。就於殺等五種惡",
    "T41n1822_024:0748b27": "中。皆獲得畢竟不作律儀。不善煩惱多分斷",
    "T41n1822_024:0748b28": "故。如是異門亦得善士趣也。今此經中七",
    "T41n1822_024:0748b29": "善趣。然唯行善不行惡故。唯往上界異門",
    "T41n1822_024:0748c01": "唯立七種。非餘有學。婆沙云。問行無色",
    "T41n1822_024:0748c02": "不還。於行色界不還。有五事勝。謂界勝．地",
    "T41n1822_024:0748c03": "勝．斷煩惱勝．損減蘊勝．三摩鉢底勝。何故",
    "T41n1822_024:0748c04": "不立為善士趣　有說。若麁顯易了立善",
    "T41n1822_024:0748c05": "士趣。彼不顯了是故不說　又云。問何故",
    "T41n1822_024:0748c06": "阿羅漢非善士趣　復次趣上生者立善",
    "T41n1822_024:0748c07": "士趣。阿羅漢無生。是故不立　復次趣上果",
    "T41n1822_024:0748c08": "者立善士趣。阿羅漢即是上果。更無上果",
    "T41n1822_024:0748c09": "可趣。是故不立。",
    "T41n1822_024:0748c10": "論諸在聖位曾經生者。下一頌第四明非生",
    "T41n1822_024:0748c11": "上界。論曰至般涅槃故。釋。欲界經生聖",
    "T41n1822_024:0748c12": "人。決定不往上界處生。以先了苦受欲",
    "T41n1822_024:0748c13": "界生。其生短促尚難可忍。上界命長深厭",
    "T41n1822_024:0748c14": "不往。故得那含已。由厭不上生。必於現",
    "T41n1822_024:0748c15": "身般涅槃也。論。若於色界至極有頂者。",
    "T41n1822_024:0748c16": "此明色界經生聖人。以厭心劣容上生也。",
    "T41n1822_024:0748c17": "論。然天帝釋至佛亦不遮。釋疑難也。",
    "T41n1822_024:0748c18": "以天帝釋緣五死相極生憂苦。來歸世",
    "T41n1822_024:0748c19": "尊死相纔除。便作是言為令喜故。又觀遮",
    "T41n1822_024:0748c20": "彼無多益故。佛不遮止。論。即此已經",
    "T41n1822_024:0748c21": "至練根并退。此釋經欲生及經上生。皆無",
    "T41n1822_024:0748c22": "練根及無退也。論。何緣不許至有練根",
    "T41n1822_024:0748c23": "并退。問也。論。以必無故。答也。論。",
    "T41n1822_024:0748c24": "何緣必無。重問。論。經生習根至所依止",
    "T41n1822_024:0748c25": "故。二義答也。正理論云。以曾經生。於自相",
    "T41n1822_024:0748c26": "續蘊積聖道極堅牢故。及得殊勝所依身",
    "T41n1822_024:0748c27": "故。由此彼無練根退理。論。何緣有學",
    "T41n1822_024:0748c28": "至般涅槃者。問也。論。以彼聖道至無如",
    "T41n1822_024:0748c29": "是能。此廣答也。如文可解。",
    "T41n1822_024:0749a01": "論。前說上流雜修靜慮。下一頌第五明雜修",
    "T41n1822_024:0749a02": "靜慮。論曰至最勝故。此明雜修次第意",
    "T41n1822_024:0749a03": "也。必先修第四後方修下禪。以四禪止．觀",
    "T41n1822_024:0749a04": "均故名為樂行。第四靜慮樂行勝故先修彼",
    "T41n1822_024:0749a05": "定。論。如是雜修至或是不還。此明雜",
    "T41n1822_024:0749a06": "修靜慮人也。論。彼必先入至加行成滿。",
    "T41n1822_024:0749a07": "此明雜修加行成也。論。次復唯從至根",
    "T41n1822_024:0749a08": "本圓成。此明雜修根本成也。論。前二",
    "T41n1822_024:0749a09": "剎那至以解脫道。此明無間．解脫別也。即",
    "T41n1822_024:0749a10": "二無漏一有漏三剎那心。先從無漏入有",
    "T41n1822_024:0749a11": "漏此二剎那。如無間道正斷障故。第三從",
    "T41n1822_024:0749a12": "有漏入無漏一剎那。已斷障故如解脫道。",
    "T41n1822_024:0749a13": "從其無漏入有漏易。從其有漏入無漏",
    "T41n1822_024:0749a14": "難故。立二無間一解脫道。論。如是雜",
    "T41n1822_024:0749a15": "修至下三靜慮。明先．後也。先應修彼第四。",
    "T41n1822_024:0749a16": "成滿後方修下三靜慮也　問由雜修故。",
    "T41n1822_024:0749a17": "有往淨居不還全超．半超．等。未知見至亦",
    "T41n1822_024:0749a18": "有此等色不　答亦有。謂彼先住信解種",
    "T41n1822_024:0749a19": "姓雜修靜慮。然後退失。謂彼懼於後復",
    "T41n1822_024:0749a20": "有退時。便修練根成見至姓。從欲界沒",
    "T41n1822_024:0749a21": "生色界中。乘前後能雜修靜慮。故六種姓",
    "T41n1822_024:0749a22": "皆有上流。然無退生下三定者。論。先",
    "T41n1822_024:0749a23": "於欲界至雜修靜慮。明先．後起　問此雜",
    "T41n1822_024:0749a24": "修定何法為體　答五蘊為體。然於此中",
    "T41n1822_024:0749a25": "婆沙正義。諸世俗智與四法．四類八智間雜",
    "T41n1822_024:0749a26": "而修。論。雜修靜慮至起煩惱退。此明雜",
    "T41n1822_024:0749a27": "修所為意也。以三緣故雜修靜慮。論。",
    "T41n1822_024:0749a28": "謂不還中至起煩惱退。明利．鈍不同。學．無",
    "T41n1822_024:0749a29": "學異具緣別也。",
    "T41n1822_024:0749b01": "論。雜修靜慮為生淨居。下半頌。第六明淨居",
    "T41n1822_024:0749b02": "有五。論曰至品差別故。分五品也。",
    "T41n1822_024:0749b03": "論。此中初品至第五品十五。明成品也。",
    "T41n1822_024:0749b04": "一念無漏。一念有漏。一念無漏。此之三心初",
    "T41n1822_024:0749b05": "成滿時名為下品。重起三心名第二品。更",
    "T41n1822_024:0749b06": "起三心成第三品。四遍五遍重起三心。名",
    "T41n1822_024:0749b07": "第四品．第五品也。即是熏修力漸勝義。由",
    "T41n1822_024:0749b08": "此初三。二六。三九。四有十二。五十五也。",
    "T41n1822_024:0749b09": "論。如是五品至令感淨居。明由果相屬",
    "T41n1822_024:0749b10": "雖有多心。然唯有漏感淨居也。論。有",
    "T41n1822_024:0749b11": "餘師言至感五淨居。敘異說。由信增故感",
    "T41n1822_024:0749b12": "初淨居。乃至由慧增故感後淨居。正理論",
    "T41n1822_024:0749b13": "云。感五淨居。為由業力。為雜修力。若是業",
    "T41n1822_024:0749b14": "力。雜修靜慮則為唐捐。若雜修力。與品類",
    "T41n1822_024:0749b15": "足所說相違。如彼論說。雜修靜慮及由業",
    "T41n1822_024:0749b16": "故。生淨居天。諸所有處等名非異生法。乃",
    "T41n1822_024:0749b17": "至此中決定俱由二力。以隨闕一不生彼",
    "T41n1822_024:0749b18": "故。",
    "T41n1822_024:0749b19": "論。經說不還有名身證。下半頌。第七明身證",
    "T41n1822_024:0749b20": "不還。論曰至故名身證。即不還果具八",
    "T41n1822_024:0749b21": "解脫。以身中有滅盡定得。轉名身證。由身",
    "T41n1822_024:0749b22": "證得似涅槃法故名身證。論。如何說",
    "T41n1822_024:0749b23": "彼但名身證。問。如何說彼不名心證。但名",
    "T41n1822_024:0749b24": "身證。論。以心無故依身生故。答。以心",
    "T41n1822_024:0749b25": "無故不名心證。以滅定得依身生故名為",
    "T41n1822_024:0749b26": "身證。婆沙五十三。問何故名身證。答以身",
    "T41n1822_024:0749b27": "證八解脫。未以慧盡諸漏故名身證。問何",
    "T41n1822_024:0749b28": "故名慧解脫。答由彼以慧盡諸漏。未以身",
    "T41n1822_024:0749b29": "證八解脫故。論。理實應言至身寂靜",
    "T41n1822_024:0749c01": "故。論主正前釋。理實應言。彼不還人從滅",
    "T41n1822_024:0749c02": "定起初起之時。得先未得唯有識心而身",
    "T41n1822_024:0749c03": "寂靜。便作是思惟。此滅盡定最為寂靜。極",
    "T41n1822_024:0749c04": "似涅槃。如是思慧及身。證得身之寂靜故",
    "T41n1822_024:0749c05": "名身證。此是由起得證身寂靜。及智現前。",
    "T41n1822_024:0749c06": "證得身寂靜故。故名身證。論。契經說",
    "T41n1822_024:0749c07": "有至不說身證。問也。正理論云。謂世尊告給",
    "T41n1822_024:0749c08": "孤獨言。長者當知。福田有二。一者有學。二",
    "T41n1822_024:0749c09": "者無學。有學十八。無學唯九　何等十八。四",
    "T41n1822_024:0749c10": "向．三果．隨信．隨法行．信解脫．見至．家家．",
    "T41n1822_024:0749c11": "一間．中般．生般．有行．無行．上流　九種無",
    "T41n1822_024:0749c12": "學。六種姓．不退法．慧解脫．俱解脫。",
    "T41n1822_024:0749c13": "論。依因無故至說有學差別。答也　依因。無",
    "T41n1822_024:0749c14": "漏法。立學及無學人　滅定。有漏。非學非",
    "T41n1822_024:0749c15": "無學故。非是因　身證雖立別人。無依因",
    "T41n1822_024:0749c16": "故。佛不別說為福田。正理論云。以佛觀見",
    "T41n1822_024:0749c17": "有學．無學。由斷及根有殊勝故。能生勝",
    "T41n1822_024:0749c18": "果名為福田。然諸不還所得滅定是有漏",
    "T41n1822_024:0749c19": "故。不可說言自性解脫故名清淨。彼所依",
    "T41n1822_024:0749c20": "身猶有煩惱未永斷故。不可說言相續解",
    "T41n1822_024:0749c21": "脫故名清淨。故不約成彼立有學福田。無",
    "T41n1822_024:0749c22": "學位中有漏功德。雖非自性解脫所收。相",
    "T41n1822_024:0749c23": "續解脫故名清淨。由此亦能生殊勝果。是",
    "T41n1822_024:0749c24": "故約定及根差別。說九應果皆名福田(述曰",
    "T41n1822_024:0749c25": "由此有學不取身證。無學取俱解脫也)。論。不還差別至數成多",
    "T41n1822_024:0749c26": "千。以根．地諸德分別。論。其義云何。",
    "T41n1822_024:0749c27": "問也。論。且如中般至五百九十二。明乘",
    "T41n1822_024:0749c28": "數也。論。云何如是。問成二千等所以。",
    "T41n1822_024:0749c29": "論。且於一處至九百六十。已下乘成數",
    "T41n1822_024:0750a01": "也。五種不還總成一萬二千九百六十差別",
    "T41n1822_024:0750a02": "不同人也。",
    "T41n1822_024:0750a03": "論。已辨第三向果差別。已下大文第三明無",
    "T41n1822_024:0750a04": "學道　於中有五。一無學向果。二諸門辨",
    "T41n1822_024:0750a05": "道。三盡等相生。四明諸道果。五六種羅漢。",
    "T41n1822_024:0750a06": "此兩行頌第一門也。論曰至阿羅漢向。",
    "T41n1822_024:0750a07": "明第四向。從斷初禪惑至非想第九無間。",
    "T41n1822_024:0750a08": "總是第四果．向。第九無間道別明金剛定。所",
    "T41n1822_024:0750a09": "以但言至八品也。論。即此所說至最為",
    "T41n1822_024:0750a10": "勝故。釋定名也。此定堅銳。喻若金剛。無一",
    "T41n1822_024:0750a11": "隨眠不能破故。先已破故不破一切。猶如",
    "T41n1822_024:0750a12": "大明能破細闇。亦能破麁非唯破細。若為",
    "T41n1822_024:0750a13": "小明先已破故。唯破於細不破麁也。一",
    "T41n1822_024:0750a14": "切惑中。非想修斷第九品惑最細難斷。此無",
    "T41n1822_024:0750a15": "間道既斷此惑。故知一切無間道中。此無間",
    "T41n1822_024:0750a16": "道名為最勝　問非想見惑九地中亦是最",
    "T41n1822_024:0750a17": "細。見道能斷應喻金剛　答彼九品惑可",
    "T41n1822_024:0750a18": "一品斷。故知彼惑勢力微劣。見道既為劣惑",
    "T41n1822_024:0750a19": "喻對治。知非能破一切隨眠。若有破能。見",
    "T41n1822_024:0750a20": "道起時。何礙不破自餘煩惱。故彼不得金",
    "T41n1822_024:0750a21": "剛喻名。又諸惑中無事易斷。見道治彼。知",
    "T41n1822_024:0750a22": "非極上。由此不立金剛喻名。論。金剛",
    "T41n1822_024:0750a23": "喻定至通依九地。明定多種。此定以四類智",
    "T41n1822_024:0750a24": "滅．道法智。此六智中隨一現前。及十六行中",
    "T41n1822_024:0750a25": "隨一現前。然緣苦．集諦唯以非想地蘊",
    "T41n1822_024:0750a26": "為所緣。滅．道法智唯緣欲界滅．道。此上所",
    "T41n1822_024:0750a27": "說更無異論　然滅．道類智說有差別",
    "T41n1822_024:0750a28": "　一說諸地道唯總無別。滅唯別緣無總緣",
    "T41n1822_024:0750a29": "　二說諸地道及滅皆別緣　三說諸地道總",
    "T41n1822_024:0750b01": "緣。滅總．別緣。由此不同成其多種。論",
    "T41n1822_024:0750b02": "故說此定至有五十二。此初師結一地數也。",
    "T41n1822_024:0750b03": "論。謂苦．集類智至相應有八。釋苦．集智",
    "T41n1822_024:0750b04": "必緣有頂所以。唯緣有頂斷有頂惑故。苦．",
    "T41n1822_024:0750b05": "集是厭行。不可厭下斷上惑故。論。",
    "T41n1822_024:0750b06": "滅．道法智至相應有八。釋滅．道法智八行。皆",
    "T41n1822_024:0750b07": "能斷非想惑所以。緣下滅．道斷上惑者。",
    "T41n1822_024:0750b08": "緣下滅．道勝上地故。論。滅類智至合",
    "T41n1822_024:0750b09": "三十二。釋滅許別緣也。緣八地滅。一一各",
    "T41n1822_024:0750b10": "有四行相應。合三十二。滅諸地斷故。無因",
    "T41n1822_024:0750b11": "果故。如隨眠品說。由此諸地唯別無總。",
    "T41n1822_024:0750b12": "論。道類智至必總緣故。釋道必總緣也。",
    "T41n1822_024:0750b13": "緣八地道總有四行相應有四。以治八",
    "T41n1822_024:0750b14": "地類智品道同類相因必總緣故。緣滅唯",
    "T41n1822_024:0750b15": "別。緣道即不爾。以類同故。互相因故。",
    "T41n1822_024:0750b16": "論。如未至攝至應知亦爾。類釋餘五地以",
    "T41n1822_024:0750b17": "緣境同故數亦不異。論。空處二十八至",
    "T41n1822_024:0750b18": "互為因故。釋上三地數漸減也。無色不緣",
    "T41n1822_024:0750b19": "下地。故無法智除八行也。不緣四靜慮",
    "T41n1822_024:0750b20": "滅。又餘十六行總除二十四行。由此唯有",
    "T41n1822_024:0750b21": "二十八。識處更減四行。二十四。無所有處更",
    "T41n1822_024:0750b22": "減識處四。所以唯二十。論。有說此定至",
    "T41n1822_024:0750b23": "增二十八。第二師釋。有八十種。此師八地道",
    "T41n1822_024:0750b24": "別緣故。加前二十八行有八十也。論。",
    "T41n1822_024:0750b25": "如未至應知亦爾。類釋餘五地也。論。空",
    "T41n1822_024:0750b26": "處四十至二十四。明無色漸減。空處無二法",
    "T41n1822_024:0750b27": "智。及除四滅．四道。總十諦一一有四故除",
    "T41n1822_024:0750b28": "四十。識處減八。謂滅．道各四故三十二。無",
    "T41n1822_024:0750b29": "所有處又更除八。故二十四也。論。復有",
    "T41n1822_024:0750c01": "欲令至增百一十二。第三師說。此師除滅與",
    "T41n1822_024:0750c02": "初師同。緣滅有異。許總別緣故。別緣",
    "T41n1822_024:0750c03": "如前。總緣者兩兩合成七。三三合成六。四",
    "T41n1822_024:0750c04": "四合成五。五五合成四。六六合成三。七七",
    "T41n1822_024:0750c05": "合成二。八地合緣成一。總有二十八諦。諦",
    "T41n1822_024:0750c06": "有四行。總計一百一十二行。加初五十二。",
    "T41n1822_024:0750c07": "總有一百六十四。此一百六十四。必不並",
    "T41n1822_024:0750c08": "生。隨一現起。論。如未至攝至應知亦然。",
    "T41n1822_024:0750c09": "類釋餘五地。緣境同故。同一百六十四也。",
    "T41n1822_024:0750c10": "論。空處五十二至無所有處二十四。釋無",
    "T41n1822_024:0750c11": "色也。空處唯緣四地滅。總別十諦四十行。",
    "T41n1822_024:0750c12": "道類四行。苦．集八行。總五十二。識處緣三",
    "T41n1822_024:0750c13": "地滅。總別六諦二十四行。苦．集．道類十二",
    "T41n1822_024:0750c14": "行。合有三十六。無所有處緣二地滅。總別",
    "T41n1822_024:0750c15": "有三諦十二行。苦．集．道類十二行。總二十",
    "T41n1822_024:0750c16": "四也　總九地有一千九十六金剛喻定不",
    "T41n1822_024:0750c17": "同。隨依一種皆能斷非想第九品惑　問",
    "T41n1822_024:0750c18": "三說中何說為正　答正理論云。彼俱非理。",
    "T41n1822_024:0750c19": "道必總緣。滅唯別緣。前已辨故　道必總緣。",
    "T41n1822_024:0750c20": "破第二師滅唯別緣故破第三師。即是初",
    "T41n1822_024:0750c21": "說為正。婆沙二十八評云。如是說者。依未",
    "T41n1822_024:0750c22": "至定有百六十四金剛喻定　准此。即是",
    "T41n1822_024:0750c23": "第三為正。即是婆沙許總別緣滅。正理唯",
    "T41n1822_024:0750c24": "別緣。論意各別不可和會。論。若就種",
    "T41n1822_024:0750c25": "姓至如理應思。且就一人分別。依其後說。",
    "T41n1822_024:0750c26": "有一千九十六金剛喻定。若就種姓又成六",
    "T41n1822_024:0750c27": "倍。如是根等分別如理應思。論。此定",
    "T41n1822_024:0750c28": "既能至盡智令起。明金剛喻定引生盡智。",
    "T41n1822_024:0750c29": "論。金剛喻定至故名盡智。釋盡智名。由",
    "T41n1822_024:0751a01": "與諸盡得最初生故。名為盡智。論如",
    "T41n1822_024:0751a02": "是盡智至得無學名。釋無學也。為得別果。",
    "T41n1822_024:0751a03": "所應學者名為有學。諸阿羅漢雖為得利",
    "T41n1822_024:0751a04": "根及諸功德。有所應學。然無為得別果所",
    "T41n1822_024:0751a05": "應學故。名為無學。捨其鈍果得利果者。",
    "T41n1822_024:0751a06": "即是得前所捨之果。非是別異得果。不名為",
    "T41n1822_024:0751a07": "學。論。即此唯應至阿羅漢名。釋應供",
    "T41n1822_024:0751a08": "也。阿羅漢亦名應供。即彼盡智。與一切盡",
    "T41n1822_024:0751a09": "得俱生故。名為盡智。正理論云。或此盡言",
    "T41n1822_024:0751a10": "顯一切盡。謂第九品及前餘惑皆得擇滅故。",
    "T41n1822_024:0751a11": "名為盡智　即盡智已去皆不為別果學",
    "T41n1822_024:0751a12": "故。總名無學。即此應為他事。應受供養。",
    "T41n1822_024:0751a13": "故亦名阿羅漢。論。義准已成至皆名有",
    "T41n1822_024:0751a14": "學。准無學釋有學也。論。何緣前七得",
    "T41n1822_024:0751a15": "有學名。重問。論。為得漏盡常樂學故。",
    "T41n1822_024:0751a16": "答。為得漏盡以簡練根等。論。學要有",
    "T41n1822_024:0751a17": "三至為三自體。出學體。有學之人依此三",
    "T41n1822_024:0751a18": "種求漏盡也。論。若爾異生應名有學。",
    "T41n1822_024:0751a19": "難也。異生亦求漏盡有戒．定．慧。應名有",
    "T41n1822_024:0751a20": "學。論不爾至失正學故。釋也。有二因",
    "T41n1822_024:0751a21": "　一未如實見故者。四善根中雖見諦理。",
    "T41n1822_024:0751a22": "不如實見。不分明故　二忍位已前容退",
    "T41n1822_024:0751a23": "失故。論。由此善逝至重說學言。引經",
    "T41n1822_024:0751a24": "重說學言。顯不退也。論。聖者住本性",
    "T41n1822_024:0751a25": "如何名有學。問也。婆沙一百七十六云。謂",
    "T41n1822_024:0751a26": "學住本性有二因緣名住本性。一守賢",
    "T41n1822_024:0751a27": "善性而無退轉。二守自分德而不進修",
    "T41n1822_024:0751a28": "　此中住本性是第二也　或可。非是婆沙",
    "T41n1822_024:0751a29": "二釋。此住本性是有漏心。既以無漏為學。",
    "T41n1822_024:0751b01": "聖者住本有漏性心。既無無漏學。如何名",
    "T41n1822_024:0751b02": "有學。論。學意未滿故至常隨遂故。答",
    "T41n1822_024:0751b03": "也。有兩因　一雖暫無無漏學。學意未滿",
    "T41n1822_024:0751b04": "名為有學。如行者暫息不名已到而名行",
    "T41n1822_024:0751b05": "者　二無漏學得常隨遂故。由得學法名",
    "T41n1822_024:0751b06": "為有學。論學法云何。問學法也。",
    "T41n1822_024:0751b07": "論。謂有學者無漏有為法。答學法也。",
    "T41n1822_024:0751b08": "論。無學法云何。問無學法。論。謂無學",
    "T41n1822_024:0751b09": "者無漏有為法。答無學法。論。云何涅",
    "T41n1822_024:0751b10": "槃不名為學。問。因何有學法唯取有為無",
    "T41n1822_024:0751b11": "漏。簡去涅槃。論。無學異生亦成就故。",
    "T41n1822_024:0751b12": "答也。擇滅無為。若是有學。因何異生無學",
    "T41n1822_024:0751b13": "皆得成就。若是有學即雜亂也。論。此復",
    "T41n1822_024:0751b14": "何緣不名無學。問也。論有學．異生亦成",
    "T41n1822_024:0751b15": "就故。答也。有學．異生皆成擇滅。若是無學",
    "T41n1822_024:0751b16": "即雜亂也。論。如是有學至阿羅漢果。總",
    "T41n1822_024:0751b17": "分學．無學為八人也。由向．及果各有四",
    "T41n1822_024:0751b18": "故。此即以所成法向．果別故。說人別也。",
    "T41n1822_024:0751b19": "論。名雖有八至不離前果故。釋。雖就所",
    "T41n1822_024:0751b20": "成就法分人有八。然實能成人有五種。謂",
    "T41n1822_024:0751b21": "初果向．及第四果各有一人。第二果向．及",
    "T41n1822_024:0751b22": "住初果同是一人。住第二果及第三向亦",
    "T41n1822_024:0751b23": "同一人。住第三果及第四向。亦同一人也。",
    "T41n1822_024:0751b24": "由此實人唯有五別。論。此依漸次至",
    "T41n1822_024:0751b25": "非前果攝。釋超越與次第不同。若超越者。",
    "T41n1822_024:0751b26": "第二果．向非初果攝。第三果．向非第二果",
    "T41n1822_024:0751b27": "攝。",
    "T41n1822_024:0751b28": "論。如前所說修道二種。已下大文第二諸門",
    "T41n1822_024:0751b29": "辨道　就中有五。一地由道離染。二道引",
    "T41n1822_024:0751c01": "離繫得。三道離地通局。四近分攝道別。五",
    "T41n1822_024:0751c02": "世俗道緣行。此半行頌第一門也。論曰",
    "T41n1822_024:0751c03": "至治自地故。釋。有頂染唯無漏斷。夫有",
    "T41n1822_024:0751c04": "漏道斷惑者。皆是次上地。斷下地惑。自地",
    "T41n1822_024:0751c05": "不能治自地故。有頂無上地故。唯無漏",
    "T41n1822_024:0751c06": "斷。論。自地煩惱至不治自地。釋自地道",
    "T41n1822_024:0751c07": "不能斷自地惑所以。正理論云。何緣下地",
    "T41n1822_024:0751c08": "起世俗道不能對治上地隨眠。上地定非",
    "T41n1822_024:0751c09": "下地世俗厭行斷道所緣境故。非厭下地能",
    "T41n1822_024:0751c10": "離上染。上地望下極微妙故。由此證知。唯",
    "T41n1822_024:0751c11": "無漏力能離有頂。其理善成。論。離餘八",
    "T41n1822_024:0751c12": "地至俱能離故。釋餘地也。",
    "T41n1822_024:0751c13": "論。既通由二離八地染。下半行頌。第二明道",
    "T41n1822_024:0751c14": "引二離繫得。論曰至同所作故。明有",
    "T41n1822_024:0751c15": "學二道俱引二得　由二種道同所作故者。",
    "T41n1822_024:0751c16": "是修二道因也　同所作者。是同治也。廣如",
    "T41n1822_024:0751c17": "下智品釋。論。有餘師釋至煩惱不成故。",
    "T41n1822_024:0751c18": "敘異說也。此師不立修因。但證知有。謂",
    "T41n1822_024:0751c19": "有捨無漏得煩惱不成。故知由有漏得能",
    "T41n1822_024:0751c20": "持斷也。論謂有學聖至成彼煩惱。指事",
    "T41n1822_024:0751c21": "釋也。如有學聖先以無漏道離無所有處",
    "T41n1822_024:0751c22": "煩惱。後依四禪練根至解脫道。捨前鈍果",
    "T41n1822_024:0751c23": "及向。唯得四禪已下不還果道上三無色。若",
    "T41n1822_024:0751c24": "無先修有漏道得無為者。無漏得捨有漏",
    "T41n1822_024:0751c25": "得。無煩惱應成。既不成煩惱。明知有有漏",
    "T41n1822_024:0751c26": "得。論。此證非理至不成惑故。論主破",
    "T41n1822_024:0751c27": "也。此因不定。亦有共許無有二得煩惱",
    "T41n1822_024:0751c28": "不起。論。謂如分離至故不成證。指事",
    "T41n1822_024:0751c29": "破也。非想地惑共許無有漏得。練根捨時",
    "T41n1822_024:0752a01": "雖無二得。煩惱不起共許異生生上地",
    "T41n1822_024:0752a02": "時。下地煩惱斷得都無。下地煩惱亦不得起。",
    "T41n1822_024:0752a03": "故不成證。正理論云。此二雖無煩惱斷得。",
    "T41n1822_024:0752a04": "而勝進故遮惑得生。彼亦應然。故證非理。",
    "T41n1822_024:0752a05": "由此但可作如是言。二道於中所作同故。",
    "T41n1822_024:0752a06": "隨一現起引二得生。不可說言為成斷",
    "T41n1822_024:0752a07": "故。論。既說聖者至無漏斷得准釋。異生",
    "T41n1822_024:0752a08": "斷惑唯有漏得。聖斷見道有頂唯無漏得",
    "T41n1822_024:0752a09": "　言聖。簡異生　離八。簡有頂　修簡見道",
    "T41n1822_024:0752a10": "論。由何地道離何地染。已下一行頌。第三明",
    "T41n1822_024:0752a11": "道離地通局。論曰至已離故。明諸無",
    "T41n1822_024:0752a12": "漏道唯未至定。能離自．下．及上地染。自餘諸",
    "T41n1822_024:0752a13": "地唯離自．上地染。欲界無道故依上未至",
    "T41n1822_024:0752a14": "斷。自餘諸無漏唯在根本地中非未至故。",
    "T41n1822_024:0752a15": "離下地染方得上地。由此上地不能斷下。",
    "T41n1822_024:0752a16": "論。諸有漏道至已離故。明有漏道唯近",
    "T41n1822_024:0752a17": "分定能斷下地。不能斷自．及上地惑。自地",
    "T41n1822_024:0752a18": "煩惱所隨增故。不能斷自地惑。勢力劣故",
    "T41n1822_024:0752a19": "不能斷上。起上地根本已離下故。唯未",
    "T41n1822_024:0752a20": "至斷。",
    "T41n1822_024:0752a21": "論。諸依近分離下地染。已下一行頌。第四明",
    "T41n1822_024:0752a22": "近分攝道別。論曰至謂欲八定。明能",
    "T41n1822_024:0752a23": "斷有八。即四靜慮．四無色。所離有九。謂欲",
    "T41n1822_024:0752a24": "界及八定。論。初三近分至非即近分。",
    "T41n1822_024:0752a25": "明初．二．三．定不定。上五定入根本。論。",
    "T41n1822_024:0752a26": "近分根本至必入根本。釋所以也。下三地未",
    "T41n1822_024:0752a27": "至與根本地。受不同故。轉入異受少艱難",
    "T41n1822_024:0752a28": "故。若欣上心強即入根本。若欣劣者即不能",
    "T41n1822_024:0752a29": "入　第四靜慮及四無色未至．根本同一捨",
    "T41n1822_024:0752b01": "受。離下地染必欣上故。所以上地定入根",
    "T41n1822_024:0752b02": "本。",
    "T41n1822_024:0752b03": "論。諸出世道無間．解脫。已下一行頌。第五明",
    "T41n1822_024:0752b04": "世道俗緣．行。論曰至隨一行相。明六",
    "T41n1822_024:0752b05": "行相。無間．解脫。上．下緣異　隨一行言。顯",
    "T41n1822_024:0752b06": "斷惑時無間．解脫。非定起三。隨起一行",
    "T41n1822_024:0752b07": "皆能斷惑。婆沙六十四云。問無間道中何",
    "T41n1822_024:0752b08": "行相後。起解脫道何相行耶。評曰此事不",
    "T41n1822_024:0752b09": "定。從麁行相無間道。後容起靜等三種行",
    "T41n1822_024:0752b10": "相為解脫道。苦等亦爾。以此六種有漏行",
    "T41n1822_024:0752b11": "相。隨離染者所樂起故。問以世俗道離",
    "T41n1822_024:0752b12": "諸染時。無間解脫各緣何地。評曰如是諸",
    "T41n1822_024:0752b13": "說。雖各能生弟子覺慧。而最初說於理為",
    "T41n1822_024:0752b14": "善。謂九無間道皆緣欲界。九解脫道皆緣",
    "T41n1822_024:0752b15": "初定。所以者何以世俗道離欲染時。厭下",
    "T41n1822_024:0752b16": "欣上方能離故。如離欲染離上七地染。應",
    "T41n1822_024:0752b17": "知亦爾。問世俗無間．解脫道中。一一能修幾",
    "T41n1822_024:0752b18": "種行相。答諸異生者離欲染時。九無間道中",
    "T41n1822_024:0752b19": "修苦等三行相。八解脫道中具修六行相。後",
    "T41n1822_024:0752b20": "解脫道中即修此六行相。亦修未來初靜慮",
    "T41n1822_024:0752b21": "地無邊行相。如是乃至。離無所有處染。隨",
    "T41n1822_024:0752b22": "其所應當知亦爾。若諸聖者修六行相如",
    "T41n1822_024:0752b23": "異生說。更加有漏無漏十六行相。聖者若",
    "T41n1822_024:0752b24": "離初定乃至無所有處。唯修無漏十六行相。",
    "T41n1822_024:0752b25": "餘如前說。問何故初定近分。通修有漏．無",
    "T41n1822_024:0752b26": "漏十六行相。上地近分唯修無漏耶。答初定",
    "T41n1822_024:0752b27": "近分有聖行相故。能通修有漏．無漏十",
    "T41n1822_024:0752b28": "六聖行相。上地近分無聖行相故。唯能修",
    "T41n1822_024:0752b29": "無漏行相。問現在如前說。未來修者為何所",
    "T41n1822_024:0752c01": "緣。答離欲染時。九無間道中所修未來麁",
    "T41n1822_024:0752c02": "等三行相。唯緣欲界。八解脫道中所修未來",
    "T41n1822_024:0752c03": "麁等三行相。緣欲界．及初定。靜等三行相唯",
    "T41n1822_024:0752c04": "緣初定。最後解脫道中所修未來麁等三行",
    "T41n1822_024:0752c05": "相。通緣三界。靜等三行相。緣初定乃至非",
    "T41n1822_024:0752c06": "想非非想處。乃至。離第四靜慮染時。乃至。",
    "T41n1822_024:0752c07": "最後解脫道中所修未來麁等三行相。及靜",
    "T41n1822_024:0752c08": "等三行相。緣空無邊處。乃至。非想非非想",
    "T41n1822_024:0752c09": "處。餘同前地。問何故最後解脫道中所修未",
    "T41n1822_024:0752c10": "來靜慮所攝麁等行相。通緣三界。無色所",
    "T41n1822_024:0752c11": "攝麁等行相。唯緣無色界耶。答靜慮地中",
    "T41n1822_024:0752c12": "有遍緣智。能緣自地．下地．上地。無色地中",
    "T41n1822_024:0752c13": "無遍緣智。唯緣自．上不緣下地。故無色",
    "T41n1822_024:0752c14": "不修緣下地行相。論。非寂靜故至翻",
    "T41n1822_024:0752c15": "此應釋。明六行名義也。正理論云。諸下地中",
    "T41n1822_024:0752c16": "由多掉舉。寂靜微劣故名為麁。雖大劬勞",
    "T41n1822_024:0752c17": "暫令掉舉勢用微劣。仍不能引美妙樂生。",
    "T41n1822_024:0752c18": "故名為苦。有極多種災害拘礙。及能覆障令",
    "T41n1822_024:0752c19": "無功能見出離方。故名為障。諸上地中不",
    "T41n1822_024:0752c20": "作功用。掉舉微劣故名為靜。不設劬勞掉",
    "T41n1822_024:0752c21": "舉微劣。引生勝樂故名為妙。於下地中所",
    "T41n1822_024:0752c22": "有災害。能決定見心不生欣。及能越彼故",
    "T41n1822_024:0752c23": "名為離。應知此中已兼顯示無間．解脫行",
    "T41n1822_024:0752c24": "相。各三相翻而生如其次第。謂無間道緣下",
    "T41n1822_024:0752c25": "為麁。解脫道中緣上為靜。餘相翻起如次",
    "T41n1822_024:0752c26": "應知。然離染時起則不定。世俗無間及解脫",
    "T41n1822_024:0752c27": "道。能離下等九品染故。應知亦有九品差",
    "T41n1822_024:0752c28": "別　正理論云。離第四靜慮八解脫道未",
    "T41n1822_024:0752c29": "來所修麁等三行。緣第四定及緣空處。然",
    "T41n1822_024:0753a01": "非合緣。以界別故　自餘同婆沙。此中一",
    "T41n1822_024:0753a02": "類譬喻論師。為欲顯成分別論義作如是",
    "T41n1822_024:0753a03": "說。無有異生實斷煩惱。有退失故。與大",
    "T41n1822_024:0753a04": "乘同。",
    "T41n1822_024:0753a05": "論。傍論已了應辨本義。下一行頌。大文第三",
    "T41n1822_024:0753a06": "明盡等相生。論曰至無學正見生。明先",
    "T41n1822_024:0753a07": "不動羅漢盡智後即生無生智。不生盡智．",
    "T41n1822_024:0753a08": "無學正見智。論。除不動法至後容退",
    "T41n1822_024:0753a09": "故。明除先不動盡智後。或更生盡智。或生",
    "T41n1822_024:0753a10": "無學正見智。准正理論意。若鈍根者。盡智．無",
    "T41n1822_024:0753a11": "學正見智俱時而得。若先不動。盡智．無生",
    "T41n1822_024:0753a12": "智．無學正見智俱時而得。在因位中先所求",
    "T41n1822_024:0753a13": "者於先起也。論。前不動種姓至或無學",
    "T41n1822_024:0753a14": "正見。釋頌略不說無生智後起無學正見",
    "T41n1822_024:0753a15": "智也。正理．此論明無學故說無漏智相生。",
    "T41n1822_024:0753a16": "不說生俗智也。理實亦容生其俗智。故婆",
    "T41n1822_024:0753a17": "沙一百二云。此中時愛心解脫阿羅漢。金剛",
    "T41n1822_024:0753a18": "喻定唯一剎那。盡智流注長時相續。從盡智",
    "T41n1822_024:0753a19": "出。或起無學正見。或起世俗心。不動心解",
    "T41n1822_024:0753a20": "脫阿羅漢。金剛喻定．及盡智唯一剎那。無生",
    "T41n1822_024:0753a21": "智流注長時相續。從無生智出。或起無學",
    "T41n1822_024:0753a22": "正見。或起世俗心。一切阿羅漢皆修無學正",
    "T41n1822_024:0753a23": "見。圓滿而非一切皆現在前　此與正理少",
    "T41n1822_024:0753a24": "異。正理云。無生智或剎那。或相續。時解脫",
    "T41n1822_024:0753a25": "起盡智亦爾　述曰。正理剋實說。婆沙對",
    "T41n1822_024:0753a26": "前金剛喻定等說故。偏說相續不說剎那。",
    "T41n1822_024:0753a27": "論。前說四果是誰果耶。已下大文第四明",
    "T41n1822_024:0753a28": "諸道果。一沙門性．果．數。二立四果因緣。",
    "T41n1822_024:0753a29": "三明中間二果。四沙門果異名。五明沙門果",
    "T41n1822_024:0753b01": "依身。此中第一門也。論曰至故名沙門。",
    "T41n1822_024:0753b02": "明沙門也　諸無漏道是沙門性者。出沙門",
    "T41n1822_024:0753b03": "體　懷此道者名曰沙門者。明人名沙門",
    "T41n1822_024:0753b04": "　以能勤勞息煩惱故者。釋沙門名。引經",
    "T41n1822_024:0753b05": "可知。論。異生不能至非真沙門。釋異",
    "T41n1822_024:0753b06": "生非沙門也。正理論云。由此異生雖能已",
    "T41n1822_024:0753b07": "斷無所有處染。而非真沙門。以諸過失尚",
    "T41n1822_024:0753b08": "有餘故。暫時靜息非究竟故。論。有",
    "T41n1822_024:0753b09": "為無為是沙門果。出沙門果體。論。契",
    "T41n1822_024:0753b10": "經說此至八十一解脫道。明數也。論。諸",
    "T41n1822_024:0753b11": "無間道至士用果故。辨有為果差別。諸無間",
    "T41n1822_024:0753b12": "道唯是沙門性。諸解脫道亦是沙門。有為果",
    "T41n1822_024:0753b13": "體是彼等流．士用果故　准此論文。解脫道",
    "T41n1822_024:0753b14": "既言亦沙門果者。亦無為果　或可。亦者",
    "T41n1822_024:0753b15": "亦沙門性。所以名果者。以是沙門等流．士",
    "T41n1822_024:0753b16": "用二果性故。論。一一擇滅至士用果故。",
    "T41n1822_024:0753b17": "辨無為果。論。如是合成八十九種。總",
    "T41n1822_024:0753b18": "結數也。",
    "T41n1822_024:0753b19": "論。若爾世尊何不具說。已下一行頌。第二明",
    "T41n1822_024:0753b20": "立四果因緣。論。曰至無常等故。明具",
    "T41n1822_024:0753b21": "五因立四果也　謂總一得得諸斷故者。正",
    "T41n1822_024:0753b22": "理云。謂一果得。總得先來所得斷故(述曰。此說前向",
    "T41n1822_024:0753b23": "果中所得無為至今果位。總一果得。得無為故非是眾多無為同一得得)　婆沙一百四十",
    "T41n1822_024:0753b24": "一云。問何故名沙門果。答無倒勇勵息除染",
    "T41n1822_024:0753b25": "法名曰沙門。是諸沙門所引所證名沙門",
    "T41n1822_024:0753b26": "果。論。於四果位至故佛不說。准此論",
    "T41n1822_024:0753b27": "文。唯此四位及練根者。有此五因。餘位無",
    "T41n1822_024:0753b28": "也。由此練根亦名得果。",
    "T41n1822_024:0753b29": "論。若唯淨道是沙門性。已下一行頌。第三",
    "T41n1822_024:0753c01": "明中間二果。論曰至斷五下分結。明",
    "T41n1822_024:0753c02": "有漏斷修惑得二果時。兼用唯無漏道斷",
    "T41n1822_024:0753c03": "見惑無為同一果得。成一果故。由此從多",
    "T41n1822_024:0753c04": "名沙門果。論。又世俗道至沙門果體。",
    "T41n1822_024:0753c05": "第二釋也。諸聖者世俗道斷惑之時。必兼無",
    "T41n1822_024:0753c06": "漏斷得持故。從無漏得名沙門果體　退",
    "T41n1822_024:0753c07": "不命終者。據得果位。非是向位。",
    "T41n1822_024:0753c08": "論。此沙門性有異名耶。下兩行頌。第四明沙",
    "T41n1822_024:0753c09": "門果異名。論曰至諸煩惱故。明真沙",
    "T41n1822_024:0753c10": "門性。亦名婆羅門。婆羅門名為淨行。以能",
    "T41n1822_024:0753c11": "遣除諸煩惱故名為淨行。論。即此亦說",
    "T41n1822_024:0753c12": "至亦名清涼。明亦名梵輪。正理論云。寂默",
    "T41n1822_024:0753c13": "冲虛蕭然名梵。佛具此德故立梵名。既自",
    "T41n1822_024:0753c14": "覺悟。為令他覺。轉此授彼。故名梵輪。",
    "T41n1822_024:0753c15": "論。即於此中至故名法輪。明諸沙門性唯",
    "T41n1822_024:0753c16": "取見道為法輪也。以作似輪故。論。",
    "T41n1822_024:0753c17": "見道如何與彼相似。問也。論。由速行等",
    "T41n1822_024:0753c18": "至似世間輪。明有五義似輪也。正理論云。",
    "T41n1822_024:0753c19": "如聖王輪旋環不息。見道亦爾。無中歇故。",
    "T41n1822_024:0753c20": "如聖王輪行用速疾。見道亦爾。捨苦等境",
    "T41n1822_024:0753c21": "取集等故。此則顯示見四聖諦必不俱時。",
    "T41n1822_024:0753c22": "如聖王輪降伏未伏鎮壓已伏。見道亦爾。",
    "T41n1822_024:0753c23": "能見未見。能斷未斷。已見斷者無迷退故。",
    "T41n1822_024:0753c24": "如聖王輪上下迴轉。見道又爾。觀上苦等",
    "T41n1822_024:0753c25": "已。觀下苦等故。由此見道獨名法輪。",
    "T41n1822_024:0753c26": "論。尊者妙音至故名法輪。述異說也。",
    "T41n1822_024:0753c27": "論。寧知法輪唯是見道。問也。論。憍陳那",
    "T41n1822_024:0753c28": "等至正法輪故。答也。既憍陳那等見道生時",
    "T41n1822_024:0753c29": "未起修道。即名已轉正法輪故。故知唯說",
    "T41n1822_024:0754a01": "見道。論。云何三轉十二行相。問也。因",
    "T41n1822_024:0754a02": "明法輪。問三轉法輪。論。此苦聖諦至",
    "T41n1822_024:0754a03": "十二行相。答也。謂　此苦諦者。是顯示轉。",
    "T41n1822_024:0754a04": "顯示四諦相也　此應遍知者。是勸發轉。動",
    "T41n1822_024:0754a05": "令遍知苦也　此已遍知。引證轉。此苦聖諦",
    "T41n1822_024:0754a06": "我已遍知　於集聖諦應言。此集聖諦此應",
    "T41n1822_024:0754a07": "永斷。此已永斷　此滅聖諦此應作證。此已",
    "T41n1822_024:0754a08": "作證　此道聖諦此應修。此已修　一．一三",
    "T41n1822_024:0754a09": "轉合成十二　別別發生眼智明覺者。婆沙",
    "T41n1822_024:0754a10": "七十九云。眼者謂法智忍。智者謂法智。明者",
    "T41n1822_024:0754a11": "謂類智忍。覺者謂類智(准此論文。唯見道也)復次。眼是",
    "T41n1822_024:0754a12": "觀見義。智是決斷義。明是照了義。覺是驚",
    "T41n1822_024:0754a13": "察義(准此釋亦得通修道)。論。如是三轉至七處善等。明",
    "T41n1822_024:0754a14": "諦十二。故名十二行相。理實有四十八也。",
    "T41n1822_024:0754a15": "如眼．色為二法。乃至意．法為二。實十二。",
    "T41n1822_024:0754a16": "七處善五蘊各七。總有三十五。而言二法及",
    "T41n1822_024:0754a17": "七處也。論。由此三轉至所說如是。顯",
    "T41n1822_024:0754a18": "三轉次第結歸宗也。論。若爾三轉至",
    "T41n1822_024:0754a19": "立法輪名。論主破婆沙通三道也。論。",
    "T41n1822_024:0754a20": "是故唯應至可應正理。論主斷取餘師義也。",
    "T41n1822_024:0754a21": "此師說。十二行相所有教法三周說法名為",
    "T41n1822_024:0754a22": "三轉。准正理論。是餘師義。正理論云。有",
    "T41n1822_024:0754a23": "說此教名為法輪。轉至他身令解義故。",
    "T41n1822_024:0754a24": "此但方便非真法輪。如餘雜染無勝能故。",
    "T41n1822_024:0754a25": "論。如何三轉。問也。既以教法為輪者。",
    "T41n1822_024:0754a26": "如何三轉。論。三周轉故。答也。論。",
    "T41n1822_024:0754a27": "如何具足十二行相。問也。論。三周循歷",
    "T41n1822_024:0754a28": "四聖諦故。總答也。論。謂此是苦至此已",
    "T41n1822_024:0754a29": "修習。重釋也。第一周顯示四諦。第二周勸",
    "T41n1822_024:0754b01": "知苦。斷集。證滅。修道。第三周引己為證。",
    "T41n1822_024:0754b02": "我已知．斷．證．修。論。云何名轉。重問餘",
    "T41n1822_024:0754b03": "師。論。由此法門至令解義故。答也。轉",
    "T41n1822_024:0754b04": "自相續十二行法。往他相續令解義故。名",
    "T41n1822_024:0754b05": "之為轉。論。或諸聖道至故名已轉。論",
    "T41n1822_024:0754b06": "主第二釋也。第一釋印取餘師義。此釋通",
    "T41n1822_024:0754b07": "取三道為法輪也。五比丘等已至轉初故",
    "T41n1822_024:0754b08": "名已轉。正理論云。毘婆沙師本意。總說一",
    "T41n1822_024:0754b09": "切聖道皆名法輪。以說三轉三道攝故。於",
    "T41n1822_024:0754b10": "他相續見道生時。已至轉初故名已轉。然",
    "T41n1822_024:0754b11": "唯見道是法輪初。故說法輪唯是見道。諸天",
    "T41n1822_024:0754b12": "神類即就最初言轉法輪。不依二道。然諸",
    "T41n1822_024:0754b13": "師多說見道名法輪。以地空天神唯依此",
    "T41n1822_024:0754b14": "說故。曾無說三道皆名法輪故。唯見道具",
    "T41n1822_024:0754b15": "前所說法輪義故。雖諸見道皆名法輪。而",
    "T41n1822_024:0754b16": "憍陳那身中先轉。故經說彼見道生時名",
    "T41n1822_024:0754b17": "轉法輪。非餘不轉。憍陳那等見道生時。說",
    "T41n1822_024:0754b18": "名世尊轉法輪者。意顯彼等得轉法輪",
    "T41n1822_024:0754b19": "本由世尊。故推在佛。令所化者生尊重故。",
    "T41n1822_024:0754b20": "如是則說如來法輪轉至他身故名為轉",
    "T41n1822_024:0754b21": "　若異此者。天神應說菩提樹下佛轉法",
    "T41n1822_024:0754b22": "輪。不應唱言世尊今在婆羅疷斯國。轉",
    "T41n1822_024:0754b23": "無上法輪。故轉授他此中名轉　有說此教",
    "T41n1822_024:0754b24": "名為法輪。轉至他身令解義故。此但方便",
    "T41n1822_024:0754b25": "非真法輪。如餘雜染無勝能故。",
    "T41n1822_024:0754b26": "論。何沙門果何界得。此下一行頌。第五明沙",
    "T41n1822_024:0754b27": "門果依．界。論曰至依三界身。明前三",
    "T41n1822_024:0754b28": "果唯依欲界九依身得。謂六欲天及三天下。",
    "T41n1822_024:0754b29": "第四果通依三界身。謂欲九依。色界十六",
    "T41n1822_024:0754c01": "依。無色四。總二十九依身。得阿羅漢果。",
    "T41n1822_024:0754c02": "論。前之二果至非依上得。問也。論。由理",
    "T41n1822_024:0754c03": "教故。總答也。論。且理云何。問理也。",
    "T41n1822_024:0754c04": "論。依上界身至不還果義。答理也。離欲界",
    "T41n1822_024:0754c05": "染得第三果。若次第者必依欲身離欲界",
    "T41n1822_024:0754c06": "染。先得果已方得生上。若超越者必依見",
    "T41n1822_024:0754c07": "道得第三果。見道必依欲界身起故。第三",
    "T41n1822_024:0754c08": "果唯依欲界。論。何緣上界必無見道。",
    "T41n1822_024:0754c09": "問上界無見道所以。論。且無色中至",
    "T41n1822_024:0754c10": "能得見道。答所以也。夫見道者必因聞教。",
    "T41n1822_024:0754c11": "及先緣欲界苦等。無色界身不能聞教。不",
    "T41n1822_024:0754c12": "緣下故。不依彼身起見道也。色界異生。",
    "T41n1822_024:0754c13": "一著勝樂故。二無苦受。不生厭心故。不",
    "T41n1822_024:0754c14": "能起見道。見道必因厭心起故。論。教",
    "T41n1822_024:0754c15": "復云何。問教也。論。由經說故至上界定",
    "T41n1822_024:0754c16": "無。引經證也　經言有五補特伽羅。即五不",
    "T41n1822_024:0754c17": "還　此處通達者。通達即見道異名。此處",
    "T41n1822_024:0754c18": "者。是欲界　彼處究竟者。是上二界得涅槃",
    "T41n1822_024:0754c19": "也。◎",
    "T41n1822_024:0754c20": "俱舍論疏卷第二十四",
    "T41n1822_024:0754c21": "霜月二十日午上點了",
    "T41n1822_024:0754c22": "（別筆）",
    "T41n1822_024:0754c23": "以興福寺慈恩院本一交了□□"
}