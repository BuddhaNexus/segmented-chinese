{
    "T21n1332_003:0549c25": "七佛所說神呪經卷第三",
    "T21n1332_003:0549c27": "晉代譯失三藏名今附東晉錄",
    "T21n1332_003:0549c28": "我摩醯首羅天王。今欲說神呪。愍念諸眾生",
    "T21n1332_003:0549c29": "為除苦本。除其我慢心令修忍辱行。有呪名",
    "T21n1332_003:0550a01": "句多吒(晉言)慈忍辱。",
    "T21n1332_003:0550a02": "殊呼多(一)烏耆多(二)句多吒(三)烏穌蜜多(四)提梨",
    "T21n1332_003:0550a03": "帝吒(五)若蜜殊吒(六)句喻吒(七)烏穌蜜耆吒(八)句",
    "T21n1332_003:0550a04": "那吒(九)那蜜耆吒(十)烏穌帝梨吒(十一)莎呵(十二)",
    "T21n1332_003:0550a05": "誦呪五遍。縷一色青結作十二結繫兩手。",
    "T21n1332_003:0550a06": "此大神呪乃是過去七恒河沙諸佛所說。又",
    "T21n1332_003:0550a07": "我過去從諸佛所。得聞說此大神呪名。從是",
    "T21n1332_003:0550a08": "已來神通自在。遍領三千大千世界。一切鬼",
    "T21n1332_003:0550a09": "王皆悉屬我。我有神力悉能摧伏。我今說此",
    "T21n1332_003:0550a10": "陀羅尼呪。如王解髻明珠與人。譬如強力轉",
    "T21n1332_003:0550a11": "輪聖王。威勢自在無有前敵。未摧伏者力能",
    "T21n1332_003:0550a12": "摧伏。已調伏者增加守護。所須之物令無所",
    "T21n1332_003:0550a13": "乏。時轉輪王威伏百姓。復能養育增加守護。",
    "T21n1332_003:0550a14": "猶如慈父等無有異。我今大摩醯首羅天王。",
    "T21n1332_003:0550a15": "神力自在亦復如是。典領三千大千世界鬼",
    "T21n1332_003:0550a16": "神諸王。養育守護亦復如是。摧伏外道及諸",
    "T21n1332_003:0550a17": "邪見。悉令靡伏安住正法。復以神通遊騰",
    "T21n1332_003:0550a18": "十方。遊諸佛國佐佛揚化。守護正法亦復如",
    "T21n1332_003:0550a19": "是。我今以此大神呪力。六道化身度脫眾生。",
    "T21n1332_003:0550a20": "現作鬼王降伏諸鬼。摧滅邪見。內修菩薩清",
    "T21n1332_003:0550a21": "淨戒行。久已得處法流水中。八住齊階功勳",
    "T21n1332_003:0550a22": "成就。當知皆是大神呪力。其諸人王及諸",
    "T21n1332_003:0550a23": "行人。欲得現世離眾患難。欲護正法欲得安",
    "T21n1332_003:0550a24": "隱。欲得國土無諸災疫豐實安樂。其王應當",
    "T21n1332_003:0550a25": "勤心讀誦。研精修習此陀羅尼。亦當勸勵后",
    "T21n1332_003:0550a26": "妃婇女。諸王子等勤心修習。晝夜讀誦極令",
    "T21n1332_003:0550a27": "通利。於月八日十四日十五日。離常住處在",
    "T21n1332_003:0550a28": "空靜地。淨潔洗浴妙香塗身。著新淨衣於",
    "T21n1332_003:0550a29": "夜後分明星出時燒香。散五色妙花三種名",
    "T21n1332_003:0550b01": "香供養十方佛已。然後三稱我名摩醯首羅",
    "T21n1332_003:0550b02": "大天王。滿我所願如是三說。令我所求皆得",
    "T21n1332_003:0550b03": "吉祥。作是願已默然而坐。我於爾時當往其",
    "T21n1332_003:0550b04": "所。王於爾時即當誦此陀羅尼呪二十一遍",
    "T21n1332_003:0550b05": "默然而坐。其王爾時若於夢中若惺悟心。得",
    "T21n1332_003:0550b06": "見我身在虛空中處白蓮華臺。放大光明照",
    "T21n1332_003:0550b07": "觸王身。王見光已即得清淨解脫無垢光三",
    "T21n1332_003:0550b08": "昧。得是三昧已心大歡喜。心歡喜故所願",
    "T21n1332_003:0550b09": "悉得。我時當遣八部鬼神。守護國土國界清",
    "T21n1332_003:0550b10": "夷無諸災橫。當知是此大神呪力。",
    "T21n1332_003:0550b11": "我八臂那羅延今欲說神呪。名阿波盧耆兜",
    "T21n1332_003:0550b12": "帝梨置(晉言護助佛法)消諸姦惡摧滅邪見建立法",
    "T21n1332_003:0550b13": "幢。",
    "T21n1332_003:0550b14": "度呵兜(一)支波兜(二)若勿兜(三)波羅帝兜(四)度",
    "T21n1332_003:0550b15": "阿兜(五)究吒兜(六)阿若勿兜(七)耶蜜兜(八)究吒",
    "T21n1332_003:0550b16": "兜(九)度呵兜(十)莎呵(十一)",
    "T21n1332_003:0550b17": "誦呪五遍。縷青一色結作四結繫項。",
    "T21n1332_003:0550b18": "此大神呪乃是過去八恒河沙諸佛所說。我",
    "T21n1332_003:0550b19": "於過去從諸佛所聞是神呪。是故今日得此",
    "T21n1332_003:0550b20": "奇特。威猛德力神通無礙。三界寄挺人無等",
    "T21n1332_003:0550b21": "雙。移山駐流手轉日月。能接須彌擲置他方",
    "T21n1332_003:0550b22": "還置本處。令此四天王帝釋諸天都不覺知。",
    "T21n1332_003:0550b23": "令此須彌入芥子中。四天王宮忉利諸天。悉",
    "T21n1332_003:0550b24": "皆不知己之所入。令四天下洲合為一洲。各",
    "T21n1332_003:0550b25": "還本處如本無異。其中眾生不知往來。神通",
    "T21n1332_003:0550b26": "自在遊騰十方。歷事諸佛守護正法。當知皆",
    "T21n1332_003:0550b27": "是大陀羅尼力。若諸國土諸人王等。欲護己",
    "T21n1332_003:0550b28": "身及國土者。是王應當建立佛法。當修十德",
    "T21n1332_003:0550b29": "何等為十。一者以慈悲心養育民物。二者怨",
    "T21n1332_003:0550c01": "親平等心無憎愛。三者治國正法不枉民物。",
    "T21n1332_003:0550c02": "四者退惡任善識賢別愚。五者謙下自卑不",
    "T21n1332_003:0550c03": "輕賢士。六者有來求者不違其意。隨其所求",
    "T21n1332_003:0550c04": "悉皆給與。七者於三寶所其心純厚。八者拯",
    "T21n1332_003:0550c05": "濟貧窮愍諸孤老。九者國有賢士當徵召之。",
    "T21n1332_003:0550c06": "十者普慈人民捨恨念舊。猶如慈父愛念其",
    "T21n1332_003:0550c07": "子溫潤清流。若諸人王能行是德。當知是王",
    "T21n1332_003:0550c08": "諸佛所護。我等諸天亦護是王。不令憐敵來",
    "T21n1332_003:0550c09": "侵其界。有諸善人福德賢士皆集其國。雨澤",
    "T21n1332_003:0550c10": "順時不被災霜人民安樂。惡龍攝毒無病苦",
    "T21n1332_003:0550c11": "者。是王若能修是十德。復能兼誦此陀羅尼。",
    "T21n1332_003:0550c12": "專念在心而不廢忘。常於月八日十四日十",
    "T21n1332_003:0550c13": "五日。於正殿上若高樓上。香湯沐浴著新淨",
    "T21n1332_003:0550c14": "衣。正東而坐日未出時。燒香散花供養十方",
    "T21n1332_003:0550c15": "諸佛。然後禮我八臂那羅延天王神力自在。",
    "T21n1332_003:0550c16": "令我所求皆得如願。爾時即誦此陀羅尼二",
    "T21n1332_003:0550c17": "七遍已。默然而坐至一食頃。我於爾時當往",
    "T21n1332_003:0550c18": "其所。住虛空中身出光明照觸王身。其王爾",
    "T21n1332_003:0550c19": "時見光明已轉復精進。以精進故所求皆得。",
    "T21n1332_003:0550c20": "隨其所願無不剋獲。當知皆是大神呪力。",
    "T21n1332_003:0550c21": "我大功德天女今欲說神呪名兜樓呼帝盧",
    "T21n1332_003:0550c22": "(晉言)護助正法愍苦眾生。",
    "T21n1332_003:0550c23": "耆摩羅呼帝盧(一)烏晝呼帝盧(二)句吒那呼帝",
    "T21n1332_003:0550c24": "盧(三)若蜜耆呼帝盧(四)莎呵",
    "T21n1332_003:0550c25": "誦呪三遍縷六色結作六結繫項。",
    "T21n1332_003:0550c26": "是大神呪。乃是過去七恒河沙諸佛所說。我",
    "T21n1332_003:0550c27": "於過去從諸佛所得此神呪。今得此身端正",
    "T21n1332_003:0550c28": "殊妙。光明照耀諸天中勝。神智通達靡所不",
    "T21n1332_003:0550c29": "知。得他心智來今往古如在目前。得宿命通",
    "T21n1332_003:0551a01": "具足三明八解脫事。亦悉備足功德備舉。如",
    "T21n1332_003:0551a02": "初住菩薩等無有異。為度眾生現作天女。見",
    "T21n1332_003:0551a03": "諸眾生迴波六趣。沒溺苦海無能覺者。我今",
    "T21n1332_003:0551a04": "愍此諸眾生故。以此神呪欲擁護之。若諸行",
    "T21n1332_003:0551a05": "人欲求所願。病者求差貧者求富賤者求貴。",
    "T21n1332_003:0551a06": "若諸國王惡賊侵境雨澤不時。所種不收疫",
    "T21n1332_003:0551a07": "病流行。爾時應當勤心讀誦。修行此陀羅尼",
    "T21n1332_003:0551a08": "七日七夜六時不廢。燒香散花供養十方諸",
    "T21n1332_003:0551a09": "佛。供養佛已。為我大功德天敷好妙座。以三",
    "T21n1332_003:0551a10": "種妙花莊嚴此座。赤白紫色三種妙漿。蒲桃",
    "T21n1332_003:0551a11": "石蜜安石榴漿以待於我。若在塔中若於靜",
    "T21n1332_003:0551a12": "室。於一一時中勤心讀誦此大神呪七遍乃",
    "T21n1332_003:0551a13": "止默然而坐。我時當與天眾龍眾。往是人所",
    "T21n1332_003:0551a14": "受其供養。受供養已與其所願。是人爾時若",
    "T21n1332_003:0551a15": "於夢中若惺悟心。即得見我大功德天。威顏",
    "T21n1332_003:0551a16": "相貌光明挺特。見已歡喜轉復精進。以精進",
    "T21n1332_003:0551a17": "故所求皆得。當知是此大神呪力。",
    "T21n1332_003:0551a18": "我難陀龍王欲說一頭陀羅尼。名耆那膩置",
    "T21n1332_003:0551a19": "(晉言)護諸眾生拔其四毒箭。",
    "T21n1332_003:0551a20": "若不帝黎那(一)伊帝帝黎那(二)伊無帝黎那",
    "T21n1332_003:0551a21": "(三)若書爾帝黎那(四)伊不帝黎那(五)耆呼吒",
    "T21n1332_003:0551a22": "帝那(六)莎呵",
    "T21n1332_003:0551a23": "誦呪五遍。黃羊毛縷結作六結繫項。",
    "T21n1332_003:0551a24": "此大神呪乃是過去十恒河沙諸佛所說。我",
    "T21n1332_003:0551a25": "難陀龍王以得此大神呪力故。常遊諸國十",
    "T21n1332_003:0551a26": "方佛前。神通自在無有罣礙。諸佛所說悉能",
    "T21n1332_003:0551a27": "總持。為眾生說如聞而行。拔其毒鏃補智慧",
    "T21n1332_003:0551a28": "膏。以薩婆若水洗除垢穢。拂拭搓磨令心",
    "T21n1332_003:0551a29": "調淨。我難陀龍王常遊諸國觀察眾生。有病",
    "T21n1332_003:0551b01": "苦者隨其偏發。療治救濟令得脫難。乃至",
    "T21n1332_003:0551b02": "於王後宮變為女身為諸女人演說法要。女",
    "T21n1332_003:0551b03": "人恣態多諸過惡。皆使令發菩提之心厭惡",
    "T21n1332_003:0551b04": "女身。皆因此大神呪力得階十地。六道和光",
    "T21n1332_003:0551b05": "現龍王身。雖示龍身不同其塵。當知悉是大",
    "T21n1332_003:0551b06": "神呪力。日誦七遍煩惱結使悉得消除。現在",
    "T21n1332_003:0551b07": "病苦悉得消滅。欲得如上所說大智慧方便",
    "T21n1332_003:0551b08": "自利利人。勤修讀誦此大神呪誠諦不虛。",
    "T21n1332_003:0551b09": "我婆難陀龍王欲說一頭陀羅尼。名陀摩羅",
    "T21n1332_003:0551b10": "提(晉言)守護國土滿眾生願。",
    "T21n1332_003:0551b11": "阿支不陀摩羅提(一)烏穌兜那陀摩羅提(二)",
    "T21n1332_003:0551b12": "破殊呵陀摩羅提(三)烏穌兜那陀摩羅提",
    "T21n1332_003:0551b13": "(四)若蜜耆陀摩羅提(五)烏蘇兜那呵陀摩羅",
    "T21n1332_003:0551b14": "提(六)若蜜闍陀摩羅提(七)烏穌呵陀摩羅提(八)",
    "T21n1332_003:0551b15": "[卄/(蜀虫+目)]闍呼奴陀摩羅提(九)置耆呼奴陀摩羅提",
    "T21n1332_003:0551b16": "(十)支兜黎那陀摩羅提(十一)莎呵(十二)",
    "T21n1332_003:0551b17": "誦呪七遍。縷七色結作十四結繫項。",
    "T21n1332_003:0551b18": "此大神呪乃是過去九十九億諸佛所說。我",
    "T21n1332_003:0551b19": "於過去值遇諸佛從諸佛所。得此陀羅尼有",
    "T21n1332_003:0551b20": "大神力神通自在。常遊諸國度脫眾生。在所",
    "T21n1332_003:0551b21": "國土若諸國王。欲以正法治國土者。以天位",
    "T21n1332_003:0551b22": "治世不枉人物。欲得國家無諸災禍。欲得隣",
    "T21n1332_003:0551b23": "敵不生惡念。國王爾時應當深心。敬重三寶",
    "T21n1332_003:0551b24": "恩惠貧窮。謙敬仁義恩德普覆。尊聖敬德退",
    "T21n1332_003:0551b25": "惡任善謙敬理信。如其國王行此德者。十",
    "T21n1332_003:0551b26": "方諸佛常隨護念。釋梵四天王。我等龍王。",
    "T21n1332_003:0551b27": "當隨護助。為消災害。滿其所願。求願與願。",
    "T21n1332_003:0551b28": "不違其意。是王爾時欲滿願故。應當讀誦此",
    "T21n1332_003:0551b29": "陀羅尼。於宮殿內若正殿上。於月八日十四",
    "T21n1332_003:0551c01": "日十五日。日未出時正南而坐。香湯澡浴著",
    "T21n1332_003:0551c02": "淨潔衣。於其國內諸人民等及諸隣敵。起慈",
    "T21n1332_003:0551c03": "悲心憐愍之心。爾時應當誦此陀羅尼二十",
    "T21n1332_003:0551c04": "一遍。燒殊妙香栴檀沈水及熏陸香散七色",
    "T21n1332_003:0551c05": "華。先當供養十方諸佛。釋迦如來應正遍知。",
    "T21n1332_003:0551c06": "諸大菩薩天龍八部。然後三稱我名婆難陀",
    "T21n1332_003:0551c07": "龍王。燒香供養。滿我所願如是三說。我時",
    "T21n1332_003:0551c08": "當與天龍八部。隨其所願即當與之。是王爾",
    "T21n1332_003:0551c09": "時即滿所願。云何當知得果其願。若於夢中",
    "T21n1332_003:0551c10": "若惺悟時。見白龍象及白蓮華。在虛空中當",
    "T21n1332_003:0551c11": "前而住。當知爾時即得所願。",
    "T21n1332_003:0551c12": "我娑伽羅龍王今欲說神呪。名阿那耆置盧",
    "T21n1332_003:0551c13": "(晉言)普雨法雨於四天下中無不蒙潤。除諸",
    "T21n1332_003:0551c14": "眾生欝蒸熱惱。諸渴乏者令得豐足。",
    "T21n1332_003:0551c15": "烏奢都波利那(一)耆摩都呼那(二)穌耆蜜都呼",
    "T21n1332_003:0551c16": "那(三)阿支不奴都呼那(四)烏啄呵都呼那",
    "T21n1332_003:0551c17": "(五)卑黎帝那都呼那(六)溫耆不都呼那(七)",
    "T21n1332_003:0551c18": "莎呵(八)",
    "T21n1332_003:0551c19": "誦呪三遍。駝毛縷結作八結繫項。",
    "T21n1332_003:0551c20": "是大神呪乃是過去十恒河沙諸佛所說。我",
    "T21n1332_003:0551c21": "娑伽羅龍王於七百阿僧祇劫已來。常修行",
    "T21n1332_003:0551c22": "此陀羅尼。以是之故於諸龍王。最上最勝端",
    "T21n1332_003:0551c23": "正殊妙神通自在。能以神力聲振三千。極佛",
    "T21n1332_003:0551c24": "境界無不蒙益。一四天下小千世界。四天下",
    "T21n1332_003:0551c25": "中三千大千世界無不蒙潤。慈悲普覆等雨",
    "T21n1332_003:0551c26": "法雨。能令眾生增長鞠育菩提根芽。若諸",
    "T21n1332_003:0551c27": "眾生處在三惡三垢覆蔽。為開慧眼令覩光",
    "T21n1332_003:0551c28": "明。若諸國王渴乏須雨。我能給足令其豐實。",
    "T21n1332_003:0551c29": "四天下中普皆令等。而其國王欲得豐實。無",
    "T21n1332_003:0552a01": "他怨賊欲來侵境。於其國內熾然正法。恩惠",
    "T21n1332_003:0552a02": "普覆斷理怨枉賑諸貧窮。有孤老者生憐愍",
    "T21n1332_003:0552a03": "心。若其國王能行是德。十方諸佛諸大菩薩。",
    "T21n1332_003:0552a04": "釋梵四大天王天龍鬼神常隨護助。求願與",
    "T21n1332_003:0552a05": "願無不獲果。王於爾時應當修行此陀羅尼。",
    "T21n1332_003:0552a06": "於淨潔處離大憒閙。於七日中不食酒肉五",
    "T21n1332_003:0552a07": "辛。白淨素食酥酪聽食。香湯沐浴著白淨",
    "T21n1332_003:0552a08": "衣。七日七夜受持八戒。燒眾名香栴檀沈水",
    "T21n1332_003:0552a09": "及熏陸香。散五色華供養十方諸佛我釋迦",
    "T21n1332_003:0552a10": "如來應正遍知。爾時應當三稱我名娑伽羅",
    "T21n1332_003:0552a11": "龍王。即便誦呪二七遍。於六時中從初一日。",
    "T21n1332_003:0552a12": "國王爾時心轉淳厚。一日二日乃至七日。便",
    "T21n1332_003:0552a13": "見我身在其前住。若白龍象若轉輪聖王像。",
    "T21n1332_003:0552a14": "隨其所求能滿其願。為除宿罪令得道果。",
    "T21n1332_003:0552a15": "我和修吉龍王今欲說神呪。名支富提梨那",
    "T21n1332_003:0552a16": "(晉言)愍苦眾生令出三界。",
    "T21n1332_003:0552a17": "憂波支兜那(一)如波帝支兜那(二)蜜若兜支",
    "T21n1332_003:0552a18": "兜那(三)提黎帝那支兜那(四)烏穌欽帝支兜",
    "T21n1332_003:0552a19": "那(五)莎呵(六)",
    "T21n1332_003:0552a20": "誦呪十四遍。羖[羊*歷]毛縷結作十四結繫項。",
    "T21n1332_003:0552a21": "此大神呪乃是過去八恒河沙諸佛所說。我",
    "T21n1332_003:0552a22": "於過去從諸佛所。得此陀羅尼句。不與諸龍",
    "T21n1332_003:0552a23": "同其事業。常遊諸國修菩薩行。面覩諸佛諮",
    "T21n1332_003:0552a24": "受教誨。愍念眾生佐佛化愚。常以正法攝",
    "T21n1332_003:0552a25": "持守護。於生死海拔濟令出。身為大船口為",
    "T21n1332_003:0552a26": "法橋。心為大海。出慈悲水溉灌眾生。枯槁",
    "T21n1332_003:0552a27": "福田悉令生長菩提根芽。我所饒益其喻如",
    "T21n1332_003:0552a28": "是。若諸國王欲求所願。欲令其國豐實安樂。",
    "T21n1332_003:0552a29": "欲令無有他方怨賊。欲使國土無諸疫病。怨",
    "T21n1332_003:0552b01": "家讎對自然殄滅。眾官承法不復惱人。其王",
    "T21n1332_003:0552b02": "爾時於其國內熾然正法。率諸群臣以正法",
    "T21n1332_003:0552b03": "教。溫良恭儉孝養父母。慈悲憐愍孤窮眾",
    "T21n1332_003:0552b04": "生。躬自迴駕供養三寶。於三寶所不生疑悔。",
    "T21n1332_003:0552b05": "生父母師長想。朋友知識想。於身命財生不",
    "T21n1332_003:0552b06": "堅想。我及國土如幻如化。愍傷眾生如視赤",
    "T21n1332_003:0552b07": "子。若其國王能修是德。復能讀誦此陀羅尼。",
    "T21n1332_003:0552b08": "於月八日十四日十五日。淨潔洗浴著新淨",
    "T21n1332_003:0552b09": "衣。於正殿上若高樓上。正東而坐日未出時。",
    "T21n1332_003:0552b10": "散三色華三種名香。栴檀沈水熏陸香等。供",
    "T21n1332_003:0552b11": "養十方佛已。應當為我和修吉龍王。敷置法",
    "T21n1332_003:0552b12": "座正南而坐。以青疊覆我座上。三種華三種",
    "T21n1332_003:0552b13": "漿。蒲桃石蜜安石榴漿。燒黑沈水以待於",
    "T21n1332_003:0552b14": "我。其王爾時正東而坐。叉手合掌誦此陀羅",
    "T21n1332_003:0552b15": "尼二十一遍。誦呪已訖其王即出。與諸群臣",
    "T21n1332_003:0552b16": "默然而坐。我和修吉龍王。當與諸天龍神八",
    "T21n1332_003:0552b17": "部八萬四千到是王所。於虛空中默然而受",
    "T21n1332_003:0552b18": "其王供養。王於爾時若於夢中若惺悟心。得",
    "T21n1332_003:0552b19": "見我身如轉輪聖王七寶侍從。見已歡喜轉更",
    "T21n1332_003:0552b20": "精進。以精進故我及天龍八部鬼神。便當勤",
    "T21n1332_003:0552b21": "心守其國土。求願與願不違其意真誠如是。",
    "T21n1332_003:0552b22": "我德叉迦龍王今欲說神呪度脫諸眾生。有",
    "T21n1332_003:0552b23": "呪名穌富羅。",
    "T21n1332_003:0552b24": "阿低帝耆晝(一)支富屠穌羅若蜜耆晝(二)烏",
    "T21n1332_003:0552b25": "哺都呵晝(三)卑梨那耆毘若蜜烏都晝(四)",
    "T21n1332_003:0552b26": "莎呵(五)",
    "T21n1332_003:0552b27": "誦呪五遍。縷紫白二色結作十二結繫項。",
    "T21n1332_003:0552b28": "是大神呪乃是過去七恒河沙諸佛所說。是",
    "T21n1332_003:0552b29": "呪能令諸失心者還得正念。度五逆津獲諸",
    "T21n1332_003:0552c01": "神通。具足三明超出三界獨步無畏。我於往",
    "T21n1332_003:0552c02": "古從諸佛所。得聞讀誦此大神呪雖現龍身",
    "T21n1332_003:0552c03": "而無龍業。遊諸佛國修菩薩行。遊騰十方度",
    "T21n1332_003:0552c04": "脫眾生。出生死海洄波六趣悉能救接。扶持",
    "T21n1332_003:0552c05": "携將到涅槃岸。又我過去於閻浮提作國王",
    "T21n1332_003:0552c06": "女。王於爾時國土褊狹人民單索。恒畏怨敵",
    "T21n1332_003:0552c07": "來侵其境。又復薄福水旱不調。穀米勇貴",
    "T21n1332_003:0552c08": "人民飢饉。我於爾時在宮殿內。父王爾時愁",
    "T21n1332_003:0552c09": "憂不樂。語諸群臣當設何計。令國豐實人民",
    "T21n1332_003:0552c10": "還復。群臣爾時默無答者。我時見父愁憂如",
    "T21n1332_003:0552c11": "是。我念過去曾從諸佛。受持讀誦此大神呪。",
    "T21n1332_003:0552c12": "是神呪力譬如不蓋。能覆三千況此一國。普",
    "T21n1332_003:0552c13": "雨法雨無不蒙益。枯木石山皆能生華。強者",
    "T21n1332_003:0552c14": "能伏弱者能佐。作是念已即詣王所。禮覲",
    "T21n1332_003:0552c15": "問訊問王所憂。王時答我非汝所知。我時答",
    "T21n1332_003:0552c16": "王有智慧者。不問男女行之則是。王時歡喜",
    "T21n1332_003:0552c17": "答言說之。我時答王。我念過去九十九億諸",
    "T21n1332_003:0552c18": "佛所說大神呪王。設其功力如上所說。王於",
    "T21n1332_003:0552c19": "爾時躬自讀誦。精誠剋勵七日七夜。受持八",
    "T21n1332_003:0552c20": "戒六時不廢。於一一時中懺悔十方。散五色",
    "T21n1332_003:0552c21": "華燒三種名香。一一時中三七遍誦呪。王",
    "T21n1332_003:0552c22": "於爾時悔過自責。薄福不肖謬得為王。孤負",
    "T21n1332_003:0552c23": "天下慚愧自責。已慚愧故十方諸佛大菩薩",
    "T21n1332_003:0552c24": "眾。釋梵四天王八部鬼神。諸大龍王風伯雨",
    "T21n1332_003:0552c25": "師。皆悉來集至其國界雨大法雨。枯木石山",
    "T21n1332_003:0552c26": "枯涸河井悉皆盈滿。先逃人民還其本土。他",
    "T21n1332_003:0552c27": "國人民聞國豐實亦來投歸。爾時隣敵悉來",
    "T21n1332_003:0552c28": "歸伏。拜為大王八方靡伏遂致太平。我念往",
    "T21n1332_003:0552c29": "古大神呪力。神通自在乃致如是。若諸人王",
    "T21n1332_003:0553a01": "欲求所願。皆應如是修此功德。",
    "T21n1332_003:0553a02": "我阿那婆達多龍王今欲說神呪。名婆差盧",
    "T21n1332_003:0553a03": "(晉言)美音讚歎三寶長眾生信擁護正法震大",
    "T21n1332_003:0553a04": "法雷。生長眾生菩提根芽。鞠育成就令得成",
    "T21n1332_003:0553a05": "辦。悉皆令得無上佛果。",
    "T21n1332_003:0553a06": "支波晝提梨那(一)阿若盧波晝提梨那(二)和",
    "T21n1332_003:0553a07": "婆盧波晝提黎那(三)阿那盧波晝提黎那",
    "T21n1332_003:0553a08": "(四)阿支不提梨那(五)若蜜耆耶兜提梨那",
    "T21n1332_003:0553a09": "(六)胡穌波吒兜提梨那(七)穌副蜜耆那阿支",
    "T21n1332_003:0553a10": "副烏奢支(八)莎呵(九)",
    "T21n1332_003:0553a11": "誦呪三遍。縷青黃二色結作六結繫項。",
    "T21n1332_003:0553a12": "此大神呪乃是過去七十七億諸佛所說。是",
    "T21n1332_003:0553a13": "呪能令諸失心者還得正念。無智慧者令得",
    "T21n1332_003:0553a14": "智慧。無辯才者令得辯才。無陀羅尼者令得",
    "T21n1332_003:0553a15": "陀羅尼。狂者得正。啞者呪其舌根乃至七日",
    "T21n1332_003:0553a16": "還得能語。盲瞎者呪其眼根三七二十一日。",
    "T21n1332_003:0553a17": "日初出時病者東向坐心念口言。令我眼根",
    "T21n1332_003:0553a18": "隨日而生。呪師爾時日日呪之。一日三呪日",
    "T21n1332_003:0553a19": "初出時日正中時日欲入時。乃至三七二十",
    "T21n1332_003:0553a20": "一日。眼根還生即還得眼。若諸眾生手脚攣",
    "T21n1332_003:0553a21": "躄。呪已還復如本無異。有諸比丘懈怠不勤。",
    "T21n1332_003:0553a22": "觸事滯礙闇鈍[夢夕+登]瞢。為諸罪垢之所覆蔽。當",
    "T21n1332_003:0553a23": "知是人曾於過去。或殺父母或殺和上阿闍",
    "T21n1332_003:0553a24": "梨。或殺發心菩薩真人阿羅漢。或殺時君國",
    "T21n1332_003:0553a25": "政。破塔壞僧。此人或曾於大眾中。作大妄語",
    "T21n1332_003:0553a26": "輕毀眾僧。或時在俗輕枰小斗欺劫百姓。見",
    "T21n1332_003:0553a27": "孤窮者輕毀陵篾。為子不孝為臣不忠。見人",
    "T21n1332_003:0553a28": "行善輕毀憎嫉。見諸惡人防護佐助。造此眾",
    "T21n1332_003:0553a29": "惡自纏其身。其人命終入阿鼻地獄。動經",
    "T21n1332_003:0553b01": "劫數罪畢乃出還得為人。諸根暗鈍示同人",
    "T21n1332_003:0553b02": "類。如是罪人若得值遇善知識者。得聞說此",
    "T21n1332_003:0553b03": "陀羅尼一逕耳者。復能讀誦修行通利。慚愧",
    "T21n1332_003:0553b04": "自責悔先罪咎。謙敬自卑敬諸比丘。孝順父",
    "T21n1332_003:0553b05": "母恭敬師長。耆舊宿長生謙敬心。愛語和順",
    "T21n1332_003:0553b06": "鄙悼自卑慚愧低頭。或時人請施與飲食。當",
    "T21n1332_003:0553b07": "持此食色香美味。施與諸佛和上阿闍梨。我",
    "T21n1332_003:0553b08": "之鄙惡不消此食餘殘滓惡我能敢受。施衣",
    "T21n1332_003:0553b09": "裳湯藥亦復如是。不自高身卑下他人。恒自",
    "T21n1332_003:0553b10": "改悔無數劫罪。勤心讀誦此陀羅尼。於四十",
    "T21n1332_003:0553b11": "八日在空閑處六時行道。供養禮拜十方諸",
    "T21n1332_003:0553b12": "佛。於一一時中七遍誦此陀羅尼精誠改悔",
    "T21n1332_003:0553b13": "莫生疲厭。散五色華三種名香旃檀沈水及",
    "T21n1332_003:0553b14": "熏陸香。滿四十八日已。罪垢滅盡無有遺餘。",
    "T21n1332_003:0553b15": "隨其前世根有利鈍。其利根者即得道果。第",
    "T21n1332_003:0553b16": "二第三終不能得阿羅漢果。其根鈍者正得",
    "T21n1332_003:0553b17": "滅罪不墮地獄。我今所說饒益眾生。分別罪",
    "T21n1332_003:0553b18": "福令其惺悟善惡報應。是名護法美妙功德。",
    "T21n1332_003:0553b19": "今已說竟。",
    "T21n1332_003:0553b20": "我摩那斯龍王今欲說呪名陀摩叉帝(晉言)",
    "T21n1332_003:0553b21": "為護法故拯濟群萌拔生死苦令得脫難。",
    "T21n1332_003:0553b22": "陀無黎陀尼帝(一)阿支晝尼梨帝(二)毘帝",
    "T21n1332_003:0553b23": "那尼梨帝(三)烏支晝尼梨帝(四)胡梨帝那",
    "T21n1332_003:0553b24": "(五)尼梨帝(六)莎呵(七)",
    "T21n1332_003:0553b25": "誦呪三遍白疊縷結作七結繫項。",
    "T21n1332_003:0553b26": "是大神呪乃是過去七恒河沙諸佛所說。我",
    "T21n1332_003:0553b27": "於往昔在閻浮提作大國王。十六小國皆悉",
    "T21n1332_003:0553b28": "屬我。我有威猛大策謀力。降伏諸國三十六",
    "T21n1332_003:0553b29": "國悉皆屬我。我時得病垂欲終。薄福少兒正",
    "T21n1332_003:0553c01": "有三子。最大太子闇鈍少智。中者尫弱。其最",
    "T21n1332_003:0553c02": "小者聰明勇哲。博學多聞策謀威勇。見我欲",
    "T21n1332_003:0553c03": "終悉皆來集。一萬大臣亦悉來集。一萬夫人",
    "T21n1332_003:0553c04": "亦悉來集。王時欲終語諸群臣言。我三子中",
    "T21n1332_003:0553c05": "誰中為王。諸群臣言任大王意。王時答言不",
    "T21n1332_003:0553c06": "應任我。我去之後治國之法霸王之事。汝曹",
    "T21n1332_003:0553c07": "當知云何任我。諸臣啟言善哉大王。慈悲",
    "T21n1332_003:0553c08": "臨覆心無憎愛。一萬大臣同聲唱言。第三王",
    "T21n1332_003:0553c09": "子堪任為王。一萬大臣言已辭退。時王正殿",
    "T21n1332_003:0553c10": "身體疲懈。語諸子言我今欲臥。第三王子抱",
    "T21n1332_003:0553c11": "父王頭。中者捉脚第一王子捉父王手。時王",
    "T21n1332_003:0553c12": "仰臥即便命終。群臣聞之號哭來集。一萬夫",
    "T21n1332_003:0553c13": "人亦悉號哭舉身投地。第三王子見父背喪。",
    "T21n1332_003:0553c14": "呼咷懊惱自投於地。良久乃穌。第一太子",
    "T21n1332_003:0553c15": "默然不哭。第二王子坐啼脚頭。諸群臣言諸",
    "T21n1332_003:0553c16": "王子等相貌有異。有一大臣是王叔父。大王",
    "T21n1332_003:0553c17": "在時恒以國事付此大臣。宰相念言大王在",
    "T21n1332_003:0553c18": "時。恒以國事付囑於我。今此王子意志有異",
    "T21n1332_003:0553c19": "我宜問之。即前問言今王背喪。諸群臣等皆",
    "T21n1332_003:0553c20": "悉已集。人子之情不應如是。默然而坐而不",
    "T21n1332_003:0553c21": "涕泣。王子答言我與父王都無因緣。第三王",
    "T21n1332_003:0553c22": "子獨是王子。我等二人猶如賓客暫來相過。",
    "T21n1332_003:0553c23": "大臣答言不應如是。國是汝有非兄則弟。第",
    "T21n1332_003:0553c24": "三王子呼咷宛轉前抱兄足。我小幼稚不應",
    "T21n1332_003:0553c25": "為王。願兄臨顧紹父王位。兄時答言父王臨",
    "T21n1332_003:0553c26": "終告勅於汝。我徒先生不見告勅。是父王",
    "T21n1332_003:0553c27": "過非汝愆咎。我等二人且當入山。精誠剋勵",
    "T21n1332_003:0553c28": "求神仙道。言已即去。精誠不久獲得五通。移",
    "T21n1332_003:0553c29": "山駐流手挽日月。第三王子葬送父訖。得紹",
    "T21n1332_003:0554a01": "王位統領諸國四十八年。其後漸漸貪濁心",
    "T21n1332_003:0554a02": "起人民厭賤。諸小國王及諸群臣。咸皆思念",
    "T21n1332_003:0554a03": "山中神仙。無貪之性乃得為仙。我等往昔咸",
    "T21n1332_003:0554a04": "皆愚癡。聰聖王子以為愚癡。貪濁王子以為",
    "T21n1332_003:0554a05": "賢聖。作是念已咸相謂言。我等諸人當共入",
    "T21n1332_003:0554a06": "山。勸請神仙以為大王。兼有神化威伏諸國。",
    "T21n1332_003:0554a07": "作是念已一萬大臣皆共入山。推覓求索會",
    "T21n1332_003:0554a08": "遇見之。一萬大臣拜覲問訊。神仙尊者我等",
    "T21n1332_003:0554a09": "頑愚。不識正真為此貪王之所荒亂。人民逃",
    "T21n1332_003:0554a10": "迸國將空虛。唯願尊仙垂顧留眄。慈悲普",
    "T21n1332_003:0554a11": "覆令國還復。仙人答言我無是事。諸臣答言",
    "T21n1332_003:0554a12": "實不得止。仙人答言我寧此死。終不戀國還",
    "T21n1332_003:0554a13": "為人王。一萬大臣咸相謂言。我若返國亦皆",
    "T21n1332_003:0554a14": "當死。貪王所殺不如住此求神仙道。飲水",
    "T21n1332_003:0554a15": "食果清閑寂寞精誠不久皆獲五通。飛騰清",
    "T21n1332_003:0554a16": "虛靡不周遍。爾時貪王心生慚愧。即捨王位",
    "T21n1332_003:0554a17": "出家學道。開父王庫藏欲大布施。見一金",
    "T21n1332_003:0554a18": "櫃七處印之。以手開櫃得陀羅尼。乃是",
    "T21n1332_003:0554a19": "過去諸佛所說如前無異。得陀羅尼已。開父",
    "T21n1332_003:0554a20": "王庫藏著四衢道頭。恣其人民擔負而去。我",
    "T21n1332_003:0554a21": "於爾時得此陀羅尼已。即入淨室七日七夜。",
    "T21n1332_003:0554a22": "精勤修習漏盡意解即獲五通。爾時國王福",
    "T21n1332_003:0554a23": "德少故。隣國侵境風雨不時人民飢餓。是時",
    "T21n1332_003:0554a24": "國王即請比丘。以為國師共我治化。比丘是",
    "T21n1332_003:0554a25": "時即受其請。愍眾生故為作國師。教其國王",
    "T21n1332_003:0554a26": "治化正法。不貪為本慈悲為性。賞善罰惡尊",
    "T21n1332_003:0554a27": "敬道德。慈愍人民如視赤子。爾時教王此陀",
    "T21n1332_003:0554a28": "羅尼句。王於爾時精誠至故。七日七夜精進",
    "T21n1332_003:0554a29": "不懈。已精進故十方諸佛諸大菩薩。釋梵四",
    "T21n1332_003:0554b01": "天王二十八部。諸大鬼神諸大龍王。擁護國",
    "T21n1332_003:0554b02": "土集其國界。雨澤時節穀米豐熟人民安樂。",
    "T21n1332_003:0554b03": "已安樂故諸小國土皆悉歸屬。當知皆是大",
    "T21n1332_003:0554b04": "神呪力威神乃爾。若諸國王於釋迦牟尼佛",
    "T21n1332_003:0554b05": "千載末頭。欲求所願亦應如是。古昔國王",
    "T21n1332_003:0554b06": "等無有異。",
    "T21n1332_003:0554b07": "我漚波羅龍王今欲說神呪。名伊提姤摩(晉",
    "T21n1332_003:0554b08": "言)稱眾生心不違其意譬如大海七珍具足",
    "T21n1332_003:0554b09": "取者皆得。其不取者非龍王咎。",
    "T21n1332_003:0554b10": "烏都胡盧都(一)支波都(二)宿佉都(三)耆摩都",
    "T21n1332_003:0554b11": "(四)烏吒都(五)若蜜耆都(六)畢梨帝那都(七)烏",
    "T21n1332_003:0554b12": "穌都(八)莎呵(九)",
    "T21n1332_003:0554b13": "誦呪三遍縷紅白二色結作八結繫項。",
    "T21n1332_003:0554b14": "此大神呪乃是過去二十恒河沙諸佛所說。",
    "T21n1332_003:0554b15": "我從諸佛得此陀羅尼。從是已來百阿僧祇",
    "T21n1332_003:0554b16": "劫。有大神力神通自在。遊騰十方歷事諸佛。",
    "T21n1332_003:0554b17": "常以愛語軟語利益同事調伏眾生。於諸眾",
    "T21n1332_003:0554b18": "生猶如慈父。心意寬弘猶如大海。含受眾",
    "T21n1332_003:0554b19": "生無所不包。堪任荷負無量重擔。愍苦眾",
    "T21n1332_003:0554b20": "生施其安隱。若諸眾生來求索者。隨其所願",
    "T21n1332_003:0554b21": "不逆其意。求官職者令得職爵。求大富者施",
    "T21n1332_003:0554b22": "其寶藏。疾病者施其安隱。若諸國王欲求所",
    "T21n1332_003:0554b23": "願。我悉與之不違其意。求長壽與長壽。欲",
    "T21n1332_003:0554b24": "令國土無諸災害。雨澤時節不旱不澇正得",
    "T21n1332_003:0554b25": "其中。無諸災霜穀米豐熟。人民安樂疫毒不",
    "T21n1332_003:0554b26": "行。滿其所願終不違意。是王爾時復能讀誦",
    "T21n1332_003:0554b27": "上來所說陀羅尼句。兼以十善化諸人民。如",
    "T21n1332_003:0554b28": "我上說所修功德。其王亦應如是修行。修行",
    "T21n1332_003:0554b29": "得已兼復讀誦此陀羅尼。曩劫所作極重惡",
    "T21n1332_003:0554c01": "業。皆悉消滅無有遺餘。是王爾時罪垢滅已。",
    "T21n1332_003:0554c02": "其心泰然無眾惱患。怨憎平等無有親愛。常",
    "T21n1332_003:0554c03": "以月八日十四日十五日沐浴受齋。於清旦",
    "T21n1332_003:0554c04": "日未出時。若正殿上若高樓上正東而坐。七",
    "T21n1332_003:0554c05": "遍誦此陀羅尼呪。燒白栴檀及沈水香。散七",
    "T21n1332_003:0554c06": "色華供養十方佛已。爾時應當三稱我名漚",
    "T21n1332_003:0554c07": "波羅龍王。滿我所願如是三說。即尋誦此陀",
    "T21n1332_003:0554c08": "羅尼句七遍乃止。是王爾時以精誠故。十方",
    "T21n1332_003:0554c09": "諸佛諸大菩薩。釋梵四天王八大龍王我漚",
    "T21n1332_003:0554c10": "波羅龍王。以慈悲蓋覆其國土。以甘露水",
    "T21n1332_003:0554c11": "灑其國界令其疾病疫毒惡氣悉得消滅。是",
    "T21n1332_003:0554c12": "名大神呪力滿願不虛。",
    "T21n1332_003:0554c13": "七佛所說神呪經卷第三"
}