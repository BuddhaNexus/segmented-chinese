{
    "T16n0670_002:0489a21": "楞伽阿跋多羅寶經卷第二",
    "T16n0670_002:0489a23": "宋天竺三藏求那跋陀羅譯",
    "T16n0670_002:0489a24": "一切佛語心品之二",
    "T16n0670_002:0489a25": "爾時，大慧菩薩摩訶薩白佛言：「世尊！世尊修",
    "T16n0670_002:0489a26": "多羅說，如來藏自性清淨，轉三十二相，入",
    "T16n0670_002:0489a27": "於一切眾生身中，如大價寶，垢衣所纏。如來",
    "T16n0670_002:0489a28": "之藏常住不變，亦復如是，而陰、界、入垢衣所",
    "T16n0670_002:0489a29": "纏，貪欲恚癡不實妄想塵勞所污，一切諸佛",
    "T16n0670_002:0489b01": "之所演說。云何世尊同外道說我，言有如",
    "T16n0670_002:0489b02": "來藏耶？世尊！外道亦說有常、作者離於求",
    "T16n0670_002:0489b03": "那，周遍不滅。世尊！彼說有我。」佛告大慧：",
    "T16n0670_002:0489b04": "「我說如來藏，不同外道所說之我。大慧！有",
    "T16n0670_002:0489b05": "時說空、無相、無願、如、實際、法性、法身、涅槃、離",
    "T16n0670_002:0489b06": "自性、不生不滅、本來寂靜、自性涅槃，如是等",
    "T16n0670_002:0489b07": "句，說如來藏已。如來、應供、等正覺，為斷愚",
    "T16n0670_002:0489b08": "夫畏無我句故，說離妄想無所有境界如來",
    "T16n0670_002:0489b09": "藏門。大慧！未來現在菩薩摩訶薩，不應作",
    "T16n0670_002:0489b10": "我見計著。譬如陶家，於一泥聚，以人工水",
    "T16n0670_002:0489b11": "木輪繩方便，作種種器。如來亦復如是，於",
    "T16n0670_002:0489b12": "法無我離一切妄想相，以種種智慧善巧",
    "T16n0670_002:0489b13": "方便，或說如來藏，或說無我。以是因緣故，",
    "T16n0670_002:0489b14": "說如來藏，不同外道所說之我。是名說如",
    "T16n0670_002:0489b15": "來藏。開引計我諸外道故，說如來藏，令離",
    "T16n0670_002:0489b16": "不實我見妄想，入三解脫門境界，悕望疾得",
    "T16n0670_002:0489b17": "阿耨多羅三藐三菩提，是故如來、應供、等正",
    "T16n0670_002:0489b18": "覺作如是說如來之藏。若不如是，則同外",
    "T16n0670_002:0489b19": "道所說之我。是故，大慧！為離外道見故，當",
    "T16n0670_002:0489b20": "依無我如來之藏。」爾時，世尊欲重宣此義",
    "T16n0670_002:0489b21": "而說偈言：",
    "T16n0670_002:0489b22": "「人相續陰，　　緣與微塵，　　勝自在作，",
    "T16n0670_002:0489b23": "　心量妄想。」",
    "T16n0670_002:0489b24": "爾時，大慧菩薩摩訶薩，觀未來眾生，復請世",
    "T16n0670_002:0489b25": "尊：「唯願為說修行無間，如諸菩薩摩訶薩",
    "T16n0670_002:0489b26": "修行者大方便。」佛告大慧：「菩薩摩訶薩成就",
    "T16n0670_002:0489b27": "四法，得修行者大方便。云何為四？謂：善分",
    "T16n0670_002:0489b28": "別自心現、觀外性非性、離生住滅見、得自",
    "T16n0670_002:0489b29": "覺聖智善樂，是名菩薩摩訶薩成就四法，",
    "T16n0670_002:0489c01": "得修行者大方便。云何菩薩摩訶薩善分別",
    "T16n0670_002:0489c02": "自心現？謂：如是觀三界唯心分齊，離我我",
    "T16n0670_002:0489c03": "所，無動搖、離去來，無始虛偽習氣所熏，三",
    "T16n0670_002:0489c04": "界種種色行繫縛，身財建立，妄想隨入現。是",
    "T16n0670_002:0489c05": "名菩薩摩訶薩善分別自心現。云何菩薩摩",
    "T16n0670_002:0489c06": "訶薩善觀外性非性？謂：炎、夢等一切性，無始",
    "T16n0670_002:0489c07": "虛偽妄想習因，觀一切性自性。菩薩摩訶薩",
    "T16n0670_002:0489c08": "作如是善觀外性非性，是名菩薩摩訶薩",
    "T16n0670_002:0489c09": "善觀外性非性。云何菩薩摩訶薩善離生住",
    "T16n0670_002:0489c10": "滅見？謂：如幻、夢一切性，自他俱性不生，隨",
    "T16n0670_002:0489c11": "入自心分齊故。見外性非性，見識不生及",
    "T16n0670_002:0489c12": "緣不積聚，見妄想緣生，於三界內外一切",
    "T16n0670_002:0489c13": "法不可得。見離自性，生見悉滅，知如幻等",
    "T16n0670_002:0489c14": "諸法自性，得無生法忍。得無生法忍已，離",
    "T16n0670_002:0489c15": "生住滅見，是名菩薩摩訶薩善分別離生",
    "T16n0670_002:0489c16": "住滅見。云何菩薩摩訶薩得自覺聖智善樂？",
    "T16n0670_002:0489c17": "謂：得無生法忍，住第八菩薩地。得離心、意、",
    "T16n0670_002:0489c18": "意識、五法、自性、二無我相，得意生身。」「世尊！意",
    "T16n0670_002:0489c19": "生身者，何因緣？」佛告大慧：「意生者，譬如意",
    "T16n0670_002:0489c20": "去，迅疾無礙，故名意生。譬如意去，石壁無",
    "T16n0670_002:0489c21": "礙，於彼異方無量由延，因先所見，憶念不",
    "T16n0670_002:0489c22": "忘，自心流注不絕，於身無障礙生。大慧！",
    "T16n0670_002:0489c23": "如是意生身，得一時俱。菩薩摩訶薩意生身，",
    "T16n0670_002:0489c24": "如幻三昧力自在神通，妙相莊嚴，聖種類身，",
    "T16n0670_002:0489c25": "一時俱生。猶如意生，無有障礙，隨所憶念",
    "T16n0670_002:0489c26": "本願境界，為成熟眾生，得自覺聖智善樂。",
    "T16n0670_002:0489c27": "如是菩薩摩訶薩，得無生法忍，住第八菩",
    "T16n0670_002:0489c28": "薩地，轉捨心、意、意識、五法、自性、二無我相身，",
    "T16n0670_002:0489c29": "及得意生身，得自覺聖智善樂。是名菩薩",
    "T16n0670_002:0490a01": "摩訶薩成就四法，得修行者大方便。當如",
    "T16n0670_002:0490a02": "是學。」",
    "T16n0670_002:0490a03": "爾時大慧菩薩摩訶薩復請世尊：「唯願為",
    "T16n0670_002:0490a04": "說一切諸法緣因之相，以覺緣因相故，我",
    "T16n0670_002:0490a05": "及諸菩薩離一切性，有無妄見；無妄想見，漸",
    "T16n0670_002:0490a06": "次俱生。」佛告大慧：「一切法二種緣相，謂外及",
    "T16n0670_002:0490a07": "內。外緣者，謂泥團柱輪繩水木人工諸方便",
    "T16n0670_002:0490a08": "緣，有瓶生。如泥瓶、縷疊、草席、種芽、酪酥等，",
    "T16n0670_002:0490a09": "方便緣生，亦復如是。是名外緣前後轉生。云",
    "T16n0670_002:0490a10": "何內緣？謂無明、愛、業等法，得緣名，從彼生",
    "T16n0670_002:0490a11": "陰、界、入法，得緣所起名。彼無差別，而愚夫",
    "T16n0670_002:0490a12": "妄想。是名內緣法。大慧！彼因者有六種，謂：",
    "T16n0670_002:0490a13": "當有因、相續因、相因、作因、顯示因、待因。當",
    "T16n0670_002:0490a14": "有因者，作因已，內外法生。相續因者，作攀",
    "T16n0670_002:0490a15": "緣已，內外法生陰種子等。相因者，作無間相，",
    "T16n0670_002:0490a16": "相續生。作因者，作增上事，如轉輪王。顯示",
    "T16n0670_002:0490a17": "因者，妄想事生已，相現作所作，如燈照色",
    "T16n0670_002:0490a18": "等。待因者，滅時作相續斷，不妄想性生。大慧！",
    "T16n0670_002:0490a19": "彼自妄想相愚夫，不漸次生，不俱生。所以",
    "T16n0670_002:0490a20": "者何？若復俱生者，作所作無分別，不得因",
    "T16n0670_002:0490a21": "相故。若漸次生者，不得我相故。漸次生",
    "T16n0670_002:0490a22": "不生，如不生子，無父名。大慧！漸次生相續",
    "T16n0670_002:0490a23": "方便不然，但妄想耳。因攀緣次第、增上緣",
    "T16n0670_002:0490a24": "等生所生故。大慧！漸次生不生，妄想自性",
    "T16n0670_002:0490a25": "計著相故。漸次俱不生，自心現受用故。自相",
    "T16n0670_002:0490a26": "共相外性非性。大慧！漸次俱不生，除自心",
    "T16n0670_002:0490a27": "現，不覺妄想故相生。是故因緣作事方便相，",
    "T16n0670_002:0490a28": "當離漸次俱見。」爾時，世尊欲重宣此義，而",
    "T16n0670_002:0490a29": "說偈言：",
    "T16n0670_002:0490b01": "「一切都無生，　　亦無因緣滅，",
    "T16n0670_002:0490b02": "　於彼生滅中，　　而起因緣想。",
    "T16n0670_002:0490b03": "　非遮滅復生，　　相續因緣起，",
    "T16n0670_002:0490b04": "　唯為斷凡愚，　　癡惑妄想緣。",
    "T16n0670_002:0490b05": "　有無緣起法，　　是悉無有生，",
    "T16n0670_002:0490b06": "　習氣所迷轉，　　從是三有現。",
    "T16n0670_002:0490b07": "　真實無生緣，　　亦復無有滅，",
    "T16n0670_002:0490b08": "　觀一切有為，　　猶如虛空華。",
    "T16n0670_002:0490b09": "　攝受及所攝，　　捨離惑亂見，",
    "T16n0670_002:0490b10": "　非已生當生，　　亦復無因緣。",
    "T16n0670_002:0490b11": "　一切無所有，　　斯皆是言說。」",
    "T16n0670_002:0490b12": "爾時，大慧菩薩摩訶薩復白佛言：「世尊！唯",
    "T16n0670_002:0490b13": "願為說言說妄想相心經。(此同上佛語心也)世尊！我",
    "T16n0670_002:0490b14": "及餘菩薩摩訶薩，若善知言說妄想相心",
    "T16n0670_002:0490b15": "經，則能通達言說所說二種義，疾得阿耨",
    "T16n0670_002:0490b16": "多羅三藐三菩提，以言說所說二種趣，淨一",
    "T16n0670_002:0490b17": "切眾生。」佛告大慧：「諦聽諦聽，善思念之，當",
    "T16n0670_002:0490b18": "為汝說。」大慧白佛言：「善哉，世尊！唯然受教。」",
    "T16n0670_002:0490b19": "佛告大慧：「有四種言說妄想相，謂：相言說、",
    "T16n0670_002:0490b20": "夢言說、過妄想計著言說、無始妄想言說。相",
    "T16n0670_002:0490b21": "言說者，從自妄想色相計著生。夢言說者，",
    "T16n0670_002:0490b22": "先所經境界，隨憶念生，從覺已境界無性",
    "T16n0670_002:0490b23": "生。過妄想計著言說者，先怨所作業，隨憶念",
    "T16n0670_002:0490b24": "生。無始妄想言說者，無始虛偽計著過自種",
    "T16n0670_002:0490b25": "習氣生。是名四種言說妄想相。」爾時大慧菩",
    "T16n0670_002:0490b26": "薩摩訶薩，復以此義勸請世尊：「唯願更說",
    "T16n0670_002:0490b27": "言說妄想所現境界。世尊！何處、何故、云何、何",
    "T16n0670_002:0490b28": "因，眾生妄想言說生？」佛告大慧：「頭胸喉鼻脣",
    "T16n0670_002:0490b29": "舌齗齒和合出音聲。」大慧白佛言：「世尊！言",
    "T16n0670_002:0490c01": "說妄想為異為不異？」佛告大慧：「言說、妄想",
    "T16n0670_002:0490c02": "非異非不異。所以者何？謂彼因生相故。大",
    "T16n0670_002:0490c03": "慧！若言說、妄想異者，妄想不應是因。若不",
    "T16n0670_002:0490c04": "異者，語不顯義，而有顯示。是故非異非不",
    "T16n0670_002:0490c05": "異。」大慧復白佛言：「世尊！為言說即是第一",
    "T16n0670_002:0490c06": "義，為所說者是第一義？」佛告大慧：「非言說",
    "T16n0670_002:0490c07": "是第一義，亦非所說是第一義。所以者何？謂",
    "T16n0670_002:0490c08": "第一義聖樂言說所入是第一義，非言說是",
    "T16n0670_002:0490c09": "第一義。第一義者，聖智自覺所得，非言說妄",
    "T16n0670_002:0490c10": "想覺境界。是故言說、妄想，不顯示第一義。",
    "T16n0670_002:0490c11": "言說者，生滅動搖展轉因緣起。若展轉因緣",
    "T16n0670_002:0490c12": "起者，彼不顯示第一義。大慧！自他相無性",
    "T16n0670_002:0490c13": "故，言說相不顯示第一義。復次，大慧！隨入",
    "T16n0670_002:0490c14": "自心現量故，種種相外性非性，言說、妄想不",
    "T16n0670_002:0490c15": "顯示第一義。是故，大慧！當離言說、諸妄想",
    "T16n0670_002:0490c16": "相。」爾時，世尊欲重宣此義而說偈言：",
    "T16n0670_002:0490c17": "「諸性無自性，　　亦復無言說，",
    "T16n0670_002:0490c18": "　甚深空空義，　　愚夫不能了。",
    "T16n0670_002:0490c19": "　一切性自性，　　言說法如影，",
    "T16n0670_002:0490c20": "　自覺聖智子，　　實際我所說。」",
    "T16n0670_002:0490c21": "爾時，大慧菩薩摩訶薩復白佛言：「世尊！唯",
    "T16n0670_002:0490c22": "願為說離一異、俱不俱、有無非有非無、常",
    "T16n0670_002:0490c23": "無常，一切外道所不行，自覺聖智所行，離",
    "T16n0670_002:0490c24": "妄想自相共相，入於第一真實之義。諸地相",
    "T16n0670_002:0490c25": "續漸次上上增進清淨之相，隨入如來地相，",
    "T16n0670_002:0490c26": "無開發本願。譬如眾色摩尼境界無邊相行，",
    "T16n0670_002:0490c27": "自心現趣部分之相一切諸法。我及餘菩薩",
    "T16n0670_002:0490c28": "摩訶薩，離如是等妄想自性自共相見，疾",
    "T16n0670_002:0490c29": "得阿耨多羅三藐三菩提，令一切眾生，一切",
    "T16n0670_002:0491a01": "安樂，具足充滿。」佛告大慧：「善哉，善哉！汝能",
    "T16n0670_002:0491a02": "問我如是之義，多所安樂，多所饒益，哀",
    "T16n0670_002:0491a03": "愍一切諸天世人。」佛告大慧：「諦聽，諦聽！善思",
    "T16n0670_002:0491a04": "念之！吾當為汝分別解說。」大慧白佛言：「善",
    "T16n0670_002:0491a05": "哉，世尊！唯然受教。」佛告大慧：「不知心量愚",
    "T16n0670_002:0491a06": "癡凡夫，取內外性，依於一異、俱不俱、有無非",
    "T16n0670_002:0491a07": "有非無、常無常，自性習因計著妄想。譬如群",
    "T16n0670_002:0491a08": "鹿，為渴所逼，見春時炎，而作水想，迷亂馳",
    "T16n0670_002:0491a09": "趣，不知非水。如是愚夫，無始虛偽妄想所",
    "T16n0670_002:0491a10": "熏，三毒燒心，樂色境界，見生住滅，取內",
    "T16n0670_002:0491a11": "外性，墮於一異、俱不俱、有無非有非無、常無",
    "T16n0670_002:0491a12": "常想，妄見攝受。如乾闥婆城，凡愚無智而起",
    "T16n0670_002:0491a13": "城想，無始習氣計著想現。彼非有城非無",
    "T16n0670_002:0491a14": "城，如是外道無始虛偽習氣計著，依於一",
    "T16n0670_002:0491a15": "異、俱不俱、有無非有非無、常無常見，不能了",
    "T16n0670_002:0491a16": "知自心現量。譬如有人，夢見男女為馬車",
    "T16n0670_002:0491a17": "步，城邑園林山河浴池種種莊嚴，自身入中，",
    "T16n0670_002:0491a18": "覺已憶念。大慧！於意云何？如是士夫，於前",
    "T16n0670_002:0491a19": "所夢憶念不捨，為黠慧不？」大慧白佛言：「不",
    "T16n0670_002:0491a20": "也。世尊！」佛告大慧：「如是凡夫，惡見所噬，外",
    "T16n0670_002:0491a21": "道智慧，不知如夢自心現量，依於一異、俱",
    "T16n0670_002:0491a22": "不俱、有無非有非無、常無常見。譬如畫像，不",
    "T16n0670_002:0491a23": "高不下，而彼凡愚，作高下想。如是未來外",
    "T16n0670_002:0491a24": "道惡見習氣充滿，依於一異、俱不俱、有無非",
    "T16n0670_002:0491a25": "有非無、常無常見，自壞壞他。餘離有無無生",
    "T16n0670_002:0491a26": "之論，亦說言無。謗因果見，拔善根本，壞",
    "T16n0670_002:0491a27": "清淨因。勝求者，當遠離去，作如是說：『彼墮",
    "T16n0670_002:0491a28": "自他俱見、有無妄想已，墮建立誹謗。以是",
    "T16n0670_002:0491a29": "惡見，當墮地獄。』譬如翳目見有垂髮，謂",
    "T16n0670_002:0491b01": "眾人言：『汝等觀此而是垂髮，畢竟非性非",
    "T16n0670_002:0491b02": "無性，見不見故。』如是外道妄見悕望，依於",
    "T16n0670_002:0491b03": "一異、俱不俱、有無非有非無、常無常見，誹謗",
    "T16n0670_002:0491b04": "正法，自陷陷他。譬如火輪非輪，愚夫輪想，",
    "T16n0670_002:0491b05": "非有智者。如是外道惡見悕望，依於一異、",
    "T16n0670_002:0491b06": "俱不俱、有無非有非無、常無常想，一切性生。",
    "T16n0670_002:0491b07": "譬如水泡，似摩尼珠，愚小無智，作摩尼想，",
    "T16n0670_002:0491b08": "計著追逐。而彼水泡，非摩尼非非摩尼，取",
    "T16n0670_002:0491b09": "不取故。如是外道惡見妄想習氣所熏，於",
    "T16n0670_002:0491b10": "無所有，說有生；緣有者，言滅。",
    "T16n0670_002:0491b11": "「復次，大慧！有三種量，五分論，各建立已，得聖",
    "T16n0670_002:0491b12": "智自覺。離二自性事而作有性妄想計著。",
    "T16n0670_002:0491b13": "大慧！心、意、意識身心轉變，自心現攝所攝，諸",
    "T16n0670_002:0491b14": "妄想斷。如來地自覺聖智修行者，不應於",
    "T16n0670_002:0491b15": "彼作性非性想。若復修行者，如是境界，性",
    "T16n0670_002:0491b16": "非性攝取想生者，彼即取長養，及取我人。",
    "T16n0670_002:0491b17": "大慧！若說彼性自性共相，一切皆是化佛",
    "T16n0670_002:0491b18": "所說，非法佛說。又諸言說，悉由愚夫悕望",
    "T16n0670_002:0491b19": "見生，不為別建立趣自性法，得聖智自",
    "T16n0670_002:0491b20": "覺三昧樂住者，分別顯示。譬如水中有樹",
    "T16n0670_002:0491b21": "影現，彼非影非非影，非樹形非非樹形。",
    "T16n0670_002:0491b22": "如是外道見習所熏，妄想計著，依於一異、俱",
    "T16n0670_002:0491b23": "不俱、有無非有非無、常無常想，而不能知自",
    "T16n0670_002:0491b24": "心現量。譬如明鏡，隨緣顯現一切色像而",
    "T16n0670_002:0491b25": "無妄想。彼非像非非像，而見像非像。妄想",
    "T16n0670_002:0491b26": "愚夫而作像想。如是外道惡見，自心像現，妄",
    "T16n0670_002:0491b27": "想計著，依於一異、俱不俱、有無非有非無、常",
    "T16n0670_002:0491b28": "無常見。譬如風水和合出聲，彼非性非非",
    "T16n0670_002:0491b29": "性。如是外道惡見妄想，依於一異、俱不俱、有",
    "T16n0670_002:0491c01": "無非有非無、常無常見。譬如大地無草木處，",
    "T16n0670_002:0491c02": "熱炎川流，洪浪雲湧。彼非性非非性，貪無",
    "T16n0670_002:0491c03": "貪故。如是愚夫，無始虛偽習氣所熏，妄想計",
    "T16n0670_002:0491c04": "著，依生住滅、一異、俱不俱、有無非有非無、常",
    "T16n0670_002:0491c05": "無常，緣自住事門，亦復如彼熱炎波浪。譬",
    "T16n0670_002:0491c06": "如有人，呪術機發。以非眾生數，毘舍闍鬼",
    "T16n0670_002:0491c07": "方便合成，動搖云為。凡愚妄想，計著往來。如",
    "T16n0670_002:0491c08": "是外道惡見悕望，依於一異、俱不俱、有無非",
    "T16n0670_002:0491c09": "有非無、常無常見，戲論計著，不實建立。大慧！",
    "T16n0670_002:0491c10": "是故欲得自覺聖智事，當離生住滅、一異、",
    "T16n0670_002:0491c11": "俱不俱、有無非有非無、常無常等惡見妄想。」",
    "T16n0670_002:0491c12": "爾時，世尊欲重宣此義而說偈言：",
    "T16n0670_002:0491c13": "「幻夢水樹影，　　垂髮熱時炎，",
    "T16n0670_002:0491c14": "　如是觀三有，　　究竟得解脫。",
    "T16n0670_002:0491c15": "　譬如鹿渴想，　　動轉迷亂心，",
    "T16n0670_002:0491c16": "　鹿想謂為水，　　而實無水事。",
    "T16n0670_002:0491c17": "　如是識種子，　　動轉見境界，",
    "T16n0670_002:0491c18": "　愚夫妄想生，　　如為翳所翳。",
    "T16n0670_002:0491c19": "　於無始生死，　　計著攝受性，",
    "T16n0670_002:0491c20": "　如逆[打-丁+屑]出[打-丁+屑]，　　捨離貪攝受，",
    "T16n0670_002:0491c21": "　如幻呪機發，　　浮雲夢電光。",
    "T16n0670_002:0491c22": "　觀是得解脫，　　永斷三相續，",
    "T16n0670_002:0491c23": "　於彼無有作，　　猶如炎虛空。",
    "T16n0670_002:0491c24": "　如是知諸法，　　則為無所知，",
    "T16n0670_002:0491c25": "　言教唯假名，　　彼亦無有相。",
    "T16n0670_002:0491c26": "　於彼起妄想，　　陰行如垂髮，",
    "T16n0670_002:0491c27": "　如畫垂髮幻，　　夢乾闥婆城。",
    "T16n0670_002:0491c28": "　火輪熱時炎，　　無而現眾生，",
    "T16n0670_002:0491c29": "　常無常一異，　　俱不俱亦然。",
    "T16n0670_002:0492a01": "　無始過相續，　　愚夫癡妄想，",
    "T16n0670_002:0492a02": "　明鏡水淨眼，　　摩尼妙寶珠，",
    "T16n0670_002:0492a03": "　於中現眾色，　　而實無所有。",
    "T16n0670_002:0492a04": "　一切性顯現，　　如畫熱時炎，",
    "T16n0670_002:0492a05": "　種種眾色現，　　如夢無所有。",
    "T16n0670_002:0492a06": "「復次，大慧！如來說法，離如是四句，謂：一異、俱",
    "T16n0670_002:0492a07": "不俱、有無非有非無、常無常。離於有無建立",
    "T16n0670_002:0492a08": "誹謗分別。結集真諦、緣起、道滅、解脫。如來",
    "T16n0670_002:0492a09": "說法，以是為首。非性、非自在、非無因、非",
    "T16n0670_002:0492a10": "微塵、非時、非自性相續而為說法。復次，大",
    "T16n0670_002:0492a11": "慧！為淨煩惱爾炎障故，譬如商主，次第建",
    "T16n0670_002:0492a12": "立百八句無所有，善分別諸乘及諸地相。",
    "T16n0670_002:0492a13": "「復次，大慧！有四種禪。云何為四？謂：愚夫所",
    "T16n0670_002:0492a14": "行禪、觀察義禪、攀緣如禪、如來禪。云何愚夫",
    "T16n0670_002:0492a15": "所行禪？謂：聲聞、緣覺、外道修行者，觀人無我",
    "T16n0670_002:0492a16": "性，自相共相骨鎖，無常、苦、不淨相，計著為首。",
    "T16n0670_002:0492a17": "如是相不異觀，前後轉進，想不除滅，是名",
    "T16n0670_002:0492a18": "愚夫所行禪。云何觀察義禪？謂：人無我自相",
    "T16n0670_002:0492a19": "共相，外道自他俱無性已。觀法無我彼地相",
    "T16n0670_002:0492a20": "義，漸次增進，是名觀察義禪。云何攀緣如",
    "T16n0670_002:0492a21": "禪？謂：妄想二無我妄想，如實處不生妄想，",
    "T16n0670_002:0492a22": "是名攀緣如禪。云何如來禪？謂：入如來地，",
    "T16n0670_002:0492a23": "行自覺聖智相三種樂住，成辦眾生不思",
    "T16n0670_002:0492a24": "議事，是名如來禪。」爾時，世尊欲重宣此義",
    "T16n0670_002:0492a25": "而說偈言：",
    "T16n0670_002:0492a26": "「凡夫所行禪，　　觀察相義禪，",
    "T16n0670_002:0492a27": "　攀緣如實禪，　　如來清淨禪。",
    "T16n0670_002:0492a28": "　譬如日月形，　　鉢頭摩深嶮，",
    "T16n0670_002:0492a29": "　如虛空火燼，　　修行者觀察。",
    "T16n0670_002:0492b01": "　如是種種相，　　外道道通禪，",
    "T16n0670_002:0492b02": "　亦復墮聲聞，　　及緣覺境界，",
    "T16n0670_002:0492b03": "　捨離彼一切，　　則是無所有。",
    "T16n0670_002:0492b04": "　一切剎諸佛，　　以不思議手，",
    "T16n0670_002:0492b05": "　一時摩其頂，　　隨順入如相。」",
    "T16n0670_002:0492b06": "爾時，大慧菩薩摩訶薩復白佛言：「世尊！般涅",
    "T16n0670_002:0492b07": "槃者，說何等法，謂為涅槃？」佛告大慧：「一切",
    "T16n0670_002:0492b08": "自性習氣，藏意識見習轉變，名為涅槃。諸",
    "T16n0670_002:0492b09": "佛及我涅槃，自性空事境界。「復次，大慧！涅槃",
    "T16n0670_002:0492b10": "者，聖智自覺境界，離斷常妄想性非性。云何",
    "T16n0670_002:0492b11": "非常？謂自相共相妄想斷，故非常。云何非",
    "T16n0670_002:0492b12": "斷？謂一切聖去來現在得自覺，故非斷。大",
    "T16n0670_002:0492b13": "慧！涅槃不壞不死。若涅槃死者，復應受生相",
    "T16n0670_002:0492b14": "續。若壞者，應墮有為相。是故涅槃離壞離",
    "T16n0670_002:0492b15": "死。是故修行者之所歸依。「復次，大慧！涅槃",
    "T16n0670_002:0492b16": "非捨非得，非斷非常，非一義非種種義。",
    "T16n0670_002:0492b17": "是名涅槃。「復次，大慧！聲聞、緣覺涅槃者，覺",
    "T16n0670_002:0492b18": "自相共相，不習近境界，不顛倒見，妄想不",
    "T16n0670_002:0492b19": "生。彼等於彼，作涅槃覺。",
    "T16n0670_002:0492b20": "「復次，大慧！二種自性相。云何為二？謂：言說自",
    "T16n0670_002:0492b21": "性相計著；事自性相計著。言說自性相計著",
    "T16n0670_002:0492b22": "者，從無始言說虛偽習氣計著生。事自性相",
    "T16n0670_002:0492b23": "計著者，從不覺自心現分齊生。",
    "T16n0670_002:0492b24": "「復次，大慧！如來以二種神力建立，菩薩摩訶",
    "T16n0670_002:0492b25": "薩頂禮諸佛，聽受問義。云何二種神力建",
    "T16n0670_002:0492b26": "立？謂：三昧正受，為現一切身面言說神力，",
    "T16n0670_002:0492b27": "及手灌頂神力。大慧！菩薩摩訶薩初菩薩地，",
    "T16n0670_002:0492b28": "住佛神力，所謂入菩薩大乘照明三昧。入",
    "T16n0670_002:0492b29": "是三昧已，十方世界一切諸佛，以神通力，",
    "T16n0670_002:0492c01": "為現一切身面言說，如金剛藏菩薩摩訶薩，",
    "T16n0670_002:0492c02": "及餘如是相功德成就菩薩摩訶薩。大慧！是",
    "T16n0670_002:0492c03": "名初菩薩地。菩薩摩訶薩得菩薩三昧正受",
    "T16n0670_002:0492c04": "神力，於百千劫積集善根之所成就，次第",
    "T16n0670_002:0492c05": "諸地對治所治相，通達究竟至法雲地，住大",
    "T16n0670_002:0492c06": "蓮華微妙宮殿，坐大蓮華寶師子座，同類菩",
    "T16n0670_002:0492c07": "薩摩訶薩眷屬圍繞，眾寶瓔珞莊嚴其身，如",
    "T16n0670_002:0492c08": "黃金瞻蔔日月光明。諸最勝手從十方來，",
    "T16n0670_002:0492c09": "就大蓮華宮殿坐上而灌其頂。譬如自在",
    "T16n0670_002:0492c10": "轉輪聖王，及天帝釋太子灌頂，是名菩薩手",
    "T16n0670_002:0492c11": "灌頂神力。大慧！是名菩薩摩訶薩二種神力。",
    "T16n0670_002:0492c12": "若菩薩摩訶薩住二種神力，面見諸佛如來；",
    "T16n0670_002:0492c13": "若不如是，則不能見。復次，大慧！菩薩摩訶",
    "T16n0670_002:0492c14": "薩凡所分別三昧神足說法之行，是等一",
    "T16n0670_002:0492c15": "切，悉住如來二種神力。大慧！若菩薩摩訶薩",
    "T16n0670_002:0492c16": "離佛神力能辯說者，一切凡夫亦應能說。",
    "T16n0670_002:0492c17": "所以者何？謂不住神力故。大慧！山石樹木",
    "T16n0670_002:0492c18": "及諸樂器城郭宮殿，以如來入城威神力",
    "T16n0670_002:0492c19": "故，皆自然出音樂之聲，何況有心者。聾盲瘖",
    "T16n0670_002:0492c20": "瘂無量眾苦，皆得解脫。如來有如是等無",
    "T16n0670_002:0492c21": "量神力，利安眾生。」大慧菩薩復白佛言：「世",
    "T16n0670_002:0492c22": "尊！以何因緣，如來、應供、等正覺，菩薩摩訶薩",
    "T16n0670_002:0492c23": "住三昧正受時，及勝進地灌頂時，加其神",
    "T16n0670_002:0492c24": "力？」佛告大慧：「為離魔業煩惱故，及不墮",
    "T16n0670_002:0492c25": "聲聞地禪故，為得如來自覺地故，及增進",
    "T16n0670_002:0492c26": "所得法故，是故如來、應供、等正覺，咸以神",
    "T16n0670_002:0492c27": "力建立諸菩薩摩訶薩。若不以神力建立",
    "T16n0670_002:0492c28": "者，則墮外道惡見妄想，及諸聲聞眾魔悕望，",
    "T16n0670_002:0492c29": "不得阿耨多羅三藐三菩提。以是故，諸佛如",
    "T16n0670_002:0493a01": "來咸以神力攝受諸菩薩摩訶薩。」爾時，世尊",
    "T16n0670_002:0493a02": "欲重宣此義而說偈言：",
    "T16n0670_002:0493a03": "「神力人中尊，　　大願悉清淨，",
    "T16n0670_002:0493a04": "　三摩提灌頂，　　初地及十地。」",
    "T16n0670_002:0493a05": "爾時，大慧菩薩摩訶薩復白佛言：「世尊！佛說",
    "T16n0670_002:0493a06": "緣起，如是說因緣，不自說道。世尊！外道",
    "T16n0670_002:0493a07": "亦說因緣，謂：勝、自在、時、微塵生，如是諸性",
    "T16n0670_002:0493a08": "生。然，世尊所謂因緣生諸性，言說有間悉",
    "T16n0670_002:0493a09": "檀、無間悉檀(悉檀者，譯義或言宗、或言成、或言默)。世尊！外道亦說",
    "T16n0670_002:0493a10": "有無有生，世尊亦說無有生，生已滅。如世尊",
    "T16n0670_002:0493a11": "所說：『無明緣行，乃至老死』，此是世尊無因說，",
    "T16n0670_002:0493a12": "非有因說。世尊建立作如是說：『此有故彼",
    "T16n0670_002:0493a13": "有』，非建立漸生，觀外道說勝，非如來也。",
    "T16n0670_002:0493a14": "所以者何？世尊！外道說因，不從緣生而有",
    "T16n0670_002:0493a15": "所生。世尊說觀因有事，觀事有因。如是",
    "T16n0670_002:0493a16": "因緣雜亂，如是展轉無窮。」佛告大慧：「我非",
    "T16n0670_002:0493a17": "無因說，及因緣雜亂說。此有故彼有者，攝所",
    "T16n0670_002:0493a18": "攝非性，覺自心現量。大慧！若攝所攝計著，不",
    "T16n0670_002:0493a19": "覺自心現量，外境界性非性，彼有如是過，",
    "T16n0670_002:0493a20": "非我說緣起。我常說言：『因緣和合而生諸法』，",
    "T16n0670_002:0493a21": "非無因生。」大慧復白佛言：「世尊！非言說有",
    "T16n0670_002:0493a22": "性，有一切性耶？世尊！若無性者，言說不生。",
    "T16n0670_002:0493a23": "世尊！是故言說有性，有一切性。」佛告大慧：",
    "T16n0670_002:0493a24": "「無性而作言說，謂兔角龜毛等，世間現言",
    "T16n0670_002:0493a25": "說，大慧！非性非非性，但言說耳。如汝所說，",
    "T16n0670_002:0493a26": "言說自性，有一切性者，汝論則壞。大慧！",
    "T16n0670_002:0493a27": "非一切剎土有言說。言說者，是作相耳。或",
    "T16n0670_002:0493a28": "有佛剎瞻視顯法，或有作相、或有揚眉、",
    "T16n0670_002:0493a29": "或有動睛、或笑、或欠、或謦咳、或念剎土、",
    "T16n0670_002:0493b01": "或動搖。大慧！如瞻視，及香積世界，普賢如",
    "T16n0670_002:0493b02": "來國土，但以瞻視令諸菩薩得無生法忍，",
    "T16n0670_002:0493b03": "及殊勝三昧。是故，非言說有性有一切性。",
    "T16n0670_002:0493b04": "大慧！見此世界蚊蚋蟲蟻，是等眾生，無有",
    "T16n0670_002:0493b05": "言說，而各辦事。」爾時，世尊欲重宣此義而",
    "T16n0670_002:0493b06": "說偈言：",
    "T16n0670_002:0493b07": "「如虛空兔角，　　及與槃大子，",
    "T16n0670_002:0493b08": "　無而有言說，　　如是性妄想。",
    "T16n0670_002:0493b09": "　因緣和合法，　　凡愚起妄想，",
    "T16n0670_002:0493b10": "　不能如實知，　　輪迴三有宅。」",
    "T16n0670_002:0493b11": "爾時，大慧菩薩摩訶薩復白佛言：「世尊！常聲",
    "T16n0670_002:0493b12": "者，何事說？」佛告大慧：「為惑亂。以彼惑亂，諸",
    "T16n0670_002:0493b13": "聖亦現，而非顛倒。大慧！如春時炎、火輪、垂髮、",
    "T16n0670_002:0493b14": "乾闥婆城、幻、夢、鏡像。世間顛倒，非明智也，然",
    "T16n0670_002:0493b15": "非不現。大慧！彼惑亂者，有種種現，非惑",
    "T16n0670_002:0493b16": "亂作無常。所以者何？謂離性非性故。大慧！",
    "T16n0670_002:0493b17": "云何離性非性惑亂？謂一切愚夫種種境界",
    "T16n0670_002:0493b18": "故。如彼恒河，餓鬼見不見故，無惑亂性；於",
    "T16n0670_002:0493b19": "餘現故，非無性。如是惑亂，諸聖離顛倒不",
    "T16n0670_002:0493b20": "顛倒。是故惑亂常，謂相相不壞故。大慧！非",
    "T16n0670_002:0493b21": "惑亂種種相妄想相壞，是故惑亂常。大慧！云",
    "T16n0670_002:0493b22": "何惑亂真實？若復因緣，諸聖於此惑亂，不",
    "T16n0670_002:0493b23": "起顛倒覺、非不顛倒覺。大慧！除諸聖，於",
    "T16n0670_002:0493b24": "此惑亂有少分想，非聖智事想。",
    "T16n0670_002:0493b25": "「大慧！凡有者，愚夫妄說，非聖言說。彼惑亂",
    "T16n0670_002:0493b26": "者，倒不倒妄想，起二種種性，謂：聖種性，及愚",
    "T16n0670_002:0493b27": "夫種性。聖種性者，三種分別。謂：聲聞乘、緣覺",
    "T16n0670_002:0493b28": "乘、佛乘。云何愚夫妄想，起聲聞乘種性？謂：自",
    "T16n0670_002:0493b29": "共相計著，起聲聞乘種性，是名妄想起聲",
    "T16n0670_002:0493b30": "聞乘種性。大慧！即彼惑亂妄想，起緣覺乘",
    "T16n0670_002:0493c01": "種性。謂：即彼惑亂自共相，不觀計著，起",
    "T16n0670_002:0493c02": "緣覺乘種性。云何智者？即彼惑亂想，起佛",
    "T16n0670_002:0493c03": "乘種性。謂：覺自心現量，外性非性，不妄想相，",
    "T16n0670_002:0493c04": "起佛乘種性，是名即彼惑亂起佛乘種性。",
    "T16n0670_002:0493c05": "又種種事性，凡夫惑想，起愚夫種性。彼非",
    "T16n0670_002:0493c06": "有事，非無事，是名種性義。大慧！即彼惑",
    "T16n0670_002:0493c07": "亂不妄想，諸聖心、意、意識過習氣自性法轉",
    "T16n0670_002:0493c08": "變性，是名為如。是故說如離心。我說此句",
    "T16n0670_002:0493c09": "顯示離想，即說離一切想。」",
    "T16n0670_002:0493c10": "大慧白佛言：「世尊！惑亂為有為無？」佛告大",
    "T16n0670_002:0493c11": "慧：「如幻，無計著相。若惑亂有計著相者，計",
    "T16n0670_002:0493c12": "著性不可滅，緣起應如外道，說因緣生法。」",
    "T16n0670_002:0493c13": "大慧白佛言：「世尊！若惑亂如幻者，復當與",
    "T16n0670_002:0493c14": "餘惑作因。」佛告大慧：「非幻惑因，不起過",
    "T16n0670_002:0493c15": "故。大慧！幻不起過，無有妄想。大慧！幻者",
    "T16n0670_002:0493c16": "從他明處生，非自妄想過習氣處生，是故",
    "T16n0670_002:0493c17": "不起過。大慧！此是愚夫心惑計著，非聖賢",
    "T16n0670_002:0493c18": "也。」爾時，世尊欲重宣此義而說偈言：",
    "T16n0670_002:0493c19": "「聖不見惑亂，　　中間亦無實，",
    "T16n0670_002:0493c20": "　中間若真實，　　惑亂即真實。",
    "T16n0670_002:0493c21": "　捨離一切惑，　　若有相生者，",
    "T16n0670_002:0493c22": "　是亦為惑亂，　　不淨猶如翳。",
    "T16n0670_002:0493c23": "「復次，大慧！非幻無有相似，見一切法如幻。」",
    "T16n0670_002:0493c24": "大慧白佛言：「世尊！為種種幻相計著，言一",
    "T16n0670_002:0493c25": "切法如幻？為異相計著？若種種幻相計著，",
    "T16n0670_002:0493c26": "言一切性如幻者，世尊！有性不如幻者。所",
    "T16n0670_002:0493c27": "以者何？謂色種種相非因。世尊！無有因色",
    "T16n0670_002:0493c28": "種種相現如幻。世尊！是故無種種幻相計著",
    "T16n0670_002:0493c29": "相似性如幻。」佛告大慧：「非種種幻相計著",
    "T16n0670_002:0494a01": "相似，一切法如幻。大慧！然不實一切法，速滅",
    "T16n0670_002:0494a02": "如電，是則如幻。大慧！譬如電光，剎那頃現，",
    "T16n0670_002:0494a03": "現已即滅，非愚夫現。如是一切性，自妄想自",
    "T16n0670_002:0494a04": "共相，觀察無性，非現色相計著。」爾時，世尊",
    "T16n0670_002:0494a05": "欲重宣此義而說偈言：",
    "T16n0670_002:0494a06": "「非幻無有譬，　　說法性如幻；",
    "T16n0670_002:0494a07": "　不實速如電，　　是故說如幻。」",
    "T16n0670_002:0494a08": "大慧復白佛言：「如世尊所說，一切性無生，及",
    "T16n0670_002:0494a09": "如幻，將無世尊前後所說自相違耶？說無",
    "T16n0670_002:0494a10": "生性如幻。」佛告大慧：「非我說無生性如幻",
    "T16n0670_002:0494a11": "前後相違過。所以者何？謂生無生，覺自心現",
    "T16n0670_002:0494a12": "量。有非有，外性非性，無生現。大慧！非我前後",
    "T16n0670_002:0494a13": "說相違過，然壞外道因生，故我說一切性",
    "T16n0670_002:0494a14": "無生。大慧！外道癡聚，欲令有無有生，非自",
    "T16n0670_002:0494a15": "妄想種種計著緣。大慧！我非有無有生，是故",
    "T16n0670_002:0494a16": "我以無生說而說。大慧！說性者，為攝受生",
    "T16n0670_002:0494a17": "死故，壞無見斷見故，為我弟子攝受種種",
    "T16n0670_002:0494a18": "業受生處故，以性聲說，攝受生死。大慧！",
    "T16n0670_002:0494a19": "說幻性自性相，為離性自性相故，墮愚夫",
    "T16n0670_002:0494a20": "惡見相悕望，不知自心現量。壞因所作生，",
    "T16n0670_002:0494a21": "緣自性相計著。說幻夢自性相一切法，不",
    "T16n0670_002:0494a22": "令愚夫惡見悕望，計著自及他一切法，如實",
    "T16n0670_002:0494a23": "處見，作不正論。大慧！如實處見一切法者，",
    "T16n0670_002:0494a24": "謂起自心現量。」爾時，世尊欲重宣此義而",
    "T16n0670_002:0494a25": "說偈言：",
    "T16n0670_002:0494a26": "「無生作非性，　　有性攝生死，",
    "T16n0670_002:0494a27": "　觀察如幻等，　　於相不妄想。",
    "T16n0670_002:0494a28": "「復次，大慧！當說名句形身相。善觀名句形",
    "T16n0670_002:0494a29": "身菩薩摩訶薩，隨入義句形身，疾得阿耨多",
    "T16n0670_002:0494b01": "羅三藐三菩提。如是覺已，覺一切眾生。大",
    "T16n0670_002:0494b02": "慧！名身者，謂若依事立名，是名名身。句身",
    "T16n0670_002:0494b03": "者，謂句有義身，自性決定究竟，是名句身。",
    "T16n0670_002:0494b04": "形身者，謂顯示名句，是名形身(形身即字也)。",
    "T16n0670_002:0494b05": "又形身者，謂長短高下。又句身者，謂徑跡。",
    "T16n0670_002:0494b06": "如象馬人獸等所行徑跡，得句身名。大慧！",
    "T16n0670_002:0494b07": "名及形者，謂以名說無色四陰，故說名。自",
    "T16n0670_002:0494b08": "相現，故說形。是名名句形身。說名句形身",
    "T16n0670_002:0494b09": "相分齊，應當修學。」爾時，世尊欲重宣此義",
    "T16n0670_002:0494b10": "而說偈言：",
    "T16n0670_002:0494b11": "「名身與句身，　　及形身差別，",
    "T16n0670_002:0494b12": "　凡夫愚計著，　　如象溺深泥。",
    "T16n0670_002:0494b13": "「復次，大慧！未來世智者，當以離一異、俱不",
    "T16n0670_002:0494b14": "俱見相，我所通義，問無智者。彼即答言：『此",
    "T16n0670_002:0494b15": "非正問。』謂色等常無常，為異不異？如是涅",
    "T16n0670_002:0494b16": "槃、諸行相所相、求那所求那造所造、見所見、",
    "T16n0670_002:0494b17": "塵及微塵、修與修者，如是比展轉相。如是",
    "T16n0670_002:0494b18": "等問，而言佛說無記止論。非彼癡人之所",
    "T16n0670_002:0494b19": "能知，謂聞慧不具故。如來、應供、等正覺，令",
    "T16n0670_002:0494b20": "彼離恐怖句故，說言無記，不為記說。又止",
    "T16n0670_002:0494b21": "外道見論故，而不為說。大慧！外道作如是",
    "T16n0670_002:0494b22": "說，謂：『命即是身。』如是等無記論。大慧！彼諸",
    "T16n0670_002:0494b23": "外道愚癡，於因作無記論，非我所說。大慧！",
    "T16n0670_002:0494b24": "我所說者，離攝所攝，妄想不生。云何止彼？",
    "T16n0670_002:0494b25": "大慧！若攝所攝計著者，不知自心現量，故",
    "T16n0670_002:0494b26": "止彼。大慧！如來、應供、等正覺，以四種記論",
    "T16n0670_002:0494b27": "為眾生說法。大慧！止記論者，我時時說，為",
    "T16n0670_002:0494b28": "根未熟，不為熟者。",
    "T16n0670_002:0494b29": "「復次，大慧！一切法，離所作因緣不生，無作",
    "T16n0670_002:0494c01": "者故，一切法不生。大慧！何故一切性離自",
    "T16n0670_002:0494c02": "性？以自覺觀時，自共性相不可得故，說一",
    "T16n0670_002:0494c03": "切法不生。何故一切法不可持來，不可持",
    "T16n0670_002:0494c04": "去？以自共相，欲持來，無所來；欲持去，無",
    "T16n0670_002:0494c05": "所去；是故一切法，離持來去。大慧！何故一切",
    "T16n0670_002:0494c06": "諸法不滅？謂性自性相無故，一切法不可得，",
    "T16n0670_002:0494c07": "故一切法不滅。大慧！何故一切法無常？謂相",
    "T16n0670_002:0494c08": "起無常性，是故說一切法無常。大慧！何故一",
    "T16n0670_002:0494c09": "切法常？謂相起無生性，無常常，故說一切法",
    "T16n0670_002:0494c10": "常。」爾時，世尊欲重宣此義而說偈言：",
    "T16n0670_002:0494c11": "「記論有四種，　　一向及詰問，",
    "T16n0670_002:0494c12": "　分別及止論，　　以制諸外道。",
    "T16n0670_002:0494c13": "　有及非有生，　　僧佉毘舍師，",
    "T16n0670_002:0494c14": "　一切悉無記，　　彼如是顯示。",
    "T16n0670_002:0494c15": "　正覺所分別，　　自性不可得，",
    "T16n0670_002:0494c16": "　以離於言說，　　故說離自性。」",
    "T16n0670_002:0494c17": "爾時大慧菩薩摩訶薩復白佛言：「世尊！唯",
    "T16n0670_002:0494c18": "願為說諸須陀洹、須陀洹趣差別通相。若菩",
    "T16n0670_002:0494c19": "薩摩訶薩，善解須陀洹趣差別通相，及斯陀",
    "T16n0670_002:0494c20": "含、阿那含、阿羅漢方便相，分別知已，如是如",
    "T16n0670_002:0494c21": "是為眾生說法。謂二無我相及二障淨，度",
    "T16n0670_002:0494c22": "諸地相，究竟通達，得諸如來不思議究竟境",
    "T16n0670_002:0494c23": "界。如眾色摩尼，善能饒益一切眾生，以一",
    "T16n0670_002:0494c24": "切法境界無盡身財，攝養一切。」佛告大慧：",
    "T16n0670_002:0494c25": "「諦聽，諦聽！善思念之。今為汝說。」大慧白佛",
    "T16n0670_002:0494c26": "言：「善哉，世尊！唯然聽受。」佛告大慧：「有三種",
    "T16n0670_002:0494c27": "須陀洹、須陀洹果差別。云何為三？謂下中上。",
    "T16n0670_002:0494c28": "下者極七有生；中者三五有生而般涅槃；上",
    "T16n0670_002:0494c29": "者即彼生而般涅槃。此三種有三結，下中",
    "T16n0670_002:0495a01": "上。云何三結？謂身見、疑、戒取。是三結差別，上",
    "T16n0670_002:0495a02": "上昇進，得阿羅漢。大慧！身見有二種，謂：俱",
    "T16n0670_002:0495a03": "生及妄想。如緣起妄想，自性妄想。譬如依",
    "T16n0670_002:0495a04": "緣起自性，種種妄想自性，計著生。以彼非有、",
    "T16n0670_002:0495a05": "非無、非有無，無實妄想相故。愚夫妄想，種",
    "T16n0670_002:0495a06": "種妄想自性相計著。如熱時炎，鹿渴水想。是",
    "T16n0670_002:0495a07": "須陀洹妄想身見，彼以人無我攝受無性，斷",
    "T16n0670_002:0495a08": "除久遠無知計著。大慧！俱生者，須陀洹身見，",
    "T16n0670_002:0495a09": "自他身等四陰，無色相故。色生造及所造",
    "T16n0670_002:0495a10": "故，展轉相因相故，大種及色不集故。須陀洹",
    "T16n0670_002:0495a11": "觀有無品見，身見則斷。如是身見斷，貪則",
    "T16n0670_002:0495a12": "不生，是名身見相。大慧！疑相者，謂得法善",
    "T16n0670_002:0495a13": "見相故，及先二種身見妄想斷故，疑法不生。",
    "T16n0670_002:0495a14": "不於餘處起大師見，為淨不淨。是名疑相",
    "T16n0670_002:0495a15": "須陀洹斷。大慧！戒取者，云何須陀洹不取",
    "T16n0670_002:0495a16": "戒？謂善見受生處苦相故，是故不取。大慧！",
    "T16n0670_002:0495a17": "取者謂愚夫決定受習苦行，為眾樂具，故",
    "T16n0670_002:0495a18": "求受生；彼則不取，除回向自覺勝，離妄想，",
    "T16n0670_002:0495a19": "無漏法相行方便，受持戒支，是名須陀洹取",
    "T16n0670_002:0495a20": "戒相斷。須陀洹斷三結，貪癡不生。若須陀",
    "T16n0670_002:0495a21": "洹作是念：『此諸結我不成就者。』應有二過，",
    "T16n0670_002:0495a22": "墮身見，及諸結不斷。」大慧白佛言：「世尊！世",
    "T16n0670_002:0495a23": "尊說眾多貪欲，彼何者貪斷？」佛告大慧：「愛",
    "T16n0670_002:0495a24": "樂女人纏綿，貪著種種方便，身口惡業，受現",
    "T16n0670_002:0495a25": "在樂，種未來苦，彼則不生。所以者何？得三",
    "T16n0670_002:0495a26": "昧正受樂故。是故彼斷，非趣涅槃貪斷。大",
    "T16n0670_002:0495a27": "慧！云何斯陀含相？謂頓照色相妄想生相，見",
    "T16n0670_002:0495a28": "相不生。善見禪趣相故，頓來此世，盡苦",
    "T16n0670_002:0495a29": "際，得涅槃，是故名斯陀含。大慧！云何阿那",
    "T16n0670_002:0495b01": "含？謂過去未來現在色相性非性，生見過患，",
    "T16n0670_002:0495b02": "使妄想不生故，及結斷故，名阿那含。大慧！",
    "T16n0670_002:0495b03": "阿羅漢者，謂諸禪、三昧、解脫、力、明，煩惱苦妄",
    "T16n0670_002:0495b04": "想非性故，名阿羅漢。」",
    "T16n0670_002:0495b05": "大慧白佛言：「世尊！世尊說三種阿羅漢，此",
    "T16n0670_002:0495b06": "說何等阿羅漢？世尊！為得寂靜一乘道？為",
    "T16n0670_002:0495b07": "菩薩摩訶薩方便示現阿羅漢？為佛化化？」",
    "T16n0670_002:0495b08": "佛告大慧：「得寂靜一乘道聲聞，非餘。餘者，",
    "T16n0670_002:0495b09": "行菩薩行，及佛化化，巧方便本願故，於大",
    "T16n0670_002:0495b10": "眾中示現受生，為莊嚴佛眷屬故。大慧！",
    "T16n0670_002:0495b11": "於妄想處，種種說法，謂得果得禪。禪者入禪，",
    "T16n0670_002:0495b12": "悉遠離故，示現得自心現量，得果相，說名",
    "T16n0670_002:0495b13": "得果。復次，大慧！欲超禪無量無色界者，當",
    "T16n0670_002:0495b14": "離自心現量相。大慧！受想正受，超自心現",
    "T16n0670_002:0495b15": "量者，不然。何以故？有心量故。」爾時，世尊欲",
    "T16n0670_002:0495b16": "重宣此義而說偈言：",
    "T16n0670_002:0495b17": "「諸禪四無量，　　無色三摩提，",
    "T16n0670_002:0495b18": "　一切受想滅，　　心量彼無有。",
    "T16n0670_002:0495b19": "　須陀槃那果，　　往來及不還，",
    "T16n0670_002:0495b20": "　及與阿羅漢，　　斯等心惑亂。",
    "T16n0670_002:0495b21": "　禪者禪及緣，　　斷知是真諦，",
    "T16n0670_002:0495b22": "　此則妄想量，　　若覺得解脫。",
    "T16n0670_002:0495b23": "「復次，大慧！有二種覺，謂：觀察覺，及妄想相攝",
    "T16n0670_002:0495b24": "受計著建立覺。大慧！觀察覺者，謂若覺性自",
    "T16n0670_002:0495b25": "性相，選擇離四句不可得，是名觀察覺。大",
    "T16n0670_002:0495b26": "慧！彼四句者，謂離一異、俱不俱、有無非有非",
    "T16n0670_002:0495b27": "無、常無常，是名四句。大慧！此四句離，是名",
    "T16n0670_002:0495b28": "一切法。大慧！此四句觀察一切法，應當修",
    "T16n0670_002:0495b29": "學。大慧！云何妄想相攝受計著建立覺？謂：妄",
    "T16n0670_002:0495c01": "想相攝受，計著堅濕煖動不實妄想相四大",
    "T16n0670_002:0495c02": "種。宗因想譬喻計著，不實建立而建立，是",
    "T16n0670_002:0495c03": "名妄想相攝受計著建立覺。是名二種覺相。",
    "T16n0670_002:0495c04": "若菩薩摩訶薩，成就此二覺相，人法無我相",
    "T16n0670_002:0495c05": "究竟，善知方便無所有覺。觀察行地，得初",
    "T16n0670_002:0495c06": "地，入百三昧，得差別三昧，見百佛及百菩",
    "T16n0670_002:0495c07": "薩，知前後際各百劫事；光照百剎土，知上",
    "T16n0670_002:0495c08": "上地相，大願殊勝神力自在。法雲灌頂，當",
    "T16n0670_002:0495c09": "得如來自覺地，善繫心十無盡句，成熟眾",
    "T16n0670_002:0495c10": "生，種種變化，光明莊嚴，得自覺聖樂三昧正",
    "T16n0670_002:0495c11": "受故。",
    "T16n0670_002:0495c12": "「復次，大慧！菩薩摩訶薩，當善四大造色。云何",
    "T16n0670_002:0495c13": "菩薩善四大造色？大慧！菩薩摩訶薩作是",
    "T16n0670_002:0495c14": "學，彼真諦者，四大不生。於彼四大不生，作",
    "T16n0670_002:0495c15": "如是觀察。觀察已，覺名相妄想分齊，自心現",
    "T16n0670_002:0495c16": "分齊，外性非性，是名自心現妄想分齊。謂",
    "T16n0670_002:0495c17": "三界觀彼四大造色性離，四句通淨，離我我",
    "T16n0670_002:0495c18": "所。如實相、自相分齊住，無生自相成。大慧！",
    "T16n0670_002:0495c19": "彼四大種云何生造色？謂津潤妄想大種生",
    "T16n0670_002:0495c20": "內外水界，堪能妄想大種生內外火界，飄動",
    "T16n0670_002:0495c21": "妄想大種生內外風界，斷截色妄想大種",
    "T16n0670_002:0495c22": "生內外地界。色及虛空俱，計著邪諦，五陰",
    "T16n0670_002:0495c23": "集聚，四大造色生。大慧！識者，因樂種種跡境",
    "T16n0670_002:0495c24": "界故，餘趣相續。大慧！地等四大及造色等，",
    "T16n0670_002:0495c25": "有四大緣，非彼四大緣。所以者何？謂性形",
    "T16n0670_002:0495c26": "相處所作方便無性，大種不生。大慧！性形相",
    "T16n0670_002:0495c27": "處所作方便和合生，非無形。是故四大造色",
    "T16n0670_002:0495c28": "相，外道妄想。非我。",
    "T16n0670_002:0495c29": "「復次，大慧！當說諸陰自性相。云何諸陰自性",
    "T16n0670_002:0496a01": "相？謂五陰。云何五？謂色受想行識。彼四陰",
    "T16n0670_002:0496a02": "非色，謂受想行識。大慧！色者，四大及造色，各",
    "T16n0670_002:0496a03": "各異相。大慧！非無色有四數，如虛空。譬如",
    "T16n0670_002:0496a04": "虛空，過數相，離於數，而妄想言一虛空。大",
    "T16n0670_002:0496a05": "慧！如是陰，過數相，離於數，離性非性，離",
    "T16n0670_002:0496a06": "四句。數相者，愚夫言說，所說非聖賢也。大",
    "T16n0670_002:0496a07": "慧！聖者如幻種種色像，離異不異施設。又",
    "T16n0670_002:0496a08": "如夢影士夫身，離異不異故。大慧！聖智趣，",
    "T16n0670_002:0496a09": "同陰妄想現。是名諸陰自性相。汝當除滅，",
    "T16n0670_002:0496a10": "滅已，說寂靜法，斷一切佛剎諸外道見。大",
    "T16n0670_002:0496a11": "慧！說寂靜時，法無我見淨，及入不動地。",
    "T16n0670_002:0496a12": "入不動地已，無量三昧自在，及得意生身，",
    "T16n0670_002:0496a13": "得如幻三昧，通達究竟，力明自在，救攝饒",
    "T16n0670_002:0496a14": "益一切眾生。猶如大地載育眾生。菩薩摩訶",
    "T16n0670_002:0496a15": "薩普濟眾生，亦復如是。",
    "T16n0670_002:0496a16": "「復次，大慧！諸外道有四種涅槃。云何為四？",
    "T16n0670_002:0496a17": "謂：性自性非性涅槃、種種相性非性涅槃、自",
    "T16n0670_002:0496a18": "相自性非性覺涅槃、諸陰自共相相續流注",
    "T16n0670_002:0496a19": "斷涅槃。是名諸外道四種涅槃。非我所說",
    "T16n0670_002:0496a20": "法。大慧！我所說者，妄想識滅，名為涅槃。」",
    "T16n0670_002:0496a21": "大慧白佛言：「世尊！不建立八識耶？」佛言：「建",
    "T16n0670_002:0496a22": "立。」大慧白佛言：「若建立者，云何離意識，非",
    "T16n0670_002:0496a23": "七識？」佛告大慧：「彼因及彼攀緣故，七識不生。",
    "T16n0670_002:0496a24": "意識者，境界分段計著生習氣，長養藏識意",
    "T16n0670_002:0496a25": "俱。我我所計著思惟因緣生。不壞身相藏識，",
    "T16n0670_002:0496a26": "因攀緣自心現境界，計著心聚生，展轉相因。",
    "T16n0670_002:0496a27": "譬如海浪，自心現境界風吹，若生若滅，亦如",
    "T16n0670_002:0496a28": "是。是故意識滅，七識亦滅。」爾時，世尊欲重",
    "T16n0670_002:0496a29": "宣此義，而說偈言：",
    "T16n0670_002:0496b01": "「我不涅槃性，　　所作及與相，",
    "T16n0670_002:0496b02": "　妄想爾炎識，　　此滅我涅槃。",
    "T16n0670_002:0496b03": "　彼因彼攀緣，　　意趣等成身，",
    "T16n0670_002:0496b04": "　與因者是心，　　為識之所依。",
    "T16n0670_002:0496b05": "　如水大流盡，　　波浪則不起，",
    "T16n0670_002:0496b06": "　如是意識滅，　　種種識不生。",
    "T16n0670_002:0496b07": "「復次，大慧！今當說妄想自性分別通相。若",
    "T16n0670_002:0496b08": "妄想自性分別通相善分別，汝及餘菩薩摩",
    "T16n0670_002:0496b09": "訶薩，離妄想，到自覺聖，外道通趣善見，覺",
    "T16n0670_002:0496b10": "攝所攝妄想斷。緣起種種相，妄想自性行，不",
    "T16n0670_002:0496b11": "復妄想。大慧！云何妄想自性分別通相？謂：言",
    "T16n0670_002:0496b12": "說妄想、所說事妄想、相妄想、利妄想、自性妄",
    "T16n0670_002:0496b13": "想、因妄想、見妄想、成妄想、生妄想、不生妄",
    "T16n0670_002:0496b14": "想、相續妄想、縛不縛妄想。是名妄想自性分",
    "T16n0670_002:0496b15": "別通相。大慧！云何言說妄想？謂：種種妙音歌",
    "T16n0670_002:0496b16": "詠之聲，美樂計著，是名言說妄想。大慧！云何",
    "T16n0670_002:0496b17": "所說事妄想？謂：有所說事自性，聖智所知。",
    "T16n0670_002:0496b18": "依彼而生言說妄想。是名所說事妄想。大",
    "T16n0670_002:0496b19": "慧！云何相妄想？謂：即彼所說事，如鹿渴想，",
    "T16n0670_002:0496b20": "種種計著而計著。謂：堅、濕、煖、動相，一切性妄",
    "T16n0670_002:0496b21": "想。是名相妄想。大慧！云何利妄想？謂：樂種",
    "T16n0670_002:0496b22": "種金銀珍寶。是名利妄想。大慧！云何自性妄",
    "T16n0670_002:0496b23": "想？謂：自性持此如是。不異惡見妄想。是名",
    "T16n0670_002:0496b24": "自性妄想。大慧！云何因妄想？謂：若因若緣，有",
    "T16n0670_002:0496b25": "無分別，因相生。是名因妄想。大慧！云何見妄",
    "T16n0670_002:0496b26": "想？謂：有無一異俱不俱惡見，外道妄想計著",
    "T16n0670_002:0496b27": "妄想。是名見妄想。大慧！云何成妄想？謂：我",
    "T16n0670_002:0496b28": "我所想，成決定論。是名成妄想。",
    "T16n0670_002:0496b29": "「大慧！云何生妄想？謂：緣有無性生計著。是",
    "T16n0670_002:0496c01": "名生妄想。大慧！云何不生妄想？謂：一切性本",
    "T16n0670_002:0496c02": "無生。無種因緣，生無因身。是名不生妄想。",
    "T16n0670_002:0496c03": "大慧！云何相續妄想？謂：彼俱相續，如金縷。",
    "T16n0670_002:0496c04": "是名相續妄想。大慧！云何縛不縛妄想？謂：",
    "T16n0670_002:0496c05": "縛因緣計著。如士夫方便，若縛若解。是名",
    "T16n0670_002:0496c06": "縛不縛妄想。於此妄想自性分別通相，一切",
    "T16n0670_002:0496c07": "愚夫計著有無。大慧！計著緣起而計著者，",
    "T16n0670_002:0496c08": "種種妄想計著自性。如幻示現種種之身，",
    "T16n0670_002:0496c09": "凡夫妄想，見種種異幻。大慧！幻與種種非",
    "T16n0670_002:0496c10": "異非不異。若異者，幻非種種因；若不異者，",
    "T16n0670_002:0496c11": "幻與種種無差別，而見差別。是故非異非",
    "T16n0670_002:0496c12": "不異。是故，大慧！汝及餘菩薩摩訶薩，如幻緣",
    "T16n0670_002:0496c13": "起妄想自性，異不異有無莫計著。」爾時，世尊",
    "T16n0670_002:0496c14": "欲重宣此義而說偈言：",
    "T16n0670_002:0496c15": "「心縛於境界，　　覺想智隨轉，",
    "T16n0670_002:0496c16": "　無所有及勝，　　平等智慧生。",
    "T16n0670_002:0496c17": "　妄想自性有，　　於緣起則無，",
    "T16n0670_002:0496c18": "　妄想或攝受，　　緣起非妄想。",
    "T16n0670_002:0496c19": "　種種支分生，　　如幻則不成，",
    "T16n0670_002:0496c20": "　彼相有種種，　　妄想則不成。",
    "T16n0670_002:0496c21": "　彼相則是過，　　皆從心縛生，",
    "T16n0670_002:0496c22": "　妄想無所知，　　於緣起妄想。",
    "T16n0670_002:0496c23": "　此諸妄想性，　　即是彼緣起，",
    "T16n0670_002:0496c24": "　妄想有種種，　　於緣起妄想。",
    "T16n0670_002:0496c25": "　世諦第一義，　　第三無因生，",
    "T16n0670_002:0496c26": "　妄想說世諦，　　斷則聖境界。",
    "T16n0670_002:0496c27": "　譬如修行事，　　於一種種現，",
    "T16n0670_002:0496c28": "　於彼無種種，　　妄想相如是。",
    "T16n0670_002:0496c29": "　譬如種種翳，　　妄想眾色現，",
    "T16n0670_002:0497a01": "　翳無色非色，　　緣起不覺然。",
    "T16n0670_002:0497a02": "　譬如鍊真金，　　遠離諸垢穢，",
    "T16n0670_002:0497a03": "　虛空無雲翳，　　妄想淨亦然。",
    "T16n0670_002:0497a04": "　無有妄想性，　　及有彼緣起，",
    "T16n0670_002:0497a05": "　建立及誹謗，　　悉由妄想壞。",
    "T16n0670_002:0497a06": "　妄想若無性，　　而有緣起性，",
    "T16n0670_002:0497a07": "　無性而有性，　　有性無性生。",
    "T16n0670_002:0497a08": "　依因於妄想，　　而得彼緣起，",
    "T16n0670_002:0497a09": "　相名常相隨，　　而生諸妄想。",
    "T16n0670_002:0497a10": "　究竟不成就，　　則度諸妄想，",
    "T16n0670_002:0497a11": "　然後知清淨，　　是名第一義。",
    "T16n0670_002:0497a12": "　妄想有十二，　　緣起有六種，",
    "T16n0670_002:0497a13": "　自覺知爾炎，　　彼無有差別。",
    "T16n0670_002:0497a14": "　五法為真實，　　自性有三種，",
    "T16n0670_002:0497a15": "　修行分別此，　　不越於如如。",
    "T16n0670_002:0497a16": "　眾相及緣起，　　彼名起妄想，",
    "T16n0670_002:0497a17": "　彼諸妄想相，　　從彼緣起生。",
    "T16n0670_002:0497a18": "　覺慧善觀察，　　無緣無妄想，",
    "T16n0670_002:0497a19": "　成已無有性，　　云何妄想覺？",
    "T16n0670_002:0497a20": "　彼妄想自性，　　建立二自性，",
    "T16n0670_002:0497a21": "　妄想種種現，　　清淨聖境界。",
    "T16n0670_002:0497a22": "　妄想如畫色，　　緣起計妄想，",
    "T16n0670_002:0497a23": "　若異妄想者，　　即依外道論。",
    "T16n0670_002:0497a24": "　妄想說所想，　　因見和合生，",
    "T16n0670_002:0497a25": "　離二妄想者，　　如是則為成。」",
    "T16n0670_002:0497a26": "大慧菩薩摩訶薩復白佛言：「世尊！唯願為",
    "T16n0670_002:0497a27": "說自覺聖智相及一乘，若說自覺聖智相",
    "T16n0670_002:0497a28": "及一乘，我及餘菩薩善自覺聖智相及一乘，",
    "T16n0670_002:0497a29": "不由於他，通達佛法。」佛告大慧：「諦聽，諦聽！",
    "T16n0670_002:0497b01": "善思念之，當為汝說。」大慧白佛言：「唯然受",
    "T16n0670_002:0497b02": "教。」佛告大慧：「前聖所知，轉相傳授，妄想無",
    "T16n0670_002:0497b03": "性，菩薩摩訶薩，獨一靜處，自覺觀察，不由於",
    "T16n0670_002:0497b04": "他，離見妄想，上上昇進，入如來地，是名自",
    "T16n0670_002:0497b05": "覺聖智相。大慧！云何一乘相？謂：得一乘道",
    "T16n0670_002:0497b06": "覺，我說一乘。云何得一乘道覺？謂：攝所攝",
    "T16n0670_002:0497b07": "妄想，如實處不生妄想，是名一乘覺。大慧！",
    "T16n0670_002:0497b08": "一乘覺者，非餘外道、聲聞、緣覺、梵天王等之",
    "T16n0670_002:0497b09": "所能得，唯除如來。以是故，說名一乘。」大慧",
    "T16n0670_002:0497b10": "白佛言：「世尊何故說三乘，而不說一乘？」佛",
    "T16n0670_002:0497b11": "告大慧：「不自般涅槃法故，不說一切聲聞、",
    "T16n0670_002:0497b12": "緣覺一乘。以一切聲聞、緣覺，如來調伏，授寂",
    "T16n0670_002:0497b13": "靜方便，而得解脫，非自己力，是故不說一",
    "T16n0670_002:0497b14": "乘。",
    "T16n0670_002:0497b15": "「復次，大慧！煩惱障業習氣不斷，故不說一",
    "T16n0670_002:0497b16": "切聲聞、緣覺一乘。不覺法無我，不離分段",
    "T16n0670_002:0497b17": "死，故說三乘。大慧！彼諸一切起煩惱過習氣",
    "T16n0670_002:0497b18": "斷，及覺法無我。彼一切起煩惱過習氣斷，三",
    "T16n0670_002:0497b19": "昧樂味著非性，無漏界覺。覺已，復入出世間",
    "T16n0670_002:0497b20": "上上無漏界，滿足眾具，當得如來不思議",
    "T16n0670_002:0497b21": "自在法身。」爾時，世尊欲重宣此義而說偈",
    "T16n0670_002:0497b22": "言：",
    "T16n0670_002:0497b23": "「諸天及梵乘，　　聲聞緣覺乘，",
    "T16n0670_002:0497b24": "　諸佛如來乘，　　我說此諸乘，",
    "T16n0670_002:0497b25": "　乃至有心轉，　　諸乘非究竟。",
    "T16n0670_002:0497b26": "　若彼心滅盡，　　無乘及乘者，",
    "T16n0670_002:0497b27": "　無有乘建立，　　我說為一乘，",
    "T16n0670_002:0497b28": "　引導眾生故，　　分別說諸乘。",
    "T16n0670_002:0497b29": "　解脫有三種，　　及與法無我，",
    "T16n0670_002:0497c01": "　煩惱智慧等，　　解脫則遠離。",
    "T16n0670_002:0497c02": "　譬如海浮木，　　常隨波浪轉，",
    "T16n0670_002:0497c03": "　聲聞愚亦然，　　相風所飄蕩。",
    "T16n0670_002:0497c04": "　彼起煩惱滅，　　除習煩惱愚，",
    "T16n0670_002:0497c05": "　味著三昧樂，　　安住無漏界。",
    "T16n0670_002:0497c06": "　無有究竟趣，　　亦復不退還，",
    "T16n0670_002:0497c07": "　得諸三昧身，　　乃至劫不覺。",
    "T16n0670_002:0497c08": "　譬如昏醉人，　　酒消然後覺，",
    "T16n0670_002:0497c09": "　彼覺法亦然，　　得佛無上身。」",
    "T16n0670_002:0497c10": "楞伽阿跋多羅寶經卷第二"
}