{
    "T46n1912_07b:0364c09": "folio_7b 止觀輔行傳弘決卷第七之二",
    "T46n1912_07b:0364c11": "唐毘陵沙門湛然述",
    "T46n1912_07b:0364c12": "次舉譬者。婆沙大論並依樹譬道品。故",
    "T46n1912_07b:0364c13": "名道樹。二論並與今文大同。但今結果位",
    "T46n1912_07b:0364c14": "在初住。與婆沙異。於中又二。初別約無作",
    "T46n1912_07b:0364c15": "道品。次通約三觀。初文有譬合結。譬及合",
    "T46n1912_07b:0364c16": "文並闕如意。譬中應云莖幹上聳即如意",
    "T46n1912_07b:0364c17": "足。法性下合。先正合。次明果上異名。道品",
    "T46n1912_07b:0364c18": "善知識下結前合譬。準方便中有三知識。",
    "T46n1912_07b:0364c19": "從初引導令至寶所。即同行也。由是道品",
    "T46n1912_07b:0364c20": "令行無誤。即教授義。諸品防護妄誤不侵。",
    "T46n1912_07b:0364c21": "即外護義。忍辱為衣法喜為食。資於慧命",
    "T46n1912_07b:0364c22": "益以定身。並外護義。由三知識。令入初住",
    "T46n1912_07b:0364c23": "三身正覺。能與眾生真善知識。通途下通",
    "T46n1912_07b:0364c24": "約三諦。前但約圓別別對位。此通約諦諦",
    "T46n1912_07b:0364c25": "諦各辯。於中先別對。次總對。總別二對但",
    "T46n1912_07b:0364c26": "寄喻文。非約修行。又約竪位以譬圓者。",
    "T46n1912_07b:0364c27": "觀行為葉。相似為華。分真為果。若通約四",
    "T46n1912_07b:0364c28": "教準說可知。次明三脫門者。明道品功能。",
    "T46n1912_07b:0364c29": "大論二十一問。涅槃唯一門何故三耶。答。法",
    "T46n1912_07b:0365a01": "一義三。三秖是一。又隨人不同故分三別。",
    "T46n1912_07b:0365a02": "見行從於空。愛行從無作。見愛等者從於",
    "T46n1912_07b:0365a03": "無相。論局三藏今通三教。別教初心同二",
    "T46n1912_07b:0365a04": "教故。諸教並以證道為無漏城。唯圓義通。",
    "T46n1912_07b:0365a05": "六即辨異。是故今文釋道品竟。次明三",
    "T46n1912_07b:0365a06": "脫。若準文正意。秖應但明無作三脫。亦為",
    "T46n1912_07b:0365a07": "比決使識無作。是故具明諸教三脫。於中",
    "T46n1912_07b:0365a08": "先明來意列名。次正釋中先總釋。次歷教。",
    "T46n1912_07b:0365a09": "初文先辯王臣旁正親疎。次約伏斷。三約",
    "T46n1912_07b:0365a10": "名體。以總冠別。諸教各各三義不同。準望",
    "T46n1912_07b:0365a11": "聖教不可專一。故並云或。下約教釋。但",
    "T46n1912_07b:0365a12": "注云云不復別辯。應隨其教出其相狀。",
    "T46n1912_07b:0365a13": "初王臣中先明三昧為王。次明三脫為王。",
    "T46n1912_07b:0365a14": "三脫從慧三昧從定。於空等上立二名者。",
    "T46n1912_07b:0365a15": "由二種人入無漏異。故有三昧三脫不同。",
    "T46n1912_07b:0365a16": "以親入無漏者為王。旁助發者為臣。見",
    "T46n1912_07b:0365a17": "與思惟屬慧。即是從慧發定。從定發慧",
    "T46n1912_07b:0365a18": "準此可知。斷伏名體尋文可見。次歷教",
    "T46n1912_07b:0365a19": "者。初三藏教約十六行以分三門。俱舍婆",
    "T46n1912_07b:0365a20": "沙諸文皆爾。但分三昧及以三脫。互為王",
    "T46n1912_07b:0365a21": "臣。諸論未辯。故三藏中由觀此行。上忍",
    "T46n1912_07b:0365a22": "發真。故以此行而為三門。又此行相但取",
    "T46n1912_07b:0365a23": "與其三門類同判屬門耳。通教從初但觀",
    "T46n1912_07b:0365a24": "幻化。是故不復依十六行。但約空觀以",
    "T46n1912_07b:0365a25": "辯三相。還約定慧以辯王臣。空等三義",
    "T46n1912_07b:0365a26": "雖皆觀幻。不妨亦有王臣不同。亦由入道",
    "T46n1912_07b:0365a27": "根異故爾。初空門中具引古今釋論本者。",
    "T46n1912_07b:0365a28": "既是古今互出不同。今雙引之以證假實。",
    "T46n1912_07b:0365a29": "此教三門不同三藏三門體殊。此中得空即",
    "T46n1912_07b:0365b01": "無相願。次明別教先通約三觀。次別約出",
    "T46n1912_07b:0365b02": "假。初文意者。即以三觀為三三昧。三脫亦",
    "T46n1912_07b:0365b03": "然。一一諦中止即三昧。觀即三脫。王臣伏",
    "T46n1912_07b:0365b04": "斷等準三藏說。即以初地為無漏城。次別",
    "T46n1912_07b:0365b05": "約出假者。約此一諦既義立三。當知亦",
    "T46n1912_07b:0365b06": "具王臣等義。於別教中立二釋者。約教始",
    "T46n1912_07b:0365b07": "終雖具三諦。不得意者但在於假。是故此",
    "T46n1912_07b:0365b08": "教應須兩釋。又一教始終雖具三諦。若入",
    "T46n1912_07b:0365b09": "證道不復名別。是故別教但在於假。凡釋",
    "T46n1912_07b:0365b10": "別義悉皆準此。既約出假以釋三門。亦通",
    "T46n1912_07b:0365b11": "行向為無漏城。故大集云。欲度眾生修於",
    "T46n1912_07b:0365b12": "空。護持諸法修無相。不捨諸有修無願。",
    "T46n1912_07b:0365b13": "豈非純於出假以立三門。出假尚爾。餘任",
    "T46n1912_07b:0365b14": "運具何假義求。次明圓教者。前釋三教直",
    "T46n1912_07b:0365b15": "爾釋之。今明圓教云別約者。當知前三通",
    "T46n1912_07b:0365b16": "途泛列。此文正意別在於圓故圓三門與前",
    "T46n1912_07b:0365b17": "永異。圓王臣等亦復天隔。故圓教中空即無",
    "T46n1912_07b:0365b18": "相無作故也。語似道教意復永乖。定慧體",
    "T46n1912_07b:0365b19": "一圓伏圓斷。圓名妙體二義融通。於中先引",
    "T46n1912_07b:0365b20": "論文總比決之。次正解釋。初比決者。所緣",
    "T46n1912_07b:0365b21": "不同能通門異。所緣即是初住無漏。故使能",
    "T46n1912_07b:0365b22": "通近遠亦異。智者等者。明空體不同。智者之",
    "T46n1912_07b:0365b23": "言亦通別教及以接通。今唯在圓成圓三",
    "T46n1912_07b:0365b24": "脫。空即不空皆能通極。故並名中皆能見",
    "T46n1912_07b:0365b25": "性。又所見之空空無大小。以智異故大小",
    "T46n1912_07b:0365b26": "名生。是故此中以智判空。智既圓融二空則",
    "T46n1912_07b:0365b27": "合。合故名中復能見性。又二乘下因辯大",
    "T46n1912_07b:0365b28": "小十八空異。若得此空必具十八。是故次",
    "T46n1912_07b:0365b29": "此辯十八空。空若不同餘門自別。所以二",
    "T46n1912_07b:0365c01": "乘觀十八空。如觀夢事。今圓下大十八空。",
    "T46n1912_07b:0365c02": "圓人觀之如觀眠法。法如無明夢事如取",
    "T46n1912_07b:0365c03": "相。取相枝末無明為本。是故夢事必依眠",
    "T46n1912_07b:0365c04": "法。故觀無明即見實相。但觀取相唯見真",
    "T46n1912_07b:0365c05": "理。若與二乘辯空異者。則兩教二乘及通",
    "T46n1912_07b:0365c06": "別入空。任運可識。縱使別教詮於不空。非",
    "T46n1912_07b:0365c07": "初心觀何須比決。故並不與圓教空同。故",
    "T46n1912_07b:0365c08": "但約二乘不論諸教。以此文中義猶含隱。",
    "T46n1912_07b:0365c09": "是故下文更重簡之。如前下正示門相。先",
    "T46n1912_07b:0365c10": "寄前修中觀中三假以辯三相。故云如",
    "T46n1912_07b:0365c11": "前。既用四句觀破無明。即具二空皆不可",
    "T46n1912_07b:0365c12": "得。即是空門不見四門之相。即相續假破。",
    "T46n1912_07b:0365c13": "尚無法性豈有無明。是故不分四門之異。",
    "T46n1912_07b:0365c14": "即無相門。門秖是句即四句也有真有緣故",
    "T46n1912_07b:0365c15": "有能所。有能所故故有作者。今非真緣故",
    "T46n1912_07b:0365c16": "無作者。即無作門。雖寄三假實無前後。前",
    "T46n1912_07b:0365c17": "通教中尚空即無相及無作等。況復圓妙更",
    "T46n1912_07b:0365c18": "立次第耶。王臣云云者。亦具三義與前不",
    "T46n1912_07b:0365c19": "同。如是等者。明三門相即。又四門下明門",
    "T46n1912_07b:0365c20": "門三脫一一互通。如此下重更約教以辯",
    "T46n1912_07b:0365c21": "空異。初結成圓門。故云三門意非次第。別",
    "T46n1912_07b:0365c22": "雖下仍許別教亦緣實相。以次第故與圓",
    "T46n1912_07b:0365c23": "不同。又異等者。尚不同別況復藏通。能知",
    "T46n1912_07b:0365c24": "異相方可觀同。是故勸物須善識之。又華",
    "T46n1912_07b:0365c25": "嚴下約五味判。初文正約五味以判。明四",
    "T46n1912_07b:0365c26": "念處秖是觀陰。若至涅槃成五解脫。解脫",
    "T46n1912_07b:0365c27": "秖是祕密之藏。念處既居道品之初。雙樹",
    "T46n1912_07b:0365c28": "枯榮復表念處。是故還約枯榮以判。初華",
    "T46n1912_07b:0365c29": "嚴中雖具二義文多明別。故云偏多四榮。",
    "T46n1912_07b:0366a01": "所以住前十種梵行全明別義。初住雖即略",
    "T46n1912_07b:0366a02": "明圓義。二住已去乃至十地多明別義。雖",
    "T46n1912_07b:0366a03": "行向中辯於普賢行布二門。而諸位中普賢",
    "T46n1912_07b:0366a04": "義少。入法界品唯見彌勒文殊普賢廣明圓",
    "T46n1912_07b:0366a05": "融。餘諸知識多明別相。是故今云偏多四",
    "T46n1912_07b:0366a06": "榮。三藏可解。方等般若文中處處雖有圓",
    "T46n1912_07b:0366a07": "義。多為調於鈍根菩薩及二乘人。故淨名中",
    "T46n1912_07b:0366a08": "彈斥聲聞貶挫菩薩。念座致屈去華招",
    "T46n1912_07b:0366a09": "譏。聞不思議事猶如根敗。覩大士現變自",
    "T46n1912_07b:0366a10": "鄙如盲。方信摩訶衍甚深。伏諸菩薩志大。",
    "T46n1912_07b:0366a11": "至般若會乃堪委業。故佛加之以說二空。",
    "T46n1912_07b:0366a12": "所以兩時教意多調枯以入榮。使二乘之輩",
    "T46n1912_07b:0366a13": "稍成通別。雖未顯說義已成榮。至法華",
    "T46n1912_07b:0366a14": "時會諸枯榮入非枯榮。爾乃方堪授作",
    "T46n1912_07b:0366a15": "佛記。且順大經越而未說。即云鶴林施化",
    "T46n1912_07b:0366a16": "已足。二經同味雖越而兼是故判云為極鈍",
    "T46n1912_07b:0366a17": "根來至雙樹。方等般若顯入密入。故云菩薩",
    "T46n1912_07b:0366a18": "處處得入。既引涅槃逢指法華。故知法",
    "T46n1912_07b:0366a19": "華為醍醐正主。所以經喻秋收冬藏。至涅",
    "T46n1912_07b:0366a20": "槃時猶如捃拾。故大經第九云。譬如暗夜",
    "T46n1912_07b:0366a21": "若諸營作一切皆息。其未訖者。要待日明。",
    "T46n1912_07b:0366a22": "學大乘者。要待無上大涅槃日。是經出世",
    "T46n1912_07b:0366a23": "如彼果實多所饒益安樂一切。能令眾生",
    "T46n1912_07b:0366a24": "見如來性。如法華中八千聲聞得授記莂",
    "T46n1912_07b:0366a25": "如秋收冬藏更無所作。一闡提輩於諸善",
    "T46n1912_07b:0366a26": "法無所營作。八千聲聞即是持品八千人",
    "T46n1912_07b:0366a27": "也。此據五時相生以說。若論教旨法華唯",
    "T46n1912_07b:0366a28": "以開權顯遠為教正主。獨得名妙意在",
    "T46n1912_07b:0366a29": "於此。又云下約人結成所表正意。秖是結",
    "T46n1912_07b:0366b01": "成念處功畢耳。所言六人及如來者。二十八",
    "T46n1912_07b:0366b02": "云。爾時師子吼菩薩白佛言。世尊。何等比丘",
    "T46n1912_07b:0366b03": "能莊嚴娑羅雙樹。佛舉六人及以如來。六人",
    "T46n1912_07b:0366b04": "在因如來居果。因果俱得莊嚴之名。因果",
    "T46n1912_07b:0366b05": "始終四德具足。所表義顯故云莊嚴。因六人",
    "T46n1912_07b:0366b06": "者。經云。若有比丘受持讀誦十二部經。正",
    "T46n1912_07b:0366b07": "其文句。如是比丘乃能莊嚴娑羅雙樹。師子",
    "T46n1912_07b:0366b08": "吼言。如我解佛所說義者。阿難比丘即其",
    "T46n1912_07b:0366b09": "人也。得淨天眼指阿那律。少欲知足指大",
    "T46n1912_07b:0366b10": "迦葉。無諍空行指須菩提。善修神通指目",
    "T46n1912_07b:0366b11": "犍連。得大智慧指舍利弗。於一一人廣",
    "T46n1912_07b:0366b12": "如阿難。後舉果人云。若有比丘能說眾生",
    "T46n1912_07b:0366b13": "悉有佛性。得金剛三昧具足四德八自在",
    "T46n1912_07b:0366b14": "我。如是比丘最能莊嚴娑羅雙樹。師子吼",
    "T46n1912_07b:0366b15": "言。如我解佛所說義者。唯有如來乃能莊",
    "T46n1912_07b:0366b16": "嚴娑羅雙樹。如其無者則不端嚴。唯願如來",
    "T46n1912_07b:0366b17": "常住於此。佛言。一切諸法性無住住。云何",
    "T46n1912_07b:0366b18": "請住。前之六人雖曰多聞乃至大智。要必",
    "T46n1912_07b:0366b19": "宣說一切眾生悉有佛性。已於法華聞得",
    "T46n1912_07b:0366b20": "記已。非不能說但不及果人。故云如來",
    "T46n1912_07b:0366b21": "最能莊嚴。因人果人皆具四德。因人始入故",
    "T46n1912_07b:0366b22": "云唯佛。聲聞尚爾下舉劣況勝。若入涅槃",
    "T46n1912_07b:0366b23": "成五解脫者。結四念所表以成祕藏。祕藏",
    "T46n1912_07b:0366b24": "秖是涅槃。涅槃秖是解脫四念處觀。既觀五",
    "T46n1912_07b:0366b25": "陰念處既成中間涅槃。即是五陰成五解脫。",
    "T46n1912_07b:0366b26": "故經云。色解脫乃至識解脫。不即等者。次",
    "T46n1912_07b:0366b27": "結四念及以解脫成三佛性。此三佛性與",
    "T46n1912_07b:0366b28": "計六法不即不離不即故非不離故是理",
    "T46n1912_07b:0366b29": "具故是本迷故非。言六法者。謂五陰神我。",
    "T46n1912_07b:0366c01": "故大經三十。作盲人摸象譬竟。即合譬云。",
    "T46n1912_07b:0366c02": "或有說言。色是佛性。乃至說言。我是佛性。",
    "T46n1912_07b:0366c03": "當知佛性與彼六法不即不離。三佛性者。",
    "T46n1912_07b:0366c04": "準第三卷意。念處中文。正因不即不離於",
    "T46n1912_07b:0366c05": "色。了因不即不離於識。緣因不即不離",
    "T46n1912_07b:0366c06": "受想行及我。當知六法秖是三因。故此三因",
    "T46n1912_07b:0366c07": "與五陰等不即不離。轉於五陰以成四",
    "T46n1912_07b:0366c08": "德。三德三因。具如第三卷三德文末。彼具",
    "T46n1912_07b:0366c09": "圓別。今但在圓。大同小異各有意旨。前之",
    "T46n1912_07b:0366c10": "二解以五陰四念對三德四德。今對五陰",
    "T46n1912_07b:0366c11": "復加神我。置於四德唯對三因。是故開合",
    "T46n1912_07b:0366c12": "有少同異。",
    "T46n1912_07b:0366c13": "次釋對治助開。初明來意中。先剋",
    "T46n1912_07b:0366c14": "出所助之體。故云為一切三昧作本。故",
    "T46n1912_07b:0366c15": "四三昧必依圓教不思議三三昧為本。此",
    "T46n1912_07b:0366c16": "即前六名為正行。正行不顯良由有遮。當",
    "T46n1912_07b:0366c17": "分說者。當教三昧即為當教諸行之本。今",
    "T46n1912_07b:0366c18": "文唯約無作三昧為諸行本。若入下別明",
    "T46n1912_07b:0366c19": "為今文行本。根利下正約根遮以簡助",
    "T46n1912_07b:0366c20": "意。四句之中三句不須。唯根鈍有遮用",
    "T46n1912_07b:0366c21": "此對治。次句中云但專三脫者。但專修前",
    "T46n1912_07b:0366c22": "無作道品以開三脫。夫初果下況釋。斯須二",
    "T46n1912_07b:0366c23": "果為根利有遮。及世智斷結。雖非出世根",
    "T46n1912_07b:0366c24": "利。亦是無遮之限。言兩條者。二果為一條。",
    "T46n1912_07b:0366c25": "世智為一條。如此兩條初條尚有事惑。次",
    "T46n1912_07b:0366c26": "條無事為理成障。破事理障義當用治。",
    "T46n1912_07b:0366c27": "況根鈍遮重不修對治。第三果人欲結盡故",
    "T46n1912_07b:0366c28": "不說須治。世智雖斷下八地思。以計我",
    "T46n1912_07b:0366c29": "故猶須治道。故五停中著我多者。尚須對",
    "T46n1912_07b:0366c30": "治為說界法。若準此意。唯根利無遮根鈍",
    "T46n1912_07b:0367a01": "無遮。及無漏智盡欲結者。不須對治。然初",
    "T46n1912_07b:0367a02": "二果但緣理治惑。名為用治。實不同於凡",
    "T46n1912_07b:0367a03": "夫治相。當知無遮但專上來境等六法。若",
    "T46n1912_07b:0367a04": "有遮根鈍等。治道不成三昧安剋。助道無量",
    "T46n1912_07b:0367a05": "下明用治所依。助道無量但用六者為對",
    "T46n1912_07b:0367a06": "六蔽。故且立六以示治相。準下文意。雖復",
    "T46n1912_07b:0367a07": "初教展轉為治。此科正為治於重蔽。是故",
    "T46n1912_07b:0367a08": "且立事六為治。問。前通塞中。塞有橫竪。此",
    "T46n1912_07b:0367a09": "中治塞何故但將橫中六度。以辨治相耶。",
    "T46n1912_07b:0367a10": "答。橫則事理俱障。六則攝事略周。況復苦集",
    "T46n1912_07b:0367a11": "無明名略對治不足。及竪中塵沙等惑非治",
    "T46n1912_07b:0367a12": "正意今明事治故不論之。又若有苦集即",
    "T46n1912_07b:0367a13": "具無明。具無明故六蔽具足。但治六蔽餘",
    "T46n1912_07b:0367a14": "二則去。此之蔽相復重於陰境所歷餘心。是",
    "T46n1912_07b:0367a15": "故別生此文用觀。若人下初治慳中。云若",
    "T46n1912_07b:0367a16": "人修四三昧至脫門不開。此文冠下五度之",
    "T46n1912_07b:0367a17": "首。下五但云修三昧時。餘文並略。激者水衝",
    "T46n1912_07b:0367a18": "也。次破戒中。云穬者芒稻也。麁澁貌也。防",
    "T46n1912_07b:0367a19": "過曰制限分曰度。淳謂淳朴。亦漬也。沃也。",
    "T46n1912_07b:0367a20": "悖者此非字體。謂背逆也。應作𢠜字。亂",
    "T46n1912_07b:0367a21": "也。事字託跋正應作嬾。儢者。玉篇云。心不",
    "T46n1912_07b:0367a22": "力也。謂懈怠也。春蛙者蝦蟆之流。面牆者",
    "T46n1912_07b:0367a23": "無所見也。諸蔽下總結也。前六蔽中各有",
    "T46n1912_07b:0367a24": "厚薄云云。若用下具辯四隨迴轉治相。前之對",
    "T46n1912_07b:0367a25": "治已用四中一對治竟。忽非其宜。應須轉",
    "T46n1912_07b:0367a26": "用。或兼或具若第一義。是故總云當依四隨。",
    "T46n1912_07b:0367a27": "初總舉。次別示中如治一慳者。略於一蔽",
    "T46n1912_07b:0367a28": "示四隨相。問。文中若是已明對治。此中秖",
    "T46n1912_07b:0367a29": "應更明三隨。何故約慳具列四耶。答。前雖",
    "T46n1912_07b:0367b01": "明對是直爾用治。未辯用治有益以不益。",
    "T46n1912_07b:0367b02": "謂惡破善生等也。今示隨相教其迴轉。是",
    "T46n1912_07b:0367b03": "故具列四隨之相。又於四中若樂不樂以",
    "T46n1912_07b:0367b04": "明轉相者以不樂檀即轉用尸乃至般若。",
    "T46n1912_07b:0367b05": "若善心生乃至開等。是轉兼具及第一義。又",
    "T46n1912_07b:0367b06": "於對中破即是對不破。即是轉兼具等。故",
    "T46n1912_07b:0367b07": "總舉之為轉等式。所言轉者。或轉用尸乃",
    "T46n1912_07b:0367b08": "至般若。或次或超超一至四。逆順間雜病去",
    "T46n1912_07b:0367b09": "便止。五度為頭但越本位。餘同於檀。此病",
    "T46n1912_07b:0367b10": "不轉而治轉也。一度轉用餘之五度即成",
    "T46n1912_07b:0367b11": "五句六度合有三十句治若樂病俱轉名亦",
    "T46n1912_07b:0367b12": "對亦轉。成三十句。是轉非對亦三十句。又",
    "T46n1912_07b:0367b13": "是轉是對是轉非對。一往且立為三十句。若",
    "T46n1912_07b:0367b14": "超雜等句相不定。行者自知。豈可具記。又",
    "T46n1912_07b:0367b15": "一度轉用至二三四。亦可名轉亦可名兼。",
    "T46n1912_07b:0367b16": "若至五度名轉名具。不得具名者以轉",
    "T46n1912_07b:0367b17": "用故。若言具者不得云轉。但具用六以",
    "T46n1912_07b:0367b18": "治一蔽。亦以轉故復失兼名。故雖兼具但",
    "T46n1912_07b:0367b19": "名為轉。故轉至五不名具者。轉則單用具",
    "T46n1912_07b:0367b20": "則兼俱。故不同也若病轉藥不轉。不名轉",
    "T46n1912_07b:0367b21": "治亦非兼具。或第一義名一向治。亦有超",
    "T46n1912_07b:0367b22": "順逆間等也隨其病轉以為五蔽。亦成三",
    "T46n1912_07b:0367b23": "十句一向治也。所言兼者。藥兼一兩乃至",
    "T46n1912_07b:0367b24": "三四。至五名具是故但四。度別四句成二",
    "T46n1912_07b:0367b25": "十四。一度至五但成六句。正名具治。今文",
    "T46n1912_07b:0367b26": "無具者。但是文略。第八卷有。此約圓人用",
    "T46n1912_07b:0367b27": "事治相。若藏通別初心為四念處等。用事",
    "T46n1912_07b:0367b28": "治相準此可知。言第一義者。唯觀無相真",
    "T46n1912_07b:0367b29": "如寂理。若約教者。各以當教真理為治。乃",
    "T46n1912_07b:0367c01": "至圓人亦用三教理而為對等。又四教初心",
    "T46n1912_07b:0367c02": "皆須事治。如向所說。若以四教展轉為治",
    "T46n1912_07b:0367c03": "以前助後者。還以前六轉望後教六蔽之",
    "T46n1912_07b:0367c04": "相。為對轉等。如通教人用三藏六。別人則",
    "T46n1912_07b:0367c05": "用藏通兩六。圓人用三並有轉等。如治一",
    "T46n1912_07b:0367c06": "慳看慳何等。財身及命所慳不同。既知慳",
    "T46n1912_07b:0367c07": "已用事為治。別人用二例此可知。圓人用",
    "T46n1912_07b:0367c08": "三者。如用事治慳。慳雖似破因茲乃計",
    "T46n1912_07b:0367c09": "三捨為實。但增生死無正可論轉用即",
    "T46n1912_07b:0367c10": "空治其計實。實計若破即應得與法界相",
    "T46n1912_07b:0367c11": "應。破實存空則應轉用恒沙佛法。捨身命",
    "T46n1912_07b:0367c12": "財十界無知。作此觀時計假為實。但得名",
    "T46n1912_07b:0367c13": "為愛見大悲。則應轉用觀身命財悉是法",
    "T46n1912_07b:0367c14": "界。圓教觀法得對治名良由於此。此中唯",
    "T46n1912_07b:0367c15": "有藥病俱轉終無病轉而藥不轉。亦可得",
    "T46n1912_07b:0367c16": "有藥轉而病不轉何以故。計實不轉而亦",
    "T46n1912_07b:0367c17": "容用後之三藥。兼具比說思之可知。又此",
    "T46n1912_07b:0367c18": "轉治始從生滅終至無作。名為漸轉若從",
    "T46n1912_07b:0367c19": "無作轉至生滅。及以互轉名為不定。若第",
    "T46n1912_07b:0367c20": "一義名為頓轉。一蔽既爾餘蔽亦然。是則於",
    "T46n1912_07b:0367c21": "一病中轉用藏教五及以三教六。成二十三",
    "T46n1912_07b:0367c22": "度。六蔽合有一百三十八治。俱轉名對及亦",
    "T46n1912_07b:0367c23": "名轉。各有一百三十八治。兼具等相思之",
    "T46n1912_07b:0367c24": "可知。若見其意方了此文。於助六度下。次",
    "T46n1912_07b:0367c25": "更總明合行式中。明其治相其事非一。於",
    "T46n1912_07b:0367c26": "一一事皆有合行。非此可具。故指後文相",
    "T46n1912_07b:0367c27": "攝中說。有人下欲明合行先出異解。然後",
    "T46n1912_07b:0367c28": "破異明須合行。是故今家下文則有四種",
    "T46n1912_07b:0367c29": "六度。初文正出異解者。顯十與六但是開",
    "T46n1912_07b:0368a01": "合。古人不見開合之意。濫用楞伽宗教之",
    "T46n1912_07b:0368a02": "文。彼楞伽云。二乘菩薩有二種。一者宗趣法",
    "T46n1912_07b:0368a03": "相。謂自所證離分別相入無漏界。二者言",
    "T46n1912_07b:0368a04": "說。謂說九部離於四句令眾生入。然彼通",
    "T46n1912_07b:0368a05": "舉二乘菩薩所證及說。成共三乘理教之相。",
    "T46n1912_07b:0368a06": "古師不了謂宗無說為理為大。以屬菩薩。",
    "T46n1912_07b:0368a07": "謂教有說為事為小。以屬二乘。宗教有無",
    "T46n1912_07b:0368a08": "具如法華維摩玄文所破。次引大經大品。",
    "T46n1912_07b:0368a09": "以證六度攝一切法。故知六外無復餘法。",
    "T46n1912_07b:0368a10": "如前四諦但云四諦有無量相。不云四外",
    "T46n1912_07b:0368a11": "更有餘法。何故云六但在通教。次若得下",
    "T46n1912_07b:0368a12": "略示文意。若六若十既是開合。不應以此",
    "T46n1912_07b:0368a13": "而判大小宗教等別。如禪下正示開合。合故",
    "T46n1912_07b:0368a14": "即是事理合明。開之則是事理別說。又明六",
    "T46n1912_07b:0368a15": "則通於大小。明十則唯在於大。又此十中",
    "T46n1912_07b:0368a16": "通則通於四教。別則唯在別圓。如三藏菩",
    "T46n1912_07b:0368a17": "薩即以伏惑為一切智。以三祇假為道",
    "T46n1912_07b:0368a18": "種智。佛果以為一切種智。能起神通有勝",
    "T46n1912_07b:0368a19": "願用。故三藏菩薩亦得有十。若據未斷惑",
    "T46n1912_07b:0368a20": "邊則般若亦無。非從空出種智不成。未",
    "T46n1912_07b:0368a21": "得法身無願智力。且以分地而為般若",
    "T46n1912_07b:0368a22": "則但有六。通教菩薩從但空邊開出方便",
    "T46n1912_07b:0368a23": "佛果種智及願智力。以為十度。未得法身",
    "T46n1912_07b:0368a24": "與三藏同。已斷通惑從空出假。從容進退",
    "T46n1912_07b:0368a25": "多少不同。是則兩教或六或七或八或十。今",
    "T46n1912_07b:0368a26": "文且約別圓義邊。開六為十。餘諸增減文",
    "T46n1912_07b:0368a27": "中未論。又存教道且兼於別。意本在圓。泥",
    "T46n1912_07b:0368a28": "滓與願婆羅與力方音異耳。言定守禪度",
    "T46n1912_07b:0368a29": "者。若開禪為三則根本定守第五度名禪",
    "T46n1912_07b:0368b01": "度也。餘所開者。名力名願。空智守於第六",
    "T46n1912_07b:0368b02": "般若。餘所開者名漚和等。漚和出假智也。",
    "T46n1912_07b:0368b03": "闍那入中智也。亦是方音不同也。次明攝法",
    "T46n1912_07b:0368b04": "者。正示合行故能攝法。若不達於一切諸",
    "T46n1912_07b:0368b05": "法。皆入此之對治門中。如何對治攝一切",
    "T46n1912_07b:0368b06": "法。初明六度攝道品者。下文廣釋。意雖可",
    "T46n1912_07b:0368b07": "見今預通說。至文易明。何者。檀攝二覺",
    "T46n1912_07b:0368b08": "謂除捨也。文中闕一下文具列。尸攝三謂",
    "T46n1912_07b:0368b09": "正語業命。忍攝四。謂念根念力念覺正念。進",
    "T46n1912_07b:0368b10": "攝八。謂四正勤進根進力進覺分正精進。禪",
    "T46n1912_07b:0368b11": "攝八。謂四如意定根定力定覺正定。慧攝",
    "T46n1912_07b:0368b12": "十。謂四念處慧根慧力擇覺喜覺正見正思",
    "T46n1912_07b:0368b13": "合三十五。餘有二信通三十五。一切諸法",
    "T46n1912_07b:0368b14": "信為本故。若準婆沙以實體十一攝三十",
    "T46n1912_07b:0368b15": "七。故婆沙中先以七覺收餘六科。餘不入",
    "T46n1912_07b:0368b16": "者。謂二信為一及正思惟一。以語業命三實",
    "T46n1912_07b:0368b17": "體但二。足成十一。俱舍唯十。以合戒支故",
    "T46n1912_07b:0368b18": "也。言入七者。謂四念處。及慧根。力。正見。",
    "T46n1912_07b:0368b19": "入擇法覺分。四正勤進根力及正方便方便。",
    "T46n1912_07b:0368b20": "是進入進覺分。四如意足及定根力正定入",
    "T46n1912_07b:0368b21": "定覺分念根力正念入念覺分。是則二十四",
    "T46n1912_07b:0368b22": "法攝入七覺。并本七覺合三十一。并信等",
    "T46n1912_07b:0368b23": "六合三十七。今於七中攝喜入擇攝除入",
    "T46n1912_07b:0368b24": "捨。則合七成五。以念為忍語等為尸。擇",
    "T46n1912_07b:0368b25": "喜屬慧除捨是檀定等是禪。二信依前以為",
    "T46n1912_07b:0368b26": "通入。所以七覺六度義足。故今開合與論不",
    "T46n1912_07b:0368b27": "殊。開合雖爾義與論別。今此六文義通四",
    "T46n1912_07b:0368b28": "教各含十故。即此六度文為六段。一一段",
    "T46n1912_07b:0368b29": "中皆有六義。初三藏文是事治正意。故文稍",
    "T46n1912_07b:0368c01": "廣。初明事檀攝二。文相可見。若三藏下。正",
    "T46n1912_07b:0368c02": "明事捨仍舉理以況之。雖未成理檀有",
    "T46n1912_07b:0368c03": "事治之益。次引論徵問。捨能下答。又捨下",
    "T46n1912_07b:0368c04": "明檀能成五。通別如文。次明圓捨中。圓是",
    "T46n1912_07b:0368c05": "今文與事合行正意故也。復順今文正修之",
    "T46n1912_07b:0368c06": "體。是故引文廣明其相。初正明圓捨中。言",
    "T46n1912_07b:0368c07": "十法界色身等者。但觀三事。心冥法界則",
    "T46n1912_07b:0368c08": "十界三事冥然自亡。正報是身依報是財。所",
    "T46n1912_07b:0368c09": "言命者。連持為義。即諸界中各有連持。如",
    "T46n1912_07b:0368c10": "六道中報命不同。及四聖中有慧命常住命",
    "T46n1912_07b:0368c11": "等。即此三事在一念心三諦具足。能除三",
    "T46n1912_07b:0368c12": "惑故名為捨。入不二邊者。秖是中道不二之",
    "T46n1912_07b:0368c13": "捨。此約最後理觀檀義。若辯合行應具事",
    "T46n1912_07b:0368c14": "理。故下文中結偏失云。理觀深微而不存",
    "T46n1912_07b:0368c15": "事行。即却舉三藏事治之相。事治文竟又復",
    "T46n1912_07b:0368c16": "斥云。而不存理觀。即以度品六句料簡。是",
    "T46n1912_07b:0368c17": "故當知修理觀者。重惑若起必須事助。事",
    "T46n1912_07b:0368c18": "與理俱名為合行。是故六句正顯度品俱",
    "T46n1912_07b:0368c19": "有事理。故有相破相修相即。人不見之秖",
    "T46n1912_07b:0368c20": "謂泛爾分別而已。若如是者何益修行。何",
    "T46n1912_07b:0368c21": "以故下釋也。先明不二之捨。次引殃掘以",
    "T46n1912_07b:0368c22": "證圓捨。於中初列經文。從有邊下解釋經",
    "T46n1912_07b:0368c23": "意。言不壞者。即於百界生死之身達常住",
    "T46n1912_07b:0368c24": "理。於慳成治復顯法身。法身既爾財命亦",
    "T46n1912_07b:0368c25": "然。次引金剛者四句是教。依教修觀觀教",
    "T46n1912_07b:0368c26": "即具三種般者。故實相般若資於法身。捨",
    "T46n1912_07b:0368c27": "一切身。觀照般若資於慧命。捨一切命。四",
    "T46n1912_07b:0368c28": "句文字資常住財。捨一切財。復以修三資",
    "T46n1912_07b:0368c29": "於理三。故理顯時一切能捨。又文字能詮三",
    "T46n1912_07b:0369a01": "種般若。觀照修得三種般若。實相本有三種",
    "T46n1912_07b:0369a02": "般若。故古人云。日捨三恒未免有生。四句",
    "T46n1912_07b:0369a03": "般若累滅道成。是故當知。四句功深三恒力",
    "T46n1912_07b:0369a04": "劣。故知四句與捨身。豈可校其優劣耶。如",
    "T46n1912_07b:0369a05": "此下斥偏也。初文即是互失之相。故云兩皆",
    "T46n1912_07b:0369a06": "有過。或唯修圓觀事行全無。或專修事度",
    "T46n1912_07b:0369a07": "圓理絕分。是故二失並闕合行。檀度既然餘",
    "T46n1912_07b:0369a08": "五咸爾。又二失相望不無優劣。今勸並行",
    "T46n1912_07b:0369a09": "是故俱責。言剜身等者。仍是三藏菩薩之",
    "T46n1912_07b:0369a10": "事。報恩經云。釋迦菩薩為輪王時剜身千",
    "T46n1912_07b:0369a11": "燈以求半偈。偈曰。夫生輒死此滅為樂。得",
    "T46n1912_07b:0369a12": "此偈已令諸大眾讀誦書寫石壁要路。令",
    "T46n1912_07b:0369a13": "凡見者發菩提心。身燈光明亦說此偈。聞者",
    "T46n1912_07b:0369a14": "皆悉發菩提心。其光上至忉利天上。諸天",
    "T46n1912_07b:0369a15": "光明悉皆不現。諸天相問此光因緣。即以",
    "T46n1912_07b:0369a16": "天眼見此輪王。以大慈悲為眾生故求",
    "T46n1912_07b:0369a17": "於半偈剜身千燈。此光是彼身燈光明。天帝",
    "T46n1912_07b:0369a18": "因即至菩薩所。問菩薩言。作此供養為",
    "T46n1912_07b:0369a19": "求天帝等耶。答言。為眾生故求菩提故。",
    "T46n1912_07b:0369a20": "天帝問曰。以何為證。答曰。若使不虛身當",
    "T46n1912_07b:0369a21": "平復。言已其身平復如故。具如彼經廣明。",
    "T46n1912_07b:0369a22": "亦如月光菩薩經。有王名曰智聞。剜髀肉",
    "T46n1912_07b:0369a23": "以救病比丘。大論月光太子出血髓以救",
    "T46n1912_07b:0369a24": "癩人。出脇肉以貿猴子。露脊骨以濟跛",
    "T46n1912_07b:0369a25": "兔等。捨國城者。如大論中鞞施伽王為隣",
    "T46n1912_07b:0369a26": "國所伐。四兵垂至安然不驚。諸臣白曰。何",
    "T46n1912_07b:0369a27": "法却之。王曰。有法。如是至三皆云有法。",
    "T46n1912_07b:0369a28": "賊既至已王語諸臣。汝等事主有何彼此。",
    "T46n1912_07b:0369a29": "汝可事彼吾今去矣。乃從後門逃走而出。",
    "T46n1912_07b:0369b01": "後王坐已即便勅云。若有能得前王者。當",
    "T46n1912_07b:0369b02": "加重賞。後時他人先知此王為性好施。來",
    "T46n1912_07b:0369b03": "詣王乞。不知此王棄於國城。道逢此王而",
    "T46n1912_07b:0369b04": "復不識。遇便問曰。我聞鞞施伽王其性好",
    "T46n1912_07b:0369b05": "施。我欲詣乞。王乃語言。汝可縛我將送新",
    "T46n1912_07b:0369b06": "王。必得重賞。其人聞已生大恭敬。不敢諾",
    "T46n1912_07b:0369b07": "之。王云。隨去至城汝可縛進。至已諸臣見",
    "T46n1912_07b:0369b08": "王大哭。新王問之諸臣具答。兼從乞者亦",
    "T46n1912_07b:0369b09": "說其事。新王下階拜為兄弟。遞知國事。救",
    "T46n1912_07b:0369b10": "鴿飴虎捨身兼命。今明下明得相。若人下",
    "T46n1912_07b:0369b11": "廣明失相。撫者擊也。臆謂胸臆。循心自責",
    "T46n1912_07b:0369b12": "知行不周。保護下不能捨財。辭憚下不能",
    "T46n1912_07b:0369b13": "捨身。貪惜下不能捨命。觸事下總結無",
    "T46n1912_07b:0369b14": "三。今於道場等者。立行請加。自行教他等",
    "T46n1912_07b:0369b15": "者。大論五十六云。菩薩摩訶薩自不殺生。",
    "T46n1912_07b:0369b16": "乃至種智。教人不殺讚歎不殺法。亦歡喜",
    "T46n1912_07b:0369b17": "不殺者。乃至種智。是菩薩愛佛法。知身口",
    "T46n1912_07b:0369b18": "意無常故。不說無益之語。以令善法得增",
    "T46n1912_07b:0369b19": "益故。令諸煩惱不能覆心。行者作是行",
    "T46n1912_07b:0369b20": "時。結使雖起智慧思惟不令覆心。若恣結",
    "T46n1912_07b:0369b21": "使失於今世後世善財。妨於佛道。設使心",
    "T46n1912_07b:0369b22": "起不令口起。設若口起不令身起。設使身",
    "T46n1912_07b:0369b23": "起不令作大罪如凡夫人。是菩薩雖復卑",
    "T46n1912_07b:0369b24": "陋鄙賤。以行勝法得在勝人數中。是人深",
    "T46n1912_07b:0369b25": "樂功德故。能行四種勝行。二乘不能具足",
    "T46n1912_07b:0369b26": "四種。以不深樂佛法故也。是菩薩自既不",
    "T46n1912_07b:0369b27": "殺以慈悲故。教人不殺。慈悲是一切賢聖",
    "T46n1912_07b:0369b28": "善法。故須讚歎。菩薩常欲令人得樂故。見",
    "T46n1912_07b:0369b29": "他不殺心生歡喜讚歎。乃至種智亦復如",
    "T46n1912_07b:0369c01": "是。若不自行何能利他。若不利他何能",
    "T46n1912_07b:0369c02": "成就一切眾生。若不成就一切何能淨佛",
    "T46n1912_07b:0369c03": "國土。何以故。眾生淨故世界即淨。又八十八",
    "T46n1912_07b:0369c04": "云。此四種行是菩薩摩訶薩初心之要。不可",
    "T46n1912_07b:0369c05": "不識。何以故。此四不具。不名菩薩摩訶",
    "T46n1912_07b:0369c06": "薩故。何者。或能自行不能化他等云云。四法",
    "T46n1912_07b:0369c07": "交互為句廣辯互相。始從不殺不盜乃",
    "T46n1912_07b:0369c08": "至種智。以不具故不成極果。心若真實等",
    "T46n1912_07b:0369c09": "者蒙加得益。能感乃至思益等者。彼經佛",
    "T46n1912_07b:0369c10": "放一切法光。今文且引六文以證六度。經",
    "T46n1912_07b:0369c11": "云。又如來光名曰能捨。佛以此光能破眾",
    "T46n1912_07b:0369c12": "生慳貪之心。能令行施。又如來光名無悔",
    "T46n1912_07b:0369c13": "熱。佛以此光能破眾生破戒之心。令持禁",
    "T46n1912_07b:0369c14": "戒。又如來光名曰安和。佛以此光能破眾",
    "T46n1912_07b:0369c15": "生瞋恚之心令行忍辱。又如來光名曰勤",
    "T46n1912_07b:0369c16": "修。佛以此光能破眾生懈怠之心令行精",
    "T46n1912_07b:0369c17": "進。又如來光名曰一心。佛以此光能破眾",
    "T46n1912_07b:0369c18": "生妄念之心令行禪定。又如來光名曰能",
    "T46n1912_07b:0369c19": "解。佛以此光能破眾生愚癡之心令行智",
    "T46n1912_07b:0369c20": "慧。乃至四儀一切諸法亦復如是。下諸文中",
    "T46n1912_07b:0369c21": "不復更引。以蒙光故。至一一須釋出之者。",
    "T46n1912_07b:0369c22": "既蒙光已隨其宿緣及現加行。得與四種",
    "T46n1912_07b:0369c23": "行相相應。文中語略但云捨若遺芥。而不委",
    "T46n1912_07b:0369c24": "明觀行淺深。故令後人一一釋出四種檀",
    "T46n1912_07b:0369c25": "相。以對四教。令蒙益者識益知加。若以",
    "T46n1912_07b:0369c26": "釋之。應云若與三藏檀捨相應。能捨事中",
    "T46n1912_07b:0369c27": "身命財也。與通相應知三事空。與別相應",
    "T46n1912_07b:0369c28": "達施諸法。與圓相應見施法界。過現和",
    "T46n1912_07b:0369c29": "合與四相應。檀度既然餘五亦爾。能畢竟下",
    "T46n1912_07b:0370a01": "明理具事成。若無因緣等者。我此身等無益",
    "T46n1912_07b:0370a02": "物緣。權寄臭軀以進己道。忽若於他有微",
    "T46n1912_07b:0370a03": "利益。捨此身等猶如草芥。俗中尚能殺身",
    "T46n1912_07b:0370a04": "成仁。豈出世高士而迷臭軀。是為等者。總",
    "T46n1912_07b:0370a05": "結得益正助行成。以斥不成。正智如火陰",
    "T46n1912_07b:0370a06": "境如炷事度如油。火若不明炷則不焦。乃",
    "T46n1912_07b:0370a07": "由事行油竭故也以油竭故。無明大暗何",
    "T46n1912_07b:0370a08": "由可滅。若如上去次明尸度攝三。初明攝",
    "T46n1912_07b:0370a09": "法列教斥失。如文。請加中云瑕玷者。瑕",
    "T46n1912_07b:0370a10": "玉病也。玷玉缺也。毀重如玷破輕如瑕。毒",
    "T46n1912_07b:0370a11": "龍等者。大論十三云。如釋迦菩薩本身曾",
    "T46n1912_07b:0370a12": "為大力菩薩毒龍。若觸嗅視。弱者便死彊",
    "T46n1912_07b:0370a13": "者氣噓乃死。此龍曾受一日一夜戒。入靜林",
    "T46n1912_07b:0370a14": "中獨坐思惟。坐久疲怠而便臥睡。龍法若睡",
    "T46n1912_07b:0370a15": "形狀如蛇。文章七寶。獵者見之便驚走曰。",
    "T46n1912_07b:0370a16": "如此希有難得之皮。若上大王不亦宜乎。",
    "T46n1912_07b:0370a17": "以杖按頭以刀剝皮。龍自思惟。我力如意",
    "T46n1912_07b:0370a18": "傾覆此國猶如反掌。此之小人豈能困我。",
    "T46n1912_07b:0370a19": "我今持戒不計此身。當從佛語。於是自忍",
    "T46n1912_07b:0370a20": "眠目不視閉氣絕息。憐愍此人。一心受剝",
    "T46n1912_07b:0370a21": "不生悔意。既失皮已赤肉在地。時為日",
    "T46n1912_07b:0370a22": "炙宛轉土中。欲趣大水。見諸蟲蟻唼食其",
    "T46n1912_07b:0370a23": "身。為護戒故復不敢動。自思言。我今此身",
    "T46n1912_07b:0370a24": "以施諸蟲蟻。為佛道故今以肉施用充其",
    "T46n1912_07b:0370a25": "命。後成佛時當以法施以益其心。如是誓",
    "T46n1912_07b:0370a26": "已身乾命絕。即生第二忉利天上。獵師者調",
    "T46n1912_07b:0370a27": "達六師等是。諸小蟲輩今初轉法輪八萬諸",
    "T46n1912_07b:0370a28": "天得道者是須陀等者是大論中名。仁王名",
    "T46n1912_07b:0370a29": "為普明王。經云。為班足王而捉將去。從其",
    "T46n1912_07b:0370b01": "乞願。一日行施。飯食沙門頂禮三寶。班足",
    "T46n1912_07b:0370b02": "許已還國依七佛法請百法師。一日二時",
    "T46n1912_07b:0370b03": "講仁王般若。第一法師為王說偈云。",
    "T46n1912_07b:0370b04": "劫燒終訖　　乾坤洞然　　須彌巨海",
    "T46n1912_07b:0370b05": "都為灰颺　　天龍福盡　　於中彫喪",
    "T46n1912_07b:0370b06": "二儀尚爾　　國有何常一　　神識無主",
    "T46n1912_07b:0370b07": "假乘四蛇　　無明保養　　以為樂車",
    "T46n1912_07b:0370b08": "神無常主　　形無常家　　形神尚離",
    "T46n1912_07b:0370b09": "豈有國耶二　　有本自無　　因緣成諸",
    "T46n1912_07b:0370b10": "盛者必衰　　實者必虛　　眾生蠢蠢",
    "T46n1912_07b:0370b11": "都如幻居　　三界皆爾　　國土亦如三",
    "T46n1912_07b:0370b12": "生老病死　　輪轉無際　　事與願違",
    "T46n1912_07b:0370b13": "憂悲為害　　欲深禍重　　瘡疣無外",
    "T46n1912_07b:0370b14": "三界皆爾　　國有何賴四",
    "T46n1912_07b:0370b15": "偈意皆悉勸王捨身及國土等。大論中云。爾",
    "T46n1912_07b:0370b16": "時法師說此偈已。王還至天羅國班足王",
    "T46n1912_07b:0370b17": "所。於大眾中告九百九十九王言。就死時",
    "T46n1912_07b:0370b18": "至。人各誦過去七佛仁王經偈。諸王皆誦。",
    "T46n1912_07b:0370b19": "班足聞已問諸王言。為誦何等。普明以偈",
    "T46n1912_07b:0370b20": "而答班足。班足聞已得空平等三昧。諸王同",
    "T46n1912_07b:0370b21": "證。班足因茲而放諸王。心誠下蒙加護",
    "T46n1912_07b:0370b22": "益。二世罪者。謂過現罪。亦應一一釋出四",
    "T46n1912_07b:0370b23": "尸羅相。三藏可知。凡通教中云非持非犯",
    "T46n1912_07b:0370b24": "者。不見持相故曰非持。持相尚無犯相本",
    "T46n1912_07b:0370b25": "滅。故大論云。若見持戒人喜見破戒者瞋。",
    "T46n1912_07b:0370b26": "如是持戒名罪因緣。亡持犯相方名不見。",
    "T46n1912_07b:0370b27": "故尸文後云與理觀正業等相應者。事中正",
    "T46n1912_07b:0370b28": "業即是事尸。此尸若與圓理相應。方名具",
    "T46n1912_07b:0370b29": "足。別圓二尸例檀可見。此後四度結文不",
    "T46n1912_07b:0370c01": "同。忍度文後但云相應。不云一一釋出者",
    "T46n1912_07b:0370c02": "但是文略。故進度文後即具列生生等四。禪",
    "T46n1912_07b:0370c03": "度文後但云得與四觀相應。數存義略。是",
    "T46n1912_07b:0370c04": "故重引大論五門禪相。於門門之後具云",
    "T46n1912_07b:0370c05": "四種。般若文末列四倒者。且出三藏三乘",
    "T46n1912_07b:0370c06": "故也。後文即具列云四種十慧。雖互存沒",
    "T46n1912_07b:0370c07": "須知一準。又施戒中直明度相。不明蔽相。",
    "T46n1912_07b:0370c08": "忍中先委明蔽次方明度。進中略示蔽相。",
    "T46n1912_07b:0370c09": "禪中具列。隨文逐要故此不同。若釋義者。",
    "T46n1912_07b:0370c10": "應須一一具存蔽度及四種相。結得益相",
    "T46n1912_07b:0370c11": "如文。下分文大同。次釋忍者。即以四忍為",
    "T46n1912_07b:0370c12": "四教者。諸經論中明五忍義多約別教。以",
    "T46n1912_07b:0370c13": "別教中。竪具四義。今借義用且除信忍。即",
    "T46n1912_07b:0370c14": "以餘四用對四教。但依於義而不依語。",
    "T46n1912_07b:0370c15": "又以忍為名但在菩薩。此意唯在大乘故",
    "T46n1912_07b:0370c16": "也。三藏不斷故宜名伏。通在衍初。扶順於",
    "T46n1912_07b:0370c17": "理。故宜名順。別教後心亦破無明。宜名無",
    "T46n1912_07b:0370c18": "生。圓理本寂宜名寂滅。次斥失中但出瞋",
    "T46n1912_07b:0370c19": "相。而但有理解無事忍故。事瞋具如第二",
    "T46n1912_07b:0370c20": "卷釋。言屑屑者不安之相。亦云瑣瑣小陋",
    "T46n1912_07b:0370c21": "貌也。郭璞云。往來貌也。亦碎貌也。即小瞋",
    "T46n1912_07b:0370c22": "也。隆者高也。爾雅云。宛中隆。郭璞云。山中",
    "T46n1912_07b:0370c23": "央高也。謂瞋起時如高可見。既知下立行",
    "T46n1912_07b:0370c24": "請加。一切行中瞋害尤甚。故忍最難。大論",
    "T46n1912_07b:0370c25": "云。如天帝問佛。若行忍者。唯有一事最",
    "T46n1912_07b:0370c26": "不可耐。小人輕慢謂為怖畏。故不應忍。佛",
    "T46n1912_07b:0370c27": "言。若以小人輕慢謂為怖畏。欲不忍者。不",
    "T46n1912_07b:0370c28": "忍之罪甚於此也。何以故。不忍之人賢聖",
    "T46n1912_07b:0370c29": "善人之所輕慢。忍辱之人而為小人之所",
    "T46n1912_07b:0371a01": "輕慢。二輕之中寧取何輕。故知寧為小人",
    "T46n1912_07b:0371a02": "之所輕。不為賢聖之所賤。何以故。無智之",
    "T46n1912_07b:0371a03": "人輕於不可輕。賢聖之人賤於可賤。為是",
    "T46n1912_07b:0371a04": "義故彌須行忍。如富樓那等者。增一云。其",
    "T46n1912_07b:0371a05": "成道已欲還本國利益村人。佛言。彼國土",
    "T46n1912_07b:0371a06": "中人多弊惡。於汝云何。答言。我當修忍。若",
    "T46n1912_07b:0371a07": "毀辱我我當自幸不得拳歐。拳歐時自幸",
    "T46n1912_07b:0371a08": "不得木杖。得木杖時自幸不得刀刃。刀",
    "T46n1912_07b:0371a09": "刃時自幸早離五陰毒身。佛言。若如是者。",
    "T46n1912_07b:0371a10": "乃得利益可還本國如揩金等者。忍力如",
    "T46n1912_07b:0371a11": "金如鏡。違境如揩如摩。故彌揩彌摩轉",
    "T46n1912_07b:0371a12": "益明淨。羼提等者。具如第三卷所引。割截",
    "T46n1912_07b:0371a13": "是彊。王悔是軟。彊軟不變故身平復。二境",
    "T46n1912_07b:0371a14": "不變名曰俱安。次明進度中大論下列教。",
    "T46n1912_07b:0371a15": "文略。前三易行等者。具如第一第三卷引。此",
    "T46n1912_07b:0371a16": "則舉別知通。若無通者則二俱不成。阿難",
    "T46n1912_07b:0371a17": "說精進覺等者。準大論三十。佛告阿難。我",
    "T46n1912_07b:0371a18": "今背痛小息。以欝多羅敷以僧伽梨枕。令",
    "T46n1912_07b:0371a19": "阿難為諸比丘說法。阿難乃說七覺。佛時",
    "T46n1912_07b:0371a20": "問言。說精進覺未。阿難云。已至。如是三問",
    "T46n1912_07b:0371a21": "三答。佛即驚起告阿難言。汝讚歎精進由",
    "T46n1912_07b:0371a22": "是得菩提。若第十七即云。佛聞說已即從",
    "T46n1912_07b:0371a23": "座起。又長阿含中有八精進八懈怠。於四",
    "T46n1912_07b:0371a24": "種事各有前後生於進怠。謂乞食執作行",
    "T46n1912_07b:0371a25": "李病患。如乞食時若不得時。即作是念。乞",
    "T46n1912_07b:0371a26": "食不得身體疲極。不能堪任坐禪讀誦。精",
    "T46n1912_07b:0371a27": "勤行道。宜令且息。二者若乞食得復作",
    "T46n1912_07b:0371a28": "是念。身體沈重不能堪任。是為乞食前後",
    "T46n1912_07b:0371a29": "生於懈怠。設少執作便作是念。我今疲極",
    "T46n1912_07b:0371b01": "不復堪任。若欲執作便作是念。明當執作",
    "T46n1912_07b:0371b02": "必有疲極。設少行來便作是念。我朝行來身",
    "T46n1912_07b:0371b03": "體疲極。設欲少行復作是念。我明當行必",
    "T46n1912_07b:0371b04": "有疲極。設遇少患便作是念。我今重患因",
    "T46n1912_07b:0371b05": "篤疲極。所患差已。復念病差未久身體疲",
    "T46n1912_07b:0371b06": "極。一一句下皆云未得欲得未獲欲獲未",
    "T46n1912_07b:0371b07": "證欲證。由此八故皆不成就。故名懈怠。",
    "T46n1912_07b:0371b08": "八精進者。若乞不得。念我身體少於睡臥",
    "T46n1912_07b:0371b09": "堪行精進。若乞得食。念今飽滿氣力充足。",
    "T46n1912_07b:0371b10": "堪行精進。我向執作廢我行道今宜精進。",
    "T46n1912_07b:0371b11": "若明當執作念當妨行道須預精進。若",
    "T46n1912_07b:0371b12": "行來時。念朝行來廢我行道。若明當行念",
    "T46n1912_07b:0371b13": "當廢行道。若得重病當念命終。若少病",
    "T46n1912_07b:0371b14": "患或恐更增。一一句下皆云宜應精進。未",
    "T46n1912_07b:0371b15": "得者得未證者證。此意宜對隨自意意。大",
    "T46n1912_07b:0371b16": "施抒海如第三卷。抒者除也。蒼頡篇云。酌",
    "T46n1912_07b:0371b17": "取也而今下斥失。如穴鼻等者。大論三十三",
    "T46n1912_07b:0371b18": "云。如駝穿鼻一切隨人。有為法中若有智",
    "T46n1912_07b:0371b19": "慧上聖所親。若無智慧猶如穴鼻。翻倒一",
    "T46n1912_07b:0371b20": "切所有功德於生死中。無鉤醉象者。大經二",
    "T46n1912_07b:0371b21": "十三云。譬如無鉤醉象狂逸暴惡多所殺",
    "T46n1912_07b:0371b22": "害。有調象師以大鐵鉤用搨其頂。即時調",
    "T46n1912_07b:0371b23": "順惡心都息。婆沙廣有調象因緣。喻八解",
    "T46n1912_07b:0371b24": "脫。薳者本是草名。亦是人姓。今以過度之",
    "T46n1912_07b:0371b25": "言。借用此字以替方言。穭者自生稻耳。恐",
    "T46n1912_07b:0371b26": "應作此儢。心不力故空度時日。當發下立",
    "T46n1912_07b:0371b27": "誓請加。刻骨等者。誓身精進如刻至骨。",
    "T46n1912_07b:0371b28": "誓心精進如銘其石。銘者名也。書之為誡",
    "T46n1912_07b:0371b29": "刻石紀功。今亦如是。誓要其心。如刻石",
    "T46n1912_07b:0371c01": "紀功使永不昧。為法輸身名為許道。唐者",
    "T46n1912_07b:0371c02": "虛也。無復等者。無復難心。結上行法匪懈",
    "T46n1912_07b:0371c03": "不以行為難行。無復苦心結上端直其",
    "T46n1912_07b:0371c04": "身。不以身為疲苦。感佛下蒙加獲益。以",
    "T46n1912_07b:0371c05": "生生等對四精進者。進是發起策勵之相。",
    "T46n1912_07b:0371c06": "故以生等釋成四進。三藏三祇進猶潤生。",
    "T46n1912_07b:0371c07": "故曰生生。通亡進相名生不生。別已入空",
    "T46n1912_07b:0371c08": "為生故進。故不生生。圓理本寂。進亦不生。故",
    "T46n1912_07b:0371c09": "不生不生。又於進境亡能亡所。次釋禪中",
    "T46n1912_07b:0371c10": "先總約禪度。但是等者列教。初云根本即",
    "T46n1912_07b:0371c11": "三藏也。越中二教故云乃至。雖云無作楞",
    "T46n1912_07b:0371c12": "嚴不成。中間應云雖云無生理定不成。",
    "T46n1912_07b:0371c13": "雖云恒沙佛法。俗諦三昧不成。若無下斥",
    "T46n1912_07b:0371c14": "失中。云無定等者。引大經況釋。如世間",
    "T46n1912_07b:0371c15": "人。若無十大地中心數定者。世路平地尚亦",
    "T46n1912_07b:0371c16": "顛墜。況修出世無定豈成。為是下總標請",
    "T46n1912_07b:0371c17": "加。略舉應須修禪。故總云一心。至下方",
    "T46n1912_07b:0371c18": "乃別出五門。感佛下蒙加。此總明禪。闕結",
    "T46n1912_07b:0371c19": "文者下五門中具明故也。為避煩文故互",
    "T46n1912_07b:0371c20": "存沒。次大論下明五門禪中。初明來意。以",
    "T46n1912_07b:0371c21": "禪門中門戶多故。故更明此五門禪相。若禪",
    "T46n1912_07b:0371c22": "下正釋也。初明數息。至第九卷中更釋。言",
    "T46n1912_07b:0371c23": "七依定者。成論七三昧品云。謂依初禪得",
    "T46n1912_07b:0371c24": "無漏。乃至依於無所有處得無漏。依此七",
    "T46n1912_07b:0371c25": "處得聖果故。故名七依。有人自謂有漏",
    "T46n1912_07b:0371c26": "為足。是故佛說七依無漏。問何故依禪得",
    "T46n1912_07b:0371c27": "無漏耶。答。得初禪時觀初禪陰。起八聖",
    "T46n1912_07b:0371c28": "種心生厭離。乃至無色觀於四陰亦復如",
    "T46n1912_07b:0371c29": "是。問。何以不說欲界為依。答。如須尸摩",
    "T46n1912_07b:0372a01": "經說更有無漏。所謂欲界。故知亦有少故",
    "T46n1912_07b:0372a02": "不說。問。何故不說非非想處為無漏耶。",
    "T46n1912_07b:0372a03": "答。彼不了故。定多慧少故不說依。問。七想",
    "T46n1912_07b:0372a04": "即七依耶。答。外道無真是故云想。聖人破",
    "T46n1912_07b:0372a05": "想是故說依。故今文中且云發得欲定乃至",
    "T46n1912_07b:0372a06": "七依。未判有漏及無漏等。準論分別二義",
    "T46n1912_07b:0372a07": "並通。請觀音下明助益行成。次明不淨治",
    "T46n1912_07b:0372a08": "貪欲中。酖者爾雅云。久樂也。從酉者酖酒",
    "T46n1912_07b:0372a09": "耳。非此文意。亦可以酖酒喻婬。故作酖",
    "T46n1912_07b:0372a10": "字。亦與湎字義同。湎者酖於酒也。亦可作",
    "T46n1912_07b:0372a11": "䤄。故大經云。若常愁苦愁遂增長。乃至貪婬",
    "T46n1912_07b:0372a12": "嗜酒亦復如是。不淨觀者。即假想觀。如求",
    "T46n1912_07b:0372a13": "證人經說。佛在舍衛。有比丘至塚間路遊",
    "T46n1912_07b:0372a14": "他田。田主罵言。此何比丘不修道業。常遊",
    "T46n1912_07b:0372a15": "我田。便往問之。比丘答言。我有諍事來求",
    "T46n1912_07b:0372a16": "證人。田主問言。證人是誰。比丘即喚。田主隨",
    "T46n1912_07b:0372a17": "去見屍狼藉。比丘言。此諸蟲鳥是我證人。田",
    "T46n1912_07b:0372a18": "主問故。比丘答言。心之漏患觀已還房。觀",
    "T46n1912_07b:0372a19": "身亦爾。我今欲識心之本源。是故觀之。田",
    "T46n1912_07b:0372a20": "主聞已垂淚哽咽。彼田主者於迦葉佛法中。",
    "T46n1912_07b:0372a21": "千歲修習是不淨觀。比丘及田主俱得初果。",
    "T46n1912_07b:0372a22": "九想在第九卷。引大論中言八背捨等。因",
    "T46n1912_07b:0372a23": "便兼列非文正意。但言皆由九想而成。故",
    "T46n1912_07b:0372a24": "云皆以九想而為初門。此明九想功能故",
    "T46n1912_07b:0372a25": "也。若實觀者如撰擇長者緣云云。次以慈治",
    "T46n1912_07b:0372a26": "瞋者。上釋忍中但通途云如橋地等。故云",
    "T46n1912_07b:0372a27": "通治。未治重瞋。今專修慈以治瞋恚。是故",
    "T46n1912_07b:0372a28": "云別。因明慈定兼說餘三。恐修慈心非",
    "T46n1912_07b:0372a29": "己所宜。故云餘之三心或樂欲等。等取餘",
    "T46n1912_07b:0372b01": "三。是依四隨修四無量也。對轉兼具準上",
    "T46n1912_07b:0372b02": "可知。釋治愚癡文相最略。應例諸文。毘",
    "T46n1912_07b:0372b03": "曇以界方便破我等者。我及斷常并計性三",
    "T46n1912_07b:0372b04": "並屬癡故。初破我者經論不同。故雜阿毘",
    "T46n1912_07b:0372b05": "曇云。著見行者以界方便。愚夫不了宿業",
    "T46n1912_07b:0372b06": "煩惱積聚五陰。於緣計我。當於自身以界",
    "T46n1912_07b:0372b07": "方便。觀察種種性種種業種種相。謂地等六",
    "T46n1912_07b:0372b08": "界。彼地界者為水所潤。而不相離。彼水界",
    "T46n1912_07b:0372b09": "者為地界持。故不流散。火界成熟故不淤",
    "T46n1912_07b:0372b10": "壞。風界動故而得增長。空界空故食得出",
    "T46n1912_07b:0372b11": "入。有識界故有所造作。由眾緣故故知無",
    "T46n1912_07b:0372b12": "我。又觀此身不淨充滿。如吹散𧂐沙。於",
    "T46n1912_07b:0372b13": "無色法前後相續。如是觀者則得空解脫門",
    "T46n1912_07b:0372b14": "種子。於彼生厭得無願解脫門種子。正向",
    "T46n1912_07b:0372b15": "涅槃得無相解脫門種子。是名界方便。若",
    "T46n1912_07b:0372b16": "準大經云。著我多者。則為分別十八界法。",
    "T46n1912_07b:0372b17": "此與六界總別之異。論四大界是十色界半。",
    "T46n1912_07b:0372b18": "論識界是七心界半。但合色為四。合心為",
    "T46n1912_07b:0372b19": "一。更加空界。教門隨機離合不定。今準禪",
    "T46n1912_07b:0372b20": "經。因緣破我。大集亦以二世破我。為簡",
    "T46n1912_07b:0372b21": "異故故俱列釋。言三世破斷常者。三世相",
    "T46n1912_07b:0372b22": "續故不斷。三世迭謝故不常。又過去破常。",
    "T46n1912_07b:0372b23": "未來破斷。現在因果雙破斷常。二世破我",
    "T46n1912_07b:0372b24": "者。現未二世具十二緣。於父生愛於母生",
    "T46n1912_07b:0372b25": "瞋。名為無明。父遺體時謂是己有。名之為",
    "T46n1912_07b:0372b26": "行。從識支去至老死支。與三世同。言一",
    "T46n1912_07b:0372b27": "念者。具如玄文第三卷境妙中說。念佛治",
    "T46n1912_07b:0372b28": "睡如文。",
    "T46n1912_07b:0372b29": "止觀輔行傳弘決卷第七之二"
}