{
    "T03n0190_027:0777a25": "佛本行集經卷第二十七",
    "T03n0190_027:0777a27": "隋天竺三藏闍那崛多譯",
    "T03n0190_027:0777a28": "向菩提樹品下",
    "T03n0190_027:0777a29": "「爾時，魔王即告赤眼夜叉之使，作如是言：『謂",
    "T03n0190_027:0777b01": "汝赤眼，汝今見此軍眾以不？有誰輙欲侵我",
    "T03n0190_027:0777b02": "境界。』是時赤眼夜叉之使，即白其王魔波旬",
    "T03n0190_027:0777b03": "言：『大王！當知此是釋種淨飯王子，名悉達多，",
    "T03n0190_027:0777b04": "從彼善生村主女前，猶如牛王，作大音聲，向",
    "T03n0190_027:0777b05": "於吉利刈草人邊，乞得一把。有一樹名羖羊",
    "T03n0190_027:0777b06": "多羅尼拘陀樹，漸漸而來，復有五百青雀圍",
    "T03n0190_027:0777b07": "遶，以初春月所出可愛一切樹木，悉著花",
    "T03n0190_027:0777b08": "果，枝柯自垂，無識諸樹，猶尚傾頭，低而供",
    "T03n0190_027:0777b09": "養，震動大地，欲向於彼菩提樹下。』",
    "T03n0190_027:0777b10": "「爾時，波旬既見菩薩欲向於彼菩提樹下，作",
    "T03n0190_027:0777b11": "是思惟：『願此釋種，向餘樹下，鋪草而坐，莫",
    "T03n0190_027:0777b12": "向於此菩提樹坐。』其心如是思惟念已，告彼",
    "T03n0190_027:0777b13": "一切夜叉眾言：『汝等一切諸夜叉輩，宜減少",
    "T03n0190_027:0777b14": "許夜叉之眾，速往詣彼菩提樹下伏藏而住，",
    "T03n0190_027:0777b15": "慎莫使此釋種之子趣向於彼菩提樹間。』其",
    "T03n0190_027:0777b16": "夜叉等白魔王言：『謹依大王嚴命所勅。』是時",
    "T03n0190_027:0777b17": "夜叉即便抽減少許人眾，去彼菩提樹下不",
    "T03n0190_027:0777b18": "遠，伏藏而住。其彼魔家諸夜叉眾，遙見菩",
    "T03n0190_027:0777b19": "薩欲來向於菩提樹時，身體赫奕，猶如金山",
    "T03n0190_027:0777b20": "照耀放光，不可譬喻。其夜叉眾，既覩見已，即",
    "T03n0190_027:0777b21": "說偈言：",
    "T03n0190_027:0777b22": "「『此必千光新日出，　　威德照耀如金山，",
    "T03n0190_027:0777b23": "憐愍一切諸天人，　　漸到樹王如師子。』",
    "T03n0190_027:0777b24": "「時彼樹林所守護神，即以偈頌報答於彼諸",
    "T03n0190_027:0777b25": "夜叉言：",
    "T03n0190_027:0777b26": "「『世尊千劫功德圓，　　備滿六度施戒忍，",
    "T03n0190_027:0777b27": "精進禪定及智慧，　　具足一切諸莊嚴。",
    "T03n0190_027:0777b28": "今漸來至向樹王，　　欲證無上菩提道，",
    "T03n0190_027:0777b29": "諸天及人八部眾，　　思惟如是悉隨行。』",
    "T03n0190_027:0777c01": "「爾時，彼諸魔家眷屬夜叉眾等，聞此偈已，皆",
    "T03n0190_027:0777c02": "悉離彼菩提樹側，星散而走。是時菩薩漸漸",
    "T03n0190_027:0777c03": "來到十六種相功德具滿地分之處。何等名",
    "T03n0190_027:0777c04": "為十六種相？所謂彼地劫燒之時，最後燃盡，",
    "T03n0190_027:0777c05": "劫初立時，最在先成。",
    "T03n0190_027:0777c06": "「又復，彼地所出諸草，最勝最妙。所謂優波羅、",
    "T03n0190_027:0777c07": "波頭摩、拘勿頭、分陀利，充足不少。",
    "T03n0190_027:0777c08": "「又復，彼地於閻浮提，最在於中。",
    "T03n0190_027:0777c09": "「又復，彼地不居頑鈍愚癡眾生，唯住聖種大",
    "T03n0190_027:0777c10": "福德人之所行坐。",
    "T03n0190_027:0777c11": "「又復，彼地無諸坑坎，四面空寬，平整之處。",
    "T03n0190_027:0777c12": "「又復，彼地不下不高，清淨洪滿，猶如手掌。",
    "T03n0190_027:0777c13": "「又復，彼地多有諸花，優波羅、波頭摩、拘勿",
    "T03n0190_027:0777c14": "頭、分陀利，自然生長。",
    "T03n0190_027:0777c15": "「又復，彼地悉為一切聖人通知。",
    "T03n0190_027:0777c16": "「又復，彼地自然顯現。",
    "T03n0190_027:0777c17": "「又復，彼地於一切時，恒居聖人，不曾空闕。",
    "T03n0190_027:0777c18": "「又復，彼地終無有人能得降伏。",
    "T03n0190_027:0777c19": "「又復，彼地名稱遠聞，所謂師子最高之座。",
    "T03n0190_027:0777c20": "「又復，彼地其有心覓，過不能得，所謂若魔魔",
    "T03n0190_027:0777c21": "家眷屬。",
    "T03n0190_027:0777c22": "「又復，彼地於一切地，最在中齊。",
    "T03n0190_027:0777c23": "「又復，彼地金剛所成。",
    "T03n0190_027:0777c24": "「又復，彼地所生諸草，正高四指，柔軟青綠，",
    "T03n0190_027:0777c25": "如孔雀項。觸時猶如迦尸迦衣，顏色微妙，",
    "T03n0190_027:0777c26": "可憙端正，香氣芬芳，頭悉右旋。往昔有諸",
    "T03n0190_027:0777c27": "轉輪聖王，悉皆知聞此可愛樂希有之事，是",
    "T03n0190_027:0777c28": "故恒來往彼觀看此之地處。",
    "T03n0190_027:0777c29": "「爾時，菩薩臨欲至彼菩提樹側，是時其地，自",
    "T03n0190_027:0778a01": "然掃除，清淨嚴麗，香汁塗灑，可憙端正，令",
    "T03n0190_027:0778a02": "心樂觀，又無一切砂礫瓦石、蒺䔧棘刺、諸惡",
    "T03n0190_027:0778a03": "草等。是時菩薩，初執草行用於左手，後至樹",
    "T03n0190_027:0778a04": "下，即以右手柔軟五指，羅網莊嚴，赤色猶",
    "T03n0190_027:0778a05": "如燕脂所塗，從左手取彼一把草，安穩欲置",
    "T03n0190_027:0778a06": "菩提樹下。東面持草，擲於地上，根即向樹。菩",
    "T03n0190_027:0778a07": "薩心發如是之願：『我今於此處所坐已，越煩",
    "T03n0190_027:0778a08": "惱海，度至彼岸。』時菩薩擲彼一把草至地，",
    "T03n0190_027:0778a09": "猶如󰦘中置華，或如河漩，或如萬字。",
    "T03n0190_027:0778a10": "「爾時菩薩見自所執草漫擲地自然不亂，有",
    "T03n0190_027:0778a11": "如是等吉祥之相，口作是言：『如我今日所擲",
    "T03n0190_027:0778a12": "之草，應亂不亂，此吉祥相，表我在於亂世間",
    "T03n0190_027:0778a13": "中，必定當證不亂之法。』菩薩如是擲草鋪已，",
    "T03n0190_027:0778a14": "是時彼地六種震動。",
    "T03n0190_027:0778a15": "「時，欲界主魔王波旬至菩薩所，而作是言：『謂",
    "T03n0190_027:0778a16": "剎利子！汝今不合在此樹下鋪草而坐。何以",
    "T03n0190_027:0778a17": "故？其此樹下，於夜半中，多有無量毘舍遮鬼",
    "T03n0190_027:0778a18": "及富多那夜叉羅剎，數數恒來噉食人肉。今",
    "T03n0190_027:0778a19": "此樹北，別有一林，是大仙人所居停處，彼之",
    "T03n0190_027:0778a20": "處所，名曰優婁頻螺聚落，可憙端正，人所",
    "T03n0190_027:0778a21": "樂觀，汝釋子宜至於彼地隨意而坐。』",
    "T03n0190_027:0778a22": "「爾時菩薩報彼魔王作如是言：『汝魔波旬！可",
    "T03n0190_027:0778a23": "不知耶？我在於山阿蘭若處空閑澤中，或在",
    "T03n0190_027:0778a24": "樹下，或在塚間，或居林內，夜半安然，心無",
    "T03n0190_027:0778a25": "所畏。又復我今亦非無智，亦復非是無方便",
    "T03n0190_027:0778a26": "力，非如凡人至於此地。但我久知，往昔諸",
    "T03n0190_027:0778a27": "佛，在此樹下無畏之處，得成聖道。以如是義，",
    "T03n0190_027:0778a28": "我故來此。』",
    "T03n0190_027:0778a29": "「爾時，別更有一夜叉，在於魔王波旬右立，時",
    "T03n0190_027:0778b01": "彼夜叉語菩薩言：『汝釋種子！今何苦用此樹",
    "T03n0190_027:0778b02": "下坐？自外四邊，大有餘樹，汝可速疾移他處",
    "T03n0190_027:0778b03": "去。』時菩薩報彼夜叉言：『我有心願，於餘樹下，",
    "T03n0190_027:0778b04": "不能得成；所願唯在於此樹下，決定當成，餘",
    "T03n0190_027:0778b05": "處不得。』",
    "T03n0190_027:0778b06": "「時，彼夜叉白其魔王作如是言：『大王！今聞彼",
    "T03n0190_027:0778b07": "言以不？更作何事能得彼去？』魔波旬報彼夜",
    "T03n0190_027:0778b08": "叉言：『我今唯應種種方便，作勤劬心斷彼，",
    "T03n0190_027:0778b09": "不聽於此處坐。』",
    "T03n0190_027:0778b10": "「爾時，菩薩見魔波旬作如是言，鋪草而坐，內",
    "T03n0190_027:0778b11": "心思惟，發如是願：『我今坐彼往昔過去諸佛",
    "T03n0190_027:0778b12": "所坐金剛之處，坐已當伏魔王波旬。我今此",
    "T03n0190_027:0778b13": "處坐已，斷滅欲瞋恚癡諸煩惱等。我今此處",
    "T03n0190_027:0778b14": "坐已，當證微妙甘露清涼之法。』",
    "T03n0190_027:0778b15": "「爾時，菩薩所鋪之草，其根向內、頭皆向外，鋪",
    "T03n0190_027:0778b16": "已右遶彼菩提樹三匝訖竟，加趺而坐，身心",
    "T03n0190_027:0778b17": "端直，如蛇纏身，卓然不動。口三唱言：『我證",
    "T03n0190_027:0778b18": "甘露！我證甘露！我今定當證得甘露。』而菩薩",
    "T03n0190_027:0778b19": "心，發於如是弘誓之願：『我坐此處，一切諸漏",
    "T03n0190_027:0778b20": "若不除盡，若一切心不得解脫，我終不從此",
    "T03n0190_027:0778b21": "坐而起。』有偈說言：",
    "T03n0190_027:0778b22": "「『菩薩樹下加趺坐，　　如以大蛇自纏身，",
    "T03n0190_027:0778b23": "發於如是弘誓心，　　事若不成不起坐。』",
    "T03n0190_027:0778b24": "「爾時，魔王波旬，從彼地所隱身不現，經少時",
    "T03n0190_027:0778b25": "間，即化其身，頭髮解亂，塵土滿身。著麤褐",
    "T03n0190_027:0778b26": "衣，口脣乾燥，狀若飢渴，手中執持一大束書，",
    "T03n0190_027:0778b27": "速疾而來，向菩薩所，立菩薩前，將所持書，擲",
    "T03n0190_027:0778b28": "與菩薩，口如是言：『此一封書是汝釋種摩那",
    "T03n0190_027:0778b29": "摩許，遣我送來；此一封是尼婁馱許，此一",
    "T03n0190_027:0778c01": "封是難提迦許，此一封是拔提伽許，此一封",
    "T03n0190_027:0778c02": "書是難陀許，此一封是阿難陀許；自外諸書",
    "T03n0190_027:0778c03": "各各是彼諸釋種子，寄與汝來。』時，一書上",
    "T03n0190_027:0778c04": "偽抄不實虛妄言辭，作如是語：『提婆達多！今",
    "T03n0190_027:0778c05": "在於此迦毘羅城，以受王位，入汝宮內，盡",
    "T03n0190_027:0778c06": "皆納受汝之妃后，取於汝父淨飯大王，繫牢",
    "T03n0190_027:0778c07": "獄中，自餘叔父白飯、斛飯并甘露飯，一切宿",
    "T03n0190_027:0778c08": "老諸釋種王，盡皆驅逐，遣出城外。汝見此書，",
    "T03n0190_027:0778c09": "速疾須來，汝用住彼阿蘭若為？』",
    "T03n0190_027:0778c10": "「爾時菩薩聞是語已，心發如是三種思惟：『因",
    "T03n0190_027:0778c11": "婇女故發於欲心，而我妃后，提婆達多實",
    "T03n0190_027:0778c12": "能納也。因提婆達起鬪諍心，彼實能奪我之",
    "T03n0190_027:0778c13": "國土父王位乎？因釋種故生殺害心，彼等",
    "T03n0190_027:0778c14": "何故各自惜身，不護我父？』菩薩復更如是",
    "T03n0190_027:0778c15": "思惟：『世間境界，悉皆無常，穢污不淨，念念",
    "T03n0190_027:0778c16": "生滅，無暫住時。思惟一切，皆悉是於破壞",
    "T03n0190_027:0778c17": "之法，生已即滅。』如是思惟，便斷欲心，發出",
    "T03n0190_027:0778c18": "家心，息諍鬪心，起慈愍心，斷殺害心，生悲",
    "T03n0190_027:0778c19": "哀心。『如是等事，我久棄吐。』思惟是已，即發",
    "T03n0190_027:0778c20": "捨心。",
    "T03n0190_027:0778c21": "31 魔怖菩薩品1佛本行集經魔怖菩薩品第三十一上",
    "T03n0190_027:0778c22": "「爾時，菩薩在於菩提樹下坐已。時菩提樹所",
    "T03n0190_027:0778c23": "守護神，生大歡喜，心意踊躍，遍滿其體，不",
    "T03n0190_027:0778c24": "能自勝，即解其身所有瓔珞，并散頭髻，速疾",
    "T03n0190_027:0778c25": "而向於菩薩所，以最勝妙吉祥之事，讚美菩",
    "T03n0190_027:0778c26": "薩。內心殷重，發大希奇，悉命諸親及其眷",
    "T03n0190_027:0778c27": "屬，守護菩薩，恭敬儼然。",
    "T03n0190_027:0778c28": "「爾時，彼處四面林木，無問大小所有樹神，各",
    "T03n0190_027:0778c29": "從其樹出身，來到護菩提樹神邊問言：『大善",
    "T03n0190_027:0779a01": "樹神！今在於汝樹下坐者，此是何人？我等由",
    "T03n0190_027:0779a02": "來，未曾聞見，最妙最勝，身為一切諸相莊嚴，",
    "T03n0190_027:0779a03": "如天中天。』作是語已，其護菩提樹神，告彼諸",
    "T03n0190_027:0779a04": "樹神言：『汝諸神輩當知！此是淨飯王子，甘蔗",
    "T03n0190_027:0779a05": "種姓，往昔劫初，大眾推舉，所置立王，世世",
    "T03n0190_027:0779a06": "相承，至今已來，此是其胤。』時諸樹神，復語菩",
    "T03n0190_027:0779a07": "提守護神言：『菩提樹神！汝今真得最大利益",
    "T03n0190_027:0779a08": "大善福業，令汝居處，得有如是勝上眾生三",
    "T03n0190_027:0779a09": "界之尊勝妙眾生，此之眾生，如優曇花難現",
    "T03n0190_027:0779a10": "於世。』",
    "T03n0190_027:0779a11": "「爾時，彼等一切樹神，各將沈水牛頭栴檀諸",
    "T03n0190_027:0779a12": "末香等，又復種種妙好香花，散菩薩上，散",
    "T03n0190_027:0779a13": "已復散，歡喜踊躍，遍滿其體，不能自勝。舉手",
    "T03n0190_027:0779a14": "低頭，合十指掌，向菩薩禮，口中各復如是唱",
    "T03n0190_027:0779a15": "言：『眾生最首，唯願仁者早成此誓速證菩提。』",
    "T03n0190_027:0779a16": "次復，四天所居諸天，及四天王，次有無量三",
    "T03n0190_027:0779a17": "十三天、夜摩、兜率、化樂、他化自在天等，無量",
    "T03n0190_027:0779a18": "無邊一切諸天，及諸梵天，各將種種天上妙",
    "T03n0190_027:0779a19": "花、曼陀羅花、摩訶曼陀羅花、曼殊沙花、摩",
    "T03n0190_027:0779a20": "訶曼殊沙花、天拘勿頭，及波頭摩、分陀利等，",
    "T03n0190_027:0779a21": "復持種種末香塗香，如雨而散菩提樹上。其",
    "T03n0190_027:0779a22": "菩提樹，猶如車輪，周匝遍滿一由旬內，種種",
    "T03n0190_027:0779a23": "香花，積至于膝。",
    "T03n0190_027:0779a24": "「爾時，菩薩坐彼菩提樹下之時，無一蚍蜉蟻",
    "T03n0190_027:0779a25": "子作聲，況復大獸？一切諸鳥，亦不作聲，假使",
    "T03n0190_027:0779a26": "有風，一切諸樹，亦不傾動。當於菩薩坐彼菩",
    "T03n0190_027:0779a27": "提樹下之時，淨居諸天，心喜踊躍，遍滿其體，",
    "T03n0190_027:0779a28": "不能自勝，頂禮菩薩，心內各作如是願言：『眾",
    "T03n0190_027:0779a29": "生最首，願仁此心，早得圓滿，速成菩提。』",
    "T03n0190_027:0779b01": "「爾時，菩薩坐彼菩提樹下之時，發是要誓：『我",
    "T03n0190_027:0779b02": "不成道，不起此座。』是時魔王波旬，內心生",
    "T03n0190_027:0779b03": "大恐怖，即作是言：『應此剎利釋種之子，欲得",
    "T03n0190_027:0779b04": "除滅我之境界，欲得令我出此境界。若彼勝",
    "T03n0190_027:0779b05": "我在於我前，必教諸人令得涅槃，為諸人說",
    "T03n0190_027:0779b06": "涅槃方便，使我境界當成虛空。而彼即今未",
    "T03n0190_027:0779b07": "得淨眼，在我境界，我今須作勤劬方便，令",
    "T03n0190_027:0779b08": "其所行退失起走。』而說偈言：",
    "T03n0190_027:0779b09": "「『彼今若得成菩提，　　便廣為他說正法，",
    "T03n0190_027:0779b10": "即當損耗我境界；　　眾人既得正路開，",
    "T03n0190_027:0779b11": "自然使我境界空，　　境空我則成寡婦。",
    "T03n0190_027:0779b12": "其今未得清淨眼，　　乃復住我境界中，",
    "T03n0190_027:0779b13": "我應速疾往彼邊，　　先作障礙破其事，",
    "T03n0190_027:0779b14": "猶如河水來未至，　　逆須預造作橋梁。』",
    "T03n0190_027:0779b15": "「爾時，魔王波旬具足滿一千子，於其中間，助",
    "T03n0190_027:0779b16": "菩薩者有五百子，商主為首，在魔波旬右邊",
    "T03n0190_027:0779b17": "而坐。其中助魔波旬之者亦有五百，第一頭",
    "T03n0190_027:0779b18": "首名為惡口，在魔波旬左邊而坐。時，魔波旬",
    "T03n0190_027:0779b19": "告其諸子作如是言：『汝等諸子！我今共汝，進",
    "T03n0190_027:0779b20": "退籌量，欲取汝等子別意智，共作何計，若為",
    "T03n0190_027:0779b21": "力能降伏菩薩？』爾時，右邊長子商主，說偈白",
    "T03n0190_027:0779b22": "父魔波旬言：",
    "T03n0190_027:0779b23": "「『若人敢觸大睡蛇，　　復能盤迴狂醉象，",
    "T03n0190_027:0779b24": "曾共嚴熾獸王鬪，　　是乃能伏彼沙門。』",
    "T03n0190_027:0779b25": "「爾時，魔王波旬左邊次子惡口，復為其父而",
    "T03n0190_027:0779b26": "說偈言：",
    "T03n0190_027:0779b27": "「『若人見我心破傷，　　諸樹拔根即倒地，",
    "T03n0190_027:0779b28": "況彼沙門若覩我，　　而不一氣遠走藏？』",
    "T03n0190_027:0779b29": "「爾時，右邊有一魔子，名為妙鳴，即復以偈白",
    "T03n0190_027:0779c01": "其父言：",
    "T03n0190_027:0779c02": "「『若人浮渡於大海，　　還欲飲海悉令乾，",
    "T03n0190_027:0779c03": "父王此事不足驚，　　若見菩薩面可怪。』",
    "T03n0190_027:0779c04": "「爾時，左邊復一魔子，名為百鬪，即更以偈白",
    "T03n0190_027:0779c05": "其父言：",
    "T03n0190_027:0779c06": "「『我身髆上百臂生，　　一臂能射三百箭，",
    "T03n0190_027:0779c07": "父王但去莫愁惱，　　我獨能破彼沙門。』",
    "T03n0190_027:0779c08": "「爾時，右邊有一魔子，名為善覺，即復以偈白",
    "T03n0190_027:0779c09": "其父言：",
    "T03n0190_027:0779c10": "「『若其有力如象馬，　　或復毘紐及金剛，",
    "T03n0190_027:0779c11": "人藏宿業忍辱威，　　彼等諸力不能及。』",
    "T03n0190_027:0779c12": "「爾時，左邊復一魔子，名曰嚴威，即更以偈白",
    "T03n0190_027:0779c13": "其父言：",
    "T03n0190_027:0779c14": "「『我於虛空雨水火，　　至彼能破比丘身，",
    "T03n0190_027:0779c15": "令彼身如一聚灰，　　若猛火焰燒乾草。』",
    "T03n0190_027:0779c16": "「爾時，右邊有一魔子，名為善目，即復以偈白",
    "T03n0190_027:0779c17": "其父言：",
    "T03n0190_027:0779c18": "「『若使最勝須彌崩，　　一切天宮殿盡壞，",
    "T03n0190_027:0779c19": "大海諸水皆枯涸，　　日月從空悉墜來，",
    "T03n0190_027:0779c20": "能使日光冷如氷，　　天宮墮落到於地，",
    "T03n0190_027:0779c21": "菩薩樹下一坐已，　　未成正覺終不移。』",
    "T03n0190_027:0779c22": "「爾時，左邊復一魔子，名曰報怨，即更以偈白",
    "T03n0190_027:0779c23": "其父言：",
    "T03n0190_027:0779c24": "「『我指能執持日月，　　虛空星宿及諸辰，",
    "T03n0190_027:0779c25": "捉搦彼等一切天，　　四海水入手掌內，",
    "T03n0190_027:0779c26": "況此沙門一釋子，　　即今捻擲海外邊，",
    "T03n0190_027:0779c27": "但速遣此諸軍兵，　　疾向於彼沙門所。』",
    "T03n0190_027:0779c28": "「爾時，右邊復一魔子，名為德信，即復以偈白",
    "T03n0190_027:0779c29": "其父言：",
    "T03n0190_027:0780a01": "「『日月運移不求朋，　　輪王應化無等侶，",
    "T03n0190_027:0780a02": "諸聖菩薩不假眾，　　獨自能破大魔軍。』",
    "T03n0190_027:0780a03": "「爾時，左邊復一魔子，名求過失，即更以偈白",
    "T03n0190_027:0780a04": "其父言：",
    "T03n0190_027:0780a05": "「『戰鬪器仗不過刀，　　身著鎧甲心無怯，",
    "T03n0190_027:0780a06": "如是兵馬必能殺，　　父王莫畏彼沙門。』",
    "T03n0190_027:0780a07": "「爾時，右邊復一魔子，名為福德瓔珞莊嚴，即",
    "T03n0190_027:0780a08": "復以偈，白其父言：",
    "T03n0190_027:0780a09": "「『彼身䩕如那羅延，　　難可破壞四諦體，",
    "T03n0190_027:0780a10": "忍辱鎧甲三脫刀，　　執智慧箭降我等。』",
    "T03n0190_027:0780a11": "「爾時，左邊復一魔子，名曰不廻，即更以偈白",
    "T03n0190_027:0780a12": "其父言：",
    "T03n0190_027:0780a13": "「『如好乾草火立燃，　　善解神射箭尅中，",
    "T03n0190_027:0780a14": "霹靂擬山便突過，　　釋子見我手必降。』",
    "T03n0190_027:0780a15": "「爾時，右邊有一魔子，名曰法身，即復以偈白",
    "T03n0190_027:0780a16": "其父言：",
    "T03n0190_027:0780a17": "「『有人以彩空中畫，　　作諸眾生同一心，",
    "T03n0190_027:0780a18": "月天風神羅網纏，　　菩薩道場不能動。』",
    "T03n0190_027:0780a19": "「爾時，左邊復一魔子，名恒作罪，即更以偈白",
    "T03n0190_027:0780a20": "其父言：",
    "T03n0190_027:0780a21": "「『我飲毒消如人食，　　指觸器仗悉成灰，",
    "T03n0190_027:0780a22": "若不碎彼身如塵，　　終不畜於此二手。』",
    "T03n0190_027:0780a23": "「爾時，右邊有一魔子，名為成利，即復以偈白",
    "T03n0190_027:0780a24": "其父言：",
    "T03n0190_027:0780a25": "「『三千世界毒滿中，　　世尊觀之無怖畏，",
    "T03n0190_027:0780a26": "三毒可畏彼滅盡，　　我等還宮用鬪為？』",
    "T03n0190_027:0780a27": "「爾時，左邊復一魔子，名曰貪戲，即更以偈白",
    "T03n0190_027:0780a28": "其父言：",
    "T03n0190_027:0780a29": "「『我將音聲過萬億，　　嚴飾玉女數百千，",
    "T03n0190_027:0780b01": "於彼幻惑亂其心，　　令失寂禪受諸欲。』",
    "T03n0190_027:0780b02": "「爾時，右邊有一魔子，名為法戲，即復以偈白",
    "T03n0190_027:0780b03": "其父言：",
    "T03n0190_027:0780b04": "「『彼以禪定法為戲，　　常入解脫甘露遊，",
    "T03n0190_027:0780b05": "用諸攝樂拔眾殃，　　不持五欲以為適。』",
    "T03n0190_027:0780b06": "「爾時，左邊復一魔子，名曰捷疾，即更以偈白",
    "T03n0190_027:0780b07": "其父言：",
    "T03n0190_027:0780b08": "「『我力捷疾搦日月，　　亦能截斷勁火風，",
    "T03n0190_027:0780b09": "撮取沙門置父前，　　如碎麥芒被吹散。』",
    "T03n0190_027:0780b10": "「爾時，右邊有一魔子，名師子吼，即復以偈白其",
    "T03n0190_027:0780b11": "父言：",
    "T03n0190_027:0780b12": "「『曠澤無量野干鳴，　　乃未聞大師子吼，",
    "T03n0190_027:0780b13": "諸獸若聞師子吼，　　四散奔馳走百方。",
    "T03n0190_027:0780b14": "如是我等一切魔，　　未聞法王大聲唱，",
    "T03n0190_027:0780b15": "各說其意不肯止，　　至於彼邊當自休。』",
    "T03n0190_027:0780b16": "「爾時，左邊有一魔子，名曰惡思，即更以偈白",
    "T03n0190_027:0780b17": "其父言：",
    "T03n0190_027:0780b18": "「『我今惡思願得彼，　　其可不見此魔軍，",
    "T03n0190_027:0780b19": "彼心真癡無意懷，　　云何不走起疾避？』",
    "T03n0190_027:0780b20": "「爾時，右邊有一魔子，名曰善思，即復以偈白",
    "T03n0190_027:0780b21": "其父言：",
    "T03n0190_027:0780b22": "「『彼亦非是癡無力，　　汝等自短乏人情，",
    "T03n0190_027:0780b23": "今汝未知彼善權，　　後當以智降伏汝。",
    "T03n0190_027:0780b24": "汝等魔子恒沙眾，　　如是才辯滿三千，",
    "T03n0190_027:0780b25": "不能損彼一毛頭，　　況復殺害能令起？",
    "T03n0190_027:0780b26": "汝等淨心向彼處，　　口言讚歎身曲躬，",
    "T03n0190_027:0780b27": "莫作怨惡殘自兵，　　彼當必成三界主。』",
    "T03n0190_027:0780b28": "「如是乃至一千魔子，於其中間，或有助白，或",
    "T03n0190_027:0780b29": "有助黑，各自隨心說其意見。",
    "T03n0190_027:0780c01": "「爾時，魔王波旬，有一最大兵臣，名曰賢將。時，",
    "T03n0190_027:0780c02": "魔波旬語彼兵臣大賢將言：『汝賢將來！隨我",
    "T03n0190_027:0780c03": "而行。今此有一釋種之子，其欲成就無上菩",
    "T03n0190_027:0780c04": "提，我今共汝，至於彼處，斷其道法，勿聽得",
    "T03n0190_027:0780c05": "證無上菩提。』時賢兵將，即便以偈白其大王",
    "T03n0190_027:0780c06": "魔波旬曰：",
    "T03n0190_027:0780c07": "「『王所統領四天王，　　阿修羅王緊陀羅，",
    "T03n0190_027:0780c08": "迦婁羅摩睺羅伽，　　頭戴十指歸依彼。",
    "T03n0190_027:0780c09": "況復一切諸梵世，　　光音廣果及淨居，",
    "T03n0190_027:0780c10": "地住欲界色界天，　　悉皆向彼頂禮足。",
    "T03n0190_027:0780c11": "又王諸子智慧勝，　　勇力世間無比倫，",
    "T03n0190_027:0780c12": "心內恒常禮彼尊。　　王軍八十由旬滿，",
    "T03n0190_027:0780c13": "夜叉羅剎并諸鬼，　　雖住地上在王前，",
    "T03n0190_027:0780c14": "心恒念彼無過人，　　十指合掌頭頂禮。",
    "T03n0190_027:0780c15": "魔軍千萬見彼聖，　　私以香花遙散之，",
    "T03n0190_027:0780c16": "我見此類相分明，　　菩薩必勝魔軍眾。",
    "T03n0190_027:0780c17": "魔家兵馬所住處，　　多有鵂鶹鴝鵒鳴，",
    "T03n0190_027:0780c18": "或復䲷鴞烏鵲聲，　　驢狐諸畜惡聽響。",
    "T03n0190_027:0780c19": "我見彼菩提樹下，　　吉祥諸鳥種種音，",
    "T03n0190_027:0780c20": "鳧鴈鴛鴦俱翅羅，　　鸜鵒鸚鵡孔雀鳥，",
    "T03n0190_027:0780c21": "圍遶彼聖音微妙，　　如是勝相彼必強。",
    "T03n0190_027:0780c22": "又魔軍眾所住營，　　常雨砂石埃塵土，",
    "T03n0190_027:0780c23": "菩提樹下聖坐處，　　天降種種妙香花。",
    "T03n0190_027:0780c24": "魔眾住處地不平，　　高下坑坎多塠埠，",
    "T03n0190_027:0780c25": "礓石荊棘饒糞穢，　　菩提樹下地周圍，",
    "T03n0190_027:0780c26": "金銀七寶以莊嚴，　　見有如是等類相，",
    "T03n0190_027:0780c27": "智慧人輩若有意，　　見此相已應迴還。",
    "T03n0190_027:0780c28": "如是莊嚴遍地間，　　必當成就無上道，",
    "T03n0190_027:0780c29": "大王若不隨臣諫，　　如夢所見當不虛。",
    "T03n0190_027:0781a01": "如是仙人不可棖，　　應迴兵眾向本處，",
    "T03n0190_027:0781a02": "往昔王觸諸仙故，　　呪焚國土悉成灰。",
    "T03n0190_027:0781a03": "過去有一梵德王，　　違犯毘耶婆仙意，",
    "T03n0190_027:0781a04": "王有妙園雜花果，　　呪咀出火悉燒燃，",
    "T03n0190_027:0781a05": "多年彼園草不生，　　況復樹木花果等。",
    "T03n0190_027:0781a06": "世間所有多苦行，　　斷諸惡修梵行時，",
    "T03n0190_027:0781a07": "諸王來悉頂禮足，　　我等今可還歸本。",
    "T03n0190_027:0781a08": "王昔應聞維陀論，　　人有三十二相明，",
    "T03n0190_027:0781a09": "彼人求道故出家，　　必斷諸纏羅網結，",
    "T03n0190_027:0781a10": "得成無上正真道，　　眉間即放白毫光，",
    "T03n0190_027:0781a11": "普照十方億剎中；　　況復此魔軍眾等，",
    "T03n0190_027:0781a12": "豈可不能降伏得？　　王若欲鬪不得勝。",
    "T03n0190_027:0781a13": "如彼頭頂至極天，　　諸天千萬不能覩，",
    "T03n0190_027:0781a14": "應當成彼微妙果，　　世間未聞今得聞。",
    "T03n0190_027:0781a15": "猶如須彌及鐵圍，　　日月帝釋梵天王，",
    "T03n0190_027:0781a16": "夜叉羅剎諸林木，　　皆向菩提樹屈身。",
    "T03n0190_027:0781a17": "無疑此大福德聚，　　施戒忍進禪智力，",
    "T03n0190_027:0781a18": "歷劫以來修此行，　　今決退散我魔軍。",
    "T03n0190_027:0781a19": "如象蹹破諸瓦坏，　　如諸獸王師子吼，",
    "T03n0190_027:0781a20": "如日翳覆諸螢火，　　世尊破魔亦復然。",
    "T03n0190_027:0781a21": "師子獨散諸獸虫，　　毒蛇一螫殺多眾，",
    "T03n0190_027:0781a22": "菩薩熏修善根力，　　獨自能破我諸魔。』",
    "T03n0190_027:0781a23": "「爾時，魔王波旬從大臣邊聞此偈已，心生恐",
    "T03n0190_027:0781a24": "怖，熱惱不安，身心憂愁，苦惱不樂，慙恥羞",
    "T03n0190_027:0781a25": "愧，不知所為。然其內心，猶懷我慢，不肯迴",
    "T03n0190_027:0781a26": "還，亦不逃走。復更語餘諸軍眾言：『汝等齊意，",
    "T03n0190_027:0781a27": "莫驚莫怖！莫畏莫走！此乃是我試彼心看。我",
    "T03n0190_027:0781a28": "今美言，更慰喻彼，看其起離菩提樹不？莫",
    "T03n0190_027:0781a29": "使如是眾生之寶，忽值大殃。』",
    "T03n0190_027:0781b01": "「爾時，魔王長子商主白其父言：『魔主大王！我",
    "T03n0190_027:0781b02": "意不願父王共彼釋迦種子作於怨讐。何以",
    "T03n0190_027:0781b03": "故？若有百千萬億魔眾，手執刀劍，來此釋邊，",
    "T03n0190_027:0781b04": "欲作障礙，終不能作，況復父王，獨自一身？父",
    "T03n0190_027:0781b05": "王！但觀此釋種子，在於此間菩提樹下師子",
    "T03n0190_027:0781b06": "座坐，不驚不怖。父王！觀此釋迦種子，不搖不",
    "T03n0190_027:0781b07": "動。』",
    "T03n0190_027:0781b08": "「『又復，虛空無量天眾，十指合掌，頂禮於彼；如",
    "T03n0190_027:0781b09": "是諸天，頂禮供養讚歎之時，不曾歡悅。其見",
    "T03n0190_027:0781b10": "父王惡心惡意，欲來屠害，亦不瞋怒。父王！當",
    "T03n0190_027:0781b11": "知，假使有人，將諸妙色能畫虛空；設使彼",
    "T03n0190_027:0781b12": "大須彌山王，有一人指能擎將行；此事亦",
    "T03n0190_027:0781b13": "可，或復有人，浮渡大海，得至彼岸；亦可有",
    "T03n0190_027:0781b14": "人最大風神四方吹時，忽然縛著；亦可取彼",
    "T03n0190_027:0781b15": "日月星宿，下置於地；亦可一切諸眾生等，合",
    "T03n0190_027:0781b16": "作一心；亦可一切諸眾生等，移置諸處；終不",
    "T03n0190_027:0781b17": "可得此釋種子降伏於魔。』「時，魔波旬以偈告",
    "T03n0190_027:0781b18": "其長子商主，作如是言：",
    "T03n0190_027:0781b19": "「『汝真我怨非是子，　　更莫將面向我看，",
    "T03n0190_027:0781b20": "汝心今既著沙門，　　汝宜向彼釋子所。』",
    "T03n0190_027:0781b21": "「爾時，魔王波旬不取長子商主諮諫，告其諸",
    "T03n0190_027:0781b22": "女，作如是言：『汝等諸女！各各相共聽用我言，",
    "T03n0190_027:0781b23": "汝宜至彼釋種子邊，試觀其心，有欲情不？』",
    "T03n0190_027:0781b24": "其諸魔女，聽父勅已，相與安庠向菩薩所。",
    "T03n0190_027:0781b25": "到彼處已，去離菩薩，不近不遠，示現種種婦",
    "T03n0190_027:0781b26": "女媚惑諂曲之事。所謂覆頭，或復露頭，或復",
    "T03n0190_027:0781b27": "半面，或出全面，或作微笑示現白齒，數數",
    "T03n0190_027:0781b28": "顧盻觀瞻菩薩。或復以頭頂禮菩薩，或仰其",
    "T03n0190_027:0781b29": "頭觀菩薩面，或復低頭覆面觀地，或動雙眉，",
    "T03n0190_027:0781c01": "或開閉眼，或解散髻，以手梳髮。或抱兩臂，或",
    "T03n0190_027:0781c02": "舉兩手，示現腋下，或復以手執弄乳房。或",
    "T03n0190_027:0781c03": "露胸背，現腹臆間。或復以手拍於臍上，或",
    "T03n0190_027:0781c04": "復數數解脫衣裳，或復數數還繫衣服，或復",
    "T03n0190_027:0781c05": "數數褰撥內衣，露現尻䏶。或解瓔珞，擲著於",
    "T03n0190_027:0781c06": "地，或解耳璫，或復還著，或弄嬰兒，或弄諸",
    "T03n0190_027:0781c07": "鳥，或復行步，顧盻左右。或復嚬呻長噓歎",
    "T03n0190_027:0781c08": "息，或以脚指傍畫於地，或歌或舞，或動腰",
    "T03n0190_027:0781c09": "身，或作意氣，或復憶念舊時所行恩愛欲事",
    "T03n0190_027:0781c10": "喜笑眠臥恣態之時。或復現作童女之身，或",
    "T03n0190_027:0781c11": "時現作婦女之身，或復現作新嫁女身，或現",
    "T03n0190_027:0781c12": "中年婦女之身，作如是等示現婦人諂媚惑",
    "T03n0190_027:0781c13": "著種種之事。復將香花，散菩薩上，復以種種",
    "T03n0190_027:0781c14": "五欲之事，勸請菩薩，觀看其面，觀其心情，",
    "T03n0190_027:0781c15": "為有欲心姿態以不？彼今復以欲心，觀察",
    "T03n0190_027:0781c16": "我等以不？或無欲心觀我以不？彼等魔",
    "T03n0190_027:0781c17": "女，見於菩薩，深心寂定，本來清淨，無濁無",
    "T03n0190_027:0781c18": "垢，面目清淨，猶如滿月從於羅睺阿修羅王",
    "T03n0190_027:0781c19": "手中所出，清淨無垢；如日初昇，光焰顯赫；",
    "T03n0190_027:0781c20": "如融金鋌，清淨無染；猶如蓮花從水中出而",
    "T03n0190_027:0781c21": "不染著；如火光焰；如須彌山，確然不動；如鐵",
    "T03n0190_027:0781c22": "圍山，崚嶒高峻。善攝諸根，調伏心意，彼等既",
    "T03n0190_027:0781c23": "見菩薩如是，皆生慚愧羞恥之心。",
    "T03n0190_027:0781c24": "佛本行集經卷第二十七"
}