{
    "T27n1545_163:0823c07": "阿毘達磨大毘婆沙論卷第一百",
    "T27n1545_163:0823c08": "六十三",
    "T27n1545_163:0823c10": "五百大阿羅漢等造",
    "T27n1545_163:0823c11": "三藏法師玄奘奉　詔譯",
    "T27n1545_163:0823c12": "定蘊第七中緣納息第二之二",
    "T27n1545_163:0823c13": "淨初靜慮有四種。謂順退分。順住分。順勝",
    "T27n1545_163:0823c14": "進分。順決擇分。順退分者。謂若住此多分退",
    "T27n1545_163:0823c15": "失。順住分者。謂若住此多分不退失不勝",
    "T27n1545_163:0823c16": "進。順勝進分者。謂若住此多分勝進。順決擇",
    "T27n1545_163:0823c17": "分者。謂若住此多分能入正性離生。復次順",
    "T27n1545_163:0823c18": "退分者。與諸煩惱相[夌*欠]相雜煩惱無間此",
    "T27n1545_163:0823c19": "現前此無間煩惱現前。順住分者。能觀下地",
    "T27n1545_163:0823c20": "為麁苦障而生厭背。能觀自地為靜妙離",
    "T27n1545_163:0823c21": "而樂安住。順勝進分者。能觀自地為麁苦",
    "T27n1545_163:0823c22": "障而生厭背。能觀上地為靜妙離而生欣",
    "T27n1545_163:0823c23": "樂。順決擇分者。即煗頂忍世第一法等。復次",
    "T27n1545_163:0823c24": "順退分者。隨順煩惱。順住分者。隨順自地。",
    "T27n1545_163:0823c25": "順勝進分者。隨順上地。順決擇分者。隨順",
    "T27n1545_163:0823c26": "聖道。此分或作聖行相。或作餘行相而向",
    "T27n1545_163:0823c27": "聖道趣於解脫。如初靜慮乃至有頂隨應",
    "T27n1545_163:0823c28": "亦爾。",
    "T27n1545_163:0823c29": "頗有淨初靜慮。離染故得。離染故捨。退故",
    "T27n1545_163:0824a01": "得。退故捨。生故得生故捨耶。答有。謂順退分",
    "T27n1545_163:0824a02": "初靜慮離欲界染時得。離梵世染時捨。起",
    "T27n1545_163:0824a03": "梵世纏退時得。起欲界纏退時捨。從上地",
    "T27n1545_163:0824a04": "歿生梵世時得。從梵世歿生欲界時捨。乃",
    "T27n1545_163:0824a05": "至有頂隨應亦爾。問若欲界沒生第二靜慮。",
    "T27n1545_163:0824a06": "第二靜慮歿生初靜慮者。彼於初靜慮何",
    "T27n1545_163:0824a07": "法往歿時捨。還生時不得。何法還生時得。往",
    "T27n1545_163:0824a08": "沒時不捨。何法往沒時捨。還生時得。何法往",
    "T27n1545_163:0824a09": "沒時不捨。還生時不得耶。答彼於初靜慮",
    "T27n1545_163:0824a10": "順勝進分順決擇分往沒時捨。還生時不得。",
    "T27n1545_163:0824a11": "順退分及生得還生時得。往沒時不捨。順住",
    "T27n1545_163:0824a12": "分往沒時捨。還生時得。除前相所餘法。往",
    "T27n1545_163:0824a13": "沒時不捨。還生時不得。問若初靜慮沒生",
    "T27n1545_163:0824a14": "第二靜慮。第二靜慮沒生初靜慮者。彼於",
    "T27n1545_163:0824a15": "初靜慮何法往沒時捨。還生時不得。何法還",
    "T27n1545_163:0824a16": "生時得。往沒時不捨。何法往沒時捨。還生時",
    "T27n1545_163:0824a17": "得。何法往沒時不捨。還生時不得耶。答彼",
    "T27n1545_163:0824a18": "於初靜慮。順勝進分。順決擇分。往沒時捨。",
    "T27n1545_163:0824a19": "還生時不得。順退分還生時得。往沒時不",
    "T27n1545_163:0824a20": "捨。順住分及生得往沒時捨。還生時得。除",
    "T27n1545_163:0824a21": "前相所餘法。往沒時不捨。還生時不得。如",
    "T27n1545_163:0824a22": "初靜慮於第二靜慮如是。乃至無所有處。",
    "T27n1545_163:0824a23": "於非想非非想處亦爾。如根本地。如是諸",
    "T27n1545_163:0824a24": "近分地亦應廣說。頗有起第二靜慮纏退。",
    "T27n1545_163:0824a25": "無漏初靜慮耶。答有。謂無學初靜慮。及上七",
    "T27n1545_163:0824a26": "地對治學初靜慮等。頗有起第二靜慮纏退。",
    "T27n1545_163:0824a27": "淨初靜慮耶。答有。謂阿羅漢所修淨初靜慮。",
    "T27n1545_163:0824a28": "及雜修淨初靜慮等。",
    "T27n1545_163:0824a29": "若修淨初靜慮。彼亦修無漏耶。乃至廣說。",
    "T27n1545_163:0824b01": "修有四種。謂得修。習修。對治修。除遣修。此",
    "T27n1545_163:0824b02": "中前二修。謂有為善法。後二修。謂有漏法。外",
    "T27n1545_163:0824b03": "國師說。修有六種。謂前四。及防護修。分別",
    "T27n1545_163:0824b04": "修。防護修者。即是修根。如契經說。若於六",
    "T27n1545_163:0824b05": "根善調善覆善防善護。善修者能引後樂。分",
    "T27n1545_163:0824b06": "別修者即是修身。如契經說。於此身中有",
    "T27n1545_163:0824b07": "髮毛爪齒。乃至廣說。此後二修應知即是對",
    "T27n1545_163:0824b08": "治修除遣修攝。是故修唯有四。此中依二",
    "T27n1545_163:0824b09": "修作論。謂得修習修。如餘處說。若修法智",
    "T27n1545_163:0824b10": "彼亦修類智耶。乃至廣說。彼亦依二修作",
    "T27n1545_163:0824b11": "論。謂得修習修。餘處復說。若道過去彼道一",
    "T27n1545_163:0824b12": "切已修已安耶。乃至廣說。彼亦依二修作",
    "T27n1545_163:0824b13": "論。謂得修習修。如餘處說。若修身彼修戒",
    "T27n1545_163:0824b14": "耶。乃至廣說。彼依二修作論。謂對治修除",
    "T27n1545_163:0824b15": "遣修。餘處復說。若修眼根彼修耳根耶。乃",
    "T27n1545_163:0824b16": "至廣說。彼亦依二修作論。謂對治修除遣",
    "T27n1545_163:0824b17": "修。如餘處說。若修空三摩地。彼亦修無願",
    "T27n1545_163:0824b18": "三摩地耶。乃至廣說。餘處復說。若修身念",
    "T27n1545_163:0824b19": "住。彼亦修受念住耶。乃至廣說。彼亦皆依",
    "T27n1545_163:0824b20": "二修作論。謂得修習修。如餘處說。若修無",
    "T27n1545_163:0824b21": "常想。彼思惟無常想耶。乃至廣說。有說。彼",
    "T27n1545_163:0824b22": "依得修作論。有說。彼依習修作論。有說。",
    "T27n1545_163:0824b23": "彼依二修作論。謂得修習修。如餘處說。云",
    "T27n1545_163:0824b24": "何應修法。謂善有為法。此法雖復具四修義。",
    "T27n1545_163:0824b25": "而彼但依二修作論。謂得修習修。由此義",
    "T27n1545_163:0824b26": "故應作四句。有法有前二修無後二修。謂",
    "T27n1545_163:0824b27": "有為無漏法。有法有後二修無前二修。謂",
    "T27n1545_163:0824b28": "染污無覆無記法。有法具有四修。謂善有漏",
    "T27n1545_163:0824b29": "法。有法俱無四修。謂無為法。問何故名修。",
    "T27n1545_163:0824c01": "答遍修故名修。數習故名修。熏故名修。學",
    "T27n1545_163:0824c02": "故名修。令光淨故名修。應知此中現在",
    "T27n1545_163:0824c03": "習修所顯。未來得修所顯。復次現在習故名",
    "T27n1545_163:0824c04": "修。未來得故名修。復次現在受用故名修。",
    "T27n1545_163:0824c05": "未來引發故名修。復次現在辦事故名修。未",
    "T27n1545_163:0824c06": "來與欲故名修。復次現在身中故名修。未",
    "T27n1545_163:0824c07": "來得自在故名修。復次現在現前故名修。",
    "T27n1545_163:0824c08": "未來成就故名修。問何故已得善法現在前",
    "T27n1545_163:0824c09": "時不修未來耶。答已衰歇故。已受用故。已",
    "T27n1545_163:0824c10": "作事故。已與果故。復次已修故。已息故。勢用",
    "T27n1545_163:0824c11": "減故。復次已得法現前受用時。唯有漸盡",
    "T27n1545_163:0824c12": "更無餘勢。云何能修未來。如人受用先所",
    "T27n1545_163:0824c13": "積財。唯有漸減更無增益。復次作功用",
    "T27n1545_163:0824c14": "起者能修未來。非起曾得法。須作功用",
    "T27n1545_163:0824c15": "故不修未來。復次若已得法現在前。復能",
    "T27n1545_163:0824c16": "修未來者。則佛般涅槃時。現起一切靜慮",
    "T27n1545_163:0824c17": "解脫等持等至。爾時亦應更修未來。如此",
    "T27n1545_163:0824c18": "則盡智時。應不具得一切功德。云何得名",
    "T27n1545_163:0824c19": "所作究竟。勿有此過故已得法現在前時。",
    "T27n1545_163:0824c20": "不修未來諸餘功德。若修淨初靜慮。彼亦",
    "T27n1545_163:0824c21": "修無漏耶。設修無漏初靜慮。彼亦修淨耶。",
    "T27n1545_163:0824c22": "答應作四句。有修淨初靜慮。非無漏。謂已",
    "T27n1545_163:0824c23": "得淨初靜慮現在前。若未得淨初靜慮現在",
    "T27n1545_163:0824c24": "前。而不修無漏。若未得非初靜慮世俗智",
    "T27n1545_163:0824c25": "現在前。而修淨初靜慮非無漏。已得淨初",
    "T27n1545_163:0824c26": "靜慮現在前者。謂異生及聖者。或學或無學。",
    "T27n1545_163:0824c27": "或聲聞。或獨覺。或如來。或為現法樂住故。",
    "T27n1545_163:0824c28": "或為觀本所作故。或為遊戲功德故。或為",
    "T27n1545_163:0824c29": "受用聖財故。起曾得世俗初靜慮現在前",
    "T27n1545_163:0825a01": "時。彼勢分尚不及自第二剎那。況能修餘",
    "T27n1545_163:0825a02": "未來功德。然現前位即是習修故。得名修淨",
    "T27n1545_163:0825a03": "初靜慮。若未得淨初靜慮現在前而不修",
    "T27n1545_163:0825a04": "無漏者。謂異生離欲界染。若最後解脫道。",
    "T27n1545_163:0825a05": "起根本初靜慮現在前時。即異生為離初",
    "T27n1545_163:0825a06": "靜慮染。依初靜慮為加行道時。即異生依",
    "T27n1545_163:0825a07": "初靜慮引發五通。諸加行道五無間道三解",
    "T27n1545_163:0825a08": "脫道時。即異生依初靜慮起四無量。初二",
    "T27n1545_163:0825a09": "解脫。前四勝處。不淨觀。念住。三義觀。煗頂",
    "T27n1545_163:0825a10": "忍世第一法。有說。亦起持息念時。如是等",
    "T27n1545_163:0825a11": "時。雖起未曾得淨初靜慮。而不修無漏。若",
    "T27n1545_163:0825a12": "未得非初靜慮。世俗智現在前而修淨初",
    "T27n1545_163:0825a13": "靜慮。非無漏者。此中餘地以智名說即未",
    "T27n1545_163:0825a14": "至定靜慮中間。謂異生離欲界染即依未至",
    "T27n1545_163:0825a15": "定。起第九解脫道時。即異生為離初靜慮",
    "T27n1545_163:0825a16": "染。依未至定起加行道時。即異生已離欲",
    "T27n1545_163:0825a17": "染。依未至定起三無量。初二解脫。前四勝",
    "T27n1545_163:0825a18": "處。不淨觀。持息念。念住。三義觀時。即異生",
    "T27n1545_163:0825a19": "為離初靜慮染。依靜慮中間起加行道時。",
    "T27n1545_163:0825a20": "即異生依靜慮中間起三無量。初二解脫。",
    "T27n1545_163:0825a21": "前四勝處。不淨觀。持息念。念住。三義觀時。",
    "T27n1545_163:0825a22": "如是等時。起未曾得非初靜慮世俗智現在",
    "T27n1545_163:0825a23": "前。而修淨初靜慮非無漏。有修無漏初靜",
    "T27n1545_163:0825a24": "慮非淨。謂已得無漏初靜慮現在前。若未",
    "T27n1545_163:0825a25": "得無漏初靜慮現在前。而不修淨。若未得",
    "T27n1545_163:0825a26": "非初靜慮世俗智。及未得非初靜慮無漏智。",
    "T27n1545_163:0825a27": "彼現在前而修無漏初靜慮非淨。已得無",
    "T27n1545_163:0825a28": "漏初靜慮現在前者。謂諸聖者或學。乃至或",
    "T27n1545_163:0825a29": "如來。或為現法樂住故。乃至或為受用聖",
    "T27n1545_163:0825b01": "財故。起曾得無漏初靜慮現在前時。彼勢",
    "T27n1545_163:0825b02": "分尚不及自第二剎那。況能修餘未來功",
    "T27n1545_163:0825b03": "德。然現前位即是習修故。得名修無漏初靜",
    "T27n1545_163:0825b04": "慮。若未得無漏初靜慮現在前。而不修淨",
    "T27n1545_163:0825b05": "者。謂依初靜慮入正性離生。苦集滅現觀",
    "T27n1545_163:0825b06": "各三心頃。道現觀四心頃。聖者依初靜慮",
    "T27n1545_163:0825b07": "離初靜慮乃至無所有處染。九無間道。九解",
    "T27n1545_163:0825b08": "脫道時。及離非想非非想處染。九無間道。八",
    "T27n1545_163:0825b09": "解脫道時。信勝解依初靜慮練根作見至。",
    "T27n1545_163:0825b10": "無間道。解脫道時。有說。除解脫道時。以此",
    "T27n1545_163:0825b11": "時亦修世俗道故。如是說者。爾時唯修無",
    "T27n1545_163:0825b12": "漏道。以同見道得果故。時解脫阿羅漢。依",
    "T27n1545_163:0825b13": "初靜慮練根作不動。九無間道。八解脫道",
    "T27n1545_163:0825b14": "時。於如是時起未曾得無漏。初靜慮現在",
    "T27n1545_163:0825b15": "前而不修淨。若未得非初靜慮世俗智現",
    "T27n1545_163:0825b16": "在前。而修無漏初靜慮。非淨者。此中餘地",
    "T27n1545_163:0825b17": "以智名說即從第二靜慮近分。乃至非想非",
    "T27n1545_163:0825b18": "非想處。謂聖者以世俗道離初靜慮染。若",
    "T27n1545_163:0825b19": "即第二靜慮近分為加行。彼加行道。九無間",
    "T27n1545_163:0825b20": "道。九解脫道時。即聖者依第二靜慮近分",
    "T27n1545_163:0825b21": "起三無量。初二解脫。前四勝處。不淨觀。持",
    "T27n1545_163:0825b22": "息念。念住。三義觀時。即聖者依第二靜慮。",
    "T27n1545_163:0825b23": "為離第二靜慮乃至非想非非想處染。若世",
    "T27n1545_163:0825b24": "俗為加行。彼加行道時。依第二靜慮。信勝",
    "T27n1545_163:0825b25": "解練根作見至。時解脫練根作不動。若世俗",
    "T27n1545_163:0825b26": "為加行。彼加行道時。雜修第二靜慮中間心",
    "T27n1545_163:0825b27": "時。即聖者依第二靜慮。引發五通諸加行",
    "T27n1545_163:0825b28": "道。五無間道。二解脫道。及世俗他心智通解",
    "T27n1545_163:0825b29": "脫道時。即聖者依第二靜慮。起四無量。初",
    "T27n1545_163:0825c01": "二解脫。前四勝處。不淨觀。世俗念住。三義觀",
    "T27n1545_163:0825c02": "七處善。有說。亦起持息念時。依第二靜慮",
    "T27n1545_163:0825c03": "起無礙解。及世俗無礙解增長時。依第二靜",
    "T27n1545_163:0825c04": "慮。起空空無願無願無相無相。及增長時。即",
    "T27n1545_163:0825c05": "聖者以世俗道離第二靜慮染。若即第三靜",
    "T27n1545_163:0825c06": "慮近分為加行。彼加行道。九無間道。九解脫",
    "T27n1545_163:0825c07": "道時。即聖者依第三靜慮近分。起三無量。",
    "T27n1545_163:0825c08": "不淨觀。持息念。念住三義觀時。即聖者依第",
    "T27n1545_163:0825c09": "三靜慮。為離第三靜慮。乃至非想非非想處",
    "T27n1545_163:0825c10": "染。若世俗為加行。彼加行道時。依第三靜",
    "T27n1545_163:0825c11": "慮信勝解練根作見至。乃至起空空無願無",
    "T27n1545_163:0825c12": "願無相無相。及增長時。廣如第二靜慮說。差",
    "T27n1545_163:0825c13": "別者除解脫勝處喜無量。餘皆如前。即聖者",
    "T27n1545_163:0825c14": "以世俗道。離第三靜慮染。若即第四靜慮近",
    "T27n1545_163:0825c15": "分為加行。彼加行道。九無間道。九解脫道",
    "T27n1545_163:0825c16": "時。即聖者依第四靜慮近分。起三無量。淨",
    "T27n1545_163:0825c17": "解脫。後四勝處。前八遍處。不淨觀。念住三義",
    "T27n1545_163:0825c18": "觀時。即聖者依第四靜慮。為離第四靜慮。",
    "T27n1545_163:0825c19": "乃至非想非非想處染。若世俗為加行。彼加",
    "T27n1545_163:0825c20": "行道時。依第四靜慮信勝解練根作見至。",
    "T27n1545_163:0825c21": "時解脫練根作不動。若世俗為加行。彼加行",
    "T27n1545_163:0825c22": "道時。雜修第四靜慮中間心時。即聖者依",
    "T27n1545_163:0825c23": "第四靜慮。引發五通諸加行道。五無間道。二",
    "T27n1545_163:0825c24": "解脫道。及世俗他心智通解脫道時。即聖者",
    "T27n1545_163:0825c25": "依第四靜慮。起三無量。淨解脫。後四勝處。",
    "T27n1545_163:0825c26": "前八遍處。不淨觀。世俗念住。三義觀。七處善",
    "T27n1545_163:0825c27": "時。依第四靜慮。起無礙解。及世俗無礙解",
    "T27n1545_163:0825c28": "增長時。起無諍願智邊際定。及增長時。依",
    "T27n1545_163:0825c29": "第四靜慮。起空空無願無願無相無相。及增",
    "T27n1545_163:0826a01": "長時。即聖者以世俗道。離第四靜慮染。若",
    "T27n1545_163:0826a02": "即空無邊處近分為加行。彼加行道。九無間",
    "T27n1545_163:0826a03": "道九解脫道時。即聖者依空無邊處。為離",
    "T27n1545_163:0826a04": "空無邊處。乃至非想非非想處染。若世俗為",
    "T27n1545_163:0826a05": "加行。彼加行道時。依空無邊處。時解脫阿羅",
    "T27n1545_163:0826a06": "漢練根作不動。若世俗為加行。彼加行道",
    "T27n1545_163:0826a07": "時。即聖者起空無邊處。世俗解脫遍處。世俗",
    "T27n1545_163:0826a08": "念住時。依空無邊處起二無礙解。及世俗",
    "T27n1545_163:0826a09": "無礙解增長時。依空無邊處。起空空無願無",
    "T27n1545_163:0826a10": "願無相無相及增長時。即聖者以世俗道。",
    "T27n1545_163:0826a11": "離空無邊處染。若即識無邊處近分為加行。",
    "T27n1545_163:0826a12": "彼加行道。九無間道。九解脫道時。即聖者依",
    "T27n1545_163:0826a13": "識無邊處。為離識無邊處。乃至非想非非想",
    "T27n1545_163:0826a14": "處染。若世俗為加行。彼加行道時。餘廣如",
    "T27n1545_163:0826a15": "空無邊處說。即聖者以世俗道。離識無邊處",
    "T27n1545_163:0826a16": "染。若即無所有處近分為加行。彼加行道。九",
    "T27n1545_163:0826a17": "無間道。九解脫道時。即聖者依無所有處。為",
    "T27n1545_163:0826a18": "離無所有處。及非想非非想處染。若世俗",
    "T27n1545_163:0826a19": "為加行。彼加行道時。餘亦廣如空無邊處",
    "T27n1545_163:0826a20": "說。差別者除遍處。即聖者以世俗道。離無",
    "T27n1545_163:0826a21": "所有處染。若即非想非非想處近分為加行。",
    "T27n1545_163:0826a22": "彼加行道。九無間道。九解脫道時。即聖者依",
    "T27n1545_163:0826a23": "非想非非想處。為離非想非非想處染。加行",
    "T27n1545_163:0826a24": "道時。時解脫阿羅漢練根作不動。以非想非",
    "T27n1545_163:0826a25": "非想處為加行。彼加行道時。即聖者起非",
    "T27n1545_163:0826a26": "想非非想解脫念住時。依非想非非想處。起",
    "T27n1545_163:0826a27": "二無礙解。空空。無願無願。無相無相。及增長",
    "T27n1545_163:0826a28": "時。起入滅定想微細心時。於如是時起未",
    "T27n1545_163:0826a29": "曾得。非初靜慮世俗智現在前。而修無漏初",
    "T27n1545_163:0826b01": "靜慮。非淨及未得非初靜慮無漏智現在",
    "T27n1545_163:0826b02": "前。而修無漏初靜慮。非淨者此中餘地以智",
    "T27n1545_163:0826b03": "名說。即從未至定除初靜慮乃至無所有",
    "T27n1545_163:0826b04": "處。謂已離欲染依未至定入正性離生。道",
    "T27n1545_163:0826b05": "類智時依未至定離初靜慮。乃至無所有處",
    "T27n1545_163:0826b06": "染。一切無間解脫道時。離非想非非想處染。",
    "T27n1545_163:0826b07": "九無間道。八解脫道時。已離欲染信勝解。",
    "T27n1545_163:0826b08": "依未至定練根作見至。無間解脫道時。時",
    "T27n1545_163:0826b09": "解脫阿羅漢。依未至定練根作不動。九無",
    "T27n1545_163:0826b10": "間道。八解脫道時。依靜慮中間入正性離",
    "T27n1545_163:0826b11": "生。苦集滅現觀。各三心頃。道現觀四心頃。",
    "T27n1545_163:0826b12": "依靜慮中間。離初靜慮。乃至無所有處染。",
    "T27n1545_163:0826b13": "一切無間解脫道時。離非想非非想處染。九",
    "T27n1545_163:0826b14": "無間道。八解脫道時。依靜慮中間信勝解練",
    "T27n1545_163:0826b15": "根作見至。無間解脫道時。時解脫阿羅漢練",
    "T27n1545_163:0826b16": "根作不動。九無間道。八解脫道時。依第二",
    "T27n1545_163:0826b17": "靜慮入正性離生。苦集滅現觀。各三心頃。",
    "T27n1545_163:0826b18": "道現觀四心頃。依第二靜慮。離第二靜慮。",
    "T27n1545_163:0826b19": "乃至無所有處染。若無漏為加行。一切加行",
    "T27n1545_163:0826b20": "無間解脫道時。離非想非非想處染。若無漏",
    "T27n1545_163:0826b21": "為加行。諸加行道。九無間道。八解脫道時。",
    "T27n1545_163:0826b22": "依第二靜慮。信勝解練根作見至。若無漏",
    "T27n1545_163:0826b23": "為加行。彼加行無間解脫道時。時解脫阿羅",
    "T27n1545_163:0826b24": "漢練根作不動。若無漏為加行。彼加行道。",
    "T27n1545_163:0826b25": "九無間道。八解脫道時。雜修第二靜慮初後",
    "T27n1545_163:0826b26": "心時。依第二靜慮起無漏他心智通。無漏",
    "T27n1545_163:0826b27": "念住。及無漏二無礙解增長時。如依第二靜",
    "T27n1545_163:0826b28": "慮。如是依第三靜慮。依第四靜慮。廣說亦",
    "T27n1545_163:0826b29": "爾。差別者即離彼上染。依空無邊處離空",
    "T27n1545_163:0826c01": "無邊處。乃至無所有處染。若無漏為加行。一",
    "T27n1545_163:0826c02": "切加行無間解脫道時。離非想非非想處染。",
    "T27n1545_163:0826c03": "若無漏為加行。彼加行道。九無間道。八解脫",
    "T27n1545_163:0826c04": "道時。依空無邊處。時解脫阿羅漢練根作不",
    "T27n1545_163:0826c05": "動。若無漏為加行。彼加行道。九無間道。八",
    "T27n1545_163:0826c06": "解脫道時。起無漏空無邊處解脫無漏念住。",
    "T27n1545_163:0826c07": "及無漏二無礙解增長時。如依空無邊處。如",
    "T27n1545_163:0826c08": "是依識無邊處。依無所有處亦爾。差別者",
    "T27n1545_163:0826c09": "即離彼上染。於如是時起未曾得。非初靜",
    "T27n1545_163:0826c10": "慮無漏智現在前。而修無漏初靜慮非淨。",
    "T27n1545_163:0826c11": "有修淨初靜慮亦無漏。謂未得淨初靜慮",
    "T27n1545_163:0826c12": "現在前。而修無漏若未得無漏初靜慮現",
    "T27n1545_163:0826c13": "在前。而修淨若未得非初靜慮世俗智無漏",
    "T27n1545_163:0826c14": "智彼現在前。而修淨初靜慮及無漏。若未得",
    "T27n1545_163:0826c15": "淨初靜慮現在前而修無漏者。謂聖者以",
    "T27n1545_163:0826c16": "世俗道離欲界染。最後起根本地解脫道",
    "T27n1545_163:0826c17": "時。即聖者依初靜慮為離初靜慮乃至非",
    "T27n1545_163:0826c18": "想非非想處染。若世俗為加行。彼加行道時",
    "T27n1545_163:0826c19": "依初靜慮信勝解練根作見至。時解脫練根",
    "T27n1545_163:0826c20": "作不動。若世俗為加行。彼加行道時。雜修",
    "T27n1545_163:0826c21": "初靜慮中間心時。即聖者依初靜慮。引發",
    "T27n1545_163:0826c22": "五通諸加行道。五無間道。二解脫道。及世俗",
    "T27n1545_163:0826c23": "他心智通解脫道時。即聖者依初靜慮起四",
    "T27n1545_163:0826c24": "無量。初二解脫。前四勝處。不淨觀。世俗念住。",
    "T27n1545_163:0826c25": "三義觀。七處善。有說。亦起持息念時。依初",
    "T27n1545_163:0826c26": "靜慮起無礙解。及世俗無礙解增長時。依",
    "T27n1545_163:0826c27": "初靜慮起空空無願無願無相無相。及增長",
    "T27n1545_163:0826c28": "時。於如是時起未曾得。淨初靜慮現在前",
    "T27n1545_163:0826c29": "而修無漏。若未得無漏初靜慮現在前。而",
    "T27n1545_163:0827a01": "修淨者。謂依初靜慮入正性離生。苦集滅",
    "T27n1545_163:0827a02": "現觀各一心頃。若以無漏道離欲界染。最",
    "T27n1545_163:0827a03": "後起根本地解脫道時。依初靜慮為離初",
    "T27n1545_163:0827a04": "靜慮。乃至非想非非想處染。若無漏為加行。",
    "T27n1545_163:0827a05": "彼加行道時。依初靜慮得阿羅漢果。初盡",
    "T27n1545_163:0827a06": "智起時。依初靜慮信勝解練根作見至。若",
    "T27n1545_163:0827a07": "無漏為加行。彼加行道時。時解脫阿羅漢練",
    "T27n1545_163:0827a08": "根作不動。若無漏為加行。彼加行道及最後",
    "T27n1545_163:0827a09": "解脫道時。雜修初靜慮初後心時。依初靜",
    "T27n1545_163:0827a10": "慮起無漏他心智通。無漏念住無漏無礙解",
    "T27n1545_163:0827a11": "增長時。於如是時起未曾得。無漏初靜慮",
    "T27n1545_163:0827a12": "現在前。而修淨。若未得非初靜慮世俗智",
    "T27n1545_163:0827a13": "現在前。而修淨初靜慮及無漏者。此中餘地",
    "T27n1545_163:0827a14": "以智名說。即未至定靜慮中間。謂聖者以",
    "T27n1545_163:0827a15": "世俗道離欲界染。即依未至定起最後解",
    "T27n1545_163:0827a16": "脫道時。依未至定為離初靜慮。乃至非想",
    "T27n1545_163:0827a17": "非非想處染。若世俗為加行。彼加行道時。",
    "T27n1545_163:0827a18": "依未至定已離欲染。信勝解練根作見至。",
    "T27n1545_163:0827a19": "時解脫練根作不動。若世俗為加行。彼加行",
    "T27n1545_163:0827a20": "道時。已離欲染聖者。依未至定起三無量。",
    "T27n1545_163:0827a21": "初二解脫。前四勝處。不淨觀。持息念。世俗念",
    "T27n1545_163:0827a22": "住。三義觀。七處善。起無礙解。及世俗無礙",
    "T27n1545_163:0827a23": "解增長時。起空空無願無願無相無相。及增",
    "T27n1545_163:0827a24": "長時。即聖者依靜慮中間。為離初靜慮。乃",
    "T27n1545_163:0827a25": "至非想非非想處染。若世俗為加行。彼加行",
    "T27n1545_163:0827a26": "道時。依靜慮中間。信勝解練根作見至。時",
    "T27n1545_163:0827a27": "解脫練根作不動。若世俗為加行。彼加行道",
    "T27n1545_163:0827a28": "時。即聖者依靜慮中間。起三無量。初二解",
    "T27n1545_163:0827a29": "脫。前四勝處。不淨觀。持息念。世俗念住。三義",
    "T27n1545_163:0827b01": "觀。七處善。起無礙解。及世俗無礙解增長時。",
    "T27n1545_163:0827b02": "起空空無願無願無相無相。及增長時。於如",
    "T27n1545_163:0827b03": "是時起未曾得。非初靜慮世俗智現在前。",
    "T27n1545_163:0827b04": "而修淨初靜慮及無漏。及未得非初靜慮無",
    "T27n1545_163:0827b05": "漏智現在前。而修淨初靜慮及無漏者。此中",
    "T27n1545_163:0827b06": "餘地以智名說。即從未至定除初靜慮。乃",
    "T27n1545_163:0827b07": "至無所有處。謂以無漏道離欲界染。即依",
    "T27n1545_163:0827b08": "未至定起最後解脫道時。依未至定為離",
    "T27n1545_163:0827b09": "初靜慮。乃至非想非非想處染。若無漏為加",
    "T27n1545_163:0827b10": "行。彼加行道時。依未至定得阿羅漢果。初",
    "T27n1545_163:0827b11": "盡智起時。依未至定已離欲染。信勝解練",
    "T27n1545_163:0827b12": "根作見至。若無漏為加行。彼加行道時。時",
    "T27n1545_163:0827b13": "解脫練根作不動。若無漏為加行。彼加行",
    "T27n1545_163:0827b14": "道。及最後解脫道時。已離欲染聖者。依未",
    "T27n1545_163:0827b15": "至定起無漏念住。及無漏無礙解增長時。",
    "T27n1545_163:0827b16": "依靜慮中間入正性離生。苦集滅現觀各一",
    "T27n1545_163:0827b17": "心頃。依靜慮中間為離初靜慮。乃至非想",
    "T27n1545_163:0827b18": "非非想處染。若無漏為加行。彼加行道時。",
    "T27n1545_163:0827b19": "依靜慮中間得阿羅漢果。初盡智起時。依",
    "T27n1545_163:0827b20": "靜慮中間信勝解練根作見至。若無漏為加",
    "T27n1545_163:0827b21": "行。彼加行道時。時解脫練根作不動。若無漏",
    "T27n1545_163:0827b22": "為加行。彼加行道。及最後解脫道時。依靜",
    "T27n1545_163:0827b23": "慮中間起無漏念住。及無漏無礙解增長時。",
    "T27n1545_163:0827b24": "依第二靜慮入正性離生。苦集滅現觀各一",
    "T27n1545_163:0827b25": "心頃。依第二靜慮。得阿羅漢果初盡智起",
    "T27n1545_163:0827b26": "時。依第二靜慮時解脫練根作不動。最後",
    "T27n1545_163:0827b27": "解脫道時。如說。依第二靜慮。依第三第四",
    "T27n1545_163:0827b28": "靜慮亦應如是說。依空無邊處得阿羅漢",
    "T27n1545_163:0827b29": "果。初盡智起時。依空無邊處時解脫練根",
    "T27n1545_163:0827c01": "作不動。最後解脫道時。如說。依空無邊處。",
    "T27n1545_163:0827c02": "依識無邊處。無所有處。亦應如是說。於如",
    "T27n1545_163:0827c03": "是時起未曾得。非初靜慮無漏智現在前。",
    "T27n1545_163:0827c04": "而修淨初靜慮及無漏。",
    "T27n1545_163:0827c05": "說一切有部發智大毘婆沙論卷第一百六",
    "T27n1545_163:0827c06": "十三"
}