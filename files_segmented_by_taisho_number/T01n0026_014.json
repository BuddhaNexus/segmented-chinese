{
    "T01n0026_014:0511c18": "中阿含經卷第十四",
    "T01n0026_014:0511c20": "東晉罽賓三藏瞿曇僧伽提婆譯",
    "T01n0026_014:0511c21": "67 大天奈林經（六七）中阿含王相應品大天㮈林經第三",
    "T01n0026_014:0511c22": "第二小土城誦",
    "T01n0026_014:0511c23": "我聞如是：一時，佛遊鞞陀提國，與大比丘",
    "T01n0026_014:0511c24": "眾俱，往至彌薩羅，住大天㮈林中。爾時，",
    "T01n0026_014:0511c25": "世尊行道中路欣然而笑。尊者阿難見世",
    "T01n0026_014:0511c26": "尊笑，叉手向佛，白曰：「世尊！何因緣笑？諸",
    "T01n0026_014:0511c27": "如來、無所著、等正覺若無因緣，終不妄笑，",
    "T01n0026_014:0511c28": "願聞其意。」彼時，世尊告曰：「阿難！在昔異時此",
    "T01n0026_014:0511c29": "彌薩羅㮈林之中，於彼有王，名曰大天，為",
    "T01n0026_014:0512a01": "轉輪王，聰明智慧，有四種軍，整御天下，",
    "T01n0026_014:0512a02": "由己自在，如法法王成就七寶，得人四種如",
    "T01n0026_014:0512a03": "意之德。阿難！彼大天王成就七寶，為何謂",
    "T01n0026_014:0512a04": "耶？謂輪寶、象寶、馬寶、珠寶、女寶、居士寶、主兵",
    "T01n0026_014:0512a05": "臣寶，是謂為七。「阿難！彼大天王云何名為",
    "T01n0026_014:0512a06": "成就輪寶？阿難！時，大天王於月十五日說",
    "T01n0026_014:0512a07": "從解脫時，沐浴澡洗，昇正殿上，有天輪寶",
    "T01n0026_014:0512a08": "從東方來，輪有千輻，一切具足，清淨自然，",
    "T01n0026_014:0512a09": "非人所造，色如火㷿，光明昱爍。大天王",
    "T01n0026_014:0512a10": "見已，歡喜踊躍，心自念曰：『生賢輪寶，生妙輪",
    "T01n0026_014:0512a11": "寶，我亦曾從古人聞之，若頂生剎利王於",
    "T01n0026_014:0512a12": "月十五日說從解脫時，沐浴澡洗，昇正殿",
    "T01n0026_014:0512a13": "上，有天輪寶從東方來，輪有千輻，一切具",
    "T01n0026_014:0512a14": "足，清淨自然，非人所造，色如火㷿，光明昱",
    "T01n0026_014:0512a15": "爍，彼必當作轉輪王也。我將無作轉輪",
    "T01n0026_014:0512a16": "王耶？』「阿難！昔大天王將欲自試天輪寶。時，",
    "T01n0026_014:0512a17": "集四種軍，象軍、馬軍、車軍、步軍，集四種軍",
    "T01n0026_014:0512a18": "已，詣天輪寶所，以左手撫輪，右手轉之，而",
    "T01n0026_014:0512a19": "作是語：『隨天輪寶，隨天輪寶之所轉去。』阿",
    "T01n0026_014:0512a20": "難！彼天輪寶轉已即去，向於東方。時，大天",
    "T01n0026_014:0512a21": "王亦自隨後及四種軍，若天輪寶有所住處，",
    "T01n0026_014:0512a22": "時，大天王即彼止宿及四種軍。於是，東方諸",
    "T01n0026_014:0512a23": "小國王，彼皆來詣大天王所，白曰：『天王！善",
    "T01n0026_014:0512a24": "來。天王！此諸國土極大豐樂，多有人民，盡屬",
    "T01n0026_014:0512a25": "天王，唯願天王以法教之，我等亦當輔佐",
    "T01n0026_014:0512a26": "天王。』於是，大天王告諸小王曰：『卿等各各",
    "T01n0026_014:0512a27": "自領境界，皆當以法，莫以非法，無令國",
    "T01n0026_014:0512a28": "中有諸惡業、非梵行人。』「阿難！彼天輪寶過東",
    "T01n0026_014:0512a29": "方去，度東大海，迴至南方、西方、北方。阿難！",
    "T01n0026_014:0512b01": "隨天輪寶周迴轉去時，大天王亦自隨後及",
    "T01n0026_014:0512b02": "四種軍，若天輪寶有所住處，時，大天王即彼",
    "T01n0026_014:0512b03": "止宿及四種軍。於是，北方諸小國王，彼皆來",
    "T01n0026_014:0512b04": "詣大天王所白曰：『天王！善來。天王！此諸國土",
    "T01n0026_014:0512b05": "極大豐樂，多有人民，盡屬天王，唯願天王",
    "T01n0026_014:0512b06": "以法教之，我等亦當輔佐天王。』於是，大天",
    "T01n0026_014:0512b07": "王告諸小王曰：『卿等各各自領境界，皆當",
    "T01n0026_014:0512b08": "以法，莫以非法，無令國中有諸惡業、非梵",
    "T01n0026_014:0512b09": "行人。』阿難！彼天輪寶過北方去，度北大海，",
    "T01n0026_014:0512b10": "即時速還至本王城，彼大天王坐正殿上",
    "T01n0026_014:0512b11": "斷理財物。時，天輪寶住於虛空，是謂大天",
    "T01n0026_014:0512b12": "王成就如是天輪之寶。「阿難！彼大天王云",
    "T01n0026_014:0512b13": "何名為成就象寶？阿難！時，大天王而生象",
    "T01n0026_014:0512b14": "寶，彼象極白而有七支，其象名曰于娑賀。大",
    "T01n0026_014:0512b15": "天王見已，歡喜踊躍，若可調者，極令賢善。阿",
    "T01n0026_014:0512b16": "難！彼大天王則於後時告象師曰：『汝速御",
    "T01n0026_014:0512b17": "象，令極善調，若象調已，便來白我。』爾時，象師",
    "T01n0026_014:0512b18": "受王教已，至象寶所，速御象寶，令極善調。",
    "T01n0026_014:0512b19": "彼時象寶受極御治，疾得善調，猶昔良象",
    "T01n0026_014:0512b20": "壽無量百千歲，以無量百千歲受極御治，疾",
    "T01n0026_014:0512b21": "得善調，彼象寶者亦復如是，受極御治，疾",
    "T01n0026_014:0512b22": "得善調。阿難！爾時，象師速御象寶，令極善",
    "T01n0026_014:0512b23": "調，象寶調已，便詣大天王所，白曰：『天王！當",
    "T01n0026_014:0512b24": "知我以極御治之，象寶已調，隨天王意。』阿",
    "T01n0026_014:0512b25": "難！昔大天王試象寶時，平旦日出，至象寶",
    "T01n0026_014:0512b26": "所，乘彼象寶，遊一切地乃至大海，即時速",
    "T01n0026_014:0512b27": "還至本王城，是謂大天王成就如是白象之",
    "T01n0026_014:0512b28": "寶。「阿難！彼大天王云何名為成就馬寶？阿",
    "T01n0026_014:0512b29": "難！時，大天王而生馬寶，彼馬寶者，極紺青色，",
    "T01n0026_014:0512c01": "頭像如烏，以毛嚴身，名髦馬王。天王見",
    "T01n0026_014:0512c02": "已，歡喜踊躍，若可調者，極令賢善。阿難！彼",
    "T01n0026_014:0512c03": "大天王則於後時告馬師曰：『汝速御馬，令",
    "T01n0026_014:0512c04": "極善調，若馬調已，便來白我。』爾時，馬師受王",
    "T01n0026_014:0512c05": "教已，至馬寶所，速御馬寶，令極善調。彼時",
    "T01n0026_014:0512c06": "馬寶受極御治，疾得善調，猶昔良馬壽無",
    "T01n0026_014:0512c07": "量百千歲，以無量百千歲受極御治，疾得",
    "T01n0026_014:0512c08": "善調，彼馬寶者亦復如是，受極御治，疾得",
    "T01n0026_014:0512c09": "善調。阿難！爾時，馬師速御馬寶，令極善調，",
    "T01n0026_014:0512c10": "馬寶調已，便詣大天王所，白曰：『天王！當知",
    "T01n0026_014:0512c11": "我以極御治之，馬寶已調，隨天王意。』阿難！",
    "T01n0026_014:0512c12": "昔大天王試馬寶時，平旦日出，至馬寶所，",
    "T01n0026_014:0512c13": "乘彼馬寶，遊一切地乃至大海，即時速還",
    "T01n0026_014:0512c14": "至本王城，是謂大天王成就如是紺馬之",
    "T01n0026_014:0512c15": "寶。「阿難！彼大天王云何名為成就珠寶？阿",
    "T01n0026_014:0512c16": "難！時，大天王而生珠寶，彼珠寶者，明淨自然，",
    "T01n0026_014:0512c17": "無有造者，八楞無垢，極好磨治，貫以五色",
    "T01n0026_014:0512c18": "繩，青、黃、赤、白、黑。阿難！時，大天王內宮殿中欲",
    "T01n0026_014:0512c19": "得燈明，即用珠寶。阿難！昔大天王試珠寶",
    "T01n0026_014:0512c20": "時，便集四種軍，象軍、馬軍、車軍、步軍，集四種",
    "T01n0026_014:0512c21": "軍已，於夜闇中竪立高幢，安珠置上，出",
    "T01n0026_014:0512c22": "至園觀，珠之光耀照四種軍，明之所及方半",
    "T01n0026_014:0512c23": "由延，是謂大天王成就如是明珠之寶。「阿",
    "T01n0026_014:0512c24": "難！彼大天王云何名為成就女寶？阿難！時，",
    "T01n0026_014:0512c25": "大天王而生女寶，彼女寶者，身體光澤，曒",
    "T01n0026_014:0512c26": "潔明淨，美色過人，少不及天，姿容端正，",
    "T01n0026_014:0512c27": "覩者歡悅，口出芬馥青蓮華香，身諸毛孔出",
    "T01n0026_014:0512c28": "栴檀馨，冬則身溫，夏則身涼。彼女至心承事",
    "T01n0026_014:0512c29": "於王，發言悅樂，所作捷疾，聰明智慧，歡喜行",
    "T01n0026_014:0513a01": "善。彼女念王，常不離心，況身、口行，是謂大",
    "T01n0026_014:0513a02": "天王成就如是美女之寶。「阿難！彼大天王云",
    "T01n0026_014:0513a03": "何成就居士之寶？阿難！時，大天王生居士",
    "T01n0026_014:0513a04": "寶，彼居士寶極大豐富，資財無量，多有畜牧、",
    "T01n0026_014:0513a05": "封戶、食邑，種種具足福業之報，而得天眼；",
    "T01n0026_014:0513a06": "見諸寶藏，空、有悉見，見有守護、無守護",
    "T01n0026_014:0513a07": "者，金藏、錢藏，作以不作皆悉見之。阿難！彼居",
    "T01n0026_014:0513a08": "士寶詣大天王，白曰：『天王！若欲得金及錢",
    "T01n0026_014:0513a09": "寶者，天王莫憂，我自知時。』阿難！昔大天王",
    "T01n0026_014:0513a10": "試居士寶時，彼王乘船，入恒水中，告曰：『居",
    "T01n0026_014:0513a11": "士！我欲得金及以錢寶。』居士白曰：『天王！願",
    "T01n0026_014:0513a12": "船至岸。』時，大天王告曰：『居士！正欲此中得，",
    "T01n0026_014:0513a13": "正欲此中得。』居士白曰：『天王！願令船住。』阿",
    "T01n0026_014:0513a14": "難！時，居士寶至船前頭，長跪申手，便於水",
    "T01n0026_014:0513a15": "中舉四藏，出金藏、錢藏、作藏、不作藏，白曰：",
    "T01n0026_014:0513a16": "『天王！隨意所欲，金及錢寶恣其所用。』用已",
    "T01n0026_014:0513a17": "餘者，還著水中。是謂大天王成就如是居",
    "T01n0026_014:0513a18": "士之寶。「阿難！彼大天王云何成就主兵臣寶？",
    "T01n0026_014:0513a19": "阿難！時，大天王生主兵寶，彼主兵臣聰明智",
    "T01n0026_014:0513a20": "慧，辯才巧言，多識分別。主兵臣寶為大天",
    "T01n0026_014:0513a21": "王設現世義，勸安立之，設後世義，勸安立",
    "T01n0026_014:0513a22": "之，設現世義、後世義，勸安立之。彼主兵臣為",
    "T01n0026_014:0513a23": "大天王，欲合軍眾，便能合之，欲解便解，",
    "T01n0026_014:0513a24": "欲令大天王四種軍眾不使疲乏，及勸助",
    "T01n0026_014:0513a25": "之，諸臣亦然，是謂大天王成就如是主兵",
    "T01n0026_014:0513a26": "臣寶。阿難！是謂大天王成就七寶。「阿難！彼",
    "T01n0026_014:0513a27": "大天王云何得人四種如意之德？彼大天王",
    "T01n0026_014:0513a28": "壽命極長八萬四千歲，為童子嬉戲八萬四",
    "T01n0026_014:0513a29": "千歲，作小國王八萬四千歲，為大國王八",
    "T01n0026_014:0513b01": "萬四千歲，剃除鬚髮，著袈裟衣，至信、捨家、",
    "T01n0026_014:0513b02": "無家、學道、學仙人王修行梵行，在此彌薩",
    "T01n0026_014:0513b03": "羅，住大天㮈林中。阿難！若大天王壽命極",
    "T01n0026_014:0513b04": "長八萬四千歲，為童子嬉戲八萬四千歲，作",
    "T01n0026_014:0513b05": "小國王八萬四千歲，為大國王八萬四千",
    "T01n0026_014:0513b06": "歲，剃除鬚髮，著袈裟衣，至信、捨家、無家、學",
    "T01n0026_014:0513b07": "道，學仙人王修行梵行，在此彌薩羅，住大",
    "T01n0026_014:0513b08": "天㮈林中者，是謂大天王第一如意之德。",
    "T01n0026_014:0513b09": "「復次，阿難！彼大天王無有疾病，成就平等",
    "T01n0026_014:0513b10": "食味之道，不冷不熱，安隱無諍，由是之故，其",
    "T01n0026_014:0513b11": "所飲食而得安消。阿難！若大天王無有疾",
    "T01n0026_014:0513b12": "病，成就平等食味之道，不冷不熱，安隱無諍，",
    "T01n0026_014:0513b13": "由是之故，其所飲食而得安消者，是謂大",
    "T01n0026_014:0513b14": "天王第二如意之德。「復次，阿難！彼大天王身",
    "T01n0026_014:0513b15": "體光澤，曒潔明淨，美色過人，小不及天，端",
    "T01n0026_014:0513b16": "正姝好，覩者歡悅。阿難！若大天王身體光澤，",
    "T01n0026_014:0513b17": "曒潔明淨，美色過人，小不及天，端正姝好，",
    "T01n0026_014:0513b18": "覩者歡悅，是謂大天王第三如意之德。「復次，",
    "T01n0026_014:0513b19": "阿難！彼大天王常於愛念梵志、居士，如父",
    "T01n0026_014:0513b20": "念子，梵志、居士亦復敬重於大天王，如子",
    "T01n0026_014:0513b21": "敬父。阿難！昔大天王在園觀中告御者曰：",
    "T01n0026_014:0513b22": "『徐徐御車，我欲久視梵志、居士。』梵志、居士",
    "T01n0026_014:0513b23": "亦告御者：『徐徐御車，我等欲久視大天王。』",
    "T01n0026_014:0513b24": "阿難！若大天王常於愛念梵志、居士，如父",
    "T01n0026_014:0513b25": "念子，梵志、居士亦復敬重於大天王，如子",
    "T01n0026_014:0513b26": "敬父者，是謂大天王第四如意之德。阿難！",
    "T01n0026_014:0513b27": "是謂大天王得人四種如意之德。「阿難！彼大",
    "T01n0026_014:0513b28": "天王則於後時告剃鬚人：『汝若見我頭生",
    "T01n0026_014:0513b29": "白髮者，便可啟我。』於是，剃鬚人受王教",
    "T01n0026_014:0513c01": "已，而於後時沐浴王頭，見生白髮，見已，啟",
    "T01n0026_014:0513c02": "曰：『天王！當知天使已至，頭生白髮。』彼大天",
    "T01n0026_014:0513c03": "王復告剃鬚人：『汝持金鑷徐拔白髮，著",
    "T01n0026_014:0513c04": "吾手中。』時，剃鬚人聞王教已，即以金鑷徐",
    "T01n0026_014:0513c05": "拔白髮，著王手中。阿難！彼大天王手捧白",
    "T01n0026_014:0513c06": "髮而說頌曰：",
    "T01n0026_014:0513c07": "「『我頭生白髮，　　壽命轉衰減，",
    "T01n0026_014:0513c08": "天使已來至，　　我今學道時。』",
    "T01n0026_014:0513c09": "「阿難！彼大天王見白髮已，告太子曰：『太子！",
    "T01n0026_014:0513c10": "當知天使已至，頭生白髮。太子！我已得人間",
    "T01n0026_014:0513c11": "欲，今當復求天上之欲。太子！我欲剃除鬚",
    "T01n0026_014:0513c12": "髮，著袈裟衣，至信、捨家、無家、學道。太子！我",
    "T01n0026_014:0513c13": "今以此四天下付授於汝，汝當如法治化，",
    "T01n0026_014:0513c14": "莫以非法，無令國中有諸惡業、非梵行人。",
    "T01n0026_014:0513c15": "太子！汝後若見天使已至，頭生白髮者，汝",
    "T01n0026_014:0513c16": "當復以此國政授汝太子，善教勅之；授太",
    "T01n0026_014:0513c17": "子國已，汝亦當復剃除鬚髮，著袈裟衣，至",
    "T01n0026_014:0513c18": "信、捨家、無家、學道。太子！我今為汝轉此相繼",
    "T01n0026_014:0513c19": "之法，汝亦當復轉此相繼之法，莫令人民",
    "T01n0026_014:0513c20": "墮在極邊。太子！云何我今為汝轉此相繼",
    "T01n0026_014:0513c21": "之法，汝亦當復轉此相繼之法，莫令人民",
    "T01n0026_014:0513c22": "墮在極邊？太子！若此國中傳授法絕，不復",
    "T01n0026_014:0513c23": "續者，是名人民墮在極邊。太子！以是之故，",
    "T01n0026_014:0513c24": "我今為汝轉。太子！我已為汝轉此相繼之",
    "T01n0026_014:0513c25": "法，汝亦當復轉此相繼之法，莫令人民墮",
    "T01n0026_014:0513c26": "在極邊。』「阿難！彼大天王以此國政付授太",
    "T01n0026_014:0513c27": "子，善教勅已，便剃除鬚髮，著袈裟衣，至信、",
    "T01n0026_014:0513c28": "捨家、無家、學道，學仙人王修行梵行，在此",
    "T01n0026_014:0513c29": "彌薩羅大天㮈林中。彼亦轉輪王，成就七",
    "T01n0026_014:0514a01": "寶，得人四種如意之德。云何成就七寶，得",
    "T01n0026_014:0514a02": "人四種如意之德？如前所說七寶，得人四種",
    "T01n0026_014:0514a03": "如意之德。「阿難！彼轉輪王亦於後時告剃",
    "T01n0026_014:0514a04": "鬚人：『汝若見我頭生白髮者，便可啟我。』",
    "T01n0026_014:0514a05": "於是，剃鬚人受王教已，而於後時沐浴王",
    "T01n0026_014:0514a06": "頭，見生白髮，見已，啟曰：『天王！當知天使已",
    "T01n0026_014:0514a07": "至，頭生白髮。』彼轉輪王復告剃鬚人：『汝持",
    "T01n0026_014:0514a08": "金鑷徐拔白髮，著吾手中。』時，剃鬚人聞",
    "T01n0026_014:0514a09": "王教已，即以金鑷徐拔白髮，著王手中。阿",
    "T01n0026_014:0514a10": "難！彼轉輪王手捧白髮而說頌曰：",
    "T01n0026_014:0514a11": "「『我頭生白髮，　　壽命轉衰減，",
    "T01n0026_014:0514a12": "天使已來至，　　我今學道時。』",
    "T01n0026_014:0514a13": "「阿難！彼轉輪王見白髮已，告太子曰：『太子！",
    "T01n0026_014:0514a14": "當知天使已至，頭生白髮。太子！我已得人間",
    "T01n0026_014:0514a15": "欲，今當復求天上之欲。太子！我欲剃除鬚",
    "T01n0026_014:0514a16": "髮，著袈裟衣，至信、捨家、無家、學道，我今以",
    "T01n0026_014:0514a17": "此四天下付授於汝，汝當如法治化，莫以",
    "T01n0026_014:0514a18": "非法，無令國中有諸惡業、非梵行人。太子！",
    "T01n0026_014:0514a19": "汝後若見天使已至，頭生白髮者，汝亦當",
    "T01n0026_014:0514a20": "復以此國政授汝太子，善教勅之；授太子",
    "T01n0026_014:0514a21": "國已，汝亦當復剃除鬚髮，著袈裟衣，至",
    "T01n0026_014:0514a22": "信、捨家、無家、學道。太子！我今為汝轉此相繼",
    "T01n0026_014:0514a23": "之法，汝亦當復轉此相繼之法，莫令人民",
    "T01n0026_014:0514a24": "墮在極邊。太子！云何我今為汝轉此相繼",
    "T01n0026_014:0514a25": "之法，汝亦當復轉此相繼之法，莫令人民",
    "T01n0026_014:0514a26": "墮在極邊？太子！若此國中傳授法絕，不復續",
    "T01n0026_014:0514a27": "者，是名人民墮在極邊。太子！以是之故，我",
    "T01n0026_014:0514a28": "今為汝轉。太子！我已為汝轉此相繼之法，",
    "T01n0026_014:0514a29": "汝亦當復轉此相繼之法，莫令人民墮在",
    "T01n0026_014:0514b01": "極邊。』「阿難！彼轉輪王以此國政付授太子，",
    "T01n0026_014:0514b02": "善教勅已，便剃除鬚髮，著袈裟衣，至信、捨",
    "T01n0026_014:0514b03": "家、無家、學道，學仙人王修行梵行，在此彌",
    "T01n0026_014:0514b04": "薩羅大天㮈林中。「阿難！是為從子至子，從",
    "T01n0026_014:0514b05": "孫至孫，從族至族，從見至見，展轉八萬四",
    "T01n0026_014:0514b06": "千轉輪王，剃除鬚髮，著袈裟衣，至信、捨家、",
    "T01n0026_014:0514b07": "無家、學道，學仙人王修行梵行，在此彌薩",
    "T01n0026_014:0514b08": "羅大天㮈林中。彼最後王名曰尼彌，如法法",
    "T01n0026_014:0514b09": "王，行法如法，而為太子、后妃、婇女及諸臣民、",
    "T01n0026_014:0514b10": "沙門、梵志乃至蜫蟲，奉持法齋，月八日、十四日、",
    "T01n0026_014:0514b11": "十五日修行布施，施諸窮乏沙門、梵志、貧窮、",
    "T01n0026_014:0514b12": "孤獨、遠來乞者，以飲食、衣被、車乘、華鬘、散華、",
    "T01n0026_014:0514b13": "塗香、屋舍、床褥、氍氀、綩綖、給使、明燈。「彼時，三",
    "T01n0026_014:0514b14": "十三天集坐善法講堂，咨嗟稱歎尼彌王",
    "T01n0026_014:0514b15": "曰：『諸賢！鞞陀提人有大善利，有大功德。所",
    "T01n0026_014:0514b16": "以者何？彼最後王名曰尼彌，如法法王，行法",
    "T01n0026_014:0514b17": "如法，而為太子、后妃、婇女及諸臣民、沙門、梵",
    "T01n0026_014:0514b18": "志，乃至蜫蟲，奉持法齋，月八日、十四日、十五",
    "T01n0026_014:0514b19": "日修行布施，施諸窮乏沙門、梵志、貧窮、孤獨、",
    "T01n0026_014:0514b20": "遠來乞者，以飲食、衣被、車乘、華鬘、散華、塗香、",
    "T01n0026_014:0514b21": "屋舍、床褥、氍氀、綩綖、給使、明燈。』「時，天帝釋亦",
    "T01n0026_014:0514b22": "在眾中。於是，天帝釋告三十三天曰：『諸賢！",
    "T01n0026_014:0514b23": "汝等欲得即在此見尼彌王耶？』三十三天",
    "T01n0026_014:0514b24": "白曰：『拘翼！我等欲得即在此見彼尼彌",
    "T01n0026_014:0514b25": "王。』爾時，帝釋猶如力士屈申臂頃，於三十",
    "T01n0026_014:0514b26": "三天上忽沒不現，已來至此尼彌王殿。於",
    "T01n0026_014:0514b27": "是，尼彌王見天帝釋，見已，問曰：『汝為是誰？』",
    "T01n0026_014:0514b28": "帝釋答曰：『大王！聞有天帝釋耶？』答曰：『聞",
    "T01n0026_014:0514b29": "有帝釋。』告曰：『我即是也。大王有大善利，有",
    "T01n0026_014:0514c01": "大功德。所以者何？三十三天為汝集坐善法",
    "T01n0026_014:0514c02": "講堂，咨嗟稱歎曰：「諸賢！鞞陀提人有大善",
    "T01n0026_014:0514c03": "利，有大功德。所以者何？彼最後王名曰尼",
    "T01n0026_014:0514c04": "彌，如法法王，行法如法，而為太子、后妃、婇女",
    "T01n0026_014:0514c05": "及諸臣民、沙門、梵志，乃至蜫蟲，奉持法齋，月",
    "T01n0026_014:0514c06": "八日、十四日、十五日修行布施，施諸窮乏沙",
    "T01n0026_014:0514c07": "門、梵志、貧窮、孤獨、遠來乞者，以飲食、衣被、",
    "T01n0026_014:0514c08": "車乘、華鬘、散華、塗香、屋舍、床褥、氍氀、綩綖、給",
    "T01n0026_014:0514c09": "使、明燈。」大王！欲見三十三天耶？』答曰：『欲見。』",
    "T01n0026_014:0514c10": "帝釋復告尼彌王曰：『我還天上，當勅嚴駕",
    "T01n0026_014:0514c11": "千象車來，大王乘車娛樂遊戲昇於天上。』",
    "T01n0026_014:0514c12": "時，尼彌王為天帝釋默然而受。「於是，帝釋",
    "T01n0026_014:0514c13": "知尼彌王默然受已，猶如力士屈申臂",
    "T01n0026_014:0514c14": "頃，於尼彌王殿忽沒不現，已還至彼三",
    "T01n0026_014:0514c15": "十三天。帝釋到已，告御者曰：『汝速嚴駕千",
    "T01n0026_014:0514c16": "象車，往迎尼彌王。到已，白曰：「大王！當知天",
    "T01n0026_014:0514c17": "帝釋遣此千象車來迎於大王，可乘此車",
    "T01n0026_014:0514c18": "娛樂遊戲昇於天上。」王乘車已，復白王曰：",
    "T01n0026_014:0514c19": "「王欲令我從何道送，為從惡受惡報道，",
    "T01n0026_014:0514c20": "為從妙受妙報道耶？」』「於是，御者受帝釋教",
    "T01n0026_014:0514c21": "已，即便嚴駕千象車，往至尼彌王所，到已，",
    "T01n0026_014:0514c22": "白曰：『大王！當知帝釋遣此千象車來迎於",
    "T01n0026_014:0514c23": "大王，可乘此車娛樂遊戲昇於天上。』時，尼",
    "T01n0026_014:0514c24": "彌王昇彼車已，御者復白王：『欲令我從何",
    "T01n0026_014:0514c25": "道送？為從惡受惡報道，為從妙受妙報道",
    "T01n0026_014:0514c26": "耶？』時，尼彌王告御者曰：『汝於兩道中間送",
    "T01n0026_014:0514c27": "我，惡受惡報，妙受妙報。』於是，御者便於兩道",
    "T01n0026_014:0514c28": "中間送王，惡受惡報，妙受妙報。於是，三十",
    "T01n0026_014:0514c29": "三天遙見尼彌王來，見已稱善：『善來，大王！",
    "T01n0026_014:0515a01": "善來，大王！可與三十三天共住娛樂。』時，尼",
    "T01n0026_014:0515a02": "彌王為三十三天而說頌曰：",
    "T01n0026_014:0515a03": "「『猶如假借乘，　　一時暫求車，",
    "T01n0026_014:0515a04": "此處亦復然，　　謂為他所有。",
    "T01n0026_014:0515a05": "我還彌薩羅，　　當作無量善，",
    "T01n0026_014:0515a06": "因是生天上，　　作福為資粮。』",
    "T01n0026_014:0515a07": "「阿難！昔大天王者汝謂異人耶？莫作是念，",
    "T01n0026_014:0515a08": "當知即是我也。阿難！我昔從子至子，從孫",
    "T01n0026_014:0515a09": "至孫，從族至族，從我展轉八萬四千轉輪",
    "T01n0026_014:0515a10": "王，剃除鬚髮，著袈裟衣，至信、捨家、無家、學",
    "T01n0026_014:0515a11": "道、學仙人王修行梵行，在此彌薩羅大天",
    "T01n0026_014:0515a12": "㮈林中。阿難！我爾時為自饒益，亦饒益他，",
    "T01n0026_014:0515a13": "饒益多人，愍傷世間，為天、為人求義及饒",
    "T01n0026_014:0515a14": "益，求安隱快樂。爾時說法不至究竟，不究",
    "T01n0026_014:0515a15": "竟白淨，不究竟梵行，不究竟梵行訖。爾時",
    "T01n0026_014:0515a16": "不離生老病死、啼哭憂慼，亦未能得脫一",
    "T01n0026_014:0515a17": "切苦。「阿難！我今出世，如來、無所著、等正覺、明",
    "T01n0026_014:0515a18": "行成為、善逝、世間解、無上士、道法御、天人師，",
    "T01n0026_014:0515a19": "號佛、眾祐。我今為自饒益，亦饒益他，饒益",
    "T01n0026_014:0515a20": "多人，愍傷世間，為天、為人求義及饒益，求",
    "T01n0026_014:0515a21": "安隱快樂。我今說法得至究竟，究竟白淨，",
    "T01n0026_014:0515a22": "究竟梵行，究竟梵行訖，我今得離生老病",
    "T01n0026_014:0515a23": "死，啼哭憂慼，我今已得脫一切苦。「阿難！我",
    "T01n0026_014:0515a24": "今為汝轉相繼法，汝亦當復轉相繼法，莫",
    "T01n0026_014:0515a25": "令佛種斷。阿難！云何我今為汝轉相繼法，",
    "T01n0026_014:0515a26": "汝亦當復轉相繼法，莫令佛種斷？謂八支",
    "T01n0026_014:0515a27": "聖道，正見乃至正定為八。阿難！是謂我今",
    "T01n0026_014:0515a28": "為汝轉相繼法，汝亦當復轉相繼法，莫令",
    "T01n0026_014:0515a29": "佛種斷。」佛說如是。尊者阿難及諸比丘，聞",
    "T01n0026_014:0515b01": "佛所說，歡喜奉行。",
    "T01n0026_014:0515b02": "大天㮈林經第三竟四千七百三十九字",
    "T01n0026_014:0515b03": "68 大善見王經（六八）中阿含王相應品大善見王經第四",
    "T01n0026_014:0515b04": "第二小土城誦",
    "T01n0026_014:0515b05": "我聞如是：一時，佛遊拘尸城，住惒跋單",
    "T01n0026_014:0515b06": "力士娑羅林中。爾時，世尊最後欲取般涅",
    "T01n0026_014:0515b07": "槃時，告曰：「阿難！汝往至雙娑羅樹間，可",
    "T01n0026_014:0515b08": "為如來北首敷床，如來中夜當般涅槃。」尊",
    "T01n0026_014:0515b09": "者阿難受如來教，即詣雙樹，於雙樹間而",
    "T01n0026_014:0515b10": "為如來北首敷床。敷床已訖，還詣佛所，稽",
    "T01n0026_014:0515b11": "首禮足，却住一面，白曰：「世尊！已為如來於",
    "T01n0026_014:0515b12": "雙樹間北首敷床，唯願世尊自當知時。」於",
    "T01n0026_014:0515b13": "是，世尊將尊者阿難至雙樹間，四疊鬱多",
    "T01n0026_014:0515b14": "羅僧以敷床上，襞僧伽梨作枕，右脇而",
    "T01n0026_014:0515b15": "臥，足足相累，最後欲取般涅槃。時，尊者阿",
    "T01n0026_014:0515b16": "難執拂侍佛，尊者阿難叉手向佛，白曰：「世",
    "T01n0026_014:0515b17": "尊！更有餘大城，一名瞻波，二名舍衛，",
    "T01n0026_014:0515b18": "三名鞞舍離，四名王舍城，五名波羅㮈，六",
    "T01n0026_014:0515b19": "名加維羅衛。世尊不於彼般涅槃，何故正",
    "T01n0026_014:0515b20": "在此小土城，諸城之中此最為下？」是時，世尊",
    "T01n0026_014:0515b21": "告曰：「阿難！汝莫說此為小土城，諸城之中",
    "T01n0026_014:0515b22": "此最為下。所以者何？乃過去時，此拘尸城",
    "T01n0026_014:0515b23": "名拘尸王城，極大豐樂，多有人民。阿難！拘尸",
    "T01n0026_014:0515b24": "王城長十二由延，廣七由延。阿難！造立樓",
    "T01n0026_014:0515b25": "櫓，高如一人，或二、三、四，至高七人。阿難！拘尸",
    "T01n0026_014:0515b26": "王城於外周匝有壍七重，其壍則以四寶",
    "T01n0026_014:0515b27": "塼壘金、銀、琉璃及水精，其底布以四種寶沙",
    "T01n0026_014:0515b28": "金、銀、琉璃及水精。阿難！拘尸王城周匝外有",
    "T01n0026_014:0515b29": "垣墻七重，其墻亦以四寶塼壘金、銀、琉璃及",
    "T01n0026_014:0515c01": "水精。阿難！拘尸王城周匝七重，行四寶多羅",
    "T01n0026_014:0515c02": "樹金、銀、琉璃及水精，金多羅樹銀葉華實，銀",
    "T01n0026_014:0515c03": "多羅樹金葉華實，琉璃多羅樹水精葉華實，",
    "T01n0026_014:0515c04": "水精多羅樹琉璃葉華實。「阿難！彼多羅樹間",
    "T01n0026_014:0515c05": "作種種華池，青蓮華池，紅蓮、赤蓮、白蓮華",
    "T01n0026_014:0515c06": "池。阿難！其華池岸四寶塼壘金、銀、琉璃及",
    "T01n0026_014:0515c07": "水精，其底布以四種寶沙金、銀、琉璃及水精。",
    "T01n0026_014:0515c08": "阿難！彼池中有四寶梯陛金、銀、琉璃及水精，",
    "T01n0026_014:0515c09": "金陛銀蹬，銀陛金蹬，琉璃陛水精蹬，水精",
    "T01n0026_014:0515c10": "陛琉璃蹬。阿難！彼池周匝有四寶鉤欄金、銀、",
    "T01n0026_014:0515c11": "琉璃及水精，金欄銀鉤，銀欄金鉤，琉璃欄水",
    "T01n0026_014:0515c12": "精鉤，水精欄琉璃鉤。阿難！彼池覆以羅網，鈴",
    "T01n0026_014:0515c13": "懸其間，彼鈴四寶金、銀、琉璃及水精，金鈴銀",
    "T01n0026_014:0515c14": "舌，銀鈴金舌，琉璃鈴水精舌，水精鈴琉璃舌。",
    "T01n0026_014:0515c15": "「阿難！於彼池中殖種種水華，青蓮華，紅蓮、",
    "T01n0026_014:0515c16": "赤蓮、白蓮華，常水常華，無守視者，通一切",
    "T01n0026_014:0515c17": "人。阿難！於彼池岸殖種種陸華，修摩那華、",
    "T01n0026_014:0515c18": "婆師華、瞻蔔華、修揵提華、摩頭揵提華、阿提牟",
    "T01n0026_014:0515c19": "哆華、波羅頭華。「阿難！其華池岸有眾多女，",
    "T01n0026_014:0515c20": "身體光澤，曒潔明淨，美色過人，少不及",
    "T01n0026_014:0515c21": "天，姿容端正，覩者歡悅，眾寶瓔珞，嚴飾具足。",
    "T01n0026_014:0515c22": "彼行惠施，隨其所須，飲食、衣被、車乘、屋舍、床",
    "T01n0026_014:0515c23": "褥、氍氀、給使、明燈，悉以與之。「阿難！其多羅",
    "T01n0026_014:0515c24": "樹葉，風吹之時，有極上妙音樂之聲，猶五種",
    "T01n0026_014:0515c25": "妓工師作樂，極妙上好諧和之音。阿難！其多",
    "T01n0026_014:0515c26": "羅樹葉，風吹之時，亦復如是。阿難！拘尸城",
    "T01n0026_014:0515c27": "中設有弊惡極下之人，其有欲得五種妓",
    "T01n0026_014:0515c28": "樂者，即共往至多羅樹間，皆得自恣，極意",
    "T01n0026_014:0515c29": "娛樂。阿難！拘尸王城常有十二種聲，未曾",
    "T01n0026_014:0516a01": "斷絕，象聲、馬聲、車聲、步聲、吹螺聲、鼓聲、薄洛",
    "T01n0026_014:0516a02": "鼓聲、伎鼓聲、歌聲、舞聲、飲食聲、惠施聲。「阿難！",
    "T01n0026_014:0516a03": "拘尸城中有王，名大善見，為轉輪王，聰明",
    "T01n0026_014:0516a04": "智慧，有四種軍整御天下，由己自在，如法",
    "T01n0026_014:0516a05": "法王成就七寶，得人四種如意之德。云何成",
    "T01n0026_014:0516a06": "就七寶，得人四種如意之德？如前所說七",
    "T01n0026_014:0516a07": "寶、四種人如意之德。阿難！於是，拘尸王城梵",
    "T01n0026_014:0516a08": "志、居士，多取珠寶、鉗婆羅寶，載詣大善見",
    "T01n0026_014:0516a09": "王，白曰：『天王！此多珠寶、鉗婆羅寶，天王當",
    "T01n0026_014:0516a10": "為見慈愍故，願埀納受。』大善見王告梵志、",
    "T01n0026_014:0516a11": "居士曰：『卿等送獻，我所不須，吾亦自有。』「阿",
    "T01n0026_014:0516a12": "難！復有八萬四千諸小國王詣大善見王，",
    "T01n0026_014:0516a13": "白曰：『天王！我等欲為天王作殿。』大善見王",
    "T01n0026_014:0516a14": "告諸小王：『卿等欲為我作正殿，我所不",
    "T01n0026_014:0516a15": "須，自有正殿。』八萬四千諸小國王皆叉手向，",
    "T01n0026_014:0516a16": "再三白曰：『天王！我等欲為天王作殿，我等",
    "T01n0026_014:0516a17": "欲為天王作殿。』於是，大善見王為八萬四",
    "T01n0026_014:0516a18": "千諸小王故，默然而聽。爾時，八萬四千諸小國",
    "T01n0026_014:0516a19": "王知大善見王默然聽已，拜謁辭退，繞三匝",
    "T01n0026_014:0516a20": "而去，各還本國，以八萬四千車載金自重，",
    "T01n0026_014:0516a21": "并及其錢作以不作，復以一一珠寶之柱載",
    "T01n0026_014:0516a22": "往拘尸城，去城不遠，作大正殿。「阿難！彼大",
    "T01n0026_014:0516a23": "正殿長一由延，廣一由延。阿難！彼大正殿四",
    "T01n0026_014:0516a24": "寶塼壘金、銀、琉璃及水精。阿難！彼大正殿四",
    "T01n0026_014:0516a25": "寶梯陛金、銀、琉璃及水精，金陛銀蹬，銀陛",
    "T01n0026_014:0516a26": "金蹬，琉璃陛水精蹬，水精陛琉璃蹬。阿難！",
    "T01n0026_014:0516a27": "大正殿中有八萬四千柱，以四寶作金、",
    "T01n0026_014:0516a28": "銀、琉璃及水精，金柱銀櫨磉，銀柱金櫨磉，",
    "T01n0026_014:0516a29": "琉璃柱水精櫨磉，水精柱琉璃櫨磉。阿難！",
    "T01n0026_014:0516b01": "大正殿內立八萬四千樓，以四寶作金、銀、",
    "T01n0026_014:0516b02": "琉璃及水精，金樓銀覆，銀樓金覆，琉璃樓水",
    "T01n0026_014:0516b03": "精覆，水精樓琉璃覆。「阿難！大正殿中設八",
    "T01n0026_014:0516b04": "萬四千御座，亦四寶作金、銀、琉璃及水精，金",
    "T01n0026_014:0516b05": "樓設銀御座，敷以氍氀、毾𣰆，覆以錦綺羅",
    "T01n0026_014:0516b06": "縠，有襯體被，兩頭安枕，加陵伽波惒邏、波",
    "T01n0026_014:0516b07": "遮悉多羅那，如是銀樓設金御座，琉璃樓",
    "T01n0026_014:0516b08": "設水精御座，水精樓設琉璃御座，敷以",
    "T01n0026_014:0516b09": "氍氀、毾𣰆，覆以錦綺羅縠，有襯體被，兩頭安",
    "T01n0026_014:0516b10": "枕，加陵伽波惒邏、波遮悉多羅那。阿難！",
    "T01n0026_014:0516b11": "彼大正殿周匝繞有四寶鈎欄金、銀、琉璃及",
    "T01n0026_014:0516b12": "水精，金欄銀鉤，銀欄金鉤，琉璃欄水精鉤，",
    "T01n0026_014:0516b13": "水精欄琉璃鉤。阿難！彼大正殿覆以羅網，",
    "T01n0026_014:0516b14": "鈴懸其間，彼鈴四寶金、銀、琉璃及水精，金鈴",
    "T01n0026_014:0516b15": "銀舌，銀鈴金舌，琉璃鈴水精舌，水精鈴琉璃",
    "T01n0026_014:0516b16": "舌。「阿難！彼大正殿具足成已，八萬四千諸",
    "T01n0026_014:0516b17": "小國王去殿不遠，作大華池。阿難！彼大華",
    "T01n0026_014:0516b18": "池長一由延，廣一由延。阿難！彼大華池四寶",
    "T01n0026_014:0516b19": "塼壘金、銀、琉璃及水精，其底布以四種寶沙",
    "T01n0026_014:0516b20": "金、銀、琉璃及水精。阿難！彼大華池有四寶梯",
    "T01n0026_014:0516b21": "陛金、銀、琉璃及水精，金陛銀蹬，銀陛金蹬，",
    "T01n0026_014:0516b22": "琉璃陛水精蹬，水精陛琉璃蹬。「阿難！彼",
    "T01n0026_014:0516b23": "大華池周匝繞有四寶鉤欄金、銀、琉璃及",
    "T01n0026_014:0516b24": "水精，金欄銀鉤，銀欄金鉤，琉璃欄水精鉤，",
    "T01n0026_014:0516b25": "水精欄琉璃鉤。阿難！彼大華池覆以羅網，",
    "T01n0026_014:0516b26": "鈴懸其間，彼鈴四寶金、銀、琉璃及水精，金",
    "T01n0026_014:0516b27": "鈴銀舌，銀鈴金舌，琉璃鈴水精舌，水精鈴",
    "T01n0026_014:0516b28": "琉璃舌。「阿難！彼大華池其中則有種種水華，",
    "T01n0026_014:0516b29": "青蓮華，紅蓮、赤蓮、白蓮華，常水常華，有守視",
    "T01n0026_014:0516c01": "者，不通一切人。阿難！彼大華池其岸則有",
    "T01n0026_014:0516c02": "種種陸華，修摩那華、婆師華、瞻蔔華、修揵提",
    "T01n0026_014:0516c03": "華、摩頭揵提華、阿提牟哆華、波羅賴華。「阿難！",
    "T01n0026_014:0516c04": "如是大殿及大華池具足成已，八萬四千諸",
    "T01n0026_014:0516c05": "小國王去殿不遠，作多羅園。阿難！彼多羅",
    "T01n0026_014:0516c06": "園長一由延，廣一由延。阿難！多羅園中殖八萬",
    "T01n0026_014:0516c07": "四千多羅樹，則以四寶金、銀、琉璃及水精，金多",
    "T01n0026_014:0516c08": "羅樹銀葉華實，銀多羅樹金葉華實，琉璃多",
    "T01n0026_014:0516c09": "羅樹水精葉華實，水精多羅樹琉璃葉華實。",
    "T01n0026_014:0516c10": "阿難！彼多羅園周匝有四寶鉤欄金、銀、琉璃",
    "T01n0026_014:0516c11": "及水精，金欄銀鉤，銀欄金鉤，琉璃欄水精鉤，",
    "T01n0026_014:0516c12": "水精欄琉璃鉤。阿難！彼多羅園覆以羅網，鈴",
    "T01n0026_014:0516c13": "懸其間，彼鈴四寶金、銀、琉璃及水精，金鈴銀",
    "T01n0026_014:0516c14": "舌，銀鈴金舌，琉璃鈴水精舌，水精鈴琉璃舌。",
    "T01n0026_014:0516c15": "「阿難！如是大殿華池及多羅園具足成已，八",
    "T01n0026_014:0516c16": "萬四千諸小國王即共往詣大善見王，白曰：",
    "T01n0026_014:0516c17": "『天王！當知大殿華池及多羅園悉具足成，唯",
    "T01n0026_014:0516c18": "願天王隨意所欲。』阿難！爾時，大善見王便作",
    "T01n0026_014:0516c19": "是念：『我不應先昇此大殿，若有上尊沙門、",
    "T01n0026_014:0516c20": "梵志，依此拘尸王城住者，我寧可請一切",
    "T01n0026_014:0516c21": "來集坐此大殿，施設上味極美餚饌，種種豐",
    "T01n0026_014:0516c22": "饒食噉含消，手自斟酌，皆令飽滿，食竟收器，",
    "T01n0026_014:0516c23": "行澡水訖，發遣令還。』「阿難！大善見王作是",
    "T01n0026_014:0516c24": "念已，即請上尊沙門、梵志，依彼拘尸王城",
    "T01n0026_014:0516c25": "住者，一切來集昇大正殿，都集坐已，自行澡",
    "T01n0026_014:0516c26": "水，便以上味極美餚饌，種種豐饒食噉含消，",
    "T01n0026_014:0516c27": "手自斟酌，皆令飽滿，食竟收器，行澡水訖，",
    "T01n0026_014:0516c28": "受呪願已，發遣令還。「阿難！大善見王復作",
    "T01n0026_014:0516c29": "是念：『今我不應大正殿中而行於欲，我寧",
    "T01n0026_014:0517a01": "可獨將一侍人昇大殿住。』阿難！大善見",
    "T01n0026_014:0517a02": "王則於後時，將一侍人昇大正殿，便入",
    "T01n0026_014:0517a03": "金樓，坐銀御床，敷以氍氀、毾𣰆，覆以錦綺",
    "T01n0026_014:0517a04": "羅縠，有襯體被，兩頭安枕，加陵伽波惒邏、",
    "T01n0026_014:0517a05": "波遮悉多羅那，坐已，離欲、離惡不善之法，",
    "T01n0026_014:0517a06": "有覺、有觀、離生喜、樂，逮初禪成就遊。從金",
    "T01n0026_014:0517a07": "樓出，次入銀樓，坐金御床，敷以氍氀、毾𣰆，",
    "T01n0026_014:0517a08": "覆以錦綺羅縠，有襯體被，兩頭安枕，加陵",
    "T01n0026_014:0517a09": "伽波惒邏、波遮悉多羅那，坐已，離欲、離惡不",
    "T01n0026_014:0517a10": "善之法，有覺、有觀，離生喜、樂，逮初禪成就",
    "T01n0026_014:0517a11": "遊。從銀樓出，入琉璃樓，坐水精御床，敷",
    "T01n0026_014:0517a12": "以氍氀、毾𣰆，覆以錦綺羅縠，有襯體被，",
    "T01n0026_014:0517a13": "兩頭安枕，加陵伽波惒邏、波遮悉多羅那，",
    "T01n0026_014:0517a14": "坐已，離欲、離惡不善之法，有覺、有觀，離生",
    "T01n0026_014:0517a15": "喜、樂，逮初禪成就遊。從琉璃樓出，入水精",
    "T01n0026_014:0517a16": "樓，坐琉璃御床，敷以氍氀、毾𣰆，覆以錦",
    "T01n0026_014:0517a17": "綺羅縠，有襯體被，兩頭安枕，加陵伽波惒邏、",
    "T01n0026_014:0517a18": "波遮悉多羅那，坐已，離欲、離惡不善之法，有",
    "T01n0026_014:0517a19": "覺、有觀，離生喜、樂，逮初禪成就遊。「阿難！爾時",
    "T01n0026_014:0517a20": "八萬四千夫人及女寶並久不見大善見王，",
    "T01n0026_014:0517a21": "各懷飢虛，渴仰欲見。於是，八萬四千夫人",
    "T01n0026_014:0517a22": "共詣女寶，白曰：『天后！當知我等並久不覲",
    "T01n0026_014:0517a23": "天王。天后！我等今欲共見天王。』女寶聞",
    "T01n0026_014:0517a24": "已，告主兵臣：『汝今當知！我等並久不覲天",
    "T01n0026_014:0517a25": "王，今欲往見。』主兵臣聞，即送八萬四千夫人",
    "T01n0026_014:0517a26": "及女寶至大正殿，八萬四千象、八萬四千馬、",
    "T01n0026_014:0517a27": "八萬四千車、八萬四千步、八萬四千小王亦",
    "T01n0026_014:0517a28": "共侍送至大正殿，當去之時，其聲高大，音響",
    "T01n0026_014:0517b01": "震動。大善見王聞其聲高大，音響震動，聞已，",
    "T01n0026_014:0517b02": "即問傍侍者曰：『是誰聲高大，音響震動？』侍者",
    "T01n0026_014:0517b03": "白曰：『天王！是八萬四千夫人及女寶，今悉共",
    "T01n0026_014:0517b04": "來詣大正殿，八萬四千象、八萬四千馬、八萬",
    "T01n0026_014:0517b05": "四千車、八萬四千步、八萬四千小王亦復共",
    "T01n0026_014:0517b06": "來詣大正殿。是故其聲高大，音響震動。』大善",
    "T01n0026_014:0517b07": "見王聞已，告侍者曰：『汝速下殿，可於露地",
    "T01n0026_014:0517b08": "疾敷金床，訖還白我。』侍者受教，即從殿下，",
    "T01n0026_014:0517b09": "則於露地疾敷金床訖，還白曰：『已為天王",
    "T01n0026_014:0517b10": "則於露地敷金床訖，隨天王意。』「阿難！大善",
    "T01n0026_014:0517b11": "見王即共侍者從殿來下，昇金床上，結跏",
    "T01n0026_014:0517b12": "趺坐。阿難！彼時八萬四千夫人及女寶皆悉",
    "T01n0026_014:0517b13": "共前，詣大善見王。阿難！大善見王遙見八萬",
    "T01n0026_014:0517b14": "四千夫人及女寶，見已，則便閉塞諸根。於是，",
    "T01n0026_014:0517b15": "八萬四千夫人及女寶見王閉塞諸根已，便",
    "T01n0026_014:0517b16": "作是念：『天王今必不用我等。所以者何？天",
    "T01n0026_014:0517b17": "王適見我等，便閉塞諸根。』「阿難！於是，女寶",
    "T01n0026_014:0517b18": "則前往詣大善見王，到已，白曰：『天王！當知",
    "T01n0026_014:0517b19": "彼八萬四千夫人及女寶盡是天王所有，唯",
    "T01n0026_014:0517b20": "願天王常念我等，乃至命終。八萬四千象、八",
    "T01n0026_014:0517b21": "萬四千馬、八萬四千車、八萬四千步、八萬四千",
    "T01n0026_014:0517b22": "小王，盡是天王所有，唯願天王常念我等，",
    "T01n0026_014:0517b23": "乃至命終。』「彼時大善見王聞斯語已，告女",
    "T01n0026_014:0517b24": "寶曰：『妹！汝等長夜教我為惡，不令行慈。",
    "T01n0026_014:0517b25": "妹！汝等從今已後，當教我行慈，莫令為",
    "T01n0026_014:0517b26": "惡。』阿難！八萬四千夫人及女寶却住一面，涕",
    "T01n0026_014:0517b27": "零悲泣，而作此語：『我等非是天王之妹，而今",
    "T01n0026_014:0517b28": "天王稱我等為妹。』「阿難！彼八萬四千夫人及",
    "T01n0026_014:0517c01": "女寶各各以衣抆拭其淚，復前往詣大善",
    "T01n0026_014:0517c02": "見王，到已，白曰：『天王！我等云何教天王行",
    "T01n0026_014:0517c03": "慈，不為惡耶？』大善見王答曰：『諸妹！汝等為",
    "T01n0026_014:0517c04": "我，應如是說：「天王知不？人命短促，當就後",
    "T01n0026_014:0517c05": "世，應修梵行。生無不終，天王！當知彼法",
    "T01n0026_014:0517c06": "必來，非可愛念，亦不可喜，壞一切世，",
    "T01n0026_014:0517c07": "名曰為死。是以天王於八萬四千夫人及女",
    "T01n0026_014:0517c08": "寶有念有欲者，唯願天王悉斷、捨離，至終",
    "T01n0026_014:0517c09": "莫念。於八萬四千象、八萬四千馬、八萬四千",
    "T01n0026_014:0517c10": "車、八萬四千步、八萬四千小王，天王有欲有",
    "T01n0026_014:0517c11": "念者，唯願天王悉斷、捨離、至終莫念。」諸妹，",
    "T01n0026_014:0517c12": "汝等如是教我行慈，不令為惡。』「阿難！彼八",
    "T01n0026_014:0517c13": "萬四千夫人及女寶白曰：『天王！我等從今已",
    "T01n0026_014:0517c14": "後，當教天王行慈，不令為惡。天王！人命",
    "T01n0026_014:0517c15": "短促，當就後世，彼法必來，非可愛念，亦不",
    "T01n0026_014:0517c16": "可憙，壞一切世，名曰為死。是以天王於八",
    "T01n0026_014:0517c17": "萬四千夫人及女寶有念有欲者，唯願天",
    "T01n0026_014:0517c18": "王悉斷、捨離，至終莫念。於八萬四千象、八萬",
    "T01n0026_014:0517c19": "四千馬、八萬四千車、八萬四千步、八萬四千小",
    "T01n0026_014:0517c20": "王，天王有欲有念者，唯願天王悉斷、捨離，",
    "T01n0026_014:0517c21": "至終莫念。』阿難！大善見王為彼八萬四千夫",
    "T01n0026_014:0517c22": "人及女寶說法，勸發渴仰，成就歡喜，無量",
    "T01n0026_014:0517c23": "方便為彼說法，勸發渴仰，成就歡喜已，發",
    "T01n0026_014:0517c24": "遣令還。阿難！彼八萬四千夫人及女寶知",
    "T01n0026_014:0517c25": "大善見王發遣已，各拜辭還。「阿難！彼八萬四",
    "T01n0026_014:0517c26": "千夫人及女寶還去不久，大善見王即共侍",
    "T01n0026_014:0517c27": "者還昇大殿，則入金樓，坐銀御床，敷以氍",
    "T01n0026_014:0517c28": "氀、毾𣰆，覆以錦綺羅縠，有襯體被，兩頭安",
    "T01n0026_014:0518a01": "枕，加陵伽波惒邏、波遮悉多羅那，坐已，作",
    "T01n0026_014:0518a02": "是觀：『我是最後邊，念欲、念恚、念害、鬪諍、相",
    "T01n0026_014:0518a03": "憎、諛諂、虛偽、欺誑、妄言，無量諸惡不善之法",
    "T01n0026_014:0518a04": "是最後邊。』心與慈俱，遍滿一方成就遊。如",
    "T01n0026_014:0518a05": "是二三四方、四維上下，普周一切，無結無怨，",
    "T01n0026_014:0518a06": "無恚無諍，極廣甚大，無量善修，遍滿一切世",
    "T01n0026_014:0518a07": "間成就遊。「從金樓出，次入銀樓，坐金御床，",
    "T01n0026_014:0518a08": "敷以氍氀、毾𣰆，覆以錦綺羅縠，有襯體被，",
    "T01n0026_014:0518a09": "兩頭安枕，加陵伽波惒邏、波遮悉多羅那，坐",
    "T01n0026_014:0518a10": "已，作是觀：『我是最後邊，念欲、念恚、念害、鬪",
    "T01n0026_014:0518a11": "諍、相憎、諛諂、虛偽、欺誑、妄言，無量諸惡不善",
    "T01n0026_014:0518a12": "之法是最後邊。』心與悲俱，遍滿一方成就",
    "T01n0026_014:0518a13": "遊。如是二三四方、四維上下，普周一切，無結",
    "T01n0026_014:0518a14": "無怨，無恚無諍，極廣甚大，無量善修，遍滿一",
    "T01n0026_014:0518a15": "切世間成就遊。「從銀樓出，入琉璃樓，坐水",
    "T01n0026_014:0518a16": "精御床，敷以氍氀、毾𣰆，覆以錦綺羅縠，有",
    "T01n0026_014:0518a17": "襯體被，兩頭安枕，加陵伽波惒邏、波遮悉多",
    "T01n0026_014:0518a18": "羅那，坐已，作是觀：『我是最後邊，念欲、念恚、",
    "T01n0026_014:0518a19": "念害、鬪諍、相憎、諛諂、虛偽、欺誑、妄言，無量諸",
    "T01n0026_014:0518a20": "惡不善之法是最後邊。』心與喜俱，遍滿一方",
    "T01n0026_014:0518a21": "成就遊。如是二三四方、四維上下，普周一切，",
    "T01n0026_014:0518a22": "無結無怨，無恚無諍，極廣甚大，無量善修，遍",
    "T01n0026_014:0518a23": "滿一切世間成就遊。「從琉璃樓出，入水精",
    "T01n0026_014:0518a24": "樓，坐瑠璃御床，敷以氍氀、毾𣰆，覆以錦綺",
    "T01n0026_014:0518a25": "羅縠，有襯體被，兩頭安枕，加陵伽波惒",
    "T01n0026_014:0518a26": "邏、波遮悉多羅那，坐已，作是觀：『我是最後邊，",
    "T01n0026_014:0518a27": "念欲、念恚、念害、鬪諍、相憎、諛諂、虛偽、欺誑、妄",
    "T01n0026_014:0518a28": "言，無量諸惡不善之法是最後邊。』心與捨俱，",
    "T01n0026_014:0518a29": "遍滿一方成就遊。如是二三四方、四維上",
    "T01n0026_014:0518b01": "下，普周一切，無結無怨，無恚無諍，極廣甚大，",
    "T01n0026_014:0518b02": "無量善修，遍滿一切世間成就遊。「阿難！大",
    "T01n0026_014:0518b03": "善見王於最後時生微微死痛，猶如居士",
    "T01n0026_014:0518b04": "或居士子，食極妙食，生小微煩。阿難！大善見",
    "T01n0026_014:0518b05": "王於最後時生微微死痛亦復如是。阿難！",
    "T01n0026_014:0518b06": "爾時大善見王修習四梵室，捨念欲已，乘",
    "T01n0026_014:0518b07": "是命終，生梵天中。「阿難！在昔異時大善見",
    "T01n0026_014:0518b08": "王者，汝謂異人耶？莫作斯念，當知即是我",
    "T01n0026_014:0518b09": "也。阿難！我於爾時為自饒益，亦饒益他，",
    "T01n0026_014:0518b10": "饒益多人，愍傷世間，為天、為人求義及饒",
    "T01n0026_014:0518b11": "益，求安隱快樂。爾時說法不至究竟，不究",
    "T01n0026_014:0518b12": "竟白淨，不究竟梵行，不究竟梵行訖。爾時",
    "T01n0026_014:0518b13": "不離生老病死、啼哭憂慼，亦未能得脫一",
    "T01n0026_014:0518b14": "切苦。「阿難！我今出世，如來、無所著、等正覺、",
    "T01n0026_014:0518b15": "明行成為、善逝、世間解、無上士、道法御、天人師，",
    "T01n0026_014:0518b16": "號佛、眾祐。我今為自饒益，亦饒益他，饒益",
    "T01n0026_014:0518b17": "多人，愍傷世間，為天、為人求義及饒益，求",
    "T01n0026_014:0518b18": "安隱快樂。我今說法得至究竟，究竟白淨，",
    "T01n0026_014:0518b19": "究竟梵行，究竟梵行訖。我今得離生老病",
    "T01n0026_014:0518b20": "死、啼哭憂慼，我今已得脫一切苦。「阿難！從",
    "T01n0026_014:0518b21": "拘尸城，從惒跋單力士娑羅林，從尼連然",
    "T01n0026_014:0518b22": "河，從求求河，從天冠寺，從為我敷床處，",
    "T01n0026_014:0518b23": "我於其中間七反捨身，於中六反為轉輪",
    "T01n0026_014:0518b24": "王，今第七如來、無所著、等正覺。「阿難！我不",
    "T01n0026_014:0518b25": "復見世中天及魔、梵、沙門、梵志，從天至人，更",
    "T01n0026_014:0518b26": "復捨身者，是處不然。阿難！我今最後生、最",
    "T01n0026_014:0518b27": "後有、最後身、最後形、得最後我，我說是苦",
    "T01n0026_014:0518b28": "邊。」佛說如是。尊者阿難及諸比丘，聞佛所",
    "T01n0026_014:0518b29": "說，歡喜奉行。",
    "T01n0026_014:0518c01": "大善見王經第四竟四千六百一十五字",
    "T01n0026_014:0518c02": "中阿含經卷第十四九千三百五十四字第二小土城",
    "T01n0026_014:0518c03": "誦"
}