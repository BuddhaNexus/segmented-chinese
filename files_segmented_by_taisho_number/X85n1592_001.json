{
    "X85n1592_001:0265b06": "揞黑豆集序",
    "X85n1592_001:0265b08": "宗門中事。明取脚跟下。本無實法。六祖云。不思善。不",
    "X85n1592_001:0265b09": "思惡。巖頭云。百不思時。名為正句。欲得識句。向事上",
    "X85n1592_001:0265b10": "覰則疾。向意根下摸索則遲。但於機用上。略露些子。",
    "X85n1592_001:0265b11": "如同電拂。如擊石火。快便難逢。豈容擬議。所謂向上",
    "X85n1592_001:0265b12": "人活計者。靈鷲拈花。少林面壁。至大鑑而法周沙界",
    "X85n1592_001:0265b13": "矣。厥後五宗分派。流出一源。建化門庭。盛衰各異。濟",
    "X85n1592_001:0265b14": "下。則宋元明賴虎邱一支。流衍至今。而正法眼藏指",
    "X85n1592_001:0265b15": "月錄諸書。無繼選者。諸師語錄機緣。殘編賸帙。日漸",
    "X85n1592_001:0265b16": "消亡。後學無由考證。此一線之傳。所係為尤重也。臺",
    "X85n1592_001:0265b17": "家本儒林。幼沾墳籍。釋褐後。奔走風塵。無裨身世。每",
    "X85n1592_001:0265b18": "聞修多羅一言半偈。輙有會於心。謬疑一乘之道。有",
    "X85n1592_001:0265b19": "路可通。妄緣解路以求其合。而名利中鈎鎻連環。復",
    "X85n1592_001:0265b20": "不能自脫。流浪天涯。髮白齒落。回思生死事大。如燎",
    "X85n1592_001:0265b21": "眉剝膚之迫不容緩。於是息影餘菴。自謀活計。閉關",
    "X85n1592_001:0265b22": "謝客。銳志參窮。一日於信步經行次。觸發元沙立地",
    "X85n1592_001:0265b23": "搆取語。瞥然摸得娘生鼻孔。踏著本地風光。歡喜踴",
    "X85n1592_001:0265b24": "躍。信知此道本來成現。不屬語言。不落知見。然而徧",
    "X85n1592_001:0265c01": "閱古德機緣。於差別機用。末後牢關。仍多疑義。頃與",
    "X85n1592_001:0265c02": "心圓居士。住菴結夏。取指月錄。及諸家燈史所載應",
    "X85n1592_001:0265c03": "菴已下諸尊宿法語機緣。一一拈提決擇。始會得古",
    "X85n1592_001:0265c04": "人殺活機權。無非洞明從上來事。於是向之所疑。渙",
    "X85n1592_001:0265c05": "焉冰釋。脚跟下事。洞徹無遺。竊幸於垂暮之年。而識",
    "X85n1592_001:0265c06": "還鄉之路。自此歸家穩坐。喘息方定。回看同道諸君。",
    "X85n1592_001:0265c07": "或沈淹於虀甕。或躑躅於歧途。求心未歇。特地艱難。",
    "X85n1592_001:0265c08": "正與臺昔日相似。所謂曾為蕩子偏憐客者。耿耿寸",
    "X85n1592_001:0265c09": "心。不能自已。此黑豆集之所以刻也。蓋自應菴華祖。",
    "X85n1592_001:0265c10": "振虎邱之緒。綿延弗絕。再盛於龍池。其間龍象蹴踏。",
    "X85n1592_001:0265c11": "如密雲天隱雪嶠湛然諸尊宿下。師吼如林。洪鐘遞",
    "X85n1592_001:0265c12": "響。至[卄/卬]溪而萬派歸墟。千峯到嶽。美盛洋洋。大哉觀",
    "X85n1592_001:0265c13": "止。然而展卷則目迷五色。沒量大人。被黑豆換却眼",
    "X85n1592_001:0265c14": "睛。其稍劣者。即輾轉推尋。愈尋愈遠。世有靈根慧性",
    "X85n1592_001:0265c15": "之士。肯於黑豆未生芽已前。一肩擔荷得去。便能拈",
    "X85n1592_001:0265c16": "一莖草。現丈六金身。拈丈六金身。作一莖草。咳唾掉",
    "X85n1592_001:0265c17": "臂。殺活得人。不犯鋒鋩。不落擬議。此古鏡未磨前一",
    "X85n1592_001:0265c18": "段光明。乃人人脚跟下同具者也。久參上士。買石饒",
    "X85n1592_001:0265c19": "雲。入道初心。擔泉得月。庶克紹隆祖位。負荷正宗。西",
    "X85n1592_001:0265c20": "來一綫之傳。永無失墜。而五宗建立。千波競湧一亙",
    "X85n1592_001:0265c21": "晴空之的旨。又豈不人文殊而類普賢哉。嗟乎。如來",
    "X85n1592_001:0265c22": "以一大事因緣。出興於世。教外別傳。語言道斷。庸鈍",
    "X85n1592_001:0265c23": "者既苦拍盲之無路。士君子幸具福慧兩足之緣。能",
    "X85n1592_001:0265c24": "自拔於五欲而求免於輪迴。又以邪見稠林。枉受辛",
    "X85n1592_001:0266a01": "勤。歇心無日。貺以是編。夫亦中流之一壺。千年之優",
    "X85n1592_001:0266a02": "鉢焉爾。是為序。",
    "X85n1592_001:0266a03": "乾隆五十九年甲寅夏火蓮居士平聖臺書。",
    "X85n1592_001:0266a05": "觚語四則",
    "X85n1592_001:0266a06": "苕溪曰。吾有大病。非世所醫。釋迦醫王也。文殊。醫相",
    "X85n1592_001:0266a07": "也。降而歷代祖師。古今善知識。皆醫國手也。然而自",
    "X85n1592_001:0266a08": "醫則可。醫人則否。故曰吾有大病。非世所醫。且既非",
    "X85n1592_001:0266a09": "世所醫。彼醫者即病者。既不自醫。胡能醫人。故無論",
    "X85n1592_001:0266a10": "言句是病。揚眉瞬目亦是病。擎拳豎拂亦是病。行棒",
    "X85n1592_001:0266a11": "行喝亦是病。既皆是病。醫可廢乎。廢醫則醫病。(敗種焦芽)",
    "X85n1592_001:0266a12": "不廢醫則眾生病。(聲求色見)且廢醫則醫先病。而後眾生",
    "X85n1592_001:0266a13": "病。不廢醫則醫不病。而眾生有病有不病。眾生有病",
    "X85n1592_001:0266a14": "有不病。而醫仍病。必也眾生皆無病無不病。而醫乃",
    "X85n1592_001:0266a15": "不病。降而論之。等病也。有已病之病。有益病之病。何",
    "X85n1592_001:0266a16": "謂已病之病。著著向未舉以前打脫透過者是也。何",
    "X85n1592_001:0266a17": "謂益病之病。步步在既舉以後輾轉摸索者是也。其",
    "X85n1592_001:0266a18": "服未舉以前藥者。吾不能言其味。瘳者自知之。服既",
    "X85n1592_001:0266a19": "舉以後藥者。譬猶調味之鹽。適口之醬。鹽為飯而醬",
    "X85n1592_001:0266a20": "為飲。其與砒鴆相去幾何哉。要之非醫咎也。故眾生",
    "X85n1592_001:0266a21": "雖有病有不病。而醫總不病。醫不病。信吾病。苕溪一",
    "X85n1592_001:0266a22": "語。洵久病之良醫也。打○相云。已上病供。心圓押字。",
    "X85n1592_001:0266a23": "我宗止破法。無成法。破家散宅。即作活計。昔南泉住",
    "X85n1592_001:0266a24": "菴時。有一僧至菴。泉曰。我上山作務。待齋時。作飯自",
    "X85n1592_001:0266b01": "喫了。送一分上來。其僧作飯自喫了。却一時打破家",
    "X85n1592_001:0266b02": "事。就牀臥。泉待不見來。便歸菴。見僧臥。泉亦就伊邊",
    "X85n1592_001:0266b03": "臥。僧便起去。諸公還識此僧喫南泉飯不孤負南泉",
    "X85n1592_001:0266b04": "底作用麼。還見此僧送絕好一分飯與南泉。南泉到",
    "X85n1592_001:0266b05": "口便吞麼。譬如世尊出世四十九年拆一間屋。拆樑",
    "X85n1592_001:0266b06": "拆椽。拆柱拆礎。拆成一片白地。然後椽樑柱礎。件件",
    "X85n1592_001:0266b07": "精嚴。所以南泉一見。便印可道。汝既如是。吾亦如是。",
    "X85n1592_001:0266b08": "古人云。若有一法過於涅槃。我說亦如夢幻。參學人",
    "X85n1592_001:0266b09": "具此眼目。方始好看教。辨別得諸方邪正。不則到處",
    "X85n1592_001:0266b10": "墮坑落塹。披枷帶鎻。卒未有出頭日在。",
    "X85n1592_001:0266b11": "南泉云。此是風力所轉。終成敗壞。此老眼光。觀千古",
    "X85n1592_001:0266b12": "事。如掌中菴摩羅果。今有孔被楔塞者。巧匠乃以楔",
    "X85n1592_001:0266b13": "出之。而無奈彼楔既出。人即以此出楔之楔。奉為至",
    "X85n1592_001:0266b14": "寶。遂至彼楔既出。此楔旋已牢著孔中。更出一楔。更",
    "X85n1592_001:0266b15": "填一楔。如是輾轉。經百千劫。楔終不盡。孔終不出。又",
    "X85n1592_001:0266b16": "其甚者。彼楔未出。此楔羼入。楔楔相並。更無孔穴。間",
    "X85n1592_001:0266b17": "有黠者。視出楔已。旋更添穴。或吹一吹。或拂一拂。孔",
    "X85n1592_001:0266b18": "穴之中。更安孔穴。是又一楔也。噫。",
    "X85n1592_001:0266b19": "佛法大要。一言以蔽之。曰淨地上勿屙。古德云。修證",
    "X85n1592_001:0266b20": "即不無。染汙即不得。但形文彩。即屬染汙。佛見法見。",
    "X85n1592_001:0266b21": "左降鐵圍。纔生便齩。自然無事。自然露倮倮地。即是",
    "X85n1592_001:0266b22": "從緣薦得相應疾也。雖然心圓恁麼道。早已屙了一",
    "X85n1592_001:0266b23": "地。更說誰屙。伶俐學人。向者裏著得一隻眼。見人說",
    "X85n1592_001:0266b24": "禪說道。說妙說元。驀口便築。教伊合取屎孔去。却有",
    "X85n1592_001:0266c01": "些子氣息。忽有箇齩人矢橛底惡狗奴出來道。雖復",
    "X85n1592_001:0266c02": "不以言語見。亦復不著無言說。心圓不覺大怒。跳下",
    "X85n1592_001:0266c03": "禪牀。擒住此奴。問伊有甚麼言說。速道速道。眼目定",
    "X85n1592_001:0266c04": "動。奮金剛拳。碎魔子首。猶如微塵。咄。",
    "X85n1592_001:0266c05": "偶閱拂子源流。舉此數語。此圓操觚大意也。居士",
    "X85n1592_001:0266c06": "選本成集。為後人學佛津梁。但使讀居士集者。人",
    "X85n1592_001:0266c07": "人成佛作祖。不必人人作唱導師。庶幾不孤負居",
    "X85n1592_001:0266c08": "士一番選刻之意。鄙見如此。陳之執事。他日書成。",
    "X85n1592_001:0266c09": "以為跋也可。以為序也亦可。圓頓白。",
    "X85n1592_001:0266c13": "揞黑豆集目次",
    "X85n1592_001:0266c14": "佛祖機用言句卷之首。",
    "X85n1592_001:0266c15": "六祖下十七世(至二十世)卷之一",
    "X85n1592_001:0266c16": "應菴曇華簡堂行機慧通清旦大明詮",
    "X85n1592_001:0266c17": "靈巖仲安無著道閒或菴師體濟顛",
    "X85n1592_001:0266c18": "錢端禮別峯寶印全菴齊己覺阿",
    "X85n1592_001:0266c19": "葛郯退菴休晦菴慧光且菴守仁",
    "X85n1592_001:0266c20": "心聞曇賁坦然卍菴道顏此菴守淨",
    "X85n1592_001:0266c21": "連雲道能最菴道印宗元菴主尼妙道",
    "X85n1592_001:0266c22": "尼妙總溈山法寶老訥祖證長翁如淨",
    "X85n1592_001:0266c23": "六祖下十八世",
    "X85n1592_001:0266c24": "密菴咸傑顏丙海門師齊鈍菴宗穎",
    "X85n1592_001:0267a01": "遯菴祖珠敬叟居簡",
    "X85n1592_001:0267a02": "六祖下十九世",
    "X85n1592_001:0267a03": "破菴祖先松源崇岳隱靜致柔藏叟善珍",
    "X85n1592_001:0267a04": "友雲宗鍪偃溪廣聞東山道源無文燦",
    "X85n1592_001:0267a05": "吾捨從寬竹巖妙印",
    "X85n1592_001:0267a06": "六祖下二十世",
    "X85n1592_001:0267a07": "無準師範元叟行端栯堂益余放牛",
    "X85n1592_001:0267a08": "瞎驢無見中和璋臭菴宗",
    "X85n1592_001:0267a09": "六祖下二十一世(至二十四)世卷之二",
    "X85n1592_001:0267a10": "雪巖祖欽楚石梵琦愚菴智及無能教",
    "X85n1592_001:0267a11": "六祖下二十二世",
    "X85n1592_001:0267a12": "高峯原妙南石文琇閒極雲虗谷希陵",
    "X85n1592_001:0267a13": "方山寶鐵山瓊湻拙文材",
    "X85n1592_001:0267a14": "六祖下二十三世",
    "X85n1592_001:0267a15": "中峯明本了菴清欲斷崖了義夢窗智曤",
    "X85n1592_001:0267a16": "碧峯寶金無聞思聰",
    "X85n1592_001:0267a17": "六祖下二十四世",
    "X85n1592_001:0267a18": "千巖元長天如惟則敬中普莊",
    "X85n1592_001:0267a19": "六祖下二十五世(至三十二)世卷之三",
    "X85n1592_001:0267a20": "萬峯時蔚唯菴德然宋濂俱空契斌",
    "X85n1592_001:0267a21": "六祖下二十六世　六祖下二十七世",
    "X85n1592_001:0267a22": "寶藏普持田居士虗白慧旵荊璧紹琦",
    "X85n1592_001:0267a23": "六祖下二十八世　六祖下(二十九　三十)世",
    "X85n1592_001:0267a24": "海舟普慈翼善永慈寶峯明瑄天奇本瑞",
    "X85n1592_001:0267b01": "六祖下三十一世",
    "X85n1592_001:0267b02": "絕學明聰古巖大休實蘊空常忠",
    "X85n1592_001:0267b03": "六祖下三十二世",
    "X85n1592_001:0267b04": "笑巖德寶法舟道濟慈舟方念無明慧經",
    "X85n1592_001:0267b05": "六祖下三十三世卷之四",
    "X85n1592_001:0267b06": "幻有正傳幻也佛慧大覺圓無趣如空",
    "X85n1592_001:0267b07": "晦堂元鏡永覺元賢湛然圓澄",
    "X85n1592_001:0267b08": "六祖下三十四世卷之五",
    "X85n1592_001:0267b09": "密雲圓悟雪嶠圓信天隱圓修抱朴大蓮",
    "X85n1592_001:0267b10": "古湛性冲石雨明方三宜明盂葉曇茂",
    "X85n1592_001:0267b11": "余集生覺浪道盛",
    "X85n1592_001:0267b12": "六祖下三十五世卷之六",
    "X85n1592_001:0267b13": "玉林通琇林皋通豫箬菴通問山茨通際",
    "X85n1592_001:0267b14": "印中通授惟一潤破山海明木陳道忞",
    "X85n1592_001:0267b15": "牧雲通門",
    "X85n1592_001:0267b16": "六祖下三十六世卷之七",
    "X85n1592_001:0267b17": "不退行勇美發行湻蘊荊行璧骨巖行峰",
    "X85n1592_001:0267b18": "棲雲行岳寂菴行洽全菴行進丈雪醉",
    "X85n1592_001:0267b19": "百城著冲然義芥菴大湛菴常",
    "X85n1592_001:0267b20": "宏遠詔岫雲行瑋石隱貞方居士",
    "X85n1592_001:0267b21": "蘧夫一天笠珍千仞岡鐵舟海",
    "X85n1592_001:0267b22": "雲外行澤湘翁沄",
    "X85n1592_001:0267b23": "六祖下三十六世卷之八",
    "X85n1592_001:0267b24": "[卄/卬]溪行森跋語",
    "X85n1592_001:0267c06": "揞黑豆集卷首",
    "X85n1592_001:0267c08": "拈頌佛祖機用言句",
    "X85n1592_001:0267c09": "世尊三陞座。(第一點普。第二點毒。第三點急。門庭施設。入理深談。一切備矣。畢竟法王無一",
    "X85n1592_001:0267c10": "字增益人。頌曰。心如境如。頭正尾正。不解談元。秖能識病。是法無說。是說無竟。未白椎前。法王正令)無",
    "X85n1592_001:0267c11": "為真佛。實在我身。(拈云。昭昭靈靈不是我。明暗色空不是我。牆壁瓦礫不是我。蚯蚓蝦",
    "X85n1592_001:0267c12": "蟇不是我。我在甚處。咄。鵞王擇乳。素非鴨類。要識渠面孔麼。三喚三應。鷂過新羅。無喚無應。驢年夢見。所以道",
    "X85n1592_001:0267c13": "此箇門中事。不得春風花不開。及至花開風吹落。且無陰陽地上一句作麼生道。驀喝一喝。頌曰。佛下忉利。一",
    "X85n1592_001:0267c14": "場鈍置。三喚三應。打鼓搖鈴。無為真佛。證龜成鼈。實在我身。眼裏瞳人。咦。一箇不會一箇會。金剛摸索泥人背)",
    "X85n1592_001:0267c15": "須菩提巖中宴坐。却見吾法身。(拈云。比邱尼瞞盡天下人。瞞不過世尊。世",
    "X85n1592_001:0267c16": "尊亦瞞盡天下人。瞞過比邱尼。瞞不過須菩提。且道利害在甚麼處。頌曰。法身法身。少米無薪。油鹽醬醋。東舍",
    "X85n1592_001:0267c17": "西鄰。羊頭懸架。狗肉橫砧。三箇八兩。元只半斤)吾以真珠示之。便總不知。時",
    "X85n1592_001:0267c18": "五方天王。悉自悟道。(五方天王悟道且置。即今面目現在。諸仁且作麼生悟。不見道",
    "X85n1592_001:0267c19": "悟即不無。落第二頭。乃擡手云。者箇亦是世珠。且道真珠在甚麼處。振威一喝)無可捨處。是",
    "X85n1592_001:0267c20": "汝放身命處。(無可捨處。更須捨却)普眼菩薩見普賢。(拈云。雲居道。普眼推",
    "X85n1592_001:0267c21": "倒世尊。世尊推倒普眼。你道普賢在甚處。向伊云。我識得你)佛召五通仙人。(拈云。探驪",
    "X85n1592_001:0267c22": "須得珠。莫教魚目混。治玉須治璵。莫教碔砆亂。藐姑仙子立雲端。笑看猧兒爭飯碗。如今莫有要問那一通者",
    "X85n1592_001:0267c23": "麼。我也沒工夫召得伊。但云今日不閒。頌曰。海中三神山。縹緲在天際。舟欲近之。風輒引之去。百花洲上多少",
    "X85n1592_001:0267c24": "採蓮人。滿把蓮花不識蓮生處)那一通你問我。(拈云。風頭稍硬。水勢太急。鐵作釣絲。管下",
    "X85n1592_001:0268a01": "不得。頌曰。閃電光。擊石火。語招箭。莫生垛。剛回頭。失却我。劍去遠矣爾刻舟。綠頭鴨子討甚卵。莫惺惺。轉見左",
    "X85n1592_001:0268a02": "解玉纏兮脫金鎻。畢竟兩人都不會。贏得一場空懡[怡-台+羅])世尊勅阿難持鉢。(拈云。不經",
    "X85n1592_001:0268a03": "九折。不知康莊之平坦。歷盡蠶叢。方信本來是地。所以道臺山路向甚麼處去。驀直去。好箇師僧。又恁麼去也。",
    "X85n1592_001:0268a04": "驀直去。頌曰。七佛式。出不得。擬如何。打破鉢。七佛式。道不得。莫如何。且持鉢)世尊答比邱",
    "X85n1592_001:0268a05": "問。(拈云。我於世尊法。莫謗世尊。見處即有。眼花不少。證處未是。亂走作麼。當何所示。是汝此問。來說是非者。",
    "X85n1592_001:0268a06": "即是是非人。頌曰。老僧無舌。不解講究。老僧無手。不解蓋覆。不解如然。亦不解謬。掌孤不鳴。足兩斯走。是汝持",
    "X85n1592_001:0268a07": "來。復汝何咎。祖師活意。心圓逗漏)耆婆罔知生處。(莫道耆婆。佛亦不知。耆婆受瞞。佛不",
    "X85n1592_001:0268a08": "受瞞耳)七賢女遊尸陀林。(頌曰。三般物。我無有。聽親言。出親口。要三般。莫亂談。你若",
    "X85n1592_001:0268a09": "有。與我三)世尊布髮掩泥。(拈云。世尊和泥合水。然燈移樑換柱。賢于看孔著楔。諸天醵金",
    "X85n1592_001:0268a10": "落成。要見梵剎。總且未在。諸公要見梵剎麼。退後退後。頌曰。好事不如無。無事不如好。欲識箇中意。一老一不",
    "X85n1592_001:0268a11": "老)是吾弟子。(吾是誰。識得吾。不但過去現在。盡未來際一時收。頌曰。古佛古佛。剔卵出骨。弟",
    "X85n1592_001:0268a12": "子弟子。無與倫比。世尊世尊。今古罕聞。作禮作禮。如斯而已)迦葉擬擯文殊。(拈云。不是",
    "X85n1592_001:0268a13": "迦葉擯文殊。正是迦葉擯迦葉。頌曰。良馬顧影。迴旋不驚。演若迷頭。奔馳狂走。纔有是非。紛然失心。汝但息見。",
    "X85n1592_001:0268a14": "其狂自歇。莫自顛倒。本來無物。咄)城東老母。(求見不得。擯出不得。回避不得。一普賢。二文殊。",
    "X85n1592_001:0268a15": "三釋迦。是甚麼。驀喝一喝曰。看脚下)女子出定。(諸佛未離本處已前。是箇甚麼。何不與麼直截",
    "X85n1592_001:0268a16": "會去。請別大愚芝二語曰。寺中無宿處。賊不打貧兒)殃崛持鉢。(我作殃崛。待長者問。汝為至聖。",
    "X85n1592_001:0268a17": "當有何法。能免產難。但向他道。世出世間。此為第一)文殊不入門。(拈云。一釣便上)無邊",
    "X85n1592_001:0268a18": "身量世尊。(頌曰。虗空尚有邊。佛功德亦然。惟有能量者。窮劫不可盡)乾闥獻樂。(拈云。",
    "X85n1592_001:0268a19": "山河大地不如是法不如是。迦葉不如是汝如是。頌曰。幻人取幻法。幻幻轉相依。祖若不入幻。誰救幻中迷。顧",
    "X85n1592_001:0268a20": "眾云。咦)說大集經。(拈云。呵呵。斷麼。一箇殺人放火。一箇阿彌陀佛。不是曲直不分。爭奈心圓",
    "X85n1592_001:0268a21": "事急。且請老佛老魔。各自歸家歇息。頌曰。二龍爭珠。彼此俱失。寧棄道旁。一錢不值。雖然不值。尊貴無匹。大地",
    "X85n1592_001:0268a22": "黃金。買他不得。雖然不買。人人不缺。何以驗之。耳聲眼色。雖然不缺。爭奈不識。瞥起微情。珠沈光黑。因緣到來。",
    "X85n1592_001:0268a23": "好箇時節。爆地一聲。虗空迸裂。大用現前。頭頭物物。揮劒當陽。佛魔斂跡)調達入地獄。(三箇",
    "X85n1592_001:0268a24": "畫師。繪出地獄變相。瞞看官。不瞞畫師。且道畫師是誰。良久云。頭長三尺。頌曰。清涼徧界。大火燒空。兩頭坐斷。",
    "X85n1592_001:0268b01": "獄不通風)二鐵圍山。(心圓今日起佛見法見。被世尊威神。鐵圍山瓦解冰消。且道與文殊是同",
    "X85n1592_001:0268b02": "是別)文殊持劒逼如來。(拈云。能殺能活。不妨文殊好手。且道此劒甚處得來。你若擬議",
    "X85n1592_001:0268b03": "即沒交涉)不問有言不問無言。(拈云。不問有言。不問無言。描也描不成。畫也畫不就。",
    "X85n1592_001:0268b04": "世尊良久。老瞿曇被者一問。直得口瘂。外道歎曰。世尊大慈。開我迷雲。眼中見鬼。令我得入。三生六十劫。作禮",
    "X85n1592_001:0268b05": "而去。阿難白佛。外道得何道理。稱讚而去。家貧更遭賊打。世尊曰。如世良馬。見鞭影而行。逐電追風只瞬息。垂",
    "X85n1592_001:0268b06": "鞭已過萬重山。又云。不問有言。不問無言。那箇教你來。世尊良久。老僧耳背。外道歎曰。世尊大慈。開我迷雲。令",
    "X85n1592_001:0268b07": "我得入。自誣誣人。作禮而去。納甚麼敗缺。阿難白佛。外道得何道理。稱讚而去。他送我紅爐雪片。我贈他臘月",
    "X85n1592_001:0268b08": "蓮花。世尊曰。如世良馬。見鞭影而行。雕弓未動狼煙息。歸馬華山賀太平。頌曰。三頓痛棒無領。一箇指頭無薦。",
    "X85n1592_001:0268b09": "香嚴擊竹無聞。靈雲桃花無見。莫將出岫微雲。掩却廬山真面)無說無聽是為一義",
    "X85n1592_001:0268b10": "二義。(拈云。龍光佛時一箇疑團。直至如今不得休歇。更饒千佛出興。亦去此疑團不得。且道世尊有",
    "X85n1592_001:0268b11": "甚長處。頌曰。外不放入。內不放出。痛下一槌。萬事了畢)昨日定今日不定。(拈云。上來",
    "X85n1592_001:0268b12": "把住。水洩不通。者回放行。縱橫自在。還識世尊落處麼。頌曰。汝定我亦定。不定亦不定。非定非不定。是名曰正",
    "X85n1592_001:0268b13": "定)答異學問。(盡道推過商量。那識分明酬價。異學若是箇皮下有血底。管取立時桶脫)答",
    "X85n1592_001:0268b14": "二商人問。(曰不見不見者在。曰不聞不聞者在曰不禪定。不禪定者在。曰不睡眠。不睡眠者在",
    "X85n1592_001:0268b15": "本自無失。何得之有。說覺不覺。真為剩語。諸仁者。到者裏眼目定動。即沒交涉。你若擬議。世尊在汝脚底。頌曰。",
    "X85n1592_001:0268b16": "去皮存淨貨。師姑女人做。會麼。大象喫螺螄。蜻蜓拽石磨)梵志索論義。(呵呵。破布袋裏盛錐",
    "X85n1592_001:0268b17": "子。不出頭是好手。梵志做盡伎倆。爭奈&#;柄在世尊手裏。且道世尊有甚長處。不見道你若無心我也休頌曰",
    "X85n1592_001:0268b18": "靈龜負圖受鑽。梵志不唧[喵-卄+(一/(匚*〡*〡*(巨-匚)))]漢。項上脫却鐵枷者回死而無怨)世尊問豬子。(者箇是甚麼。向",
    "X85n1592_001:0268b19": "伊道合取口佛具一切智。豬子也不識向伊道你秖識得豬子。頌曰。六度萬行。與我無干。也須驗過。不得顢頇",
    "X85n1592_001:0268b20": "知是般事。便識羞慚)世尊拈花迦葉微笑。(兩箇老漢。只解瞻前。不解顧後。人天百萬。",
    "X85n1592_001:0268b21": "貪觀白浪。失却手橈。拈云。拈花上薦不得。拂子上薦不得。拳頭上薦不得。指頭上薦不得。乃至一草一木。一甎",
    "X85n1592_001:0268b22": "一瓦。一雞一犬。一蚓一蛙上薦不得。乃至微塵大地。剎那虗空。賢聖仙佛。魔外有情。地獄天堂。琳宮梵宇。酒肆",
    "X85n1592_001:0268b23": "淫坊。經營屠販。喫飯穿衣。舉足下步上薦不得。若薦得去更有何事你若肯薦。一場夢醒。你若要薦。正好做夢。",
    "X85n1592_001:0268b24": "頌曰。魔不能窺。佛不能見。掌不容擎。室未曾現。識不能知。目不得眴。界不安藏。世不改變。非凡夫法。非摩訶衍。",
    "X85n1592_001:0268c01": "非般若經。非華嚴卷。非大火聚。非金剛劒。非祖師印。非仙人扇。從未有傳亘無人薦。掃却歸元。剗除方便。言思",
    "X85n1592_001:0268c02": "路絕。不通一線。當下休歇。立時成辦。示汝學人。廬山真面)文殊請佛再轉法輪。(拈云。",
    "X85n1592_001:0268c03": "說也轉他不著。不說說也轉他不著。直饒千佛出興。口如懸河。亦轉他不著。更饒山河大地。草木叢林。一一盡",
    "X85n1592_001:0268c04": "化微妙海口。亦轉他不著。會麼不是轉法輪。盡是法轉輪)若謂吾滅度。若謂吾不",
    "X85n1592_001:0268c05": "滅度。(闍黎不是。莫怪老僧)諸行無常。是生滅法。生滅滅已。寂滅",
    "X85n1592_001:0268c06": "為樂。(拈云。無寂滅不生生滅。無寂滅誰滅生滅。恁麼道得。猶成兩橛。畢竟如何歇。頌曰。有時捨全身。",
    "X85n1592_001:0268c07": "求半偈。有時示半身。說全偈。有時捨全身。入全偈正眼觀來一場鈍置。伶俐兒孫。不妨窺見他家半邊鼻)",
    "X85n1592_001:0268c08": "此藥能殺人亦能活人。(殺活許你會如何是此藥)文殊菴提遮女",
    "X85n1592_001:0268c09": "互相問答語。(拈云。絕好兩則拈花公案。頌曰。你不敢向龍潭裏去喪生。却願到虎穴中來納",
    "X85n1592_001:0268c10": "命。直饒救得你上三十三天。跌下來也秖是一箇臭肉餅)文殊善住意天子互相",
    "X85n1592_001:0268c11": "問答語。(拈云。以毒為藥。則病受之。以毒為飯。則命受之)祇說者箇法。(拈云。不是說者",
    "X85n1592_001:0268c12": "箇法。却是者箇說法。且道者箇還解說法麼。不見道秖是梵音清雅。令人樂聞。頌曰。捏水成團畫空為界。做盡",
    "X85n1592_001:0268c13": "伎倆。法今何在。驢鳴犬吠。婦姑反脣。彌勒打鼓。築著天親。無生法忍。一時成就。黑鬼呵呵。波斯面皺)乃",
    "X85n1592_001:0268c14": "至無有語言文字。是菩薩真入不二法門。(呵。呵)善財參",
    "X85n1592_001:0268c15": "彌勒。善財答無著。(頌曰。富嫌千口少。貧恨一身多。勸君隨分過。不用苦奔波)須菩",
    "X85n1592_001:0268c16": "提宴坐。諸天雨花。須菩提說法。帝釋雨花。(無一字。熾然說。熾然",
    "X85n1592_001:0268c17": "說。無一字。直饒拈却兩頭。中間坐斷。向衲僧門下正好喫棒。何故。不踏閒花草。安知大地春)舍利",
    "X85n1592_001:0268c18": "弗見月上女。舍利弗問彌勒。舍利弗問天女。(拈云。三箇鼻孔。",
    "X85n1592_001:0268c19": "都被舍利弗穿却)鴦崛棄刃。(拈云。喚曰住住。不是我喚。更是阿誰。頌曰。我住汝不住。九百九",
    "X85n1592_001:0268c20": "十九。汝住我不住。一指欲殺母。鴦崛忽出家不住住已久。千人拇指冠。戴者華其首。安得諸眾生。棄之如敝帚)",
    "X85n1592_001:0268c21": "賓頭盧赴齋。(拈云。者不顧第一相為。策起眉。第二相為。阿耨達池龍王曾請佛齋。吾是時亦",
    "X85n1592_001:0268c22": "預其數記得盤陀山石上。與君閒坐聽流泉。頌曰。不取涅槃不了賬。留與人閒作榜樣。引得人人盡致疑。要使",
    "X85n1592_001:0268c23": "佛燈長雪亮。長雪亮照見馬師三甕醬)障蔽魔王隨金剛齊。(拈云。刻刻不相離。說",
    "X85n1592_001:0268c24": "甚麼一千年覓不得。時時不相識。作麼生忽一日得見。障蔽魔王與金剛齊。面目一般。形容無二。諸仁者還揀",
    "X85n1592_001:0269a01": "辨得麼。揀辨不得。聽下注脚乃彈指一下云。者箇便是金剛齊。又彈指一下云。者箇便是障蔽魔王。頌曰。開眼",
    "X85n1592_001:0269a02": "也見。合眼也見。障蔽無頭金剛少面。開眼也迷。合眼也迷。笑殺障蔽。和金剛齊。說起說住。彼此密語。六耳獼猴。",
    "X85n1592_001:0269a03": "不可同謀)那吒太子因緣。(拈云。不可還者。非汝而誰。且道。說底是甚麼法。諦聽諦聽)廣",
    "X85n1592_001:0269a04": "額屠兒成佛。(拈云。放下屠刀。太遲生自言是賢劫千佛一數。小家樣子。頌曰。廣額廣額。牛蹄",
    "X85n1592_001:0269a05": "馬脊。屠刀屠刀。鬼哭神號。放下放下。之乎者也。涅槃涅槃。甚麼相干。咦。楖栗橫肩不顧人。直入千峯萬峯去)",
    "X85n1592_001:0269a06": "迦葉踏泥。(拈云。迦葉降尊就卑。一期垂手則不無。爭奈蹉過沙彌問意。心圓與麼道。蹉過迦葉",
    "X85n1592_001:0269a07": "亦不少)樂人作舞。(拈云。兩箇漢出出入入。有甚了期。心圓今日入城。見一隊師子。出城見一",
    "X85n1592_001:0269a08": "羣象王。有人問心圓出出入入呢。向伊道適纔錯脚。踏殺一箇貓兒)倒却剎竿。(拈云。早見恁麼。",
    "X85n1592_001:0269a09": "免致魔王藉口。四天王腥手汙脚。雖然如是。迦葉即易。阿難却難)達磨西來。(拈云。天下衲僧。",
    "X85n1592_001:0269a10": "盡道勘破阿師。不知都被阿師勘破。心圓與麼道。是被勘破不是被勘破。莫道三十年後。窮未來際。敢道無人",
    "X85n1592_001:0269a11": "說得。何故金毛師子怕癩皮狗)慧可禮拜依位而立。(自後便有一絡索。曰莫妄想。曰",
    "X85n1592_001:0269a12": "珍重。曰秖者是。曰呈似了也。與夫叉手近前。豎拳下喝。打圓相。作女人拜。繞禪牀。掀香几。擲下拂子。拂袖便出。",
    "X85n1592_001:0269a13": "種種醜態。可謂祖禰不了。殃及兒孫。不知弄到甚麼年代也呵呵。頌曰。阿奴姿貌本天然。花燭紛紛客滿筵最",
    "X85n1592_001:0269a14": "苦洞房藏不住。被人擁出畫堂前)覓罪了不可得。(拈云。覓心了不可得。不是無心。覓罪",
    "X85n1592_001:0269a15": "了不可得。不是無罪。且心作麼生安。罪又作麼生懺須是舉頭天外看始得。你若目中生刺。我便腦後見顋。你",
    "X85n1592_001:0269a16": "若眼裏無筋。我便鼻頭有肉。咄。咄。草鋪平野鷹逢兔逐)此是誰作亦未見性。(可稱",
    "X85n1592_001:0269a17": "語意冥符。彼此皆知)指授即無。惟論見性不論禪定解脫。(前四祖云。",
    "X85n1592_001:0269a18": "一切諸法。悉皆解脫。此六祖云。惟論見性。不論禪定解脫。大乘根熟漸開圓頓法門矣)佛法是",
    "X85n1592_001:0269a19": "不二之法。(三祖云。要急相應。惟言不二。諸仁者。要明不二。但識取二。何謂二。自心取自心者是",
    "X85n1592_001:0269a20": "取常是二。取無常是二。取非常非無常亦是二。取善是二。取不善是二。取非善非不善亦是二。乃至取界是二。",
    "X85n1592_001:0269a21": "取蘊亦是二。取禪定解脫是二。取無念無為亦是二。你若不取。一在甚處。是故佛法止言不二。不言不一。參學",
    "X85n1592_001:0269a22": "人到者裏。須是親見親證始得。戲論即不可。今日若有人問如何是不二之法。便與振威一喝)六祖",
    "X85n1592_001:0269a23": "云。我有一物。無頭無尾。無名無字。無背無面。諸人還",
    "X85n1592_001:0269a24": "識否。(拈云。截斷天下人舌頭。放出爍迦羅眼睛。金剛圈。你作麼生透。栗棘蓬你作麼生吞。吞得透得。",
    "X85n1592_001:0269b01": "轉見禍事。不透不吞。萬劫不了。思量擬議。已隔千山。直下承當。白雲萬里。宗門中千變萬化機用。皆明此事。心",
    "X85n1592_001:0269b02": "圓通身是手也拈不出。但云賊賊。有心人自看自悟去始得。切勿學神會作斷佛種性人)六祖云。",
    "X85n1592_001:0269b03": "葉落歸根。來時無口。青原云。不辭向汝道。恐已後無",
    "X85n1592_001:0269b04": "人承當。馬祖云。我今日勞倦。不能為汝說。盤山云。向",
    "X85n1592_001:0269b05": "上一路。千聖不傳溈山云。父母所生口。終不為子說。",
    "X85n1592_001:0269b06": "仰山云。我若一向舉唱宗門中事。身邊要一人為伴",
    "X85n1592_001:0269b07": "亦無有也。長沙云。我若一向舉揚宗乘。法堂前草深",
    "X85n1592_001:0269b08": "一丈。(如是之。類盡道官不容鍼。豈知已是私通車馬了也)六祖云。不是風動不",
    "X85n1592_001:0269b09": "是幡動。仁者心動。馬祖云。我有時教伊揚眉瞬目。有",
    "X85n1592_001:0269b10": "時不教伊揚眉瞬目。有時揚眉瞬目者是。有時揚眉",
    "X85n1592_001:0269b11": "瞬目者不是。子作麼生。百丈野狐公案溈山云。有句",
    "X85n1592_001:0269b12": "無句。如藤倚樹。子意何如。雪峰云。諸上座。望州亭與",
    "X85n1592_001:0269b13": "汝相見了也。烏石嶺與汝相見了也。僧堂前與汝相",
    "X85n1592_001:0269b14": "見了也。臨濟三度上堂云。要識臨濟賓主句。問取堂",
    "X85n1592_001:0269b15": "中二禪客。巖頭至僧堂前拊掌大笑曰。且喜堂頭老",
    "X85n1592_001:0269b16": "漢會末後句。他後天下人不奈伊何。(如是之類。看似擎頭戴角。殊不",
    "X85n1592_001:0269b17": "知挂角羚羊。早已絕氣息了也。他如把住中有放行。放行中有把住。以至全身半身。入就出就。元要殺活。賓主",
    "X85n1592_001:0269b18": "照用。作家戰將。掉鬪埋兵。玉線金鍼明來暗去。喜怒機權。順逆轉換。揚眉瞬目。泥刺棉鍼。雙放雙收。同得同失。",
    "X85n1592_001:0269b19": "觸著便轉轆轆地。刺著便屙漉漉地。盡情好與二十拄杖。何故者箇所在。賞罰分明)六祖云。我",
    "X85n1592_001:0269b20": "不會佛法。石頭云。恁麼也不得。不恁麼也不得。恁麼",
    "X85n1592_001:0269b21": "不恁麼總不得。馬祖云不是心不是佛不是物。藥山",
    "X85n1592_001:0269b22": "云。不是不是。南院云。錯錯。高峰云。不得不得。無門云。",
    "X85n1592_001:0269b23": "不是不是。萬峰云。瞎瞎。(如是之類。秖疑別有商量。誰信和盤託出。要會麼。伸脚在",
    "X85n1592_001:0269b24": "縮脚裏)六祖云。汝當一念自知非。自己靈光常顯現歸",
    "X85n1592_001:0269c01": "宗云。一鏃破三關。分明箭後路。可憐大丈夫。先天為",
    "X85n1592_001:0269c02": "心祖。三角云。若論此事。眨上眉毛。早已蹉過了也。臨",
    "X85n1592_001:0269c03": "濟云。若是過量人。向未舉已前撩起便行。猶較些子。",
    "X85n1592_001:0269c04": "資福云。隔江望見資福剎竿便回。脚跟下好與三十",
    "X85n1592_001:0269c05": "棒。(僧參石樓問未識本來性。乞師方便指。拈云。聚九州鐵鑄不成者一大錯。樓曰。石樓無耳朵。拈云。老僧年",
    "X85n1592_001:0269c06": "邁要且不負來機僧曰。某甲自知非。拈云。靈龜曳尾拂跡跡生樓曰。老僧還有過。拈云。禍入慎家門。僧曰。和尚",
    "X85n1592_001:0269c07": "過在甚麼處。樓曰。過在汝非處。拈云。洗耳汙牛口。僧禮拜。樓便打。拈云。直饒知知非非亦未在。且道脚跟在甚",
    "X85n1592_001:0269c08": "麼處。良遂參麻谷。谷見來。便將鋤頭去鉏草。遂到鉏草處。拈云。箭過西天十萬里。猶向大唐國裏擬議谷殊不",
    "X85n1592_001:0269c09": "顧。便歸方丈。閉却門。拈云。為得徹困。遂次日復去。谷又閉門。拈云。層層鈍置遂乃敲門。谷問阿誰。拈云。水中洗",
    "X85n1592_001:0269c10": "水。遂曰良遂。拈云。頭上安頭。纔稱名。忽然契悟。拈云。不因楊得意爭見馬相如。他如水潦法會。石鞏大珠。及五",
    "X85n1592_001:0269c11": "宗下尊宿。悟緣甚夥。馬祖云。若是上根眾生。忽遇善知識指示。言下領會更不歷於階級地位。頓悟本性。其或",
    "X85n1592_001:0269c12": "未然。且向古人汗臭氣處理會看)南嶽云。說似一物即不中。藥山云。",
    "X85n1592_001:0269c13": "千聖亦不識。(說已說了也。識已識了也。此後更增一絡索。上拄天。下拄地。孤峯頂。十字街。有",
    "X85n1592_001:0269c14": "手脚。無背面。通身飯。通身水。塞虗空。徧大地。一味禪。一句子。以至頭頭物物。渾無縫罅。可謂字經三寫。烏焉成",
    "X85n1592_001:0269c15": "馬類推可知)歸宗云。光不透脫。祇為目前有物。(雲門云。光不透脫。有",
    "X85n1592_001:0269c16": "兩般病。一切處不明。面前有物。是一。如定山打椑樹省。王常侍勘米胡。保壽打胡釘鉸。睦州勘僧正。翠巖勘座",
    "X85n1592_001:0269c17": "主。石霜勘裴相之類。又透得一切法空。隱隱地似有箇物相似。亦是光不透脫。如南泉勘菴主。丹霞勘國師侍",
    "X85n1592_001:0269c18": "者之類。又法身亦有兩般病。得到法身。為法執不忘。己見猶存。坐在法身遽是一。如大覺打興化。南院打風穴",
    "X85n1592_001:0269c19": "之類。直饒透得法身去。放過即不可。子細檢點將來。有甚麼氣息。亦是病。如定山勘首座。化主勘興教。明招勘",
    "X85n1592_001:0269c20": "保寧勘國泰之類。俱可類推)龐居士云。各請自檢好。(臨濟云。達磨西來。秖覓箇",
    "X85n1592_001:0269c21": "不受。惑底人神藏云。知而無知。不是無知而說無知。香嚴云。子啐母啄。子啄母殼。子母俱亡。應緣不錯。同道唱",
    "X85n1592_001:0269c22": "和。妙云獨脚。大陽云。周旋徃返全歸父。繁興大用體無虧。烏臼和尚。元紹二上座參。曰問二禪客發足甚麼處。",
    "X85n1592_001:0269c23": "拈云。箭無虗發。元曰。江西。臼便打。拈云。棒頭有眼。元曰。久知。和尚有此機要。拈云。你分上作麼生。臼云。汝既不",
    "X85n1592_001:0269c24": "會。後面箇師僧秖對看。拈云。將謂有長處紹擬近前。臼便打曰。信知同坑無異土。拈云。孫臏開鋪。並無主顧。臨",
    "X85n1592_001:0270a01": "濟見僧來。舉起拂子。拈云。勘破已遲。僧禮拜。拈云。有甚麼氣息。濟便打。又有僧來。濟舉拂子。僧不顧。拈云。目前",
    "X85n1592_001:0270a02": "有物。濟亦打。又有僧來。濟舉拂子。僧曰。謝和尚指示。拈云。屎臭也不知。濟亦打。拈云。可惜三棒。不曾打著半箇。",
    "X85n1592_001:0270a03": "石臼參馬祖。祖曰。我有七棒寄打烏臼。你還甘否。石曰。和尚先喫。某甲後甘。拈云。癩兒牽伴。德山示眾。道得也",
    "X85n1592_001:0270a04": "三十棒。道不得也三十棒。濟聞。謂洛浦曰。汝去問他。道得為甚麼也三十棒。拈云。須知遠煙浪。別有好思量。待",
    "X85n1592_001:0270a05": "伊打。汝接住棒送一送。拈云。你也沒量罪過。我也沒量罪過。看伊作麼生。浦如教。山休去。拈云。作賊人心虗。浦",
    "X85n1592_001:0270a06": "回舉似濟。拈云。身在帝鄉總不知。濟曰。我從來疑著者漢。雖然如是。你還識德山麼。拈云。蹉過多時了也。浦擬",
    "X85n1592_001:0270a07": "議。拈云。答得一萬語。有甚麼用處。濟便打。拈云。正賊走却。邏人喫棒。老宿參。便問禮拜即是。不禮拜即是。拈云。",
    "X85n1592_001:0270a08": "賊。濟便喝。宿便拜。拈云。著濟曰。好箇草賊。宿曰。賊賊。便出去。拈云。同道方知。濟曰。莫道無事好。拈云。陣敗說兵",
    "X85n1592_001:0270a09": "書。時首座侍立。濟曰。還有過也無。拈云。把髻自投衙。座曰有據款。聊結案。濟曰。賓家有過。主家有過。曰二俱有",
    "X85n1592_001:0270a10": "過。拈云。問官不了事。好與三十棒。濟曰。過在甚麼處。拈云。勾賊入來。座便出去。拈云。見機而作。早遲八刻。濟曰。",
    "X85n1592_001:0270a11": "莫道無事好。拈云。兩重公案。餘可類推)百丈再參馬祖。挂拂子於舊處。",
    "X85n1592_001:0270a12": "祖振威一喝。(一聲塗毒佛魔皆死)黃檗禮佛次。沙彌問。不著佛",
    "X85n1592_001:0270a13": "求。不著法求。不著僧求。長老禮拜。當何所求。檗曰不",
    "X85n1592_001:0270a14": "著佛求。不著法求。不著僧求。常禮如是事。彌曰。用禮",
    "X85n1592_001:0270a15": "何為。檗便掌。彌曰。太麤生。檗曰者裏是甚麼所在。說",
    "X85n1592_001:0270a16": "麤說細。隨後又掌。(知得馬祖一喝落處。便知黃檗一掌落處。乃吐舌云。馬祖百丈黃檗",
    "X85n1592_001:0270a17": "臨濟是甚麼乾矢橛)臨濟半夏上黃檗山。住數日。辭檗。檗曰。汝",
    "X85n1592_001:0270a18": "破夏來。(是何言與)何不終夏去。(是何言與)濟曰。某甲暫來禮拜",
    "X85n1592_001:0270a19": "和尚。(是何言與)檗便打。(好心無好報)趁令去。(珊瑚枕上兩行淚。半是思君半恨君)",
    "X85n1592_001:0270a20": "濟行數里疑此事。(暫時不在如同死人)却回終夏。(佛法大事顢頇不得)後",
    "X85n1592_001:0270a21": "又辭檗。檗曰。甚處去。(是何言與)濟曰。不是河南。便歸河北。",
    "X85n1592_001:0270a22": "(是何言與)檗便打。濟約住。與一掌。(到者裏纔不受瞞)檗大笑。乃喚",
    "X85n1592_001:0270a23": "侍者。將百丈先師禪板几案來。濟曰。侍者將火來。(強軍",
    "X85n1592_001:0270a24": "無弱殿)檗曰。不然子但將去。已後坐斷天下人舌頭去",
    "X85n1592_001:0270b01": "在。(知而無知。臨濟到徑山。德山參溈山。巖頭參德山。都親見得者箇道理。參學人須證到者箇境界。然",
    "X85n1592_001:0270b02": "後語知偏正。理識倒邪。為人不禍生也)濟一日謂普化克符曰。我欲於",
    "X85n1592_001:0270b03": "此建立黃檗宗旨。(弄險)汝且成褫我。(明修棧道暗度陳倉)二人珍",
    "X85n1592_001:0270b04": "重下去。(建宗旨竟)三日後。普化却上來問。和尚三日前說",
    "X85n1592_001:0270b05": "甚麼。(鷂子過新羅)濟便打。(一噴一醒然)三日後。克符上來問。和",
    "X85n1592_001:0270b06": "尚三日前。打普化作麼。(若不重論蓋代功。從前汗馬無人識)濟亦打。(再接",
    "X85n1592_001:0270b07": "再厲乃。假如問到窮未來際。打亦不歇手)濟臨滅。謂眾曰。吾滅後。不得滅",
    "X85n1592_001:0270b08": "却吾正法眼藏。(未必心頭似口頭)三聖曰。爭敢滅却和尚正",
    "X85n1592_001:0270b09": "法眼藏。(眼觀東南意在西北)濟曰。已後有人問你向他道甚麼。",
    "X85n1592_001:0270b10": "(金將火裏試)聖便喝。(入水見長人)濟曰。誰知吾正法眼藏。向者",
    "X85n1592_001:0270b11": "瞎驢邊滅却。(兩箇駝子廝撞着世上由來無直人)大覺臨終時。謂眾曰。",
    "X85n1592_001:0270b12": "我有一隻箭要付與人。(老漢面皮厚多少)時有僧出曰。請和",
    "X85n1592_001:0270b13": "尚箭。(是泥是刺)覺曰。汝喚甚麼作箭僧喝。(刀刁相似)覺打數下。",
    "X85n1592_001:0270b14": "(雖然如是尚須再勘)便歸方丈。却喚其僧入來問曰。汝適來會",
    "X85n1592_001:0270b15": "麼。(別緇素定龍蛇)曰。不會。(元來一喝秖作一喝用)覺又打數下。(苦苦)擲却",
    "X85n1592_001:0270b16": "拄杖曰已後遇明眼人分明舉似。(堪笑堪悲)興化開堂日。",
    "X85n1592_001:0270b17": "拈香云。此一炷香。本為三聖師兄。三聖於我太孤。本",
    "X85n1592_001:0270b18": "為大覺師兄。大覺於我太賒。不如供養臨濟先師。(此一",
    "X85n1592_001:0270b19": "炷香。天上天下。無人證明。不如供養貍奴白牯。免得瞎眼相爭)興化示眾曰。若是作",
    "X85n1592_001:0270b20": "家戰將。便請單刀直入。更莫如何若何。旻德出眾禮",
    "X85n1592_001:0270b21": "拜起便喝。化亦喝。德又喝。化亦喝。德禮拜歸眾。化曰。",
    "X85n1592_001:0270b22": "適來若是別人。三十棒一棒也較不得。何故。為他旻",
    "X85n1592_001:0270b23": "德會。一喝不作一喝用。(兩箇老漢向。十字街頭相逢。却在千峯頂上握手。千峯頂",
    "X85n1592_001:0270b24": "上相逢。却在十字街頭握手。雖然著著有出身之路。其奈靴裏動指。未免旁觀者醜)南院云。棒",
    "X85n1592_001:0270c01": "下無生忍。臨機不見師。(拈云。你一向作主底)風穴上堂。舉世尊",
    "X85n1592_001:0270c02": "以青蓮華目顧視大眾。乃曰。正當恁麼時。且道說箇",
    "X85n1592_001:0270c03": "甚麼。若道不說而說。又是埋沒先聖。且道說箇甚麼。",
    "X85n1592_001:0270c04": "(大似嚼飯餧嬰孩)首山拂袖而出。(不受塗汙。眼空佛祖。懸崖撒手。自肯承當)穴擲",
    "X85n1592_001:0270c05": "下拄杖歸方丈。(付法已竟)次日山上問訊。穴曰。作麼生是",
    "X85n1592_001:0270c06": "世尊不說說。(言下更搜看)山曰。動容揚古路。不墮悄然機。",
    "X85n1592_001:0270c07": "(寒灰發焰。枯木重花。絕後再甦。欺君不得)汾陽參老宿七十一人。作五位",
    "X85n1592_001:0270c08": "偈呈石門徹。(說得道理好)徹稱善。(有甚麼氣息)最後見首山。山",
    "X85n1592_001:0270c09": "問百丈捲席意旨如何。(對病藥。又却是鉤頭餌)陽曰。龍袖拂開",
    "X85n1592_001:0270c10": "全體現。(呈甚麼見解)因問山意如何。山曰。象王行處絕狐",
    "X85n1592_001:0270c11": "蹤。(如喪考妣)陽大悟言下。拜而起曰。萬古碧潭空界月。再",
    "X85n1592_001:0270c12": "三撈摝始應知。(衣錦繡入來。一絲不挂。直得琉璃殿上行。撲倒也須粉碎。要識汾陽老子",
    "X85n1592_001:0270c13": "麼。見何道理便爾自肯)慈明參汾陽。二年未許入室。每詣陽。陽",
    "X85n1592_001:0270c14": "揣其志。(偷心不死。學者大患)必詬罵使令者。或毀詆諸方。及有",
    "X85n1592_001:0270c15": "所訓。皆流俗鄙事。(只此一著。千聖不傳)一夕訴曰。自至法席。(含血",
    "X85n1592_001:0270c16": "噴人)已再夏。不蒙指示。(瞎漢納敗缺。好與痛棒)但增世俗塵勞。念",
    "X85n1592_001:0270c17": "歲月飄忽。(一肚皮賬在)己事不明。失出家之利。(令人噴飯)語未",
    "X85n1592_001:0270c18": "卒。陽熟視罵曰。是惡知識。(深錐痛剳)敢裨販我。(尋腥逐臭。見箇甚麼)",
    "X85n1592_001:0270c19": "怒舉杖逐之。(萬仞崖頭垂手)明擬伸救。(鷂子過新羅)陽急掩其口。",
    "X85n1592_001:0270c20": "明忽大悟。(只此一著千聖不傳)曰。乃知臨濟道出常情。楊岐問。",
    "X85n1592_001:0270c21": "幽鳥語喃喃。辭雲入亂峯時如何。(一向與麼去又爭得)明曰。我",
    "X85n1592_001:0270c22": "行荒草裏。(一向恁麼來成箇甚麼)汝又入深村。(兩頭坐斷甚處出氣)岐曰。",
    "X85n1592_001:0270c23": "官不容鍼更借一問。(壁立千仞。和泥合水。和泥合水。壁立千仞。與麼與麼。不與麼不",
    "X85n1592_001:0270c24": "與麼。全與麼全不與麼。一齊拈却。然後三要印開朱點窄。未容擬議主賓分)明便喝。(猶生死句",
    "X85n1592_001:0271a01": "當天絕。一喝滄溟徹底枯)岐曰。好喝。(昔年百丈耳聾。今日楊岐眼瞎)明又喝。(瞎)岐。",
    "X85n1592_001:0271a02": "亦喝。(瞎。好手手中呈好手。紅心心裏中紅心)明連喝兩喝。(瞎瞎。汝如是。吾如是。第一",
    "X85n1592_001:0271a03": "句下明宗旨)岐禮拜。(依位得髓)明曰此事是箇人。方能擔荷。(你不",
    "X85n1592_001:0271a04": "是者箇人)岐拂袖便行。(滅却臨濟一宗。異日兒孫遍天下。非偶然事也)白雲端謁",
    "X85n1592_001:0271a05": "楊岐。岐一日忽問。受業師為誰。端曰。茶陵郁和尚。(一箭",
    "X85n1592_001:0271a06": "過頂)岐曰。吾聞伊過橋遭攧有省。作偈甚奇。(再箭洞胸)能記",
    "X85n1592_001:0271a07": "否。(楊岐却記得。白雲忘却也)端誦畢。岐笑而趨起。(殺人刀。活人劒)端愕然。",
    "X85n1592_001:0271a08": "通夕不寐。黎明咨詢之。(白雲猶記得。楊岐忘却也)適歲暮。岐曰。汝",
    "X85n1592_001:0271a09": "見昨日打敺儺者麼。(烏頭方不驗。籬根下再拾一莖草)曰見。(心言直故。中間",
    "X85n1592_001:0271a10": "永無委曲諸相)岐曰。汝一籌不及渠。(十載寒窗。半生勤儉。付與東流水)端復",
    "X85n1592_001:0271a11": "駭曰。何謂也。岐曰。渠愛人笑。汝怕人笑。(心言直故。中間永無委曲",
    "X85n1592_001:0271a12": "諸相)端大悟。(者回塵盡光生。照破山河萬朵。且道伊悟箇甚麼。一層兩層千萬層。金剛寶塔矗瓏",
    "X85n1592_001:0271a13": "玲。數到梵天不計層。梵天倒數金剛際。向下層名最上層層層層到無層處。萬轉千回只一層。一層兩層千萬",
    "X85n1592_001:0271a14": "層。喝)五祖演云。吾因茲出一身白汗。便明得下載清風。",
    "X85n1592_001:0271a15": "(陋巷不騎金色馬。回途却著破襴衫。且道下載後又如何。瞎瞎)圜悟云。少年一段風",
    "X85n1592_001:0271a16": "流事祇許佳人獨自知。(始明得從前盡其機用祖皆不諾。為不肯負心)虎邱",
    "X85n1592_001:0271a17": "隆謁圜悟。一日入堂。悟問曰。見見之時。見非是見。見",
    "X85n1592_001:0271a18": "猶離見。見不能及。(那邊不能與汝道得)舉拳曰還見麼。(者邊通箇消息)",
    "X85n1592_001:0271a19": "隆曰。見悟曰。頭上安頭。(三世諸佛沒奈何)隆聞。脫然契證。悟",
    "X85n1592_001:0271a20": "叱曰。見箇甚麼。隆曰。竹密。不妨流水過。(事與藥山在馬祖處。悟得",
    "X85n1592_001:0271a21": "石頭語相似。要見瞌睡虎麼。直是鍼劄不入○錄中尊宿。不妨盡拈。篇幅狹。姑止此。如上所引。管中窺豹。未及",
    "X85n1592_001:0271a22": "一斑然已千變萬化。不可端倪。莫能測識。子細檢點將來也。秖到得者裏。古人到者裏為甚麼不肯住。為伊途",
    "X85n1592_001:0271a23": "路不得力。如何是得力一句。咄看脚下)。",
    "X85n1592_001:0271a24": "(佛意難窺。祖風無朕。火蓮殷勤。咨於不敏。為迷源流。略識標準。撐月珊枝。抽條石筍。如筈拄空。如牛脫紖。",
    "X85n1592_001:0271b01": "不住無為。有為不盡。力用匪虧。號無生忍。舉一明三。囊錐出頴。齧鏃機先。由基射窘。智別權差。千畦萬畛。",
    "X85n1592_001:0271b02": "折合歸來。付之一哂。信具自心。脚跟方穩勉勉同人。弗替斯引。甲寅夏杪破戒居士心圓氏識)。",
    "X85n1592_001:0271b03": "參學人磨裩擦褲。蹋破草鞵。三二十年尋不著路",
    "X85n1592_001:0271b04": "頭。一經層層指出。左右逢原。社火家依樣畫描。承",
    "X85n1592_001:0271b05": "虗接響機關。者回掌血棒痕。洞筋擢髓。然則。疇非",
    "X85n1592_001:0271b06": "朗智珠在抱。孰不秉慧劒當陽。運出自己家珍。方",
    "X85n1592_001:0271b07": "許千途合轍。讀指月傳燈者。一向迷悶。至此豁然。",
    "X85n1592_001:0271b08": "還獲本心。心圓雖則費盡貍涎。與杜口毗耶何異。",
    "X85n1592_001:0271b09": "若其悟。力未充。知非不盡。葢覆靈光。無從顯現僅。",
    "X85n1592_001:0271b10": "資口耳記持。遂成葛藤露布。不獨孤負心圓。自戕",
    "X85n1592_001:0271b11": "慧命不小。普願讀此編者。人人作難遭之想。發慙",
    "X85n1592_001:0271b12": "媿之心也。火蓮謹跋。",
    "X85n1592_001:0271b18": "揞黑豆集卷一",
    "X85n1592_001:0271b20": "心圓居士　拈別",
    "X85n1592_001:0271b21": "火蓮居士　集梓",
    "X85n1592_001:0271b22": "六祖下第十七世",
    "X85n1592_001:0271b23": "明州天童應菴曇華禪師蘄州江氏子。生而奇傑。年",
    "X85n1592_001:0271b24": "十七。於東禪去髮。首依水南。遂染指法味。因遍歷諸",
    "X85n1592_001:0271c01": "老門牆。至雲居。禮圓悟。悟一見。痛與提策。及入蜀。指",
    "X85n1592_001:0271c02": "見彰教。教移虎邱。師侍行。未半載。頓明大事。去謁此",
    "X85n1592_001:0271c03": "菴。分座連雲。開法妙嚴。屢遷巨剎。住歸宗日。大慧在",
    "X85n1592_001:0271c04": "梅陽。有僧傳師垂示語至。慧見。以偈寄贈曰。坐斷金",
    "X85n1592_001:0271c05": "輪第一峯。千妖百怪盡潛踪。年來又得真消息。報道",
    "X85n1592_001:0271c06": "楊岐正脈通。其歸重如此。後出住天童　上堂。九年",
    "X85n1592_001:0271c07": "面壁。壞却東土兒孫。隻履西歸。鈍置黃面老子。以拄",
    "X85n1592_001:0271c08": "杖畫一畫曰。石牛攔古路。一馬生三寅(火蓮拈云。今日初八。息菴",
    "X85n1592_001:0271c09": "拈云。乾茘枝)　上堂。臨濟在黃檗處。三度喫棒底意旨。你",
    "X85n1592_001:0271c10": "諸人還覰得透也未。直饒一咬便斷。也未是大丈夫",
    "X85n1592_001:0271c11": "漢。三世諸佛口挂壁上。天下老和尚將甚麼喫飯",
    "X85n1592_001:0271c12": "　(口咬斷。滴水難消。一口咬斷。不得飯喫。畢竟如何咄)　上堂。德章老瞎禿。從來",
    "X85n1592_001:0271c13": "沒滋味。拈得口。失却鼻。(者邊住不得)三更二點唱巴歌。無",
    "X85n1592_001:0271c14": "端驚起梵王睡。(那邊不得住)喝一喝曰。我行荒草裏。汝又",
    "X85n1592_001:0271c15": "入深村(有句無句。如藤倚樹。文殊維摩。撒手歸去。楊岐恁麼舉。也是看錮鏴。更有後語不得錯舉",
    "X85n1592_001:0271c16": "心圓當。時若見。好與攔頭一喝。一任諸方檢點。心圓錯舉。何故不因漁父引。爭得見波濤)　上堂。",
    "X85n1592_001:0271c17": "十五日已前。水長船高。十五日已後。泥多佛大。正當",
    "X85n1592_001:0271c18": "十五日。東海鯉魚打一棒。雨似盆傾。直得三千大千",
    "X85n1592_001:0271c19": "世界一切眾生。悉皆歡喜。謂言打者一棒。不妨應時",
    "X85n1592_001:0271c20": "應節。(諸公還見麼。甚處不是一棒應時應節。你纔涉思惟。早已棒折。不應時應節了也)報恩",
    "X85n1592_001:0271c21": "不覺。通身踊躍。遂作詩一首。舉似大眾。蜻蜓許是好",
    "X85n1592_001:0271c22": "蜻蜓。飛來飛去不曾停。被我捉來摘却兩邊翼。恰似",
    "X85n1592_001:0271c23": "一枚大鐵釘(三箇孩兒抱花鼓。莫來攔我毬門路心圓與你一文錢。街上買糕喫去)",
    "X85n1592_001:0271c24": "　上堂。若作一句商量。喫粥飯阿誰不會。不作一句商",
    "X85n1592_001:0272a01": "量。屎坑裏蟲子笑殺闍黎。拈拄杖云。拄杖子罪犯彌",
    "X85n1592_001:0272a02": "天。貶向二鐵圍山。且道薦福還有過也無。卓拄杖曰。",
    "X85n1592_001:0272a03": "遲一刻(乃至溯曠大劫窮未來際。覓薦福過。終不可得且道利害在甚麼處)　上堂。明",
    "X85n1592_001:0272a04": "不見暗。暗不見明。明暗雙忘。無異流俗阿師。野干鳴。",
    "X85n1592_001:0272a05": "師子吼。師子吼。野干鳴。三家村裏臭猢猻。價增十倍。",
    "X85n1592_001:0272a06": "驪龍頷下明月珠。分文不值。若作衲僧巴鼻。甚處得",
    "X85n1592_001:0272a07": "來。三十年後。換手搥胸。未是苦在(唱教門中。如蔴似粟。衲僧巴鼻。惟證",
    "X85n1592_001:0272a08": "乃知)　上堂。飯籮邊。漆桶裏。相唾饒你潑水。相罵饒你",
    "X85n1592_001:0272a09": "接嘴。黃河三千年一度清。蟠桃五百年一次開華。鶴",
    "X85n1592_001:0272a10": "勒那咬定牙關。朱頂王呵呵大笑。歸宗五十年前一",
    "X85n1592_001:0272a11": "則公案。今日舉似諸人。且道是甚麼公案。王節級失",
    "X85n1592_001:0272a12": "却帖(子細檢點看。不在漆桶裏。定在飯籮邊。乃云休休。一回檢點一回失舊事傷心總莫提)",
    "X85n1592_001:0272a13": "　上堂。三十二相。八十種好。從朝至暮。啾啾唧唧。說黃",
    "X85n1592_001:0272a14": "道黑不知那裏是。(心圓到者裏總沒會處)二時上堂。喫粥喫飯。",
    "X85n1592_001:0272a15": "不覺嚼破舌頭。血濺梵天。四天之下。霈然有餘。玉皇",
    "X85n1592_001:0272a16": "大帝怒發。追東海龍王向金輪峯頂鞫勘。頃刻之間。",
    "X85n1592_001:0272a17": "追汝諸人作證見也。且各請依實供通。切忌回避。儻",
    "X85n1592_001:0272a18": "若不實。喪汝性命(若向未追以前一款盡招。當敕龍王銷案)　上堂。趙州",
    "X85n1592_001:0272a19": "喫茶。我也怕他。若非債主。便是冤家。倚牆靠壁成羣。",
    "X85n1592_001:0272a20": "隊。不知誰解辨龍蛇(直驍辨得。也是冤家)　上堂。五百力士揭",
    "X85n1592_001:0272a21": "石義。萬仞崖頭撒手行。十方世界一團鐵。虗空背上",
    "X85n1592_001:0272a22": "白毛生。直饒拈却炙脂帽子。脫却鶻臭布衫。向報恩",
    "X85n1592_001:0272a23": "門下。正好喫棒。何故。半夜起來屈膝坐。毛頭星現衲",
    "X85n1592_001:0272a24": "僧前(生時坐不臥。死後臥不坐。一般臭骨頭何用作功課。道得一半。飲官酒臥官街。當處死。當處埋。",
    "X85n1592_001:0272b01": "也只一半。畢竟如何。咦。大大一箇毛頭星)　上堂。三世諸佛。眼裏無筋。六",
    "X85n1592_001:0272b02": "代祖師。皮下無血。明果咬定牙關[跳-兆+孛]跳。也出他圈[袖-由+貴]",
    "X85n1592_001:0272b03": "不得。何故。南泉斬貓兒(更有一人。皮眼也無。諸佛祖師。俱未夢見。何故呢)",
    "X85n1592_001:0272b04": "　上堂。參禪人切忌錯用心。悟明見性是錯用心。成",
    "X85n1592_001:0272b05": "佛作祖是錯用心。看經講教是錯用心。行住坐臥是",
    "X85n1592_001:0272b06": "錯用心。喫粥喫飯是錯用心。屙屎送尿是錯用心。一",
    "X85n1592_001:0272b07": "動一靜。一往一來。是錯用心。更有一處錯用心。歸宗",
    "X85n1592_001:0272b08": "不敢與諸人說破。何故。一字入公門。九牛拔不出。(㧞不",
    "X85n1592_001:0272b09": "出。拽不入。縮頸伸腰千萬人。箇箇穿山透石壁。撞得頭也破。額也裂。兩扇大門依然如黑漆。咄)虎邱",
    "X85n1592_001:0272b10": "忌拈香。平生無興。撞著者無意智老和尚。做盡伎倆。",
    "X85n1592_001:0272b11": "湊泊不得。從此卸却干戈。隨分著衣喫飯。二十年來。",
    "X85n1592_001:0272b12": "坐曲彔木。懸羊頭。賣狗肉。知他有甚憑據。(一語將祖佛心髓。和",
    "X85n1592_001:0272b13": "盤託出了也)雖然。一年一度燒香日。千古令人恨轉深。師",
    "X85n1592_001:0272b14": "於室中能鍛鍊耆艾。故世稱大慧與師居處。為二甘",
    "X85n1592_001:0272b15": "露門。嘗誡徒曰。衲僧家著草鞋住院。何啻如蚖蛇戀",
    "X85n1592_001:0272b16": "窟乎。隆興改元六月十三日。奄然而化。塔全身於本",
    "X85n1592_001:0272b17": "山。",
    "X85n1592_001:0272b18": "台州國清簡堂行機禪師本郡人。姓楊氏。風姿挺異。",
    "X85n1592_001:0272b19": "才壓儒林。年二十五。棄妻孥。學出世。晚見此菴。密有",
    "X85n1592_001:0272b20": "契證。出應莞山。刀耕火種。單丁者一十七年。嘗有偈",
    "X85n1592_001:0272b21": "云。地爐無火客囊空。雪似楊花落歲窮。拾得斷麻穿",
    "X85n1592_001:0272b22": "壞衲。不知身在寂寥中。每謂人曰。某猶未穩在。豈以",
    "X85n1592_001:0272b23": "住山樂吾事邪。一日偶看斫樹倒地。忽然大悟。平昔",
    "X85n1592_001:0272b24": "礙膺之物。泮然冰釋。未幾有江州圓通之命。乃曰。吾",
    "X85n1592_001:0272c01": "道將行。即欣然曳杖而去。登座說法云。圓通不開生",
    "X85n1592_001:0272c02": "藥鋪。單單只賣死貓頭。不知那箇無思算。喫著通身",
    "X85n1592_001:0272c03": "冷汗流(死貓頭儘多。葢天葢地。塞破虗空。無思算底。却似星中揀月)　上堂。單明",
    "X85n1592_001:0272c04": "自己。樂是苦因。趣向宗乘。地獄劫住。五日一參。三八",
    "X85n1592_001:0272c05": "普說。自揚家醜。更若問理問事。問心問性。克由叵耐。",
    "X85n1592_001:0272c06": "若是英靈漢。窺藩不入。據鼎不嘗。便於未有生佛已",
    "X85n1592_001:0272c07": "前轉得身。却於今時大官路上。捷行闊步。(看他舉唱。何等倜儻",
    "X85n1592_001:0272c08": "分明)終不向老鼠窟。草窠裏。頭出頭沒。若也根性陋劣。",
    "X85n1592_001:0272c09": "要去有滋味處咬嚼。遇著義學阿師遞相錮鏴。直饒",
    "X85n1592_001:0272c10": "說得雲興雨現。也是蝦蟇化龍。下梢依舊喫泥喫土。",
    "X85n1592_001:0272c11": "堪作甚麼　示眾云。衲僧拄杖子。不用則已。用則如",
    "X85n1592_001:0272c12": "鴆鳥落水。魚鼈皆死。正按傍提。風颯颯地。獨步大方。",
    "X85n1592_001:0272c13": "殺活在我。所以道千人排門。不如一人拔關。若一人",
    "X85n1592_001:0272c14": "拔關。千人萬人得到安樂田地。(一擊萬重關鎻開也)還知麼鴛",
    "X85n1592_001:0272c15": "鴦繡出從君看。不把金鍼度與人(心圓不如你。幾番磨得金鍼鈍。懶繡",
    "X85n1592_001:0272c16": "鴛鴦只為忙)。",
    "X85n1592_001:0272c17": "長沙府慧通清旦禪師蓬州嚴氏子　上堂。說佛說",
    "X85n1592_001:0272c18": "祖。正如好肉剜瘡。舉古舉今。何異殘羹餿飯。一聞便",
    "X85n1592_001:0272c19": "悟。已落第二頭。一舉便行。早是不著便。須知箇事。如",
    "X85n1592_001:0272c20": "天普葢。似地普擎。(一毛頭上現乾坤)師子游行。不求伴侶。(十字",
    "X85n1592_001:0272c21": "街頭。挨肩擦背)壯士展臂。不藉他力。(你與我過靸鞋來)佛祖拈掇不",
    "X85n1592_001:0272c22": "起。(他在裏許掉臂游行)衲僧願見無門。(不是不知。祇是不會)迷悟雙忘。(輸他",
    "X85n1592_001:0272c23": "貍奴白牯)聖凡路絕。(何妨入地升天)且道從上諸聖。以何法示人。",
    "X85n1592_001:0272c24": "(又來囈語)喝一喝曰莫妄想(是是)　佛性忌日上堂。三脚驢",
    "X85n1592_001:0273a01": "子弄蹄行。步步相隨不相到。(永劫不到)樹頭驚起雙雙魚。",
    "X85n1592_001:0273a02": "拈來一老一不老。(萬劫不老)為憐松竹引清風。其奈出門",
    "X85n1592_001:0273a03": "便是草。(根深蒂固)因喚檀郎識得渠。大機大用都推倒。(推即",
    "X85n1592_001:0273a04": "不倒)燒香勘證見根源。糞掃堆頭拾得寶。(好柄鉏頭)叢林浩",
    "X85n1592_001:0273a05": "浩漫商量。勸君莫謗先師好(掘坑埋了)。",
    "X85n1592_001:0273a06": "彰德府磁州大明詮禪師依仁山得旨。賦性瀟灑。(今時",
    "X85n1592_001:0273a07": "還有麼)好詼諧談笑。(諸方撐眉努目。劒㧞弩張。弄蛇頭騎虎頸。踢倒須彌。掀翻龍藏。千般",
    "X85n1592_001:0273a08": "作用。萬種神通。無異牛鬼蛇神倛頭阿旁誰知二千年前被飲光尊者一笑俱已領過)仁山常",
    "X85n1592_001:0273a09": "囑定侍者拘檢之。(蛙不知海。鳩不知鵬)師曰。人生一夢而已(却來",
    "X85n1592_001:0273a10": "觀世間。猶如夢中事。千餘年來。具隻眼者。其[卄/卬]溪乎)快樂一世是好夢。(全身放下。獨脫",
    "X85n1592_001:0273a11": "無依)拘檢一世是惡夢。(富貴妻孥。名聞利養)我寧作好夢耳。(不能不作",
    "X85n1592_001:0273a12": "之故)徒單二駙馬赴南京任。道過大明。入堂見一僧面",
    "X85n1592_001:0273a13": "壁而坐。駙馬曰。好箇澹漢。師曰。今日被駙馬著鹽醬",
    "X85n1592_001:0273a14": "也(如何是澹夢。三十年不喫鹽醬者。出來說看)。",
    "X85n1592_001:0273a15": "澧州靈巖仲安禪師(謁圓悟語見前錄)上堂。參禪不究淵",
    "X85n1592_001:0273a16": "源。觸途盡為留礙。所以守其靜默。(病在執守)澄寂虗閒。墮",
    "X85n1592_001:0273a17": "在毒海。以弱勝強。(病在求勝)自是非他。立人我量。見處偏",
    "X85n1592_001:0273a18": "枯。遂致優劣不分。(纔有所重。便成魔見)照不搆用。用不離窠。(有一",
    "X85n1592_001:0273a19": "絲頭。光不透脫)此乃學處不元。盡為流俗。到者裏須知有殺",
    "X85n1592_001:0273a20": "中透脫。活處藏機。(臨濟不是強為。法如然故)佛不可知。祖莫能測。",
    "X85n1592_001:0273a21": "(知得測得。便不到佛祖地位。何故。法如然故)所以道有時先照後用。且要",
    "X85n1592_001:0273a22": "共你商量。(和泥合水。應機利物)有時先用後照。你須是箇漢始",
    "X85n1592_001:0273a23": "得。(未舉已會。始較些子)有時照用同時。你又作麼生抵當。(瞞黧奴白",
    "X85n1592_001:0273a24": "牯不得)有時照用不同時。你又向甚麼處湊泊。(老僧自亦不會)",
    "X85n1592_001:0273b01": "還知麼。穿楊箭與驚人句。不是臨時學得來(少賣弄)。",
    "X85n1592_001:0273b02": "台州府萬年無著道閑禪師本郡洪氏子　上堂。全",
    "X85n1592_001:0273b03": "機敵勝。猶在半途。啐啄同時。白雲萬里。纔生朕兆。已",
    "X85n1592_001:0273b04": "落二三。不露鋒鋩。成何道理。且道從上來事合作麼",
    "X85n1592_001:0273b05": "生。良久曰。誣人之罪以罪加之(從上來事。三世諸佛緘口有分寧可截舌。",
    "X85n1592_001:0273b06": "莫教壞人家男女。者箇阿師稍可)。",
    "X85n1592_001:0273b07": "鎮江府焦山。或菴師體禪師台州羅氏子。初參此菴。",
    "X85n1592_001:0273b08": "舉十方同聚會。箇箇學無為。此是選佛場。菴遽震威",
    "X85n1592_001:0273b09": "一喝師大悟。(心空二字。將欲出口迎機一喝桶底捷脫)有以天封勉師出",
    "X85n1592_001:0273b10": "世者。師搖手曰。我不解懸羊賣狗也。(蓮云。許他真正羊肉行家)即",
    "X85n1592_001:0273b11": "遯去。乾道初。瞎堂住國清。於稠人中得師。請為第一",
    "X85n1592_001:0273b12": "座。後出住焦山　上堂。道生一。無角鐵牛眠少室。一",
    "X85n1592_001:0273b13": "生二。祖父開田說大義。二生三。梁間紫燕語呢喃。三",
    "X85n1592_001:0273b14": "生萬物。男兒活計離窠窟。多處添。少處減。大蟲怕喫",
    "X85n1592_001:0273b15": "生人膽。有若無。實若虗。爭掩驪龍明月珠。是則是。祇",
    "X85n1592_001:0273b16": "如焦山坐斷諸方一句。作麼生道。肚無偏僻病。不怕",
    "X85n1592_001:0273b17": "冷油齏。拍禪牀下座(以上示語。皆油韲也肚有偏僻病者。切忌服之)　僧問",
    "X85n1592_001:0273b18": "如何是即心即佛。師曰。鼎州出獰爭神。曰如何是非",
    "X85n1592_001:0273b19": "心非佛。師曰。閩蜀同風曰。如何是不是心不是佛不",
    "X85n1592_001:0273b20": "是物。師曰。窮坑難滿　問起滅不停時如何。師曰。謝",
    "X85n1592_001:0273b21": "供養(別云燒)　問我有沒絃琴。久居在曠野。不是不會",
    "X85n1592_001:0273b22": "彈。未遇知音者。知音既遇。未審如何品弄。師曰。鐘作",
    "X85n1592_001:0273b23": "鐘鳴。鼓作鼓響。(別云自誣猶可。莫誣老僧)曰。雲門放洞山三頓棒。",
    "X85n1592_001:0273b24": "意旨如何。師曰。和身倒。和身攂。(別云。你有者許多氣力)曰。他道",
    "X85n1592_001:0273c01": "飯袋子。江西湖南便恁麼去。又作麼生。師曰。淚出痛",
    "X85n1592_001:0273c02": "腸。(別云。老僧剛只喫得兩碗粥)曰。真金須是紅爐煅。白玉還他好",
    "X85n1592_001:0273c03": "手磨。師曰。添一點也難為(別云。要用篩子。米鋪裏有)　室中常舉",
    "X85n1592_001:0273c04": "苕帚柄問學者曰。依稀苕帚柄。髣髴赤斑蛇。眾下語",
    "X85n1592_001:0273c05": "皆不契。(代云。和尚只管弄。弄斷狗筋巴。待他打時。却接住云。好箇忤逆子。動手打親爹)有僧",
    "X85n1592_001:0273c06": "請益。師示以頌曰。依稀苕帚柄。髣髴赤斑蛇。棒下無",
    "X85n1592_001:0273c07": "生忍。臨機不識爹。",
    "X85n1592_001:0273c08": "杭州府淨慈濟顛道濟禪師出家靈隱。性不羈。甞與",
    "X85n1592_001:0273c09": "市井浮沈。喜打筋斗。不著褌。形媟露。人姍笑。自視夷",
    "X85n1592_001:0273c10": "然。與明顛同時。師為尤甚。飲酒。居常為寺僧唾罵笞",
    "X85n1592_001:0273c11": "逐。走居淨慈。為人誦經下火。得酒食便赴。有詩曰。何",
    "X85n1592_001:0273c12": "須林景勝瀟湘。只願西湖化為酒。和身臥倒西湖邊。",
    "X85n1592_001:0273c13": "一浪來時吞一口。(忽然拈起西湖。直倒直傾時如何。代云也只得一口)時從市。",
    "X85n1592_001:0273c14": "喜息人之諍。救人之死。戲謔笑談。神出鬼沒。人罕有",
    "X85n1592_001:0273c15": "能測之者。年七十三而沒。一日與明顛偶識於朱涇。",
    "X85n1592_001:0273c16": "明目之曰咦。濟顛乃贈以詩。詩曰青箬笠前天地闊。",
    "X85n1592_001:0273c17": "碧簑衣底水雲寬。不言不語知何事。只把人心不自",
    "X85n1592_001:0273c18": "瞞(好箇不自瞞爭奈瞞人好)。",
    "X85n1592_001:0273c19": "參政錢端禮居士字處和。號松窗。從此菴發明己事。",
    "X85n1592_001:0273c20": "凡宗門旨趣。一一極之。湻熙丙申。簡堂歸住平田。遂",
    "X85n1592_001:0273c21": "與往來。丁酉秋。微恙。修書召堂。及國清瑞巖主僧訣",
    "X85n1592_001:0273c22": "別。堂與二禪詣榻次。公起趺坐。言笑移時。即書曰。浮",
    "X85n1592_001:0273c23": "世虗幻。本無去來。四大五蘊。必歸終盡。雖佛祖具大",
    "X85n1592_001:0273c24": "威德力。亦不能免者一著。天下老和尚。一切善知識。",
    "X85n1592_001:0274a01": "還有跳得過者無。葢為地水火風。因緣和合。暫時湊",
    "X85n1592_001:0274a02": "泊。不可錯認為己有。大丈夫磊磊落落。當用處把定。",
    "X85n1592_001:0274a03": "立處皆真。順風使帆。上下水皆可。因齋慶贊。去留自",
    "X85n1592_001:0274a04": "在。此是上來諸聖開大解脫。一路涅槃門。本來清淨。",
    "X85n1592_001:0274a05": "空寂境界。無為之大道也。今吾如是。豈不快哉。塵勞",
    "X85n1592_001:0274a06": "外緣。一時掃盡。荷諸山垂顧。咸願證明。伏惟珍重。置",
    "X85n1592_001:0274a07": "筆顧簡堂曰。某坐去好。臥去好。堂曰。相公去便了。理",
    "X85n1592_001:0274a08": "會甚麼坐臥。公笑曰。法兄當為祖道自愛。遂斂目而",
    "X85n1592_001:0274a09": "逝。",
    "X85n1592_001:0274a10": "杭州府徑山別峯寶印禪師嘉州李氏子世居峨嵋",
    "X85n1592_001:0274a11": "之麓。幼通六經。厭俗。從德山清素得度。具戒。依密印",
    "X85n1592_001:0274a12": "於中峯。一日印舉僧問巖頭起滅不停時如何。巖喝",
    "X85n1592_001:0274a13": "曰。是誰起滅。師即豁然大悟。會圓悟歸昭覺。印遣師",
    "X85n1592_001:0274a14": "往省。因隨眾入室。悟問從上諸聖。以何接人。師豎拳。",
    "X85n1592_001:0274a15": "悟曰。此是老僧用底。作麼生是從上諸聖用底。師以",
    "X85n1592_001:0274a16": "拳揮之。悟亦舉拳相交。大笑而止　後至徑山謁大",
    "X85n1592_001:0274a17": "慧。慧問甚處來。師曰。西川。慧曰未出劒門關。與汝三",
    "X85n1592_001:0274a18": "十棒了也。師曰不合起動和尚。(你看古人眼光落處。都在未舉已前)慧",
    "X85n1592_001:0274a19": "忻然。掃室延之。慧南遷。師乃西還。連主數剎。後再出",
    "X85n1592_001:0274a20": "陝。住保寧金山。雪竇徑山　開堂陞座曰。世尊初成",
    "X85n1592_001:0274a21": "正覺。於鹿野苑中轉四諦法輪。憍陳如比邱最初悟",
    "X85n1592_001:0274a22": "道。真淨曰。今日新豐洞裏。祇轉箇拄杖子。遂拈拄杖",
    "X85n1592_001:0274a23": "著左邊曰。還有最初悟道者麼。若無。丈夫自有衝天",
    "X85n1592_001:0274a24": "志。莫向如來行處行。遂喝一喝下座。若是印上座則",
    "X85n1592_001:0274b01": "不然。今日向鳳凰山裏。初無工夫轉四諦法輪。亦無",
    "X85n1592_001:0274b02": "氣力轉拄杖子。祇教諸人行須緩步。語要低聲。何故。",
    "X85n1592_001:0274b03": "欲得不招無間業。莫謗如來正法輪(者箇阿師略知香臭)。",
    "X85n1592_001:0274b04": "寧波府東山全菴齊己禪師卬州謝氏子　蓮社會",
    "X85n1592_001:0274b05": "上堂。漸漸雞皮鶴髮。父少兒子老。看看行步躘踵。疑",
    "X85n1592_001:0274b06": "殺木上座。直饒金玉滿堂。照顧白拈賊。豈免衰殘老",
    "X85n1592_001:0274b07": "病。正好著精彩。任汝千般快樂。渠儂合自由。無常終",
    "X85n1592_001:0274b08": "是到來。歸堂喫茶去。唯有徑路修行。依舊打之遶。但",
    "X85n1592_001:0274b09": "念阿彌陀佛。念得不濟事。(一手繫鈴一手解鈴。妙手空空)復曰噁者",
    "X85n1592_001:0274b10": "條活路。已被善導和尚直截指出了也。是你諸人朝",
    "X85n1592_001:0274b11": "夕在徑路中往來。因甚麼當面蹉過你若向者裏薦",
    "X85n1592_001:0274b12": "得。不致蹉過。便可除迷倒障。㧞猶豫箭。截疑惑網。斷",
    "X85n1592_001:0274b13": "癡愛河。伐心稠林。浣心垢濁。正心諂曲。絕心生死。然",
    "X85n1592_001:0274b14": "後轉入那邊。擡起脚。向佛祖踐履不到處進一步。開",
    "X85n1592_001:0274b15": "却口。向佛祖言詮不到處說一句。喚回善導和尚。別",
    "X85n1592_001:0274b16": "求徑路修行。其或準前捨父逃走。流落他鄉。撞東磕",
    "X85n1592_001:0274b17": "西苦哉佛陀耶。",
    "X85n1592_001:0274b18": "覺阿上人日本國滕氏子。十四得度受具。習大小乘",
    "X85n1592_001:0274b19": "有聲。二十九。屬商者自中都回。言禪宗之盛。阿奮然",
    "X85n1592_001:0274b20": "拉法弟金慶。航海而來。袖香謁靈隱海。海問其來。阿",
    "X85n1592_001:0274b21": "輒書而對。復書曰。我國無禪宗。唯講五宗經論。國主",
    "X85n1592_001:0274b22": "無姓氏。號金輪王。以嘉應改元。捨位出家。名行真。年",
    "X85n1592_001:0274b23": "四十四。王子七歲。令受位。度僧無退納。而講義高者",
    "X85n1592_001:0274b24": "賜之。某等仰服聖朝禪師之名。特遠投誠。願傳心印。",
    "X85n1592_001:0274c01": "以渡迷津。且如心佛及眾生。是三無差別。離相離言。",
    "X85n1592_001:0274c02": "假言顯性。禪師如何開示。海曰。眾生虗妄見。見佛見",
    "X85n1592_001:0274c03": "世界。阿書曰。無明因何而有。海便打。(問得迂迴。打得直截)阿即",
    "X85n1592_001:0274c04": "命海陞座決疑。明年秋。辭游金陵。抵長蘆江岸。聞鼓",
    "X85n1592_001:0274c05": "聲。忽大悟。始知佛海垂手旨趣。(當時若鈍置一語。豈有今日)旋靈",
    "X85n1592_001:0274c06": "隱。述五偈敘所見。辭海東歸。偈曰。航海來探教外傳。",
    "X85n1592_001:0274c07": "要離知見脫蹄筌。諸方參遍草鞋破。水在澄潭月在",
    "X85n1592_001:0274c08": "天。掃盡葛藤與知見。信手拈來全體現。腦後圓光徹",
    "X85n1592_001:0274c09": "太虗。千機萬機一時轉。妙處如何說向人。倒地便起",
    "X85n1592_001:0274c10": "自分明。驀然踏著故鄉地。倒裹幞頭孤路行。求真滅",
    "X85n1592_001:0274c11": "妄元非妙。即妄明真都是錯。堪笑靈山老古錐。當陽",
    "X85n1592_001:0274c12": "拋下破木杓。豎拳下喝少賣弄。說是說非入泥水。截",
    "X85n1592_001:0274c13": "斷千差休指注。一聲歸笛囉囉哩。海稱善。書偈贈行。",
    "X85n1592_001:0274c14": "歸本國。住叡山寺。洎通嗣法書。海已入寂矣。",
    "X85n1592_001:0274c15": "知府葛郯居士字謙問。號信齋。少擢上第。玩意禪悅。",
    "X85n1592_001:0274c16": "首謁無菴全。菴令究即心即佛。(既云。即心即佛。又令人究箇甚麼。無菴老",
    "X85n1592_001:0274c17": "禿。好與三十棒)久無所契。請曰。師有何方便。使某得入。菴曰。",
    "X85n1592_001:0274c18": "居士太無厭生。(別云。你幾時出底。待伊擬議。劈面便掌)已而佛海來居",
    "X85n1592_001:0274c19": "劒池。公因從游。乃舉無菴所示之語。請為眾普說。海",
    "X85n1592_001:0274c20": "發揮之曰。即心即佛眉拖地。非心非佛雙眼橫。蝴蝶",
    "X85n1592_001:0274c21": "夢中家萬里。子規枝上月三更。留旬日而返。一日於",
    "X85n1592_001:0274c22": "不是心不是佛不是物話。豁然頓明。頌曰。非心非佛",
    "X85n1592_001:0274c23": "亦非物。五鳳樓前山突兀。豔陽影裏倒翻身。野狐跳",
    "X85n1592_001:0274c24": "入金毛窟。無菴肯之。即遣書頌呈佛海。海報曰。此事",
    "X85n1592_001:0275a01": "非紙筆可盡。居士能過我。當有所聞矣。遂復至虎邱。",
    "X85n1592_001:0275a02": "海迎之曰。居士見處。止可入佛。不能入魔。何不道金",
    "X85n1592_001:0275a03": "毛跳入野狐窟。公乃脫然。(葛老被者二禿幾番鈍置。直饒向者裏會得。也是鬼",
    "X85n1592_001:0275a04": "家活計。使遇心圓。一掌便了)　甞問諸禪曰。夫婦二人相打。通兒",
    "X85n1592_001:0275a05": "子作證。且道證父即是。證母即是。(劈面掌云。者不孝子。不打更待何時)",
    "X85n1592_001:0275a06": "或菴體著語曰。小出大遇。孝宗湻熙六年守臨川。八",
    "X85n1592_001:0275a07": "年感疾。一夕忽索筆書偈曰。大洋海裏打鼓。須彌山",
    "X85n1592_001:0275a08": "上聞鐘。業鏡忽然撲破。翻身透出虗空。召僚屬示之",
    "X85n1592_001:0275a09": "曰。生之與死。如晝與夜。無足怪者。若以道論。安得生",
    "X85n1592_001:0275a10": "死。若作死生會。則去道遠矣。語畢。端坐而化。",
    "X85n1592_001:0275a11": "饒州府薦福退菴休禪師上堂。風動邪。幡動邪。風",
    "X85n1592_001:0275a12": "鳴邪。鈴鳴邪。非風鈴鳴。非風幡動。此土與西天。一隊",
    "X85n1592_001:0275a13": "黑漆桶。誑惑世間人。看看滅胡種。山僧沒奈何。(有人會得",
    "X85n1592_001:0275a14": "沒奈何三字。心圓許伊是箇朋友)趁後也打鬨。咦。瓠子曲灣灣。冬瓜",
    "X85n1592_001:0275a15": "直儱侗。(頌曰。瓠子曲灣灣。冬瓜直儱侗。勇者不必仁。仁者必有勇)　上堂。結夏時",
    "X85n1592_001:0275a16": "左眼半斤。(別云。嘴闊二分)解夏時右眼八兩。(別云。鼻長三尺)謾云九",
    "X85n1592_001:0275a17": "十日安居。贏得一肚皮妄想。(火杖頭急殺文殊。米甕裏鼈殺普賢)直饒",
    "X85n1592_001:0275a18": "七穴八穿。未免山僧拄杖。(倘伊道飯是米做。和尚還須將錯就錯)雖然",
    "X85n1592_001:0275a19": "如是。千金之弩。不為鼷鼠而發機。(須還他木上座始得)上堂。先",
    "X85n1592_001:0275a20": "師尋常用腦後一鎚。卸却學者胸中許多屈曲。當年",
    "X85n1592_001:0275a21": "克賓維那。曾中興化此毒。往往天下叢林。喚作超宗",
    "X85n1592_001:0275a22": "異目。非惟孤負興化。亦乃克賓受辱。若是克肖兒孫。",
    "X85n1592_001:0275a23": "終不依草附木。資福喜見同參。今日傾腸倒腹。遂卓",
    "X85n1592_001:0275a24": "拄杖。喝一喝曰。還知先師落處麼。伎死禪和如蔴似",
    "X85n1592_001:0275b01": "粟(先師落處有甚難知)　上堂。言發非聲。是箇甚麼。色前不物。",
    "X85n1592_001:0275b02": "莫亂鍼錐。透過禹門。風波更險。咄(纔有一絲頭。過重於山嶽)。",
    "X85n1592_001:0275b03": "廣信府龜峯晦菴慧光禪師建寧人　上堂。數日暑",
    "X85n1592_001:0275b04": "氣如焚。一箇渾身無處安著。思量得。也是煩惱人。者",
    "X85n1592_001:0275b05": "箇未是煩惱。己躬下事不明。更是煩惱。所以達磨大",
    "X85n1592_001:0275b06": "師煩惱。要為諸人吞却。又被咽喉小。(嘿不得)要為諸人",
    "X85n1592_001:0275b07": "吐却。又被牙齒礙。(說不得)取不得。捨不得。煩惱九年。若",
    "X85n1592_001:0275b08": "不得二祖不惜性命。(既都不得。如何承當得去。果有不惜性命者。定知落處)往",
    "X85n1592_001:0275b09": "往轉身無路。煩惱教死。所謂祖禰不了。殃及兒孫。後",
    "X85n1592_001:0275b10": "來蓮華峯菴主。到者裏煩惱不肯住。南嶽思大。到者",
    "X85n1592_001:0275b11": "裏煩惱不肯下山。更有臨濟德山。用盡自己查梨。煩",
    "X85n1592_001:0275b12": "惱盂無柄。(絕好一篇。沒奈何註脚。此世尊菩提樹下。靜坐思惟本旨也)龜峯今日",
    "X85n1592_001:0275b13": "也是為他閒事長無明。為你諸人從頭點破。卓拄杖",
    "X85n1592_001:0275b14": "一下曰。一人腦後露顋。一人當門無齒。更有數人。鼻",
    "X85n1592_001:0275b15": "孔沒半邊。不勞再勘。你諸人休向者裏立地瞌睡。殊",
    "X85n1592_001:0275b16": "不知家中飯籮鍋子。一時失却了也。你若不信。但歸",
    "X85n1592_001:0275b17": "家檢點看(欲觀其父。但觀其子。不忝為烏巨嗣)。",
    "X85n1592_001:0275b18": "揚州府儀真長蘆且菴守仁禪師越州上虞人。依雪",
    "X85n1592_001:0275b19": "堂於烏巨。聞普說曰。今之兄弟。做工夫。正如習射。先",
    "X85n1592_001:0275b20": "安其足。後習其法。後雖無心。以久習故。箭發皆中。喝",
    "X85n1592_001:0275b21": "一喝曰。只今箭發也。看看。師不覺。倒身作避箭勢。忽",
    "X85n1592_001:0275b22": "大悟(須知古人悟處。不在箭頭上)　上堂。百千三昧。無量妙門。今",
    "X85n1592_001:0275b23": "日且菴不惜窮性命。祇做一句子說與諸人。乃卓拄",
    "X85n1592_001:0275b24": "杖下座(盡大地無一人不知。不勞更下注脚)　甞頌臺山婆話曰。開箇",
    "X85n1592_001:0275c01": "燈心皂角鋪。日求升合度朝昏。只因風雨連緜久。本",
    "X85n1592_001:0275c02": "利一空愁倚門。",
    "X85n1592_001:0275c03": "台州府萬佛心聞曇賁禪師永嘉人　上堂。一見便",
    "X85n1592_001:0275c04": "見。八角磨盤空裏轉。(一句是知到底。恰如病眼見空花)一得永得。辰",
    "X85n1592_001:0275c05": "錦朱砂如墨黑。(一句是行到底。折合歸來炭裏坐)秋風吹渭水。已落",
    "X85n1592_001:0275c06": "雲門三句裏。(若道出得。無有是處)落葉滿長安。幾箇而今不被",
    "X85n1592_001:0275c07": "瞞。(認奴作郎者千千萬)豎拂子曰。瞞得瞞不得。(一風都攝。然後轉向那邊)總",
    "X85n1592_001:0275c08": "在萬年手裏。還會麼。華頂月籠招手石。斷橋水落捨",
    "X85n1592_001:0275c09": "身巖(顯出元要。今人失其旨矣)　住江心病起。上堂。維摩病。說盡",
    "X85n1592_001:0275c10": "道理。龍翔病。咳嗽不已。咳嗽不已。說盡道理。說盡道",
    "X85n1592_001:0275c11": "理。咳嗽不已。汝等諸人。還識得其中意旨也未。本是",
    "X85n1592_001:0275c12": "長江喫冷水。却教露柱患頭風(諸公要見露柱則易。要見長江則難。何故。",
    "X85n1592_001:0275c13": "萬頃碧琉璃。浸破雙瞳子)　僧問。百丈卷席。意旨如何。師曰。賊過",
    "X85n1592_001:0275c14": "後張弓(者裏會得。誰敢鈍置伊)。",
    "X85n1592_001:0275c15": "高麗國坦然國師少嗣王位。欽慕宗乘。因海商方景",
    "X85n1592_001:0275c16": "仁抵四明。錄無示語歸。師閱之。啟悟。即棄位圓顱。作",
    "X85n1592_001:0275c17": "書。以語要及四威儀偈。令景仁呈無示。示答曰。佛祖",
    "X85n1592_001:0275c18": "出興於世。無一法與人。實使其自信自悟。自證自到。",
    "X85n1592_001:0275c19": "具大知見。如所見而說。如所說而行。山河大地。草木",
    "X85n1592_001:0275c20": "叢林。相與證明。其來久矣。後復通嗣法書。其略曰。生",
    "X85n1592_001:0275c21": "死海中。矌劫難渡。得遇本分宗師。以三要印子。驗定",
    "X85n1592_001:0275c22": "其法。實謂盲龜值浮木孔耳。",
    "X85n1592_001:0275c23": "九江府東林卍菴道顏禪師潼州鮮于氏子　上堂。",
    "X85n1592_001:0275c24": "一葉落。天下秋。一塵起。大地收。鳥窠吹布毛。便有人",
    "X85n1592_001:0276a01": "悟去。今時學者。為甚麼却不識自己。良久曰。莫錯怪",
    "X85n1592_001:0276a02": "人好　上堂。諸人知處。良遂總知。良遂知處。諸人不",
    "X85n1592_001:0276a03": "知。作麼生是良遂知處。乃曰。鸕鷀語鶴　上堂。仲冬",
    "X85n1592_001:0276a04": "嚴寒。三界無安。富者快樂。貧者饑寒。不識元旨。錯認",
    "X85n1592_001:0276a05": "定盤。何也。牛頭安尾上。北斗面南看　上堂。一滴滴",
    "X85n1592_001:0276a06": "水。一滴滴凍。天寒人寒。風動幡動。雲門扇子[跳-兆+孛]跳上",
    "X85n1592_001:0276a07": "三十三天。築著帝釋鼻孔。東海鯉魚打一棒。雨似盆",
    "X85n1592_001:0276a08": "傾。不出諸人十二時中。尋常受用。",
    "X85n1592_001:0276a09": "福州府西禪此菴守淨禪師上堂。談元說妙。撒屎",
    "X85n1592_001:0276a10": "撒尿。行棒行喝。將鹽止渴。立主立賓。華擘宗乘。設或",
    "X85n1592_001:0276a11": "總不恁麼。又是鬼窟裏坐。到者裏山僧已是打退鼓。",
    "X85n1592_001:0276a12": "且道諸人尋常心憤憤口悱悱。合作麼生。莫將閒學",
    "X85n1592_001:0276a13": "解。埋沒祖師心　上堂。道是常道。心是常心。汝等諸",
    "X85n1592_001:0276a14": "人。聞山僧恁麼道。便道我會也。大盡三十日。小盡二",
    "X85n1592_001:0276a15": "十九。頭上是天。脚下是地。耳裏聞聲。鼻裏出氣。(此今日之",
    "X85n1592_001:0276a16": "通病也)忽若四大海水在汝頭上。毒蛇穿你眼睛。蝦蟇",
    "X85n1592_001:0276a17": "入你鼻孔。又作麼生　上堂。閉却口。時時說。截却舌。",
    "X85n1592_001:0276a18": "無間歇。無間歇。最奇絕。最奇絕。眼中屑。既是奇絕。為",
    "X85n1592_001:0276a19": "甚麼却成眼中屑。了了了時無可了。元元元處亦須",
    "X85n1592_001:0276a20": "呵(有問貍奴白牯。燈籠露柱。還被呵也無。但向伊道。近來法令稍嚴。不許攙奪行市)　上堂。",
    "X85n1592_001:0276a21": "佛祖頂[寧*頁]上。有潑天大路。未透生死關。如何敢進步。",
    "X85n1592_001:0276a22": "不進步。大千沒遮護。一句絕言詮。那吒擎鐵柱　問",
    "X85n1592_001:0276a23": "不施寸刃。請師相見。師曰。逢強即弱。曰何得埋兵擢",
    "X85n1592_001:0276a24": "鬭。師曰。祇為闍黎寸刃不施曰未審向上還有事也",
    "X85n1592_001:0276b01": "無。師曰有。曰如何是向上事。師曰。敗將不斬(者僧有頭無尾)。",
    "X85n1592_001:0276b02": "處州府連雲道能禪師僧問。鏡清六刮。意旨如何。師",
    "X85n1592_001:0276b03": "曰。穿却你鼻孔。曰學人有鼻孔即穿。無鼻孔又穿箇",
    "X85n1592_001:0276b04": "甚麼。師曰。抱贓呌屈。曰如何是就毛刮塵。師曰。筠袁",
    "X85n1592_001:0276b05": "虔吉頭上插筆。曰如何是就皮刮毛。師曰。石城虔化。",
    "X85n1592_001:0276b06": "說話廝罵。曰如何是就肉刮皮。師曰。嘉眉果閬。懷裏",
    "X85n1592_001:0276b07": "有狀。曰如何是就骨刮肉。師曰。漳泉福建。頭匾如扇。",
    "X85n1592_001:0276b08": "曰如何是就髓刮骨。師曰。洋瀾左蠡。無風浪起。曰髓",
    "X85n1592_001:0276b09": "又如何刮。師曰。十八十九。癡人夜走。曰六刮已蒙師",
    "X85n1592_001:0276b10": "指示。一言直截意如何。師曰。結舌有分(且道此老東刮西刮。畢竟",
    "X85n1592_001:0276b11": "刮著也無。今日有問。但云者裏不消一刮。若問如何是一刮。答云。伸手縮手都打殺。如何是不消。答云。箇箇猢",
    "X85n1592_001:0276b12": "猢會著襪)。",
    "X85n1592_001:0276b13": "杭州府靈隱最菴道印禪師漢州人　上堂。大雄山",
    "X85n1592_001:0276b14": "下虎。南山鼈鼻蛇。等閒撞著。抱賞歸家。若也不惜好",
    "X85n1592_001:0276b15": "手。便與拔出重牙。有麼有麼　中秋上堂。舉馬大師",
    "X85n1592_001:0276b16": "與西堂百丈南泉翫月話。師曰。馬祖垂絲千尺。意在",
    "X85n1592_001:0276b17": "深潭。西堂振鬣。百丈擺尾。雖則衝波激浪。未免上他",
    "X85n1592_001:0276b18": "鉤線。南泉自謂躍過禹門。誰知依前落在巨網。即今",
    "X85n1592_001:0276b19": "莫有絕羅籠。出窠臼底麼。也好出來露箇消息。貴知",
    "X85n1592_001:0276b20": "華藏門下。不致寂寥。其或未然。此夜一輪滿。清光何",
    "X85n1592_001:0276b21": "處無(出來露箇消息。道絕人荒。其或未然。門庭熱閙)。",
    "X85n1592_001:0276b22": "建寧府竹原宗元菴主本郡連氏子　示眾。若究此",
    "X85n1592_001:0276b23": "事。如失却鎻匙相似。祇管尋來尋去。忽然撞著。噁。在",
    "X85n1592_001:0276b24": "者裏。開箇鎻子。便見自家庫藏。一切受用。無不具足。",
    "X85n1592_001:0276c01": "不假外求。別有甚麼事　示眾。諸方為人抽釘拔楔。",
    "X85n1592_001:0276c02": "解黏去縛。我者裏為人添釘著楔。加繩加縛了。送向",
    "X85n1592_001:0276c03": "深潭裏。待他自去理會(且道是抽㧞語。是添著語。若道是添著語。孤負竹原。若道",
    "X85n1592_001:0276c04": "是抽㧞語。孤負自己。要得不孤負麼。問取張家打油匠去)　示眾。主法之人。氣吞",
    "X85n1592_001:0276c05": "宇宙。為大法王。若是釋迦老子達磨大師出來。也教",
    "X85n1592_001:0276c06": "伊叉手向我背後立地。直得寒毛卓豎。亦未為分外",
    "X85n1592_001:0276c07": "　垂語曰。者一些子。恰如撞著殺人漢相似。你若不",
    "X85n1592_001:0276c08": "殺他。他便殺了你(無回避處。設有問狹路相逢時如何。向伊道甚處得相逢)。",
    "X85n1592_001:0276c09": "溫州府淨居尼妙道禪師延平尚書黃裳之女　上",
    "X85n1592_001:0276c10": "堂。問答罷。乃曰。問話且止。直饒有傾湫之辯。倒嶽之",
    "X85n1592_001:0276c11": "機。衲僧門下。一點用不著。且佛未出世時。一事全無。",
    "X85n1592_001:0276c12": "我祖西來。便有許多建立。至今累及兒孫。山僧於人",
    "X85n1592_001:0276c13": "天眾前。無風起浪。語默該不盡底。彌亘大方。言詮說",
    "X85n1592_001:0276c14": "不及處。徧周沙界。通身是眼。覿面當機。電卷星馳。如",
    "X85n1592_001:0276c15": "何湊泊。(你看他女子。有如此丈夫氣概)有時一喝。生殺全威。有時一",
    "X85n1592_001:0276c16": "喝。佛祖莫辨。有時一喝。八面受敵。有時一喝。自救不",
    "X85n1592_001:0276c17": "了。遂喝一喝曰。且道者一喝。是生殺全威邪。是佛祖",
    "X85n1592_001:0276c18": "莫辨邪。是八面受敵邪。是自救不了邪。若向者裏辨",
    "X85n1592_001:0276c19": "別得。堪報不報之恩。脫或未然。山僧無夢說夢去也。",
    "X85n1592_001:0276c20": "拈起拂子曰。還見麼。若見。被見刺所障。擊禪牀曰。還",
    "X85n1592_001:0276c21": "聞麼。若聞。被聲塵所惑。直饒離見絕聞。正是二乘小",
    "X85n1592_001:0276c22": "果。跳出一步。葢色騎聲。全放全收。主賓互換。所以道。",
    "X85n1592_001:0276c23": "欲知佛性義。當觀時節因緣。敢問諸人。即今是甚麼",
    "X85n1592_001:0276c24": "時節。蕩蕩仁風扶聖化。熈熈和氣助昇平。擲拂子下",
    "X85n1592_001:0277a01": "座　問如何是佛。師曰。非佛。曰如何是佛法大意。師",
    "X85n1592_001:0277a02": "曰。骨底骨董　問言無展事。語不投機時如何。師曰。",
    "X85n1592_001:0277a03": "未屙已前。墮坑落壍。",
    "X85n1592_001:0277a04": "蘇州府資壽尼無著妙總禪師丞相蘇頌孫女也(悟緣",
    "X85n1592_001:0277a05": "見前錄)　上堂。宗乘一唱。三藏絕詮。祖令當行。十方坐",
    "X85n1592_001:0277a06": "斷。二乘聞之怖走。十地到此猶疑。若是俊流。未言而",
    "X85n1592_001:0277a07": "喻。設使用移星換斗底手段。施攙旗奪鼓底機關。猶",
    "X85n1592_001:0277a08": "是空拳。豈有實義。向上一路。千聖不傳。學者勞形。如",
    "X85n1592_001:0277a09": "猿捉影。靈山付囑。俯徇時機。演唱三乘。各隨根器。山",
    "X85n1592_001:0277a10": "僧今日與此界他方。乃佛乃祖。山河大地。草木叢林。",
    "X85n1592_001:0277a11": "現前四眾。各轉大法輪。交光相羅。如寶絲網。若一草",
    "X85n1592_001:0277a12": "一木不轉法輪。則不得名為轉大法輪。所以道於一",
    "X85n1592_001:0277a13": "毫端。現寶王剎。坐微塵裏。轉大法輪。乘時於其中間。",
    "X85n1592_001:0277a14": "作無量無邊廣大佛事。周遍法界。一為無量。無量為",
    "X85n1592_001:0277a15": "一。小中現大。大中現小。不動步游彌勒樓閣。不返聞",
    "X85n1592_001:0277a16": "入觀音普門。情與無情。性相平等。不是神通妙用。亦",
    "X85n1592_001:0277a17": "非法爾如然。於此倜儻分明。(作麼生是倜儻分明。還著得語麼)皇恩",
    "X85n1592_001:0277a18": "佛恩。一時報足且道如何是報恩一句。天高羣象正。",
    "X85n1592_001:0277a19": "海闊百川朝　上堂。舉雲門示眾。十五日已前則不",
    "X85n1592_001:0277a20": "問。十五日已後道將一句來。自代云。日日是好日。師",
    "X85n1592_001:0277a21": "曰。日日是好日。佛法世法盡周畢。不須特地覓幽元。",
    "X85n1592_001:0277a22": "祇管鉢盂兩度濕。(日日是好日。佛法世法都不涉。東家老兒脚底彎。西家阿婆背心凸)",
    "X85n1592_001:0277a23": "問如何是奪人不奪境。師曰。野花開滿路。徧地是清",
    "X85n1592_001:0277a24": "香。曰如何是奪境不奪人。師曰。茫茫宇宙人無數。幾",
    "X85n1592_001:0277b01": "箇男兒是丈夫。(有得他嘲笑)曰。如何是人境俱不奪。師曰。",
    "X85n1592_001:0277b02": "處處綠楊堪繫馬。家家門首透長安。曰如何是人境",
    "X85n1592_001:0277b03": "兩俱奪。師曰。雪覆蘆花。舟橫斷岸。曰人境已蒙師指",
    "X85n1592_001:0277b04": "示。向上宗乘事若何。師便打。",
    "X85n1592_001:0277b05": "長沙府大溈山法寶禪師福州人　上堂。千般言。萬",
    "X85n1592_001:0277b06": "種喻。祇要教君早回去。夜來一片黑雲生。莫教錯却",
    "X85n1592_001:0277b07": "山前路。咄　上堂。喚作竹篦則觸。不喚作竹篦則背。",
    "X85n1592_001:0277b08": "直須師子咬人。莫學韓獹逐塊。呵呵呵。會不會。金剛",
    "X85n1592_001:0277b09": "脚下鐵崑崙。捉得明州憨布袋(鐵崑崙憨布袋。引得兒童眼搭癡。正好團",
    "X85n1592_001:0277b10": "團去逐塊)。",
    "X85n1592_001:0277b11": "德安府隨州大洪老訥祖證禪師上堂。萬象之中",
    "X85n1592_001:0277b12": "獨露身。如何說箇獨露底道理。豎拂子曰。到江吳地",
    "X85n1592_001:0277b13": "盡。(師家米盡柴無)隔岸越山多(學人自做活計)　僧問。雲門問僧。光",
    "X85n1592_001:0277b14": "明寂照徧河沙。豈不是張拙秀才語。僧云是。(一釣便上)門",
    "X85n1592_001:0277b15": "曰。話墮也。未審那裏是者僧話墮處。師曰。鮎魚上竹",
    "X85n1592_001:0277b16": "竿(別云。老僧也尋不著)　問離却言句。請師直指。師豎拂子。僧",
    "X85n1592_001:0277b17": "曰。還有向上事也無。師曰。有(別云。老僧不向你道無)曰。如何是",
    "X85n1592_001:0277b18": "向上事。(者蠢材)師曰速禮三拜(權當三十棒)。",
    "X85n1592_001:0277b19": "寧波府天童長翁如淨禪師生而岐嶷。不類常童。長",
    "X85n1592_001:0277b20": "學出世法。參足菴於雪竇。菴令看庭前栢樹子話。有",
    "X85n1592_001:0277b21": "省。呈頌曰。西來祖意庭前柏。鼻孔寥寥對眼睛。落地",
    "X85n1592_001:0277b22": "枯枝纔[跳-兆+孛]跳。松蘿亮槅笑掀騰。菴頷之。後出世。屢遷",
    "X85n1592_001:0277b23": "名剎。住淨慈時。奉敕陞天童。捧敕黃示眾曰。雲開九",
    "X85n1592_001:0277b24": "天。呈起曰。看彩鳳銜出。且道如何委悉。急急如律令。",
    "X85n1592_001:0277c01": "敕　開爐上堂。召眾打圓相曰。箇是天童火爐。近前",
    "X85n1592_001:0277c02": "則燒殺。退後則凍殺。忽有箇漢出來道。合作麼生。[囗@力]。",
    "X85n1592_001:0277c03": "火爐動也　上堂。霜風號肅殺。木葉墮蕭[颱-台+(癸-天+虫)]。舉拂子",
    "X85n1592_001:0277c04": "曰。看。惟有玲瓏巖。崔嵬望轉高。所謂天童滯貨。今朝",
    "X85n1592_001:0277c05": "短販一遭。莫有酬價底麼。下座巡堂　上堂。外不放",
    "X85n1592_001:0277c06": "入。內不放出。痛下一槌。萬事了畢。且道如何。太白峰",
    "X85n1592_001:0277c07": "前令斬新。內外紀綱俱委悉　謝新舊兩班上堂。開",
    "X85n1592_001:0277c08": "無間地獄。現閻羅大王。聚夜叉一部。列牛頭兩行。與",
    "X85n1592_001:0277c09": "其進者。劒樹上猛火進用。與其退者。刀山裏寒冰退",
    "X85n1592_001:0277c10": "藏。且道理會甚事。尀耐飯飽弄筯。判斷矢急尿牀。其",
    "X85n1592_001:0277c11": "或未然。花柳春風入戲場　上堂。天童鐵臭老拳頭。",
    "X85n1592_001:0277c12": "打殺江湖水牯牛。夜深忽然生箇卵。天明推出大日",
    "X85n1592_001:0277c13": "頭。且道如何。曬[日*良]諸人蒸濕處。免教行步滑如油",
    "X85n1592_001:0277c14": "　完橋上堂。去那邊去。來者裏來。中間絕壑斷崖。且道",
    "X85n1592_001:0277c15": "如何相委。以拂子作彎橋勢曰。看。依稀金磴闊。彷彿",
    "X85n1592_001:0277c16": "彩虹彎。人從橋上過。又作麼生。松蘿影裏開天巧。翰",
    "X85n1592_001:0277c17": "墨光中入畫看　上堂。靈雲見處桃花開。天童見處",
    "X85n1592_001:0277c18": "桃花落。桃花開。春風催。桃花落。春風惡。靈雲且置。莫",
    "X85n1592_001:0277c19": "有與天童相見者麼。春風惡。桃花躍浪生頭角　新",
    "X85n1592_001:0277c20": "起妙嚴閣慶懺陞座。推倒多年老鼠窠。掃空平地笑",
    "X85n1592_001:0277c21": "呵呵。稜[山*層]榱桷揑雲表。萬億斯年葢覆多。大眾見麼。",
    "X85n1592_001:0277c22": "今朝成就大緣。千古發揮大事。且道如何。卓拄杖曰。",
    "X85n1592_001:0277c23": "斫額任他門外客。到家還我箇中人。復舉文殊問無",
    "X85n1592_001:0277c24": "著。近離甚處。曰南方。殊曰。南方佛法。如何主持。曰末",
    "X85n1592_001:0278a01": "法比邱。少奉戒律。殊曰。多少眾。曰或三百。或五百。師",
    "X85n1592_001:0278a02": "曰。春風鉤引鷓鴣啼。曰此間佛法。如何主持。殊曰。凡",
    "X85n1592_001:0278a03": "聖同居。龍蛇混雜。曰多少眾。殊曰。前三三。後三三。師",
    "X85n1592_001:0278a04": "曰。平地沒瀾駕鐵船。天童者兩轉語。僅與諸方眉毛",
    "X85n1592_001:0278a05": "撕結。更有兩轉語。要為諸方點眼。或三百。或五百。銅",
    "X85n1592_001:0278a06": "錢鐵錢。省數足陌。前三三。後三三。蘿蔔芋艿。淺贮滿",
    "X85n1592_001:0278a07": "擔。諸方忽然眼開。決定拍手大笑。且道笑箇甚麼。不",
    "X85n1592_001:0278a08": "笑巴叉。便笑杜撰。雖然。笑者還稀。或有人問天童多",
    "X85n1592_001:0278a09": "少眾。便向道。新起妙嚴誇第一。團圞都在畫圖中",
    "X85n1592_001:0278a10": "　上堂。陸修靜。陶淵明。文殊普賢。作圓相曰。咦。一款具",
    "X85n1592_001:0278a11": "呈。且道憑誰批判。若是孔夫子。吾無隱乎爾　舉世",
    "X85n1592_001:0278a12": "尊初生公案。頌曰。無憂樹下浴嬰孩。清曉薔薇帶露",
    "X85n1592_001:0278a13": "開。轉過衲僧相見處。後槽驢馬出胞胎　舉初祖對",
    "X85n1592_001:0278a14": "武帝不識話。頌曰。金烏飛上玉欄干。黑漆崑崙對面",
    "X85n1592_001:0278a15": "看。畢竟者些傳不得。落花流水太無端　舉楊岐栗",
    "X85n1592_001:0278a16": "棘蓬金剛圈話。頌曰。肘後驀生閒落索。風前忽布閙",
    "X85n1592_001:0278a17": "叉撐。那吒八臂空惆悵。夜半三更白晝行　師六坐",
    "X85n1592_001:0278a18": "道場。兩奉天旨。法道之盛。可想見也。示寂說偈曰。六",
    "X85n1592_001:0278a19": "十六年。罪犯彌天。打箇[跳-兆+孛]跳。活陷黃泉。塔全身於本",
    "X85n1592_001:0278a20": "山。",
    "X85n1592_001:0278a21": "六祖下第十八世",
    "X85n1592_001:0278a22": "慶元天童密菴咸傑禪師閩之福州人。幼頴悟。出家",
    "X85n1592_001:0278a23": "後。究心禪理。徧參知識。後謁應菴華和尚於衢之明",
    "X85n1592_001:0278a24": "果。華孤硬難入。屢遭訶叱。一日華問如何是正法眼。",
    "X85n1592_001:0278b01": "師遽答曰破沙盆。華頷之(待問如何是正法眼。劈面一掌。猶較些子。不合置箇",
    "X85n1592_001:0278b02": "隱身符。弄得後代兒孫。箇箇在破砂盆上作活計。人貧智短。笑殺旁觀。咦)　上堂。牛頭橫",
    "X85n1592_001:0278b03": "說豎說。不知有向上關棙子。有般漆桶輩。東西不辯。",
    "X85n1592_001:0278b04": "南北不分。便問如何是向上關棙子。何異開眼尿牀。",
    "X85n1592_001:0278b05": "華藏有一轉語。(待云。有一轉語。劈胸擒住云。速道速道。管教者野狐精。立地現形)　不",
    "X85n1592_001:0278b06": "在向上向下。千手大悲摸索不著。雨寒何處曬[日*良]。今",
    "X85n1592_001:0278b07": "日普請布施大眾。良久曰。達磨大師無當門齒(押韻而已。",
    "X85n1592_001:0278b08": "不足言詩)　上堂。卓拄杖曰。迷時祇迷者箇。復卓拄杖云。",
    "X85n1592_001:0278b09": "悟時祇悟者箇。(別云。迷時秖者箇迷。悟時秖者箇悟。會麼。又別云。迷時不是者箇。悟時不",
    "X85n1592_001:0278b10": "是者箇。會麼)直饒迷悟雙忘。糞掃堆頭。重添擸[打-丁+(天/韭)]。莫有東",
    "X85n1592_001:0278b11": "涌西沒。全機獨脫處。道得一句麼。若道不得。華藏自",
    "X85n1592_001:0278b12": "道去也。(拈云。和尚何不道)擲拄杖曰。三十年後(三十年後鬼爭漆桶)",
    "X85n1592_001:0278b13": "　上堂。世尊不說說。抝曲作直。(抝直作曲)迦葉不聞聞。望空",
    "X85n1592_001:0278b14": "啟告。(塞破耳門)馬祖即心即佛。懸羊頭。賣狗肉。(更與貼秤)趙州",
    "X85n1592_001:0278b15": "勘菴主。貴買賤賣。分文不值。(不許酬價)祇如文殊是七佛",
    "X85n1592_001:0278b16": "之師。因甚出女子定不得。河天月暈魚分子。槲葉風",
    "X85n1592_001:0278b17": "高鹿養茸(適纔世尊迦葉馬祖趙州已道過了也)　解夏上堂。僧問如",
    "X85n1592_001:0278b18": "何是正法眼。師云。草鞵無[糸*爽]。進云。只如和尚道破沙",
    "X85n1592_001:0278b19": "盆又作麼生。師云。老僧不曾動著舌頭。進云。此語已",
    "X85n1592_001:0278b20": "遍天下。師云。杓卜聽虗聲。",
    "X85n1592_001:0278b21": "如如顏丙居士頌子湖狗話曰。貧家無所有。(難得到此田地)",
    "X85n1592_001:0278b22": "只養一隻狗。(天然利害)便是佛出家。(其餘是甚麼茄子瓠子)也須遭",
    "X85n1592_001:0278b23": "一口(便是狗出來。也須遭一口。何故。不見道破布袋裏盛錐子。不出頭是好手)。",
    "X85n1592_001:0278b24": "寧波府天童海門師齊禪師每晨起。童行捧香盒。隨",
    "X85n1592_001:0278c01": "師各殿堂逐一行香畢。還方丈。望佛作回向語曰。上",
    "X85n1592_001:0278c02": "來持誦大方廣佛華嚴經一部。回向真如(云云)。日以",
    "X85n1592_001:0278c03": "為常。而舉寺未甞信。師乃謂眾曰。華嚴經有八十一",
    "X85n1592_001:0278c04": "卷。汝以八十一人。各執一卷。聽老僧一口同時誦出。",
    "X85n1592_001:0278c05": "八十一人各聞所誦。與手中一字不謬。乃知為華嚴",
    "X85n1592_001:0278c06": "大菩薩也(與笨人說法。不妨笨做)。",
    "X85n1592_001:0278c07": "福州府乾元鈍菴宗頴禪師上堂。卓拄杖曰。性燥",
    "X85n1592_001:0278c08": "漢祇在一槌。(須知一槌便就。不是性燥漢)靠拄杖曰。伶俐人不勞",
    "X85n1592_001:0278c09": "再舉。(已是千舉萬舉)而今莫有伶俐底麼。(出來也是鈍漢。不出來也是鈍漢。諸",
    "X85n1592_001:0278c10": "公到此合作麼生參)良久曰。比擬張麟。兔亦不遇(和尚網小。莫怪莫怪)。",
    "X85n1592_001:0278c11": "荊州公安遯菴祖珠禪師南平人也　上堂。不是心。",
    "X85n1592_001:0278c12": "不是佛。不是物。瀝盡野狐涎。趯翻山鬼窟。平田淺草",
    "X85n1592_001:0278c13": "裏露出焦尾大蟲。太虗寥廓中。放出遼天俊鶻。阿呵",
    "X85n1592_001:0278c14": "呵露風骨。等閒拈出眾人前。分明是何物。咄咄。(拈不出奈何)。",
    "X85n1592_001:0278c15": "臨安北磵敬叟居簡禪師上堂。識得一。萬事畢。了",
    "X85n1592_001:0278c16": "事衲僧。一字不識。直饒恁麼。未稱全提。禹力不到處。",
    "X85n1592_001:0278c17": "河聲流向西。",
    "X85n1592_001:0278c18": "六祖下第十九世",
    "X85n1592_001:0278c19": "夔州臥龍破菴祖先禪師蜀之廣安王氏子。聞緣老",
    "X85n1592_001:0278c20": "宿住照覺。往參扣。語契。令奉圓悟香火。一日從方丈",
    "X85n1592_001:0278c21": "前過。緣問菴頭有人麼。師云。無人。語未竟。緣劈胸與",
    "X85n1592_001:0278c22": "一拳云。你聻。師忽有省。出峽。依澧州德山涓公祝髮。",
    "X85n1592_001:0278c23": "受具。徧叩諸方。值雪夜坐。自念行脚數年。未得悟徹。",
    "X85n1592_001:0278c24": "正悶悶間。忽見鐘動。趨後架。舉首見照堂二字。疑情",
    "X85n1592_001:0279a01": "頓釋。即見水菴一於雙林。水曰。師子尊者被罽賓斬",
    "X85n1592_001:0279a02": "却頭且置。你道西天胡子為甚麼無鬚。師曰非雙林",
    "X85n1592_001:0279a03": "不舉此話。水曰。作家禪客。師曰。心不負人。面無慚色。",
    "X85n1592_001:0279a04": "水遂以手拓開。師曰。勘破了也。迨水菴謝事。往參密",
    "X85n1592_001:0279a05": "菴傑和尚。傑命師典客。一日傑對旁僧舉不是風動。",
    "X85n1592_001:0279a06": "不是幡動語。師聞豁然大悟。次日傑過寮前謂師曰。",
    "X85n1592_001:0279a07": "總不得作伎倆。試露箇消息來。師應聲曰。方丈裏有",
    "X85n1592_001:0279a08": "客。傑呵呵大笑　傑遷蔣山。師侍行。親炙凡五載。盡",
    "X85n1592_001:0279a09": "得旨要。辭還蜀。傑送以偈曰。萬里南來川[若/(若*若)]苴。奔流度",
    "X85n1592_001:0279a10": "刃叩元關。頂門戳瞎金剛眼。去住還同珠走盤　上",
    "X85n1592_001:0279a11": "堂。密菴先師道。有問冬來事。京師出大黃。貪他一粒",
    "X85n1592_001:0279a12": "米。失却半年糧。秀峯則不然。有問冬來事。京師出大",
    "X85n1592_001:0279a13": "黃。只圖一糧米。却得百年糧(阿翁壁立千仞。乃子和泥合水。唱教門中。放過",
    "X85n1592_001:0279a14": "一著。若是本色鉗鎚。須還我大黃來始得)　上堂。舉東山道。如何是禪。閻",
    "X85n1592_001:0279a15": "浮樹在海南邊。近則不離方寸。遠則十萬八千。畢竟",
    "X85n1592_001:0279a16": "如何。禪禪。師曰。穹窿也有道處。如何是禪。閻浮樹在",
    "X85n1592_001:0279a17": "海南邊。撐天拄地。拄地撐天。巧說不得。只要心傳。畢",
    "X85n1592_001:0279a18": "竟如何。禪禪(兩箇老漢口門窄。何不問心圓)　上堂。不是心。不是佛。",
    "X85n1592_001:0279a19": "不是物。山僧忍俊不禁。為諸人作箇撇脫。(何不用拄杖旋風打",
    "X85n1592_001:0279a20": "散。更要鈍置在)拈拄杖卓一下曰。流水暗銷溪畔石。勸人除",
    "X85n1592_001:0279a21": "却是非難　師將示寂。作書別交遊。復書偈曰。末後",
    "X85n1592_001:0279a22": "一句。已成叨呾。寫出人前。千錯萬錯。端坐而逝。",
    "X85n1592_001:0279a23": "杭州府靈隱松源禪師名崇岳。龍泉吳氏子。見大慧",
    "X85n1592_001:0279a24": "杲於徑山。慧陞堂。稱蔣山應菴。為人徑捷。師聞之。不",
    "X85n1592_001:0279b01": "待旦而行。既至。入室未契。退愈自奮厲。朝夕咨請。應",
    "X85n1592_001:0279b02": "菴問世尊有密語。迦葉不覆藏。汝作麼生會。師云。鈍",
    "X85n1592_001:0279b03": "置和尚。應菴厲聲一喝。師有省。應菴大喜。以為法器。",
    "X85n1592_001:0279b04": "說偈勸使祝髮。自是遍參諸大老。罕當其意者。迺入",
    "X85n1592_001:0279b05": "閩見乾元木菴永公。永舉有句無句。如藤倚樹。師云",
    "X85n1592_001:0279b06": "裂破。永云。瑯琊道好一堆爛柴聻。師曰。矢上加尖。永",
    "X85n1592_001:0279b07": "曰。吾兄下語。老僧不能過。其如未在。他日拂柄在手。",
    "X85n1592_001:0279b08": "為人不得。驗人不得。師曰。為人者。使博地凡夫。一超",
    "X85n1592_001:0279b09": "入聖域固難矣。驗人者。打向面前過。不待開口。已知",
    "X85n1592_001:0279b10": "渠骨髓。何難之有。永舉手曰。明明向汝道。開口不在",
    "X85n1592_001:0279b11": "舌頭上。後當自知。明年見密菴於衢之西山。隨問即",
    "X85n1592_001:0279b12": "答。密菴微笑而已。師切於究竟。至忘寢食。一日密菴",
    "X85n1592_001:0279b13": "挂牌。為眾入室次。問僧不是心。不是佛。不是物。師侍",
    "X85n1592_001:0279b14": "側豁然大悟。乃曰。今日方會木菴和尚道。開口不在",
    "X85n1592_001:0279b15": "舌頭上　上堂。大凡扶豎宗乘。須具頂門正眼。懸肘",
    "X85n1592_001:0279b16": "后靈符。舉保壽開堂。三聖推僧公案。乃云。二尊宿等",
    "X85n1592_001:0279b17": "閒一挨一拶。發明臨濟心髓。殊不知性命總在者僧",
    "X85n1592_001:0279b18": "手裏。還有撿點得出者麼。昔年覓火和煙得。今日擔",
    "X85n1592_001:0279b19": "泉帶月歸(諺云。賭場上沒閒人。者僧本是箇看戲小矮。及被推出。恰又似撞露柱瞎漢。不打何",
    "X85n1592_001:0279b20": "待)　示眾。舉臨濟如蒿枝拂公案。雪竇拈曰。臨濟放",
    "X85n1592_001:0279b21": "處太危。收來太速。師拈拄杖曰。臨濟據令而行。不知",
    "X85n1592_001:0279b22": "孤負黃檗。雪竇盡力擔荷。也只見得一邊。且道薦福",
    "X85n1592_001:0279b23": "節文在甚麼處。擲下拄杖(擲下拄杖便許你。畢竟節文在甚麼處。夢也夢不見)",
    "X85n1592_001:0279b24": "　上堂。舉保寧勇上堂。大方無外。大圓無內。無內無",
    "X85n1592_001:0279c01": "外。聖凡普會。瓦礫生光。須彌粉碎。無量法門。百千三",
    "X85n1592_001:0279c02": "昧。拈拄杖曰。總向者裏會去。蘇盧蘇盧。悉利悉利。師",
    "X85n1592_001:0279c03": "曰。大小保寧。業識茫茫。不奈船何。打破戽斗(衲僧箇箇口〔拄〕",
    "X85n1592_001:0279c04": "壁。心圓拍掌笑呵呵。且道笑箇甚麼。破戒破戒)　示眾。古者道。拈起也。天回",
    "X85n1592_001:0279c05": "地轉。放下也。草偃風行。冶父則不然。拈起也。乾坤黯",
    "X85n1592_001:0279c06": "黑。放下也。瓦礫生光。忽有一箇半箇。驀然戳瞎頂門",
    "X85n1592_001:0279c07": "眼。達磨一宗。未至寂寥　示眾。明眼衲僧。因甚打失",
    "X85n1592_001:0279c08": "鼻孔。有賊無贓。辭世日。示眾。久參兄弟。正路行者有。",
    "X85n1592_001:0279c09": "只不能用黑豆法。難以荷負正宗。臨濟佛法。到此平",
    "X85n1592_001:0279c10": "沈。痛哉痛哉。復書偈曰。來無所來。去無所去。瞥轉元",
    "X85n1592_001:0279c11": "關。佛祖罔措。跏趺而寂。",
    "X85n1592_001:0279c12": "太平隱靜致柔禪師上堂。飢荒老鼠咬葫蘆。巧計",
    "X85n1592_001:0279c13": "猢猻倒上樹。要透報恩向上關。直須一步低一步。既",
    "X85n1592_001:0279c14": "是向上關。因甚却要一步低一步。待你踏著。却向你",
    "X85n1592_001:0279c15": "道(踏著時。自然有人向你道)。",
    "X85n1592_001:0279c16": "臨安徑山藏叟善珍禪師泉州南菴呂氏子也。據室",
    "X85n1592_001:0279c17": "顧眾云。者裏是你立地底所在麼。你自鈍置猶可。莫",
    "X85n1592_001:0279c18": "來鈍置老僧　上堂。春雪寒。春宵短。古佛心。破燈盞。",
    "X85n1592_001:0279c19": "正法眼。乾紙撚。抖擻精神只管看。看到北斗西移。南",
    "X85n1592_001:0279c20": "斗東轉。上元依舊正月半　示眾云。古者道。知之一",
    "X85n1592_001:0279c21": "字。眾妙之門。又有道。知之一字。眾禍之門。只者二門。",
    "X85n1592_001:0279c22": "入得更須出得。三世諸佛出不得。六代祖師出不得。",
    "X85n1592_001:0279c23": "天下老和尚出不得。何故。變鐵成金易。變金成鐵難",
    "X85n1592_001:0279c24": "(別云。牛頭覓角易。龜背刮毛難)　自題其像曰。參禪無悟。識字有數。",
    "X85n1592_001:0280a01": "眼三角似燕山愁胡。面百摺如趙婆呷酢。一著高出",
    "X85n1592_001:0280a02": "諸方。敢道飯是米做(若如此道。未見高出諸方。若要高出諸方。飯不道是米做。恁麼",
    "X85n1592_001:0280a03": "道。也未高出諸方。若要高出諸方。良久云。駝子伸腰。總未見得)。",
    "X85n1592_001:0280a04": "吉安龍濟友雲宗鍪禪師廬陵王氏子。歲暮。僧問臘",
    "X85n1592_001:0280a05": "月三十日到來時如何。師曰。門無索債人(會麼。從來不欠他)。",
    "X85n1592_001:0280a06": "臨安淨慈偃溪廣聞禪師侯官林氏子。十八得度受",
    "X85n1592_001:0280a07": "具。參浙翁於天童。鍼芥雖投。自知未穩。及再參於雙",
    "X85n1592_001:0280a08": "徑。翁笑而問曰。汝來耶。一夕坐簷間。聞更三轉入堂。",
    "X85n1592_001:0280a09": "曳履而蹶。忽省。翌朝造室。翁舉趙州是盋盂話。師將",
    "X85n1592_001:0280a10": "啟吻。翁遽以拳止之。疑情當下冰釋(如此容易。為甚麼特地艱難去。",
    "X85n1592_001:0280a11": "會麼。不因霜雪盡。容易坐春風)　上堂。雲門放洞山三頓棒。嚼飯餧",
    "X85n1592_001:0280a12": "嬰兒。黃檗打臨濟三頓棒。按牛頭喫草。只今不犯絲",
    "X85n1592_001:0280a13": "毫。有箇方便。良久曰。大事為你不得。小事自家擔當",
    "X85n1592_001:0280a14": "(真善知識)　上堂。趙州喫茶去。金牛喫飯來。龍門多上客。",
    "X85n1592_001:0280a15": "有人續得末後句。許你入阿字法門(拈云。續末後句易。入阿字法門",
    "X85n1592_001:0280a16": "却難)。",
    "X85n1592_001:0280a17": "蘇州府虎邱東山道源禪師題蜆子像曰。紙錢堆",
    "X85n1592_001:0280a18": "裏可憐生。臭口纔開便葛藤。蕩盡鬼家窮活計。至今",
    "X85n1592_001:0280a19": "古廟絕人行(待問西來意。劈面便掌。猶較些子。引得華嚴者廝。更道甚麼同根生。真好一坑",
    "X85n1592_001:0280a20": "埋却)。",
    "X85n1592_001:0280a21": "饒州薦福無文燦禪師上堂。雲門放洞山三頓棒。",
    "X85n1592_001:0280a22": "黃檗打臨濟三頓棒。減竈添兵。傷鹽費醬。一不成單。",
    "X85n1592_001:0280a23": "二不成兩。多少蘆花對蓼紅。時人只看絲綸上(妙語可參)",
    "X85n1592_001:0280a24": "　上堂。百不知。百不會。饑喫飯。暖打睡。要得尅期取",
    "X85n1592_001:0280b01": "證。須證如是三昧(大難大難)。",
    "X85n1592_001:0280b02": "吾捨從寬禪師臨終謂其次兄曰。佛祖父母。我今一",
    "X85n1592_001:0280b03": "箭射殺。二哥以為何如。隨整襟坐脫焉(慈悲之故。有落草之談)。",
    "X85n1592_001:0280b04": "長沙府石霜竹巖妙印禪師謁月林。林問如何是祖",
    "X85n1592_001:0280b05": "師西來意。師曰。老鼠咬破燈盞。林頷之　對月看經",
    "X85n1592_001:0280b06": "偈曰。未動舌頭文彩露。(更進前一步)五千餘卷一時周。(再多",
    "X85n1592_001:0280b07": "著些子)若言待月重開卷。(開卷亦不惡)敢保驢年未徹頭(徹頭",
    "X85n1592_001:0280b08": "作甚麼)。",
    "X85n1592_001:0280b09": "六祖下第二十世",
    "X85n1592_001:0280b10": "臨安徑山無準師範禪師梓潼雍氏子。九歲出家。長",
    "X85n1592_001:0280b11": "遊成都。坐夏。請益坐禪之法於老宿堯首座。座曰。禪",
    "X85n1592_001:0280b12": "是何物。坐底是誰。師晝夜體究。一日如廁。提前話有",
    "X85n1592_001:0280b13": "省。明年。往謁佛照光於育王。光問曰。何處人。師曰。劒",
    "X85n1592_001:0280b14": "州。光曰。帶得劒來麼。師隨聲便喝。光笑曰。者烏頭子。",
    "X85n1592_001:0280b15": "也亂做。貧甚。無貲剃髮。人皆以烏頭子呼之。久之。復",
    "X85n1592_001:0280b16": "至靈隱。時破菴居第一座。同遊石筍菴。菴之道者請",
    "X85n1592_001:0280b17": "益曰。胡孫子捉不住。願垂開示。光曰。用捉他作甚麼。",
    "X85n1592_001:0280b18": "如風吹水。自然成紋。師聞之大悟(待云胡孫子捉不住。攔頭便喝。猶較",
    "X85n1592_001:0280b19": "些子)　上堂。靈山指月。曹溪話月。遞代相傳。證龜成鼈。",
    "X85n1592_001:0280b20": "範上座尋常一張口掛在壁上。今日無端入者行戶。",
    "X85n1592_001:0280b21": "未免拈出多年歷日。說似諸人。且要郭大李二。鄧四",
    "X85n1592_001:0280b22": "張三。知得江南兩浙。春寒秋熱(和尚恁麼道。大似憂鼈無裙。愁龜少壳。靈",
    "X85n1592_001:0280b23": "山曹溪。的旨如是。然正眼觀來。依舊證龜成鼈)　湻祐戊申秋。師築室明月",
    "X85n1592_001:0280b24": "池上。榜曰退畊。乞老於朝。而舊病適作。三月旦日。陞",
    "X85n1592_001:0280c01": "堂示眾曰。山僧既老且病。無力得與諸人東語西語。",
    "X85n1592_001:0280c02": "令日勉強出來。將從前所說不到底。盡情向諸人面",
    "X85n1592_001:0280c03": "前抖擻去也。遂起身抖衣曰。是多少。(三面貍奴脚踏月。兩頭白牯手",
    "X85n1592_001:0280c04": "拏烟。薦薦)便歸方丈。十五日集兩序區畫後事。親書遺表。",
    "X85n1592_001:0280c05": "言笑如平時。其徒以遺偈為請。乃執筆疾書曰。來時",
    "X85n1592_001:0280c06": "空索索。去也赤條條。更要問端的。天台有石橋。移頃",
    "X85n1592_001:0280c07": "而逝。",
    "X85n1592_001:0280c08": "臨安徑山元叟行端禪師臨海何氏子。世業儒。母陳",
    "X85n1592_001:0280c09": "氏。師生而秀拔。幼不茹葷。十二出家。十八受具。一切",
    "X85n1592_001:0280c10": "文字。不由師授。初參藏叟珍於徑山。珍問甚處人。師",
    "X85n1592_001:0280c11": "曰台州。珍便喝。師展坐具。珍又喝。師收坐具。珍曰。放",
    "X85n1592_001:0280c12": "汝三十棒。參堂去。師於言下豁然頓悟(可惜元叟少一轉語)",
    "X85n1592_001:0280c13": "　一日侍立次。珍曰。吾泉南無僧。師曰。和尚聻。(那箇是和尚。莫",
    "X85n1592_001:0280c14": "錯會好)珍便棒。師接住曰。莫道無僧好。(和尚來也)珍頷之。命",
    "X85n1592_001:0280c15": "入侍司。洎珍告寂。乃至淨慈。嘗自稱寒拾里人。見雪",
    "X85n1592_001:0280c16": "巖欽於仰山。欽問何處來。師曰兩浙。欽曰。因甚語音",
    "X85n1592_001:0280c17": "不同。師曰。合取臭口。欽曰。獺徑橋高。集雲峯峻。未識",
    "X85n1592_001:0280c18": "闍黎在。師拍手曰。鴨吞螺螄。眼睛突出。欽笑顧侍者。",
    "X85n1592_001:0280c19": "點好茶茶。師曰。也不消得。欽寂。乃還浙。徑山請居第",
    "X85n1592_001:0280c20": "一座　僧問如何是正法眼。師曰。十字街頭石敢當。",
    "X85n1592_001:0280c21": "曰只者便是麼。師曰。月似彎弓。少雨多風　師嘗勘",
    "X85n1592_001:0280c22": "一新到。曰何方聖者。甚處靈祇。僧曰。臨朕碪。師曰。杜",
    "X85n1592_001:0280c23": "撰禪和。如蔴似粟。參堂去(心圓不避口業說破。三世諸佛歷代祖師。古今善知",
    "X85n1592_001:0280c24": "識。無有一箇不杜撰者。諸公要見不杜撰底麼。試伸手脚跟下摸一摸看。摸得著時。早又杜撰了也)",
    "X85n1592_001:0281a01": "　又勘一僧曰。劈開華嶽連天秀。放出黃河徹底清。即",
    "X85n1592_001:0281a02": "且置。平實地上道將一句來。(你看杜撰)僧擬開口。師便打",
    "X85n1592_001:0281a03": "(鉤子鉤得你沒脚跑。錐子錐得你沒處藏。莫道鈍置漢翻不得身。便是唧[喵-卄+(一/(匚*〡*〡*(巨-匚)))]漢。也出不得門。所以道佛法如狼",
    "X85n1592_001:0281a04": "毒砒霜。不是別人與你。都是你自己無始劫來帶得底。遇緣即發。奉勸諸公。盡情放下。絲毫不盡。明朝後日。大",
    "X85n1592_001:0281a05": "有事在)　問僧。棋盤石斫破你腦門。盋盂池浸爛你脚",
    "X85n1592_001:0281a06": "板。僧擬答。師便喝(擬答則者僧多了一句。不擬答時。元叟又多了一句。敢問諸仁。作麼",
    "X85n1592_001:0281a07": "生得恰好去。若不會。心圓為你說破。元叟已是騎虎頭收虎尾了也。第一句在甚麼處)　師以",
    "X85n1592_001:0281a08": "訶叱怒罵為慈誘之誨。利他之事。皆陰為之。沒齒不",
    "X85n1592_001:0281a09": "言　上堂。邊戍朝鳴角。空山夜答鐘。人人皆共聽。何",
    "X85n1592_001:0281a10": "處不圓通(說時便不圓通。不說時圓通在甚麼處。離心意識參)　示微疾。問侍",
    "X85n1592_001:0281a11": "者曰。呼之曾已休。吸之尚未捨。寄語諸苦源。來者不",
    "X85n1592_001:0281a12": "來者。如何是來者不來者。侍無語。(死漢)師曰。後五日看。",
    "X85n1592_001:0281a13": "(劈面便掌。說甚麼後五日看)至期沐浴更衣。書偈示眾曰。本無生",
    "X85n1592_001:0281a14": "滅。焉有去來。冰河發燄。鐵樹花開。投筆垂一足而化。",
    "X85n1592_001:0281a15": "留龕七日。顏色如生。",
    "X85n1592_001:0281a16": "明州奉化岳林栯堂　益禪師上堂。五千四十八",
    "X85n1592_001:0281a17": "卷。只作一句道却。(牙根猶帶生澀在)遂起身曰。立地待諸人",
    "X85n1592_001:0281a18": "搆取。下座(狼藉潑撒一場特地)。",
    "X85n1592_001:0281a19": "杭州府放牛余居士參無門。凡有問門。皆劈面截曰。",
    "X85n1592_001:0281a20": "不是不是。及見臭菴問曰。吾師何所見。敢對人天顛",
    "X85n1592_001:0281a21": "倒是非耶。菴曰。我在無門處。無法可得。無道可傳。只",
    "X85n1592_001:0281a22": "得兩箇字。士曰。是甚兩字。菴曰。不是不是。士大悟(雲門",
    "X85n1592_001:0281a23": "一棒。臨濟一掌。馬祖一喝。巖頭一噓。六祖知非。龐公好殺。子湖狗。楊岐驢。雪峯毬。鼓山劒。石鞏箭。秘魔叉。上來",
    "X85n1592_001:0281a24": "一隊老古錐。未夢見兩箇字在。忽有箇伶俐衲僧出來問。趙州勘破臺山婆子時又如何。心圓即與攔顋一掌。",
    "X85n1592_001:0281b01": "劈面一唾。罵道你者不知香臭漢)。",
    "X85n1592_001:0281b02": "溫州府華藏瞎驢無見禪師舉興化打克賓話。頌曰。",
    "X85n1592_001:0281b03": "興化打克賓。言親語亦親。(克賓自待不薄。興化成人之美)棒頭如雨",
    "X85n1592_001:0281b04": "點。敲出玉麒麟(諸公還知。棒頭落處麼。直饒知得。倜儻分明。未許你是玉麒麟在)。",
    "X85n1592_001:0281b05": "順天府大慶壽寺中和璋禪師室中示徒。或握木劒。",
    "X85n1592_001:0281b06": "或執錦蛇。海雲簡參。入門便問。某甲不來而來。師作",
    "X85n1592_001:0281b07": "麼生相見。師曰。參須實參。悟須實悟。莫打野榸。簡曰。",
    "X85n1592_001:0281b08": "某甲因擊石。火光迸散。乃知眉橫鼻直。師曰。吾此處",
    "X85n1592_001:0281b09": "別。曰如何表信。師曰。吾牙是一口骨。耳乃兩片皮。(別攔",
    "X85n1592_001:0281b10": "頭與一棒)曰將謂別有。師曰錯。簡喝曰。草賊大敗。(果然)師便",
    "X85n1592_001:0281b11": "休。次日。師舉臨濟兩堂首座齊下喝至賓主歷然話。",
    "X85n1592_001:0281b12": "問簡如何會。簡曰。打破秦時鏡。磨尖上古錐。龍飛霄",
    "X85n1592_001:0281b13": "漢外。何必更鍼錐。(若在今時師家學人。便道賓則始終賓。主則始終主矣。古人入處不",
    "X85n1592_001:0281b14": "亷纖如此)師曰。汝只得其機。不得其用。(若在尋常師家。非稱善則頷之矣)",
    "X85n1592_001:0281b15": "簡便掀倒禪牀。師曰。途路之樂。終未到家。簡與一掌",
    "X85n1592_001:0281b16": "曰。精靈千載野狐窟。看破如今不值錢。師打一拂曰。",
    "X85n1592_001:0281b17": "汝只得其用。不得其體。簡進前曰。青山聳寒色。月照",
    "X85n1592_001:0281b18": "一溪春。師曰。汝只得其體。不得其智。簡曰。流水自東",
    "X85n1592_001:0281b19": "西。落花無向背。師曰。汝雖善語言三昧。要且沒交涉。",
    "X85n1592_001:0281b20": "(師亦弓箭折盡。徒亦弓箭折盡。爭奈有一人不肯。可謂為眾竭力。禍出私門)簡豎拳拍一",
    "X85n1592_001:0281b21": "拍。直得丈室震動。師曰。如是如是。簡拂袖便出(可謂證驗",
    "X85n1592_001:0281b22": "到十成無滲漏矣。然子細檢點。仍是十成滲漏。明眼宗師如何為人。參)。",
    "X85n1592_001:0281b23": "杭州府護國臭菴宗禪師上堂。舉豐干謂寒山拾",
    "X85n1592_001:0281b24": "得曰。你與我去遊五臺。便是我同流。山曰。你去遊五",
    "X85n1592_001:0281c01": "臺作麼。干曰。禮拜文殊。山曰。你不是我同流。師曰。豐",
    "X85n1592_001:0281c02": "干開口不在舌頭上。寒山同坑無異土。檢點將來。兩",
    "X85n1592_001:0281c03": "箇駝子廝撞著。世上由來無直人(兩箇駝子胸貼胸。從來背背不相見)",
    "X85n1592_001:0281c04": "　上堂。舉岳林振示眾。布袋口開。還有買底麼。僧曰",
    "X85n1592_001:0281c05": "有。林曰。不作賤。不作貴。你作麼生買。僧無語。(火蓮代云。不買",
    "X85n1592_001:0281c06": "者箇破草鞵。拂袖便行。息菴代云。疾與一掌。嬾儂代云了。歇齋代云。咦。拙菴代云。貓。湄菴代云。[囗@力]。覺非代云。屈",
    "X85n1592_001:0281c07": "某甲)林曰。老僧失利。(別云。且喜不折本)師曰。岳林設箇問端。也",
    "X85n1592_001:0281c08": "甚奇特。及至被人道箇有字。直得東遮西掩。囊藏不",
    "X85n1592_001:0281c09": "迭。護國今日布袋口開。還有買底麼。良久曰。闌干雖",
    "X85n1592_001:0281c10": "共倚。山色不同觀(別云。同坑無異土)。"
}