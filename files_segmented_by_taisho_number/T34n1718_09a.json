{
    "T34n1718_09a:0120b23": "folio_9a 2妙法蓮華經文句卷第九上",
    "T34n1718_09a:0120b25": "天台智者大師說",
    "T34n1718_09a:0120b26": "非遠非近文為三：一、總標境智，二、別釋，",
    "T34n1718_09a:0120b27": "三、結成。「觀」者，中道觀智也，「一切法」者，十法界",
    "T34n1718_09a:0120b28": "境也。若單論智，智無所觀，故舉一切以",
    "T34n1718_09a:0120b29": "顯皆空。「如實」去，別釋也。二邊三諦無一異",
    "T34n1718_09a:0120c01": "名「如」，非七方便故名「實」，以實為相故言",
    "T34n1718_09a:0120c02": "「如實相」。「不顛倒」者，無八倒也。「不動」者，不為",
    "T34n1718_09a:0120c03": "二死所動也。「不退」者，心心寂滅入薩婆若",
    "T34n1718_09a:0120c04": "海也。「不轉」者，不如凡夫轉生死，不如二",
    "T34n1718_09a:0120c05": "乘轉凡聖。「如虛空」者，但有名字，字不可得，",
    "T34n1718_09a:0120c06": "中道觀智亦但有字，求不可得。「無所有性」",
    "T34n1718_09a:0120c07": "者，無自、他、共、無因等性也。「一切言語道斷」",
    "T34n1718_09a:0120c08": "者，不可思議也。「不生」者，惑智理皆不生也。",
    "T34n1718_09a:0120c09": "「不出」者，如來所治，畢竟不復發也。「不起」者，",
    "T34n1718_09a:0120c10": "諸方便皆寂滅也。「無名」者，名不能名也。「無",
    "T34n1718_09a:0120c11": "相」者，相不能相也。「無所有」者，無二邊之有",
    "T34n1718_09a:0120c12": "也。「無量」者，非數法也。「無邊」者，無方所也。",
    "T34n1718_09a:0120c13": "「無礙無障」者，遍一切處也。「但以因緣有」者，結",
    "T34n1718_09a:0120c14": "也。上直明中道觀慧，今明雙照二邊，理性",
    "T34n1718_09a:0120c15": "畢竟清淨如上所說，非解非惑，而從惑因",
    "T34n1718_09a:0120c16": "緣生生死，從解因緣生涅槃。又因緣有有",
    "T34n1718_09a:0120c17": "於涅槃，從顛倒生者生於生死，此則雙照",
    "T34n1718_09a:0120c18": "意顯也。「常樂觀如是等法」者，即三諦等法也。",
    "T34n1718_09a:0120c19": "又「但因緣有從顛倒生」者，結不思議三諦境",
    "T34n1718_09a:0120c20": "也。「故說」者，不思議教也。「常樂觀」者，結不思議",
    "T34n1718_09a:0120c21": "三觀也。又觀一切法空如實相，標觀體；不顛",
    "T34n1718_09a:0120c22": "倒去九句，釋觀相。不為二邊八倒所動，名",
    "T34n1718_09a:0120c23": "不倒不動；不墮二乘凡夫二地，故云不退",
    "T34n1718_09a:0120c24": "不轉。此二句明智用理。非未來故不生，非",
    "T34n1718_09a:0120c25": "過去故不出，非現在故不起，《釋論》五十一",
    "T34n1718_09a:0120c26": "云「如虛空，無入、無出、無住相」，《攝大乘》亦爾，",
    "T34n1718_09a:0120c27": "無未來入處，無過去出處，無現在住處。第",
    "T34n1718_09a:0120c28": "四十三云「因邊不起名不出，緣邊不起名",
    "T34n1718_09a:0120c29": "不生。」凡有十九句，初一句總，後十八句對",
    "T34n1718_09a:0121a01": "《大品》十八空。如實相即第一義空；不顛倒即",
    "T34n1718_09a:0121a02": "內空，內無六入我我所；不顛倒不動即外",
    "T34n1718_09a:0121a03": "空，外不為六塵流動也；不退者即內外空，",
    "T34n1718_09a:0121a04": "十二入空故，故言不退；不轉即空空，空破",
    "T34n1718_09a:0121a05": "諸法，諸法是所破，空是能破，無復諸法唯",
    "T34n1718_09a:0121a06": "有空在，此空亦空故言空空；空既空故無",
    "T34n1718_09a:0121a07": "復能轉，故言不轉也；如虛空即是大空；執",
    "T34n1718_09a:0121a08": "方計破故言如虛空；無所有性即畢竟空；諸",
    "T34n1718_09a:0121a09": "法無遺餘故，名畢竟空；以畢竟空故，無",
    "T34n1718_09a:0121a10": "所有性也，一切言語道斷即一切空，一切空",
    "T34n1718_09a:0121a11": "不可說故言語道斷；不生即有為空，有為是",
    "T34n1718_09a:0121a12": "因緣和合，既不合即不生，不出即無為空；無",
    "T34n1718_09a:0121a13": "名出離，出離法空故名不出；不起即無始",
    "T34n1718_09a:0121a14": "空，求原初不可得故無起；無名即性空可",
    "T34n1718_09a:0121a15": "解；無相即相空；實無所有即不可得空；無量",
    "T34n1718_09a:0121a16": "即有法空；有法即有量，有量既空故言無量",
    "T34n1718_09a:0121a17": "無邊即無法空；無法則是邊表，今空故則無",
    "T34n1718_09a:0121a18": "邊無礙，即有法無法空；二不可得故言無礙，",
    "T34n1718_09a:0121a19": "無障即散空，妨障不可得故言無障。十八空",
    "T34n1718_09a:0121a20": "皆是中道正慧，皆名為空，隨十八種境故",
    "T34n1718_09a:0121a21": "言十八耳。《大經》云「如來常修十八空義故」，",
    "T34n1718_09a:0121a22": "故用十八空，用釋十八句也。偈有二十八",
    "T34n1718_09a:0121a23": "行三句，為三：初一行，頌標章；次二十二行，",
    "T34n1718_09a:0121a24": "頌修行；後五行三句，明行成。長行行、近別",
    "T34n1718_09a:0121a25": "釋，偈中合頌，正言意同開合互現，廣略之解",
    "T34n1718_09a:0121a26": "彌復可依。上行、近二文各有三，今偈合頌",
    "T34n1718_09a:0121a27": "不復次第。初、「應入行」下十四行，頌事遠近，",
    "T34n1718_09a:0121a28": "上有十種遠離，頌中略不次第，在文可見。",
    "T34n1718_09a:0121a29": "亦是頌人空行處，取意即兼頌近處三意，",
    "T34n1718_09a:0121b01": "故偈云「是則名為行處近處」。「常離國王」者，比",
    "T34n1718_09a:0121b02": "丘親近國王有十非法：一、陰謀王命，二、王",
    "T34n1718_09a:0121b03": "誅大臣，三、典藏亡寶，四、宮人懷妊，五、王身",
    "T34n1718_09a:0121b04": "中毒，六、大臣諍競，七、二國交兵，八、王悋不",
    "T34n1718_09a:0121b05": "施民，九、歛民物，十、多疾疫，謂比丘行呪。",
    "T34n1718_09a:0121b06": "有此十事，一切臣民謂是比丘所作，作此",
    "T34n1718_09a:0121b07": "謗比丘，即謗法亦謗佛，故佛不令親近",
    "T34n1718_09a:0121b08": "王也。「外道梵志」者，《摩隥伽經》云「初人名梵",
    "T34n1718_09a:0121b09": "天造一韋陀。次名白淨，變一為四：一名",
    "T34n1718_09a:0121b10": "讚誦韋陀，二名祭祀，三名歌詠，四名禳災。",
    "T34n1718_09a:0121b11": "一一各三十二萬偈，合成一百二十八萬偈，",
    "T34n1718_09a:0121b12": "有一千七百卷也。次名弗沙，有二十五弟",
    "T34n1718_09a:0121b13": "子，各於一韋陀能廣分別，遂有二十五韋",
    "T34n1718_09a:0121b14": "陀。次有人名鸚鵡，變一韋陀為十八。次有",
    "T34n1718_09a:0121b15": "人名善道，有二十一弟子，變為二十一韋",
    "T34n1718_09a:0121b16": "陀。如是展轉變為千二百六韋陀也。」毘陀",
    "T34n1718_09a:0121b17": "論此云智論，婆耶娑造，凡四種：一信力毘",
    "T34n1718_09a:0121b18": "陀，明事火滅罪；二、耶受毘陀，明供養婆羅",
    "T34n1718_09a:0121b19": "門得福；三、娑摩毘陀，明和合二國；四、阿陀",
    "T34n1718_09a:0121b20": "婆毘陀，明鬪戰。讀此四論自稱一切智人。",
    "T34n1718_09a:0121b21": "毘伽羅此名記論，婆尼尼造，明種種經書并",
    "T34n1718_09a:0121b22": "諸雜語。衛世師論，優留佉造，此翻最勝，出世",
    "T34n1718_09a:0121b23": "八百年明六諦。迦毘羅此翻黃頭，亦云龜",
    "T34n1718_09a:0121b24": "種，造論名僧佉，僧佉此云無頂，因人名論",
    "T34n1718_09a:0121b25": "故言迦毘羅，說二十五諦。「小乘三藏學者」，",
    "T34n1718_09a:0121b26": "佛在波羅柰，最初為五人說契經修多羅",
    "T34n1718_09a:0121b27": "藏；佛在羅閱祇，最初為須那提說毘尼藏；",
    "T34n1718_09a:0121b28": "佛在毘舍離獼猴池，最初為跋耆子說阿",
    "T34n1718_09a:0121b29": "毘曇藏。五百羅漢初夜集阿毘曇藏《相續解",
    "T34n1718_09a:0121c01": "脫經》，此為三藏學也。「深著五欲」，欲相者，四",
    "T34n1718_09a:0121c02": "天下人、龍、須輪、四天王皆根相到，忉利天以",
    "T34n1718_09a:0121c03": "風為事，炎天相近為事，兜率相牽為事，",
    "T34n1718_09a:0121c04": "化樂天相視為事，他化自在心念為事，上天",
    "T34n1718_09a:0121c05": "皆離欲。「寡女處女」者，阿難問佛：如來滅後",
    "T34n1718_09a:0121c06": "見女人云何？佛言：勿與相見，設見勿共語，",
    "T34n1718_09a:0121c07": "設共語當專心念佛。「及諸不男」，彼名般吒",
    "T34n1718_09a:0121c08": "者，此翻黃門。黃門者，有男女形不能男",
    "T34n1718_09a:0121c09": "女。「入里乞食」者，《雜阿含》云「有一羊往糞聚",
    "T34n1718_09a:0121c10": "飽食，還群貢高我得好食，比丘亦如是，得",
    "T34n1718_09a:0121c11": "四事已起染著欲想不知出要，設不得，恒",
    "T34n1718_09a:0121c12": "生想，設得，向諸比丘貢高毀篾他人，我得",
    "T34n1718_09a:0121c13": "彼不能得，是為羊比丘乞食。師子王遇大",
    "T34n1718_09a:0121c14": "獸即噉，不味不著，得小獸即噉，不鄙不",
    "T34n1718_09a:0121c15": "薄；比丘亦爾，得四事供養不起染著無",
    "T34n1718_09a:0121c16": "有欲想自知出要，設不得利養，不起亂",
    "T34n1718_09a:0121c17": "念無增減心，是為師子王比丘乞食。乞食",
    "T34n1718_09a:0121c18": "行役病四事，而前後八時明八精進、八懈怠。",
    "T34n1718_09a:0121c19": "乞食前作是念，為修道補飢瘡，乞雖未得",
    "T34n1718_09a:0121c20": "不廢念行；乞食得已，為報恩念道不輟，",
    "T34n1718_09a:0121c21": "前後兩時倍加精進。餘三事前後亦如是，反",
    "T34n1718_09a:0121c22": "此名八懈怠。《寶雲經》明乞食作四分：一分",
    "T34n1718_09a:0121c23": "奉同梵行，一分與匃人，一分施鬼神，一分",
    "T34n1718_09a:0121c24": "自食。「又復不行」下，第二，八行，頌非遠非近理",
    "T34n1718_09a:0121c25": "遠近處。「若有比丘」下，第三，五行三句，明行成，",
    "T34n1718_09a:0121c26": "又三：初一行半，標行成。事成外儀無失，理",
    "T34n1718_09a:0121c27": "成內心無滯，故云「無怯弱」也。次「菩薩有時」",
    "T34n1718_09a:0121c28": "下，第二，三行，行成而得安樂。後，一行一句，",
    "T34n1718_09a:0121c29": "頌長行總結。「菩薩入靜室」下，釋安樂之因。",
    "T34n1718_09a:0122a01": "因修禪定止於過惡，得人無我外則不",
    "T34n1718_09a:0122a02": "損，因修智慧離諸取著，得法無我內無",
    "T34n1718_09a:0122a03": "顛倒，是則心不怯弱，不怯弱名安樂也。「文",
    "T34n1718_09a:0122a04": "殊」下，第三，一行一句，頌長行總結也。第二，",
    "T34n1718_09a:0122a05": "口安樂行，亦長行、偈頌。長行為二：一、標章，",
    "T34n1718_09a:0122a06": "二、釋行法。標章如文。「若口宣說」下，釋行法，",
    "T34n1718_09a:0122a07": "又二：謂止行、觀行。止為四：一、不說過，二、不",
    "T34n1718_09a:0122a08": "輕慢，三、不歎毀，四、不怨嫌。初、不樂說人經",
    "T34n1718_09a:0122a09": "過者，人聽有過，法有何過？七方便法是佛",
    "T34n1718_09a:0122a10": "隨他意語，名不了義，若過其法則惱其人，",
    "T34n1718_09a:0122a11": "非安樂行相也。二、「亦不輕慢」者，不倚圓篾",
    "T34n1718_09a:0122a12": "偏、重實輕權也。三、不說他人長短者，初",
    "T34n1718_09a:0122a13": "不說一切人，次別舉聲聞。夫人惡聞其失",
    "T34n1718_09a:0122a14": "故不譚短，面譽對毀故不稱長，亦不約張",
    "T34n1718_09a:0122a15": "說趙長，趙謂以他長譏己短、寄彼諷此，",
    "T34n1718_09a:0122a16": "亦不得向張說趙短，背毀於彼亦復背毀",
    "T34n1718_09a:0122a17": "於我，為此義故善惡俱止也。又「不說長短」",
    "T34n1718_09a:0122a18": "者，《日藏》第一云「初中後夜減省睡眠，精進坐",
    "T34n1718_09a:0122a19": "禪誦經修道，背捨生死向涅槃路，不稱",
    "T34n1718_09a:0122a20": "他短不說己長，謙下卑遜不自憍高，衣食",
    "T34n1718_09a:0122a21": "知足頭陀精進不放逸行，係念思惟心不馳",
    "T34n1718_09a:0122a22": "散，於一切眾生起慈悲心。」又如修多羅所",
    "T34n1718_09a:0122a23": "說空行，自讀誦、教人讀誦，不謗他、不說他",
    "T34n1718_09a:0122a24": "過、不稱己長。於聲聞人又根性不定，若歎",
    "T34n1718_09a:0122a25": "二乘或令彼退大取小，若毀呰二乘，或令",
    "T34n1718_09a:0122a26": "其大小俱失兩無所取也。四、「不生怨嫌心」",
    "T34n1718_09a:0122a27": "者，若謂其人法妨害我道即是怨心，謂其",
    "T34n1718_09a:0122a28": "鄙劣即是嫌心，心機一動聲說即發，杜說",
    "T34n1718_09a:0122a29": "過之源故不生怨嫌也。「善修如是」下，觀行",
    "T34n1718_09a:0122b01": "門也。觀諸法空，無所取著心不苟執，不",
    "T34n1718_09a:0122b02": "逆人意不違法相，則不說小乘法答。「但",
    "T34n1718_09a:0122b03": "以大乘答」者，若見無大機而說小，得方便",
    "T34n1718_09a:0122b04": "益；若不見無大而說小，妨其大緣；等是不",
    "T34n1718_09a:0122b05": "見，但說大無咎。偈有十六行半，為三：初二",
    "T34n1718_09a:0122b06": "行，頌標章；次九行半，頌前行法；後五行，明",
    "T34n1718_09a:0122b07": "行成。初二行，頌上住安樂行。上總稱應住，",
    "T34n1718_09a:0122b08": "頌中別出行相。行相者有三：「安隱說法」者半",
    "T34n1718_09a:0122b09": "行，欲令前人得安隱道及果，即入室義；「清",
    "T34n1718_09a:0122b10": "淨地」等半行，即坐座義；「油塗身」等一行，即著",
    "T34n1718_09a:0122b11": "衣義。三法導口業名安樂行。「安處法座」下",
    "T34n1718_09a:0122b12": "九行半，頌行，為二：初五行半，頌止行；次四",
    "T34n1718_09a:0122b13": "行，頌觀行。上止行有四，今具頌。初「隨問為",
    "T34n1718_09a:0122b14": "說」半行，頌不輕慢，慢則不隨。「若有比丘」至",
    "T34n1718_09a:0122b15": "「隨義答」，二，二行半，頌不說長短，但依義不",
    "T34n1718_09a:0122b16": "譚人好惡。「若有難問隨義答」者有二：一、可",
    "T34n1718_09a:0122b17": "答，二、不可答。問答相難詰相上下，若勝負",
    "T34n1718_09a:0122b18": "則自知，是為智者語；是放恣敢有違者誅",
    "T34n1718_09a:0122b19": "之，是為王者語；長短是非皆不知，唯覓勝",
    "T34n1718_09a:0122b20": "而已，是為愚者語。「因緣譬喻」去至「入於佛",
    "T34n1718_09a:0122b21": "道」，三，一行半，追頌不樂說人法過。若說人",
    "T34n1718_09a:0122b22": "過生人毒念，今不說過故，使發心入佛",
    "T34n1718_09a:0122b23": "道，佛道從喜生也。「除懶惰意」，四，一行，頌無",
    "T34n1718_09a:0122b24": "怨嫌。怨嫌心起則懈懶憂惱，今以慈心說",
    "T34n1718_09a:0122b25": "法無怨嫌者，精進無憂。上長行皆約止善",
    "T34n1718_09a:0122b26": "說，頌中皆約行善也。從「晝夜常說無上道",
    "T34n1718_09a:0122b27": "教」去，第二，四行，頌上觀門。上云「但以大乘",
    "T34n1718_09a:0122b28": "答」，頌云「說無上道」；上云「令得一切種智」，頌",
    "T34n1718_09a:0122b29": "云「願成佛道」。「我滅度」下，第三，五行偈，明",
    "T34n1718_09a:0122c01": "口安樂行成。初一行，標行成。次「無嫉」下，第",
    "T34n1718_09a:0122c02": "二，二行，明內無過則外難不生，如無臭",
    "T34n1718_09a:0122c03": "物蠅則不來。次「智者如是」下，第三，一行，明",
    "T34n1718_09a:0122c04": "內有善法所以行成。「如我上說」者，若內無過，",
    "T34n1718_09a:0122c05": "如長行中說；若內有善，如偈中說。次「其人",
    "T34n1718_09a:0122c06": "功德」下，第四，一行，格量功德，如文。第三，意",
    "T34n1718_09a:0122c07": "安樂行，亦長行、偈頌。長行亦為三：標章、釋行、",
    "T34n1718_09a:0122c08": "結成。釋中亦先止、後觀。止中有四：一、不嫉",
    "T34n1718_09a:0122c09": "諂，二、不輕罵，三、不惱亂，四、不諍競。夫二乘",
    "T34n1718_09a:0122c10": "欲速出生死先除貪欲，菩薩先除瞋見，嫉",
    "T34n1718_09a:0122c11": "是瞋垢、諂是見垢，嫉忌違慈悲之心，非化他",
    "T34n1718_09a:0122c12": "之法，諂誑乖智慧之道，非自行之法，智慧",
    "T34n1718_09a:0122c13": "被障將何上求？慈悲苟妨將何下化？安樂",
    "T34n1718_09a:0122c14": "行菩薩最須棄之。「亦勿輕罵」下，不應以圓",
    "T34n1718_09a:0122c15": "行呵別，知機可責、不知勿罵，容有退善",
    "T34n1718_09a:0122c16": "根義。「比丘」下，不應以圓呵通，其本無大",
    "T34n1718_09a:0122c17": "機，強以圓呵乖心成惱，通既被呵圓復未",
    "T34n1718_09a:0122c18": "解，前疑後悔大小俱失。去道紆迴名「甚遠」，",
    "T34n1718_09a:0122c19": "此惱別行人；沈空取證名「不得」，此惱通人。",
    "T34n1718_09a:0122c20": "厭生死名「懈怠」，《悲花》明小乘者為懈怠。",
    "T34n1718_09a:0122c21": "「起大悲心」去，明觀行，亦為四：約前四惡而",
    "T34n1718_09a:0122c22": "起於行善，一「於一切起大悲」，違於嫉諂。二",
    "T34n1718_09a:0122c23": "「於如來起慈父心」，違於輕罵。凡求佛道即",
    "T34n1718_09a:0122c24": "是學人，敬學如佛不得輕罵。「諸」者通三世，",
    "T34n1718_09a:0122c25": "此即未來如來也。三「於菩薩起大師想」，違",
    "T34n1718_09a:0122c26": "於惱亂。理論三乘皆是菩薩，有化訓德、皆眾",
    "T34n1718_09a:0122c27": "生師，應起師想，勿言其短。四「平等說法」，",
    "T34n1718_09a:0122c28": "違於諍論，平等破偏執諍也，不多不少量",
    "T34n1718_09a:0122c29": "器利鈍也。「文殊」下，結行成，又二：一、由止惡",
    "T34n1718_09a:0123a01": "惡不能加，故云「無能惱亂」；二、由觀行故勝",
    "T34n1718_09a:0123a02": "人來集，「得好同學」也。偈有六行，初五行頌",
    "T34n1718_09a:0123a03": "上止、觀二行，各有四意；後一行頌行成。第四，",
    "T34n1718_09a:0123a04": "誓願安樂行，有二：初、長行，次、偈頌。長行又",
    "T34n1718_09a:0123a05": "二：初、明行法，次、歎經。就行法為三：標章、",
    "T34n1718_09a:0123a06": "行法、結成。標章如文。行法為三：初「在家出",
    "T34n1718_09a:0123a07": "家」去，明標誓願境；二、從「應作是念」去，明",
    "T34n1718_09a:0123a08": "起誓願之由；三、從「我得」去，正立誓願。初明",
    "T34n1718_09a:0123a09": "慈誓境，通取曾發方便心者，而未出三界",
    "T34n1718_09a:0123a10": "名在家，斷通惑盡名出家，此攝得兩種二",
    "T34n1718_09a:0123a11": "乘、三種菩薩，此輩亦具無明，亦應是大悲",
    "T34n1718_09a:0123a12": "境，但其皆曾發心，與慈誓相應，須與其圓",
    "T34n1718_09a:0123a13": "道圓果之樂，故言「生大慈心」耳。悲境者非",
    "T34n1718_09a:0123a14": "菩薩人，通取未曾發方便心者，名「非菩",
    "T34n1718_09a:0123a15": "薩」。全不歸向方便，況復真實。此悲境攝得",
    "T34n1718_09a:0123a16": "一切三界內者，此等亦須與樂，但其流轉無",
    "T34n1718_09a:0123a17": "際，正與悲誓相應，宜拔其罪因罪果，故",
    "T34n1718_09a:0123a18": "言「生大悲心」耳。從「應作是念」至「隨宜說法」",
    "T34n1718_09a:0123a19": "者，即起慈之由。由諸樂小執佛方便以為",
    "T34n1718_09a:0123a20": "真實，不會圓道故言「大失」，大失是慈誓之",
    "T34n1718_09a:0123a21": "由。從「不聞不知」去，是悲誓之由。由未發偏",
    "T34n1718_09a:0123a22": "圓心、不聞偏圓二道故，以不聞偏道無",
    "T34n1718_09a:0123a23": "聞慧，不知者無思慧，不覺者無修慧。又無",
    "T34n1718_09a:0123a24": "圓三慧。何者？不問故不聞，不信故不知，不",
    "T34n1718_09a:0123a25": "解故不修，偏圓三慧權實皆無，甚可憐愍，",
    "T34n1718_09a:0123a26": "起悲之由。從「其人雖不問不信此經」去，正",
    "T34n1718_09a:0123a27": "發誓願。彼雖不問不信偏圓二道，菩薩",
    "T34n1718_09a:0123a28": "不約偏發誓，但欲與其圓道三慧，故言「雖",
    "T34n1718_09a:0123a29": "不問不信此經，我得三菩提引令得入」也。誓",
    "T34n1718_09a:0123b01": "願、菩提、智慧、神通，皆約安樂行得。何者？深",
    "T34n1718_09a:0123b02": "觀如來座，故得智慧力，四辯莊嚴，能以慧",
    "T34n1718_09a:0123b03": "拔也；深觀如來室、如來衣，得大善寂力，不",
    "T34n1718_09a:0123b04": "起滅定現諸威儀；神通福德莊嚴先以定",
    "T34n1718_09a:0123b05": "動也。從「文殊」去，是結行成，為三：初、總結",
    "T34n1718_09a:0123b06": "無過失則是行成。行云何成？以其立大誓",
    "T34n1718_09a:0123b07": "願故，入如來室行成；以其知四眾失圓",
    "T34n1718_09a:0123b08": "道故，即如來座行成；以其誓制其心不懈",
    "T34n1718_09a:0123b09": "怠故，如來衣行成。三行具立，故言行成。「無",
    "T34n1718_09a:0123b10": "過失」者，慈悲成故無瞋垢失，如來衣成故",
    "T34n1718_09a:0123b11": "無懈怠，如來座成故無諂曲也。「常為比丘」",
    "T34n1718_09a:0123b12": "下，第二、別結慈悲行成。以慈成故攝得四",
    "T34n1718_09a:0123b13": "眾人天供養聽法；誓願成故感佛神通諸天",
    "T34n1718_09a:0123b14": "作護；如來座成聽者歡喜。「所以」下，第三、釋",
    "T34n1718_09a:0123b15": "誓行成。三世佛尚守護，況諸天耶？從「文殊」",
    "T34n1718_09a:0123b16": "至「是法華」下，第二，歎經難聞。又二：法說、譬",
    "T34n1718_09a:0123b17": "說。法說又二：一、昔未曾顯說故昔不得，二、",
    "T34n1718_09a:0123b18": "今日乃得。譬說亦二：一、不與珠譬，譬昔未",
    "T34n1718_09a:0123b19": "曾顯說；二、與珠譬，譬今日得聞。二譬各有",
    "T34n1718_09a:0123b20": "開、合。不與珠譬為六：一、威伏諸國，二、小王",
    "T34n1718_09a:0123b21": "不順，三、起兵往罰，四、有功歡喜，五、隨功賞",
    "T34n1718_09a:0123b22": "賜，六、而不與珠。「輪王」譬如來化世，「降伏",
    "T34n1718_09a:0123b23": "諸國」譬陰界入諸境。二、「小王」譬煩惱等，未",
    "T34n1718_09a:0123b24": "得無漏調伏，名「不順其命」。三、「起種種兵」譬",
    "T34n1718_09a:0123b25": "七賢中方法為前軍，須陀、斯陀中方法為次",
    "T34n1718_09a:0123b26": "軍，阿那、阿羅漢中方法為後軍。所破者是",
    "T34n1718_09a:0123b27": "三毒等分八萬四千之寇盜，能破者是八萬",
    "T34n1718_09a:0123b28": "四千法門之官兵。「王見兵」下，第四、有功歡喜。",
    "T34n1718_09a:0123b29": "「隨功賞」下，第五、隨功賞賜者，「田」即三昧，「宅」即",
    "T34n1718_09a:0123c01": "「智慧」，「聚落」初果二果，「邑」即三果，「城」即涅槃，「衣",
    "T34n1718_09a:0123c02": "服」即慚忍善法，「嚴身之具」，助道善法也，「種種",
    "T34n1718_09a:0123c03": "七寶」即七覺等，「象馬車乘」即二乘盡無生智",
    "T34n1718_09a:0123c04": "也，「奴婢」即神通，得有漏善法如「人民」。「唯髻",
    "T34n1718_09a:0123c05": "中」下，第六、而不與珠。有出分段機為小",
    "T34n1718_09a:0123c06": "功勳，有出變易之機為大功勳。「驚怪」者，未",
    "T34n1718_09a:0123c07": "有大勳忽賜髻珠，諸臣皆怪，譬眾生大機",
    "T34n1718_09a:0123c08": "未動忽說此經，二乘疑惑、菩薩驚怪。合六",
    "T34n1718_09a:0123c09": "譬一一如文。「文殊如輪王」下，與珠譬。又二：",
    "T34n1718_09a:0123c10": "一、有大勳，二、與珠。「明珠」者，明譬中道智、圓",
    "T34n1718_09a:0123c11": "譬於常，「在頂」者，極果所宗，「髻中」者，實為權",
    "T34n1718_09a:0123c12": "所隱，解髻即開權，與珠即顯實。合亦二：「能",
    "T34n1718_09a:0123c13": "令至於一切智」，智即果名，是行一也。「第一之",
    "T34n1718_09a:0123c14": "說」者，是教一。「祕藏」是理一，兼得人一也。偈",
    "T34n1718_09a:0123c15": "有十四行半，為二：初四行，頌上行法；次十",
    "T34n1718_09a:0123c16": "行半，頌上歎經。初頌行法又二：初一行，超",
    "T34n1718_09a:0123c17": "頌行成。上總明行成，今頌別顯。「常行忍辱」",
    "T34n1718_09a:0123c18": "頌著衣行成；「哀愍一切」頌入室行成；「乃能演",
    "T34n1718_09a:0123c19": "說」頌坐座行成。次「後末世」下，第二，三行，頌修",
    "T34n1718_09a:0123c20": "行法。上有三，境、由、誓等，偈具頌。次「譬如強力」",
    "T34n1718_09a:0123c21": "下，第二，有十行半，頌上歎法難聞。上有法",
    "T34n1718_09a:0123c22": "譬合，今但頌譬合。頌譬有二：初三行，頌不",
    "T34n1718_09a:0123c23": "與珠；次「如有勇」下，第二，一行，頌與珠。次「如來",
    "T34n1718_09a:0123c24": "亦爾」下，第二，合譬。初三行半，頌合不與珠；次",
    "T34n1718_09a:0123c25": "「既知眾生」下，第二，三行，頌合與珠。其中細",
    "T34n1718_09a:0123c26": "開云云。「我滅度後」下二十三行，是品之第三，",
    "T34n1718_09a:0123c27": "總結行成感徵之相，以勸修行。為三：初一",
    "T34n1718_09a:0123c28": "行半，結勸四行；次二十行半，舉三報以勸，",
    "T34n1718_09a:0123c29": "亦名三障清淨；後一行，總結也。三障淨轉現",
    "T34n1718_09a:0124a01": "生後世惡業盡，即得現生後勝報也。初一行，",
    "T34n1718_09a:0124a02": "「無憂惱」是報障轉，轉現報。二，半行，「不生貧",
    "T34n1718_09a:0124a03": "窮」是業障轉，轉生報也。三，「眾生樂見」下十九",
    "T34n1718_09a:0124a04": "行，煩惱障轉轉後報也。今初「讀是經」一行，",
    "T34n1718_09a:0124a05": "滅現世憂惱，即除苦受之報，此轉現報心，",
    "T34n1718_09a:0124a06": "無病痛等即轉報色也。「不生貧窮」下，第二，半",
    "T34n1718_09a:0124a07": "行，轉惡業也。惡業因應感惡果，經力轉惡",
    "T34n1718_09a:0124a08": "因得好果，即轉生報也。不生即無惡生業，",
    "T34n1718_09a:0124a09": "現在持經不作貧窮業，來世不生卑賤也。",
    "T34n1718_09a:0124a10": "「眾生樂見」下十九行，明後報轉，轉三煩惱",
    "T34n1718_09a:0124a11": "障也。為二：初三行，別明三煩惱障轉；二，十",
    "T34n1718_09a:0124a12": "六行，總明一切障轉也。初又三：初「眾生樂見」",
    "T34n1718_09a:0124a13": "下一行，別明貪障轉。多欲者則人忽慢，又障",
    "T34n1718_09a:0124a14": "生梵天，欲障轉故人所樂見，天童給使也。",
    "T34n1718_09a:0124a15": "「刀杖不加」下，第二，一行半，別明瞋障轉。捨瞋",
    "T34n1718_09a:0124a16": "則除內刀箭，入陣則外刀不傷。「智慧光明」",
    "T34n1718_09a:0124a17": "下半行，三別，明愚癡障轉。「若於夢中夢見妙",
    "T34n1718_09a:0124a18": "事」下，第二，有十六行，總明一切煩惱障轉",
    "T34n1718_09a:0124a19": "也，亦是後報轉。持經現感此相，當知過去",
    "T34n1718_09a:0124a20": "久已成就，今藉緣而發耳。又有成佛因果",
    "T34n1718_09a:0124a21": "等相，並是後報，故於夢中見未來後報之",
    "T34n1718_09a:0124a22": "相。百千萬劫事，在一念夢中，用表妙法不可",
    "T34n1718_09a:0124a23": "思議，一中無量、無量中一，是相前現，後當剋",
    "T34n1718_09a:0124a24": "果。又為六：從初信心乃至妙覺八相成佛，",
    "T34n1718_09a:0124a25": "皆如來莊嚴而自莊嚴，即忍辱報。約初三行",
    "T34n1718_09a:0124a26": "夢入十信，又二：初二行半，慈悲報；次半行，正",
    "T34n1718_09a:0124a27": "見無癡報。次「又見諸佛」下，二，六行半，夢入十",
    "T34n1718_09a:0124a28": "住。次「又見自身在」下，三，三句，夢修十行。次",
    "T34n1718_09a:0124a29": "「證諸實相」下，四，一句，夢悟十迴向。次「深入",
    "T34n1718_09a:0124b01": "禪定」下，五，半行，夢入十地。次「諸佛身金」下，六，",
    "T34n1718_09a:0124b02": "五行，夢入妙覺。既云「證不退智即為授記」",
    "T34n1718_09a:0124b03": "者，當知得入初住無生得記之位也。「又見",
    "T34n1718_09a:0124b04": "自身在山林」，知是十行修習善法也。「證諸",
    "T34n1718_09a:0124b05": "實相」，知是十迴向，正觀中道位也。「深入禪",
    "T34n1718_09a:0124b06": "定」，即第十地中無垢三昧，入金剛定諸佛皆",
    "T34n1718_09a:0124b07": "現，摩頂受職也。夢八相佛以知妙覺，此中",
    "T34n1718_09a:0124b08": "或是初住能八相成佛之相，仍前次位寄譚",
    "T34n1718_09a:0124b09": "極覺耳。「若後惡世」一行，總結行成也。信根",
    "T34n1718_09a:0124b10": "者，於三寶得堅固信，一切不能沮壞；精進",
    "T34n1718_09a:0124b11": "根者得四正勤；念根得四念處觀；勤方便",
    "T34n1718_09a:0124b12": "調伏貪憂；定根得四禪；慧根是得解四諦，",
    "T34n1718_09a:0124b13": "如實知也。又信根於如來發菩提心所得",
    "T34n1718_09a:0124b14": "淨信心；精進根於如來所發心所起精進；",
    "T34n1718_09a:0124b15": "念根於如來發心所起念；定根於如來所",
    "T34n1718_09a:0124b16": "起三昧；慧根於如來所起智慧。八正是沙",
    "T34n1718_09a:0124b17": "門道，亦是沙門法，成就貪瞋一切煩惱盡，是",
    "T34n1718_09a:0124b18": "沙門義。四果是沙門果。夢者，從須陀洹至",
    "T34n1718_09a:0124b19": "支佛悉有夢，唯佛不夢，無疑無習氣故不",
    "T34n1718_09a:0124b20": "夢。從五事故有夢，如偈說，以疑心、分別、",
    "T34n1718_09a:0124b21": "學習、因現事、非人來相語，因此五事夢，又",
    "T34n1718_09a:0124b22": "是所更聞見及諸患，為七事故有夢。現在",
    "T34n1718_09a:0124b23": "意識尚不見色，云何夢中意地見色？答：皆",
    "T34n1718_09a:0124b24": "是曾見，曾聞故想耳。又是吉不吉相耳。夢中",
    "T34n1718_09a:0124b25": "無通、無宿命智，云何能見未來世事？答：此",
    "T34n1718_09a:0124b26": "非願智境界，乃是比知。諸人曾有如是夢",
    "T34n1718_09a:0124b27": "如是果，今以比知耳。問：誰眠？答：五道及中陰",
    "T34n1718_09a:0124b28": "皆有眠，在胎諸根具者亦是眠，乃至佛亦",
    "T34n1718_09a:0124b29": "眠。問：眠是愚是蓋，此云何通？答：佛起現前欲",
    "T34n1718_09a:0124c01": "調身故眠，非蓋非愚眠也。",
    "T34n1718_09a:0124c02": "釋從地踊出品釋從地踊出品",
    "T34n1718_09a:0124c03": "師嚴道尊鞠躬祇奉，如來一命四方奔踊，故",
    "T34n1718_09a:0124c04": "言「從地踊出品」。三世化導惠利無疆，一月萬",
    "T34n1718_09a:0124c05": "影孰能思量？召過以示現，弘經以益當，故",
    "T34n1718_09a:0124c06": "言「從地踊出品」。虛空湛然無早無晚，或者",
    "T34n1718_09a:0124c07": "執迹而闇其本，召昔示今破近顯遠，故",
    "T34n1718_09a:0124c08": "言「從地踊出品」。寂場少父、寂光老兒，示其",
    "T34n1718_09a:0124c09": "藥力咸令得知，故言「從地踊出品」。文云「是",
    "T34n1718_09a:0124c10": "從何所來，以何因緣集」，今以諸義釋品，",
    "T34n1718_09a:0124c11": "顯四悉檀因緣之解，故言「從地踊出品」。此下",
    "T34n1718_09a:0124c12": "是大段，第二開師門之近迹，顯佛地之遠",
    "T34n1718_09a:0124c13": "本。其文為三：一、從此下，至「汝等自當因是",
    "T34n1718_09a:0124c14": "得聞」，序段也；二、從「爾時釋迦告彌勒」下，至",
    "T34n1718_09a:0124c15": "〈分別功德品〉彌勒說十九行偈，正說段也；三、",
    "T34n1718_09a:0124c16": "從偈後下十一品半，流通段云云。序文為",
    "T34n1718_09a:0124c17": "二：一、踊出，二、疑問。踊出為三：一、他方菩薩",
    "T34n1718_09a:0124c18": "請弘經，二、如來不許，三、下方踊出。他方菩",
    "T34n1718_09a:0124c19": "薩聞通經福大，咸欲發願住此弘宣，故請",
    "T34n1718_09a:0124c20": "為之。如來止之凡有三義：汝等各各自有",
    "T34n1718_09a:0124c21": "己任，若住此土廢彼利益，一；又他方此",
    "T34n1718_09a:0124c22": "土結緣事淺，雖欲宣授必無巨益，二；又若",
    "T34n1718_09a:0124c23": "許之則不得召下，下若不來迹不得破、遠",
    "T34n1718_09a:0124c24": "不得顯，是為三義，如來止之。召下方來",
    "T34n1718_09a:0124c25": "亦有三義：是我弟子應弘我法，以緣深廣",
    "T34n1718_09a:0124c26": "能遍此土益，遍分身土益，遍他方土益，",
    "T34n1718_09a:0124c27": "又得開近顯遠，是故止彼而召下也。從「佛",
    "T34n1718_09a:0124c28": "說是時」下，是第三，下方踊出，為二：一、經家敘",
    "T34n1718_09a:0124c29": "相，二、明問訊。兩段各五。初五者：一、踊出，二、",
    "T34n1718_09a:0125a01": "身相，三、住處，四、聞命，五、眷屬。住處者，常寂光",
    "T34n1718_09a:0125a02": "土也，常即常德，寂即樂德，光即淨我，是",
    "T34n1718_09a:0125a03": "為四德祕密之藏，是其住處，以不住法住",
    "T34n1718_09a:0125a04": "祕藏中。下方者，法性之淵底，玄宗之極地，故",
    "T34n1718_09a:0125a05": "言下方。在下不屬此，空中不屬彼，非此",
    "T34n1718_09a:0125a06": "非彼即中道也。出此不在上不在此下，",
    "T34n1718_09a:0125a07": "不上不下住在空中，亦是中道也。來之由",
    "T34n1718_09a:0125a08": "者，聞命故來，弘法故來，破執故來，顯本",
    "T34n1718_09a:0125a09": "故來，皆如上說。所將眷屬者，若人情往",
    "T34n1718_09a:0125a10": "望，謂領六萬五萬恒沙者為多，領三二",
    "T34n1718_09a:0125a11": "一者為少，單己者隻獨；若依文往尋，六萬",
    "T34n1718_09a:0125a12": "五萬者為少，單己者為多。文云單己獨處",
    "T34n1718_09a:0125a13": "者，其數轉過上，若依法門者，一一皆是導",
    "T34n1718_09a:0125a14": "師德，能引眾人至於寶所，當知一己非獨、",
    "T34n1718_09a:0125a15": "六萬非多，一即一道清淨，二即定慧，三即戒",
    "T34n1718_09a:0125a16": "定慧，四即四諦，五即五眼，六即六度，一一度",
    "T34n1718_09a:0125a17": "具十法界，一一界各有十，十即有百，百即",
    "T34n1718_09a:0125a18": "具千，十善即有萬，一度具萬，六度即六萬",
    "T34n1718_09a:0125a19": "法門，多不為多、一不為少，非多非少而多",
    "T34n1718_09a:0125a20": "而少云云。「是諸菩薩從地出」下，第二，問訊，為",
    "T34n1718_09a:0125a21": "五：一、三業供養，二、陳問訊之辭，三、佛答安",
    "T34n1718_09a:0125a22": "樂，四、偈頌隨喜，五、如來述歎。就初三業供",
    "T34n1718_09a:0125a23": "養，經五十小劫謂如半日，四眾遍見，此乃",
    "T34n1718_09a:0125a24": "隱長而現短，借其神力令狹而見廣，俱",
    "T34n1718_09a:0125a25": "是不可思議也。「拜遶」是身、「讚法」是口、「瞻仰」是",
    "T34n1718_09a:0125a26": "意；「五十小劫」與「半日」者，此是時節不可思",
    "T34n1718_09a:0125a27": "議。如來所見不以二相，下方菩薩常面稱",
    "T34n1718_09a:0125a28": "揚，如來默然常受其讚，解者即短而長，謂",
    "T34n1718_09a:0125a29": "五十小劫，惑者即長而短，謂如半日，斯為",
    "T34n1718_09a:0125b01": "本迹而作弄引。如來未說，闇本而執迹；佛",
    "T34n1718_09a:0125b02": "若開顯，悟近而達遠，亦知不思議一也。四",
    "T34n1718_09a:0125b03": "眾遍見菩薩者，亦是不思議也。夫肉眼、天眼",
    "T34n1718_09a:0125b04": "所見不遠，而今所覩充滿虛空，見雨猛",
    "T34n1718_09a:0125b05": "知龍大，見花盛知池深，見應滿虛空，則",
    "T34n1718_09a:0125b06": "知真彌法界也。初、標四導師。次、陳問辭。",
    "T34n1718_09a:0125b07": "問又二：長行、偈頌。長行有二：一、問如來",
    "T34n1718_09a:0125b08": "安樂，二、問眾生易度云云。但舉四人者，欲",
    "T34n1718_09a:0125b09": "擬開示悟入四十位耳，如《華嚴》但舉法慧、",
    "T34n1718_09a:0125b10": "德林、金幢、金藏說四十位云云。三，如來具",
    "T34n1718_09a:0125b11": "答。安樂、易度兩事相成，易度則安樂，安樂則",
    "T34n1718_09a:0125b12": "易度。易度為兩：一、根利德厚，世世已來常",
    "T34n1718_09a:0125b13": "受大化，始見我身即稟《華嚴》入如來慧，果",
    "T34n1718_09a:0125b14": "熟易零，是眾生易度；二、根鈍德薄，世世已來",
    "T34n1718_09a:0125b15": "不受大化，為是人故須開鈍說漸，三藏、",
    "T34n1718_09a:0125b16": "方等、《般若》而調伏之，亦令此人今聞《法華》",
    "T34n1718_09a:0125b17": "入於佛慧。比前雖難，於佛甚易，佛識其宜",
    "T34n1718_09a:0125b18": "方便得所，薄須塗熨慧悟是同。今略舉十",
    "T34n1718_09a:0125b19": "意釋之：第一、始見今見，第二、開合不開合，",
    "T34n1718_09a:0125b20": "第三、豎廣橫略，第四、本一迹多迹共本獨，第",
    "T34n1718_09a:0125b21": "五、加說不加說，第六、變土不變土，第七、多處",
    "T34n1718_09a:0125b22": "不多處，第八、斥奪不斥奪，第九、直顯實開權",
    "T34n1718_09a:0125b23": "顯實，第十、利根初熟鈍根後熟。第一始見今",
    "T34n1718_09a:0125b24": "見者，初成道時名始見，法華座席久後真實",
    "T34n1718_09a:0125b25": "名今見也。日照高山即說於頓，不開不",
    "T34n1718_09a:0125b26": "合；為不入者開頓說漸，五味調伏令漸歸",
    "T34n1718_09a:0125b27": "頓。頓直豎入入於法界故言豎廣，不歷",
    "T34n1718_09a:0125b28": "方便故言橫略，今歷五味即是橫廣，得入",
    "T34n1718_09a:0125b29": "佛慧亦是豎廣。一臺故本一，千葉故迹多，迹",
    "T34n1718_09a:0125c01": "與眾經同故言共，本與眾經異故言獨。",
    "T34n1718_09a:0125c02": "加四菩薩說四十位，自說開示悟入不加",
    "T34n1718_09a:0125c03": "於他。花王世界故言不變，二變土田故言變",
    "T34n1718_09a:0125c04": "土。七處八會是為多處，耆闍崛山遠處虛",
    "T34n1718_09a:0125c05": "空故不多處。滅化城改客作故言斥奪，",
    "T34n1718_09a:0125c06": "無如此事故不斥奪。行大直道名直顯實，",
    "T34n1718_09a:0125c07": "決了聲聞法，名開權顯實。根利緣熟始入",
    "T34n1718_09a:0125c08": "佛慧，根鈍後熟今入佛慧。緣宜不同略為",
    "T34n1718_09a:0125c09": "十異，種智法界等無差別，故文云「始見我",
    "T34n1718_09a:0125c10": "身聞我所說，即皆信受入如來慧，除先修",
    "T34n1718_09a:0125c11": "習學小乘者。」今於此經入於佛慧，明文在",
    "T34n1718_09a:0125c12": "茲不須疑也。諸師見其緣異，逐緣異解迷",
    "T34n1718_09a:0125c13": "不知反去道轉遠，若識理同千車共轍，",
    "T34n1718_09a:0125c14": "佛慧則無殊也。舊云，《華嚴》了義滿字常住，《法",
    "T34n1718_09a:0125c15": "華》不了義非滿非常，今以此文並之，若始",
    "T34n1718_09a:0125c16": "入是了義，今入不了義者，始入是佛慧，今入",
    "T34n1718_09a:0125c17": "非佛慧，若佛慧既齊了義亦等，滿字常住悉",
    "T34n1718_09a:0125c18": "然云云。地人呼《華嚴》為圓宗，《法華》為不真宗，",
    "T34n1718_09a:0125c19": "今亦用此文並之。第四，菩薩領解隨喜。能問",
    "T34n1718_09a:0125c20": "者，即是《華嚴》中四大士，《法華》中身子三請，俱",
    "T34n1718_09a:0125c21": "是能問也。所問者，即是問佛智慧也。第五，",
    "T34n1718_09a:0125c22": "如來述歎者，與問碩異，問家隨喜。能問人皆",
    "T34n1718_09a:0125c23": "是菩薩，及所化人聞已信行，我等隨喜。如來",
    "T34n1718_09a:0125c24": "述歎能化人生隨喜者，此義云何？然能問者",
    "T34n1718_09a:0125c25": "皆是古佛，汝能隨喜即是如來，菩薩隨喜其",
    "T34n1718_09a:0125c26": "迹，如來述歎其本，此亦密表壽量云云。「爾",
    "T34n1718_09a:0125c27": "時彌勒及八萬大士」下，第二，疑問序。自寂場",
    "T34n1718_09a:0125c28": "已降，今座已往，十方大士來會不絕，雖不",
    "T34n1718_09a:0125c29": "可限，我以補處智力悉見悉知，而於此眾",
    "T34n1718_09a:0126a01": "不識一人，然我遊化十方覲奉諸佛，諸佛",
    "T34n1718_09a:0126a02": "大眾快所諳知，就履歷之處亦所不識，",
    "T34n1718_09a:0126a03": "若來若去如是推之皆所不識。又彼諸大",
    "T34n1718_09a:0126a04": "士是前進先達，彌勒是後番末學，後不知",
    "T34n1718_09a:0126a05": "前故所不識。又彼等大士，本實相底應現",
    "T34n1718_09a:0126a06": "十方，別頭教化所有真應，非彌勒境界，是故",
    "T34n1718_09a:0126a07": "不識。又佛託弘經召諸大士，大士聞師命",
    "T34n1718_09a:0126a08": "故來，密聞壽量，非時眾所知，故言不識。此",
    "T34n1718_09a:0126a09": "約四悉檀，釋疑問序也云云。疑問為二：一、",
    "T34n1718_09a:0126a10": "此土菩薩疑，二、他土菩薩疑。此土疑又二：初、",
    "T34n1718_09a:0126a11": "長行，疑念；次、偈，十九行半偈，正問，又為五：",
    "T34n1718_09a:0126a12": "初一行一句，問何處來；次「何因緣」下，第二，一",
    "T34n1718_09a:0126a13": "行三句，問何因緣來；次「一一諸菩薩」下，第三，",
    "T34n1718_09a:0126a14": "九行，敘其數量；次「是諸大威德」下，第四，兩行，",
    "T34n1718_09a:0126a15": "問其師誰；次「如是菩薩神通」下，第五，五行半，",
    "T34n1718_09a:0126a16": "結請，又五：初兩句，結歎；次「四方地」下，第二，兩",
    "T34n1718_09a:0126a17": "行，請答來處；次「我於此眾」下，第三，一行，請",
    "T34n1718_09a:0126a18": "答來緣；次「今此之大眾」下，第四，一行半，大",
    "T34n1718_09a:0126a19": "會同請；次「無量德」下，第五，二句，請答師主",
    "T34n1718_09a:0126a20": "云云。二、他方菩薩疑者，分身眷屬橫在十方，",
    "T34n1718_09a:0126a21": "與彌勒同疑，二土俱不知本地，欲顯成道",
    "T34n1718_09a:0126a22": "甚久，各各陳疑已佛，佛皆抑待彌勒云云。",
    "T34n1718_09a:0126a23": "○「爾時釋迦牟尼佛告彌勒」下，第二、正說。文為",
    "T34n1718_09a:0126a24": "二：先長行，次偈頌誡許，後正說。長行先述讚；",
    "T34n1718_09a:0126a25": "次誡，誡勿亂勿怠勿退；次許標果智，果智",
    "T34n1718_09a:0126a26": "者如來知見，知見妙果也；次開化教者，「宣示」",
    "T34n1718_09a:0126a27": "也。「自在神力」者，過去益物也，「師子奮迅」者，現",
    "T34n1718_09a:0126a28": "在十方分身所被之處也。或云奮迅將前之",
    "T34n1718_09a:0126a29": "狀也，此表未來常住益物之相也。「大勢威猛」",
    "T34n1718_09a:0126b01": "者，未來益物也。或以此為現在震動十方，",
    "T34n1718_09a:0126b02": "隨人意用耳。幸依文次第者好。又私謂，「如",
    "T34n1718_09a:0126b03": "來自在」者我也；「神通」者樂也；「師子奮迅」，奮迅",
    "T34n1718_09a:0126b04": "除垢淨也；「大勢威猛」，未來益物，即常也。此",
    "T34n1718_09a:0126b05": "點四德意也云云。四行偈，初三句，頌三誡；",
    "T34n1718_09a:0126b06": "後三行一句，頌許。初一句，頌標智慧果；次",
    "T34n1718_09a:0126b07": "三行，頌三世。「爾時世尊」下，第二，即正說段也。",
    "T34n1718_09a:0126b08": "文為三：此去盡〈壽量品〉，正開近顯遠；二、〈分",
    "T34n1718_09a:0126b09": "別品〉初，總授法身記；三、彌勒總申領解。初",
    "T34n1718_09a:0126b10": "又二：先、略開近顯遠動執生疑，次、廣開近",
    "T34n1718_09a:0126b11": "顯遠斷惑生信。略又二：一、略開，二、因疑更",
    "T34n1718_09a:0126b12": "請。就略開有長行、偈頌，此中但答二問，不",
    "T34n1718_09a:0126b13": "答何因緣集，由不答故所以重請，長行雙",
    "T34n1718_09a:0126b14": "答雙釋如文。釋下方空中住者，《釋論》明有",
    "T34n1718_09a:0126b15": "底散三昧，應作四說：有者三有也，底者非想",
    "T34n1718_09a:0126b16": "非非想也，以深勝故為底；又有者名相也，",
    "T34n1718_09a:0126b17": "底者空也，以空寂故為底；又有者二邊俗",
    "T34n1718_09a:0126b18": "也，底者邊際智滿故為底。今經以下方空",
    "T34n1718_09a:0126b19": "為底，不是上界、不是下界，表中道為底，",
    "T34n1718_09a:0126b20": "此是約教分別云云。「於諸經典」下，釋也。師知",
    "T34n1718_09a:0126b21": "弟子備智、斷兩德，初是雙修智斷，次雙證",
    "T34n1718_09a:0126b22": "智斷。於經典分別是修智，正憶念是修斷，",
    "T34n1718_09a:0126b23": "不樂在眾是證斷，勤行精進是證智。從",
    "T34n1718_09a:0126b24": "「不依止人天而住」，是釋處也。人天是二邊，不",
    "T34n1718_09a:0126b25": "住不著也。「深智無礙」者，依不思議智也。「樂",
    "T34n1718_09a:0126b26": "於佛法」者，樂不思議境也。境智甚微，非近",
    "T34n1718_09a:0126b27": "行菩薩也。偈八行半，初五行半，頌答兩問，",
    "T34n1718_09a:0126b28": "下三行，頌雙釋云云。「爾時彌勒」下，因疑更請。",
    "T34n1718_09a:0126b29": "有長行、偈頌。長行為二：一、疑，二、請。聞上「菩",
    "T34n1718_09a:0126c01": "提樹下乃教化之今皆住不退」，又聞「我從久",
    "T34n1718_09a:0126c02": "遠來教化是等眾」，聞此二說動執生疑。「白",
    "T34n1718_09a:0126c03": "佛」下，騰疑更請，又二：一、法，二、譬。法說為三：",
    "T34n1718_09a:0126c04": "初「即白佛」下，一、疑成道近所化甚多，執近而",
    "T34n1718_09a:0126c05": "疑遠也；次「世尊此大菩薩」下，第二，所化既多",
    "T34n1718_09a:0126c06": "行位深妙，執遠而疑近也；次「世尊如此之事」",
    "T34n1718_09a:0126c07": "下，第三，結請。譬說有開、合。開為三：「色美髮",
    "T34n1718_09a:0126c08": "黑」譬上成道近意也；「指百歲人」去，譬上所",
    "T34n1718_09a:0126c09": "化甚多意也。淮北諸師以譬釋譬，父服還",
    "T34n1718_09a:0126c10": "年藥，貌同二十五，子不服藥形如百歲，若",
    "T34n1718_09a:0126c11": "知藥力不疑子父，不知者怪之；如來橫服",
    "T34n1718_09a:0126c12": "垂迹之藥，示伽耶始生，諸菩薩直論本地，",
    "T34n1718_09a:0126c13": "久發道心今住不退，若佛及佛快知此事，",
    "T34n1718_09a:0126c14": "自下不達不得不疑。「是事難信」下，結譬也。",
    "T34n1718_09a:0126c15": "初、合近譬，如文；從「而此大眾」下，合遠譬。",
    "T34n1718_09a:0126c16": "觀此菩薩久種善根，非止伽耶發心。「善入",
    "T34n1718_09a:0126c17": "出住」者，九次第定是善入，師子奮迅是善出，",
    "T34n1718_09a:0126c18": "超越是善住，通藏意也；從初地至十地名",
    "T34n1718_09a:0126c19": "善入，十地入重玄門，倒修凡夫事名善出，",
    "T34n1718_09a:0126c20": "妙覺遍滿名善住，別意也；畢法性三昧名",
    "T34n1718_09a:0126c21": "善入，首楞嚴名善出，王三昧名善住，圓意",
    "T34n1718_09a:0126c22": "也。次第習諸善法，據因為善習，就果為善",
    "T34n1718_09a:0126c23": "入云云。「善答難問」者，具二莊嚴也。七方便之",
    "T34n1718_09a:0126c24": "尊，故云「寶」也。「今日世尊」下，請答也，又三，從",
    "T34n1718_09a:0126c25": "「今日」下，舉佛語。從「我等」下，第二，明請意。請",
    "T34n1718_09a:0126c26": "意為二：一、為現在。我雖未達，信而已矣。「然",
    "T34n1718_09a:0126c27": "諸菩薩」下，第二，為未來。淺行喜生誹謗，新",
    "T34n1718_09a:0126c28": "發意者謗墮惡道，不退者雖信不謗，不能",
    "T34n1718_09a:0126c29": "增道。若為分別，謗者則生信，信者則增道",
    "T34n1718_09a:0127a01": "云云。從「唯然」下，第三，請答。請答亦二：初、「除",
    "T34n1718_09a:0127a02": "我等疑」；「及未來」下，第二，除未來疑。偈十四行，",
    "T34n1718_09a:0127a03": "頌上法譬：五行頌法說，九行頌譬說。法說",
    "T34n1718_09a:0127a04": "中三：初一行，頌執近；次「此諸佛子」下，第二，二",
    "T34n1718_09a:0127a05": "行三句，頌疑遠；後「云何而可」下，第三，一行一",
    "T34n1718_09a:0127a06": "句，頌結請。頌譬中，初二行，頌開譬；後「世尊",
    "T34n1718_09a:0127a07": "亦如是」下七行，頌合譬。亦三：就初二句頌",
    "T34n1718_09a:0127a08": "合近；次「是諸菩薩等志」下，第二，三行半，頌",
    "T34n1718_09a:0127a09": "合遠；後「我等從佛聞」下，第三，三行，頌合請",
    "T34n1718_09a:0127a10": "答云云。",
    "T34n1718_09a:0127a11": "妙法蓮華經文句卷第九上"
}