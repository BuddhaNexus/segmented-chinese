{
    "X66n1297_022:0417a13": "宗鑑法林卷二十二",
    "X66n1297_022:0417a15": "集雲堂　編",
    "X66n1297_022:0417a16": "　　大鑒下五世",
    "X66n1297_022:0417a17": "臨濟因半夏上黃檗山。見檗看經次。師曰我將謂",
    "X66n1297_022:0417a18": "它是箇人。元來祇是箇按黑豆底老和尚。住數日",
    "X66n1297_022:0417a19": "便辭去。檗曰。汝破夏來。何不終夏去。師曰義玄暫",
    "X66n1297_022:0417a20": "來禮拜和尚。檗便打趁令去。師行數里。疑此事却",
    "X66n1297_022:0417a21": "回終夏。夏後辭黃檗。檗問甚處去。師曰不是河南",
    "X66n1297_022:0417a22": "便歸河北。檗拈棒。師約住。遂與一掌。檗呵呵大笑。",
    "X66n1297_022:0417a23": "乃喚侍者將百丈先師禪版拂子來。師召侍者將",
    "X66n1297_022:0417a24": "火來。檗曰。汝但將去。已後坐斷天下人舌頭去在。",
    "X66n1297_022:0417b01": "溈山問仰山。臨濟莫孤負他黃檗也無。仰云不然。溈",
    "X66n1297_022:0417b02": "云作麼生。仰云知恩方解報恩。　焦山體云。賓主歷",
    "X66n1297_022:0417b03": "然。師資道合。輕來重答。不墮常情。分付禪板拂子。貴",
    "X66n1297_022:0417b04": "圖坐却天下人舌頭。正是憐兒不覺醜。假饒索火燒",
    "X66n1297_022:0417b05": "却。終不向別處托生。會麼。老婆心切呵呵笑。一任旁",
    "X66n1297_022:0417b06": "人說短長。",
    "X66n1297_022:0417b07": "翀舉全憑好羽翎。箕裘終不振家聲。從他覆雨翻雲",
    "X66n1297_022:0417b08": "手。偷得耕牛過一生。(理安問)",
    "X66n1297_022:0417b09": "法戰重誇反躑才。八門金鎖應時開。交鋒棒下忘謙",
    "X66n1297_022:0417b10": "遜。贏得嘉聲動地來。(具德禮)",
    "X66n1297_022:0417b11": "臨濟問座主業何經論。曰百法論。師曰有一人於",
    "X66n1297_022:0417b12": "三乘十二分教明得。有一人於三乘十二分教明",
    "X66n1297_022:0417b13": "不得。是同是別。曰。明得即同。明不得即別。侍者洛",
    "X66n1297_022:0417b14": "浦曰。者裏是什麼所在。說同說別。師問浦曰。汝作",
    "X66n1297_022:0417b15": "麼生。浦便喝。師送座主回。遂問。適來是汝喝老僧",
    "X66n1297_022:0417b16": "那。曰是。師便打。",
    "X66n1297_022:0417b17": "廣胤標云。洛浦當時待問是汝喝老僧那。但向道劍",
    "X66n1297_022:0417b18": "去久矣。管教老漢刮目相待。",
    "X66n1297_022:0417b19": "臨濟因僧問。捉象亦全其力。捉兔亦全其力。未審",
    "X66n1297_022:0417b20": "全箇甚麼力。師曰不欺之力。",
    "X66n1297_022:0417b21": "法眼益別云。不會古人語。",
    "X66n1297_022:0417b22": "力在如今作用時。情存毫忽便成欺。誰知修水千峯",
    "X66n1297_022:0417b23": "碧。盡入秋風一瘦藜。(虗堂愚)",
    "X66n1297_022:0417b24": "臨濟示眾。你要與佛祖不別。但莫外求。你一念清",
    "X66n1297_022:0417c01": "淨心光。是你屋裏法身佛。一念無分別心光。是你",
    "X66n1297_022:0417c02": "屋裏報身佛。一念無差別心光。是你屋裏化身佛。",
    "X66n1297_022:0417c03": "此三種身是你即今目前聽法底人。祇為不向外",
    "X66n1297_022:0417c04": "求。有此功用。",
    "X66n1297_022:0417c05": "獅林則云。大小臨濟元來是箇弄光影底。我當時若",
    "X66n1297_022:0417c06": "見。便與一喝喝住。掀倒禪牀。非惟坐斷渠儂舌頭。亦",
    "X66n1297_022:0417c07": "免後代兒孫向光影裏作活計。",
    "X66n1297_022:0417c08": "臨濟示眾。參學人大須仔細。如賓主相見。便有言",
    "X66n1297_022:0417c09": "論往來。或賓看主。或主看賓。或主看主。或賓看賓。",
    "X66n1297_022:0417c10": "山僧所舉皆是辨魔揀異。知其邪正。",
    "X66n1297_022:0417c11": "蹋斷千谿流水聲。枯笻久荷化成精。倒拈點破衝霄",
    "X66n1297_022:0417c12": "碧。笑侮依巖傍嶺人。(天目琇四)",
    "X66n1297_022:0417c13": "獨踞孤峯看野火。不留纖艸匿狐踪。饒他有羽點空",
    "X66n1297_022:0417c14": "碧。觸著教伊徹體紅。",
    "X66n1297_022:0417c15": "日吐東溟月墜西。照曜人間晝夜齊。一般明月無高",
    "X66n1297_022:0417c16": "下。任來任往復何岐。",
    "X66n1297_022:0417c17": "一條爛索兩人驚。認作靈蛇仔細擒。扯尾拈頭忻共",
    "X66n1297_022:0417c18": "獲。阿誰知有自家珍。",
    "X66n1297_022:0417c19": "雲水重重蹋故鄉。擎頭戴角驗諸方。埀綸不進竿頭",
    "X66n1297_022:0417c20": "步。滿眼風波沒主張。(理安問四)",
    "X66n1297_022:0417c21": "獨坐灘頭烟水空。一雙冷眼翫魚龍。珊瑚枝上鉤新",
    "X66n1297_022:0417c22": "月。任爾漫天鼓黑風。",
    "X66n1297_022:0417c23": "兩道眉毛八字開。知音不用更重栽。相逢識得分明",
    "X66n1297_022:0417c24": "句。今古無私絕點埃。",
    "X66n1297_022:0418a01": "證龜成鱉亦何堪。弄影迷頭病一般。祇把祖師親的",
    "X66n1297_022:0418a02": "旨。隔簾胡亂向人譚。",
    "X66n1297_022:0418a03": "古岸泊漁舟。纜繩無心繫。蓑衣和月披。不怕多風雨。",
    "X66n1297_022:0418a04": "(理安問又四)",
    "X66n1297_022:0418a05": "遨遊湖海廣。烟水欲迷人。不戀溪山色。風光越較新。",
    "X66n1297_022:0418a06": "說食終不飽。靠人難得老。泥水自不分。莫怨歸途杳。",
    "X66n1297_022:0418a07": "眼底乾坤靜。掌中日月明。銅頭鐵額漢。到此劃時擒。",
    "X66n1297_022:0418a08": "蹹斷雲根跨古基。丈夫意氣恣施為。龍門躍過歸來",
    "X66n1297_022:0418a09": "晚。相看橫拕兩道眉。(天章玉四)",
    "X66n1297_022:0418a10": "纔把蓬門通一線。白雲放出卷青山。爛繩一串方來",
    "X66n1297_022:0418a11": "眼。賺殺三千里往還。",
    "X66n1297_022:0418a12": "赫燿靈符肘後懸。旂槍大布各爭先。一回蹋倒毬門",
    "X66n1297_022:0418a13": "路。忍氣吞聲不展拳。",
    "X66n1297_022:0418a14": "艸鞋幾處滯雲霞。矯首千峰錯認家。未契懷來呈懵",
    "X66n1297_022:0418a15": "袋。斷藜根搭破袈裟。",
    "X66n1297_022:0418a16": "猛虎穴中頻奪子。驪龍頷下慣披鱗。天生伎倆多奇",
    "X66n1297_022:0418a17": "怪。斬將搴旂總出神。(雪谷永四)",
    "X66n1297_022:0418a18": "不施寸鐵據當陽。賊馬騎來更奪槍。任爾三頭并六",
    "X66n1297_022:0418a19": "臂。望風誰不豎旂降。",
    "X66n1297_022:0418a20": "唐堯虞舜兩相逢。千古同欽揖讓風。三略六韜無用",
    "X66n1297_022:0418a21": "地。何須款款羨英雄。",
    "X66n1297_022:0418a22": "拾將魚目作明珠。祇為從來眼力無。猶向人前高索",
    "X66n1297_022:0418a23": "價。旁觀誰不發軒渠。",
    "X66n1297_022:0418a24": "臨濟到鳳林。林曰有事相借問得麼。師曰何得剜",
    "X66n1297_022:0418b01": "肉作瘡。林曰。海月澄無影。遊魚逐浪迷。師曰。海月",
    "X66n1297_022:0418b02": "既無影。遊魚何得迷。林曰。觀風知浪起。翫水野帆",
    "X66n1297_022:0418b03": "飄。師曰。孤蟾獨曜江山靜。長嘯一聲天地秋。林曰。",
    "X66n1297_022:0418b04": "任張三寸揮天地。一句臨機試道看。師曰。路逢劍",
    "X66n1297_022:0418b05": "客須呈劍。不是詩人莫獻詩。林便休。師乃有頌曰。",
    "X66n1297_022:0418b06": "大道絕同。任向西東。石火莫及。電光罔通。",
    "X66n1297_022:0418b07": "溈山問仰山。臨濟道石火莫及電光罔通。從上諸聖",
    "X66n1297_022:0418b08": "以何為人。仰云和尚作麼生。溈云。但有言說。都無實",
    "X66n1297_022:0418b09": "義。仰云不然。溈云子作麼生。仰云。官不容鍼。私通車",
    "X66n1297_022:0418b10": "馬。溈云如是如是。",
    "X66n1297_022:0418b11": "臨濟上堂。僧出作禮。師便喝。僧曰老和尚莫探頭",
    "X66n1297_022:0418b12": "好。師曰你道落在甚麼處。僧便喝。又有問如何是",
    "X66n1297_022:0418b13": "佛法大意。師便喝。僧作禮。師曰你道好喝也無。曰",
    "X66n1297_022:0418b14": "艸賊大敗。師曰過在甚麼處。曰再犯不容。師曰大",
    "X66n1297_022:0418b15": "眾要會臨濟賓主句。問取堂中二禪客。",
    "X66n1297_022:0418b16": "孔明諸葛隱蓬廬。明主求賢三下車。為報將軍莫輕",
    "X66n1297_022:0418b17": "躁。先生謀策必無虞。(崇覺空)",
    "X66n1297_022:0418b18": "臨濟因黃檗入廚問飯頭作什麼。曰揀眾僧米。檗",
    "X66n1297_022:0418b19": "曰一日喫多少。曰二石五。檗曰莫太多麼。曰猶恐",
    "X66n1297_022:0418b20": "少在。檗便打。飯頭舉似師。師曰與汝勘過者老漢。",
    "X66n1297_022:0418b21": "乃往見檗。檗舉前話。師曰。飯頭不會。請和尚代轉",
    "X66n1297_022:0418b22": "一語。檗曰汝但舉。師曰莫太多麼。檗曰來日更喫",
    "X66n1297_022:0418b23": "一頓。師曰。說甚來日。即今便喫。遂與檗一掌。檗曰",
    "X66n1297_022:0418b24": "者風顛漢又來者裏捋虎鬚。師喝一喝便出去。",
    "X66n1297_022:0418c01": "溈山祐云。養子方知父慈。　仰山寂云。黃檗大似句",
    "X66n1297_022:0418c02": "賊破家。",
    "X66n1297_022:0418c03": "臨濟應機多用喝。會下參徒亦皆學喝。師曰汝等",
    "X66n1297_022:0418c04": "皆學我喝。我今問汝。有一人從東堂出。有一人從",
    "X66n1297_022:0418c05": "西堂出。兩人齊喝。者裏還分賓主麼。若分不得。已",
    "X66n1297_022:0418c06": "後不得學老僧喝。",
    "X66n1297_022:0418c07": "頂[寧*頁]直下攂砏磤。閃電光驅景不存。却把紅絲牽黑",
    "X66n1297_022:0418c08": "月。白拈千古許誰論。(平陽忞)",
    "X66n1297_022:0418c09": "學我拙似我。死別開一徑。克家之子。舐犢情深。老凍",
    "X66n1297_022:0418c10": "儂。要人家計自家起。(浹水洽)",
    "X66n1297_022:0418c11": "臨濟小參。我有時奪人不奪境。有時奪境不奪人。",
    "X66n1297_022:0418c12": "有時人境兩俱奪。有時人境俱不奪。",
    "X66n1297_022:0418c13": "中峰本云。有時奪人不奪境。錯。有時奪境不奪人。錯。",
    "X66n1297_022:0418c14": "有時人境兩俱奪。錯。有時人境俱不奪。錯。臨濟大師",
    "X66n1297_022:0418c15": "到者裏鎖却咽喉了也。莫有為伊出氣者麼。切忌將",
    "X66n1297_022:0418c16": "錯就錯。　天目琇云。今時學者大法不明。開眼作夢。",
    "X66n1297_022:0418c17": "一切依[打丁+羕]畵貓。何異韓獹逐塊。召眾云。切莫見說奪",
    "X66n1297_022:0418c18": "人不奪境。但向境上糚點兩句。見說奪境不奪人。但",
    "X66n1297_022:0418c19": "向人上糚點兩句。要明濟上綱宗。須識取有時二字",
    "X66n1297_022:0418c20": "始得。有時奪人不奪境。你作麼生領覽。有時奪境不",
    "X66n1297_022:0418c21": "奪人。你作麼生承當。有時人境兩俱奪。你作麼生抵",
    "X66n1297_022:0418c22": "當。有時人境俱不奪。你作麼生步趣。",
    "X66n1297_022:0418c23": "甕頭酒熟人皆醉。林上烟濃花正紅。夜半無燈香閣",
    "X66n1297_022:0418c24": "靜。鞦韆埀在月明中。(佛鑑懃四)",
    "X66n1297_022:0419a01": "鶯逢春暖歌聲滑。人遇時平笑臉開。幾度落花隨水",
    "X66n1297_022:0419a02": "去。一聲長笛出雲來。",
    "X66n1297_022:0419a03": "堂堂意氣走雷霆。凜凜威風逐霜雪。將軍令下斬荊",
    "X66n1297_022:0419a04": "蠻。神劍一揮千里血。",
    "X66n1297_022:0419a05": "聖朝天子坐明堂。四海生靈盡安枕。風流年少倒金",
    "X66n1297_022:0419a06": "樽。滿院桃花紅似錦。",
    "X66n1297_022:0419a07": "如王秉劍意由王。橫按吹毛孰敢當。伐辠弔民彰大",
    "X66n1297_022:0419a08": "用。山河不改舊封疆。(平陽忞四)",
    "X66n1297_022:0419a09": "會朝端欲見清明。羽檄星馳下鳳城。混一三分有二",
    "X66n1297_022:0419a10": "土。放牛歸馬樂昇平。",
    "X66n1297_022:0419a11": "那容鼾息傍雲臺。一展金輪萬國摧。社稷已隨輿襯",
    "X66n1297_022:0419a12": "去。秦宮無復子嬰回。",
    "X66n1297_022:0419a13": "端拱無為化要荒。車書玉帛共文章。熙熙舜世乾坤",
    "X66n1297_022:0419a14": "大。蕩蕩堯天日月長。",
    "X66n1297_022:0419a15": "滿栽花柳。風醉遊人。疎影橫斜。逋客獨醒。(天目琇四)",
    "X66n1297_022:0419a16": "脫帽忘鋤。羅敷有夫。五馬踟蹰。使君何愚。",
    "X66n1297_022:0419a17": "破楚鞭屍。逆行倒施。我必復之。秦為出師。",
    "X66n1297_022:0419a18": "桃花夾岸。鷄黍延賓。洞口徑窄。人誰問津。",
    "X66n1297_022:0419a19": "劈開九鼎。捧出神丹。煒煒煌煌。映日照函。水伯潛唏。",
    "X66n1297_022:0419a20": "山魈夜讙。雄劍再磨。左揮右盤。白雲隨意適谷。明月",
    "X66n1297_022:0419a21": "何必到山。看看。千古萬古絕追攀。(潭吉忍)",
    "X66n1297_022:0419a22": "臨濟曰。一喝分賓主。照用一時行。",
    "X66n1297_022:0419a23": "昭覺勤喝一喝云。且道是賓是主。是照是用。還委悉",
    "X66n1297_022:0419a24": "麼。千峰勢到嶽邊止。萬派聲歸海上消。　語風信云。",
    "X66n1297_022:0419b01": "臨濟和尚提唱空王佛向上一著。可謂搆邨迭店。暗",
    "X66n1297_022:0419b02": "裏書符。忽遇無舌人他喝不得。又作麼生。賓主俱隱。",
    "X66n1297_022:0419b03": "照用俱瞎。佛法無靈驗。復頌。",
    "X66n1297_022:0419b04": "桃李花開三月天。滿園青白潑人寒。枝頭春倦吹微",
    "X66n1297_022:0419b05": "雨。砌地殘紅不奈看。",
    "X66n1297_022:0419b06": "臨濟會下有二同學相問。一曰離却中下二機請",
    "X66n1297_022:0419b07": "兄道一句子。一曰擬問即失。一曰與麼則禮拜老",
    "X66n1297_022:0419b08": "兄去也。一曰者賊。師聞乃陞堂曰。要會臨濟賓主",
    "X66n1297_022:0419b09": "句。問取堂中二禪客。",
    "X66n1297_022:0419b10": "美人私語佇中庭。轉盻金籠鸚鵡聽。生怕禽言露心",
    "X66n1297_022:0419b11": "事。手挼香稻暗叮嚀。(微菴璿)",
    "X66n1297_022:0419b12": "臨濟示眾。有時先照後用。有時先用後照。有時照",
    "X66n1297_022:0419b13": "用同時。有時照用不同時。先照後用。有人在。先用",
    "X66n1297_022:0419b14": "後照。有法在。照用同時。驅耕夫之牛。奪饑人之食。",
    "X66n1297_022:0419b15": "敲骨取髓。痛下鍼錐。照用不同時。有問有答。立賓",
    "X66n1297_022:0419b16": "立主。合水和泥。應機接物。若是過量人。向未舉已",
    "X66n1297_022:0419b17": "前撩起便行。猶較些子。",
    "X66n1297_022:0419b18": "汾陽昭云。先照後用。且共汝商量。先用後照。汝也是",
    "X66n1297_022:0419b19": "箇人始得。照用同時。汝作麼生抵當。照用不同時。汝",
    "X66n1297_022:0419b20": "作麼湊泊。　瑯琊覺云。先照後用。露師子之爪牙。先",
    "X66n1297_022:0419b21": "用後照。縱象王之威猛。照用同時。如龍得水。致雨騰",
    "X66n1297_022:0419b22": "雲。照用不同時。提獎嬰兒。俛憐赤子。此是古人建立",
    "X66n1297_022:0419b23": "法門。為合如是不合如是。若合如是。紀信乘九龍之",
    "X66n1297_022:0419b24": "輦。不合如是。項羽失千里之騅。還有為瑯琊出氣者",
    "X66n1297_022:0419c01": "麼。如無。山僧自道去也。卓拄杖下座。　徑山杲云。若",
    "X66n1297_022:0419c02": "也先照後用。則瞎一切人眼。若也先用後照。則開一",
    "X66n1297_022:0419c03": "切人眼。若也照用同時。則半開半瞎。若也照用不同",
    "X66n1297_022:0419c04": "時。則全開全瞎。此四則語。有一則有賓有主。有一則",
    "X66n1297_022:0419c05": "有賓無主。有一則賓主俱無。有一則全具賓主。即今",
    "X66n1297_022:0419c06": "眾中或有箇不受人瞞底漢出來道。者裏是甚所在。",
    "X66n1297_022:0419c07": "說有說無。說照說用。說主說賓。攔胸搊住。拽下禪牀",
    "X66n1297_022:0419c08": "痛椎一頓。也怪伊不得。",
    "X66n1297_022:0419c09": "電光影裏見猶難。及至鍼錐轉不堪。若得英靈師子",
    "X66n1297_022:0419c10": "子。擲機用在照先前。(磬山修四)",
    "X66n1297_022:0419c11": "白棒臨頭殺活機。轉身吐氣見遲遲。絲綸漫擲鉤頭",
    "X66n1297_022:0419c12": "餌。任爾風波柄已持。",
    "X66n1297_022:0419c13": "和聲便打絕商量。明月清風豈覆藏。若是祖師門下",
    "X66n1297_022:0419c14": "客。通身拶碎也承當。",
    "X66n1297_022:0419c15": "或時風雨或時晴。果爾知因不用聽。堪笑時人無理",
    "X66n1297_022:0419c16": "會。錯將孤境向人吟。",
    "X66n1297_022:0419c17": "三玄戈甲倒顛披。明暗雙雙孰得知。擬犯鋒鋩騅奪",
    "X66n1297_022:0419c18": "却。拔山有力若施為。(平陽忞)",
    "X66n1297_022:0419c19": "先用而後照。放出斷綫鷂。兒童正擬看。大風吹過了。",
    "X66n1297_022:0419c20": "(天目琇四)",
    "X66n1297_022:0419c21": "先照而後用。使人癢處痛。搔得他太忻。腦後一椎重。",
    "X66n1297_022:0419c22": "照與用同時。雷奔并電馳。風雨八面來。無地與人棲。",
    "X66n1297_022:0419c23": "照用不同時。一任摸索去。識得老婆心。著著是活計。",
    "X66n1297_022:0419c24": "臨濟因僧問如何是吹毛劍。師曰禍事禍事。僧禮",
    "X66n1297_022:0420a01": "拜。師便打。",
    "X66n1297_022:0420a02": "劍藏匣冷逼人寒。擬問棲遲過嶺南。更欲進前求退",
    "X66n1297_022:0420a03": "後。威風千古繞溪潭。(投子青)",
    "X66n1297_022:0420a04": "臨濟到三峰平和尚處。平問發足甚處。師曰黃檗。",
    "X66n1297_022:0420a05": "平曰黃檗近日有何言句。師曰。金牛昨夜遭塗炭。",
    "X66n1297_022:0420a06": "直至如今不見蹤。平曰。秋風吹玉管。那箇是知音。",
    "X66n1297_022:0420a07": "師曰。直透萬重關。不住青霄外。平曰此語太高生。",
    "X66n1297_022:0420a08": "師曰。龍生金鳳子。衝破碧瑠璃。平曰且坐喫茶。",
    "X66n1297_022:0420a09": "磬山鼎云。白拈賊可謂大陣當前不妨難禦。祇如三",
    "X66n1297_022:0420a10": "峰茶。是醍醐是毒藥。　弘法澤云。臨濟毒龍頭上揩",
    "X66n1297_022:0420a11": "癢。猛虎口裏橫身則不無。若論擊節扣關。衝樓跨竈。",
    "X66n1297_022:0420a12": "還較三峰一籌。",
    "X66n1297_022:0420a13": "臨濟垂問。一人在孤峰頂上無出身之路。一人在",
    "X66n1297_022:0420a14": "十字街頭亦無背面。那箇在前。那箇在後。",
    "X66n1297_022:0420a15": "無傳慧云。更有一人不在孤峰頂上。亦不在十字街",
    "X66n1297_022:0420a16": "頭。臨濟老漢因甚不知。便下座。",
    "X66n1297_022:0420a17": "臨濟到襄州華嚴。嚴見來乃橫按拄杖作睡勢。師",
    "X66n1297_022:0420a18": "曰莫瞌睡。嚴曰。作家禪客。宛爾不同。師曰侍者點",
    "X66n1297_022:0420a19": "茶來與和尚喫。嚴召維那第三位安排。",
    "X66n1297_022:0420a20": "承天怡云。華嚴東閣大啟。臨濟乃彈鋏歌魚。若要此",
    "X66n1297_022:0420a21": "話大行。直須喫棒了趁出。",
    "X66n1297_022:0420a22": "泥牛[口*后]月沉潭冷。木馬嘶風泰嶽新。俯仰乾坤渾不",
    "X66n1297_022:0420a23": "二。頓教艸木和陽春。(磬山鼎)",
    "X66n1297_022:0420a24": "臨濟因僧參乃展兩手。僧無語。師曰會麼。曰不會。",
    "X66n1297_022:0420b01": "師曰。渾圇擘不破。與你兩文錢。",
    "X66n1297_022:0420b02": "江天銓云。放去較危。收來更速。恁麼謂之白拈。只宜",
    "X66n1297_022:0420b03": "臨濟。",
    "X66n1297_022:0420b04": "風流斜倚朱欄畔。半賣嬌羞冷醉人。白面郎君猶未",
    "X66n1297_022:0420b05": "薦。十分含淚自傾心。(磬山鼎)",
    "X66n1297_022:0420b06": "臨濟一日謂普化克符二上座曰。我欲於此建立",
    "X66n1297_022:0420b07": "黃檗宗旨。汝二人可成禠我。二人便珍重下去。三",
    "X66n1297_022:0420b08": "日後普化却上來問。和尚三日前說甚麼。師便打。",
    "X66n1297_022:0420b09": "三日後克符上來問。和尚前日打普化作甚麼。師",
    "X66n1297_022:0420b10": "亦打。",
    "X66n1297_022:0420b11": "長蘆仁云。普化克符不可放過。臨濟老人放過不可。",
    "X66n1297_022:0420b12": "若是且菴。一生擔板無人成禠。然雖恁麼。須知遠烟",
    "X66n1297_022:0420b13": "浪。別有好商量。　彌嵩燈云。殺活在手。與奪臨時。不",
    "X66n1297_022:0420b14": "無他。臨濟若欲建立黃檗宗旨。敢云未在。山僧亦欲",
    "X66n1297_022:0420b15": "於此建立曹洞宗旨。清凉門對曉霞峰。刻刻金鍼暗",
    "X66n1297_022:0420b16": "度。不問你成禠不成禠。大盡三十。小盡二十九。時時",
    "X66n1297_022:0420b17": "玉綫橫抽。亦不教你上來下去。正與麼時。折旋俯仰",
    "X66n1297_022:0420b18": "無非回互之機。動轉施為咸是綿密之旨。無勞掘地",
    "X66n1297_022:0420b19": "討天。自是聲和響順。雖然如是。臣能退位乃可朝君。",
    "X66n1297_022:0420b20": "子解轉身方堪就父。且轉身一句作麼生道。來年更",
    "X66n1297_022:0420b21": "有新條在。惱亂春風卒未休。　平陽忞云。可惜二人",
    "X66n1297_022:0420b22": "珍重下去。臨濟不與當下勦絕。致令後人向三日前",
    "X66n1297_022:0420b23": "三日後弄精魂。山僧今日為伊勦絕去也。山僧亦欲",
    "X66n1297_022:0420b24": "於此建立天童宗旨。作麼生成禠好。為復珍重下去",
    "X66n1297_022:0420c01": "耶。為復三日後上來耶。為復從東過西耶。為復良久",
    "X66n1297_022:0420c02": "默然耶。為復拂袖出堂耶。為復繞座三匝作女人拜",
    "X66n1297_022:0420c03": "耶。為復揚眉瞚目豎指擎拳耶。為復掀倒法座喝散",
    "X66n1297_022:0420c04": "大眾耶。上來做處總是弄精魂。畢竟作麼生出隻手",
    "X66n1297_022:0420c05": "眼共山僧建立宗旨。還會麼。鶴有九皐難翥翼。馬無",
    "X66n1297_022:0420c06": "千里謾追風。　古南門云。河北正宗機如掣電。而克",
    "X66n1297_022:0420c07": "符普化乃當場不戰陣後興兵。要成禠臨濟未得在。",
    "X66n1297_022:0420c08": "山僧今日欲於本山建立臨濟宗旨。或有箇單刀直",
    "X66n1297_022:0420c09": "入上前云。和尚道什麼。劈脊便棒。或有第二員上前",
    "X66n1297_022:0420c10": "云。和尚適來為甚打者僧。也劈脊便棒。驀拈拄杖云。",
    "X66n1297_022:0420c11": "棒頭有眼明如日。要識真金火裏看。",
    "X66n1297_022:0420c12": "臨濟因麻谷問。十二面觀音那箇是正面。師下繩",
    "X66n1297_022:0420c13": "牀搊住曰。十二面觀音向甚處去也。谷轉身擬坐。",
    "X66n1297_022:0420c14": "師拈拄杖便打。谷接住拄杖。相捉入方丈。",
    "X66n1297_022:0420c15": "大悲觀音開正面。官不容鍼通一線。鼠拽葫蘆有底",
    "X66n1297_022:0420c16": "忙。鬼爭漆桶無人見。(鼓山珪)",
    "X66n1297_022:0420c17": "昧却當陽第一著。牽來拽去互施呈。不知除却王維",
    "X66n1297_022:0420c18": "手。更有何人畵得成。(徑山杲)",
    "X66n1297_022:0420c19": "慣跨驊騮競彩舟。當機各自逞風流。揚鞭舞棹人皆",
    "X66n1297_022:0420c20": "見。妙處安知得自由。(南石琇)",
    "X66n1297_022:0420c21": "臨濟聞德山示眾。道得也三十棒。道不得也三十",
    "X66n1297_022:0420c22": "棒。師謂洛浦曰。汝去問它。為甚道得也三十棒。待",
    "X66n1297_022:0420c23": "伊打汝。接住棒送一送。看它作麼生。浦如教而問。",
    "X66n1297_022:0420c24": "山便打。浦接住送一送。山便歸方丈。浦回舉似師。",
    "X66n1297_022:0421a01": "師曰我從來疑著者漢。雖然。你還識德山麼。浦擬",
    "X66n1297_022:0421a02": "議。師便打。",
    "X66n1297_022:0421a03": "巖頭奯云。德山尋常。祇據目前。一箇拄杖子。佛來也",
    "X66n1297_022:0421a04": "打。祖來也打。爭奈較些。子　雲居齊云。祇如臨濟道",
    "X66n1297_022:0421a05": "我從來疑著者漢。是肯語不肯語。為當別有道理。",
    "X66n1297_022:0421a06": "　無見覩云。千鈞之弩豈為鼷鼠發機。奔流度刃疾燄",
    "X66n1297_022:0421a07": "過風則不無。二老仔細檢點將來。三十棒只合自喫。",
    "X66n1297_022:0421a08": "何故。將頭不猛。累及三軍。",
    "X66n1297_022:0421a09": "單于自負藝過人。小將教詔去似真。到彼果然贏小",
    "X66n1297_022:0421a10": "捷。回來未免陷全身。(海印信)",
    "X66n1297_022:0421a11": "譬若金籠鸚鵡兒。[此/束]如紅玉一青衣。雖然學得人言",
    "X66n1297_022:0421a12": "語。問著元來總不知。(佛鑑懃)",
    "X66n1297_022:0421a13": "臨濟問僧甚處來。曰定州來。師拈棒。僧擬議。師便",
    "X66n1297_022:0421a14": "打。僧不肯。師曰以後遇明眼人去在。僧後參三聖。",
    "X66n1297_022:0421a15": "纔舉前話。聖便打。僧擬議。聖又打。",
    "X66n1297_022:0421a16": "天童華云。臨濟三聖當時若有轉身句。後代兒孫未",
    "X66n1297_022:0421a17": "至掃土。驀拈拄杖云。更有一箇甚處去。乃卓一下。",
    "X66n1297_022:0421a18": "　愚菴盂云。竹上泉通竹下水。澗東花發澗西紅。　廣",
    "X66n1297_022:0421a19": "教玉云。盡謂此僧少振作。待濟拈棒。直掀翻禪牀。不",
    "X66n1297_022:0421a20": "惟坐斷臨濟舌頭。亦可與三聖同參。殊不知二老總",
    "X66n1297_022:0421a21": "被伊勘破。",
    "X66n1297_022:0421a22": "漢帝遙憐細桺營。果然符到自無情。堪嗟來往金吾",
    "X66n1297_022:0421a23": "客。失却符兮更折兵。(柏林格)",
    "X66n1297_022:0421a24": "臨濟示眾。夫為法者不避喪身失命。我於先師處",
    "X66n1297_022:0421b01": "三次問佛法大意三次被打。如蒿枝拂相似。如今",
    "X66n1297_022:0421b02": "更思一頓。誰與下手。有僧出曰某甲下手。師以棒",
    "X66n1297_022:0421b03": "度與僧。僧擬接。師便打。",
    "X66n1297_022:0421b04": "翠峰顯云。放去較危。收來太速。　五祖戒云。臨濟大",
    "X66n1297_022:0421b05": "似貧兒思舊債。　承天宗云。且道臨濟今日用底棒。",
    "X66n1297_022:0421b06": "與當時喫底棒是同是別。若道同。孤負黃檗。若道別。",
    "X66n1297_022:0421b07": "屈他臨濟。若也盡其機來。且道在阿誰分上。乃拈杖",
    "X66n1297_022:0421b08": "云。退後退後。　天童華云。臨濟三度喫棒底意旨。諸",
    "X66n1297_022:0421b09": "人還覰得透也未。直饒一齩便斷。也未是大丈夫漢。",
    "X66n1297_022:0421b10": "三世諸佛口挂壁上。天下老和尚將什麼喫飯。　靈",
    "X66n1297_022:0421b11": "隱嶽拈拄杖云。臨濟據令而行。不知孤負黃檗。翠峰",
    "X66n1297_022:0421b12": "盡力擔板。也祇見一邊。薦福節文在甚處。擲下拄杖。",
    "X66n1297_022:0421b13": "　徑山琇云。臨濟固是貧兒思舊債。者僧渾若餓狗",
    "X66n1297_022:0421b14": "喫牽纏。翠峰道放去較危收來太速。醉我落花天。借",
    "X66n1297_022:0421b15": "他管絃裏。　南堂欲云。當時待道再思一頓誰為下",
    "X66n1297_022:0421b16": "手。便與掀倒禪牀。非惟塞斷者老漢咽喉。抑且出身",
    "X66n1297_022:0421b17": "有路。",
    "X66n1297_022:0421b18": "知恩方覺報恩難。徹底相思海[打丁+羕]寬。不是拔山舉鼎",
    "X66n1297_022:0421b19": "力。烏騅端的不輕攀。(理安問)",
    "X66n1297_022:0421b20": "負屈含冤已十春。可中有口屈難伸。却因家破貧如",
    "X66n1297_022:0421b21": "洗。特把愁腸說向人。(六湛聚)",
    "X66n1297_022:0421b22": "臨濟問洛浦。從上一人行棒。一人行喝。阿那箇親。",
    "X66n1297_022:0421b23": "曰總不親。師曰親處作麼生。浦便喝。師便打。",
    "X66n1297_022:0421b24": "仰山欽云。二大老雖則啐啄同時。要且未會轉身句。",
    "X66n1297_022:0421c01": "或有問如何是轉身句。顧侍者云。牢記取。　晦曇承",
    "X66n1297_022:0421c02": "云。話頭忘却了也。",
    "X66n1297_022:0421c03": "臨濟曰。我者裏是活祖師西來意。一切臨時。要用",
    "X66n1297_022:0421c04": "便用。",
    "X66n1297_022:0421c05": "獅林則拈拂子搖拽云。我者裏也是活底。要用便用。",
    "X66n1297_022:0421c06": "一切臨時。與臨濟是同是別。以拂子一擊。便擲下云。",
    "X66n1297_022:0421c07": "臨濟猶欠者著在。　車溪沖拈拄杖云。我者裏一切",
    "X66n1297_022:0421c08": "臨時。要用便用。不論死活。雖然。以拄杖畵圓相云。臨",
    "X66n1297_022:0421c09": "濟天如總出者箇不得。",
    "X66n1297_022:0421c10": "臨濟訪平田。於路見一嫂使牛。師問平田路向甚",
    "X66n1297_022:0421c11": "處去。嫂打牛曰。者畜生諸處走。到者裏不知路。師",
    "X66n1297_022:0421c12": "曰我問你平田路向甚處去。嫂曰。者畜生養來五",
    "X66n1297_022:0421c13": "載尚使不得。師曰。欲觀前人。先觀所使。便有抽釘",
    "X66n1297_022:0421c14": "拔楔之意。",
    "X66n1297_022:0421c15": "有客平田問路頭。高擡白棒打耕牛。春光眼底無多",
    "X66n1297_022:0421c16": "子。一對鴛鴦逐水流。(笑翁堪)",
    "X66n1297_022:0421c17": "烏藤倒拄向平田。便把羸牛痛下鞭。更說養來經五",
    "X66n1297_022:0421c18": "歲。始終祇是老婆禪。(天目禮)",
    "X66n1297_022:0421c19": "白水田邊問路頭。雪眉婆子打耕牛。艸鞋泥滑青山",
    "X66n1297_022:0421c20": "遠。不是愁人也著愁。(橫川珙)",
    "X66n1297_022:0421c21": "目前條路平如砥。何不堂堂掉臂行。撩撥老婆牛性",
    "X66n1297_022:0421c22": "發。赤身挨棒可憐生。(竹屋簡)",
    "X66n1297_022:0421c23": "打著南邊動北邊。播揚家醜向人前。白拈手段無人",
    "X66n1297_022:0421c24": "會。一箭雙鵰落遠天。(柏林格)",
    "X66n1297_022:0422a01": "臨濟曰。第一句薦得。堪與佛祖為師。第二句薦得。",
    "X66n1297_022:0422a02": "堪與人天為師。第三句薦得。自救不了。",
    "X66n1297_022:0422a03": "天寶樞喝一喝云。是那一句。若喚作第一句。自救不",
    "X66n1297_022:0422a04": "了。喚作第二句。萬里崖州。喚作第三句。定光金地搖",
    "X66n1297_022:0422a05": "招手。智者江陵暗點頭。　石霜尊云。石霜亦有三句。",
    "X66n1297_022:0422a06": "第一句薦得。紅爐飛片雪。第二句薦得。一劍定烟塵。",
    "X66n1297_022:0422a07": "第三句薦得。歸依佛法僧。　法林音舉公案畢云。世",
    "X66n1297_022:0422a08": "事誰將公道斷。",
    "X66n1297_022:0422a09": "滄溟一口吞。千江萬派聲。老漁慣舞棹。不出渠腹行。",
    "X66n1297_022:0422a10": "(報恩琇三)",
    "X66n1297_022:0422a11": "親從海藏出。把時如意珠。百寶掌上雨。博施無邊生。",
    "X66n1297_022:0422a12": "住在普陀巖。別買南海船。隨著長年轉。家山越杳然。",
    "X66n1297_022:0422a13": "臨濟將示寂。謂眾曰。吾遷化後。不得滅却吾正法",
    "X66n1297_022:0422a14": "眼藏。三聖出曰。怎敢滅却和尚正法眼藏。師曰。已",
    "X66n1297_022:0422a15": "後有人問你。向它道甚麼。聖便喝。師曰。誰知吾正",
    "X66n1297_022:0422a16": "法眼藏。向者瞎驢邊滅却。",
    "X66n1297_022:0422a17": "溈山秀云。古者忍死待來。因何正法眼藏却向瞎驢",
    "X66n1297_022:0422a18": "邊滅却。臨濟行計速速。三聖又却匆匆。因斯父子情",
    "X66n1297_022:0422a19": "忘。遂使後人失望。若不得流水。還應過別山。　中峰",
    "X66n1297_022:0422a20": "本云。認他財為己物。將官路當人情。濟之心亦濫矣。",
    "X66n1297_022:0422a21": "三聖當時見他道不得滅却吾正法眼藏。便與掩却",
    "X66n1297_022:0422a22": "臭口。猶較些子。乃云怎敢滅却。噫。以聖較濟。又豈止",
    "X66n1297_022:0422a23": "濫而已哉。　報恩倫徵云。祇如三聖與麼喝。正法眼",
    "X66n1297_022:0422a24": "藏可窺不可窺。見徹不見徹。　博山來云。驅耕奪食",
    "X66n1297_022:0422b01": "須是滹沱。播網張風還他三聖。然要傳正法眼藏。且",
    "X66n1297_022:0422b02": "緩緩。",
    "X66n1297_022:0422b03": "正法眼藏誰傳得。喝下滄溟徹底乾。從此瞎驢無覓",
    "X66n1297_022:0422b04": "處。鐵山歸路黑漫漫。(佛慧泉)",
    "X66n1297_022:0422b05": "劈破華山雷未猛。照開滄海月非光。瞎驢滅却正法",
    "X66n1297_022:0422b06": "眼。直得哀聲振大唐。(白雲端)",
    "X66n1297_022:0422b07": "出門握手再丁寧。往往事從丁屬生。路遠夜長休把",
    "X66n1297_022:0422b08": "火。大家吹滅暗中行。(保寧勇)",
    "X66n1297_022:0422b09": "忽雷纔震雨如傾。九曲黃河漲四溟。賴得陡門能下",
    "X66n1297_022:0422b10": "閘。滔滔萬里絕流聲。(普融平)",
    "X66n1297_022:0422b11": "信衣夜半付盧能。攪擾黃梅七百僧。臨濟一隻正法",
    "X66n1297_022:0422b12": "眼。瞎驢滅却得人憎。心心相印。祖祖傳燈。夷平海岳。",
    "X66n1297_022:0422b13": "變化鯤鵬。祇箇名言難比擬。大都手段解翻騰。(宏智覺)",
    "X66n1297_022:0422b14": "玉洞玄關道路長。蟠桃不是等閒芳。遮藏不許時人",
    "X66n1297_022:0422b15": "見。祇恐春風漏泄香。(上方益)",
    "X66n1297_022:0422b16": "貽謀定鼎驗端由。獨步寰中據上流。堪笑隨波行路",
    "X66n1297_022:0422b17": "者。聞雷鴨祇在泥湫。(金山海)",
    "X66n1297_022:0422b19": "宗鑑法林卷二十二"
}