{
    "T19n0946_002:0160c16": "大佛頂廣聚陀羅尼經卷第二",
    "T19n0946_002:0160c18": "大佛頂無畏廣聚如來佛頂得見呪師普薰滅",
    "T19n0946_002:0160c19": "罪品第四",
    "T19n0946_002:0160c20": "爾時呪大師。若行若坐。所遇眾生。若卵生若",
    "T19n0946_002:0160c21": "濕生。若化生等蠢動之類。若聞呪師語聲。若",
    "T19n0946_002:0160c22": "見其身。若影所觸。若得其語。若至呪師所誦",
    "T19n0946_002:0160c23": "呪處。是諸眾生即得不退轉。當得阿耨多羅",
    "T19n0946_002:0160c24": "三藐三菩提。復得無垢。罪障消滅。三命終之",
    "T19n0946_002:0160c25": "後。生極樂世界。蓮華化生。常憶宿命。爾時大",
    "T19n0946_002:0160c26": "師色聲形影難可得聞。亦難得說。云何難得。",
    "T19n0946_002:0160c27": "是七寶塔中十二億百千如來祕蜜心藏故。",
    "T19n0946_002:0160c28": "及諸佛說受。是呪師即是如來身退轉位身。",
    "T19n0946_002:0160c29": "登十地證無上上正等菩提。是呪師身猶如",
    "T19n0946_002:0161a01": "寶塔等無有別。有此力故是以難得。",
    "T19n0946_002:0161a02": "爾時如上等佛頂功德靈驗讀誦受持力故即",
    "T19n0946_002:0161a03": "得。大師得此身已。一切金剛不能侵嬈。呪呪",
    "T19n0946_002:0161a04": "餘神天龍夜叉。羅剎毘那夜迦。及魔波旬部",
    "T19n0946_002:0161a05": "多毘舍。及諸餓鬼人非人等。水火風雨雷電",
    "T19n0946_002:0161a06": "霹靂諸雜毒等。亦不為害。刀兵孤魍魎惡呪",
    "T19n0946_002:0161a07": "邪魔。國土壞亂禁閉繫縛孤獨他卿。天時亢",
    "T19n0946_002:0161a08": "旱。若雨多苗稼不熟。曠野險難。師子虎狼",
    "T19n0946_002:0161a09": "諸雜禽獸能為害者。及諸盜賊時氣癲癎虐",
    "T19n0946_002:0161a10": "病。一日二日乃至一月。諸邪伎術厭蠱妭惑",
    "T19n0946_002:0161a11": "蛇蝎蛛蜈蚣一切諸毒等。如上所說皆不為",
    "T19n0946_002:0161a12": "害。是以難見。一切災怪。亢旱水風毒。及一切",
    "T19n0946_002:0161a13": "眾病。皆不為害。是以難聞。丁瘡病癲癩癰腫寒",
    "T19n0946_002:0161a14": "熱。一切眾病。及諸毒藥等。誦此陀羅尼二十",
    "T19n0946_002:0161a15": "一遍。皆得消除。是以難說。",
    "T19n0946_002:0161a16": "若有人每日受持讀誦此佛頂陀羅尼者。令",
    "T19n0946_002:0161a17": "壽百年延至二百。福德端正。當生極樂國土。",
    "T19n0946_002:0161a18": "所生不忘。常憶宿命。無有退轉。與佛同壽。得",
    "T19n0946_002:0161a19": "大快樂。住佛國土。",
    "T19n0946_002:0161a20": "復次說。呪師若欲成就種種故。香湯澡洗清",
    "T19n0946_002:0161a21": "淨著新淨衣。於舍利骨塔前安置佛像。面向",
    "T19n0946_002:0161a22": "西。白月八日起首。至白月十五日。誦滿八千",
    "T19n0946_002:0161a23": "遍。以其呪師現自身出光明。佛頂上放三道",
    "T19n0946_002:0161a24": "光。遶佛三匝。於頂上猶傘蓋。住虛空中。當佛",
    "T19n0946_002:0161a25": "頂上。於其光中出大人相。善聲讚呪師言。善",
    "T19n0946_002:0161a26": "哉善哉。願汝得無畏佛頂蓮華廣聚一切如",
    "T19n0946_002:0161a27": "來心祕密藏大師子王曼荼羅大印跋吒羅",
    "T19n0946_002:0161a28": "等。願汝成就此等呪法。佛即舒左手摩呪師",
    "T19n0946_002:0161a29": "頂上。如來如是讚呪師言。汝今得出生老病",
    "T19n0946_002:0161b01": "死苦。是我之子。能作善根福德。大事成就。復",
    "T19n0946_002:0161b02": "言。汝求何願。欲作何事。今當受取於三世中",
    "T19n0946_002:0161b03": "欲得何事果。汝今何願便乞現世如執金剛。",
    "T19n0946_002:0161b04": "即得成就大力。顏貌色相一如金剛。所欲作",
    "T19n0946_002:0161b05": "事皆得隨意。",
    "T19n0946_002:0161b06": "若欲成就如來祕密心壇族並即隨現如自己",
    "T19n0946_002:0161b07": "眼。",
    "T19n0946_002:0161b08": "復次乞過去世願。若欲受過去如來大人色",
    "T19n0946_002:0161b09": "相。光明出現。如來頂大人之相光圍遶身三",
    "T19n0946_002:0161b10": "匝。入呪師頂。既入頂已即變成蓮華藏。從",
    "T19n0946_002:0161b11": "有漏身入無漏身。具足圓滿三十二相八十",
    "T19n0946_002:0161b12": "種好。種種莊嚴清淨之身。放大光明住虛空",
    "T19n0946_002:0161b13": "中。在九十二俱胝那庾多百千億萬諸天頂",
    "T19n0946_002:0161b14": "上。遊行自在。普恒河沙九十九俱胝那庾多",
    "T19n0946_002:0161b15": "百千萬億佛國土。於諸佛門自然開闢。遊行",
    "T19n0946_002:0161b16": "觀視皆無障礙。乃至非相非非相天現大神",
    "T19n0946_002:0161b17": "變。於菩薩眾中轉大法輪。此即過去之願法。",
    "T19n0946_002:0161b18": "復次若欲入阿脩羅宮門及諸餘宮。呪師即",
    "T19n0946_002:0161b19": "須香湯洗浴。著新淨衣。手執金剛及把數珠。",
    "T19n0946_002:0161b20": "燒安悉香。誦此佛頂陀羅尼一千遍。燒香香",
    "T19n0946_002:0161b21": "煙不絕。即呪金剛白芥子香烟上度之千八",
    "T19n0946_002:0161b22": "遍。由打阿脩羅宮。打三遍已。復將金剛杵",
    "T19n0946_002:0161b23": "三遍心中憶念陀羅尼打已。鎻皆碎關鐱隨",
    "T19n0946_002:0161b24": "落自然開闢。一切神門亦皆自開。於諸宮中",
    "T19n0946_002:0161b25": "皆大震動。諸神等並皆惶怖。共心無力。總於",
    "T19n0946_002:0161b26": "善眼大輪中隱身不現。時持呪人執白芥子",
    "T19n0946_002:0161b27": "處處散之。散已說一切惡鬼魔所在宮中及",
    "T19n0946_002:0161b28": "大水中者。皆走遠避百由旬外。莫知邊際。其",
    "T19n0946_002:0161b29": "道寂淨。便即入宮已。覺其暗求莫令明。",
    "T19n0946_002:0161c01": "大佛頂無畏寶廣聚如來頂眼藥方一切光明",
    "T19n0946_002:0161c02": "品第五",
    "T19n0946_002:0161c03": "蓮華子。蓮華。蓮華鬘。蓮華絲。龍惱香。牛黃。",
    "T19n0946_002:0161c04": "龍華(如師子口音)蓮華。欝金香。蓮華乳。以上藥等分",
    "T19n0946_002:0161c05": "細[打-丁+鳥]作末。取赤牛乳取日好時和作丸。梧桐",
    "T19n0946_002:0161c06": "子以陰乾之。即洗浴清淨著新淨衣。取藥至",
    "T19n0946_002:0161c07": "道場中。以佛頂呪呪之一千八遍。呪已即取",
    "T19n0946_002:0161c08": "好時好日研藥。取牛乳汁和研藥。取牛乳汁",
    "T19n0946_002:0161c09": "和研。此藥點呪師額上。點藥已照曜光明如",
    "T19n0946_002:0161c10": "日初出。至於洗以來。一切地獄黑暗之處皆",
    "T19n0946_002:0161c11": "得光明。其呪師試已即入宮門。於中路逢一",
    "T19n0946_002:0161c12": "童女向前迎。其童女極以童女極以端正。具",
    "T19n0946_002:0161c13": "足圓滿相好。種種莊嚴其身。歎不能盡。手執",
    "T19n0946_002:0161c14": "蓮華。作微妙聲歌讚歎。漸近呪師。口云大",
    "T19n0946_002:0161c15": "師。大師攝心默然不語。其童女手執持一寶",
    "T19n0946_002:0161c16": "奉上呪師。呪師不受。又將蓮華與。亦復不受。",
    "T19n0946_002:0161c17": "口云爾許無情。女即避道。呪師前行至第二",
    "T19n0946_002:0161c18": "門。女亦隨。後見五老婦人。極以醜陋。手持瓔",
    "T19n0946_002:0161c19": "珞來上。呪師見是老人心不畏懼。受取瓔珞",
    "T19n0946_002:0161c20": "默然不語。將此瓔珞頂戴付與童女。時老人",
    "T19n0946_002:0161c21": "見取瓔珞默然不語。受與童女言。不可思議",
    "T19n0946_002:0161c22": "入本阿脩羅大宮。呪師聞此語。便即前入遂",
    "T19n0946_002:0161c23": "見金門。其門內有大水流。其水岸邊有師子",
    "T19n0946_002:0161c24": "王。呪師取三丸藥。呪三遍打之。其師子嗔",
    "T19n0946_002:0161c25": "怒咾吼振動阿脩羅宮。呪師心無怕悕師子",
    "T19n0946_002:0161c26": "之難。呪師復見水難作治之。取呪白芥子三",
    "T19n0946_002:0161c27": "迴散其水中。其水斷流。水師左手把其童女。",
    "T19n0946_002:0161c28": "右手執師子騌。過津難已。其水還合。呪師",
    "T19n0946_002:0161c29": "默然不語。即見三道不知所至。即便思惟生",
    "T19n0946_002:0162a01": "三種智作三種分別。左手童女者是師子惡",
    "T19n0946_002:0162a02": "毒左右並不堪行。當取中道便即前行更無",
    "T19n0946_002:0162a03": "疑惑。佛子尋東道而去。童女隨呪師。後欲別",
    "T19n0946_002:0162a04": "呪師。遂即大喚振動天地。呪師心無怕懼。默",
    "T19n0946_002:0162a05": "然不語。前行須臾逢七寶門。有種種窓。樓閣",
    "T19n0946_002:0162a06": "面有四門。於其門外并鉤欄蜀柱及諸窓牖。",
    "T19n0946_002:0162a07": "種種七寶鈴鐸莊嚴。於門內有種種七寶蓮",
    "T19n0946_002:0162a08": "華莊嚴微妙。第一乳池。第二旃檀香水池。第",
    "T19n0946_002:0162a09": "三中心甘露池。其池當色盈滿。呪師來近池",
    "T19n0946_002:0162a10": "邊。師子天女并置一處。呪師以手觸甘露池。",
    "T19n0946_002:0162a11": "既甘觸露池既觸池已。已即壽百千大劫。頭",
    "T19n0946_002:0162a12": "變為螺髻。紺青色身若真金。有九千九轉輪",
    "T19n0946_002:0162a13": "王。於餘百千萬億。呪師中為最勝。三昇七",
    "T19n0946_002:0162a14": "寶蓮華座。常樂師子。一彈指間行百千由旬。",
    "T19n0946_002:0162a15": "於中往來時。彼童女以呪力故。得同法輪王。",
    "T19n0946_002:0162a16": "遊行自在。於香水洗浴清淨。來觸乳池出。入",
    "T19n0946_002:0162a17": "阿修羅宮。中有瞻部迦樹。取樹脂汁食已。更",
    "T19n0946_002:0162a18": "不飲食。得漏盡上昇七寶高坐已。諸天為送",
    "T19n0946_002:0162a19": "既井帶。以於虛空中復有七寶大輪來。輪既",
    "T19n0946_002:0162a20": "下以復有善眼大輪到。其取輪既到。以一切",
    "T19n0946_002:0162a21": "怨敵皆悉遠避。一切諸天善神悉皆擁護。一",
    "T19n0946_002:0162a22": "切天女亦皆擁護。一彈指間往至西方極樂",
    "T19n0946_002:0162a23": "國土。安隱快樂。三十三天王。阿迦膩吒天。日",
    "T19n0946_002:0162a24": "月星辰大師所往。我亦如是得大自在。及阿",
    "T19n0946_002:0162a25": "迦瑟膩吒天共相娛樂。還歸本所。",
    "T19n0946_002:0162a26": "復次若欲得下於閻浮提者。即向東行。有一",
    "T19n0946_002:0162a27": "水。水中有樹。名瞻部迦。其樹下有甘露水。甘",
    "T19n0946_002:0162a28": "水甜如密味。當取是隨其多少飲之。閉目思",
    "T19n0946_002:0162a29": "惟意念之處開目即至。若將是水所點之物。",
    "T19n0946_002:0162b01": "木石等皆變為閻浮檀金。",
    "T19n0946_002:0162b02": "又法若不能至彼池邊時。即前彼抱彼童女。",
    "T19n0946_002:0162b03": "把手口云娘子。即與童女相隨所憶之處。",
    "T19n0946_002:0162b04": "復次呪師門此語已。即前執童女兩嬭令乳",
    "T19n0946_002:0162b05": "汁出。便將研前丸藥點於額上。既點額已。即",
    "T19n0946_002:0162b06": "便騰空。遊行無礙。即得天輪聖王之身。",
    "T19n0946_002:0162b07": "又法若欲見一切伏藏。不問大小。將藥點於",
    "T19n0946_002:0162b08": "眼上。既點藥已。便見點心上。身隱不現。一切",
    "T19n0946_002:0162b09": "夜叉羅剎毘舍步多等門皆自開闢。羅剎步",
    "T19n0946_002:0162b10": "等鬼便作使者令其驅使。若塗足掌。行百千",
    "T19n0946_002:0162b11": "里不覺疲乏。若點膝上。一切龍宮自然開闢。",
    "T19n0946_002:0162b12": "水皆涸竭。一切龍王及其眷屬悉奉迎禮拜。",
    "T19n0946_002:0162b13": "願為奴僕使者。期雨止雨皆得自在。暴風霜",
    "T19n0946_002:0162b14": "雹止放自在。若塗兩手。折諸惡鬼門。諸鬼",
    "T19n0946_002:0162b15": "等嘷聲大喚逃迸他方。莫知邊際。若塗自身。",
    "T19n0946_002:0162b16": "力如十大龍王。",
    "T19n0946_002:0162b17": "若塗右手打羅闇門。自然開闢。羅等及其眷",
    "T19n0946_002:0162b18": "屬並皆奉迎禮拜。為作奴婢使者。",
    "T19n0946_002:0162b19": "若塗頭者。一切眾生頂戴供養。安穩快樂。財",
    "T19n0946_002:0162b20": "物無數。",
    "T19n0946_002:0162b21": "大佛頂無畏廣聚如來佛頂延年藥法品第六",
    "T19n0946_002:0162b22": "牛乳。牛蘇。天門冬。取前藥相和為丸。每日服",
    "T19n0946_002:0162b23": "三丸。至七日以來。如常壽命復加百年。若",
    "T19n0946_002:0162b24": "服一周年。如前七日。壽命服加千倍。身力如",
    "T19n0946_002:0162b25": "大龍王。少年如十歲小兒。頭有螺髻髮紺青",
    "T19n0946_002:0162b26": "色。其身柔軟如兜羅綿。永一切眾病聽明智",
    "T19n0946_002:0162b27": "惠猶如大海。又法以蘇飲下前藥。七日令得",
    "T19n0946_002:0162b28": "大聰明。一日誦得千。所誦之者更不忘失。",
    "T19n0946_002:0162b29": "若二七日服。聲如緊那羅。讀誦之音如緊那",
    "T19n0946_002:0162c01": "羅歌詠之聲。一經於耳所聞不忘。",
    "T19n0946_002:0162c02": "若三七日服之。如那羅延身等無異。若服一",
    "T19n0946_002:0162c03": "月者。即得隱形。一切夜叉羅剎部多等。一切",
    "T19n0946_002:0162c04": "鬼神皆悉自開。所欲遊行入處。皆無障礙。一",
    "T19n0946_002:0162c05": "切伏藏門皆悉自開出現。",
    "T19n0946_002:0162c06": "若服一年者。戒根清淨為五仙尊。種種變現",
    "T19n0946_002:0162c07": "乘空而行。壽命千年。於虛空中作轉輪聖王。",
    "T19n0946_002:0162c08": "於閻浮及中道之中遊行最勝。",
    "T19n0946_002:0162c09": "若命欲終時服之七日。更延百年之命。",
    "T19n0946_002:0162c10": "若已終者內藥口中即却活。若所用之處皆",
    "T19n0946_002:0162c11": "得成就。",
    "T19n0946_002:0162c12": "大佛頂無畏寶廣聚如來佛頂眼藥品第七",
    "T19n0946_002:0162c13": "爾時世尊讚歎眼藥力故即說偈言。",
    "T19n0946_002:0162c14": "　一切成就法最勝　　所作無疑定成就",
    "T19n0946_002:0162c15": "　一切眾罪皆消滅　　一切所行皆最勝",
    "T19n0946_002:0162c16": "　天龍諸鬼及人間　　所說如上勝功德",
    "T19n0946_002:0162c17": "　皆由呪力及眼藥　　威德顯現無過上",
    "T19n0946_002:0162c18": "蘇味羅。安舍那。海水沫。雄黃。兩種黃。薑。牛",
    "T19n0946_002:0162c19": "黃。青蓮華。欝金花。荳[卄/(冗-几+(豆*殳))]子。石密。右上件藥",
    "T19n0946_002:0162c20": "等分細樢為末細。羅羅之和石密為散。於赤",
    "T19n0946_002:0162c21": "銅器中盛。呪師著新淨衣。即將此至佛前。誦",
    "T19n0946_002:0162c22": "呪滿八千遍。即得成就。",
    "T19n0946_002:0162c23": "欲使此藥之時。先須佛前誦呪一百遍。點此",
    "T19n0946_002:0162c24": "藥眼中。即便隱形眾中最勝。即得十二千。呪",
    "T19n0946_002:0162c25": "師隨後三阡由旬內。諸物事等。天龍藥叉乾",
    "T19n0946_002:0162c26": "闥婆羅剎等不動脚足。並皆路現而見明了。",
    "T19n0946_002:0162c27": "一切諸神宮并諸伏藏山河諸城郭圍林變化",
    "T19n0946_002:0162c28": "事等。由如掌中觀菴魔摩勒菓。於夜分中所",
    "T19n0946_002:0162c29": "見諸物。逾於晝日。見過去未來現在諸事。猶",
    "T19n0946_002:0163a01": "如掌中視琉璃寶。一切呪王及海中諸寶悉",
    "T19n0946_002:0163a02": "得見。遊行入海如己舍宅。從海出已。種種七",
    "T19n0946_002:0163a03": "寶樓閣入諸山窟黑暗之處。如日光明皆能",
    "T19n0946_002:0163a04": "得見。點眼藥已更無暗處。若常著此藥即成",
    "T19n0946_002:0163a05": "淨眼。",
    "T19n0946_002:0163a06": "若患眼二十四種病風翳暗暯赤等皆得除",
    "T19n0946_002:0163a07": "愈。爾時世尊即說偈言。",
    "T19n0946_002:0163a08": "　一切眼闇皆清淨　　目淨修廣若青蓮",
    "T19n0946_002:0163a09": "　眼中所見諸眾生　　降伏受樂隨歡喜",
    "T19n0946_002:0163a10": "　比丘淨行及四眾　　若男若女及王妃",
    "T19n0946_002:0163a11": "　若眼曾覩皆歡喜　　如上功能諸變現",
    "T19n0946_002:0163a12": "　皆由佛頂及眼藥　　道引成辨諸功德",
    "T19n0946_002:0163a13": "大佛頂無畏寶廣聚如來佛頂相命呪師自證",
    "T19n0946_002:0163a14": "品第八",
    "T19n0946_002:0163a15": "爾時世尊告呪師言。若欲成就。先須澡浴清",
    "T19n0946_002:0163a16": "淨著新淨衣。於七寶舍利塔前誦百千遍。欲",
    "T19n0946_002:0163a17": "作法時。如前洗浴。燒白檀香。一日一夜不",
    "T19n0946_002:0163a18": "食。誦八千遍。如來放光照室。便於座上動身",
    "T19n0946_002:0163a19": "空中而住。其呪師兩膊出光。如來空中歎呪",
    "T19n0946_002:0163a20": "師言。善哉善哉。我今與汝成就此蓮華佛頂",
    "T19n0946_002:0163a21": "如來心。汝今受此法已。時呪師歡喜禮拜頂",
    "T19n0946_002:0163a22": "戴如來足。其呪師即得無垢行三昧。住於虛",
    "T19n0946_002:0163a23": "空。見十方諸佛菩薩。及見一切佛國土。遊",
    "T19n0946_002:0163a24": "行自在。面見毘盧遮那如來。一切惡鬼神諸",
    "T19n0946_002:0163a25": "摩毘那夜迦等無量無邊皆悉得見。即於天",
    "T19n0946_002:0163a26": "中作呪師王。頂有螺髻。壽命百劫。此名現世",
    "T19n0946_002:0163a27": "成就。",
    "T19n0946_002:0163a28": "又法若欲成就妙吉祥天女。絹上畫種種七",
    "T19n0946_002:0163a29": "寶莊嚴及諸色等。勿用膠水。畫得像已呪師",
    "T19n0946_002:0163b01": "洗浴著新淨衣。在閑靜處。立小方壇。於像前",
    "T19n0946_002:0163b02": "燒栴檀香。然後呪師三日三夜不食。於天像",
    "T19n0946_002:0163b03": "前結跏趺坐。誦呪滿十千遍。其像即動放大",
    "T19n0946_002:0163b04": "光明。呪師見已踊躍歡喜。即於壇中讚呪",
    "T19n0946_002:0163b05": "師言。善哉善哉。汝須何願復願何物欲作何",
    "T19n0946_002:0163b06": "事。汝所求願我今與汝。其呪師即乞言。我",
    "T19n0946_002:0163b07": "今極大貧困。功德天言。所須寶物錢財。汝今",
    "T19n0946_002:0163b08": "收取莫令乏少。所作功德布施及供養諸佛",
    "T19n0946_002:0163b09": "菩薩。今梵天等及比丘比丘尼。神仙鬼等并",
    "T19n0946_002:0163b10": "諸乞人一切須者。隨意所用無有障礙。我身",
    "T19n0946_002:0163b11": "常在汝室寸步不離。每日布施百千恒河沙",
    "T19n0946_002:0163b12": "寶。日壇千倍。如是者轉轉至無數劫。如是",
    "T19n0946_002:0163b13": "財物漸轉多無有窮盡。呪師得願恭敬歡喜",
    "T19n0946_002:0163b14": "修行。",
    "T19n0946_002:0163b15": "求見金剛法。又法若欲求見金剛。其呪師須",
    "T19n0946_002:0163b16": "淨洗浴清淨著淨衣。復作一香檀種種莊嚴",
    "T19n0946_002:0163b17": "道場。取金剛像安置其中。散花燒安悉香。種",
    "T19n0946_002:0163b18": "種飲食菓子乳酪等。於其像前供養。稻穀花",
    "T19n0946_002:0163b19": "及白芥子。金銀銅等器盛之置於壇中。其呪",
    "T19n0946_002:0163b20": "師唯食三白食。除水餘並不得食之。從白月",
    "T19n0946_002:0163b21": "八日起首。於金剛前。每日誦一千二百遍。一",
    "T19n0946_002:0163b22": "日三時誦呪。於中不得簡斷。至十五日。於十",
    "T19n0946_002:0163b23": "五日夜。數滿八千遍。以其壇中金剛即動身。",
    "T19n0946_002:0163b24": "其不驚怕亦不恐怖。須馺馺誦呪。其金剛從",
    "T19n0946_002:0163b25": "壇中起立。不須怪之。勿須恐怖。即須大聲誦",
    "T19n0946_002:0163b26": "呪。取前飲食花菓。燒安悉香。煙莫絕。供養",
    "T19n0946_002:0163b27": "金剛。金剛踊躍歡喜起立讚呪師言。善哉善",
    "T19n0946_002:0163b28": "哉。汝佛頂如來許可法願汝即得成就。所求",
    "T19n0946_002:0163b29": "事者皆悉稱心。所須願我皆與汝。汝今即說",
    "T19n0946_002:0163c01": "若欲騰空及乘仙隱形。欲居淨土。若欲得伏",
    "T19n0946_002:0163c02": "藏。若入阿修羅宮大水山河海樹木叢林入",
    "T19n0946_002:0163c03": "地窟中。若入隱處入深草蘆荻及諸王宮。若",
    "T19n0946_002:0163c04": "入不思議奇異之處。若入國城村坊等有福",
    "T19n0946_002:0163c05": "祿處。若欲得入五穀熟處。及錢財金銀琉璃",
    "T19n0946_002:0163c06": "車渠馬瑙珊瑚虎珀真珠摩尼等寶。若求金",
    "T19n0946_002:0163c07": "銀琉璃七寶等方。若求醫藥呪術等方。求曷",
    "T19n0946_002:0163c08": "羅闍大臣宰相一切尊貴等。求作夜叉羅剎",
    "T19n0946_002:0163c09": "鳩盤荼布單那等王。一切如上所求者。今並",
    "T19n0946_002:0163c10": "與汝。即時無礙。所用去處皆得通達成就。呪",
    "T19n0946_002:0163c11": "師受已供養禮拜歡喜修行。",
    "T19n0946_002:0163c12": "又法若有貧賤罪業病痛之狐魅者。厭蠱餓",
    "T19n0946_002:0163c13": "鬼魍魎飢寒窮鬼囚厄惡魔等業鬼。其呪師",
    "T19n0946_002:0163c14": "香湯洗浴。著新淨衣。於舍利塔前。作一四方",
    "T19n0946_002:0163c15": "香水壇。其壇種種莊嚴。於十五日起首。一日",
    "T19n0946_002:0163c16": "一夜種種花菓等供養。於佛前燒三種香。壇",
    "T19n0946_002:0163c17": "香薰陸香安悉香。置於壇中燒香散花。手執",
    "T19n0946_002:0163c18": "金剛拔折羅。然後於壇前結跏趺坐。誦呪八",
    "T19n0946_002:0163c19": "千遍滿已。即將金剛杵打其壇中。便出光明。",
    "T19n0946_002:0163c20": "所有餓鬼罪鬼窮鬼病鬼等。並皆出現。於呪",
    "T19n0946_002:0163c21": "師前[跍*月]跪懺悔口言。今日以去不敢惱亂。情",
    "T19n0946_002:0163c22": "願遠去。前身所有惡業悉得消滅。呪師即取",
    "T19n0946_002:0163c23": "香湯加持一百八遍。浴佛及舍利等。若有如",
    "T19n0946_002:0163c24": "上等病者。取此浴佛之水。洗浴佛其身。即得",
    "T19n0946_002:0163c25": "福貴安穩快樂。所有業障悉得消滅。",
    "T19n0946_002:0163c26": "大佛頂無畏寶聚如來佛頂觀世音文殊師利",
    "T19n0946_002:0163c27": "菩薩與願品第九",
    "T19n0946_002:0163c28": "尒時世尊復告呪師言。若欲成就此佛頂見",
    "T19n0946_002:0163c29": "觀世音菩薩者。呪師以手押觀世音兩足。",
    "T19n0946_002:0164a01": "誦呪八千遍。觀世音菩薩自身現來。所求願",
    "T19n0946_002:0164a02": "者皆得隨意。",
    "T19n0946_002:0164a03": "又法取文殊師利自在鉢者。復於文殊師利",
    "T19n0946_002:0164a04": "前。誦呪八千遍滿已。其鉢放大光明。呪師",
    "T19n0946_002:0164a05": "手持此鉢。即便騰空。其鉢法成就。呪師便得",
    "T19n0946_002:0164a06": "轉輪王。住十方諸佛國土。天神皆來供養。心",
    "T19n0946_002:0164a07": "中所須中所願者。皆從鉢中出。種種百味食",
    "T19n0946_002:0164a08": "千之飲食。衣香塗身香香種種諸新香。傘蓋",
    "T19n0946_002:0164a09": "并花藥。衣裳及瓔珞種種莊嚴具。坐臥諸七",
    "T19n0946_002:0164a10": "寶。其物數甚哉說不能盡。皆從鉢中出。一切",
    "T19n0946_002:0164a11": "諸如來皆悉普供養。如此諸功能皆由佛力。",
    "T19n0946_002:0164a12": "又法一香壇取一鉢盛乳糜。置在壇中。呪師",
    "T19n0946_002:0164a13": "清淨洗浴著新淨衣。於文殊師利前結跏趺",
    "T19n0946_002:0164a14": "坐。燒前香等。香烟不絕。誦佛呪八千遍。以其",
    "T19n0946_002:0164a15": "鉢放大光明。呪師當食少許。即便騰空。其鉢",
    "T19n0946_002:0164a16": "中餘粥施一切眾生。假使一人一摶。如須彌",
    "T19n0946_002:0164a17": "山乃至千劫猶不能盡。呪師即作五通仙人",
    "T19n0946_002:0164a18": "中王。文殊師利日夜擁護。常與善願。所求稱",
    "T19n0946_002:0164a19": "意。壽二百歲。",
    "T19n0946_002:0164a20": "大佛頂無畏寶廣聚如來佛頂仙膏油品第十",
    "T19n0946_002:0164a21": "欝金花(二兩)龍腦香(二兩)煎香(二兩)烏油摩(五什退皮)",
    "T19n0946_002:0164a22": "一切眾花(各少許)沈香(二兩)牛黃(二兩)右取水五升。",
    "T19n0946_002:0164a23": "取上諸藥細切。煎令水欲盡。可得一升以來。",
    "T19n0946_002:0164a24": "即去滓令淨。即下諸香藥龍腦香牛黃煎香",
    "T19n0946_002:0164a25": "沈香欝金香花等。然後煎令水盡。於銅器中",
    "T19n0946_002:0164a26": "盛之。置於塔中。其呪師清淨衣。於其壇中結",
    "T19n0946_002:0164a27": "加趺坐。燒沈煎等香煙不絕。誦佛頂呪八千",
    "T19n0946_002:0164a28": "遍已。得名曰清淨寶光明日藏王油。其呪師",
    "T19n0946_002:0164a29": "即將此油塗身及諸支節。即成著天鉀。遍身",
    "T19n0946_002:0164b01": "大光明藏照曜普遍一切世間。諸天及人皆",
    "T19n0946_002:0164b02": "來供養。取少許油呪之服已。即騰空隱形不",
    "T19n0946_002:0164b03": "現。將油塗頂。紺髮青色如佛螺髺。塗其服",
    "T19n0946_002:0164b04": "迬一切夜叉羅剎毘那夜迦諸鬼神及諸魔",
    "T19n0946_002:0164b05": "等。悉皆逃遠去他方千由外。永不為害。作其",
    "T19n0946_002:0164b06": "障難聞呪師名者。皆悉星散。聞香亦然。若塗",
    "T19n0946_002:0164b07": "遍身。即便騰空。欲入阿修羅窟及諸天宮。皆",
    "T19n0946_002:0164b08": "悉自開。一切宮自在遊行。出入無難。塗其足",
    "T19n0946_002:0164b09": "掌。履水如地。塗其膝上。即於天中遊行。若塗",
    "T19n0946_002:0164b10": "左手觸人天。即相憐愛隨意驅使。若夜將燈",
    "T19n0946_002:0164b11": "炷及藥相隨。一切伏藏悉皆出現。隨意所用。",
    "T19n0946_002:0164b12": "若塗眼中。一切天龍夜叉。乾闥婆。阿修羅。迦",
    "T19n0946_002:0164b13": "樓羅。緊那羅。摩睺羅。人非人等。悉皆出現。",
    "T19n0946_002:0164b14": "若塗白芥子上。呪八千遍。散著水中。海河涸",
    "T19n0946_002:0164b15": "竭。水中所有龍神皆來現身而為供養。所須",
    "T19n0946_002:0164b16": "之物皆得隨意。至彼深宮中遊行自在。如己",
    "T19n0946_002:0164b17": "舍宅。若將此芥子擲著火中。火神即現。所",
    "T19n0946_002:0164b18": "求驅使皆得隨意。火不能燒。處大火聚如在",
    "T19n0946_002:0164b19": "水中。",
    "T19n0946_002:0164b20": "又法入尸陀林。即取新死人未爛壞者。將來",
    "T19n0946_002:0164b21": "作壇。取尸陀林中上。塗於壇中。畫跋折羅杵",
    "T19n0946_002:0164b22": "輪力髑髏越斧。將尸安置壇中。以白絹覆身。",
    "T19n0946_002:0164b23": "頭向東。取前膏油塗死人屍遍身已。誦心呪",
    "T19n0946_002:0164b24": "八千遍。呪滿以其屍即起。呪師取白芥子。呪",
    "T19n0946_002:0164b25": "之二十一遍。打其屍即不動。呪師即須勘問",
    "T19n0946_002:0164b26": "其屍。即語說過去未來事。呪師即前白芥子",
    "T19n0946_002:0164b27": "油塗其口上。塗已塗已。舌長一尸放大光明。",
    "T19n0946_002:0164b28": "其呪師即須下一割取便須喫却一半。一半",
    "T19n0946_002:0164b29": "左手把之。其手中放大光明。便即騰空。遊行",
    "T19n0946_002:0164c01": "自在。即作刀輪王。壽命俱胝劫。頂有螺髺紺",
    "T19n0946_002:0164c02": "青色。",
    "T19n0946_002:0164c03": "又法若有鬪戰。呪師取一賓刀。以膏油塗。手",
    "T19n0946_002:0164c04": "把出入於軍中。一切兵馬退散。悉皆惶怖星",
    "T19n0946_002:0164c05": "散。莫知避處。兵若極多。取白芥子呪之。塗其",
    "T19n0946_002:0164c06": "膏油。四方散之。化兵無數。皆長一丈。種種衣",
    "T19n0946_002:0164c07": "鉀莊嚴具全。所有眾賊四方退散藏避。",
    "T19n0946_002:0164c08": "又法天旱無雨。近於海邊及有龍之處。結跏",
    "T19n0946_002:0164c09": "趺坐。手執芥子。呪一擲海中。至二十一遍。其",
    "T19n0946_002:0164c10": "雨即下。若難降者。取一把芥子。以嗔怒面呪",
    "T19n0946_002:0164c11": "二十一遍。擲著海中。其芥子變成金翅鳥。其",
    "T19n0946_002:0164c12": "水皆端。其金翅鳥皆嚴。諸龍其龍並亂。即便",
    "T19n0946_002:0164c13": "降大雨甘。",
    "T19n0946_002:0164c14": "又法若雨多不止。取白芥子。呪二十一遍。向",
    "T19n0946_002:0164c15": "天散之。其雨即止。",
    "T19n0946_002:0164c16": "又法若惡雨雷電。取白芥子。呪二十一遍。散",
    "T19n0946_002:0164c17": "天上。當時即止。",
    "T19n0946_002:0164c18": "又法若樹神及居穴中者。呪白芥子二十一",
    "T19n0946_002:0164c19": "遍。呪一擲火。其諸神等皆出現。隨意驅使。",
    "T19n0946_002:0164c20": "一切藥草等神並皆來現。所有山精魅魍魎",
    "T19n0946_002:0164c21": "及諸藥草神並皆放光。諸鬼神等並皆來現。",
    "T19n0946_002:0164c22": "若呪白芥子。散著屍陀林四方。其諸髑髏並",
    "T19n0946_002:0164c23": "皆作歌舞。屍陀林中諸鬼並皆來現。",
    "T19n0946_002:0164c24": "若於造車家。呪白芥子二十一遍散之。所有",
    "T19n0946_002:0164c25": "車並皆作舞。",
    "T19n0946_002:0164c26": "若於瓦器家。白芥子二十一遍。散之於瓫邊。",
    "T19n0946_002:0164c27": "所有瓮器並皆作舞。",
    "T19n0946_002:0164c28": "若於酒家。呪白芥子二十一遍散之。所有酒",
    "T19n0946_002:0164c29": "瓮並皆移去。",
    "T19n0946_002:0165a01": "若欲移諸倉窖庫藏。呪白芥子二十一遍。散",
    "T19n0946_002:0165a02": "著其中。所有五穀並皆移去。",
    "T19n0946_002:0165a03": "又法若欲自身解脫作五通仙人。三日三夜",
    "T19n0946_002:0165a04": "不食。於如來舍利塔前。誦呪百千遍。呪師每",
    "T19n0946_002:0165a05": "日觸五味物。一乳二酪三蘇四水尿五牛糞",
    "T19n0946_002:0165a06": "汁。一日一迴觸并飲一掬。每日亦須服檀香",
    "T19n0946_002:0165a07": "汁。每日須前供養。取日藏膏油置於佛前。香",
    "T19n0946_002:0165a08": "花菓子飲食燈油每日供養。誦呪滿八千遍。",
    "T19n0946_002:0165a09": "至第三夜。須清淨洗浴著新淨白衣。不得共",
    "T19n0946_002:0165a10": "餘人語。即於塔前。誦呪八千遍。三日滿竟",
    "T19n0946_002:0165a11": "呪數足。以其膏油和石密。次飲即於佛前養",
    "T19n0946_002:0165a12": "之。亦服已訖。即得五通。昇空自在。決定無",
    "T19n0946_002:0165a13": "疑。若七日飲之。即除三毒。六賊九惱五蓋十",
    "T19n0946_002:0165a14": "纏並皆捨離。其呪師身極以柔軟。顏白端正。",
    "T19n0946_002:0165a15": "又法欲求延年方者。呪師洗浴清淨著新淨",
    "T19n0946_002:0165a16": "衣。取前日藏王膏油。以銅器盛之。密四分。蘇",
    "T19n0946_002:0165a17": "八分。天木汁一分(梵云提嚩陀嚕)日藏膏油一分。牛乳",
    "T19n0946_002:0165a18": "十六分。右以上相和。煎藥之時。一切婦人",
    "T19n0946_002:0165a19": "孝子小兒六畜等不得見。呪師須莊嚴道場。",
    "T19n0946_002:0165a20": "建立壇場。極須如法種種供養。洗浴清淨著",
    "T19n0946_002:0165a21": "新淨。餘藥。天門。舍陀布澁波。蓮華及青蓮華",
    "T19n0946_002:0165a22": "波羅(二合)奔拏利迦。乾陀嚩斯。必利亦語。白",
    "T19n0946_002:0165a23": "檀。訶梨勒。毘脾梨勒。阿摩勒(二十一遍練之須上好者)菖",
    "T19n0946_002:0165a24": "蒲。畢鉢胡椒胡乾薑。煎香。青木香。右以各等",
    "T19n0946_002:0165a25": "分微火煎之絞。勿令藥著底。呪師手把蘇摩",
    "T19n0946_002:0165a26": "那大支。呪打此藥。其呪師右手把拔折羅。左",
    "T19n0946_002:0165a27": "手把大鈴。令聲莫絕。遶壇及藥呪之。五色線",
    "T19n0946_002:0165a28": "作結界。四邊莫令惡鬼神。令其壇中四方卓",
    "T19n0946_002:0165a29": "十二□箭著。五色幡隨方布置。唯須轉誦經",
    "T19n0946_002:0165b01": "典。其藥熟時。取金銀銅瓷等器未曾用者。盛",
    "T19n0946_002:0165b02": "將向佛前安置。二十重密封其口。呪跋折羅。",
    "T19n0946_002:0165b03": "於藥瓶上著。喫藥合藥。並須告曰好時。於舍",
    "T19n0946_002:0165b04": "利塔前。日夜至心供養。結跏趺坐。誦廣聚",
    "T19n0946_002:0165b05": "蓮花佛頂一切如來心呪滿八千遍。嗔怒佛",
    "T19n0946_002:0165b06": "頂亦須誦八千遍。心呪及心中呪心亦誦百",
    "T19n0946_002:0165b07": "千遍。每日欲誦呪。瓶即放光。亦觸其瓶。其身",
    "T19n0946_002:0165b08": "長大高七多羅樹。顏貌柔軟如十六小兒。端",
    "T19n0946_002:0165b09": "正猶如蓮花。髮紺青色。頂有螺髺。壽十劫。作",
    "T19n0946_002:0165b10": "一切延壽中玉。騰空自在。若不放光時。以手",
    "T19n0946_002:0165b11": "觸之。即得壽命千歲。相好如前。若服一分更",
    "T19n0946_002:0165b12": "不飲食。若不變吐常不飲食。若將藥點額。便",
    "T19n0946_002:0165b13": "隱身不現。所遊行之處皆得自在。所入諸宮",
    "T19n0946_002:0165b14": "人皆不見。若和牛乳服之。即得大聰明。一切",
    "T19n0946_002:0165b15": "所聞更不廢忘。",
    "T19n0946_002:0165b16": "大佛頂無畏廣聚如來佛頂造珍寶品第十一",
    "T19n0946_002:0165b17": "作金方及藥。銅百兩(成練好者)合灰一分。延壽藥一",
    "T19n0946_002:0165b18": "兩。訶利多羅(黃如金色好者新明為上)堅故瑟吒一兩。摩吒",
    "T19n0946_002:0165b19": "羅娑一兩。蜜二兩。膏油一兩。並向土堣中。取",
    "T19n0946_002:0165b20": "前膏油及延壽藥。塗銅上及諸藥上。取前呪",
    "T19n0946_002:0165b21": "竟。芥子膏油一分並不在處蜜覆之。取合灰",
    "T19n0946_002:0165b22": "一分。梵云菩脂迦灰。亦云乞沙(二合)羅。總和",
    "T19n0946_002:0165b23": "著。即須結界作壇。祭火神種種飲食乳酪雜",
    "T19n0946_002:0165b24": "菓及供養佛頂。呪師著新淨衣裳。壇前誦呪",
    "T19n0946_002:0165b25": "守之。婦人孝六畜狗等並不得見。見即不成。",
    "T19n0946_002:0165b26": "慎之大吉。欲熟之時。即點延壽藥少許。欲熟",
    "T19n0946_002:0165b27": "時。狀如日色。即出向欝金汁中寫著。變金色",
    "T19n0946_002:0165b28": "如日。即成紫磨金。作任意所用。千練不壞。隨",
    "T19n0946_002:0165b29": "銅多少渴後本。",
    "T19n0946_002:0165c01": "作白銀方及藥。錫百兩。銅三百兩。延壽藥三",
    "T19n0946_002:0165c02": "兩。螺蛽五兩。油王三兩。金鑛三兩(好者)銀鑛",
    "T19n0946_002:0165c03": "二十兩。合灰三兩。阿迦吏羅三兩。羅娑嚩",
    "T19n0946_002:0165c04": "吒二兩。多羅二十兩。右以上准前和合。欲熟",
    "T19n0946_002:0165c05": "時。光如月色。即知是熟。於器中著。牛乳一升",
    "T19n0946_002:0165c06": "寫置具紫鑛三兩(取汁)蜯蛤末百兩(雜明好者)白琉璃",
    "T19n0946_002:0165c07": "末百兩(明淨者)延壽藥一兩。膏油王一兩。多羅一",
    "T19n0946_002:0165c08": "分。細樢為末。密和化丸。取多羅一分。相和",
    "T19n0946_002:0165c09": "作珠。隨意大小。置土堣中。微著火令熟。欲熟",
    "T19n0946_002:0165c10": "之時。有紫色光。出即寫向石密水中。即成好",
    "T19n0946_002:0165c11": "如寶珠。任意所用。",
    "T19n0946_002:0165c12": "大佛頂無畏佛頂經卷第二",
    "T19n0946_002:0165c13": "安元二年八月三十日",
    "T19n0946_002:0165c14": "　　於法傳寺　書了　昌圓　一交了"
}