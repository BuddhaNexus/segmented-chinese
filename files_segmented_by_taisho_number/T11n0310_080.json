{
    "T11n0310_080:0457b04": "大寶積經卷第八十",
    "T11n0310_080:0457b06": "隋三藏法師闍那崛多譯",
    "T11n0310_080:0457b07": "18 護國菩薩會1護國菩薩會第一十八之一",
    "T11n0310_080:0457b08": "如是我聞：一時婆伽婆在王舍城耆闍崛山",
    "T11n0310_080:0457b09": "中，與大比丘眾千二百五十人俱；菩薩摩訶",
    "T11n0310_080:0457b10": "薩五千人，一切皆得無礙辯才，大忍成就降",
    "T11n0310_080:0457b11": "伏魔怨，近於佛智一生補處，皆得陀羅尼無",
    "T11n0310_080:0457b12": "邊辯才、力、無所畏、自在神通，乃至一切功德",
    "T11n0310_080:0457b13": "皆悉具足，其名曰普賢菩薩、普眼菩薩、普明",
    "T11n0310_080:0457b14": "菩薩、普光菩薩、圓光菩薩、上意菩薩、無邊意",
    "T11n0310_080:0457b15": "菩薩、廣意菩薩、無盡意菩薩、持地菩薩、持世",
    "T11n0310_080:0457b16": "菩薩、益意菩薩、呪手菩薩、文殊師利等六十",
    "T11n0310_080:0457b17": "不思議菩薩，賢護等十六菩薩，如是等菩薩",
    "T11n0310_080:0457b18": "摩訶薩五千人俱。",
    "T11n0310_080:0457b19": "復有娑婆世界主梵天王，及釋提桓因、護世",
    "T11n0310_080:0457b20": "四王、功德天子、正意天子，一切天王、一切龍",
    "T11n0310_080:0457b21": "王、一切緊那羅王、一切乾闥婆王、一切夜叉",
    "T11n0310_080:0457b22": "王、一切阿修羅王、一切迦樓羅王，如是等王",
    "T11n0310_080:0457b23": "各各皆與百千眷屬俱悉來集會。",
    "T11n0310_080:0457b24": "爾時世尊坐功德藏師子寶座，於大眾中色",
    "T11n0310_080:0457b25": "象顯現如須彌山，普照世間如日天子，顯現",
    "T11n0310_080:0457b26": "世界如月天子，其德寂靜如梵天王，威德難",
    "T11n0310_080:0457b27": "瞻如天帝釋，七菩提分皆悉具足如轉輪王，",
    "T11n0310_080:0457b28": "宣說無相空無願法心無所畏如師子王，身",
    "T11n0310_080:0457b29": "光照耀如大火聚，又放光明猶如諸天最勝",
    "T11n0310_080:0457c01": "無上摩尼寶珠普照三千大千世界，以大梵",
    "T11n0310_080:0457c02": "音令諸眾生悉得歡喜。於一切法解其深義，",
    "T11n0310_080:0457c03": "於大眾中而為說法，初中後善其義微妙，具",
    "T11n0310_080:0457c04": "足無雜清淨梵行。爾時眾中有一菩薩摩訶",
    "T11n0310_080:0457c05": "薩名曰喜王在眾中坐，覩見如來坐師子座",
    "T11n0310_080:0457c06": "放大光明，如百千日普照一切，令天人光隱",
    "T11n0310_080:0457c07": "蔽不現。見是事已踊躍歡喜，遍滿身心不能",
    "T11n0310_080:0457c08": "自勝，即從座起合掌向佛，以偈讚曰：",
    "T11n0310_080:0457c09": "「世尊覆蔽此大眾，　　天龍修羅乾闥婆，",
    "T11n0310_080:0457c10": "菩薩聲聞無威德，　　普照一切如金山。",
    "T11n0310_080:0457c11": "猶如須彌諸天俱，　　處於大海佛亦然，",
    "T11n0310_080:0457c12": "世尊住於慈悲海，　　放大光明百千種。",
    "T11n0310_080:0457c13": "住於梵行猶梵王，　　光明威德過諸天，",
    "T11n0310_080:0457c14": "安住禪定解脫中，　　照耀世間勝眾生。",
    "T11n0310_080:0457c15": "猶如帝釋在天眾，　　色象光明最為勝，",
    "T11n0310_080:0457c16": "佛過世間亦復然，　　諸相莊嚴功德具。",
    "T11n0310_080:0457c17": "猶如輪王典四域，　　照耀世間說法時，",
    "T11n0310_080:0457c18": "令諸眾生入聖道，　　世尊顯現慈悲意。",
    "T11n0310_080:0457c19": "光明障蔽火摩尼，　　猶如秋日行虛空，",
    "T11n0310_080:0457c20": "佛比千日最為勝，　　佛日普照於世間。",
    "T11n0310_080:0457c21": "如夜闇時秋滿月，　　佛光清淨亦復然，",
    "T11n0310_080:0457c22": "面部圓滿猶如月，　　覆翳一切天人光。",
    "T11n0310_080:0457c23": "猶如山頂夜火聚，　　清淨顯現無邊界，",
    "T11n0310_080:0457c24": "能滅一切無明闇，　　世尊智慧光普照。",
    "T11n0310_080:0457c25": "佛音遍滿山谷中，　　能伏外道猶師子，",
    "T11n0310_080:0457c26": "宣說無我空無願，　　令諸外道皆恐怖。",
    "T11n0310_080:0457c27": "威光猶如摩尼王，　　映奪一切摩尼光，",
    "T11n0310_080:0457c28": "如來軀體真金色，　　普照世間勝諸光。",
    "T11n0310_080:0457c29": "如來世間無與等，　　況復有勝世尊者，",
    "T11n0310_080:0458a01": "福智精進方便等，　　一切功德無能過。",
    "T11n0310_080:0458a02": "救護世間大丈夫，　　我今覩見功德海，",
    "T11n0310_080:0458a03": "令我歡喜生尊重，　　是故頂禮世尊足。",
    "T11n0310_080:0458a04": "我已讚歎勝調御，　　功德圓滿世間燈，",
    "T11n0310_080:0458a05": "我今所有諸功德，　　令諸眾生證菩提。」",
    "T11n0310_080:0458a06": "爾時喜王菩薩摩訶薩偈讚佛已，合十指掌",
    "T11n0310_080:0458a07": "諦觀佛身目不暫捨，觀察法界甚深難解難",
    "T11n0310_080:0458a08": "行難入，不可思惟難知寂靜微細之法，不可",
    "T11n0310_080:0458a09": "思量諸佛境界。內心觀察周遍法界，觀如來",
    "T11n0310_080:0458a10": "智世尊境界無有等等。作是觀已，入如來智",
    "T11n0310_080:0458a11": "不思議境方便行中，諸佛世尊同一法性而",
    "T11n0310_080:0458a12": "無有異。思惟觀察諸佛世尊無所染著猶如",
    "T11n0310_080:0458a13": "虛空。作是觀時，入於實證真如體性，一切諸",
    "T11n0310_080:0458a14": "法性皆如是。生如是信，愛樂諸佛如來無礙",
    "T11n0310_080:0458a15": "解脫之門，知常樂我淨、知佛之身，作是思惟：",
    "T11n0310_080:0458a16": "「如來之身遍一切剎現眾生前，諸佛功德於",
    "T11n0310_080:0458a17": "無量劫說不可盡。」喜王菩薩作是念已，默然",
    "T11n0310_080:0458a18": "而住觀於法界。爾時有一慧命菩薩比丘名",
    "T11n0310_080:0458a19": "曰護國，在舍婆提城受夏安居三月過已，執",
    "T11n0310_080:0458a20": "持衣鉢共諸年少初學比丘遊行諸國，至王",
    "T11n0310_080:0458a21": "舍城耆闍崛山。爾時慧命護國菩薩到世尊",
    "T11n0310_080:0458a22": "前，頂禮佛足，右遶三匝却住一面，合掌向",
    "T11n0310_080:0458a23": "佛以偈讚曰：",
    "T11n0310_080:0458a24": "「敬禮最勝放光者，　　敬禮意如虛空者，",
    "T11n0310_080:0458a25": "敬禮能決他疑網，　　敬禮超過三界尊。",
    "T11n0310_080:0458a26": "十方無數剎土中，　　聞讚如來功德事，",
    "T11n0310_080:0458a27": "彼國所有諸菩薩，　　歡喜皆來供養佛。",
    "T11n0310_080:0458a28": "菩薩如法供養已，　　一心聽佛所說法，",
    "T11n0310_080:0458a29": "聞法歡喜還本土，　　讚歎如來諸功德。",
    "T11n0310_080:0458b01": "如來積行為眾生，　　經於無量無邊劫，",
    "T11n0310_080:0458b02": "為他求於菩提時，　　其心初無有疲惓。",
    "T11n0310_080:0458b03": "世尊行檀持戒堅，　　羼提精進遊諸禪，",
    "T11n0310_080:0458b04": "智慧方便皆具足，　　是故稽首大聖尊。",
    "T11n0310_080:0458b05": "如來具足四如意，　　諸根諸力諸解脫，",
    "T11n0310_080:0458b06": "又知眾生心意識，　　是故頂禮大智海。",
    "T11n0310_080:0458b07": "知諸眾生心所念，　　身口所作善惡業，",
    "T11n0310_080:0458b08": "亦知解脫方便等，　　世尊知已為說法。",
    "T11n0310_080:0458b09": "貪欲恚癡迷眾生，　　能令入於三惡道，",
    "T11n0310_080:0458b10": "如來知已教斷除，　　令彼眾生生善趣。",
    "T11n0310_080:0458b11": "過去一切諸世尊，　　天人魔梵所恭敬，",
    "T11n0310_080:0458b12": "未來功德具足者，　　世尊皆悉了了知。",
    "T11n0310_080:0458b13": "諸佛淨土所生處，　　菩薩聲聞及緣覺，",
    "T11n0310_080:0458b14": "天人眷屬與種姓，　　壽命長短皆悉知。",
    "T11n0310_080:0458b15": "滅度已後正法住，　　供養舍利起廟塔，",
    "T11n0310_080:0458b16": "受法藏人若干種，　　調御丈夫皆悉知。",
    "T11n0310_080:0458b17": "十力智慧無障礙，　　悉能了達三世事，",
    "T11n0310_080:0458b18": "入於一切法智中，　　故我稽首大智海。",
    "T11n0310_080:0458b19": "佛無等等況有過，　　諸相莊嚴如來身，",
    "T11n0310_080:0458b20": "譬如星宿在虛空，　　是故我禮勝丈夫。",
    "T11n0310_080:0458b21": "如來妙色無與等，　　映蔽大會天人光，",
    "T11n0310_080:0458b22": "釋梵威德在佛邊，　　一切隱沒皆不現。",
    "T11n0310_080:0458b23": "身如金山無垢穢，　　紺髮柔軟而右旋，",
    "T11n0310_080:0458b24": "佛頂顯現如須彌，　　無量功德光明聚。",
    "T11n0310_080:0458b25": "眉間毫相放大光，　　無量無邊無有數，",
    "T11n0310_080:0458b26": "佛眼修廣如青蓮，　　以大慈悲視眾生。",
    "T11n0310_080:0458b27": "如秋滿月行虛空，　　如來面部亦復爾，",
    "T11n0310_080:0458b28": "眾生觀者無厭足，　　是故我禮面中王。",
    "T11n0310_080:0458b29": "猶如師子鵝孔雀，　　安行徐步如象王，",
    "T11n0310_080:0458c01": "遊止震動於大地，　　敬禮十力大苦行。",
    "T11n0310_080:0458c02": "手指𦟛纖無不愛，　　網縵珊瑚赤銅色，",
    "T11n0310_080:0458c03": "臂肘修長立過膝，　　敬禮如來金色身。",
    "T11n0310_080:0458c04": "足下輪相羅網具，　　行時足跡猶采畫，",
    "T11n0310_080:0458c05": "若有頂禮世尊者，　　佛光照耀得生天。",
    "T11n0310_080:0458c06": "法王具足七財寶，　　常以法施調伏心，",
    "T11n0310_080:0458c07": "教照眾生以法行，　　我今頂禮於法王。",
    "T11n0310_080:0458c08": "慈悲為鎧念為刀，　　持戒為弓智慧箭，",
    "T11n0310_080:0458c09": "以此能破煩惱怨，　　生死有愛增長種。",
    "T11n0310_080:0458c10": "自度度他億眾生，　　解脫一切諸繫縛，",
    "T11n0310_080:0458c11": "能示無畏安隱路，　　令其得至常樂道。",
    "T11n0310_080:0458c12": "行此乘者斷生死，　　無有恩愛別離苦，",
    "T11n0310_080:0458c13": "得至微妙無為處，　　慈心說法為眾生。",
    "T11n0310_080:0458c14": "讚歎最勝世尊已，　　一切法中自在者，",
    "T11n0310_080:0458c15": "以此讚歎勝善根，　　令諸眾生證菩提。」",
    "T11n0310_080:0458c16": "爾時護國菩薩偈讚佛已，合十指掌而白佛",
    "T11n0310_080:0458c17": "言：「世尊！我心有疑，欲問如來，唯願聽許。」爾",
    "T11n0310_080:0458c18": "時佛告護國菩薩比丘：「恣汝所問，我當為汝",
    "T11n0310_080:0458c19": "分別解說，斷汝所疑令汝歡喜。」爾時護國既",
    "T11n0310_080:0458c20": "蒙聽許，即白佛言：「菩薩摩訶薩修行何等，於",
    "T11n0310_080:0458c21": "一切法增長功德，到究竟處而得自在，證捷",
    "T11n0310_080:0458c22": "疾智、得決定智，於法明了入一切智，教化眾",
    "T11n0310_080:0458c23": "生能決疑網，解一切智以巧方便濟度眾生，",
    "T11n0310_080:0458c24": "如言而行常宣真實，得念佛三昧，善能諮問",
    "T11n0310_080:0458c25": "一切深義，聞已能持，速疾證得一切種智？」爾",
    "T11n0310_080:0458c26": "時護國菩薩欲重宣此義而說偈言：",
    "T11n0310_080:0458c27": "「菩薩行行常決定，　　真實決定從何生？",
    "T11n0310_080:0458c28": "智慧大海分別處，　　願勝丈夫為我說。",
    "T11n0310_080:0458c29": "佛身微妙猶真金，　　人天中勝大福聚，",
    "T11n0310_080:0459a01": "慈愍我等大歸依，　　清淨之行為我說。",
    "T11n0310_080:0459a02": "云何而得無盡利，　　覺道總持甘露生？",
    "T11n0310_080:0459a03": "云何清淨智慧海，　　而斷眾生諸疑惑？",
    "T11n0310_080:0459a04": "無量億劫在生死，　　而無疲倦悔厭心，",
    "T11n0310_080:0459a05": "觀諸眾生逼切苦，　　常為眾生作利益。",
    "T11n0310_080:0459a06": "清淨剎土佛眷屬，　　最勝國土及壽命，",
    "T11n0310_080:0459a07": "一切眾事微妙處，　　願說清淨菩提行。",
    "T11n0310_080:0459a08": "降伏眾魔破邪見，　　枯竭愛海得解脫，",
    "T11n0310_080:0459a09": "法行相續無絕斷，　　無上最勝為我說。",
    "T11n0310_080:0459a10": "色力財寶及四辯，　　哀愍軟言令眾喜，",
    "T11n0310_080:0459a11": "慈悲雲雨潤一切，　　願為我說佛境界。",
    "T11n0310_080:0459a12": "願出迦陵頻伽聲，　　大梵雷音破邪見，",
    "T11n0310_080:0459a13": "眾會渴仰為法來，　　願施解脫甘露漿。",
    "T11n0310_080:0459a14": "我今欲成微妙道，　　若不樂法則不請，",
    "T11n0310_080:0459a15": "聞法時至恭敬待，　　唯願為說大法寶。",
    "T11n0310_080:0459a16": "世尊我願成菩提，　　如來深知我志樂，",
    "T11n0310_080:0459a17": "非為惱亂故問佛，　　善哉願說最勝行。」",
    "T11n0310_080:0459a18": "爾時世尊告護國菩薩言：「善哉護國！汝今乃",
    "T11n0310_080:0459a19": "能問如是義，利益多人安樂天人，亦大饒益",
    "T11n0310_080:0459a20": "於未來世，攝諸菩薩。諦聽諦受，當為汝說。」護",
    "T11n0310_080:0459a21": "國白言：「善哉世尊！願為我說。」佛言：「護國！菩薩",
    "T11n0310_080:0459a22": "有四法，能成如上清淨之事。何等為四？一者",
    "T11n0310_080:0459a23": "真實心無諂曲，二者於諸眾生行於平等，三",
    "T11n0310_080:0459a24": "者心念行空，四者如言而行。護國當知，如此",
    "T11n0310_080:0459a25": "四種能得菩薩清淨之法。」爾時世尊欲重宣",
    "T11n0310_080:0459a26": "此義而說偈曰。",
    "T11n0310_080:0459a27": "「若有菩薩心無諂，　　而常不退菩提道，",
    "T11n0310_080:0459a28": "亦無佷戾貢高意，　　彼則名為無邊智。",
    "T11n0310_080:0459a29": "見諸眾生無救護，　　生老病死所逼切，",
    "T11n0310_080:0459b01": "發心欲度於有海，　　能為一切作法船。",
    "T11n0310_080:0459b02": "調伏平等於眾生，　　觀諸眾生如一子，",
    "T11n0310_080:0459b03": "皆當救度令解脫，　　最勝丈夫發此心。",
    "T11n0310_080:0459b04": "行住坐臥念空門，　　壽者我想皆悉無，",
    "T11n0310_080:0459b05": "一切世間都如幻，　　眾生愚癡所迷惑。",
    "T11n0310_080:0459b06": "大智菩薩所言說，　　依之行行無違失，",
    "T11n0310_080:0459b07": "調伏寂靜離諸過，　　能求菩提名佛子。」",
    "T11n0310_080:0459b08": "佛說偈已，告護國菩薩言：「善男子！菩薩摩訶",
    "T11n0310_080:0459b09": "薩復有四種無畏之法。何等為四？一者所謂",
    "T11n0310_080:0459b10": "得陀羅尼，二者值善知識，三者得深法忍，四",
    "T11n0310_080:0459b11": "者戒行清淨。是名菩薩四無畏法。」爾時世尊",
    "T11n0310_080:0459b12": "欲重宣此義而說偈言。",
    "T11n0310_080:0459b13": "「菩薩大名稱，　　由得總持故，",
    "T11n0310_080:0459b14": "受持最妙法，　　如來所宣說，",
    "T11n0310_080:0459b15": "恒常無忘失，　　增長於智慧，",
    "T11n0310_080:0459b16": "彼等智無礙，　　超過一切法。",
    "T11n0310_080:0459b17": "常遇善知識，　　增於助道法，",
    "T11n0310_080:0459b18": "常說於菩提，　　諸佛所行處，",
    "T11n0310_080:0459b19": "惡知識如火，　　畏燒故遠離，",
    "T11n0310_080:0459b20": "若聞空相法，　　勇猛堅其心。",
    "T11n0310_080:0459b21": "菩薩離我人，　　一切諸見等，",
    "T11n0310_080:0459b22": "持戒無缺漏，　　其心調寂靜，",
    "T11n0310_080:0459b23": "教化諸眾生，　　安住於佛戒。」",
    "T11n0310_080:0459b24": "佛說偈已，復告護國：「諸菩薩眾行圓滿到究",
    "T11n0310_080:0459b25": "竟處，有四功德令心歡喜。何等為四？一者菩",
    "T11n0310_080:0459b26": "薩見佛而生歡喜，二者聞正法而生歡喜，三",
    "T11n0310_080:0459b27": "者捨一切而生歡喜，四者順法忍而生歡喜。",
    "T11n0310_080:0459b28": "是為四法生於歡喜。」爾時世尊重說偈言：",
    "T11n0310_080:0459b29": "「菩薩所生處，　　常見最勝人，",
    "T11n0310_080:0459c01": "威光遍一切，　　照曜於世間。",
    "T11n0310_080:0459c02": "見已心恭敬，　　如天奉帝釋，",
    "T11n0310_080:0459c03": "為度眾生故，　　求於菩提時。",
    "T11n0310_080:0459c04": "從佛聞正法，　　不怖而歡喜，",
    "T11n0310_080:0459c05": "一心信敬已，　　隨順於佛教。",
    "T11n0310_080:0459c06": "聞於隨順法，　　得忍心無疑，",
    "T11n0310_080:0459c07": "諸法無眾生，　　我想亦復爾。",
    "T11n0310_080:0459c08": "常觀如是已，　　捨相生歡喜，",
    "T11n0310_080:0459c09": "既不取我相，　　見乞心踊躍。",
    "T11n0310_080:0459c10": "城邑與大地，　　妻子及壽命，",
    "T11n0310_080:0459c11": "一切布施時，　　其心初無悔。」",
    "T11n0310_080:0459c12": "佛說偈已，復告護國：「菩薩作如是言，有四種",
    "T11n0310_080:0459c13": "法應當棄捨。何等為四？一者菩薩棄捨居家，",
    "T11n0310_080:0459c14": "二者既出家已不貪利養，三者離諸檀越，四",
    "T11n0310_080:0459c15": "者不惜身命。是為四法應當棄捨。」爾時世尊",
    "T11n0310_080:0459c16": "重說偈言：",
    "T11n0310_080:0459c17": "「菩薩見家過，　　捨之而出家，",
    "T11n0310_080:0459c18": "遊止於山林，　　無人寂靜處。",
    "T11n0310_080:0459c19": "遠離男與女，　　眷屬及大眾，",
    "T11n0310_080:0459c20": "單己無等侶，　　譬如犀一角。",
    "T11n0310_080:0459c21": "專意求淨道，　　得失心無憂，",
    "T11n0310_080:0459c22": "少欲及知足，　　離諂除憍慢。",
    "T11n0310_080:0459c23": "精進為眾生，　　布施調伏心，",
    "T11n0310_080:0459c24": "苦行修禪定，　　一心求佛智。",
    "T11n0310_080:0459c25": "不惜身與命，　　遠離愛眷屬，",
    "T11n0310_080:0459c26": "堅心求菩提，　　其志猶金剛。",
    "T11n0310_080:0459c27": "若人來割截，　　無有恚恨想，",
    "T11n0310_080:0459c28": "勇猛心增長，　　求於一切智。」",
    "T11n0310_080:0459c29": "佛說偈已，復告護國：「菩薩有四種無悔之法。",
    "T11n0310_080:0460a01": "何等為四？一者不破禁戒無悔之法，二者住",
    "T11n0310_080:0460a02": "阿蘭若處無悔之法，三者行四聖種無悔之",
    "T11n0310_080:0460a03": "法，四者多聞無悔之法。是為四種無悔之法。」",
    "T11n0310_080:0460a04": "爾時世尊重說偈言：",
    "T11n0310_080:0460a05": "「持戒淨無垢，　　猶如摩尼珠，",
    "T11n0310_080:0460a06": "不生貢高心，　　言我能持戒。",
    "T11n0310_080:0460a07": "復以此戒善，　　轉教於多人，",
    "T11n0310_080:0460a08": "常懷如是望，　　成就於佛戒。",
    "T11n0310_080:0460a09": "彼等住空閑，　　清淨蘭若處，",
    "T11n0310_080:0460a10": "亦不生我想，　　及以壽者想。",
    "T11n0310_080:0460a11": "觀察男女色，　　猶如於草木，",
    "T11n0310_080:0460a12": "不生男女想，　　及以吾我想。",
    "T11n0310_080:0460a13": "彼住四聖種，　　無懈怠諂曲，",
    "T11n0310_080:0460a14": "至心恒修行，　　遠離於放逸。",
    "T11n0310_080:0460a15": "求多聞功德，　　精勤常修習，",
    "T11n0310_080:0460a16": "願成一切智，　　最上功德處。",
    "T11n0310_080:0460a17": "眾生處牢獄，　　無有救護者，",
    "T11n0310_080:0460a18": "輪轉於生死，　　求財以自給。",
    "T11n0310_080:0460a19": "我當求法船，　　濟度彼生死，",
    "T11n0310_080:0460a20": "煩惱海眾生，　　令其至彼岸。",
    "T11n0310_080:0460a21": "眾生無歸依，　　亦無救護者，",
    "T11n0310_080:0460a22": "眾生在有為，　　無能令其出。",
    "T11n0310_080:0460a23": "我當作導師，　　救之令解脫，",
    "T11n0310_080:0460a24": "是故我發心，　　求於菩提道。」",
    "T11n0310_080:0460a25": "佛說偈已，復告護國：「菩薩有四種調伏之行，",
    "T11n0310_080:0460a26": "應當行之。何等為四？一者願生善處常值諸",
    "T11n0310_080:0460a27": "佛，二者供養師長而不求報，三者常樂空閑",
    "T11n0310_080:0460a28": "棄捨利養，四者得無礙辯頭陀忍法。是為四",
    "T11n0310_080:0460a29": "種調伏之法。」爾時世尊重說偈言：",
    "T11n0310_080:0460b01": "「菩薩勇猛樂山林，　　常不從人求利養，",
    "T11n0310_080:0460b02": "恒得深智無礙辯，　　善能通達諸法相。",
    "T11n0310_080:0460b03": "常當供養諸師長，　　隨順師教無違背，",
    "T11n0310_080:0460b04": "隨所生處值諸佛，　　供養恭敬求菩提。",
    "T11n0310_080:0460b05": "常生勝處名高遠，　　若生天上天中尊，",
    "T11n0310_080:0460b06": "又得成就菩提道，　　教諸眾生行十善。",
    "T11n0310_080:0460b07": "念佛功德常歡喜，　　我亦不久成佛道，",
    "T11n0310_080:0460b08": "既成正覺功德滿，　　度脫眾生生死苦。」",
    "T11n0310_080:0460b09": "佛說偈已，復告護國：「菩薩有四種法，淨菩薩",
    "T11n0310_080:0460b10": "行。何等為四？一者行菩提時心無瞋恨，二者",
    "T11n0310_080:0460b11": "棄捨眷屬宮殿財寶樂處山林亦不稱說己",
    "T11n0310_080:0460b12": "之功德，三者雖行布施不求果報，四者精勤",
    "T11n0310_080:0460b13": "樂法不見師過。是為四法淨菩提行。」爾時世",
    "T11n0310_080:0460b14": "尊重說偈言：",
    "T11n0310_080:0460b15": "「其心清淨無怨恨，　　亦不求人之過罪，",
    "T11n0310_080:0460b16": "自不諂曲無染著，　　行於大道求菩提。",
    "T11n0310_080:0460b17": "深觀居家是苦本，　　親近惡友無正念，",
    "T11n0310_080:0460b18": "是故棄捨行出家，　　處於山林求解脫。",
    "T11n0310_080:0460b19": "遊行空閑寂靜樂，　　永斷眷屬恩愛念，",
    "T11n0310_080:0460b20": "不惜於身及壽命，　　獨步無畏猶師子。",
    "T11n0310_080:0460b21": "乞食支身常知足，　　猶如飛禽無儲積，",
    "T11n0310_080:0460b22": "不樂生天及人中，　　唯求無上菩提道。",
    "T11n0310_080:0460b23": "獨行無侶唯一己，　　恒不恐怖如師子，",
    "T11n0310_080:0460b24": "畏諸煩惱如野獸，　　若得利養心不喜。",
    "T11n0310_080:0460b25": "觀諸眾生恒放逸，　　慈悲誓願為破之，",
    "T11n0310_080:0460b26": "我為救護諸眾生，　　常當熾然勤精進。",
    "T11n0310_080:0460b27": "凡所出言恒哀愍，　　於憎愛人常含笑，",
    "T11n0310_080:0460b28": "不著一切亦如風，　　唯當求於丈夫行。",
    "T11n0310_080:0460b29": "常樂行於空無相，　　觀有為法如幻化，",
    "T11n0310_080:0460c01": "調伏諸根意廣大，　　行住常樂甘露法。",
    "T11n0310_080:0460c02": "常依佛教行大道，　　恒當清淨於內心，",
    "T11n0310_080:0460c03": "求陀羅尼及辯才，　　荷負諸苦求菩提。",
    "T11n0310_080:0460c04": "菩薩常觀如是行，　　見前利益生歡喜，",
    "T11n0310_080:0460c05": "若不愛樂於菩提，　　是人無惡而不造。」",
    "T11n0310_080:0460c06": "佛說偈已，復告護國：「菩薩有四種墮落之法。",
    "T11n0310_080:0460c07": "何等為四？一者不恭敬他，二者背恩諂曲，三",
    "T11n0310_080:0460c08": "者多求利養名聞，四者詐善揚德。是為四種",
    "T11n0310_080:0460c09": "墮落之法。」爾時世尊重說偈言：",
    "T11n0310_080:0460c10": "「彼於父母及師長，　　常懷憍慢不恭敬，",
    "T11n0310_080:0460c11": "違背恩養心諂曲，　　諸根散亂多愚癡。",
    "T11n0310_080:0460c12": "常念利養不休息，　　諂曲詐現精進相，",
    "T11n0310_080:0460c13": "自謂持戒及苦行，　　一切無有如己者。",
    "T11n0310_080:0460c14": "惡口麁言喜鬪諍，　　常求人過不休息。",
    "T11n0310_080:0460c15": "彼恒違離沙門行，　　營理田作及販賣。",
    "T11n0310_080:0460c16": "未來世中諸比丘，　　棄捨功德及戒行，",
    "T11n0310_080:0460c17": "以懷嫉妬鬪諍故，　　覆滅損壞我正法。",
    "T11n0310_080:0460c18": "彼去菩提甚懸遠，　　亦復遠離七聖財，",
    "T11n0310_080:0460c19": "違背解脫八正路，　　流轉五道生死中。」",
    "T11n0310_080:0460c20": "爾時世尊說此偈已，復告護國：「菩薩有四種",
    "T11n0310_080:0460c21": "障道之法。何等為四？一者懈怠，二者不信，三",
    "T11n0310_080:0460c22": "者我慢，四者瞋恚。是為四種障道之法。」爾時",
    "T11n0310_080:0460c23": "世尊重說偈言：",
    "T11n0310_080:0460c24": "「懈怠不信闇鈍心，　　常為我慢及瞋恚，",
    "T11n0310_080:0460c25": "見有忍辱諸比丘，　　驅逐儐出於塔寺。",
    "T11n0310_080:0460c26": "若得利養心歡喜，　　各言我是常住者，",
    "T11n0310_080:0460c27": "恒作方便求人短，　　何人有過我治罰。",
    "T11n0310_080:0460c28": "如是等人去法遠，　　憎嫉功德墜三塗，",
    "T11n0310_080:0460c29": "厭惡諸佛微妙法，　　是人當入猛火中。",
    "T11n0310_080:0461a01": "彼人造惡不休息，　　必當具受苦中苦，",
    "T11n0310_080:0461a02": "是故汝等求菩提，　　無令後悔墮惡道。",
    "T11n0310_080:0461a03": "無量億劫佛乃出，　　為諸眾生作利益，",
    "T11n0310_080:0461a04": "汝等既得善趣身，　　應捨放逸求解脫。」",
    "T11n0310_080:0461a05": "爾時世尊說此偈已，復告護國：「菩薩須捨四",
    "T11n0310_080:0461a06": "種福伽羅，不得親近。何等為四？一者不得親",
    "T11n0310_080:0461a07": "近惡知識，二者不得親近執見之人，三者不",
    "T11n0310_080:0461a08": "得親近謗法之人，四者不得親近貪利養人。",
    "T11n0310_080:0461a09": "是謂四種之人不得親近。」爾時世尊重說偈",
    "T11n0310_080:0461a10": "言：",
    "T11n0310_080:0461a11": "「能捨惡知識，　　親近善知識，",
    "T11n0310_080:0461a12": "菩提道增長，　　猶月漸圓滿。",
    "T11n0310_080:0461a13": "遠離執見人，　　及捨我壽等，",
    "T11n0310_080:0461a14": "為求佛道故，　　棄之如毒器。",
    "T11n0310_080:0461a15": "誹謗於佛法，　　寂靜甘露味，",
    "T11n0310_080:0461a16": "若欲求菩提，　　應避如糞穢。",
    "T11n0310_080:0461a17": "遠離貪利養，　　亦捨惡行人，",
    "T11n0310_080:0461a18": "是等不應近，　　猶如避火坑。",
    "T11n0310_080:0461a19": "若欲降眾魔，　　轉無上法輪，",
    "T11n0310_080:0461a20": "欲求第一利，　　速遠惡知識。",
    "T11n0310_080:0461a21": "捨愛及憎惡，　　利譽亦嫉妬，",
    "T11n0310_080:0461a22": "若求無上道，　　常修於佛智。」",
    "T11n0310_080:0461a23": "爾時世尊說此偈已，復告護國：「菩薩有四種",
    "T11n0310_080:0461a24": "法受未來苦。何等為四？一者輕慢有智之人，",
    "T11n0310_080:0461a25": "二者常懷嫉妬之心，三者於一切法無有信",
    "T11n0310_080:0461a26": "心，四者於淨智法常疑無忍而求利養。是謂",
    "T11n0310_080:0461a27": "四法受未來苦。」爾時世尊重說偈言：",
    "T11n0310_080:0461a28": "「侍佛之人有智者，　　一切天人應供養，",
    "T11n0310_080:0461a29": "而反貢高懷憍慢，　　是故彼受無邊苦。",
    "T11n0310_080:0461b01": "於淨法中心無忍，　　所求利養皆非法，",
    "T11n0310_080:0461b02": "常懷憍慢而貢高，　　見有智者不恭敬。",
    "T11n0310_080:0461b03": "於佛法中無信解，　　於賢聖眾亦復然，",
    "T11n0310_080:0461b04": "此人常遊三惡道，　　若在人中多愚癡。",
    "T11n0310_080:0461b05": "彼捨人間壽命已，　　在大地獄受劇苦，",
    "T11n0310_080:0461b06": "若此劫盡生餘方，　　畜生餓鬼亦復然。",
    "T11n0310_080:0461b07": "若欲求作世間燈，　　能盡諸苦勝丈夫，",
    "T11n0310_080:0461b08": "常當遠離三塗業，　　修諸功德成菩提。」",
    "T11n0310_080:0461b09": "爾時世尊說此偈已，復告護國：「菩薩有四繫",
    "T11n0310_080:0461b10": "縛。何等為四？一者輕慢於他，是菩薩繫縛。二",
    "T11n0310_080:0461b11": "者於世俗定其心樂著不求究竟，是菩薩繫",
    "T11n0310_080:0461b12": "縛。三者不守自心智慧未成而行放逸，是菩",
    "T11n0310_080:0461b13": "薩繫縛。四者為求利養而入他家，是菩薩繫",
    "T11n0310_080:0461b14": "縛。護國！當知是謂菩薩四種繫縛。」爾時世尊",
    "T11n0310_080:0461b15": "重說偈言：",
    "T11n0310_080:0461b16": "「恒常輕慢他，　　樂住世間善，",
    "T11n0310_080:0461b17": "貪著諸見纏，　　如象沒深泥。",
    "T11n0310_080:0461b18": "樂入白衣家，　　常懷於放逸，",
    "T11n0310_080:0461b19": "暗鈍無智慧，　　此行名繫縛。",
    "T11n0310_080:0461b20": "欲斷諸有苦，　　遠離老病死，",
    "T11n0310_080:0461b21": "當捨於憍慢，　　常行菩薩道。",
    "T11n0310_080:0461b22": "受於無邊苦，　　棄捨諸樂事，",
    "T11n0310_080:0461b23": "亦離於憎愛，　　成佛無染著。",
    "T11n0310_080:0461b24": "「汝等常應行六度，　　諸地諸智諸力等，",
    "T11n0310_080:0461b25": "一切功德若成就，　　常得解脫死羅網。",
    "T11n0310_080:0461b26": "我於往昔無量劫，　　為諸眾生求菩提，",
    "T11n0310_080:0461b27": "常行布施以調伏，　　捨離恩愛住正道。",
    "T11n0310_080:0461b28": "恒不捨離阿蘭若，　　苦行羸瘦求菩提，",
    "T11n0310_080:0461b29": "熾然精進無懈怠，　　求於最勝丈夫智。",
    "T11n0310_080:0461c01": "見諸眾生在有獄，　　輪轉生死五道中，",
    "T11n0310_080:0461c02": "慈念一切起大悲，　　是故求於菩提道。",
    "T11n0310_080:0461c03": "捨於愛子及妻妾，　　亦捨資財七寶等，",
    "T11n0310_080:0461c04": "壽命國土及大地，　　為求菩提佛智故。",
    "T11n0310_080:0461c05": "我昔處於勝山林，　　時作仙人名忍辱，",
    "T11n0310_080:0461c06": "為王歌利截鼻耳，　　血變為乳無恚恨。",
    "T11n0310_080:0461c07": "往昔亦曾作睒子，　　慈孝供養於二親，",
    "T11n0310_080:0461c08": "時被迦夷箭所中，　　爾時亦無瞋恚想。",
    "T11n0310_080:0461c09": "不惜身命投高巖，　　為求諸佛善言故，",
    "T11n0310_080:0461c10": "爾時亦無身命想，　　為成菩提大事故。",
    "T11n0310_080:0461c11": "往昔慈愍於飢獸，　　身肉充濟於八虎，",
    "T11n0310_080:0461c12": "爾時空中諸天眾，　　讚言善哉大丈夫。",
    "T11n0310_080:0461c13": "往昔樂行大布施，　　曾作淨行婆羅門，",
    "T11n0310_080:0461c14": "憐愍眾生貧苦故，　　入海求於如意珠。",
    "T11n0310_080:0461c15": "還為海神所盜竊，　　我時勇猛抒大海，",
    "T11n0310_080:0461c16": "尋時得珠還閻浮，　　用濟貧苦諸群生。",
    "T11n0310_080:0461c17": "亦曾作王名蘇摩，　　乃至失命不妄語，",
    "T11n0310_080:0461c18": "諸王因我皆解脫，　　名聞廣流於十方。",
    "T11n0310_080:0461c19": "我昔曾見貧窮人，　　時我為王以身施，",
    "T11n0310_080:0461c20": "令彼巨富多財寶，　　是故號我一切施。",
    "T11n0310_080:0461c21": "我昔曾為尸毘王，　　有鴿恐怖來投我，",
    "T11n0310_080:0461c22": "我以身肉代彼命，　　令彼得離於恐怖。",
    "T11n0310_080:0461c23": "我昔作王名師子，　　身遇重病醫授藥，",
    "T11n0310_080:0461c24": "時有病人乞此藥，　　我不愛命先施與。",
    "T11n0310_080:0461c25": "我昔修行為眾生，　　曾作王子蘇達拏，",
    "T11n0310_080:0461c26": "時有人來乞妻子，　　我不愛惜盡施與。",
    "T11n0310_080:0461c27": "曾作菩薩名嚴熾，　　為化才德國王故，",
    "T11n0310_080:0461c28": "經於八萬四千年，　　勤行精進始受化。",
    "T11n0310_080:0461c29": "亦作王子名淨威，　　於佛塔前自然身，",
    "T11n0310_080:0462a01": "恭敬供養於十方，　　無上最勝兩足尊。",
    "T11n0310_080:0462a02": "曾作國王名月光，　　時有梵志名可畏，",
    "T11n0310_080:0462a03": "從我求索於身首，　　我無愛惜以頭施。",
    "T11n0310_080:0462a04": "又作國王名福德，　　於諸聚落街巷中，",
    "T11n0310_080:0462a05": "積滿醫藥及飲食，　　擬施一切諸眾生。",
    "T11n0310_080:0462a06": "曾作大王名日淨，　　端正伎女有千人，",
    "T11n0310_080:0462a07": "七寶瓔珞莊嚴體，　　心不愛惜用布施。",
    "T11n0310_080:0462a08": "又作國王名寶髻，　　七寶天冠莊嚴首，",
    "T11n0310_080:0462a09": "最妙花香而嚴飾，　　亦用布施一切人。",
    "T11n0310_080:0462a10": "又作國王名知足，　　手脚柔軟如兜羅，",
    "T11n0310_080:0462a11": "色妙清淨如蓮花，　　亦以布施眾生等。",
    "T11n0310_080:0462a12": "又作商主名師子，　　有羅剎女欲害人，",
    "T11n0310_080:0462a13": "能以方便驅遣彼，　　安置商人於洲渚。",
    "T11n0310_080:0462a14": "又作商主名善眼，　　將眾五百採七寶，",
    "T11n0310_080:0462a15": "有諸羅剎像美女，　　亦令商人脫彼難。",
    "T11n0310_080:0462a16": "曾作王子名福焰，　　妻妾妓女有數億，",
    "T11n0310_080:0462a17": "端正殊妙猶天女，　　捨之出家無愛戀。",
    "T11n0310_080:0462a18": "又作商主名金色，　　時有如來號無垢，",
    "T11n0310_080:0462a19": "於彼佛前然十指，　　供養最勝兩足尊。",
    "T11n0310_080:0462a20": "又作國王號花眼，　　一切瞻仰心無厭，",
    "T11n0310_080:0462a21": "如是妙眼用布施，　　憐愍一切眾生故。",
    "T11n0310_080:0462a22": "又作菩薩名多髮，　　見有婦人喪其夫，",
    "T11n0310_080:0462a23": "晝夜思念不能捨，　　纏綿裸形心發狂。",
    "T11n0310_080:0462a24": "菩薩爾時生慈悲，　　化作死女言喪妻，",
    "T11n0310_080:0462a25": "漸漸教化彼狂婦，　　還令醒悟得本心。",
    "T11n0310_080:0462a26": "又作菩薩名普瞻，　　見有一人病羸困，",
    "T11n0310_080:0462a27": "我於爾時生慈悲，　　以己血肉用施彼。",
    "T11n0310_080:0462a28": "又作國王名花敷，　　見有一人病困篤，",
    "T11n0310_080:0462a29": "我於彼人起慈心，　　破於骨髓療彼病。",
    "T11n0310_080:0462b01": "又作國王名成利，　　見有一人甚貧窮，",
    "T11n0310_080:0462b02": "施以一切諸財寶，　　及捨愛命心無戀。",
    "T11n0310_080:0462b03": "又作國王名信幢，　　兩手柔軟具輪相，",
    "T11n0310_080:0462b04": "時有人來乞我手，　　為求菩提用施彼。",
    "T11n0310_080:0462b05": "又作國王名普現，　　有四天下多財寶，",
    "T11n0310_080:0462b06": "豐樂安隱男女盛，　　為求菩提用布施。",
    "T11n0310_080:0462b07": "又作王女名智意，　　其身白淨甚柔軟，",
    "T11n0310_080:0462b08": "慈悲歡喜割股肉，　　及以血施心無悔。",
    "T11n0310_080:0462b09": "又作女人名銀色，　　金色城中有婦女，",
    "T11n0310_080:0462b10": "新產飢渴欲食子，　　我割兩乳用施之。",
    "T11n0310_080:0462b11": "又作國王名聞德，　　多饒最勝諸瓔珞，",
    "T11n0310_080:0462b12": "金銀七寶諸車乘，　　世間難捨皆能施。",
    "T11n0310_080:0462b13": "又作王子名知恩，　　有人墮海名無恩，",
    "T11n0310_080:0462b14": "無恩為寶壞我眼，　　我於爾時心不恨。",
    "T11n0310_080:0462b15": "又念過去作戰夫，　　在大陣中心無殺，",
    "T11n0310_080:0462b16": "寧自喪身不害人，　　乃至蟻子無殺想。",
    "T11n0310_080:0462b17": "又念過去曾作雉，　　恭敬供養於尊者，",
    "T11n0310_080:0462b18": "同類老小皆給恤，　　爾時亦無傲慢心。",
    "T11n0310_080:0462b19": "又念過去作猨猴，　　在山逢值於獵師，",
    "T11n0310_080:0462b20": "諸獼猴眾皆歸我，　　我懷慈心救彼命。",
    "T11n0310_080:0462b21": "又念過去作象王，　　時被國王所執縛，",
    "T11n0310_080:0462b22": "我念父母盲無目，　　分捨身命飢不飡。",
    "T11n0310_080:0462b23": "又念過去受羆身，　　有人失道我救養，",
    "T11n0310_080:0462b24": "彼將獵師反害我，　　我於爾時亦無恨。",
    "T11n0310_080:0462b25": "又念過去作象王，　　時被獵者箭所著，",
    "T11n0310_080:0462b26": "我求菩提功德故，　　以牙奉施於彼人。",
    "T11n0310_080:0462b27": "又念過去作雉身，　　在於曠野缺林裏，",
    "T11n0310_080:0462b28": "彼林為火所焚燎，　　時我救林天雨花。",
    "T11n0310_080:0462b29": "我昔曾作九色鹿，　　飲水食草恒河邊，",
    "T11n0310_080:0462c01": "其水深廣漂流急，　　有人墮河我救之。",
    "T11n0310_080:0462c02": "其人貪財受王募，　　多將兵眾來害我，",
    "T11n0310_080:0462c03": "我求菩提行慈悲，　　於彼人所亦無恨。",
    "T11n0310_080:0462c04": "又念過去曾作龜，　　濟度商人令過海，",
    "T11n0310_080:0462c05": "五百商人食我肉，　　我時亦無瞋恨想。",
    "T11n0310_080:0462c06": "我念過去行菩提，　　曾作魚身遊水裏，",
    "T11n0310_080:0462c07": "憐愍一切捨身命，　　百千眾生來食我。",
    "T11n0310_080:0462c08": "我見百千眾生病，　　化身為藥猶如山，",
    "T11n0310_080:0462c09": "欲令眾生除病苦，　　變作蟲身名為月。",
    "T11n0310_080:0462c10": "又念曾作師子王，　　巨身大力仍有慈，",
    "T11n0310_080:0462c11": "時被毒箭所中射，　　於彼人所起慈愍。",
    "T11n0310_080:0462c12": "又念過去作馬王，　　身色白淨猶珂雪，",
    "T11n0310_080:0462c13": "常在大海高山頂，　　度諸商人羅剎難。",
    "T11n0310_080:0462c14": "又念過去求菩提，　　曾作國王名居邪，",
    "T11n0310_080:0462c15": "見於五欲多諸患，　　不隨婬女諂誑言。",
    "T11n0310_080:0462c16": "又念過去曾作兔，　　常化諸兔以善事，",
    "T11n0310_080:0462c17": "時與仙人同居處，　　捨身投火救仙飢。",
    "T11n0310_080:0462c18": "又念過去作鸚鵡，　　常處多饒花果林，",
    "T11n0310_080:0462c19": "報枯樹恩不捨離，　　釋變枯樹生花果。",
    "T11n0310_080:0462c20": "又念曾作獼猴王，　　見諸獼猴被龍害，",
    "T11n0310_080:0462c21": "遂教獼猴竹筒飲，　　獼猴悉免諸龍難。",
    "T11n0310_080:0462c22": "又復重念作鸚鵡，　　取人稻穀養二親，",
    "T11n0310_080:0462c23": "稻主執我生瞋恚：　　『云何盜我熟苗稼？』",
    "T11n0310_080:0462c24": "我即報言：『汝種時，　　云施一切眾生等。",
    "T11n0310_080:0462c25": "我今取以養父母，　　是故不名為偷盜。』",
    "T11n0310_080:0462c26": "稻主即時生歡喜：　　『我是禽獸汝為人。",
    "T11n0310_080:0462c27": "善哉鸚鵡有智慧，　　能懷孝養供父母，",
    "T11n0310_080:0462c28": "我從今去以稻施，　　任汝供養於二親。』",
    "T11n0310_080:0462c29": "如是過去無量事，　　無有苦行而不作，",
    "T11n0310_080:0463a01": "未曾有懷疲倦意，　　以求無上清淨道。",
    "T11n0310_080:0463a02": "若內若外所有物，　　無有一種而不起，",
    "T11n0310_080:0463a03": "持戒忍辱精進禪，　　無量方便及智慧。",
    "T11n0310_080:0463a04": "皮肉骨髓及以血，　　以施一切諸眾生，",
    "T11n0310_080:0463a05": "往昔住於山林中，　　勇猛精進身枯竭，",
    "T11n0310_080:0463a06": "為求佛說大小乘，　　教示眾生令入道。",
    "T11n0310_080:0463a07": "常樂在於頭陀所，　　曾所修行無棄捨，",
    "T11n0310_080:0463a08": "如是一切難苦行，　　我於往昔無不行。",
    "T11n0310_080:0463a09": "我說未來眾生等，　　聞我此等生輕笑，",
    "T11n0310_080:0463a10": "不信受行一句偈，　　反更毀謗如是法。",
    "T11n0310_080:0463a11": "斯由貪著衣食等，　　心常覺觀多睡眠，",
    "T11n0310_080:0463a12": "諂曲毀法無慚愧，　　破壞正教無功德，",
    "T11n0310_080:0463a13": "聞此微妙寂靜法，　　各共相諍非佛語：",
    "T11n0310_080:0463a14": "『我師多聞猶如海，　　能講能說最第一，",
    "T11n0310_080:0463a15": "彼亦不行如此法，　　決定非是佛所說。",
    "T11n0310_080:0463a16": "次前亦有耆老等，　　從昔已來諸名德，",
    "T11n0310_080:0463a17": "亦未受行如是法，　　汝等勿求虛妄事。",
    "T11n0310_080:0463a18": "於中無我無壽命，　　亦不說有富伽羅，",
    "T11n0310_080:0463a19": "唐自疲勞無福祐，　　徒修精勤苦行等。",
    "T11n0310_080:0463a20": "既言有法名大乘，　　云何復言空無我？",
    "T11n0310_080:0463a21": "以無眾生無作者，　　是故於中不須求。",
    "T11n0310_080:0463a22": "此等文句假設作，　　亦如外道邪意說，",
    "T11n0310_080:0463a23": "如來不說如是事。』　　呵罵毀辱諸比丘。",
    "T11n0310_080:0463a24": "此等不善無羞恥，　　姧偽欺誑無不作，",
    "T11n0310_080:0463a25": "來世於我教法中，　　而作形相諸比丘。",
    "T11n0310_080:0463a26": "內懷嫉妬慢覆心，　　手足擾動失威儀，",
    "T11n0310_080:0463a27": "袈裟恒常垂兩角，　　身被法服常在村，",
    "T11n0310_080:0463a28": "遊於俗間恒酒醉，　　身著法衣親俗人，",
    "T11n0310_080:0463a29": "棄捨正教功德聚，　　樂為俗人通信使，",
    "T11n0310_080:0463b01": "畜養牛馬諸畜等，　　奴婢作人不淨物，",
    "T11n0310_080:0463b02": "種蒔田園恒亂心，　　心樂諸惡無善行，",
    "T11n0310_080:0463b03": "亦不親近善知識，　　口恒不擇於語言。",
    "T11n0310_080:0463b04": "身中惡行無不作，　　貪取佛塔眾僧物，",
    "T11n0310_080:0463b05": "何況己物而肯施？　　見他持戒諸比丘，",
    "T11n0310_080:0463b06": "謗毀言非真梵行；　　不護禁戒無威德，",
    "T11n0310_080:0463b07": "樂處俗家侵他妻。　　白衣畜婦猶懷愧，",
    "T11n0310_080:0463b08": "彼惡比丘貪轉甚，　　畜養妻子求不厭，",
    "T11n0310_080:0463b09": "與諸俗人無有別。　　若有檀越請供養，",
    "T11n0310_080:0463b10": "施與衣食湯藥等，　　受他信施無善念，",
    "T11n0310_080:0463b11": "唯增貪欲侵彼妻。　　心常繫念女色邊，",
    "T11n0310_080:0463b12": "隨順煩惱無聖行，　　方便誘誑諸婦女。",
    "T11n0310_080:0463b13": "教化俗人令斷欲，　　謂貪欲者墮惡道，",
    "T11n0310_080:0463b14": "地獄及以畜生等，　　然於自身不依教，",
    "T11n0310_080:0463b15": "云何傳欲教化他？　　此人三業不如法，",
    "T11n0310_080:0463b16": "所有眷屬亦復爾，　　晝夜聚語無休息，",
    "T11n0310_080:0463b17": "唯論五欲諸世事。　　受畜門徒唯驅使，",
    "T11n0310_080:0463b18": "終無教誨以善道，　　多受弟子自圍遶，",
    "T11n0310_080:0463b19": "顯己德大招名利，　　外現異相詐慈悲，",
    "T11n0310_080:0463b20": "攝諸徒眾不求利。　　門徒眷屬多疾患，",
    "T11n0310_080:0463b21": "乾枯病癩癬瘡等，　　唯是雜類下人輩，",
    "T11n0310_080:0463b22": "終不教示聖種等。　　戒聞定慧悉棄捨，",
    "T11n0310_080:0463b23": "不行比丘所作事，　　非道非俗無所名，",
    "T11n0310_080:0463b24": "猶如爛壞腐朽木。　　於諸律儀生輕賤，",
    "T11n0310_080:0463b25": "布薩毘尼亦復然，　　自在遊行背師教，",
    "T11n0310_080:0463b26": "搪揬如象醉無鉤。　　或時詐現在山林，",
    "T11n0310_080:0463b27": "心常念於聚落事，　　三毒煩惱恒熾然，",
    "T11n0310_080:0463b28": "暫時不能寂靜住。　　忘失諸佛教誡事，",
    "T11n0310_080:0463b29": "及以頭陀功德等，　　我慢貢高滿身中，",
    "T11n0310_080:0463c01": "墮於可畏阿鼻獄。　　晝夜恒論國土事，",
    "T11n0310_080:0463c02": "亦復論說於賊盜，　　身心專營親緣事，",
    "T11n0310_080:0463c03": "捨離禪定及智慧。　　設有所作樂麁事，",
    "T11n0310_080:0463c04": "心存自安故營造，　　假使營理僧伽藍，",
    "T11n0310_080:0463c05": "貪著房舍眉恒蹴。　　自身口意不調柔，",
    "T11n0310_080:0463c06": "徒眾相學亦復爾，　　彼惡比丘設造寺，",
    "T11n0310_080:0463c07": "專為己身及眷屬。　　若有比丘順從彼，",
    "T11n0310_080:0463c08": "即便安置攝受住；　　若有持戒諸大德，",
    "T11n0310_080:0463c09": "方便善能說法利，　　自能調伏亦調他，",
    "T11n0310_080:0463c10": "如是比丘終不受。　　此房現今我受用，",
    "T11n0310_080:0463c11": "餘房是我弟子住，　　自外己屬諸同學，",
    "T11n0310_080:0463c12": "汝去此中無處停。　　現今所有床鋪者，",
    "T11n0310_080:0463c13": "各以付他有所屬，　　更無剩長可相容，",
    "T11n0310_080:0463c14": "亦無衣食汝須去。　　暫時所須尚不與，",
    "T11n0310_080:0463c15": "況借房舍及諸物？　　如是不行僧次法，",
    "T11n0310_080:0463c16": "彼惡比丘如俗人，　　多畜錢財眷屬等。",
    "T11n0310_080:0463c17": "我諸弟子如法者，　　處處驅遣不聽住，",
    "T11n0310_080:0463c18": "彼時憶念我所說，　　各懷悲傷入山林，",
    "T11n0310_080:0463c19": "嗚呼我師微妙法，　　不久悉滅不復現。",
    "T11n0310_080:0463c20": "現有比丘求多利，　　身無法行疾有德，",
    "T11n0310_080:0463c21": "設有具戒功德者，　　為彼惡賤無利養，",
    "T11n0310_080:0463c22": "皆自傷歎去城邑，　　常住空靜山林中。",
    "T11n0310_080:0463c23": "癡慢貢高諸惡行，　　常行鬪諍兩舌者，",
    "T11n0310_080:0463c24": "欺誑世人得利養，　　自謂與聖等無異。",
    "T11n0310_080:0463c25": "我此法教功德藏，　　具足一切妙功德，",
    "T11n0310_080:0463c26": "來世破壞不復現，　　以無持戒我慢故。",
    "T11n0310_080:0463c27": "又如寶藏為他壞，　　又如花池枯乾竭，",
    "T11n0310_080:0463c28": "猶如寶輿自摧折，　　我法未來亦復然。",
    "T11n0310_080:0463c29": "彼惡比丘難調伏，　　滅我法行無有餘，",
    "T11n0310_080:0464a01": "未來如是惡世中，　　破壞我法甚可畏。",
    "T11n0310_080:0464a02": "如是樂喜諸惡者，　　遠離天人及善行，",
    "T11n0310_080:0464a03": "從於此身捨命已，　　墮於地獄畜生中。",
    "T11n0310_080:0464a04": "於彼無量億千歲，　　具受一切諸苦惱，",
    "T11n0310_080:0464a05": "於後假使得人身，　　多苦穢惡恒不淨。",
    "T11n0310_080:0464a06": "若盲若聾若眼瞎，　　恒常身體懷疾病，",
    "T11n0310_080:0464a07": "顏色醜惡見不喜，　　常懷畏懼承事他。",
    "T11n0310_080:0464a08": "難得心意無親愛，　　所說語言無信受，",
    "T11n0310_080:0464a09": "若有如是惡行者，　　在所呵責驅出眾。",
    "T11n0310_080:0464a10": "彼人多饒諸病苦，　　常被杖石打驅逐，",
    "T11n0310_080:0464a11": "常為飢渴惱其身，　　他人見者常輕賤。",
    "T11n0310_080:0464a12": "若聞如是眾多苦，　　應捨諸惡心調伏，",
    "T11n0310_080:0464a13": "於諸眾生行善行，　　勿令於後生悔心。",
    "T11n0310_080:0464a14": "若有愛敬佛世尊，　　聖眾持戒頭陀法，",
    "T11n0310_080:0464a15": "汝應勤求如是行，　　應捨眷屬及名利。",
    "T11n0310_080:0464a16": "此皆顛倒如幻化，　　應觀有為如泡夢，",
    "T11n0310_080:0464a17": "恩愛合會必別離，　　一切有為不久住。",
    "T11n0310_080:0464a18": "莫捨正勤諸力等，　　勤求諸地波羅蜜，",
    "T11n0310_080:0464a19": "乃至未覺妙菩提，　　常應修集一切行。」",
    "T11n0310_080:0464a20": "爾時佛復告護國菩薩言：「善男子！於未來世",
    "T11n0310_080:0464a21": "行大乘菩薩富伽羅等有如是等過患，應自",
    "T11n0310_080:0464a22": "遠離，自不勤求，而與此人共相習近，不勤正",
    "T11n0310_080:0464a23": "行，自行諂曲、親近行諂曲者，自無智慧、隨順",
    "T11n0310_080:0464a24": "無智慧者，貪求世利恒無厭足，慳惜他家嫉",
    "T11n0310_080:0464a25": "妬勝己，諂曲詐偽無羞無慚，詐現聖相自尊",
    "T11n0310_080:0464a26": "自重，徒眾眷屬各相譽讚以求名利，求利養",
    "T11n0310_080:0464a27": "故常入聚落。既不憐愍一切眾生，亦不為教",
    "T11n0310_080:0464a28": "化諸眾生故，常自說言我有平等。恒作是念：",
    "T11n0310_080:0464a29": "『云何他知我是眾生真善知識、知我多聞。』實",
    "T11n0310_080:0464a30": "於佛法無恭敬心無求法心，猶如破器無所",
    "T11n0310_080:0464b01": "復用，如懈怠人無有成辦。相求過失行於方",
    "T11n0310_080:0464b02": "便，無智懈怠唯惡覺觀。各各論說破法等事，",
    "T11n0310_080:0464b03": "固執惡心至死不悔。多集慳貪，所畜眷屬亦",
    "T11n0310_080:0464b04": "學是師，以自圍遶在我法中。如是行者凡所",
    "T11n0310_080:0464b05": "作事，不問明哲不求佛法，以無精進行故生",
    "T11n0310_080:0464b06": "貧窮家。從貧窮家而得出家，於我教中得少",
    "T11n0310_080:0464b07": "利養，心生歡喜而無慚愧。彼等尚無懺悔之",
    "T11n0310_080:0464b08": "心，何能自覺勝智？彼等棄捨諸佛功德而取",
    "T11n0310_080:0464b09": "現在名利，以得現在利故，自言我是沙門也。",
    "T11n0310_080:0464b10": "護國！我於如是富伽羅、如是人等，我不說其",
    "T11n0310_080:0464b11": "有隨順俗忍，何況能有諸佛大智？彼等遠於",
    "T11n0310_080:0464b12": "人天道，況成佛道？護國！如是等人，我說有八",
    "T11n0310_080:0464b13": "種法障礙於菩提。何等為八？一者當生三惡",
    "T11n0310_080:0464b14": "道，二者當生邊地下賤，三者當生貧窮，四者",
    "T11n0310_080:0464b15": "顏色不正，五者愚癡無智，六者常與惡知識",
    "T11n0310_080:0464b16": "相會，七者多諸病患，八者得大惡病以取命",
    "T11n0310_080:0464b17": "終。護國！此等八法是障礙菩提。所以者何？護",
    "T11n0310_080:0464b18": "國！我亦不說但以有言說而得菩提，我亦不",
    "T11n0310_080:0464b19": "說詐現聖者有清淨行也，我亦不說有諂曲",
    "T11n0310_080:0464b20": "者有菩提行也，我亦不說多貪利養者有供",
    "T11n0310_080:0464b21": "養佛行也，我亦不說有我慢者有清淨般若",
    "T11n0310_080:0464b22": "行也，我亦不說無智慧者能決他疑行也，我",
    "T11n0310_080:0464b23": "亦不說有妬嫉者有淨心行也，我亦不說不",
    "T11n0310_080:0464b24": "精進者能得諸陀羅尼行也，我亦不說不樂",
    "T11n0310_080:0464b25": "功德者而得善道行也，我亦不說慳惜他家",
    "T11n0310_080:0464b26": "者有身心清淨行也，我亦不說詐現威儀者",
    "T11n0310_080:0464b27": "能值遇佛會也，我亦不說樂在俗家者有清",
    "T11n0310_080:0464b28": "淨口業行也，我亦不說不恭敬者有心清淨",
    "T11n0310_080:0464b29": "行也，我亦不說有不知足者有樂法行也，我",
    "T11n0310_080:0464b30": "亦不說惜身命者有求法行也。護國！我雖呵",
    "T11n0310_080:0464c01": "罵毀呰六師，然彼諸外道在我法外入我法",
    "T11n0310_080:0464c02": "中作諸惡業，我若毀辱，過患倍彼六師。何以",
    "T11n0310_080:0464c03": "故？彼等但為自口言我是比丘，而以無行欺",
    "T11n0310_080:0464c04": "誑一切天人世間故。」爾時世尊欲重宣此義",
    "T11n0310_080:0464c05": "而說偈言：",
    "T11n0310_080:0464c06": "「威儀濁亂無恭敬，　　唯增我慢貪名譽，",
    "T11n0310_080:0464c07": "煩惱覆蔽心迷醉，　　此等遠離妙菩提。",
    "T11n0310_080:0464c08": "耽著名利及懈怠，　　懈怠增長失正念，",
    "T11n0310_080:0464c09": "若無正念失持戒，　　若無持戒失善道。",
    "T11n0310_080:0464c10": "彼人生在貧窮家，　　得出家已著利養，",
    "T11n0310_080:0464c11": "如人棄捨於真金，　　擔負草穢以為寶。",
    "T11n0310_080:0464c12": "為求名利住山林，　　至彼更求諸等侶，",
    "T11n0310_080:0464c13": "棄捨神通辯才智，　　求現名利及眷屬。",
    "T11n0310_080:0464c14": "若彼命終墮惡道，　　或生貧窮下賤中，",
    "T11n0310_080:0464c15": "懈怠惡色無威德，　　斯等皆由我慢受。",
    "T11n0310_080:0464c16": "彼既遠離諸善行，　　亦由放逸失正念，",
    "T11n0310_080:0464c17": "在於長遠大惡道，　　億千劫中未能脫。",
    "T11n0310_080:0464c18": "若求名利得菩提，　　提婆達多應是佛，",
    "T11n0310_080:0464c19": "毘嵐猛風吹壞物，　　懈怠無戒亦復然。",
    "T11n0310_080:0464c20": "自無善行貪女色，　　戒行不淨失功德，",
    "T11n0310_080:0464c21": "於我法中無所用，　　無智猶如朽爛木。",
    "T11n0310_080:0464c22": "若為菩提求佛法，　　何得不依解脫行？",
    "T11n0310_080:0464c23": "猶如黐膠縛獼猴，　　我慢求道亦復然。",
    "T11n0310_080:0464c24": "我昔為求一句法，　　棄捨身命為菩提，",
    "T11n0310_080:0464c25": "彼人懈怠捨我教，　　如是無利於我法。",
    "T11n0310_080:0464c26": "我昔為求善教故，　　投身高崖及火聚，",
    "T11n0310_080:0464c27": "我得聞已如法行，　　棄捨一切愛憎等。",
    "T11n0310_080:0464c28": "彼人聞我功德法，　　曾不愛樂於一句，",
    "T11n0310_080:0464c29": "無法云何得菩提，　　猶如盲前說道路。」",
    "T11n0310_080:0464c30": "大寶積經卷第八十"
}