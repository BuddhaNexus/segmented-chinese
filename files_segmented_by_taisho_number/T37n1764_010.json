{
    "T37n1764_010:0874b24": "涅槃義記卷第十",
    "T37n1764_010:0874b26": "隋淨影寺沙門釋慧遠述",
    "T37n1764_010:0874b27": "自下第二明其信善求有凡夫。此有兩義。一",
    "T37n1764_010:0874b28": "常沒義。常沒三有。二有暫出還沒之義。還沒",
    "T37n1764_010:0874b29": "三塗。文中先明常沒之義。復有常沒非一闡",
    "T37n1764_010:0874c01": "提簡前起後。何者下辨。是名下結。下明還沒。",
    "T37n1764_010:0874c02": "句別有四。一明四善得惡果報初舉。次列。後",
    "T37n1764_010:0874c03": "總結之。二就其人明出沒義。若修是四名沒",
    "T37n1764_010:0874c04": "已出出已還沒略以標舉。下廣釋之。先釋初",
    "T37n1764_010:0874c05": "沒。次釋其出。後解還沒。文皆可知三引說證",
    "T37n1764_010:0874c06": "成。偈中前二造業故沒。後二彰其煩惱故沒。",
    "T37n1764_010:0874c07": "四舉喻以帖。先舉其喻。如上二下將法以帖。",
    "T37n1764_010:0874c08": "如上偈中煩惱及業二種之人如彼大魚暫出",
    "T37n1764_010:0874c09": "還沒故言如是。自下第三明其信善求出凡",
    "T37n1764_010:0874c10": "夫。此有兩義。一遇惡友暫出還沒。二遇善友",
    "T37n1764_010:0874c11": "出已即住。文中有二。一總辨其人。二是人不",
    "T37n1764_010:0874c12": "具如是五下就之開分退住兩義。前中有四。",
    "T37n1764_010:0874c13": "初言有人樂著三有是名為沒牒前起後。出",
    "T37n1764_010:0874c14": "從彼來是故牒之。二得聞下對沒辨出。三何",
    "T37n1764_010:0874c15": "緣下釋顯出義。離惡生善故名為出。先問次",
    "T37n1764_010:0874c16": "辨後結可知。四是人雖下明出不具。於中",
    "T37n1764_010:0874c17": "初明信心不具。是人雖信亦不具足總以標",
    "T37n1764_010:0874c18": "舉。下別顯之有七復次。一就佛涅槃明信不",
    "T37n1764_010:0874c19": "具。直信涅槃常樂我淨不信如來二單就涅",
    "T37n1764_010:0874c20": "槃明信不具。彼說有二。一者有為。二者無",
    "T37n1764_010:0874c21": "為。無為涅槃常樂我淨。有為無常無我樂淨。",
    "T37n1764_010:0874c22": "三就佛性明信不具。雖信佛性是眾生有不",
    "T37n1764_010:0874c23": "信一切眾生有之。四就信體以明不具但信",
    "T37n1764_010:0874c24": "不具。五約起因明信不具。但從聞生不從",
    "T37n1764_010:0874c25": "思生。六約聖道明信不具。但信有道不信得",
    "T37n1764_010:0874c26": "者。七約三寶因果法相明信不具。於中先舉",
    "T37n1764_010:0874c27": "邪正兩信。次列後辨。下就正信以彰不具。",
    "T37n1764_010:0874c28": "雖信三寶不信同體。雖信因果不信得者。",
    "T37n1764_010:0874c29": "故名不具第二明其戒不具成不具信。戒",
    "T37n1764_010:0875a01": "亦不具牒前起後總明不具。下別顯之。有七",
    "T37n1764_010:0875a02": "復次。一約起因明戒不具。名前信心以為戒",
    "T37n1764_010:0875a03": "因。第二唯有威儀之戒無其戒戒名戒不具。",
    "T37n1764_010:0875a04": "定道無作從威儀戒生。從戒生戒故名戒戒。",
    "T37n1764_010:0875a05": "於中初問。後對辨之。先舉次列後辨下結。有",
    "T37n1764_010:0875a06": "有作戒無無作戒名戒不具。始修名作。成名",
    "T37n1764_010:0875a07": "無作。於中初舉次列後辨。是故下結。四雖持",
    "T37n1764_010:0875a08": "於身口之戒雜於邪命名戒不具。五有求戒",
    "T37n1764_010:0875a09": "而無捨戒名戒不具。無捨相戒名無捨戒。第",
    "T37n1764_010:0875a10": "六有其求有之戒無隨道戒名戒不具。七善",
    "T37n1764_010:0875a11": "惡通信心無簡別名戒不具。於中先舉善惡",
    "T37n1764_010:0875a12": "二戒。次列後釋。下辨後結。第三明其聞不",
    "T37n1764_010:0875a13": "具足。信戒不具聞亦不具牒前起後總明不",
    "T37n1764_010:0875a14": "具。下別顯之。有四復次。第一約就十二部經",
    "T37n1764_010:0875a15": "明聞不具。但信六部不信六部且言六部理",
    "T37n1764_010:0875a16": "實論之。於十二中隨所不信皆名不具。二雖",
    "T37n1764_010:0875a17": "受六部不能讀誦為他解說名聞不具三雖",
    "T37n1764_010:0875a18": "受六部但為論義為勝他等名聞不具。第四",
    "T37n1764_010:0875a19": "近友聞法思惟如說修行乃至解脫不具此等",
    "T37n1764_010:0875a20": "名聞不具。於中先舉具足之聞。是人無下對",
    "T37n1764_010:0875a21": "之以顯聞不具足。前中初言我說聞具總以",
    "T37n1764_010:0875a22": "標舉。云何下別。先問後辨。於中先明親近善",
    "T37n1764_010:0875a23": "友。是諸師等於是人下明聞正法。得智慧已",
    "T37n1764_010:0875a24": "能善思下繫念思惟。得正義已身心寂靜明",
    "T37n1764_010:0875a25": "如說行。於中六句。次第可知下對前義明聞",
    "T37n1764_010:0875a26": "不具。相亦可識。第四明其施不具足。不具",
    "T37n1764_010:0875a27": "足三施亦不具牒前起後總明不具。下別顯",
    "T37n1764_010:0875a28": "之。有三復次。第一約就財法二施以明不具。",
    "T37n1764_010:0875a29": "財施求有法施不盡故名不具。先舉次列後",
    "T37n1764_010:0875b01": "辨下結。第二約就凡聖二施以彰不具。於中",
    "T37n1764_010:0875b02": "先舉次列解釋後辨下結。第三約就受法之",
    "T37n1764_010:0875b03": "人明施不具。受已所信即便供養。受所不信",
    "T37n1764_010:0875b04": "則不供養。故名不具。第五明其慧不具足。",
    "T37n1764_010:0875b05": "不具上四慧亦不具牒前起後總明不具。下",
    "T37n1764_010:0875b06": "別顯之。有五復次。第一不能分別如來常與",
    "T37n1764_010:0875b07": "無常名慧不具。二於此經中宣說如來即解",
    "T37n1764_010:0875b08": "脫等不能分別名慧不具。三於此經中宣說",
    "T37n1764_010:0875b09": "梵行即如來等不能分別名慧不具。四不能",
    "T37n1764_010:0875b10": "分別性即如來如來即是不共法等名慧不具。",
    "T37n1764_010:0875b11": "五不能分別四真諦等名慧不具。上來第一",
    "T37n1764_010:0875b12": "總辨其人。下就其人辨退彰住。不具有二牒",
    "T37n1764_010:0875b13": "前開後。不具上來信等五事。增善增惡列其",
    "T37n1764_010:0875b14": "二名。下辨其相。先明增惡暫出還沒。於中先",
    "T37n1764_010:0875b15": "明增惡之行。誰是已下出增惡人。如大魚下",
    "T37n1764_010:0875b16": "舉喻以牒。前中初問次辨後結。辨中有二。一",
    "T37n1764_010:0875b17": "增惡因。三業不淨故增已下明受惡果。因中",
    "T37n1764_010:0875b18": "有三。一明其人癡慢自高。是人不見已不具",
    "T37n1764_010:0875b19": "足是其癡也。自言具等是慢高也。二是故親",
    "T37n1764_010:0875b20": "下親近惡友故增惡法。於中初明親近惡友。",
    "T37n1764_010:0875b21": "既近已下明聞邪法。聞已喜下隨聞生著。起",
    "T37n1764_010:0875b22": "於慢下習行惡法。起慢煩惱。多行造業。三因",
    "T37n1764_010:0875b23": "放逸下親近在家故增惡法。初近在家。次樂",
    "T37n1764_010:0875b24": "聞說在家之事離出家法。以是因下正明增",
    "T37n1764_010:0875b25": "惡。以是因緣增長惡法明起煩惱。身等不淨",
    "T37n1764_010:0875b26": "明造惡業上增惡因。受果可知。前增惡行。下",
    "T37n1764_010:0875b27": "出其人。誰是徵問。謂提婆等對問以辨。於中",
    "T37n1764_010:0875b28": "四眾次第列之。下明增善出已即住。於中有",
    "T37n1764_010:0875b29": "四。一增善行。二出其人。三釋住義。四引說證",
    "T37n1764_010:0875c01": "成。就初段中先明近友。近善友故樂諮未聞明",
    "T37n1764_010:0875c02": "聞正法。受已思者明能思惟善思惟已能如",
    "T37n1764_010:0875c03": "法下明依法行。如法住故增長善法結成增",
    "T37n1764_010:0875c04": "善。增善法故終不復沒是名為住結成住義。",
    "T37n1764_010:0875c05": "次出其人。誰是問也。謂舍利弗等對問以辨。",
    "T37n1764_010:0875c06": "於中四眾次第列之。舍利弗等是阿羅漢水",
    "T37n1764_010:0875c07": "陸俱行。今以何故說之為住。有人釋言舍利",
    "T37n1764_010:0875c08": "弗等於昔經中水陸俱行。於今經中但名為",
    "T37n1764_010:0875c09": "住。此義不然。云何不然。於今經中正應宣說",
    "T37n1764_010:0875c10": "菩薩之人為大乘住。何故宣說聲聞為住。又",
    "T37n1764_010:0875c11": "小乘中四果之人。於大乘中未到賢首。云何",
    "T37n1764_010:0875c12": "已名大乘中住。但舍利等於小乘中具一切",
    "T37n1764_010:0875c13": "行。是故其人得名為住。亦名觀方。乃至亦得",
    "T37n1764_010:0875c14": "名為俱行。今說其人本因為住。非得果後方",
    "T37n1764_010:0875c15": "名為住。良以此等已證聖果彰住義顯故就",
    "T37n1764_010:0875c16": "指之。如是等下總結為住。次釋住義。先問後",
    "T37n1764_010:0875c17": "辨。辨中初法次喻後合。初言樂見善光明者",
    "T37n1764_010:0875c18": "進善故住。以是緣下不退故住。喻合可知。下",
    "T37n1764_010:0875c19": "引證中初之兩偈小乘中住。若人分別明修",
    "T37n1764_010:0875c20": "正解。至心求果彰其所欣。若能呵有明其所",
    "T37n1764_010:0875c21": "厭。名住總結。後之四偈大乘中住。於中初二",
    "T37n1764_010:0875c22": "宿善故住。後二明其現修故住。於中明其近",
    "T37n1764_010:0875c23": "友聞法思惟修行。行中初因。後明得果。自",
    "T37n1764_010:0875c24": "下第四明五停心人。此具兩義。一遇惡友暫",
    "T37n1764_010:0875c25": "出還沒。二值善友出已即住。然今文中總舉",
    "T37n1764_010:0875c26": "其人。略不辨其退住兩義。於中四句。一牒前",
    "T37n1764_010:0875c27": "起後總舉其過。智不具足是牒前也。前說信",
    "T37n1764_010:0875c28": "等五行不具據後以牒。是故偏言智不具耳。",
    "T37n1764_010:0875c29": "凡有五事是舉過也。貪欲瞋癡著我覺觀是其",
    "T37n1764_010:0876a01": "五事。二是人知下為治前過親近善友。三如",
    "T37n1764_010:0876a02": "是下善友觀過為說對治。愚癡多者為說因",
    "T37n1764_010:0876a03": "緣。文略不辨。與其所說十二緣同故略不",
    "T37n1764_010:0876a04": "舉。著我分析十八界者。雜心論中說觀六界。",
    "T37n1764_010:0876a05": "所謂地水火風空識。前初德中亦同彼說。此",
    "T37n1764_010:0876a06": "觀十八皆得破我。此義廣釋如五度章。四明",
    "T37n1764_010:0876a07": "其人聞已受行。自下第五次明別相念處之",
    "T37n1764_010:0876a08": "人。是人亦具退住兩義。文略不辨。於中初言",
    "T37n1764_010:0876a09": "行已次得四念處者牒前起後。身受心法列",
    "T37n1764_010:0876a10": "其四名。別觀色陰為身念處。別觀受陰為受",
    "T37n1764_010:0876a11": "念處識陰為心。想行為法。故名別相。此義廣",
    "T37n1764_010:0876a12": "釋如道品章。次第復得十二緣者是其第六",
    "T37n1764_010:0876a13": "總相念處。餘經論中約就五陰以明總念。總",
    "T37n1764_010:0876a14": "觀五緣為空無我法念處故。是中約就十二緣",
    "T37n1764_010:0876a15": "說觀十二緣皆空無我亦是總相法念處觀。",
    "T37n1764_010:0876a16": "就一切法皆悉得作總念處觀非止五陰。此",
    "T37n1764_010:0876a17": "亦具有退住兩義。文略不說。自下第七明",
    "T37n1764_010:0876a18": "煖心人。煖等四心如別章釋此應具論。煖心",
    "T37n1764_010:0876a19": "人中具有三義。一遇惡友出已還沒二遇善",
    "T37n1764_010:0876a20": "友堅住不退。三學觀四諦即名觀方。文中初",
    "T37n1764_010:0876a21": "先牒前生後。迦葉白下問答廣顯。如是等人",
    "T37n1764_010:0876a22": "終不斷下就之開分退住等別。初段可知。",
    "T37n1764_010:0876a23": "應中有三。一簡別異通彰其分齊。二釋名辨",
    "T37n1764_010:0876a24": "體。第三明其得人多少。初中迦葉先問起發。",
    "T37n1764_010:0876a25": "問中執通以非其別。一切眾生悉有煖法立",
    "T37n1764_010:0876a26": "通非別。迦葉前聞觀因緣後方始得煖。是故",
    "T37n1764_010:0876a27": "立通非其別矣。何以故下辨通破別。先徵後",
    "T37n1764_010:0876a28": "辨。如佛所說三種和合名為眾生總舉昔說。",
    "T37n1764_010:0876a29": "壽煖及識別舉昔說。此說火大以之為煖。四",
    "T37n1764_010:0876b01": "大之中火大持故身不淤壞。以此功強故偏",
    "T37n1764_010:0876b02": "舉之。煖即是色。識即是心。壽非色心。三聚成",
    "T37n1764_010:0876b03": "生故昔說此合為眾生。若從是義一切先有",
    "T37n1764_010:0876b04": "明煖寬通。云有說言因善友生徵破別義下",
    "T37n1764_010:0876b05": "佛答之。明今所說是局非通。四番釋之。一約",
    "T37n1764_010:0876b06": "人辨釋。如汝所問至一闡提皆悉有之彰通異",
    "T37n1764_010:0876b07": "別。我今所說要因方便簡別異通。以是義下",
    "T37n1764_010:0876b08": "結非先說。是故已下結非齊有。二約界辨釋。",
    "T37n1764_010:0876b09": "如是煖法是色界法彰別非通。若言一切眾",
    "T37n1764_010:0876b10": "生有下破通成別。欲界無下結非齊有。三約",
    "T37n1764_010:0876b11": "內道外道辨釋。色界雖有非一切有彰別非",
    "T37n1764_010:0876b12": "通何以下釋。內有外無故非一切。以是下結。",
    "T37n1764_010:0876b13": "四就內外約境辨釋。一切外道觀六行簡外",
    "T37n1764_010:0876b14": "異內。外道斷結攀上厭下如斷欲結。先觀欲",
    "T37n1764_010:0876b15": "界一切有漏為苦為麁或復為障。觀初禪地",
    "T37n1764_010:0876b16": "為止為妙或復為出名為六行。始觀之時六",
    "T37n1764_010:0876b17": "行俱觀。終成之時於上於下各觀一行不具",
    "T37n1764_010:0876b18": "觀六。我諸弟子具足十六彰內異外。言十六",
    "T37n1764_010:0876b19": "者。苦下有四謂苦無常空與無我。集下有四",
    "T37n1764_010:0876b20": "因集有緣。滅下有四盡止妙出。道下有四道",
    "T37n1764_010:0876b21": "如跡乘。是十六下結非齊有。自下第二釋",
    "T37n1764_010:0876b22": "名辨體。迦葉初問。所言煖法云何名煖問其",
    "T37n1764_010:0876b23": "名義。為自性煖為他故煖問其體性。下佛答",
    "T37n1764_010:0876b24": "中先答後問却答初問。細分有四。一對上後",
    "T37n1764_010:0876b25": "問辨定煖體。二迦葉下問答重顯。三如汝問",
    "T37n1764_010:0876b26": "下對上初問釋其名義。四迦葉白下問答重",
    "T37n1764_010:0876b27": "顯。初中性煖非因他者煖體是慧。非是同時",
    "T37n1764_010:0876b28": "更有煖體因之說煖。問曰下說煖者即是聖",
    "T37n1764_010:0876b29": "道火相。此則因他。云何說言非因他煖。釋言",
    "T37n1764_010:0876c01": "煖法用慧為體。智慧之體因他聖火名之為",
    "T37n1764_010:0876c02": "煖。非因他煖方名為煖名非因他。第二段",
    "T37n1764_010:0876c03": "中迦葉先問。問由何生。由佛向言自性是煖",
    "T37n1764_010:0876c04": "未出其性故問令出。問相如何。迦葉先聞馬",
    "T37n1764_010:0876c05": "師無信便無煖法疑煖是信故復問之。如來",
    "T37n1764_010:0876c06": "先說馬師無煖舉彼如來昔時總言。何以故",
    "T37n1764_010:0876c07": "下舉佛解詞。無信故無當知已下約彼昔言",
    "T37n1764_010:0876c08": "執信為煖。下佛答之。信非是煖翻其所執。何",
    "T37n1764_010:0876c09": "以故下釋通昔語因信生煖。馬師無信煖法",
    "T37n1764_010:0876c10": "不生故說其無。夫煖是慧正出煖體。何以下",
    "T37n1764_010:0876c11": "釋。觀四諦故總約四諦證煖是慧。是故名下",
    "T37n1764_010:0876c12": "約對別行證煖是慧。是諦觀故名十六行。行",
    "T37n1764_010:0876c13": "故是慧。第三段中先牒問辭。下為辨釋。聖",
    "T37n1764_010:0876c14": "道火相故名為煖。於中初法次喻後合。第",
    "T37n1764_010:0876c15": "四段中迦葉先問明煖是有不應能與聖道作",
    "T37n1764_010:0876c16": "相。是有法者是三有法。是有為者為作有果。",
    "T37n1764_010:0876c17": "是法報。得色界五陰故名有者。約果顯因明",
    "T37n1764_010:0876c18": "其體是三有法也。是因緣故名有為者能與",
    "T37n1764_010:0876c19": "色界五陰作因。造作彼陰故名有為。云何",
    "T37n1764_010:0876c20": "能為無漏道相結徵佛語。佛答如是如汝說",
    "T37n1764_010:0876c21": "者印前煖心有為有法。如是煖下翻上不能",
    "T37n1764_010:0876c22": "與道作相。於中初法次喻後合。是故下結。法",
    "T37n1764_010:0876c23": "中明煖雖復是有還能破有故為道相。喻中",
    "T37n1764_010:0876c24": "如人喻修行者。馬喻煖心。人依行進故名為",
    "T37n1764_010:0876c25": "乘。味著煖心名為亦愛。厭患諸有策修煖心",
    "T37n1764_010:0876c26": "說為亦策。合中初言煖心亦爾合前馬也。愛",
    "T37n1764_010:0876c27": "故受生合前亦愛。厭故觀行合上亦策。問曰",
    "T37n1764_010:0876c28": "此煖為當自愛為更有法愛著此煖。若煖自",
    "T37n1764_010:0876c29": "愛馬應自愛非人愛馬。若更有法愛著此煖。",
    "T37n1764_010:0877a01": "愛著之心自可受生無關煗事。何由舉此成",
    "T37n1764_010:0877a02": "煗有為。釋言上地味禪煩惱愛著煗心非煗",
    "T37n1764_010:0877a03": "自愛。然彼煗心為愛潤故上界受身故名有",
    "T37n1764_010:0877a04": "為。又問策者為煗自策為更有法策於煗心。",
    "T37n1764_010:0877a05": "若煗自策馬應自打。若更有法策於煗心。彼",
    "T37n1764_010:0877a06": "能策者可能與彼聖道作相。煗心非策安能",
    "T37n1764_010:0877a07": "與彼聖道作相。釋言煗前方便之心厭畏生",
    "T37n1764_010:0877a08": "死修起煗心名之為策。非煗自策。由彼策煗",
    "T37n1764_010:0877a09": "令煗向聖。是故名為聖道作相。結文可知。",
    "T37n1764_010:0877a10": "上來第二釋名辨體。下次明其得人多少。得",
    "T37n1764_010:0877a11": "煗法人七十三種總以標舉。次辨其相。有人",
    "T37n1764_010:0877a12": "從來未斷煩惱此具縛人初修入煗即以為",
    "T37n1764_010:0877a13": "一。問曰煗心其必依於未來禪起。彼禪起時",
    "T37n1764_010:0877a14": "應斷煩惱。云何得有具縛入煗。釋言未必未",
    "T37n1764_010:0877a15": "來定心皆斷煩惱。有人修定初得住心是未",
    "T37n1764_010:0877a16": "來禪。未依此定作六行觀故不斷結。依此住",
    "T37n1764_010:0877a17": "心修起煗法名為具縛。依未來禪作六行觀",
    "T37n1764_010:0877a18": "斷欲界結。始從一品乃至九品即為九人。通",
    "T37n1764_010:0877a19": "前為十。進修等智斷初禪結至無所有。地地",
    "T37n1764_010:0877a20": "之中各有九品為六十三。通前合為七十三",
    "T37n1764_010:0877a21": "人。非想一地無上可攀等智不斷所以不論。",
    "T37n1764_010:0877a22": "文中初言欲界具十就欲總舉。是人具惱十",
    "T37n1764_010:0877a23": "中第一。斷一至九復為九人。通前十也。如欲",
    "T37n1764_010:0877a24": "初禪至無所有亦復如是明後六十三種人",
    "T37n1764_010:0877a25": "別。是名下結。上來第二廣辨其相。下就其",
    "T37n1764_010:0877a26": "人分其退住觀方等別。如是等人則不復能",
    "T37n1764_010:0877a27": "斷善根等明其住義。如雜心中煗等唯不斷",
    "T37n1764_010:0877a28": "滅善根作一闡提猶作五逆犯四重禁。此中",
    "T37n1764_010:0877a29": "乃至五逆四重亦皆不作不作故住。是人二",
    "T37n1764_010:0877b01": "下明其還沒觀方之義。先舉次列後辨可知。",
    "T37n1764_010:0877b02": "自下第八明頂法人。此人亦具退住觀方",
    "T37n1764_010:0877b03": "三種之義。文略不辨。文中初言觀方即頂乘",
    "T37n1764_010:0877b04": "前起後。退窮名頂。前學觀方。彼觀增長即名",
    "T37n1764_010:0877b05": "為頂。雖是五陰辨其體性。與此相應定共無",
    "T37n1764_010:0877b06": "作即為色陰。心王識陰。受數受陰。想數想陰。",
    "T37n1764_010:0877b07": "其餘心法名為行陰。亦緣四諦故名觀方釋",
    "T37n1764_010:0877b08": "觀方義。觀諦同前是以言亦。亦可同後。自",
    "T37n1764_010:0877b09": "下第九明忍法人。此人具有住及觀方二種",
    "T37n1764_010:0877b10": "之義。文略不辨。文中初言頂次得忍乘前起",
    "T37n1764_010:0877b11": "後。安住名忍。亦五陰性亦緣四諦解觀方義。",
    "T37n1764_010:0877b12": "自下第十明世第一。是人亦具住及觀方。",
    "T37n1764_010:0877b13": "文略不論。次得第一乘前起後。世間中極名",
    "T37n1764_010:0877b14": "世第一。次辨其性。經文不同。有經說言性是",
    "T37n1764_010:0877b15": "五陰義如上解。復有經言性是五根所謂信",
    "T37n1764_010:0877b16": "進念定慧等。慧為正主。餘伴助之。亦緣四諦",
    "T37n1764_010:0877b17": "辨觀方義。世第一法唯有一念。餘論宣說於",
    "T37n1764_010:0877b18": "菩諦下唯緣一行。今以何故說緣四諦。釋言",
    "T37n1764_010:0877b19": "諦觀有其二種。一者行修現在所起。二者得",
    "T37n1764_010:0877b20": "修未來所成。世第一法現在所修唯觀一行。",
    "T37n1764_010:0877b21": "未來傍於四諦增明。今就得修名緣四諦。",
    "T37n1764_010:0877b22": "下第十一明其見諦十五心人。斷見諦惑有",
    "T37n1764_010:0877b23": "十六心八忍八智。言八忍者。觀欲四諦有四",
    "T37n1764_010:0877b24": "法忍。觀上四諦有四比忍。言八智者觀欲四",
    "T37n1764_010:0877b25": "諦有四法智。觀上四諦有四比智。此十六中",
    "T37n1764_010:0877b26": "前十五心名為見道。今次辨之。此人唯有觀",
    "T37n1764_010:0877b27": "方一義。住義通後顯故不論。文中初先明苦",
    "T37n1764_010:0877b28": "法忍是人次第得苦法忍乘前起後忍性是",
    "T37n1764_010:0877b29": "慧辨其體性。何故前來皆言五陰此獨攝慧。",
    "T37n1764_010:0877c01": "理實相似。以見道中見法明白慧用增強故",
    "T37n1764_010:0877c02": "偏說之。緣一諦者明觀方義。於苦諦下趣緣",
    "T37n1764_010:0877c03": "一行。若愛行人或觀苦行或無常行。見行之",
    "T37n1764_010:0877c04": "人或觀空行或無我行。問曰向前世第一法",
    "T37n1764_010:0877c05": "現緣一行之中就其未來得修名緣四諦。此",
    "T37n1764_010:0877c06": "苦法忍何故不然而言緣一。釋言有以。世第",
    "T37n1764_010:0877c07": "一法猶在世間寬容之限。於未來世傍修寬",
    "T37n1764_010:0877c08": "多故言緣四。苦忍等心是峻疾道傍修狹少。",
    "T37n1764_010:0877c09": "未來但於同諦四行而得增明不及餘諦故言",
    "T37n1764_010:0877c10": "緣一。乃至見斷舉餘忍智。下第十二明須",
    "T37n1764_010:0877c11": "陀洹。彼第十六道比智心是須陀體。此人唯",
    "T37n1764_010:0877c12": "有一觀方義。文中有三。一略標舉。二舉辨釋。",
    "T37n1764_010:0877c13": "三結法同喻。初中言得須陀果者標舉所得。",
    "T37n1764_010:0877c14": "是名第四遍觀方者辨法同喻。前煗等中雖",
    "T37n1764_010:0877c15": "學觀方而未成就。苦忍等心觀方成就而未",
    "T37n1764_010:0877c16": "周遍。至此周遍故言遍觀。方即四諦辨其所",
    "T37n1764_010:0877c17": "觀。",
    "T37n1764_010:0877c18": "廣中迦葉初問起發。如來次答。迦葉白佛先",
    "T37n1764_010:0877c19": "得道故名須陀下於前義中有難解者問答重",
    "T37n1764_010:0877c20": "顯。前中迦葉具為四問。一問須陀斷惑多少。",
    "T37n1764_010:0877c21": "如佛先說須陀所斷猶如縱廣四十里水在如",
    "T37n1764_010:0877c22": "一渧舉佛昔言。此中云何說斷三結舉多徵",
    "T37n1764_010:0877c23": "少。如來前於現病品中說斷三結得須陀洹故",
    "T37n1764_010:0877c24": "今徵之。下列三名。非因見因是戒取也。烏鷄",
    "T37n1764_010:0877c25": "戒等非真滅因妄謂是因。是故名為非因見",
    "T37n1764_010:0877c26": "因。餘二可知。二問須陀遍觀方義。三問其名。",
    "T37n1764_010:0877c27": "何因緣故名須陀洹。四問須陀喻錯魚義。下",
    "T37n1764_010:0877c28": "佛依問次第辨釋。釋初問中文別有三。一",
    "T37n1764_010:0877c29": "當相正解。二是三對下約治以論。三有眾生",
    "T37n1764_010:0878a01": "下隨化以釋。就初段中先開二門重為一門。",
    "T37n1764_010:0878a02": "亦攝一切須陀所斷為第二門。下廣釋之。先",
    "T37n1764_010:0878a03": "解初重。於中先喻。如王遊等舉其喻事。何以",
    "T37n1764_010:0878a04": "下釋。重故偏說。是三如是合以顯法。如世人",
    "T37n1764_010:0878a05": "王重故偏說。何緣下釋。先問後解。一切眾生",
    "T37n1764_010:0878a06": "常所起者多行故重。如病數發名為重病。微",
    "T37n1764_010:0878a07": "難識者沈隱故重。如病難別名為重病。是三",
    "T37n1764_010:0878a08": "難斷力強故重。此解初門。能為一切煩惱因",
    "T37n1764_010:0878a09": "者釋上後門。云何能為一切惱因。就十使中",
    "T37n1764_010:0878a10": "五見及疑見道時盡與其斷名。貪瞋癡慢見",
    "T37n1764_010:0878a11": "斷不盡不與斷稱。就所斷中三本三隨。身見",
    "T37n1764_010:0878a12": "是本邊見是隨。戒取是本見取是隨。疑使是",
    "T37n1764_010:0878a13": "本邪見是隨。以是義故宣說三結為一切因。",
    "T37n1764_010:0878a14": "自下第二約治辨釋。以是三結是戒定慧",
    "T37n1764_010:0878a15": "三行大怨故偏說之。此義如彼毘婆沙說。身",
    "T37n1764_010:0878a16": "見是其戒學大怨。由見神常苦樂不變不畏",
    "T37n1764_010:0878a17": "業果縱情作罪。片從此義說為戒怨。戒取定",
    "T37n1764_010:0878a18": "怨。取戒為道妨修禪定離欲道故。人取欲界",
    "T37n1764_010:0878a19": "散善為道妨修上地禪定法故。疑為慧怨。於",
    "T37n1764_010:0878a20": "法疑惑防正智故。自下第三隨化以釋。有",
    "T37n1764_010:0878a21": "諸眾生聞須陀洹斷無量結則生退心故但說",
    "T37n1764_010:0878a22": "三。次答第二。先牒問詞。下對辨釋。觀獲四",
    "T37n1764_010:0878a23": "事總以標舉。次列下辨。解初可知。釋第二中",
    "T37n1764_010:0878a24": "悉能呵責內外惱者。於十使中迷理生者名",
    "T37n1764_010:0878a25": "內煩惱。緣事生者名外煩惱。後二可知。次",
    "T37n1764_010:0878a26": "答第三。先牒正解。迦葉言下問答重顯。是須",
    "T37n1764_010:0878a27": "陀洹凡有二下乘辨須陀洹利鈍差別。前中",
    "T37n1764_010:0878a28": "先牒。後對辨釋。須陀名義具應有三。一名修",
    "T37n1764_010:0878a29": "習無漏。二名逆流。三名抵債抵三塗債。文中",
    "T37n1764_010:0878b01": "但就前二釋之。須名無漏陀洹修習是初義",
    "T37n1764_010:0878b02": "也。須名流等第二義也。須者名流此釋須義。",
    "T37n1764_010:0878b03": "下釋陀洹。陀洹名逆。先舉二流。順逆列名。以",
    "T37n1764_010:0878b04": "逆流下正顯陀洹。下重顯中迦葉先問。若從",
    "T37n1764_010:0878b05": "是義何緣斯陀至阿羅漢不名須陀執通徵別。",
    "T37n1764_010:0878b06": "若從上來修習無漏逆生死義名須陀者。斯",
    "T37n1764_010:0878b07": "陀含等齊有是義。何故不悉名須陀洹。偏名",
    "T37n1764_010:0878b08": "初果為須陀洹。佛答有二。一正對前問偏明",
    "T37n1764_010:0878b09": "須陀一種名字有通有局。二是人亦名須陀",
    "T37n1764_010:0878b10": "洹下乘辨一切賢聖名字明有通局。前中先",
    "T37n1764_010:0878b11": "明須陀名通。一切眾生名有二下彰其局義。",
    "T37n1764_010:0878b12": "通中須陀乃至諸佛亦名須陀正顯通義。若",
    "T37n1764_010:0878b13": "斯陀含乃至諸佛無須陀洹云何得名斯陀至",
    "T37n1764_010:0878b14": "佛反解通義。是義云何。若斯陀含不修無漏",
    "T37n1764_010:0878b15": "不逆生死云何名薄。乃至諸佛不修無漏不",
    "T37n1764_010:0878b16": "逆生死云何名覺。局中明唯初果之人名須",
    "T37n1764_010:0878b17": "陀洹餘皆不得。於中初先簡聖異凡。生名有",
    "T37n1764_010:0878b18": "二凡以標舉。客舊列名。下就辨異。凡有世",
    "T37n1764_010:0878b19": "名彰凡異聖既得道已更為立名須陀洹辨",
    "T37n1764_010:0878b20": "聖異凡。以先得下簡初異後。以先得故名須",
    "T37n1764_010:0878b21": "陀洹彰初異後。以後得故名斯陀者明後異",
    "T37n1764_010:0878b22": "初。上來直辨須陀一名通局之義。下次汎論",
    "T37n1764_010:0878b23": "一切聖名通局之義。文但彰通略不顯局。句",
    "T37n1764_010:0878b24": "別有四。初言是人亦名須陀乃至佛者明其",
    "T37n1764_010:0878b25": "初果具一切名。二流有二下明餘賢聖具一",
    "T37n1764_010:0878b26": "切名。為明餘聖皆悉得名須陀洹故須立二",
    "T37n1764_010:0878b27": "流。先舉次列。有為功德名為解脫。無為功德",
    "T37n1764_010:0878b28": "說為涅槃。一切聖人皆具此二亦名須陀就",
    "T37n1764_010:0878b29": "人分別。具前二流逆於生死。是故一切悉名",
    "T37n1764_010:0878c01": "須陀。非但一切得名須陀亦名斯陀乃至名",
    "T37n1764_010:0878c02": "佛。三須陀者名菩薩下就上初段釋初果人",
    "T37n1764_010:0878c03": "具一切名。於中但解名佛菩薩。餘類可知略",
    "T37n1764_010:0878c04": "而不辨。須陀洹者亦名菩薩略以標舉。何以",
    "T37n1764_010:0878c05": "下釋。其菩薩者名道眾生。以求道故名道眾",
    "T37n1764_010:0878c06": "生。故今釋之。明小乘中菩提之道即是羅漢。",
    "T37n1764_010:0878c07": "盡無生智須陀求此故名菩薩。須陀洹人亦",
    "T37n1764_010:0878c08": "名為覺略以標舉。何以下釋。正覺見道斷煩",
    "T37n1764_010:0878c09": "惱者正觀諦理斷煩惱也。覺因果者謂能覺",
    "T37n1764_010:0878c10": "知苦果集因滅果道因。正覺共道不共道者",
    "T37n1764_010:0878c11": "所觀聖行望陰是共望諦不共。於四諦下行",
    "T37n1764_010:0878c12": "義各別故名不共。前三諦下一一諸行皆通",
    "T37n1764_010:0878c13": "五陰故名為共。以有此義故須陀洹得名為",
    "T37n1764_010:0878c14": "佛。四斯陀下就前第二釋餘賢聖具一切名。",
    "T37n1764_010:0878c15": "於中偏明小乘賢聖具佛菩薩二種名字。大",
    "T37n1764_010:0878c16": "具小名略而不辨。故今文中說言斯陀乃至",
    "T37n1764_010:0878c17": "羅漢亦復如是。亦如須陀名佛菩薩。上來",
    "T37n1764_010:0878c18": "第二問答重顯。自下第三乘明須陀利鈍差",
    "T37n1764_010:0878c19": "別須陀有二總以標舉。利鈍列名。下辨其相。",
    "T37n1764_010:0878c20": "先辨鈍人約生辨之。須陀極鈍天上人中七",
    "T37n1764_010:0878c21": "返受生方得涅槃。少極二生。故今說言人天",
    "T37n1764_010:0878c22": "七返舉其極鈍。復有五種明餘五階。下別列",
    "T37n1764_010:0878c23": "之。六返至二是其五也。利人現在獲得須陀",
    "T37n1764_010:0878c24": "至阿羅漢辨其利人。問曰一返何故不論。釋",
    "T37n1764_010:0878c25": "言須陀具有八品。七返至一即為七品。現般",
    "T37n1764_010:0878c26": "為八。八中七返至二定鈍。現般定利。文中具",
    "T37n1764_010:0878c27": "辨一返不定。有人利根應得現般。以諸因緣",
    "T37n1764_010:0878c28": "現在不得經生乃得此則是利。有人鈍根現",
    "T37n1764_010:0878c29": "在世中勤修不得經生乃得此即是鈍。利鈍",
    "T37n1764_010:0879a01": "不定故隱不論。下次答其第四句問。先牒問",
    "T37n1764_010:0879a02": "詞。下對辨釋。[魚*昔]魚有四就喻舉數。骨細輕等",
    "T37n1764_010:0879a03": "就喻列名。下約顯法。銜物堅中初約喻顯法。",
    "T37n1764_010:0879a04": "如魔王下引昔證成。前問次答。自下第三",
    "T37n1764_010:0879a05": "於前義中有難解者問答重顯。重顯向前釋名",
    "T37n1764_010:0879a06": "中義有兩問答。就初問中迦葉初先進退兩",
    "T37n1764_010:0879a07": "定。為先得道名須陀洹。為初果故名須陀洹。",
    "T37n1764_010:0879a08": "下就設難。若先得道名須陀洹。苦法忍時何",
    "T37n1764_010:0879a09": "故不得名須陀洹。若以初果名須陀洹。外道",
    "T37n1764_010:0879a10": "之人先斷煩惱至無所有得那含時何故不名",
    "T37n1764_010:0879a11": "為須陀洹。此舉超越那含為難。云何超越。斯",
    "T37n1764_010:0879a12": "陀那含並有超義。有人凡時依世淨禪作六",
    "T37n1764_010:0879a13": "行觀斷欲界結五品盡來入見諦道。至第十",
    "T37n1764_010:0879a14": "六道比智時猶故名為次第須陀。若斷六七",
    "T37n1764_010:0879a15": "八品盡來入見諦道。至第十六道比智時不",
    "T37n1764_010:0879a16": "作須陀。超證第二斯陀含果。斯陀含人所",
    "T37n1764_010:0879a17": "斷煩惱先已斷故。斷欲結盡至無所有後入",
    "T37n1764_010:0879a18": "見道。至第十六道比智時不作須陀及斯陀",
    "T37n1764_010:0879a19": "含。超證第三阿那含果。那含所斷先已盡故。",
    "T37n1764_010:0879a20": "超越如是。云何作難。若次第人至第十六道",
    "T37n1764_010:0879a21": "比智時以初果故名須陀者。彼超越人先斷",
    "T37n1764_010:0879a22": "欲盡至無所有入見諦道。至第十六道比智",
    "T37n1764_010:0879a23": "時亦初得果。何故不得名須陀洹而名那含。",
    "T37n1764_010:0879a24": "下佛答之。以初果故名須陀洹釋去初難。良",
    "T37n1764_010:0879a25": "以初果名須陀故。苦法忍時未是初果。是故",
    "T37n1764_010:0879a26": "不得名須陀洹。如汝問下釋去後難。先牒門",
    "T37n1764_010:0879a27": "辭。下對辨釋。釋意如何。明初果人名須陀洹",
    "T37n1764_010:0879a28": "超越那含超證第三非初果人。是故不得名",
    "T37n1764_010:0879a29": "須陀洹。文中初言以初果故名須陀洹正答",
    "T37n1764_010:0879b01": "其問。是人爾時具足八智及十六行辨初果",
    "T37n1764_010:0879b02": "相。四法四比是其八智。苦無常等是十六行。",
    "T37n1764_010:0879b03": "是人但於現在道下為一行觀。未來傍於十",
    "T37n1764_010:0879b04": "六增明名具十六。迦葉下復重執為難。越超",
    "T37n1764_010:0879b05": "那含亦具八智具十六行。何故不名為須陀",
    "T37n1764_010:0879b06": "洹。下佛對之。明唯須陀得為初果故名須陀。",
    "T37n1764_010:0879b07": "彼證第三非是初果不名須陀。文中偏對次",
    "T37n1764_010:0879b08": "第那含辨釋須陀為初果義。超越那含一向",
    "T37n1764_010:0879b09": "不論。彼非常行之次第故。於中文二。一就行",
    "T37n1764_010:0879b10": "修明初異後。二須陀洹緣四諦下約對境",
    "T37n1764_010:0879b11": "明初異後。前中初先明初異後。阿那含人則",
    "T37n1764_010:0879b12": "不如是彰後異初。是故下結。初異後中明須",
    "T37n1764_010:0879b13": "陀洹捨凡入聖捨向得果故名初果。於中先",
    "T37n1764_010:0879b14": "分十六行別。次分八智。後約此二解釋須陀",
    "T37n1764_010:0879b15": "為初果義。初中先分有漏十六以為二種。有",
    "T37n1764_010:0879b16": "二舉數。共與不共列其二名。是義云何。彼十",
    "T37n1764_010:0879b17": "六行約界上下有三十二。於一一行重觀名",
    "T37n1764_010:0879b18": "共單觀不共。為辨此義須明煗等四心差別。",
    "T37n1764_010:0879b19": "於彼上下三十二行止觀來去多心觀察名之",
    "T37n1764_010:0879b20": "為煗。多觀未明名煗方便。多觀分明名煗成",
    "T37n1764_010:0879b21": "就。於一一行止觀來去以漸略之。乃至於彼",
    "T37n1764_010:0879b22": "一一行下各一心觀名之為頂。二心觀前名",
    "T37n1764_010:0879b23": "為方便。後一心觀名為成就。此一心觀與後",
    "T37n1764_010:0879b24": "忍中初觀相似。如增上忍似第一法。於一一",
    "T37n1764_010:0879b25": "行各一心觀名忍初心。更復從後向前略之。",
    "T37n1764_010:0879b26": "乃至最後唯緣欲界苦下一行名之為忍。欲",
    "T37n1764_010:0879b27": "界苦下二行觀前名忍方便一行名成。於前",
    "T37n1764_010:0879b28": "忍心末後所緣重一心觀名世第一。問曰善",
    "T37n1764_010:0879b29": "行多應彌好何故須略。如迦旃延阿毘曇云",
    "T37n1764_010:0879c01": "譬如富人欲適他土患其財多轉以易錢。猶",
    "T37n1764_010:0879c02": "嫌錢重轉以易金。猶患金重以金轉易大價",
    "T37n1764_010:0879c03": "寶珠持至他方。行者如是。欲入出道患彼有",
    "T37n1764_010:0879c04": "漏多行煩開故漸略之。此四階中初二重觀",
    "T37n1764_010:0879c05": "名共十六。後二單觀名為丕共。下分無漏",
    "T37n1764_010:0879c06": "有二舉數。向得列名。於彼見道十五心中所",
    "T37n1764_010:0879c07": "觀名向。道比智時所觀名得。道比智心單緣",
    "T37n1764_010:0879c08": "一行云何得有十六行別。釋言彼現雖緣一",
    "T37n1764_010:0879c09": "行未來傍於十六增明。故得果時亦具十六。",
    "T37n1764_010:0879c10": "次論八智。有二舉數。向得列名。向果八者。見",
    "T37n1764_010:0879c11": "諦道中唯有四法及三比智。何處有八。向有",
    "T37n1764_010:0879c12": "近遠。見諦道前四現忍心學觀四諦名為遠",
    "T37n1764_010:0879c13": "向。此十智中一等智攝。見諦道中復有七智",
    "T37n1764_010:0879c14": "合為八耳。問曰向前十六行中向果十六不",
    "T37n1764_010:0879c15": "攝有漏。向果智中何義通攝。釋言向前十六",
    "T37n1764_010:0879c16": "行中有漏無漏兩處別論。故向果中不攝有",
    "T37n1764_010:0879c17": "漏。此八智中有漏無漏不別宣說故通攝之。",
    "T37n1764_010:0879c18": "何故不別。彼見道前唯一等智更無異義故",
    "T37n1764_010:0879c19": "不別說。得果八者。得果之時捨見道中無漏",
    "T37n1764_010:0879c20": "七智更起新得。得彼七智通以為果。并道",
    "T37n1764_010:0879c21": "比智合為八矣。前遠向中有漏等智得果不",
    "T37n1764_010:0879c22": "捨亦無新得不攝為果故但有八。下約前二",
    "T37n1764_010:0879c23": "解釋須陀為初果義。是須陀人捨共十六得",
    "T37n1764_010:0879c24": "不共十六。捨向八智得果八智。故名初果。",
    "T37n1764_010:0879c25": "此文略小。若具應言捨共十六得不共十六。",
    "T37n1764_010:0879c26": "捨有漏十六。得無漏十六。捨向十六得果",
    "T37n1764_010:0879c27": "十六。捨向八智得果八智。准初類後中間",
    "T37n1764_010:0879c28": "可知故略不舉。捨共十六得不共者。不行名",
    "T37n1764_010:0879c29": "捨。非得斷捨。捨向八智得果八者。向果八",
    "T37n1764_010:0880a01": "中初一等智入聖道時不行名捨。與前捨共",
    "T37n1764_010:0880a02": "十六相似非得斷捨。餘之七智證初果時得",
    "T37n1764_010:0880a03": "斷名捨。前一等智捨而不得。後七無漏捨而",
    "T37n1764_010:0880a04": "更得。通道比智合為八耳。上來一段明初",
    "T37n1764_010:0880a05": "異後。阿那含人則不如是彰後異初。次第那",
    "T37n1764_010:0880a06": "含不如須陀捨共十六得不共等。是故不得",
    "T37n1764_010:0880a07": "名為初果。非初果故不名須陀。是故下結。就",
    "T37n1764_010:0880a08": "始結之。是須陀人是初果故偏名須陀。文相",
    "T37n1764_010:0880a09": "如是。又更分別前三果人各有二向。一者共",
    "T37n1764_010:0880a10": "向。二者不共向。見道之心通向三果名為共。",
    "T37n1764_010:0880a11": "向。次第之人入見諦道向須陀洹。先斷欲結",
    "T37n1764_010:0880a12": "六品盡者入見諦道向斯陀含。欲結盡者入",
    "T37n1764_010:0880a13": "見諦道向阿那含。故名共向。煗等四心偏向",
    "T37n1764_010:0880a14": "須陀。須陀果後進斷欲結乃至第六無礙道",
    "T37n1764_010:0880a15": "來偏向斯陀。斯陀果後進斷欲結乃至第九",
    "T37n1764_010:0880a16": "無礙道來偏向那含。名不共向一切莫不皆",
    "T37n1764_010:0880a17": "修煗等趣入見道。何故見道偏名共向。煗等",
    "T37n1764_010:0880a18": "四心不名共向偏向須陀。釋言見道印證超",
    "T37n1764_010:0880a19": "越斯陀那含。先所修得結盡無為故通向之。",
    "T37n1764_010:0880a20": "煗等四心未能而證。是故不能向餘二果偏",
    "T37n1764_010:0880a21": "向須陀。義既如是。彼次第人具依須陀。共",
    "T37n1764_010:0880a22": "與不共二種向後而得聖果故名須陀。彼超",
    "T37n1764_010:0880a23": "越人唯從須陀不共向後而得聖果。不從須",
    "T37n1764_010:0880a24": "陀共向得果。是故不得名須陀洹。彼超越人",
    "T37n1764_010:0880a25": "入見諦道但得名為超越家向。不得名為須",
    "T37n1764_010:0880a26": "陀向故。前約行修明初異後。下約境論須",
    "T37n1764_010:0880a27": "陀洹人緣於四諦明初異後。那含緣一彰後",
    "T37n1764_010:0880a28": "異初。於四諦中趣緣一種斷欲界結不同須",
    "T37n1764_010:0880a29": "陀。此亦辨其次第那含不論超越。彼非常行",
    "T37n1764_010:0880b01": "之次第故。是故下結。上來廣辨。以是義下",
    "T37n1764_010:0880b02": "結法同喻。下第十三明觀已行。初略標舉。",
    "T37n1764_010:0880b03": "繫心修行辨其行相。如彼[魚*昔]魚彰法同喻。",
    "T37n1764_010:0880b04": "下第十四明行已住。先略標舉。行已後住謂",
    "T37n1764_010:0880b05": "阿那含以為一門。得食已住復為一門。下廣",
    "T37n1764_010:0880b06": "辨之。先廣初門。劫廣後門前中有三。一開合",
    "T37n1764_010:0880b07": "辨相。二欲色眾生有二業下依前廣釋。三迦",
    "T37n1764_010:0880b08": "葉白中般利下於前義中有難解者問答重顯。",
    "T37n1764_010:0880b09": "初中有四。一通就上下宣說二種。二就色界",
    "T37n1764_010:0880b10": "已上說五。三通就上下說七。四偏就無色說",
    "T37n1764_010:0880b11": "二說三。就初段中有二舉數。下辨可知。第",
    "T37n1764_010:0880b12": "二段中先舉後列。言中般者論釋不同。依如",
    "T37n1764_010:0880b13": "成實捨欲界身向色界去中間受身而得般故",
    "T37n1764_010:0880b14": "名為中般。彼論不立中陰身故。此及毘曇捨",
    "T37n1764_010:0880b15": "欲上昇中陰身中而得般故名為中般。無別",
    "T37n1764_010:0880b16": "受生受身般者。餘處名為生般那含。與行無",
    "T37n1764_010:0880b17": "行同在一處。隨義分異。異相如何。經論不同。",
    "T37n1764_010:0880b18": "凡有三別。依如毘曇捨欲上昇至色界中隨",
    "T37n1764_010:0880b19": "在何處最初受身。於此身中初生得般名為",
    "T37n1764_010:0880b20": "生般。即此生中有利根人觀察十六聖行得",
    "T37n1764_010:0880b21": "般名為行般。又復觀察苦集及道有為之行",
    "T37n1764_010:0880b22": "而得般故亦名行般。即此生中有鈍根人修",
    "T37n1764_010:0880b23": "習有漏等智斷結。不觀十六聖行斷結。如此",
    "T37n1764_010:0880b24": "得般名無行般。又設觀諦但觀滅諦無為勝",
    "T37n1764_010:0880b25": "法方能得般名無行般。此後二人皆悉盡壽",
    "T37n1764_010:0880b26": "方始得般不同初人。此三人中生般最利。行",
    "T37n1764_010:0880b27": "般為次。無行最鈍。若依成實生般同前最為",
    "T37n1764_010:0880b28": "利根。無行為次。是人自知定得涅槃不勤行",
    "T37n1764_010:0880b29": "道盡壽得般名無行般。行般最鈍。精勤行道",
    "T37n1764_010:0880c01": "盡壽得般名為行般。此經所說受身般者同",
    "T37n1764_010:0880c02": "成實中行般那含。精勤行道盡壽得般名受",
    "T37n1764_010:0880c03": "身般。此中行般與成實中生般相似。精勤行",
    "T37n1764_010:0880c04": "道不至壽終而得涅槃名為行般。此中無行",
    "T37n1764_010:0880c05": "與成實同不勤行道盡壽得般名無行般。上",
    "T37n1764_010:0880c06": "流般者色界已上隨在何處二生已後而得般",
    "T37n1764_010:0880c07": "者名上流般。於中細分乃有四種。一上流般。",
    "T37n1764_010:0880c08": "次第受身至廣果天而得涅槃。二者樂慧。至",
    "T37n1764_010:0880c09": "廣果天不得涅槃生五淨居。三者樂定。至廣",
    "T37n1764_010:0880c10": "果天不得涅槃生無色界。四不定般。未至廣",
    "T37n1764_010:0880c11": "果中間得般。此四通說以為上流。自下第三",
    "T37n1764_010:0880c12": "通就上下說七。先說六種。前五如上。加一",
    "T37n1764_010:0880c13": "現般。就現般中細分有二。一直現般。現依凡",
    "T37n1764_010:0880c14": "身修得那含終至涅槃。二轉世現般聖人身",
    "T37n1764_010:0880c15": "上經生已後修得那含終至涅槃。於中有四。",
    "T37n1764_010:0880c16": "一須陀果上經生得般。二斯陀行中經生得",
    "T37n1764_010:0880c17": "般。三斯陀果上經生得般。四那含行中經生",
    "T37n1764_010:0880c18": "得般。是故轉世四處而來。舊言轉世三處來",
    "T37n1764_010:0880c19": "者其言謬耳。次增說七。於前六上加無色般。",
    "T37n1764_010:0880c20": "此無色般與上流中樂定何別而須別論。釋言",
    "T37n1764_010:0880c21": "不同。彼樂定者從廣果去。此無色般從欲界",
    "T37n1764_010:0880c22": "去經生無色。故須別論。如成實中宣說十一。",
    "T37n1764_010:0880c23": "現般為一。轉世為二。中般為三。生中三人通",
    "T37n1764_010:0880c24": "前為六。樂定樂慧通前為八。信脫見到及與",
    "T37n1764_010:0880c25": "身證通前十一。前八可知。於前八中鈍名信",
    "T37n1764_010:0880c26": "脫。利名見到。得滅盡定名為身證。彼十一中",
    "T37n1764_010:0880c27": "略無上流及不定般。自下第四偏就無色說",
    "T37n1764_010:0880c28": "二說三。此與向前無色界般有何差別而須別",
    "T37n1764_010:0880c29": "論。釋言不同。前無色般從欲界去初生無色。",
    "T37n1764_010:0881a01": "此下所論是無色中經生已後上行般者。與",
    "T37n1764_010:0881a02": "前不同故須別論。文中初先辨明其果。復有",
    "T37n1764_010:0881a03": "二下辨定其因。果中初言行般涅槃復有二種",
    "T37n1764_010:0881a04": "標別舉數。無色界中上行得般故名行般。非",
    "T37n1764_010:0881a05": "前五中第三行般。五中行般下文別釋。此上",
    "T37n1764_010:0881a06": "行般准因有三。文舉兩邊且言二耳。二身四",
    "T37n1764_010:0881a07": "身別其名字。受二名利受四名鈍辨釋其相。",
    "T37n1764_010:0881a08": "是義云何。無色界中有四空處。那含於中終",
    "T37n1764_010:0881a09": "不重生。若從欲界生四空處一身得般名無",
    "T37n1764_010:0881a10": "色般。若從初禪乃至廣果生四空處一身得般",
    "T37n1764_010:0881a11": "名上流中樂定那含。此前二人生無色界一",
    "T37n1764_010:0881a12": "身不得二身已後方始得般名上行般。於中具",
    "T37n1764_010:0881a13": "論受二身者名之為利。三身名中。四身名鈍。",
    "T37n1764_010:0881a14": "今舉兩邊中略不說。因中有其兩種二法。初",
    "T37n1764_010:0881a15": "一二法是中品因。後一二法是前利鈍兩品",
    "T37n1764_010:0881a16": "家因。是義云何。具精進定受於二身。互無一",
    "T37n1764_010:0881a17": "邊受於三身。進定並無方受四身前二法中",
    "T37n1764_010:0881a18": "先舉後列。勤修觀解名為精進。定心難現名",
    "T37n1764_010:0881a19": "不自在。懈怠有定翻前可知。後二法中先舉",
    "T37n1764_010:0881a20": "後列。上來第一開合辨相。自下第二依前",
    "T37n1764_010:0881a21": "廣釋。但解向前五種那含。先解中般文別有",
    "T37n1764_010:0881a22": "三。一約業辨中先舉二業。作受列名。造緣初",
    "T37n1764_010:0881a23": "起名為作業。為愛所潤能生後果名受生業。",
    "T37n1764_010:0881a24": "下約顯中中涅槃者有作無受故中涅槃。二",
    "T37n1764_010:0881a25": "約處辨中捨欲界身未至色界以利根故於中",
    "T37n1764_010:0881a26": "涅槃。三約心辨中先舉四心。次列四名。初言",
    "T37n1764_010:0881a27": "非學非無學者是受生心受中陰生。言學心",
    "T37n1764_010:0881a28": "者是無漏因。言無學者是無漏果。後言非學",
    "T37n1764_010:0881a29": "非無學者是命終心捨中陰身。如雜心說羅",
    "T37n1764_010:0881b01": "漢報生心及與威儀意。隨順心滅故趣向般",
    "T37n1764_010:0881b02": "涅槃。下約此四明中涅槃。先問次辨。四中後",
    "T37n1764_010:0881b03": "二是涅槃心。初二即非。無學之心證有餘滅。",
    "T37n1764_010:0881b04": "非學無學入無餘滅。是故後二名涅槃心。是",
    "T37n1764_010:0881b05": "故下結。下次解受身。初先正辨。迦葉言下",
    "T37n1764_010:0881b06": "問答重顯。前中初先辨其二業。次明其人依",
    "T37n1764_010:0881b07": "葉受身。後明其人依身得般。此與成實行般",
    "T37n1764_010:0881b08": "相似。下重顯之。先問後答。文顯可知。次解",
    "T37n1764_010:0881b09": "行般。常修行道并以有為三昧之力能斷煩",
    "T37n1764_010:0881b10": "惱不盡受命入於涅槃名為行般。此與成實",
    "T37n1764_010:0881b11": "生般相似。次釋無行。是人懈怠解無行義",
    "T37n1764_010:0881b12": "三昧力故盡壽得般名無行般。",
    "T37n1764_010:0881b13": "次解上流。於中先明退上生下。流有二下從",
    "T37n1764_010:0881b14": "下向上。先舉二流。次列其名。退上善法而生",
    "T37n1764_010:0881b15": "下結名煩惱流。又斷下結生。上煩惱亦得名",
    "T37n1764_010:0881b16": "為煩惱流也治道漸增名為道流。下約道流",
    "T37n1764_010:0881b17": "解上流義。初至四禪亦復如是明廣果下上",
    "T37n1764_010:0881b18": "流之義。復有二下明廣果上上流之義。於中",
    "T37n1764_010:0881b19": "有三。一略分二人。二如是二人一樂已下辨",
    "T37n1764_010:0881b20": "因顯果。三是名下結別其相。初段可知。第",
    "T37n1764_010:0881b21": "二段中文復有四。一明樂定樂慧之別。先辨",
    "T37n1764_010:0881b22": "所樂。後顯所入。二明薰禪不薰禪異。如是二",
    "T37n1764_010:0881b23": "人。一者修禪有五階。差二者不修略以標舉。",
    "T37n1764_010:0881b24": "下重辨其五階修相。先問次列。後約論果。",
    "T37n1764_010:0881b25": "是義云何。此人修得四禪定已先薰四禪。先",
    "T37n1764_010:0881b26": "入四禪無漏心中。次入四禪有漏心中。後入",
    "T37n1764_010:0881b27": "四禪無漏心中。是一一中多心相續以漸略",
    "T37n1764_010:0881b28": "之。乃至一一各別二心名為薰禪。方便道成",
    "T37n1764_010:0881b29": "各別一心名薰禪成。成中合有五重往來。有",
    "T37n1764_010:0881c01": "十五心。十心無漏。五心有漏。次薰三禪。次二。",
    "T37n1764_010:0881c02": "次初。作法同前。此五番中初番為下。第二為",
    "T37n1764_010:0881c03": "中。第三為上。第四上中。第五上上。第四禪中",
    "T37n1764_010:0881c04": "修下便罷生無煩天。此名少廣。至中便止生",
    "T37n1764_010:0881c05": "無熱天。至上便休生善何見。至上中者生善",
    "T37n1764_010:0881c06": "見天。至上上者生阿迦尼吒。此名無小。若不",
    "T37n1764_010:0881c07": "退者欲界命終徑生五淨。以下三禪愛結盡",
    "T37n1764_010:0881c08": "故所以不生。四禪有愛是故往生。如此生者",
    "T37n1764_010:0881c09": "不名上流。若有退者於下三禪乃至廣果後",
    "T37n1764_010:0881c10": "還斷結重修薰禪方生淨居。如此往者方名",
    "T37n1764_010:0881c11": "上流。此第二竟。三重明樂定樂慧之相。一樂",
    "T37n1764_010:0881c12": "論義是樂慧也。二樂寂靜是樂定也。樂靜無",
    "T37n1764_010:0881c13": "色樂論五淨約因顯果。四重明薰禪不薰禪",
    "T37n1764_010:0881c14": "異。與前何別而復更論。前是初薰。此是退後",
    "T37n1764_010:0881c15": "生上重薰。復二總舉。薰與不薰列其二名。",
    "T37n1764_010:0881c16": "薰義如前。薰入五淨不薰無色約因顯果。盡",
    "T37n1764_010:0881c17": "壽而般明無中滅。上來第二辯因顯果。自",
    "T37n1764_010:0881c18": "下第三結別其相。是名上流是總結也。下彰",
    "T37n1764_010:0881c19": "其別。欲入無色則不能得五階修禪。若修薰",
    "T37n1764_010:0881c20": "禪則呵無色為是定別。上來第二依前廣釋。",
    "T37n1764_010:0881c21": "自下第三有難解者問答重顯。重顯向前中",
    "T37n1764_010:0881c22": "般那含。初問次答。後明中般上中下別。問中",
    "T37n1764_010:0881c23": "初言中涅槃者則是利根何不現在入涅槃者",
    "T37n1764_010:0881c24": "就時徵問。何故欲界有中涅槃色界則無就",
    "T37n1764_010:0881c25": "處徵問下佛答之。先答初問明有三緣現在",
    "T37n1764_010:0881c26": "不得。一四大羸劣不能修道故不現得。二資",
    "T37n1764_010:0881c27": "具少故不現得。初先正辨。我昔已下引事證",
    "T37n1764_010:0881c28": "成。無量眾生應入已下總以結之。三有眾生",
    "T37n1764_010:0881c29": "樂多教化故不現得。如汝問下答其後問。先",
    "T37n1764_010:0882a01": "牒後釋。有四復次。一約內外因緣分別。欲界",
    "T37n1764_010:0882a02": "煩惱因緣有二總以標舉。內外列名。使性為",
    "T37n1764_010:0882a03": "內。塵境為外。以欲界中有外可厭故有中般。",
    "T37n1764_010:0882a04": "上界無彼外緣可厭故無中般。二約色欲二",
    "T37n1764_010:0882a05": "愛分別。先舉次列。著外五欲資生之具名為",
    "T37n1764_010:0882a06": "欲愛。愛著女色名為色愛。欲界地中有此可",
    "T37n1764_010:0882a07": "厭故有中般。上界無此故無中般。三約慳等",
    "T37n1764_010:0882a08": "麁過分別。欲界有其慳貪瞋妬無慚愧等可",
    "T37n1764_010:0882a09": "以厭惡故有中般。上界無此故無中般。第四",
    "T37n1764_010:0882a10": "約其心性分別。欲界性健故有中般。得四果",
    "T37n1764_010:0882a11": "故。上界不爾故無中般。前問次答。下次明",
    "T37n1764_010:0882a12": "其上中下別。先舉次列下辨可知。前廣那",
    "T37n1764_010:0882a13": "含。下次廣上得食已住。喻以錯魚得食已住",
    "T37n1764_010:0882a14": "牒舉前喻。是人亦爾約之顯法。云何下釋。有",
    "T37n1764_010:0882a15": "六復次。一上界受身故名已住。二不受欲界",
    "T37n1764_010:0882a16": "一切趣身故名為住。此二就果。下四就因。三",
    "T37n1764_010:0882a17": "斷無量結少在名住。四終不造共凡夫事故",
    "T37n1764_010:0882a18": "名為住。五自無畏令他無畏故名為住。自無",
    "T37n1764_010:0882a19": "罪惡故自無畏。不惱害他故他不畏。六能遠",
    "T37n1764_010:0882a20": "離色欲二愛及慳貪等故名為住。下次明其",
    "T37n1764_010:0882a21": "羅漢辟支菩薩及佛以為俱行到彼岸義。到",
    "T37n1764_010:0882a22": "彼岸者喻羅漢等略舉其人。下辨其相。如龜",
    "T37n1764_010:0882a23": "俱行牒舉上喻。下約顯法。於中先明護根如",
    "T37n1764_010:0882a24": "龜。先問次辨。是故下結。下明其人似龜俱行。",
    "T37n1764_010:0882a25": "水喻世間陸喻出世出其行處。下明俱行。能",
    "T37n1764_010:0882a26": "觀煩惱如龜行水。到於彼岸如龜行陸。是故",
    "T37n1764_010:0882a27": "下結。前分七人。下明有性。先舉其喻。後約",
    "T37n1764_010:0882a28": "顯法。如恒河中七種眾生雖有龜魚不離於",
    "T37n1764_010:0882a29": "水是舉其喻。不離水性非是不離河中之水。",
    "T37n1764_010:0882b01": "河中之水喻於生死。眾生水性喻於佛性。為",
    "T37n1764_010:0882b02": "是須別。下約顯法。如是微妙大涅槃中合恒",
    "T37n1764_010:0882b03": "河也。闡提至佛合七眾生。雖有異名合前雖",
    "T37n1764_010:0882b04": "有龜魚之名。不離佛性合不離水。下重辨之。",
    "T37n1764_010:0882b05": "是七眾生總牒七人。若善法者別牒信善求",
    "T37n1764_010:0882b06": "有凡夫。并牒信善求出凡夫。若不善者別牒",
    "T37n1764_010:0882b07": "最初常沒闡提。若方便道別牒五停至世第",
    "T37n1764_010:0882b08": "一七方便人。若解脫道別牒苦忍乃至須陀。",
    "T37n1764_010:0882b09": "若次第道別牒斯陀乃至那含。若因別牒羅",
    "T37n1764_010:0882b10": "漢辟支及上菩薩。是佛因故。若果牒佛。亦可",
    "T37n1764_010:0882b11": "若因牒三乘因。若果牒彼三乘之果。悉是佛",
    "T37n1764_010:0882b12": "性就之論理。是名如來隨自意語結以顯深。",
    "T37n1764_010:0882b13": "自下第三於前義中有難解者問答重顯。",
    "T37n1764_010:0882b14": "重顯向前到彼岸義。前言羅漢乃至諸佛到",
    "T37n1764_010:0882b15": "於彼岸。其岸未彰故下辨之。到復未顯故下",
    "T37n1764_010:0882b16": "須釋。先論彼岸。後彰其到。前中迦葉初問起",
    "T37n1764_010:0882b17": "發。於中先問大乘彼岸。有因有果無因無果",
    "T37n1764_010:0882b18": "汎立道理。涅槃名果常故無因舉佛上言。如",
    "T37n1764_010:0882b19": "來於前師子品中廣明涅槃是果無因。故今",
    "T37n1764_010:0882b20": "舉之。下就設難。若無因者云何名果。為此難",
    "T37n1764_010:0882b21": "者欲使如來辨因顯果令人修證。下復問其",
    "T37n1764_010:0882b22": "小乘彼岸。亦名沙門舉小乘因。名沙門果舉",
    "T37n1764_010:0882b23": "小乘果。下問云何。徵問欲使如來具辨令人",
    "T37n1764_010:0882b24": "修證。下佛答之先對初問明大涅槃有因故",
    "T37n1764_010:0882b25": "果非全無因。是中為明涅槃有因。乘舉一切類",
    "T37n1764_010:0882b26": "以顯之。先舉七果。次列七名。下廣辨果約之",
    "T37n1764_010:0882b27": "顯因。就第四門餘殘果中得第三身延年益",
    "T37n1764_010:0882b28": "壽是其果體。下明遠因。復言即是延年益壽。",
    "T37n1764_010:0882b29": "謂衣食等能延年者能益壽者說為遠因不論",
    "T37n1764_010:0882c01": "壽體。第七門中先辨果體。即是涅槃離一切",
    "T37n1764_010:0882c02": "惱。下約辨因。三番論之。一總相分別。一切善",
    "T37n1764_010:0882c03": "法是涅槃因。二近遠分別。先舉次列後辨可",
    "T37n1764_010:0882c04": "知。三生了分別。於中先舉世間生了。次約論",
    "T37n1764_010:0882c05": "出。出世亦有生了二因。下辨其相。三解脫門",
    "T37n1764_010:0882c06": "三十七品為一切惱不生生因亦為涅槃作了",
    "T37n1764_010:0882c07": "因者。望方便果說為生因。方便之果能滅煩",
    "T37n1764_010:0882c08": "惱故令一切煩惱不生。能滅煩惱使不生故",
    "T37n1764_010:0882c09": "體是有法。從因修起故三解脫三十七品能",
    "T37n1764_010:0882c10": "為彼果而作生因。非是直望數滅無為而說",
    "T37n1764_010:0882c11": "生因。即前生因能了性淨涅槃之果說為了",
    "T37n1764_010:0882c12": "因。是故下結。下答後問。辨明小乘所到彼",
    "T37n1764_010:0882c13": "岸。於中初先牒問略辨。先牒問辭。次辨。後結。",
    "T37n1764_010:0882c14": "迦葉言下問答重顯。先問何緣八正道者",
    "T37n1764_010:0882c15": "名沙門那。下佛為解。其沙門那正翻名息息",
    "T37n1764_010:0882c16": "眾過故。從斯得果名沙門果。文中三番。一能",
    "T37n1764_010:0882c17": "息乏名沙門那。沙門名乏舉其所息。為業煩",
    "T37n1764_010:0882c18": "惱驅馳六道所以名乏。那者名道舉其能息。",
    "T37n1764_010:0882c19": "此出那體非解那義。那義名息。故五度中阿",
    "T37n1764_010:0882c20": "那出息般那入息。如是道者斷一切乏正解",
    "T37n1764_010:0882c21": "那義。斷一切乏故名為息。下牒結之斷一切",
    "T37n1764_010:0882c22": "道牒前能斷一切乏道。以是義者以是聖道",
    "T37n1764_010:0882c23": "斷乏義故。名八正道為沙門那從斯得果名",
    "T37n1764_010:0882c24": "沙門果。二能息惡名沙門那。如世樂靜亦名",
    "T37n1764_010:0882c25": "沙門舉世名義。此名略少。若具應言樂靜息",
    "T37n1764_010:0882c26": "亂名沙門那。如是道者亦如是下約之顯法。",
    "T37n1764_010:0882c27": "三息下為上名沙門那。如世下人能作上人",
    "T37n1764_010:0882c28": "是名沙門舉世名義。如是道下約之顯法。",
    "T37n1764_010:0882c29": "前解彼岸。下釋到義。於中先明小乘到岸菩",
    "T37n1764_010:0883a01": "薩佛下明大到岸。小中先明羅漢到岸。後",
    "T37n1764_010:0883a02": "論辟支。羅漢到中義別三番。一約沙門及沙",
    "T37n1764_010:0883a03": "門果解釋到岸。羅漢修前沙門之道得沙門",
    "T37n1764_010:0883a04": "果名到彼岸。二約五分法身明到。初舉次列",
    "T37n1764_010:0883a05": "下釋後結。三約四智解釋到岸。四智之義廣",
    "T37n1764_010:0883a06": "如別章。此應具論。文中初舉。次廣辨釋。我生",
    "T37n1764_010:0883a07": "已盡依毘婆沙是斷集智。依勝鬘經是斷苦",
    "T37n1764_010:0883a08": "智。文中初言永斷三世生因緣者明其因亡。",
    "T37n1764_010:0883a09": "亦斷三界五陰身者彰其果喪。准毘婆沙舉",
    "T37n1764_010:0883a10": "其顯前。若准勝鬘舉前顯後。梵行已立依",
    "T37n1764_010:0883a11": "毘婆沙是修道智。若依勝鬘是證滅智。文中",
    "T37n1764_010:0883a12": "初言所修梵行已畢竟者彰其因圓。又捨學",
    "T37n1764_010:0883a13": "道明其果極。准毘婆沙舉後顯前。若依勝鬘",
    "T37n1764_010:0883a14": "舉前顯後。所作已辦依毘婆沙是證滅智。依",
    "T37n1764_010:0883a15": "勝鬘經是修道智。文中初言如本所求今已",
    "T37n1764_010:0883a16": "得者明其果極。修道得果彰其因圓。准毘婆",
    "T37n1764_010:0883a17": "沙舉後顯前。若依勝鬘舉前顯後。不受後有",
    "T37n1764_010:0883a18": "依毘婆沙是斷苦智。若依勝鬘是斷集智。故",
    "T37n1764_010:0883a19": "勝鬘云所斷煩惱更不受後名不受後。文中",
    "T37n1764_010:0883a20": "初言獲得盡智明其因亡。無生智者彰其果",
    "T37n1764_010:0883a21": "喪。準毘婆沙舉前顯後。若準勝鬘舉後顯前。",
    "T37n1764_010:0883a22": "前舉次釋。以是下結。下解辟支到彼岸義。如",
    "T37n1764_010:0883a23": "前羅漢辟支亦爾。下次明其大乘到岸。菩",
    "T37n1764_010:0883a24": "薩及佛具六波羅蜜名到彼岸舉因顯果。是",
    "T37n1764_010:0883a25": "佛菩薩得菩提下約果顯因。先辨後釋。文顯",
    "T37n1764_010:0883a26": "可知。從如恒河至此第一廣明七人悉有佛",
    "T37n1764_010:0883a27": "性。自下第二誡勸捨著。於中有二。一舉信",
    "T37n1764_010:0883a28": "謗誡勸捨著。二佛性不名一法已下明性唯",
    "T37n1764_010:0883a29": "是佛隨意語誡勸捨著。前中初先廣顯謗相",
    "T37n1764_010:0883b01": "令人捨遠。若言闡提未生善下舉謗顯信令",
    "T37n1764_010:0883b02": "人習學。前明謗中文別有三。一約七人行修",
    "T37n1764_010:0883b03": "得失以顯謗相。二約七人通局之義以顯謗",
    "T37n1764_010:0883b04": "相。三明前二起謗所由。就初段中別有三句。",
    "T37n1764_010:0883b05": "一明七人不修之失。不修身等即能造作五",
    "T37n1764_010:0883b06": "逆等罪常沒三塗故名為失。二明七人行修",
    "T37n1764_010:0883b07": "之得。近友聞法思惟修學得到彼岸故名為",
    "T37n1764_010:0883b08": "得。三約顯謗。良以七人不修身等常沈沒故。",
    "T37n1764_010:0883b09": "言一闡提定得菩提是名染著。又以七人近",
    "T37n1764_010:0883b10": "友聞法思惟修行到彼岸故道言闡提一向不",
    "T37n1764_010:0883b11": "得無上菩提是名虛妄。第二段中先明七人",
    "T37n1764_010:0883b12": "通局之義。始終通論一人具七。前後別分七",
    "T37n1764_010:0883b13": "人各一。下約顯謗。於中初就菩提明謗。次就",
    "T37n1764_010:0883b14": "聖道。後就佛性。就菩提中良以七人各別一",
    "T37n1764_010:0883b15": "故心口異想言一闡提定得菩提謗佛法僧。",
    "T37n1764_010:0883b16": "現未得故。內心乖法名為異想。口言乖法稱",
    "T37n1764_010:0883b17": "曰異說。又以一人具足七故說言闡提不得菩",
    "T37n1764_010:0883b18": "提是亦名為謗佛法僧。當來得故。就聖道中",
    "T37n1764_010:0883b19": "良以七人各別一故說言八道凡夫所得謗佛",
    "T37n1764_010:0883b20": "法僧。現未得故。又以一人具足七故道言八",
    "T37n1764_010:0883b21": "道非凡夫得是亦名為謗佛法僧。以當得故。",
    "T37n1764_010:0883b22": "就佛性中亦以七人各別一故有人說言凡夫",
    "T37n1764_010:0883b23": "眾生有佛性性謗佛法僧。現未證故。亦以",
    "T37n1764_010:0883b24": "一人具足七故道言眾生定無佛性是亦名為",
    "T37n1764_010:0883b25": "謗佛法僧。當必得故。自下第三明謗所由。",
    "T37n1764_010:0883b26": "由無信解是故我說二種人謗略以標舉。不",
    "T37n1764_010:0883b27": "信不解列其二名。若人信心無有慧下彰此",
    "T37n1764_010:0883b28": "二人生過不同。有信無智增長無明。有智無",
    "T37n1764_010:0883b29": "信增長邪見。不信之人瞋恚心下明俱起謗。",
    "T37n1764_010:0883c01": "不信之人瞋恚故謗。無智慧人不解故謗。是",
    "T37n1764_010:0883c02": "故我下結成昔說。上來明謗。自下第二舉",
    "T37n1764_010:0883c03": "謗顯信。文別有四。一就菩提反舉其謗。若",
    "T37n1764_010:0883c04": "說闡提未生善根便得菩提是一謗也。若言",
    "T37n1764_010:0883c05": "闡提捨一闡提次於異身則得菩提是二謗",
    "T37n1764_010:0883c06": "也。二就菩提翻謗明信。若說闡提生善不斷",
    "T37n1764_010:0883c07": "後得菩提不名為謗。三就佛性反舉其謗。於",
    "T37n1764_010:0883c08": "中初明說有成謗。謂說眾生有其報佛果德",
    "T37n1764_010:0883c09": "佛性常樂我淨不作不生惱覆不見當知是人",
    "T37n1764_010:0883c10": "謗佛法僧。下復明其說無成謗。說闡提人無",
    "T37n1764_010:0883c11": "法佛性猶如兔角從方便生本無今有已有還",
    "T37n1764_010:0883c12": "無是亦名為謗佛法僧。亦可前說眾生身中",
    "T37n1764_010:0883c13": "已有果體所以成謗後說無因所以成謗。四",
    "T37n1764_010:0883c14": "就佛性翻謗明信先舉所說後結不謗。前中",
    "T37n1764_010:0883c15": "四句。初言非有如虛空等簡是異非。解有兩",
    "T37n1764_010:0883c16": "義。一約佛性因果分別。非現有果如彼虛空。",
    "T37n1764_010:0883c17": "非現無因如彼兔角一向全無。二約法報二性",
    "T37n1764_010:0883c18": "分別。非現有其報佛體性如世虛空本來有",
    "T37n1764_010:0883c19": "體。非現無其法佛之性如彼兔角本來無體。",
    "T37n1764_010:0883c20": "如上文中說法佛性不如虛空不可得見。說",
    "T37n1764_010:0883c21": "報佛性不如兔角不可得生。此中所說與前",
    "T37n1764_010:0883c22": "左右。二何以下辨非異是。解亦有二。一約佛",
    "T37n1764_010:0883c23": "性因果分別。虛空常有不如佛性果非本有。",
    "T37n1764_010:0883c24": "兔角恒無不如性因非是本無。二約法報二",
    "T37n1764_010:0883c25": "性分別。虛空常有不如報佛性非本有。兔角",
    "T37n1764_010:0883c26": "恒無不如法佛性非本無。此前一對。三是故",
    "T37n1764_010:0883c27": "下正辨道理。解亦有二。一約佛性因果分別。",
    "T37n1764_010:0883c28": "是前不同虛空等故本來有因而無其果。二",
    "T37n1764_010:0883c29": "約法報二性分別。是前不同虛空等故本來",
    "T37n1764_010:0884a01": "但有法佛性體無報佛體四有故破下約是破",
    "T37n1764_010:0884a02": "非。佛性有故破他說性無如兔角。佛性無故",
    "T37n1764_010:0884a03": "破他說性有如虛空。此後一對。前舉所說。如",
    "T37n1764_010:0884a04": "是不謗結成信義。前舉信謗誡勸捨著。下",
    "T37n1764_010:0884a05": "明佛性。佛隨意語餘人不知誡勸捨著。於中",
    "T37n1764_010:0884a06": "四句。一明佛性不定一法乃至萬法一切皆",
    "T37n1764_010:0884a07": "是。二明此等或因說果或果說因。三結此說",
    "T37n1764_010:0884a08": "是其如來隨自意語。四明如來隨意語故名",
    "T37n1764_010:0884a09": "如來等。如來外國名為多陀阿伽度阿羅呵者",
    "T37n1764_010:0884a10": "此名應供三藐三佛此翻名為正真正覺。",
    "T37n1764_010:0884a11": "目下第六約就虛空辨性同異令捨邪解。良",
    "T37n1764_010:0884a12": "以上來數說佛性猶如虛空。人謂全同故須",
    "T37n1764_010:0884a13": "辨異。次前說性不如虛空。人謂全別故須",
    "T37n1764_010:0884a14": "說同。文中初先明性似空。迦葉白言如來佛",
    "T37n1764_010:0884a15": "性非三世下彰性異空。前中迦葉先問起發。",
    "T37n1764_010:0884a16": "如佛所說性如虛空云何如也。下佛為辨。先",
    "T37n1764_010:0884a17": "辨後結。辨中有三。一明佛性非三世攝如似",
    "T37n1764_010:0884a18": "虛空二非內外如似虛空。三無罣礙如似虛",
    "T37n1764_010:0884a19": "空。前中初言空非過去未來現在佛性亦爾",
    "T37n1764_010:0884a20": "略辨同義。善男子下廣顯同義。於中有四。一",
    "T37n1764_010:0884a21": "廣明虛空非三世攝。二佛性亦爾辨法同喻。",
    "T37n1764_010:0884a22": "三虛空無故非三世攝結前第一。四佛性常",
    "T37n1764_010:0884a23": "故非三世攝釋前第二。初中復二。一正明虛",
    "T37n1764_010:0884a24": "空非三世攝。二以空無下破有顯空成非三",
    "T37n1764_010:0884a25": "世。前中先別。後總結之。別中初言空非過去",
    "T37n1764_010:0884a26": "略以標舉。何以下釋。無現略解。下重顯之現",
    "T37n1764_010:0884a27": "起之法緣離謝往可說過去空無現起故無過",
    "T37n1764_010:0884a28": "去。無現略舉。何以下釋。無未略解。下重顯",
    "T37n1764_010:0884a29": "之。未來之法從緣始集可名現在。空不如是",
    "T37n1764_010:0884b01": "故無現在。無未略舉。何以下釋。無現過去對",
    "T37n1764_010:0884b02": "問略解。下重顯之。若是現起謝往之法未起",
    "T37n1764_010:0884b03": "未謝說為未來。空不如是故無未來。以是下",
    "T37n1764_010:0884b04": "結。自下第二破有顯空成非三世。以諸外道",
    "T37n1764_010:0884b05": "說空為有故須破之。有即三世所以須破。以",
    "T37n1764_010:0884b06": "空無故無有三世正辨其無。不以有故破有顯",
    "T37n1764_010:0884b07": "無。次喻後合。無物是空釋成無義。上來廣",
    "T37n1764_010:0884b08": "明空非三世。佛性亦爾辨法同喻。虛空無下",
    "T37n1764_010:0884b09": "結前第一。佛性常下釋前第二。佛性常故非",
    "T37n1764_010:0884b10": "三世攝略明佛性非三所以。如來已得菩提",
    "T37n1764_010:0884b11": "已下就人顯之。佛得果時證窮性實知性本",
    "T37n1764_010:0884b12": "來常寂不動。故所有性。一切佛法常無變易。",
    "T37n1764_010:0884b13": "以是義下結法同喻。自下第二明非內外",
    "T37n1764_010:0884b14": "如似虛空。虛空無故非內非外明喻似法。佛",
    "T37n1764_010:0884b15": "性常故非內非外辨法同喻。自下第三明",
    "T37n1764_010:0884b16": "無罣礙。如是無礙名為虛空明喻似法。如",
    "T37n1764_010:0884b17": "來得已一切無礙辨法同喻。亦以如來得菩",
    "T37n1764_010:0884b18": "提時證窮法實見一切法平等無礙故就論之。",
    "T37n1764_010:0884b19": "故言佛性猶如虛空結法同喻。上來三番廣",
    "T37n1764_010:0884b20": "明如空。以是下結。以是三義似空因緣我說",
    "T37n1764_010:0884b21": "如空。下次辨異。文別有四。第一迦葉徵喻",
    "T37n1764_010:0884b22": "同法令空是有。二佛為辨異。第三迦葉舉喻",
    "T37n1764_010:0884b23": "類空令空是有。四佛重辨異。初中如來佛性",
    "T37n1764_010:0884b24": "涅槃非三世攝而名為有舉法類空。虛空亦",
    "T37n1764_010:0884b25": "非三世所攝何故非有徵空同法下佛為辨。",
    "T37n1764_010:0884b26": "明涅槃等有處無故對無說有。虛空之體無",
    "T37n1764_010:0884b27": "處不有是故不得對無名有。於中初先辨法",
    "T37n1764_010:0884b28": "異空。為非涅槃名為涅槃為非如來名為如",
    "T37n1764_010:0884b29": "來為非佛性名為佛性略以標舉。下廣釋之。",
    "T37n1764_010:0884c01": "先解涅槃。初問後釋。一切煩惱有為生死非",
    "T37n1764_010:0884c02": "是涅槃。為破如來有為煩惱非涅槃故宣說涅",
    "T37n1764_010:0884c03": "槃以此為有。次釋如來。先牒後解。闡提乃至",
    "T37n1764_010:0884c04": "辟支佛等非是如來。為破此等非如來故宣",
    "T37n1764_010:0884c05": "說如來以之為有。下解佛性。先牒後釋。牆壁",
    "T37n1764_010:0884c06": "瓦石無情之物非是佛性。為簡此等非佛性",
    "T37n1764_010:0884c07": "故說性為有。性有二種。一能知性。謂真識心。",
    "T37n1764_010:0884c08": "此真識心眾生有之外法即無。故上說言夫",
    "T37n1764_010:0884c09": "佛性者謂眾生也。又妄心處有此真心。無妄",
    "T37n1764_010:0884c10": "心處即無真心。故上說言凡有心者悉有佛",
    "T37n1764_010:0884c11": "性。二所知性。所謂有無非有無等一切法門。",
    "T37n1764_010:0884c12": "此通內外不唯在內。今此所論約初言耳。一",
    "T37n1764_010:0884c13": "切世間無非虛空對於虛空辨空異法。一切",
    "T37n1764_010:0884c14": "世間無有一處而無虛空知復對何說空為有。",
    "T37n1764_010:0884c15": "第三迦葉舉彼四大類空令有。云何為類。",
    "T37n1764_010:0884c16": "若佛宣說世間無有一處無空不得對無說空",
    "T37n1764_010:0884c17": "為有。世間色處悉有四大。亦無有處而無四",
    "T37n1764_010:0884c18": "大無無可對。亦應不得說大為有。世間無有",
    "T37n1764_010:0884c19": "無四大處可以形對而猶得名四大為有。世",
    "T37n1764_010:0884c20": "間雖復無處無空可以形對何為不得說空為",
    "T37n1764_010:0884c21": "有。迦葉此言如來不答何故不答。以非問故",
    "T37n1764_010:0884c22": "云何非問。世間空處則無四大。對彼無故說",
    "T37n1764_010:0884c23": "大為有。無有一處而無虛空。知對何無說空",
    "T37n1764_010:0884c24": "為有。為是不答。",
    "T37n1764_010:0884c25": "自下第四如來重復對上初問簡法異空。若",
    "T37n1764_010:0884c26": "言涅槃。非三世攝虛空亦爾是義不然牒以",
    "T37n1764_010:0884c27": "總非。何以下釋。釋中有三。一明法異空。",
    "T37n1764_010:0884c28": "二虛空性下明空異法。三是故我說佛性常",
    "T37n1764_010:0884c29": "下總結其異。就初段中涅槃是有總明異空。",
    "T37n1764_010:0885a01": "下別顯之。為智所照名為可見。為心契會",
    "T37n1764_010:0885a02": "名為可證。具足平等法門之身及不思議變",
    "T37n1764_010:0885a03": "化之身故云是色。可為行者尋求趣入名為",
    "T37n1764_010:0885a04": "足跡。可以言論稱曰章句。體備萬德稱之",
    "T37n1764_010:0885a05": "為有。德狀殊分說之為相。為心攀歷故曰",
    "T37n1764_010:0885a06": "名緣。眾聖同趣名歸依處。離世紛動說為",
    "T37n1764_010:0885a07": "寂靜。體無闇障名曰光明。永絕危怖稱曰",
    "T37n1764_010:0885a08": "安隱。究竟所到故云彼岸。是故得名非三世",
    "T37n1764_010:0885a09": "攝總以結之。自下第二明空異法。空無是法",
    "T37n1764_010:0885a10": "是故名無明空是無。若有離下破有顯無。先",
    "T37n1764_010:0885a11": "破其有却顯其無。以諸外道計空為有故先",
    "T37n1764_010:0885a12": "破遣。於中合有十一復次。初一約就非色心",
    "T37n1764_010:0885a13": "法破空是有。次一約心破空是有。後九約色",
    "T37n1764_010:0885a14": "破空是有。初中若離如是等法更有法者舉",
    "T37n1764_010:0885a15": "他所立。謂離向前涅般之法。應三世攝以理",
    "T37n1764_010:0885a16": "徵責。虛空若同是有法者重牒所立。不得非",
    "T37n1764_010:0885a17": "是三世所攝以理遮責。第二約心破空有中。",
    "T37n1764_010:0885a18": "世人說空名無色等舉他所立。即心數者徵",
    "T37n1764_010:0885a19": "同心法。若同心下徵為三世。若三世下徵為",
    "T37n1764_010:0885a20": "四陰。是故離下結成無空。就後九番約色",
    "T37n1764_010:0885a21": "破中。初破虛空體是光明。二破物住處以為",
    "T37n1764_010:0885a22": "虛空。三破空次第。第四破其空實等三以為",
    "T37n1764_010:0885a23": "虛空。五破空可作。六破無礙處以為虛空。七",
    "T37n1764_010:0885a24": "破虛空與物共合。八破指住處以為虛空。九",
    "T37n1764_010:0885a25": "破虛空為物所依。初中外道言空是光舉他",
    "T37n1764_010:0885a26": "所立。若是光下徵令是色。虛空若下徵令無",
    "T37n1764_010:0885a27": "常。是無常下徵為三世。若三世下以是三世",
    "T37n1764_010:0885a28": "徵為非空。亦可說下立空為常。翻破前執虛",
    "T37n1764_010:0885a29": "空是常。便非三世乃至非色。云何外道說為",
    "T37n1764_010:0885b01": "光明。就其意解說空為常。未可專決故云",
    "T37n1764_010:0885b02": "亦可。第二番中人言虛空即是住處舉他所",
    "T37n1764_010:0885b03": "立。若有住下徵為色法。而一切下徵為無常。",
    "T37n1764_010:0885b04": "三世所攝徵為三世。虛空亦下明空是常三",
    "T37n1764_010:0885b05": "世不攝。翻破前執常非三世即非色法云何",
    "T37n1764_010:0885b06": "言處。若說處下結以顯非。第三番中復有",
    "T37n1764_010:0885b07": "說空即是次第舉他所立。如去牆壁空相漸",
    "T37n1764_010:0885b08": "現名為次第。若是次下徵為數法。若可數下",
    "T37n1764_010:0885b09": "徵為三世。若三世下徵為無常。第四番中夫",
    "T37n1764_010:0885b10": "虛空者不離三法舉他所立。一空二實三者",
    "T37n1764_010:0885b11": "空實列他所立。有人宣說無物之處是虛空",
    "T37n1764_010:0885b12": "界是故言空。復有人言物住之處是虛空界",
    "T37n1764_010:0885b13": "是以言實。有云並是故言空實。下就破之。若",
    "T37n1764_010:0885b14": "言空是牒舉初句。空是無常徵以顯非。何以",
    "T37n1764_010:0885b15": "下釋。實處無故所以無常。若言實是牒舉第",
    "T37n1764_010:0885b16": "二。空亦無常徵以顯非。何以下釋。若空實是",
    "T37n1764_010:0885b17": "牒舉第三。空亦無常徵以顯非。何以下釋。二",
    "T37n1764_010:0885b18": "處互無故是無常。是故已下結空為無。第",
    "T37n1764_010:0885b19": "五番中如說虛空是可作法舉他所立。如說",
    "T37n1764_010:0885b20": "去等辨他所立。一切作下徵令無常。於中初",
    "T37n1764_010:0885b21": "法次喻後合。第六番中世說法中無罣礙處",
    "T37n1764_010:0885b22": "名為虛空舉他所立。於一法所為具為分進退",
    "T37n1764_010:0885b23": "徵定。下對破之。若具處有餘處則無破其具",
    "T37n1764_010:0885b24": "邊。若分有下破其分邊。若分可數是一過",
    "T37n1764_010:0885b25": "也。可數無常是二過也。第七番中先舉他",
    "T37n1764_010:0885b26": "說總非不然。說空無礙與有共合是一門也。",
    "T37n1764_010:0885b27": "復言在物如器中果是二門也。此二皆非故",
    "T37n1764_010:0885b28": "曰不然。何以故下釋以顯非。先破初門。若言",
    "T37n1764_010:0885b29": "並合即有三種徵定所立異等列名。空靜物",
    "T37n1764_010:0885c01": "動兩聚一處名異業合。如鳥集樹類以顯之。",
    "T37n1764_010:0885c02": "鳥喻物業。樹喻空業。空物俱動兩聚一處名",
    "T37n1764_010:0885c03": "共業合。如羊相觸類以顯之。物前空縮物退",
    "T37n1764_010:0885c04": "空進故說如似兩羊相觸。有說此物先與空",
    "T37n1764_010:0885c05": "合彼物亦先與空共合。兩合同聚已合共合。",
    "T37n1764_010:0885c06": "是義云何。如樹先與虛空共合。鳥復先與虛",
    "T37n1764_010:0885c07": "空共合。鳥來上樹則得名為已合共合如是",
    "T37n1764_010:0885c08": "一切。如二雙指合在一處類以顯之。下就破",
    "T37n1764_010:0885c09": "遣。若異業合牒舉初門。則有二分定其二業。",
    "T37n1764_010:0885c10": "初業空業列其二名。下就破之。於中有二。一",
    "T37n1764_010:0885c11": "以合破常。二若言虛空是常已下約常破合。",
    "T37n1764_010:0885c12": "前中初言若空合物空即無常是一破也。同",
    "T37n1764_010:0885c13": "物無常方名為合不同無常不名合故。若物",
    "T37n1764_010:0885c14": "合空物即不遍如其不遍是亦無常是二破",
    "T37n1764_010:0885c15": "也。此義云何。物業不遍將不遍物與空共合。",
    "T37n1764_010:0885c16": "空隨有物亦應不遍。以不遍故空應無常。",
    "T37n1764_010:0885c17": "就下約常破合之中。若言空常與動物合是義",
    "T37n1764_010:0885c18": "不然舉以總非。何以故下釋以顯非。若空是",
    "T37n1764_010:0885c19": "常物亦應常明物有其同空之過。物若無常",
    "T37n1764_010:0885c20": "空亦無常明空有其同物之過。若言虛空亦",
    "T37n1764_010:0885c21": "常無常遮其並立。前人被徵喜立兩義故舉",
    "T37n1764_010:0885c22": "以非。虛空一法云何是常。復名無常以有此",
    "T37n1764_010:0885c23": "過是故不得說空合物。次破第二共業相合。",
    "T37n1764_010:0885c24": "先牒總非。何以故下釋以顯非。虛空名遍直",
    "T37n1764_010:0885c25": "立道理。若與業下徵有齊空令有亦遍。若是",
    "T37n1764_010:0885c26": "遍下徵令齊遍。若一切下徵令齊合。不應說",
    "T37n1764_010:0885c27": "下責其分合。下破第三已合共合。先牒總",
    "T37n1764_010:0885c28": "非。何以故下釋以顯非。於中初法次喻後合。",
    "T37n1764_010:0885c29": "法中先無後方合者明其共合無常所以。先",
    "T37n1764_010:0886a01": "無後有是無常者正明共合有無常過。是故",
    "T37n1764_010:0886a02": "已下結破共合。喻合可知。此初門竟。次破",
    "T37n1764_010:0886a03": "第二空住物中先牒直非。何以故下釋以顯",
    "T37n1764_010:0886a04": "非。於中先就無器時破。如是虛空先無器時",
    "T37n1764_010:0886a05": "住在何處責其住處。若有住下明有住處虛空",
    "T37n1764_010:0886a06": "即多。彼空住處先有虛空如有器中所盛虛空",
    "T37n1764_010:0886a07": "在彼住是以言多。如其多下以多破常。有多",
    "T37n1764_010:0886a08": "有少云何名常。云何言遍以多破遍。此處遍",
    "T37n1764_010:0886a09": "多何得言遍。下復就其有器時破。若使虛空",
    "T37n1764_010:0886a10": "離空有住舉其處破。器中之空未有器時餘",
    "T37n1764_010:0886a11": "空處住。器起之時捨本空處來器中住。是故",
    "T37n1764_010:0886a12": "名為離空有住。有物亦應離虛空住將有類",
    "T37n1764_010:0886a13": "破。世間有物先依空住。餘物起時亦應捨空",
    "T37n1764_010:0886a14": "餘有中住。世間有物無有能得離虛空住。虛",
    "T37n1764_010:0886a15": "空亦爾。云何而得捨本空處來有中住。是故",
    "T37n1764_010:0886a16": "當知無有虛空結空為無。下第八番破指住",
    "T37n1764_010:0886a17": "處以為虛空。與前第二物住之處名為虛空大",
    "T37n1764_010:0886a18": "況相似。破法不同故須更論。若有說言指住",
    "T37n1764_010:0886a19": "之處名為虛空舉他所立。當知已下徵令無",
    "T37n1764_010:0886a20": "常。何以下釋。於中初明指住之處名為空故",
    "T37n1764_010:0886a21": "隨指有方。一切常下明有方所必是無常。於",
    "T37n1764_010:0886a22": "中先明常法無方。以有方下明有方故必是",
    "T37n1764_010:0886a23": "無常。若無常下明是無常不離五陰。要離已",
    "T37n1764_010:0886a24": "下明非五陰是無非有。下第九番破彼虛空",
    "T37n1764_010:0886a25": "為物所依。於中有三。第一汎明依他住法悉",
    "T37n1764_010:0886a26": "是無常。舉此為顯所依之法是無常矣。二譬",
    "T37n1764_010:0886a27": "如下舉本顯末。明其所依是無常故能依無",
    "T37n1764_010:0886a28": "常。於中四對。一草木依地。二地依於水。三水",
    "T37n1764_010:0886a29": "依於風。四風依虛空。為顯第四舉餘類之。一",
    "T37n1764_010:0886b01": "一對中皆初明其末來依本。後就本中辨明",
    "T37n1764_010:0886b02": "無常類顯於末。是中宣說虛空無常令風無",
    "T37n1764_010:0886b03": "常從他意說非佛自義。論佛自義虛空無法",
    "T37n1764_010:0886b04": "不為物依。三若無常下以空無常破常破遍。",
    "T37n1764_010:0886b05": "此乃反難非顯正義。若論正義空是常遍則",
    "T37n1764_010:0886b06": "非無常。非無常故非物所依。上來合有十",
    "T37n1764_010:0886b07": "一復次破空是有。虛空無故非過去下顯空",
    "T37n1764_010:0886b08": "是無。先法後喻。前第一段明法異空。次第",
    "T37n1764_010:0886b09": "二段彰空異法。下總結異。法異空故我說佛",
    "T37n1764_010:0886b10": "性常非三世。空異法故無非三世。斷三世",
    "T37n1764_010:0886b11": "因名斷善來明佛能知佛性五陰化生信解。",
    "T37n1764_010:0886b12": "自下第二明佛能知法相五陰化起治行。於",
    "T37n1764_010:0886b13": "中麁二。一知染陰。二知淨陰。細分有四。一知",
    "T37n1764_010:0886b14": "染果謂凡五陰。二知染因謂業煩惱。三知淨",
    "T37n1764_010:0886b15": "果謂佛五陰。四知淨因所謂聖道。具知此相",
    "T37n1764_010:0886b16": "名知諸陰。文中有三。一知常無常二種果陰。",
    "T37n1764_010:0886b17": "二迦葉白云何色從煩惱生下辨因顯果。三",
    "T37n1764_010:0886b18": "迦葉白如佛所說三漏已下廣論其因。前中",
    "T37n1764_010:0886b19": "初明生死五陰。迦葉白佛智者即是菩薩已",
    "T37n1764_010:0886b20": "下明佛五陰。初中有四。第一如來略明自",
    "T37n1764_010:0886b21": "己不與世諍。二何以下顯不諍相。說有說無",
    "T37n1764_010:0886b22": "皆同智者故曰不諍。三迦葉言下顯向初段",
    "T37n1764_010:0886b23": "不諍所由。先問後辨。辨中初舉次列十名。此",
    "T37n1764_010:0886b24": "十與前師子吼中修十相似。信戒近友正與",
    "T37n1764_010:0886b25": "前同。內善思惟前名寂靜。精進正念亦與前",
    "T37n1764_010:0886b26": "同。是中智慧前為第十此為第七。正語樂法",
    "T37n1764_010:0886b27": "亦與前同。憐愍眾生前名惠施。如是下結。四",
    "T37n1764_010:0886b28": "迦葉白下顯前第二說有說無先。問後辨。文",
    "T37n1764_010:0886b29": "顯可知。自下第三明佛五陰。先問後答。問中",
    "T37n1764_010:0886c01": "初先定其智者。即是菩薩一切聖人。下就設",
    "T37n1764_010:0886c02": "難。難有四句。一責佛不同世智說有。世智說",
    "T37n1764_010:0886c03": "陰有其無常苦空無我。如來云何不同其說",
    "T37n1764_010:0886c04": "乃說佛身常恒無變。二責佛不同世智說無。",
    "T37n1764_010:0886c05": "世智說陰無常樂等如來云何說言是有。三",
    "T37n1764_010:0886c06": "責佛不與世諍之言。作如是說云何不諍。四",
    "T37n1764_010:0886c07": "責佛遠離顛倒之言。於中四句。一以理明佛",
    "T37n1764_010:0886c08": "遠離三倒。二列三名。三應說下明佛離倒應",
    "T37n1764_010:0886c09": "說佛色是無常等。四今乃下以佛說常徵破",
    "T37n1764_010:0886c10": "離倒。下佛答中初明凡色從煩惱生彰其智",
    "T37n1764_010:0886c11": "者說有無常苦空所以。後明佛色遠煩惱成",
    "T37n1764_010:0886c12": "彰已宣說常恒所由。",
    "T37n1764_010:0886c13": "上來明果。自下第二辨因顯果。於中有四。一",
    "T37n1764_010:0886c14": "明凡佛二種陰因。二明得果。三結法屬人。四",
    "T37n1764_010:0886c15": "結答上問。前中先明凡夫陰因。初問起發。云",
    "T37n1764_010:0886c16": "何為色從煩惱生且問色陰。餘類可知。下佛",
    "T37n1764_010:0886c17": "為辨。煩惱有三總以標舉。欲有無明列其三",
    "T37n1764_010:0886c18": "名。智者應下明佛陰因。於中有五。一直觀",
    "T37n1764_010:0886c19": "漏因。二明須觀因。三觀漏果。四觀漏輕重。",
    "T37n1764_010:0886c20": "五修道斷漏。初中有四。一觀漏過。二教生厭",
    "T37n1764_010:0886c21": "想。三教修斷意。四因修能。初中復四。一略",
    "T37n1764_010:0886c22": "觀漏過。智者應觀三漏過患。二所以下略明",
    "T37n1764_010:0886c23": "觀益。知罪過已能遠離故。初問後辨。辨中先",
    "T37n1764_010:0886c24": "法後喻可知。三如人將下對向初段重顯漏",
    "T37n1764_010:0886c25": "過。先喻後合。喻中如人喻彼三漏。漏盲喻凡",
    "T37n1764_010:0886c26": "夫。盲無慧目惑起牽之至生死處名為將盲",
    "T37n1764_010:0886c27": "至棘林中。惑性無常起已謝往名捨之還。亦",
    "T37n1764_010:0886c28": "可此惑性成在心暫起牽人還入性中名捨之",
    "T37n1764_010:0886c29": "還。凡無慧目處苦難脫故言盲人於後難",
    "T37n1764_010:0887a01": "出。假設得脫眾苦備經故言設出身體壞盡。",
    "T37n1764_010:0887a02": "下合顯過。凡合盲人。不見漏過合其盲也則",
    "T37n1764_010:0887a03": "隨順行合前被將至棘林中。四如其見下對",
    "T37n1764_010:0887a04": "前第二明知利益。見則遠離知過報微略明",
    "T37n1764_010:0887a05": "知益。有四人下廣顯知益。於中初先汎舉四",
    "T37n1764_010:0887a06": "人。次列四名。若人能下約就此四明知利益。",
    "T37n1764_010:0887a07": "能觀煩惱作受但輕對一二三以勸觀過。自",
    "T37n1764_010:0887a08": "下第二教生厭想。智人作念我應遠離已起",
    "T37n1764_010:0887a09": "過中生心欲離。又復已下未起過中制意不",
    "T37n1764_010:0887a10": "作。何以下釋。自下第三教修斷意。句別",
    "T37n1764_010:0887a11": "有四。一念修有益。我若修道當因是力破壞",
    "T37n1764_010:0887a12": "諸苦。二是人觀下由前思念令惑輕薄。三既",
    "T37n1764_010:0887a13": "見下由惑輕薄心生歡喜。四復作念下知道",
    "T37n1764_010:0887a14": "力大決意修習。自下第四因修得離。初離煩",
    "T37n1764_010:0887a15": "惱。後明離苦。上來第一直觀漏因。是故我",
    "T37n1764_010:0887a16": "於經中說等舉昔所說明須觀因。是前觀漏",
    "T37n1764_010:0887a17": "有利益故我說應當觀漏及因。何以下釋。於",
    "T37n1764_010:0887a18": "中無明下觀之失。先問後辨。後明觀益。先問",
    "T37n1764_010:0887a19": "後辨。辨中初法次喻後合。自下第三次觀",
    "T37n1764_010:0887a20": "漏果。於中初先結前生後。知從善下正觀漏",
    "T37n1764_010:0887a21": "果。觀果報下明觀利益。自下第四觀漏輕",
    "T37n1764_010:0887a22": "重。於中初先結前生後。觀輕重已先離重下",
    "T37n1764_010:0887a23": "隨知漸斷。智者若知煩惱因下是第五段修",
    "T37n1764_010:0887a24": "道斷漏。於中初法次喻後合。上來廣辨凡佛",
    "T37n1764_010:0887a25": "陰因。自下第二明因得果。初言若人能知",
    "T37n1764_010:0887a26": "煩惱煩惱因等明向後段佛因得果乘言便",
    "T37n1764_010:0887a27": "故。若不能下明上初段凡因得果。自下第",
    "T37n1764_010:0887a28": "三結法屬人。初知煩惱煩惱因等結前無漏",
    "T37n1764_010:0887a29": "得果屬佛。先結屬佛。後就明常。不知惱下結",
    "T37n1764_010:0887b01": "上有漏得果屬凡。先結屬凡。後就其人明陰",
    "T37n1764_010:0887b02": "無常。自下第四結答上問。迦葉向前責佛",
    "T37n1764_010:0887b03": "所說不同智者。并責如來不名不諍。佛今答",
    "T37n1764_010:0887b04": "之。先定智者謂佛菩薩。一切聖也下約之",
    "T37n1764_010:0887b05": "答問。菩薩諸佛說是二義我亦如是明已所",
    "T37n1764_010:0887b06": "說同諸智者。謂說上來凡夫五陰從煩惱生",
    "T37n1764_010:0887b07": "是無常苦。諸佛五陰不從惱生是常樂我名",
    "T37n1764_010:0887b08": "為二義。是故我說不與世諍。結成已說不與",
    "T37n1764_010:0887b09": "物諍。上來第二辨因得果。自下第三廣辨",
    "T37n1764_010:0887b10": "其因。於中偏明無漏之因有漏不說。文別有",
    "T37n1764_010:0887b11": "五。一修道斷漏。二迦葉白云何名為清淨行",
    "T37n1764_010:0887b12": "下辨出道體。三有漏法亦復能作無漏因下",
    "T37n1764_010:0887b13": "彰道分齊。四若有知根知因已下明攝道法。",
    "T37n1764_010:0887b14": "五迦葉言畢竟即是涅槃已下明趣道儀。亦",
    "T37n1764_010:0887b15": "名修習趣道方便。前中初先斷除煩惱。次明",
    "T37n1764_010:0887b16": "斷業。後明斷苦。斷煩惱中初斷漏體。觀受知",
    "T37n1764_010:0887b17": "是漏近因下斷漏因緣。前中有四。一觀漏體。",
    "T37n1764_010:0887b18": "二觀漏因。三觀漏果。四修道斷漏。觀漏體中",
    "T37n1764_010:0887b19": "迦葉初問。云何名欲乃至無明。下佛答之。先",
    "T37n1764_010:0887b20": "解欲漏。初言內覺因外緣等正解欲漏。是故",
    "T37n1764_010:0887b21": "我下引說證成。次辨有漏。初先正辨。後簡欲",
    "T37n1764_010:0887b22": "過。下解無明文別有三。一當相正解。二無明",
    "T37n1764_010:0887b23": "即是一切本下彰無明過能為惑本。三迦葉",
    "T37n1764_010:0887b24": "白下於前義中有難解者問答重顯。前中初",
    "T37n1764_010:0887b25": "言不能了知我及我處不別內外正辨其相。",
    "T37n1764_010:0887b26": "我及我所汎解有四。一神主為我諸陰為所。",
    "T37n1764_010:0887b27": "不知此無名曰無明。二假人名我假法為所。",
    "T37n1764_010:0887b28": "不知此無名為無明。三內法名我外法為所。",
    "T37n1764_010:0887b29": "不知此無稱曰無明。四佛性名我真中所有",
    "T37n1764_010:0887c01": "德義差別說為我所。故上文言知我我所是",
    "T37n1764_010:0887c02": "人出世不識此義名曰無明。內之與外解亦",
    "T37n1764_010:0887c03": "多種。一眾生名內外法為外。不了此無名曰",
    "T37n1764_010:0887c04": "無明。二陰界等事相名外苦無常等法相為",
    "T37n1764_010:0887c05": "內。不識此等名曰無明。三有法為外空理為",
    "T37n1764_010:0887c06": "內。不識此等名為無明。四真法為內情相為",
    "T37n1764_010:0887c07": "外。不識此等名曰無明。五真性為內真用為",
    "T37n1764_010:0887c08": "外。不識此等名為無明。名為下結。第二段",
    "T37n1764_010:0887c09": "中初言無明即諸漏本正辨其過。何以下釋。",
    "T37n1764_010:0887c10": "無明因緣於陰入界憶想作相名眾生等明依",
    "T37n1764_010:0887c11": "無明生於三倒。以是因緣生一切漏謂依三",
    "T37n1764_010:0887c12": "倒生餘四倒及貪瞋等一切諸結。故名無明",
    "T37n1764_010:0887c13": "為諸漏本。是故我下引說證成第三問答",
    "T37n1764_010:0887c14": "重顯之中有兩問答。迦葉初先舉昔徵今。如",
    "T37n1764_010:0887c15": "來昔說不善思惟生貪瞋等今何因緣乃說無",
    "T37n1764_010:0887c16": "明。下佛為釋。釋有三句。一彰無明及不善思",
    "T37n1764_010:0887c17": "互相增長。二其能生下明此二種同能生長",
    "T37n1764_010:0887c18": "諸餘煩惱。於中初先汎論一切生長煩惱皆",
    "T37n1764_010:0887c19": "悉名為煩惱因緣。謂六塵等。下明親近煩惱",
    "T37n1764_010:0887c20": "因緣生煩惱者悉是無明不善思惟。是故此",
    "T37n1764_010:0887c21": "二同能生長一切煩惱。三如子下分定親疎。",
    "T37n1764_010:0887c22": "如子生芽子是近因四大遠因。煩惱亦爾。不",
    "T37n1764_010:0887c23": "善思惟以為近因無明為遠。迦葉下復舉前",
    "T37n1764_010:0887c24": "徵後。如來前說無明是漏云何復言因無明",
    "T37n1764_010:0887c25": "故生於諸漏。下佛為釋。釋中有三。一說根本",
    "T37n1764_010:0887c26": "無明住地為無明漏。餘三倒等麁起煩惱同",
    "T37n1764_010:0887c27": "為所生。文中初言無明漏者是內無明無明",
    "T37n1764_010:0887c28": "地也。內迷真如不了不見故名為內。因於無",
    "T37n1764_010:0887c29": "明生諸漏者是內外因。辨其所生生三倒等",
    "T37n1764_010:0888a01": "麁起煩惱與彼所起而為因也。就所起中三",
    "T37n1764_010:0888a02": "倒之心迷覆無常苦空無我因緣之理立為定",
    "T37n1764_010:0888a03": "有名之為內。四顛倒等於前所立定有法中",
    "T37n1764_010:0888a04": "不了不識顛倒建立我我所等名之為外。二",
    "T37n1764_010:0888a05": "直就前所生法中分取三倒。內迷之心為無明",
    "T37n1764_010:0888a06": "漏。四顛倒等麁起煩惱同為所生。文中初言",
    "T37n1764_010:0888a07": "說無明漏是名內倒是三倒也。下辨其相。不",
    "T37n1764_010:0888a08": "識無常苦空無我故名為內。若說一切煩惱",
    "T37n1764_010:0888a09": "因緣是名不知外我我所。是四倒等麁起煩",
    "T37n1764_010:0888a10": "惱於陰界等麁事法中不了不識橫計為我或",
    "T37n1764_010:0888a11": "為我所名為不識外我我所。三一切無明為",
    "T37n1764_010:0888a12": "無明漏生陰界等生死之果。文中初言說無",
    "T37n1764_010:0888a13": "明漏無始無終是其一切無明惑也。不簡",
    "T37n1764_010:0888a14": "本末始終之別一切通說為無明漏名無始",
    "T37n1764_010:0888a15": "終。不道無明前無原始後無終盡名無始終。",
    "T37n1764_010:0888a16": "從此一切無明煩惱生陰界等。次觀漏因。",
    "T37n1764_010:0888a17": "有兩問答。迦葉初先舉佛昔言請佛辨釋。佛",
    "T37n1764_010:0888a18": "答有四。一教觀察生煩惱緣。何緣生惱是其",
    "T37n1764_010:0888a19": "總也。造作下別。二教觀察轉煩惱緣。何緣轉",
    "T37n1764_010:0888a20": "下如是等也。三作是觀下明觀利益。四是故",
    "T37n1764_010:0888a21": "我下結成昔說以答前問。迦葉下復重問如",
    "T37n1764_010:0888a22": "來。眾生一身云何能起種種煩惱。佛為辨之。",
    "T37n1764_010:0888a23": "先喻後合。次觀漏果。有二問答。迦葉先請",
    "T37n1764_010:0888a24": "云何觀果。下佛為辨。文別有三。一教觀諸漏",
    "T37n1764_010:0888a25": "能生苦果。於中先明生惡趣果。後生人天。人",
    "T37n1764_010:0888a26": "天之身物多貪著故就辨過令人厭離。得人",
    "T37n1764_010:0888a27": "天身即是無常苦空無我明具四過。下復顯其",
    "T37n1764_010:0888a28": "苦無常相。得三苦者所謂苦苦壞苦行苦。三",
    "T37n1764_010:0888a29": "無常者謂生住滅。又復分段念性不成亦是",
    "T37n1764_010:0888b01": "三也。二教觀漏能生惡業。能令眾生作五逆",
    "T37n1764_010:0888b02": "等。三教智者勵意不造。我得是身不應生惱",
    "T37n1764_010:0888b03": "受惡果報。迦葉下復將無漏果對前徵問。句",
    "T37n1764_010:0888b04": "別有三。一乘佛前言問無漏果在斷中不。於",
    "T37n1764_010:0888b05": "中初言有無漏果舉其法體。復言智者斷諸果",
    "T37n1764_010:0888b06": "報牒佛前言。無漏果報在斷中不正對徵問。",
    "T37n1764_010:0888b07": "上明聖人求無漏果云何言斷。於中初言諸",
    "T37n1764_010:0888b08": "得道人有無漏果舉其法體。下就設難。如其",
    "T37n1764_010:0888b09": "智者求無漏果云何佛說一切智者應斷果報。",
    "T37n1764_010:0888b10": "三問聖人斷諸果報云何得有無漏果報。為",
    "T37n1764_010:0888b11": "此難者欲使如來解無漏果異前所斷是以難",
    "T37n1764_010:0888b12": "之。下佛為釋。釋意如何。明無漏法體非是果",
    "T37n1764_010:0888b13": "亦無復報。是故不入所斷報中。聖人雖求不",
    "T37n1764_010:0888b14": "妨斷除有漏之果。雖復斷除有漏之果不妨",
    "T37n1764_010:0888b15": "有。文中有三。一明無漏體非是果。從他世",
    "T37n1764_010:0888b16": "間果報作名名無漏果。為辨此義文中汎舉",
    "T37n1764_010:0888b17": "諸法類顯。如來或時因中說果果中說因略",
    "T37n1764_010:0888b18": "開二門如世人等寄就世人言說顯之。我亦",
    "T37n1764_010:0888b19": "如等就已所說顯之。是中正取因中說果類",
    "T37n1764_010:0888b20": "顯聖人無漏果報因中說果。二一切聖下明",
    "T37n1764_010:0888b21": "無漏法不生後果。但諸聖人修道力故更不",
    "T37n1764_010:0888b22": "生漏。此不生漏由道故得名無漏果。文中初",
    "T37n1764_010:0888b23": "言一切聖人無無漏果明不生後。一切聖人",
    "T37n1764_010:0888b24": "修道果報更不生漏故名果者。無漏功德望",
    "T37n1764_010:0888b25": "道名果。三有智之人如是觀下明觀利益。自",
    "T37n1764_010:0888b26": "下第四修道斷漏。初先正辨。迦葉白下問答",
    "T37n1764_010:0888b27": "料簡。有兩問答。迦葉初以眾生煩惱因果",
    "T37n1764_010:0888b28": "俱惡難破有修。文別有四。一明煩惱因果俱",
    "T37n1764_010:0888b29": "惡。二難破有修。三明眾生即於煩惱。四難破",
    "T37n1764_010:0888c01": "有修。初中先法次喻後合。法中四句。一明眾",
    "T37n1764_010:0888c02": "生從煩惱起。二明煩惱是惡非善。三明煩惱",
    "T37n1764_010:0888c03": "能生是惡所生亦惡。四就煩惱分定因果。先",
    "T37n1764_010:0888c04": "舉次列。後明俱惡。喻文可知。合中四句。一明",
    "T37n1764_010:0888c05": "因果俱是眾生。二明因果俱是煩惱。三明煩",
    "T37n1764_010:0888c06": "惱即是眾生。四明眾生即是煩惱。餘三可知。",
    "T37n1764_010:0888c07": "下佛答之。先歎次勅後為辨釋。迦葉下復以",
    "T37n1764_010:0888c08": "諸煩惱相生不絕難破有修。佛為釋之。明有",
    "T37n1764_010:0888c09": "煩惱不作後因故有修道。先喻後合。前次斷",
    "T37n1764_010:0888c10": "煩惱。下次明斷煩惱因緣。受想觸欲是惑因",
    "T37n1764_010:0888c11": "緣。先明斷受。次明斷想。後明斷欲。觸即在於",
    "T37n1764_010:0888c12": "受想中說更不別論就斷受中文還有四。",
    "T37n1764_010:0888c13": "一觀受體。二觀受因。三觀受果報。四修道斷",
    "T37n1764_010:0888c14": "受。前觀受中句別有六。一觀受心。能為",
    "T37n1764_010:0888c15": "一切漏之近因謂內外者。斷一切漏無明三",
    "T37n1764_010:0888c16": "倒名為內漏。餘名為外。二明由受不絕諸",
    "T37n1764_010:0888c17": "漏。三明由受不出三有。四明由受發生三倒。",
    "T37n1764_010:0888c18": "五明由受起於愛結。六明由受發生諸業。初",
    "T37n1764_010:0888c19": "先正辨。是故我下引說證成。是故智下結觀",
    "T37n1764_010:0888c20": "勸察。次觀受因。句別有六。一推受所因。二",
    "T37n1764_010:0888c21": "若因緣下知受無因。三復觀下知受不從自",
    "T37n1764_010:0888c22": "在等生。四是受皆從和合已下知從愛生。五",
    "T37n1764_010:0888c23": "是和合下知受體性非有非無。六是故下結",
    "T37n1764_010:0888c24": "意斷除。次觀受果。於中初先結前生後。下",
    "T37n1764_010:0888c25": "正觀察。文別有三。一觀受生縛。謂能招苦斷",
    "T37n1764_010:0888c26": "滅善根。二能生解脫。三明觀利益除因離果。",
    "T37n1764_010:0888c27": "作是觀時不作受因略明觀益。下廣顯之。先",
    "T37n1764_010:0888c28": "問後辨。何受作愛推受所生。何愛生受推愛",
    "T37n1764_010:0888c29": "所生。若能深下明觀利益。下次明其修道",
    "T37n1764_010:0889a01": "斷受。文有廣略。略中五句。一推愛受在何處",
    "T37n1764_010:0889a02": "滅。二因觀便知見有少滅即知當有畢竟滅",
    "T37n1764_010:0889a03": "處。三因知生信。四推脫所因知從八正。五知",
    "T37n1764_010:0889a04": "已正修。下廣顯之。云何八正問前起後。下對",
    "T37n1764_010:0889a05": "辨之。文別有五。一觀三受能增身心。二觀察",
    "T37n1764_010:0889a06": "受因。三重復觀受。四觀受果。五隨知斷除。就",
    "T37n1764_010:0889a07": "初段中先舉三受。次列其名。後彰三過能增",
    "T37n1764_010:0889a08": "身心。第二段中何因能增觸因緣也。徵前",
    "T37n1764_010:0889a09": "起後。下廣辨之。先舉三觸。次列其名。觸是",
    "T37n1764_010:0889a10": "心數生一切法。今隨所生開分為三。如雜心",
    "T37n1764_010:0889a11": "中宣說五種增語及有對明無明處中是其五",
    "T37n1764_010:0889a12": "也。增語有對約識分別。意識相應能發語言",
    "T37n1764_010:0889a13": "名增語觸。五識相應觸對現境名有對觸。後",
    "T37n1764_010:0889a14": "三約法。能生聖道名為明觸。生煩惱者名無",
    "T37n1764_010:0889a15": "明觸。餘名處中亦名非明非無明觸。今彰後",
    "T37n1764_010:0889a16": "三略無前二。下辨其相。明即八正。餘增身心",
    "T37n1764_010:0889a17": "及三種受。是故我下隨過斷除。第三段中初",
    "T37n1764_010:0889a18": "明受心亦因亦果。當觀已下勸人觀察。云何",
    "T37n1764_010:0889a19": "下釋。是故下結。第四段中智觀受已復能",
    "T37n1764_010:0889a20": "觀愛結前生後。受報名愛總辨其相。有二下",
    "T37n1764_010:0889a21": "別。先舉。次列。下辨其相。言雜食愛因生老等",
    "T37n1764_010:0889a22": "其言顛倒。若正應言是生老等一切有因無",
    "T37n1764_010:0889a23": "食可知。自下第五隨知斷除。於中三句。一",
    "T37n1764_010:0889a24": "教反推不斷食愛不離生等。二教反推不斷",
    "T37n1764_010:0889a25": "受因不得道果。三是故下依次正斷。先斷觸",
    "T37n1764_010:0889a26": "數。次受。次愛。後結名道。若有能下結成有修。",
    "T37n1764_010:0889a27": "涅槃義記卷第十(之上)",
    "T37n1764_010:0889a28": "應永三年十月日加修復補朽失處了。",
    "T37n1764_010:0889a29": "　　　　　　　　　　　老比丘賢寶",
    "T37n1764_010:0889b02": "涅槃義記卷第十(之下)",
    "T37n1764_010:0889b04": "隋淨影寺沙門釋慧遠述",
    "T37n1764_010:0889b05": "下次觀想。於中亦四。一正觀想。二觀想因。三",
    "T37n1764_010:0889b06": "觀想果。四修道斷想。初中有五。一尋末推",
    "T37n1764_010:0889b07": "本。觀前受愛從於想生。二廣顯想過。三正明",
    "T37n1764_010:0889b08": "觀想。四知想分齊。五明斷有益。初段可知。第",
    "T37n1764_010:0889b09": "二段中初何以故徵前起後。次對辨過。眾生",
    "T37n1764_010:0889b10": "見色亦不生貪簡識異想。受亦不生簡受異",
    "T37n1764_010:0889b11": "想。若於色下正顯想過。是故已下結勸觀想。",
    "T37n1764_010:0889b12": "第三段中云何觀想問以起發。念一切生未",
    "T37n1764_010:0889b13": "得正道皆有倒想對問略辨。云何倒想重問起",
    "T37n1764_010:0889b14": "發下對廣論。第四段中明想分齊。差別說三。",
    "T37n1764_010:0889b15": "先舉。次列。下辨其相。三番辨之。一約境分",
    "T37n1764_010:0889b16": "別。小因緣生名為小想。如是等也。二約定分",
    "T37n1764_010:0889b17": "別。未入名小。已入名大。十一切入名為無量。",
    "T37n1764_010:0889b18": "三約界分別。欲小。色大。無色無量。第五段中",
    "T37n1764_010:0889b19": "初先正明斷想利益。三想滅故受想得脫。迦",
    "T37n1764_010:0889b20": "葉下復問答重顯。迦葉初先執通難別。滅一",
    "T37n1764_010:0889b21": "切法名為解脫。云何如來說想受滅名為解",
    "T37n1764_010:0889b22": "脫。下佛為釋。釋意如何。明想與受是惑根本",
    "T37n1764_010:0889b23": "舉本攝末。故雖說二而攝一切。文中如來舉",
    "T37n1764_010:0889b24": "類顯之。類相如何。有法依人。說人解法。有人",
    "T37n1764_010:0889b25": "依法。說法解人。所類如是。一切煩惱依想受",
    "T37n1764_010:0889b26": "生故說想受即知一切煩惱皆滅。類中初言",
    "T37n1764_010:0889b27": "如來或時因生說法聞者解法因法說生聞者",
    "T37n1764_010:0889b28": "解生略以標舉。次辨其相。下約顯法雖說想",
    "T37n1764_010:0889b29": "受即已總說一切可斷。次觀想因。文別有",
    "T37n1764_010:0889c01": "三。一正觀想因。二生起後果三於前因中有",
    "T37n1764_010:0889c02": "難解者問答重顯。前中四句。一結前生後。二",
    "T37n1764_010:0889c03": "是無量下尋果知因。三觸有二下就因分別。",
    "T37n1764_010:0889c04": "先舉次列後辨可知。四觀觸生想。此初段竟。",
    "T37n1764_010:0889c05": "第二可知。第三段中有兩問答。迦葉初先執",
    "T37n1764_010:0889c06": "聖同凡明聖有倒請佛釋遣。文中初言若以",
    "T37n1764_010:0889c07": "因此煩惱之想生倒想者牒佛上言。前文說",
    "T37n1764_010:0889c08": "言因煩惱觸生於倒想今還牒前。何故乃云",
    "T37n1764_010:0889c09": "因煩惱想生於倒想。准依成實說想為觸。觸",
    "T37n1764_010:0889c10": "即是想。故今迦葉就想以牒。若依毘曇觸與",
    "T37n1764_010:0889c11": "想俱。從伴以牒。是故說言從煩惱想生於倒",
    "T37n1764_010:0889c12": "想。下就所牒約聖作問。聖有倒想而無煩惱",
    "T37n1764_010:0889c13": "是義云何。如來反問云何聖人而有倒想。迦",
    "T37n1764_010:0889c14": "葉下復辨倒對佛。佛下為釋。明凡着想可",
    "T37n1764_010:0889c15": "名顛倒。聖人俱有世流布想云何顛倒。先舉",
    "T37n1764_010:0889c16": "二想。次列。後釋。釋中聖人有世流布就聖正",
    "T37n1764_010:0889c17": "解。一切凡下舉凡顯聖。先辨後結。觀果修斷",
    "T37n1764_010:0889c18": "文皆可知。",
    "T37n1764_010:0889c19": "下明觀欲。文還有四。一正觀欲。二觀欲因。三",
    "T37n1764_010:0889c20": "觀欲果。四修斷欲。就初段中欲心為體。文",
    "T37n1764_010:0889c21": "偏舉境。智者觀欲即是色等略以標舉。即是",
    "T37n1764_010:0889c22": "如來因中說果釋為欲義。此五非欲能生欲",
    "T37n1764_010:0889c23": "心。因中說果故名為欲。從此生欲實非欲也。",
    "T37n1764_010:0889c24": "釋顯其相。次觀欲因。當知欲心倒想為因。",
    "T37n1764_010:0889c25": "文中有五。一明癡人於前色等貪求受之生",
    "T37n1764_010:0889c26": "於倒想。貪求欲也。欲起貪求先生倒想。二",
    "T37n1764_010:0889c27": "依想生受。三依前倒想生十種想。言十想",
    "T37n1764_010:0889c28": "者。所謂色聲香味觸想。生住滅想及男女",
    "T37n1764_010:0889c29": "想。前五倒想即以為五。加起後五名生十",
    "T37n1764_010:0889c30": "想。亦可於前五塵境界重起心想通餘說十。",
    "T37n1764_010:0890a01": "四明依想所生欲心能造惡業。五結勸觀想。",
    "T37n1764_010:0890a02": "觀果修斷文皆可知。下次觀業文還有四。",
    "T37n1764_010:0890a03": "一觀業體。二觀業因。三觀業果。四修道斷業。",
    "T37n1764_010:0890a04": "前中初先結前生後。何以故下辨明須觀業",
    "T37n1764_010:0890a05": "之所以。以前煩惱能作生業及受業故。先徵",
    "T37n1764_010:0890a06": "後辨。受想觸等牒前煩惱。能作生業不作定",
    "T37n1764_010:0890a07": "業隱終論始。初發善惡能生後果名作生業。",
    "T37n1764_010:0890a08": "未潤受果名不作受。如是煩惱與業共行即",
    "T37n1764_010:0890a09": "有二者始終通辨。前作生業更潤生果通前",
    "T37n1764_010:0890a10": "說二。生受列名。是故下結。是前煩惱能為二",
    "T37n1764_010:0890a11": "業故須觀之。下辨業相。約具說三。初舉。次",
    "T37n1764_010:0890a12": "列。下廣分別。四義辨之。一業及業果相對分",
    "T37n1764_010:0890a13": "別身口二種起作名業。從意業生故名業果。",
    "T37n1764_010:0890a14": "意能思量造作名業。不從業生故不名果。以",
    "T37n1764_010:0890a15": "業因故即名為業釋以顯之。二內外分別。身",
    "T37n1764_010:0890a16": "口名外。意業名內。三生受分別。義如前釋。四",
    "T37n1764_010:0890a17": "期正分別。正業名意期業身口略分二相。依",
    "T37n1764_010:0890a18": "前意業身口之中期會而成。故名身口以為",
    "T37n1764_010:0890a19": "期業。先發。下釋。是故下結。次觀業因。於中",
    "T37n1764_010:0890a20": "初先結前生後。下正辨之。愛無明觸是其因",
    "T37n1764_010:0890a21": "也。從無明觸生於愛心。從愛起於身口意業。",
    "T37n1764_010:0890a22": "次觀業果。於中初先結前生後。下正辨之。",
    "T37n1764_010:0890a23": "辨中有二。一約黑白四業分別。二約善惡二",
    "T37n1764_010:0890a24": "業分別。前中先舉。次列四名。義如別章。此應",
    "T37n1764_010:0890a25": "具論。下辨其相。迦葉白下問答料簡。迦葉初",
    "T37n1764_010:0890a26": "問。次前宣說無漏無報。今云何言有其不黑",
    "T37n1764_010:0890a27": "不白報乎。下佛答之。明無漏法從有漏生故",
    "T37n1764_010:0890a28": "得名果。不生後果故不名報。於中約對有漏",
    "T37n1764_010:0890a29": "顯之。先舉二數。次列。下辨。四中前三亦果亦",
    "T37n1764_010:0890b01": "報。從前因生故名為果。更生後果故名為報。",
    "T37n1764_010:0890b02": "不黑不白是果非報。義如前解。迦葉下復重",
    "T37n1764_010:0890b03": "為徵問。無漏非黑何不名白。下佛為釋。無有",
    "T37n1764_010:0890b04": "報故是一義也。以無果報白相不顯故不名",
    "T37n1764_010:0890b05": "白。對黑名白是二義也。有漏之善對黑名白。",
    "T37n1764_010:0890b06": "無漏雙對是故名為不黑不白。又此絕對是",
    "T37n1764_010:0890b07": "故亦名不黑不白。我今乃下重釋初義。名為",
    "T37n1764_010:0890b08": "寂靜重顯第二。以寂靜故絕黑白相名不黑",
    "T37n1764_010:0890b09": "白。下約善惡二業明果。如是業者有定受處",
    "T37n1764_010:0890b10": "總以標舉。如十惡下略分生處。下廣顯之。十",
    "T37n1764_010:0890b11": "惡有三謂上中下。上生地獄。中生畜生。下生",
    "T37n1764_010:0890b12": "餓鬼。依大智論善業亦三謂上中下。上品生",
    "T37n1764_010:0890b13": "天。中品生人。下品修羅。今此偏約人道分四。",
    "T37n1764_010:0890b14": "初舉。次列。下辨生處。下生欝單。中生弗娑。上",
    "T37n1764_010:0890b15": "生瞿耶。上上閻浮。問曰上說北方為上。今以",
    "T37n1764_010:0890b16": "何故下生欝單上上閻浮。此各有以。若論果",
    "T37n1764_010:0890b17": "報北方為上閻浮為下。若論起道閻浮最勝欝",
    "T37n1764_010:0890b18": "單最劣。今望起道故說上善生閻浮提下生欝",
    "T37n1764_010:0890b19": "單。下明修斷。智人作念云何斷果推求斷法。",
    "T37n1764_010:0890b20": "復作念下明知斷義。是故下斷。是即下結。",
    "T37n1764_010:0890b21": "下明觀苦。文亦有四。一正觀苦。二觀苦因。三",
    "T37n1764_010:0890b22": "觀苦果。四修道斷苦。前中初言觀業惱已次",
    "T37n1764_010:0890b23": "觀是二所得果報結前生後。是報即下斥其",
    "T37n1764_010:0890b24": "果體。既知是苦即離受生明觀利益。知苦斷",
    "T37n1764_010:0890b25": "集故離受生。智者復觀煩惱緣下廣辨苦相。",
    "T37n1764_010:0890b26": "於中有四。一觀十二因緣之苦。二觀五道三",
    "T37n1764_010:0890b27": "觀三界。四觀八苦。前中初列十二因緣。次總",
    "T37n1764_010:0890b28": "結之。後明觀益。十二因緣義別有六。一約五",
    "T37n1764_010:0890b29": "世明十二緣。如彼七十七智中說。二約三世。",
    "T37n1764_010:0890c01": "三約二世。四約一世前後分別。五就同時別",
    "T37n1764_010:0890c02": "體分別。六就同時同體分別。後之五門如別",
    "T37n1764_010:0890c03": "章釋。此中約就五世分別。過去過去立其二",
    "T37n1764_010:0890c04": "支。煩惱因緣生煩惱者。從彼過去過去煩惱",
    "T37n1764_010:0890c05": "生於其次過去無明。業因緣故生煩惱者。從",
    "T37n1764_010:0890c06": "彼過去過去業行生於其次過去無明。其次",
    "T37n1764_010:0890c07": "過去亦立二支。煩惱因緣生於業者過去無",
    "T37n1764_010:0890c08": "明生於行支。業生苦者謂從前行生現識支。",
    "T37n1764_010:0890c09": "現在世中立其四支。言苦因緣生煩惱者謂",
    "T37n1764_010:0890c10": "從現在識等五果起於愛取。煩惱因緣生於",
    "T37n1764_010:0890c11": "有者從現愛取起現有支。有生苦者從現有",
    "T37n1764_010:0890c12": "支生次未來生老死支。有生有者從現有支",
    "T37n1764_010:0890c13": "生未來有。現在世中善惡二業為自分因。遠",
    "T37n1764_010:0890c14": "生未來善惡業故。其次未來立其三支。有生",
    "T37n1764_010:0890c15": "業者未來業行前後相生。言業因緣生煩惱",
    "T37n1764_010:0890c16": "者從未來世所造之業起未來世潤生煩惱。",
    "T37n1764_010:0890c17": "煩惱生苦者從未來世潤生煩惱生於未來未",
    "T37n1764_010:0890c18": "來生支。未來未來唯立一支。苦生苦者從彼",
    "T37n1764_010:0890c19": "未來未來生支即生彼世老死支也。上來廣",
    "T37n1764_010:0890c20": "辨。下次結之。智者若觀當知是人能觀業苦",
    "T37n1764_010:0890c21": "就要略結。之言略少。若具應言是人能觀煩",
    "T37n1764_010:0890c22": "惱業苦。何以下釋。如上所觀即是生死十二",
    "T37n1764_010:0890c23": "因緣。十二因緣體是煩惱業苦所收。是故觀",
    "T37n1764_010:0890c24": "者名為能觀煩惱業苦。若人能下明觀利益。",
    "T37n1764_010:0890c25": "由觀厭故不造新業能壞故業。次觀五道。先",
    "T37n1764_010:0890c26": "觀地獄。初總標舉。觀一乃至百三十六別以",
    "T37n1764_010:0890c27": "顯之。大獄有八。一等活地獄。二黑繩地獄。三",
    "T37n1764_010:0890c28": "名眾合。四名叫喚。五大叫喚。六熱地獄。七大",
    "T37n1764_010:0890c29": "熱地獄。八阿鼻地獄。是八大獄一一各有十",
    "T37n1764_010:0891a01": "六眷屬。通本合有百三十六。一一獄下辨其",
    "T37n1764_010:0891a02": "苦相。皆是已下辨因令斷。次觀鬼畜。下觀人",
    "T37n1764_010:0891a03": "天。此第二竟。次觀三界。皆從惱業略以標舉。",
    "T37n1764_010:0891a04": "下廣顯之。兩喻兩合。下觀八苦。指上廣顯。",
    "T37n1764_010:0891a05": "上來觀苦。次觀苦因。於中初先結前生後。即",
    "T37n1764_010:0891a06": "愛無明正出因體。下辨其相。兩義分別。一就",
    "T37n1764_010:0891a07": "求身求財分二。先舉次列。二俱是苦辨過令",
    "T37n1764_010:0891a08": "厭。是故當下辨因令斷。二就貪身貪色分二。",
    "T37n1764_010:0891a09": "先舉次列。愛身名內。著色名外。下彰其過三",
    "T37n1764_010:0891a10": "番辨之。一偏約起業。以彰其過。內能作業。外",
    "T37n1764_010:0891a11": "能增長。現貪身樂造作罪業名為作業。著外",
    "T37n1764_010:0891a12": "色境令罪熾盛名為增長。二通望業果以彰",
    "T37n1764_010:0891a13": "其過。內能作業。外作業果。為求後身造諸業",
    "T37n1764_010:0891a14": "行名為作業。由貪色境於受身時潤生後報",
    "T37n1764_010:0891a15": "名作業果。由內作業故斷內愛。業即得斷。由",
    "T37n1764_010:0891a16": "外作果故斷外愛。果即得斷。三偏望苦果以",
    "T37n1764_010:0891a17": "彰其過。內生來苦。外生現苦。內貪己身造業",
    "T37n1764_010:0891a18": "趣求故生來苦。外貪色欲追求生惱故生現",
    "T37n1764_010:0891a19": "苦。",
    "T37n1764_010:0891a20": "次觀苦果。愛取煩惱從現苦生名為苦果。今",
    "T37n1764_010:0891a21": "此觀之。於中初先結前生後。下正辨之。苦果",
    "T37n1764_010:0891a22": "即取約苦明取。受心亦是據終以舉。愛果名",
    "T37n1764_010:0891a23": "取約愛明取。是取因緣即內外愛約取明愛。",
    "T37n1764_010:0891a24": "內外如上。即有愛苦約末顯本。取從愛生。故",
    "T37n1764_010:0891a25": "有取者即有其愛。愛從苦起。故有愛者即有",
    "T37n1764_010:0891a26": "其苦。又復取者遠從苦生。是故有取亦知有",
    "T37n1764_010:0891a27": "苦。亦可此言約本顯末。是取非直從愛而生",
    "T37n1764_010:0891a28": "亦能生愛。故有取者即便有愛。故下文言取",
    "T37n1764_010:0891a29": "因緣愛由愛受苦故言有苦。下明修斷。句",
    "T37n1764_010:0891b01": "別有四。一觀愛取互相因起。二知斷愛取業",
    "T37n1764_010:0891b02": "苦不生。三正修斷。四若人下結。上來第一修",
    "T37n1764_010:0891b03": "道斷漏。",
    "T37n1764_010:0891b04": "自下第二辨出道體。於中初說大般涅槃經",
    "T37n1764_010:0891b05": "以為道法。後說三十七菩提分以為道行。法",
    "T37n1764_010:0891b06": "中迦葉初先總問。云何梵行。如來總答。一切",
    "T37n1764_010:0891b07": "法是。迦葉重問。一切不定何等一切。下佛先",
    "T37n1764_010:0891b08": "嘆。後為辨之。涅槃經是。於中初以四十二句",
    "T37n1764_010:0891b09": "別歎經勝。後總結嘆。行中初言我說此經",
    "T37n1764_010:0891b10": "雖攝一切梵行即是三十七道正出道體。下嘆",
    "T37n1764_010:0891b11": "顯要。若離不得聲聞果等反嘆顯要。以是緣",
    "T37n1764_010:0891b12": "下順嘆顯要。何以下釋。釋中四句。明道性能",
    "T37n1764_010:0891b13": "成其要義。自下第三明道分齊。有四問答。",
    "T37n1764_010:0891b14": "迦葉初問。有漏能作無漏法因以何義故不",
    "T37n1764_010:0891b15": "名梵行。下佛答之。有漏顛倒故非梵行。第二",
    "T37n1764_010:0891b16": "迦葉問世第一為漏無漏。佛答有漏。第三迦",
    "T37n1764_010:0891b17": "葉就之設難。彼性不倒何故不名為淨梵行。",
    "T37n1764_010:0891b18": "佛答第一為無漏因。似於無漏向無漏故不",
    "T37n1764_010:0891b19": "名顛倒。一念不續故非梵行。第四迦葉舉彼",
    "T37n1764_010:0891b20": "眾生五識作難。五識非倒復非一念以何義",
    "T37n1764_010:0891b21": "故不名梵行。迦葉以彼五識之心取境不謬",
    "T37n1764_010:0891b22": "故言不倒。前後數起各非一念。不言一一多",
    "T37n1764_010:0891b23": "念相續名非一念。佛答五識有漏顛倒故非",
    "T37n1764_010:0891b24": "梵行。先舉次釋。增漏名漏解為漏也。著想倒",
    "T37n1764_010:0891b25": "等釋為倒也。問曰著想是想非識。今以何故",
    "T37n1764_010:0891b26": "宣說五識以為著想。依如成實。想是通名意",
    "T37n1764_010:0891b27": "識所收。若依毘曇。想是心法非六識體。然是",
    "T37n1764_010:0891b28": "通數與六識俱。此經所說多同毘曇。五識之",
    "T37n1764_010:0891b29": "心與倒想俱。從伴以彰名為倒想。三十七品",
    "T37n1764_010:0891c01": "性非倒下舉是顯非成前非梵。自下第四明",
    "T37n1764_010:0891c02": "攝道法。根等九種是其道法。修起名攝。文中",
    "T37n1764_010:0891c03": "初先略以標舉。若知根因乃至畢竟名淨梵",
    "T37n1764_010:0891c04": "行。迦葉白下問答廣論。先問後答。答中先讚。",
    "T37n1764_010:0891c05": "後為辨釋。釋中初先通解九法。根本因增。云",
    "T37n1764_010:0891c06": "何異下別釋初三差別之相。前通解中合有",
    "T37n1764_010:0891c07": "五番。初番定體。中間三番約修辨相。後一類",
    "T37n1764_010:0891c08": "釋。就初番中初八是因。終一是果。因中八種。",
    "T37n1764_010:0891c09": "即是十種。通大地中八之數也。十通地者。如",
    "T37n1764_010:0891c10": "毘曇說。想欲觸慧。念思解脫。憶定及受。除想",
    "T37n1764_010:0891c11": "及憶。餘者皆是。根是欲數。因是觸數。攝是受",
    "T37n1764_010:0891c12": "數。增是思數。主是念數導是定數。勝是慧數。",
    "T37n1764_010:0891c13": "實解脫數。於此八中受念定慧。道品法中具",
    "T37n1764_010:0891c14": "列其名。餘雖不列道理具有。問曰此思與道",
    "T37n1764_010:0891c15": "品中正思何別。彼是覺數此是思數兩體全",
    "T37n1764_010:0891c16": "別。問曰何故偏舉此八。以此通數常相隨逐",
    "T37n1764_010:0891c17": "成道要故。問曰想憶亦是通數何故不舉。想",
    "T37n1764_010:0891c18": "於趣道遠方便中非不有力。正道之中假之",
    "T37n1764_010:0891c19": "義微。憶於道法無大功力為是不舉。餘別心",
    "T37n1764_010:0891c20": "法有無不定故略不舉。從斯道因得涅槃果",
    "T37n1764_010:0891c21": "名為畢竟。中間三番約修辨中。初就出世",
    "T37n1764_010:0891c22": "成熟行中以別九法。次就從始趣終門中以",
    "T37n1764_010:0891c23": "別九法。後就從小入大門中以別九法。就初",
    "T37n1764_010:0891c24": "番中先解欲心以為根義。於中初法。次以喻",
    "T37n1764_010:0891c25": "顯。喻別有四。迦葉白下問答會通。有兩問",
    "T37n1764_010:0891c26": "答。迦葉先舉不放逸心對欲徵問。下佛為釋。",
    "T37n1764_010:0891c27": "欲是生因。不放了因。迦葉下復舉佛對問。如",
    "T37n1764_010:0891c28": "來為釋。初知因佛自證因欲。次解明觸以為",
    "T37n1764_010:0891c29": "因義。先問後解。解中合有十階九對。此九對",
    "T37n1764_010:0892a01": "中藉前生後悉名為觸。非唯一種。就初對中",
    "T37n1764_010:0892a02": "先定觸體。或說為慧或說為修此為取信對",
    "T37n1764_010:0892a03": "慧辨之。下將信心對近善友以解觸義。近友",
    "T37n1764_010:0892a04": "望聞即復名觸。如是一切。次解受心以為攝",
    "T37n1764_010:0892a05": "義。先牒後釋。釋中受時能作善惡總相通論。",
    "T37n1764_010:0892a06": "受因緣故生煩惱等約對顯治。增等可知。解",
    "T37n1764_010:0892a07": "畢竟中雖得世樂出世樂等簡非異是。若能",
    "T37n1764_010:0892a08": "斷等彰是異非。要息緣治方為涅槃畢竟寂",
    "T37n1764_010:0892a09": "靜無為之義。故斷三十七品所行名涅槃矣。",
    "T37n1764_010:0892a10": "妄智是障故須斷之。是故我下結彼涅槃為",
    "T37n1764_010:0892a11": "畢竟義。自下第二直就大乘從始至終以別",
    "T37n1764_010:0892a12": "九法。初四可知。因是四法能生長道欲念定",
    "T37n1764_010:0892a13": "智舉法大多。長一欲字。當以念心共欲相隨。",
    "T37n1764_010:0892a14": "并伴通舉故有此欲。與禪支中憶念相似。彼",
    "T37n1764_010:0892a15": "正明念通憶而舉。此亦同然。餘皆可知。第",
    "T37n1764_010:0892a16": "三番中從小向大以別九法。文亦可解上",
    "T37n1764_010:0892a17": "來三番合為第三約修廣辨。下次類顯。約十",
    "T37n1764_010:0892a18": "二緣類顯九法。欲名識者識心緣境義說為",
    "T37n1764_010:0892a19": "欲。六入觸對六塵境界義說為觸。受能領納",
    "T37n1764_010:0892a20": "故名為攝。無明迷惑增長業行故名為增。名",
    "T37n1764_010:0892a21": "無明心為無明識。名之與色是報體性故說",
    "T37n1764_010:0892a22": "為主。愛能導生諸煩惱結故名為導愛中增",
    "T37n1764_010:0892a23": "強方名為取故說為勝。有實得果故說為實。",
    "T37n1764_010:0892a24": "生老病死因緣中極名曰畢竟。此等皆就相",
    "T37n1764_010:0892a25": "似義說不依次第。上來一段通釋九法。下",
    "T37n1764_010:0892a26": "次別解。根因及增三法差別。以此三義麁況",
    "T37n1764_010:0892a27": "相似故須辨異。先問後辨。辨中五番。初番直",
    "T37n1764_010:0892a28": "就起因辨異。根即初發因即相似續生似前。",
    "T37n1764_010:0892a29": "增減相似生相似者捨前自分更起勝進。二",
    "T37n1764_010:0892b01": "就起因得果辨異。根即是作初作因也。因即",
    "T37n1764_010:0892b02": "果者由前作因牽生當果。所生當果與後現",
    "T37n1764_010:0892b03": "時果用為本故名當果。以之為因彼果現用",
    "T37n1764_010:0892b04": "說之為增。下重顯之。未來之果以未受故名",
    "T37n1764_010:0892b05": "之為因受時名增。三就增因得果起用三義",
    "T37n1764_010:0892b06": "辨異。根即求者造因求果得即因者所得之",
    "T37n1764_010:0892b07": "果能為用本故名為因。用即增者依果起用說",
    "T37n1764_010:0892b08": "之為增。四約位辨異。根即見道因即修道增",
    "T37n1764_010:0892b09": "即無學。五緣正二因得果辨異。根即正因如",
    "T37n1764_010:0892b10": "世種子。因即方便如世水土。得果名增。自",
    "T37n1764_010:0892b11": "下第五明趣道儀。亦說名為趣道方便。迦葉",
    "T37n1764_010:0892b12": "先問畢竟涅槃云何可得。下佛為辨。明修十",
    "T37n1764_010:0892b13": "想故得涅槃。於中有四。一開章門。二總結嘆。",
    "T37n1764_010:0892b14": "三廣辨釋。四總結嘆。前中初舉。下列其名。",
    "T37n1764_010:0892b15": "名中初六明攝對治。後四離過。治中初三觀",
    "T37n1764_010:0892b16": "法通義。後三觀於內外之事。後離過中觀過",
    "T37n1764_010:0892b17": "生厭名多過想。無礙正斷名為離想。解脫證",
    "T37n1764_010:0892b18": "除名為滅想證寂離染名無愛想。若約位分。",
    "T37n1764_010:0892b19": "地前修厭名多過想。見道斷惑名為離想。修",
    "T37n1764_010:0892b20": "道除結名為滅想。無學清淨名無愛想。此四",
    "T37n1764_010:0892b21": "猶是地經之中依厭離滅迴向於捨。第二段",
    "T37n1764_010:0892b22": "中結嘆可知。第三釋中初六攝治一處辨釋。",
    "T37n1764_010:0892b23": "初先正辨。後明觀益能成七想。前正辨中初",
    "T37n1764_010:0892b24": "觀無常。先問後辨。辨中有三。一觀色無常。二",
    "T37n1764_010:0892b25": "觀心無常。三總結嘆。就觀色中文復有三。一",
    "T37n1764_010:0892b26": "分人為二。初發久行。二分法為二。謂麁與細。",
    "T37n1764_010:0892b27": "三就人辨觀。先就初發明其觀麁。後就久行",
    "T37n1764_010:0892b28": "彰其觀細。麁中約就內外起觀。眾生名內。外",
    "T37n1764_010:0892b29": "物名外。先開二門。次辨。後結。辨中有四。一",
    "T37n1764_010:0892c01": "就所見內法起觀。二就所見外法起觀。三就",
    "T37n1764_010:0892c02": "所聞內法起觀。四就所聞外法起觀。初中四",
    "T37n1764_010:0892c03": "句。一觀眾生五時變異故是無常。二觀眾生",
    "T37n1764_010:0892c04": "肥瘦不定故是無常。三觀眾生貧富不定故",
    "T37n1764_010:0892c05": "是無常。四觀眾生善惡不定故是無常。文皆",
    "T37n1764_010:0892c06": "可識。第二所見外法無常。文亦可知。第三所",
    "T37n1764_010:0892c07": "聞內無常中既觀見法復觀聞法結前生後。",
    "T37n1764_010:0892c08": "下正辨之。初觀諸天。次觀劫初一切眾生。後",
    "T37n1764_010:0892c09": "觀輪王。第四所聞外法無常。文亦可知。上來",
    "T37n1764_010:0892c10": "辨竟。是故當知內外無常總以結之。前明",
    "T37n1764_010:0892c11": "觀麁。下就久行明其觀細。既觀麁已次觀細",
    "T37n1764_010:0892c12": "者結前生後。下正辨之。於中初問次辨後結。",
    "T37n1764_010:0892c13": "辨中初就未來之法觀細無常。後就現在。就",
    "T37n1764_010:0892c14": "未來中於內外色乃至微塵在未來時已是無",
    "T37n1764_010:0892c15": "常略以標舉。何以下釋。釋中初以可破壞相",
    "T37n1764_010:0892c16": "顯細無常。後以十時前後變改顯細無常。現",
    "T37n1764_010:0892c17": "中有三。一觀人盛衰顯細無常。二觀四大及",
    "T37n1764_010:0892c18": "四威儀顯細無常。三觀內外各有二觸能為苦",
    "T37n1764_010:0892c19": "因顯細無常。於中初觀內外各有二種苦因。",
    "T37n1764_010:0892c20": "飢渴寒熱出其因體。飢渴內因。寒熱外因。復",
    "T37n1764_010:0892c21": "觀是下用前所觀顯法無常。下結可知。上",
    "T37n1764_010:0892c22": "來觀色。下次觀心。如內外色心法亦爾舉色",
    "T37n1764_010:0892c23": "類心。何以下釋。釋中初言行六處者緣境不",
    "T37n1764_010:0892c24": "同顯心無常。或生喜等改變不定顯心無常。",
    "T37n1764_010:0892c25": "前色次心。下總結嘆。是故當知色非色法悉",
    "T37n1764_010:0892c26": "無常者結無常義。菩薩能下結無常觀。智者",
    "T37n1764_010:0892c27": "修已遠離常慢讚明修益。苦中初先結前生",
    "T37n1764_010:0892c28": "後。次辨。後結。辨中有四。一總觀苦因於無常。",
    "T37n1764_010:0892c29": "二觀無常故受生老病死之苦。三觀無常故",
    "T37n1764_010:0893a01": "受於苦苦。四觀無常故生五盛陰。次觀無",
    "T37n1764_010:0893a02": "我。於中初以無常及苦顯法無我。智復觀苦",
    "T37n1764_010:0893a03": "即無常下破情顯理。於中有五。一以苦無常",
    "T37n1764_010:0893a04": "破定有我。苦即無常無常即苦觀法非我。若",
    "T37n1764_010:0893a05": "苦無常云何說下徵破情執。苦非我下重顯",
    "T37n1764_010:0893a06": "非我。眾生云何說言有我重破情執。二以和",
    "T37n1764_010:0893a07": "合無性破我。觀一切法有異和合總明法和。",
    "T37n1764_010:0893a08": "不從一和生一切法亦非一法是一切果別顯",
    "T37n1764_010:0893a09": "法和。一切和合皆無自性總明無性。亦無一",
    "T37n1764_010:0893a10": "性亦無異下別顯無性。諸法若有如是相下",
    "T37n1764_010:0893a11": "結破說我。三觀諸法無獨能作破定有我。一",
    "T37n1764_010:0893a12": "切法中無一能作別推無作。若一不下以一",
    "T37n1764_010:0893a13": "類餘明皆無作。四觀諸法無獨生滅破定有",
    "T37n1764_010:0893a14": "我。於中初明不獨生滅。次明諸法和合生滅。",
    "T37n1764_010:0893a15": "是法生已眾生倒想言是和合從和合生明凡",
    "T37n1764_010:0893a16": "倒惑。眾生宣說生滅和合從於神我和合而",
    "T37n1764_010:0893a17": "生。眾生倒想無有真下破情顯無。五就一異",
    "T37n1764_010:0893a18": "破定有我。於中先推何因緣故眾生說我。下",
    "T37n1764_010:0893a19": "正破之。於中先就一異以定。次就破之。先就",
    "T37n1764_010:0893a20": "一破。後就多破。一多俱無總以結破。次明",
    "T37n1764_010:0893a21": "厭食。於中初先結前生後。次辨。後結。辨中先",
    "T37n1764_010:0893a22": "教修習厭想。後教正願。前教厭中初觀四食",
    "T37n1764_010:0893a23": "無常苦等是可厭惡。後觀段食不淨生厭。復",
    "T37n1764_010:0893a24": "就前中先別後結。別中先觀段食生厭。有",
    "T37n1764_010:0893a25": "三復次。一觀諸法無常苦等不應為食起三",
    "T37n1764_010:0893a26": "種惡若為貪食起三種惡所得財共苦無分",
    "T37n1764_010:0893a27": "者。二觀由食生身心苦。苦中得食不應貪樂。",
    "T37n1764_010:0893a28": "三觀飲食能增長身。我為捨身不應貪食。觀",
    "T37n1764_010:0893a29": "餘三食及後總結文皆可知。觀不淨中初先",
    "T37n1764_010:0893b01": "正辨。迦葉言下辨觀虛實。前中初舉。何以下",
    "T37n1764_010:0893b02": "釋。是名下結。後中先問後答可知。教修願中",
    "T37n1764_010:0893b03": "先舉邪願誡之令捨。後舉正願嘆之令學。",
    "T37n1764_010:0893b04": "次明修世不可樂想。於中初先結前生後。下",
    "T37n1764_010:0893b05": "正辨之。辨中有五。初一切處皆悉具有生老",
    "T37n1764_010:0893b06": "病死故不可樂。二一切處無進不退故不可",
    "T37n1764_010:0893b07": "樂。三一切世間具受苦樂流轉不定故不可",
    "T37n1764_010:0893b08": "樂。四觀世間舍宅已下明一切物無不是苦。",
    "T37n1764_010:0893b09": "五觀世間非歸依處故不可樂。次明死想。",
    "T37n1764_010:0893b10": "於中初先結前生後。次辨。後結。辨中初先正",
    "T37n1764_010:0893b11": "修死想。我今設得七日已下勵意修道。前中",
    "T37n1764_010:0893b12": "有二。一觀念無常。先法次喻。迦葉言下問答",
    "T37n1764_010:0893b13": "辨相。二智者觀命繫屬死下觀分段無常。於",
    "T37n1764_010:0893b14": "中初先觀命屬死。智復觀命如河岸下觀死",
    "T37n1764_010:0893b15": "壞命。先舉六喻。後合可知。下以死想勵意修",
    "T37n1764_010:0893b16": "道。上來起觀。下明觀益。能成七想。如上六",
    "T37n1764_010:0893b17": "想即七想因牒前生後。下辨七想。初問次列。",
    "T37n1764_010:0893b18": "畏死勤修名常修想。樂求常法名樂修想。觀",
    "T37n1764_010:0893b19": "諸眾生為苦煎迫生慈愍心不欲惱害名無瞋",
    "T37n1764_010:0893b20": "想。念諸眾生無常流變無所恃怙不生嫉忌",
    "T37n1764_010:0893b21": "名無妬想。於乞食時常修正願名善願想。觀",
    "T37n1764_010:0893b22": "身無我捨離慢高名無慢想。厭離世間專心",
    "T37n1764_010:0893b23": "定意名於三昧自在想也。下嘆顯勝。先嘆有",
    "T37n1764_010:0893b24": "行。名善解下嘆其有解。前中初先嘆其自行。",
    "T37n1764_010:0893b25": "名大醫下嘆其利他。自中初言是名沙門名",
    "T37n1764_010:0893b26": "婆羅門歎其人也。以能息惡故名沙門。梵行",
    "T37n1764_010:0893b27": "無染名婆羅門。下嘆其行。先嘆因圓。到岸果",
    "T37n1764_010:0893b28": "極。因中寂靜潔解脫嘆其斷德。不起惡業",
    "T37n1764_010:0893b29": "名為寂靜。離煩惱染說為淨潔。免離眾苦說",
    "T37n1764_010:0893c01": "為解脫。智者正見嘆其智德。知過求出故名",
    "T37n1764_010:0893c02": "智者。識是達非稱曰正見。到果可知。利他可",
    "T37n1764_010:0893c03": "識。下明解中是名善解如來密者解上如來",
    "T37n1764_010:0893c04": "隨自隨他隨自他等三種語也。亦知諸佛七",
    "T37n1764_010:0893c05": "種語者知上因語至如意語。初先自知。後斷",
    "T37n1764_010:0893c06": "他疑下釋後四。能呵三界釋多過想。遠離",
    "T37n1764_010:0893c07": "三界釋前離想。滅除三界釋上滅想。於三界",
    "T37n1764_010:0893c08": "中不生愛著釋無愛想。自下第四總以結嘆。",
    "T37n1764_010:0893c09": "是名具十是總結也。若有具下是其嘆也。",
    "T37n1764_010:0893c10": "上來第一問答辨法。自下迦葉荷思讚嘆。",
    "T37n1764_010:0893c11": "陳如品者。就此辨修成德分中大判分二。三",
    "T37n1764_010:0893c12": "告至此約對影響辨修成德。由前廣論諸比",
    "T37n1764_010:0893c13": "丘等便能悟入。故下第二重復對之辨修成",
    "T37n1764_010:0893c14": "德。所為人中陳如為首。佛偏對之。即就其人",
    "T37n1764_010:0893c15": "以題章目名陳如品。就此品中初至獲得寂",
    "T37n1764_010:0893c16": "靜色來是其辨修成德所攝。因滅無常苦空",
    "T37n1764_010:0893c17": "等陰名為辨修。證得常樂我淨等陰說為成",
    "T37n1764_010:0893c18": "德。有十五句。初之六句約對果陰辨修成德。",
    "T37n1764_010:0893c19": "色無明下有其九句。約對因陰辨修成德。准",
    "T37n1764_010:0893c20": "驗斯文。舊人相傳言佛無色大成謬矣。若",
    "T37n1764_010:0893c21": "有人能如是知下第四破邪通正分也。於此",
    "T37n1764_010:0893c22": "分中對破外道以通正義。對破眾魔以通正",
    "T37n1764_010:0893c23": "說。故名破邪通正分也。文中有三。一讚正毀",
    "T37n1764_010:0893c24": "邪以召邪徒。二邪眾雲集。三如來對破。初",
    "T37n1764_010:0893c25": "中復三。一讚其正。若人能知是名沙門名婆",
    "T37n1764_010:0893c26": "羅門明其有人。具足沙門婆羅門法明其有",
    "T37n1764_010:0893c27": "法。二毀其邪。初先直非。若離佛法無有沙門",
    "T37n1764_010:0893c28": "無婆羅門明其無人。亦無沙門婆羅門法彰",
    "T37n1764_010:0893c29": "其無法。一切外道虛假詐下舉詐顯無。初先",
    "T37n1764_010:0894a01": "直辨。何以下釋。三我常下彰己所吼類勸陳",
    "T37n1764_010:0894a02": "如。讚正毀邪名師子吼。第二段中文別有",
    "T37n1764_010:0894a03": "四。一諸外道聞毀咸瞋求欲告佛。云已眾中",
    "T37n1764_010:0894a04": "有人有法。二諸外道誹毀如來以相安慰。三",
    "T37n1764_010:0894a05": "因前誹毀有人讚佛眾聞求試。四詣王求聽",
    "T37n1764_010:0894a06": "王引見佛。初中先嗔。後共詳議。第二段中四",
    "T37n1764_010:0894a07": "人發言。初人言佛所作如狂不足可憂。第二",
    "T37n1764_010:0894a08": "言佛宣說常等誘我弟子深是可愁。第三言",
    "T37n1764_010:0894a09": "佛妖幻不真不久磨滅不須愁慮。第四言已",
    "T37n1764_010:0894a10": "愁惱為物彰已能滅以安眾心。此第二竟。第",
    "T37n1764_010:0894a11": "三段中文亦有四。初有外道嘆佛有德不應與",
    "T37n1764_010:0894a12": "諍。二眾聞嗔呵。三因眾呵廣嘆佛德。四眾聞",
    "T37n1764_010:0894a13": "求試。文皆可知。第四段中文亦有四。一共詣",
    "T37n1764_010:0894a14": "王所王見嗔呵。二讚王求試王復嫌責。毀王",
    "T37n1764_010:0894a15": "讚已王便聽許。四王引詣佛彰彼欲問請佛為",
    "T37n1764_010:0894a16": "答。文皆可識。此第二段邪眾雲集。自下第",
    "T37n1764_010:0894a17": "三如來對破以通正義。問人有十。始從闍提",
    "T37n1764_010:0894a18": "終至須跋。此十人中三門分別。一就見分別。",
    "T37n1764_010:0894a19": "闍提婆私邪見外道。說涅槃法為無常故。先",
    "T37n1764_010:0894a20": "尼迦葉我見外道。富那及淨邊見外道。犢子",
    "T37n1764_010:0894a21": "是其疑心外道。疑道有無并疑得者。納衣是",
    "T37n1764_010:0894a22": "其自然外道。說一切法皆自然有不從緣生。",
    "T37n1764_010:0894a23": "此亦其是邊見所攝。弘廣須跋戒取外道。弘",
    "T37n1764_010:0894a24": "廣執取乞食為道。須跋執取苦行為道。二",
    "T37n1764_010:0894a25": "所顯分別。對初二人明涅槃法。對彼闍提明",
    "T37n1764_010:0894a26": "了因所顯性淨涅槃。對婆私吒明斷障所得",
    "T37n1764_010:0894a27": "方便涅槃。對次四人明其理法。於中初對先",
    "T37n1764_010:0894a28": "尼迦葉明無我理。對後二人明非斷常中道之",
    "T37n1764_010:0894a29": "理。對後四人明聖道法。對彼犢子明其有道",
    "T37n1764_010:0894b01": "及有得者。對彼納衣明道緣生非是自然。對",
    "T37n1764_010:0894b02": "彼弘廣明修者得不修不得。對彼須跋明調",
    "T37n1764_010:0894b03": "心是道非是苦行。實觀是道非世八禪。三",
    "T37n1764_010:0894b04": "隨文辨釋。就初人中文別有四。一標舉問人。",
    "T37n1764_010:0894b05": "二執邪難佛。如來對破。三請佛正義。如來為",
    "T37n1764_010:0894b06": "解。四求出家。如來能許。初段可知。第二段",
    "T37n1764_010:0894b07": "中先難後釋。難中初先難破涅槃常樂我淨。",
    "T37n1764_010:0894b08": "若瞿曇說亦常已下遮佛二語。前中先別。後",
    "T37n1764_010:0894b09": "總結難。別中初先難破常義。先定如來。汝說",
    "T37n1764_010:0894b10": "涅槃是常法耶。佛答如是。下就設難。若常不",
    "T37n1764_010:0894b11": "然牒以總非。何以下釋。如世間法舉事類徵。",
    "T37n1764_010:0894b12": "瞿曇常說修無常下當法正難。有四復次。一",
    "T37n1764_010:0894b13": "修無常想獲得涅槃故是無常。二斷貪等以",
    "T37n1764_010:0894b14": "為涅槃故是無常。三從因解脫故是無常。四",
    "T37n1764_010:0894b15": "明涅槃若同五陰即是無常。若離五陰即是",
    "T37n1764_010:0894b16": "虛空。於中初明五陰緣生故是無常。後將解",
    "T37n1764_010:0894b17": "脫對之徵難。同即無常。異即是空。若同虛空",
    "T37n1764_010:0894b18": "即非因生難我樂淨。各別一句。一切因生皆",
    "T37n1764_010:0894b19": "無常下總以結難。闍提恐佛被徵轉計宣說",
    "T37n1764_010:0894b20": "亦常亦無常等故下遮之。於中三句。一逆取",
    "T37n1764_010:0894b21": "佛說推為二語。瞿曇若說亦常無常亦苦樂",
    "T37n1764_010:0894b22": "等豈非二語。二列昔所聞明佛無二。三瞿曇",
    "T37n1764_010:0894b23": "今下約之徵佛。說於二語自言是佛是義云",
    "T37n1764_010:0894b24": "何。下佛答中先對前難解涅槃常。却對後",
    "T37n1764_010:0894b25": "遮明已無二。前解常中初先取其所立性因",
    "T37n1764_010:0894b26": "決通已義。汝等法中有二因下就其所解生",
    "T37n1764_010:0894b27": "了二因釋通已義。前中有六。一共要定。我",
    "T37n1764_010:0894b28": "今問汝隨汝意答彼答言善。二問汝性為常",
    "T37n1764_010:0894b29": "無常彼答是常。三問是性能作一切內外因",
    "T37n1764_010:0894c01": "耶彼答如是。四佛問云何彼具辨之。道言從",
    "T37n1764_010:0894c02": "性生大等者此迦毘羅仙人所計。彼仙獲得",
    "T37n1764_010:0894c03": "世俗五通。見過去世八萬劫事。八萬劫外通",
    "T37n1764_010:0894c04": "力不及冥然不見。便作是言八萬劫外不應",
    "T37n1764_010:0894c05": "無法應有冥性。從彼冥性起於最初覺知之",
    "T37n1764_010:0894c06": "心名為生大。以此受生之原首故。百論之中",
    "T37n1764_010:0894c07": "名初生覺。從此復起彼中陰中受生我心說",
    "T37n1764_010:0894c08": "之為慢。我是慢故。百論之中說為我心。從此",
    "T37n1764_010:0894c09": "我心生二種法。一色二心。色中合有二十一",
    "T37n1764_010:0894c10": "種。謂從我心生五微塵。所謂色聲香味及觸。",
    "T37n1764_010:0894c11": "從五微塵生於五大。所謂地水火風及空。從",
    "T37n1764_010:0894c12": "彼五大生於五根。所謂眼耳鼻舌及身。從彼",
    "T37n1764_010:0894c13": "色塵生於火大。火大生眼。眼還見色。從彼聲",
    "T37n1764_010:0894c14": "塵生於空大。空大成耳。耳還聞聲。從彼香塵",
    "T37n1764_010:0894c15": "生於地大。地大生鼻。鼻還聞香。從彼味塵生",
    "T37n1764_010:0894c16": "於水大。水大生舌。舌還別味。從彼觸塵生於",
    "T37n1764_010:0894c17": "風大。風大生身。身還覺觸。彼說五塵俱生五",
    "T37n1764_010:0894c18": "大大俱生根。向前所論從強為言。此前十五",
    "T37n1764_010:0894c19": "并五業根及心平等根。通前合有二十一法。",
    "T37n1764_010:0894c20": "五業根者手脚口聲男根女根。心平等者是",
    "T37n1764_010:0894c21": "其內心。五大齊成故曰平等。大齊成故心識",
    "T37n1764_010:0894c22": "多依。色法如是。所生心中有其三種。謂染麁",
    "T37n1764_010:0894c23": "黑。染者是貪。麁者是瞋。黑者是癡。此三皆是",
    "T37n1764_010:0894c24": "受生煩惱。於受生時男即於母生愛名染。於",
    "T37n1764_010:0894c25": "父生瞋名之為麁。女翻可知。無明不了說之",
    "T37n1764_010:0894c26": "為黑。通色合有二十四也。然今文中先明生",
    "T37n1764_010:0894c27": "色。初言從慢生十六法謂地水等據末超舉。",
    "T37n1764_010:0894c28": "五大五根五作業根及心平等是十六法從五",
    "T37n1764_010:0894c29": "法生謂色聲等却舉五塵。下明心法。是二十",
    "T37n1764_010:0895a01": "一根本有三總以標舉。染等列名。染者名愛",
    "T37n1764_010:0895a02": "會名顯示。是二十五皆因性生總以結之。前",
    "T37n1764_010:0895a03": "所生中有二十六。大慢為二。色法之中有二",
    "T37n1764_010:0895a04": "十一。心法有三。今以何故言二十五。五業根",
    "T37n1764_010:0895a05": "中男女二根隨人不並。是故但云二十五矣。",
    "T37n1764_010:0895a06": "此四段竟。五佛問大等是常無常。彼答性常",
    "T37n1764_010:0895a07": "大等無常。六佛取其言決通已義。如汝法中",
    "T37n1764_010:0895a08": "因雖是常而果無常。我佛法中因雖無常果",
    "T37n1764_010:0895a09": "常何過。此初段竟。自下第二就其所解生",
    "T37n1764_010:0895a10": "了二因釋通已義。有七復次。一問汝法有二",
    "T37n1764_010:0895a11": "因不彼答言有。二問云何彼列其名。三問其",
    "T37n1764_010:0895a12": "相彼具辨之。四問二因得相作不彼答不得。",
    "T37n1764_010:0895a13": "五問二種雖不相作有因相不彼答言有。六",
    "T37n1764_010:0895a14": "問了因同所了不彼答不同。七佛取所答釋",
    "T37n1764_010:0895a15": "通已義。我法雖從無常之因獲得涅槃而非",
    "T37n1764_010:0895a16": "無常。上來一段對其前難解涅槃常。自下",
    "T37n1764_010:0895a17": "第二對其後遮明無二語。於中有三。一對上",
    "T37n1764_010:0895a18": "問中瞿曇若說亦常無常亦苦樂等豈非二語",
    "T37n1764_010:0895a19": "明已不二。了因得法是其常樂我淨義故佛",
    "T37n1764_010:0895a20": "說常等。生因得法無有常樂我淨義故佛說",
    "T37n1764_010:0895a21": "無常苦無我等。是故如來所說有二結成前",
    "T37n1764_010:0895a22": "二。如是二語無有二者就前二語釋成無二。",
    "T37n1764_010:0895a23": "於一法中各施一言故曰無二。是故下結。二",
    "T37n1764_010:0895a24": "對上問中我曾聞說佛無二語明已無二稱昔",
    "T37n1764_010:0895a25": "所聞。於中初言如汝所聞佛出於世無有二",
    "T37n1764_010:0895a26": "語牒前問詞。是言善哉嘆昔所聞。所聞當今",
    "T37n1764_010:0895a27": "故曰善哉。三對上問中瞿曇今者說於二語",
    "T37n1764_010:0895a28": "言佛我是是義云何明已無二故得是佛。於",
    "T37n1764_010:0895a29": "中兩句。一對諸佛明語無二。一切諸佛所說",
    "T37n1764_010:0895b01": "無差是故說言佛無二語正明無二。云何無",
    "T37n1764_010:0895b02": "下釋無差相。了因所得同說有其常樂我淨",
    "T37n1764_010:0895b03": "名同說有。生因所得同說無其常樂我淨名",
    "T37n1764_010:0895b04": "同說無。二約諸法明語無二。如來世尊雖名",
    "T37n1764_010:0895b05": "二語為了一語正明無二。云何下釋。先問後",
    "T37n1764_010:0895b06": "解。為使闍提更解異法。故就眼等而解釋之。",
    "T37n1764_010:0895b07": "眼色兩別名為二語。生識義同名為一語。乃",
    "T37n1764_010:0895b08": "至意法亦復如是。上來第二執邪難佛如來",
    "T37n1764_010:0895b09": "對破。自下第三請佛正義如來為說。於中有",
    "T37n1764_010:0895b10": "三。一請正義如來為解。二彼彰已解如來反",
    "T37n1764_010:0895b11": "試。三彼申已解如來述讚。初中先請二語了",
    "T37n1764_010:0895b12": "一。如來約就四諦辨之。第二可知。第三段中",
    "T37n1764_010:0895b13": "闍提初先自宣已解。言苦凡二聖人一者。凡",
    "T37n1764_010:0895b14": "夫但知六道事別名之為二。聖知皆苦所以",
    "T37n1764_010:0895b15": "言一。乃至道諦凡夫但知行事差別名之為",
    "T37n1764_010:0895b16": "二。聖知諸行道義不殊故名為一。佛讚可知。",
    "T37n1764_010:0895b17": "此第三竟。自下第四彼求出家如來聽許。",
    "T37n1764_010:0895b18": "於中初求如來勅度。陳如度之。彼獲聖果。",
    "T37n1764_010:0895b19": "第二人中文亦有四。一舉問人。二執邪難佛",
    "T37n1764_010:0895b20": "如來對破。三請佛正義如來為說。四婆私證",
    "T37n1764_010:0895b21": "果辭佛取滅。初段可知。第二段中有四問",
    "T37n1764_010:0895b22": "答。一問如來涅槃常耶。佛答如是。二問如來",
    "T37n1764_010:0895b23": "將不宣說無為涅槃。佛答如是。三難如來若",
    "T37n1764_010:0895b24": "是無者便同四無。云何言有常樂我淨。於中",
    "T37n1764_010:0895b25": "初先辨立四無。下將涅槃對之設難。下佛答",
    "T37n1764_010:0895b26": "之。辨明涅槃但是互無非餘三種。如是涅槃",
    "T37n1764_010:0895b27": "非先無者不同第一。一切眾生從本已來有涅",
    "T37n1764_010:0895b28": "槃性故非先無。亦非滅無不同第二。一證永",
    "T37n1764_010:0895b29": "寂故非滅無非畢竟無不同第四。諸佛有故。",
    "T37n1764_010:0895c01": "同異無下明同第三。先總標舉。下別顯之。先",
    "T37n1764_010:0895c02": "就世事辨互無相。後約顯法。此第三番。",
    "T37n1764_010:0895c03": "四重徵如來若是異無涅槃便非常樂我淨。",
    "T37n1764_010:0895c04": "下佛答之。彰世互無。即帶三無故是無常。涅",
    "T37n1764_010:0895c05": "槃之法唯是互無不兼餘義故是常等。於中三",
    "T37n1764_010:0895c06": "句。一簡麁異細。汝說異無牒其所立。有三種",
    "T37n1764_010:0895c07": "無總顯其相。下別顯之。牛馬悉是先無後有",
    "T37n1764_010:0895c08": "有未有無。已有還無有已滅無。異相無者如",
    "T37n1764_010:0895c09": "汝所說有其互無。佛若更辨不異婆私。故言",
    "T37n1764_010:0895c10": "異相如汝所說世間互無。帶此三無故是無",
    "T37n1764_010:0895c11": "常。二辨細異麁。向前三無涅槃中無是故涅",
    "T37n1764_010:0895c12": "槃常樂我淨。三世有病下就彼涅槃互無法",
    "T37n1764_010:0895c13": "中廣解常義。以諸煩惱是無常故。涅槃無之",
    "T37n1764_010:0895c14": "得名為常。於中三句。一立喻顯法。先舉三病。",
    "T37n1764_010:0895c15": "次列三藥。下彰病治不得相有。二約喻顯法。",
    "T37n1764_010:0895c16": "先舉三過。次列三治。下彰過治不得相有。三",
    "T37n1764_010:0895c17": "就之辨釋常無常等。三種病中無三藥故生",
    "T37n1764_010:0895c18": "死無常無我樂淨。三種藥中無三病故涅槃",
    "T37n1764_010:0895c19": "得有常樂我淨。此第二竟。自下第三彼請",
    "T37n1764_010:0895c20": "正義如來為說。於中亦三。一請正義如來為",
    "T37n1764_010:0895c21": "說。二彼彰已下如來反試。三彼申已解如來",
    "T37n1764_010:0895c22": "述讚。自下第四明婆私吒證果取滅。於中",
    "T37n1764_010:0895c23": "有四。一佛彰其人已得羅漢勸施衣鉢陳如",
    "T37n1764_010:0895c24": "施之。二憑陳如請佛懺謝并辭取滅陳如為",
    "T37n1764_010:0895c25": "通。三佛彰其人宿善今成已得正果勸供其",
    "T37n1764_010:0895c26": "屍陳如往供。四垂滅現變外道輕謗。先尼",
    "T37n1764_010:0895c27": "迦葉同皆計我。先尼所計亦即亦離。作身是",
    "T37n1764_010:0895c28": "即。常身是離。迦葉執異。就先尼中文亦有",
    "T37n1764_010:0895c29": "四。一舉問人。二執我難佛如來對破。三請正",
    "T37n1764_010:0896a01": "義如來為說。四求出家如來聽許。第二段",
    "T37n1764_010:0896a02": "中先尼初先問佛我義佛默不答。鄭重至三。",
    "T37n1764_010:0896a03": "佛欲令其自立我義隨而對破故默不答。先",
    "T37n1764_010:0896a04": "尼下復自立我義如來對破。彼立我中眾生",
    "T37n1764_010:0896a05": "有我遍一切處以為一門。是一兩門。作者三",
    "T37n1764_010:0896a06": "門。何故默然責佛不答。此佛別破宜須記知。",
    "T37n1764_010:0896a07": "就破遍中有四復次。一定其所立。汝說是",
    "T37n1764_010:0896a08": "我遍一切處。二先尼為定。不但我說一切智",
    "T37n1764_010:0896a09": "人亦如是說。如來對破。若我遍者應當五道",
    "T37n1764_010:0896a10": "一時受報。若一時受汝等何緣不造眾惡為",
    "T37n1764_010:0896a11": "遮地獄修善求天。三先尼被徵建立二我。常",
    "T37n1764_010:0896a12": "身作身。為作身我故須離惡以防地獄修善",
    "T37n1764_010:0896a13": "生天。如來對破。汝常身我遍一切處。若作身",
    "T37n1764_010:0896a14": "有即是無常。若作身無我即不遍。四先尼被",
    "T37n1764_010:0896a15": "徵重復救義。我所立我亦在作中亦是常法",
    "T37n1764_010:0896a16": "法說救義。如失火等喻說救義。我亦下合。是",
    "T37n1764_010:0896a17": "故下結。文顯可知下佛破之。先破法說。後",
    "T37n1764_010:0896a18": "破其喻。就破法中汝說亦遍亦常不然牒以",
    "T37n1764_010:0896a19": "總非。何以下釋。於中初先以理正徵。遍即有",
    "T37n1764_010:0896a20": "二常與無常復有二種色與無色。法外是常。",
    "T37n1764_010:0896a21": "在法無常。法外非色。在法是色。是故若下重",
    "T37n1764_010:0896a22": "復結徵。若一切有亦常無常亦色無色不得",
    "T37n1764_010:0896a23": "偏常不得偏色。就破喻中若舍主出不名無",
    "T37n1764_010:0896a24": "常是義不然牒以總非。何以下釋。舍不名主",
    "T37n1764_010:0896a25": "主不名舍異燒異出故得如是簡喻異法。燒",
    "T37n1764_010:0896a26": "舍異人名為異燒。人出異舍稱曰異出。我即",
    "T37n1764_010:0896a27": "不下簡法異喻。不爾略簡。何以下釋。以我遍",
    "T37n1764_010:0896a28": "故在色中者我即是色色即是我。在色外者",
    "T37n1764_010:0896a29": "無色即我我即無色。云何言下結呵其言。",
    "T37n1764_010:0896b01": "次破其一。有八復次。初牒正破。汝意若謂一",
    "T37n1764_010:0896b02": "切眾生同一我者牒其所立。違世出世略示",
    "T37n1764_010:0896b03": "其過。何以下釋。初明違世。此即彼等違其出",
    "T37n1764_010:0896b04": "世。是故若下結以顯過。二先尼救義。我",
    "T37n1764_010:0896b05": "亦不說一切眾生同於一我乃說一人各有",
    "T37n1764_010:0896b06": "一我。如來對破。若言各有是為多我是義不",
    "T37n1764_010:0896b07": "然牒以總非。何以下釋。於中初先以遍破別。",
    "T37n1764_010:0896b08": "汝說我遍若遍一切一切眾生業根應同見聞",
    "T37n1764_010:0896b09": "無別。若天得見非佛得下以別破遍。若不遍",
    "T37n1764_010:0896b10": "下以其不遍難破常義。三先尼救義。其我",
    "T37n1764_010:0896b11": "雖遍法與非法不遍一切是故眾生業根不",
    "T37n1764_010:0896b12": "同見聞各別。如來徵定。法與非法非業作耶。",
    "T37n1764_010:0896b13": "作業名業。因作所成罪福等行名法非法。",
    "T37n1764_010:0896b14": "四先尼為定。是業所作。如來徵破。若法非法",
    "T37n1764_010:0896b15": "是業作者即是同法云何言異牒以略徵。何",
    "T37n1764_010:0896b16": "以下釋。於中初法次喻後合。法中初言佛",
    "T37n1764_010:0896b17": "得業處有天得我天得業處有佛得我明我互",
    "T37n1764_010:0896b18": "遍。天得佛得是其人名。佛得作時天得亦作",
    "T37n1764_010:0896b19": "明業互造。彼此之我充遍一切共造業故。法",
    "T37n1764_010:0896b20": "與非法亦應如是徵令因同。我遍一切同造",
    "T37n1764_010:0896b21": "業故。法與非法若如是下徵令果同。喻中初",
    "T37n1764_010:0896b22": "言從子出果子終不思我唯當作婆羅門果不",
    "T37n1764_010:0896b23": "與剎利毘舍等作正立等喻。明外種子隨其",
    "T37n1764_010:0896b24": "種者即為作果無所簡別。何以下釋。合中初",
    "T37n1764_010:0896b25": "言法與非法亦如是等。正合前喻。何以下釋。",
    "T37n1764_010:0896b26": "業平等故應通不別。彼此共造故曰業等。",
    "T37n1764_010:0896b27": "第五先尼立喻救義。下佛對破。先牒總非。何",
    "T37n1764_010:0896b28": "以下釋。釋中有三。一以光遍室類我周遍破",
    "T37n1764_010:0896b29": "無互造。二若法非法無有我下以燈光明不",
    "T37n1764_010:0896c01": "遍炷中破我周遍。三汝意若謂炷明別下以",
    "T37n1764_010:0896c02": "明即炷破我異法。初中何故徵前起後。下對",
    "T37n1764_010:0896c03": "辨非。室異燈異是燈光明亦在炷邊亦遍室",
    "T37n1764_010:0896c04": "中辨其喻相。何故須道室異燈異。為顯燈光",
    "T37n1764_010:0896c05": "遍於異處類彼神我充遍異處。下將類我。汝",
    "T37n1764_010:0896c06": "所言我若如是者如前燈光在於炷邊。亦遍",
    "T37n1764_010:0896c07": "室中。法非法邊俱應有我同前燈光在於炷",
    "T37n1764_010:0896c08": "邊。我中亦應有法非法同前燈光亦遍室中。",
    "T37n1764_010:0896c09": "明遍室故明中有炷。我周遍故我中亦應有",
    "T37n1764_010:0896c10": "法非法。以我在於法非法邊。我中有其法非",
    "T37n1764_010:0896c11": "法故。諸業共造不得別異。第二段中若法非",
    "T37n1764_010:0896c12": "法無有我者不得言遍明法同喻有不遍過。",
    "T37n1764_010:0896c13": "是義云何。炷中無明。我若似明法非法中即",
    "T37n1764_010:0896c14": "無有我。若法非法無有我者何得說言我遍",
    "T37n1764_010:0896c15": "一切。若俱有者何得復以炷明為喻明我周",
    "T37n1764_010:0896c16": "遍有乖喻過。是義云何。若說我遍法非法中",
    "T37n1764_010:0896c17": "與燈前別。汝復何得以炷喻於法與非法光",
    "T37n1764_010:0896c18": "明喻我。第三段中汝意若謂炷明別異舉其",
    "T37n1764_010:0896c19": "所立。何因緣故炷增明盛炷枯明滅破別顯",
    "T37n1764_010:0896c20": "即。下約徵法。於中有二。一明我異法有乖喻",
    "T37n1764_010:0896c21": "過。是義云何。前辨燈喻明不離炷。彼所立",
    "T37n1764_010:0896c22": "我與法全別。故今徵之。是故不應以法非",
    "T37n1764_010:0896c23": "法喻於燈炷光明無差喻之於我。是燈光明",
    "T37n1764_010:0896c24": "不異於炷不同汝我。與法非法一向別故。不",
    "T37n1764_010:0896c25": "應以炷喻法非法明喻於我。文中顛倒故言",
    "T37n1764_010:0896c26": "不應以法非法喻於燈炷。二何以下明我同",
    "T37n1764_010:0896c27": "喻有其即法無常之過是義云何。燈明即炷。",
    "T37n1764_010:0896c28": "若我同之。法與非法應當是一不得言別。文",
    "T37n1764_010:0896c29": "中初言何以故者徵前起後。我前何故責汝",
    "T37n1764_010:0897a01": "不應以明喻我炷喻法等。下對顯過。汝所立",
    "T37n1764_010:0897a02": "我若同燈喻與法非法三事即一不得言別。此",
    "T37n1764_010:0897a03": "第五竟。自下第六先尼責佛所說不吉。汝所",
    "T37n1764_010:0897a04": "引喻是事不吉總責如來。何以下釋。燈喻若",
    "T37n1764_010:0897a05": "吉我已引竟如其不吉何須復說。下佛答之。",
    "T37n1764_010:0897a06": "辨明此喻於汝不吉故將破汝。於我是吉故我",
    "T37n1764_010:0897a07": "宣說。文中有三。一如來總對。我所引喻都亦",
    "T37n1764_010:0897a08": "不作吉與不吉隨汝意說。二約喻徵責。三如",
    "T37n1764_010:0897a09": "是喻下正對其言辨吉不吉。初段可知。第二",
    "T37n1764_010:0897a10": "段中別有四句。一正其喻相。是喻亦說即炷",
    "T37n1764_010:0897a11": "有明離炷有明。炷增明增炷枯明滅名之為",
    "T37n1764_010:0897a12": "即。明遍室中亦在炷邊說之為離。舉此即離",
    "T37n1764_010:0897a13": "為取即義。破彼先尼我與法異。二汝心不下",
    "T37n1764_010:0897a14": "准喻呵責。喻中有即亦有異義。汝心不等一向",
    "T37n1764_010:0897a15": "立異說炷別喻法與非法明別喻我。三是故",
    "T37n1764_010:0897a16": "下如來重復顯已責意。是汝不等偏執離故。",
    "T37n1764_010:0897a17": "我今責汝即炷有明離炷有明即離有明。是初",
    "T37n1764_010:0897a18": "句中即離之喻。法即有等准喻類法。喻中既",
    "T37n1764_010:0897a19": "有即炷有明法亦應爾。法即有我我即有法",
    "T37n1764_010:0897a20": "非法即我我即非法。四汝今下准法重責。准",
    "T37n1764_010:0897a21": "喻推法。法中亦有即離之義。汝今何故但受",
    "T37n1764_010:0897a22": "離邊不受即邊。此第二竟。自下第三正對其",
    "T37n1764_010:0897a23": "言辨吉不吉。初明此喻於汝不吉故用破汝。",
    "T37n1764_010:0897a24": "次明此喻於我是吉故我說之。汝意若下遮",
    "T37n1764_010:0897a25": "其異責。彼聞佛語喜生心想。若我不吉汝亦",
    "T37n1764_010:0897a26": "不吉故今遮之。先舉直非。何以下釋。先舉世",
    "T37n1764_010:0897a27": "人自力自害。後推同之。七先尼重復責佛",
    "T37n1764_010:0897a28": "不平。先責。次釋。以是下結。下佛答之。於中",
    "T37n1764_010:0897a29": "兩句。一將我不平破汝不平令汝得平即是",
    "T37n1764_010:0897b01": "我吉。佛正乖邪名我不平。破邪同正名令汝",
    "T37n1764_010:0897b02": "平。是佛化善名為我吉。二將我不平破汝不",
    "T37n1764_010:0897b03": "平令汝得平即是我平。邪正相翻故我與汝",
    "T37n1764_010:0897b04": "俱名不平。以正破邪名我不平。破汝不平使",
    "T37n1764_010:0897b05": "彼同正名令汝平。佛正同彼名為我平。何以",
    "T37n1764_010:0897b06": "下釋。八先尼重復說我為平。如來對破。句",
    "T37n1764_010:0897b07": "別有三。一就五趣當受徵破。先取其言。後約",
    "T37n1764_010:0897b08": "徵責。二就父母生子以破。先取其言。後約破",
    "T37n1764_010:0897b09": "之。三重就五趣求離以破。自下第三破我",
    "T37n1764_010:0897b10": "作者。文別有二。一佛難先尼先尼救義如來",
    "T37n1764_010:0897b11": "對破。二先尼難佛如來釋通。前中有四。一難",
    "T37n1764_010:0897b12": "破我作。二汝意若謂身作已下難破先尼身",
    "T37n1764_010:0897b13": "作我受。三若言不是身作已下破無作受。四",
    "T37n1764_010:0897b14": "先尼言我有二下難破先尼我知我脫。初中",
    "T37n1764_010:0897b15": "先牒。總非不然。何以故下廣顯其非。有七復",
    "T37n1764_010:0897b16": "次。一以造作苦事難破。我是默法何由作苦。",
    "T37n1764_010:0897b17": "初先正破。若言是苦非我作下遮苦無因。二",
    "T37n1764_010:0897b18": "眾生苦樂實從緣下舉苦樂等不定難破。三",
    "T37n1764_010:0897b19": "汝說已下舉其十時變異難破。四亦有盛下",
    "T37n1764_010:0897b20": "舉共盛衰不定難破。五云何一人有利鈍下",
    "T37n1764_010:0897b21": "舉其利鈍不定難破。一人身中信等五根利",
    "T37n1764_010:0897b22": "鈍不定明知無我。六云何說下以其口說無",
    "T37n1764_010:0897b23": "我難破。七汝意若謂離眼見下約見難破。於",
    "T37n1764_010:0897b24": "中有三。一破我能見。初牒直非。何以下釋。若",
    "T37n1764_010:0897b25": "離眼已別有我見何須此眼。餘根亦爾。二破",
    "T37n1764_010:0897b26": "因眼見。汝意若謂我雖能見要因於眼是亦",
    "T37n1764_010:0897b27": "不然牒以總非。何以下釋。舉喻類顯。如須曼",
    "T37n1764_010:0897b28": "那能燒大村舉其喻事。須曼人名。云何能燒",
    "T37n1764_010:0897b29": "因火能燒定其喻相。下約顯法。見亦如是雖",
    "T37n1764_010:0897c01": "言我見見實是眼。三因先尼立喻救義隨之",
    "T37n1764_010:0897c02": "轉破。句別有四。一辨喻異法難破我作。喻中",
    "T37n1764_010:0897c03": "人鎌各別有體。故人執鎌能有所作。根外無",
    "T37n1764_010:0897c04": "我云何說言我因根作。二就手有無難破我",
    "T37n1764_010:0897c05": "作。先定有無。下就設難。若我有手何不自執。",
    "T37n1764_010:0897c06": "若我無手不能執鎌云何我作。三辨刈是鎌",
    "T37n1764_010:0897c07": "難破我作。若我能刈何故因鎌。四明人鎌作",
    "T37n1764_010:0897c08": "業各別難破我作。先辨人業。次辨鎌業。下約",
    "T37n1764_010:0897c09": "顯法。眾生見法亦復如是總約顯法。眼能見",
    "T37n1764_010:0897c10": "下別約顯法。眼如鎌也。若從緣下舉理結呵。",
    "T37n1764_010:0897c11": "此初段竟。自下第二難破身作我能受義。",
    "T37n1764_010:0897c12": "先牒直非。何以下釋。自下第三若言不是",
    "T37n1764_010:0897c13": "身作已下破無作受。先舉後破。兩義破之。何",
    "T37n1764_010:0897c14": "緣求脫是一破也。得解脫已更生身惱是二",
    "T37n1764_010:0897c15": "破也。自下第四難破我知我得解脫。於中",
    "T37n1764_010:0897c16": "先尼先立二我以救前義。由佛前言若身不",
    "T37n1764_010:0897c17": "作我非因受何故求脫得解脫己身惱更生。",
    "T37n1764_010:0897c18": "故今救之。我有二種知與無知。無知得身。知",
    "T37n1764_010:0897c19": "我得脫。更無因緣。知我脫中初明知我能離",
    "T37n1764_010:0897c20": "於身。如坏瓶下能離煩惱。先喻後合。下佛破",
    "T37n1764_010:0897c21": "之。先破我知。智能知耶我能知乎進退兩定。",
    "T37n1764_010:0897c22": "下就難破。若智能知何故言我存智破我。若",
    "T37n1764_010:0897c23": "我知者何故求智存我破智。汝意若下破我",
    "T37n1764_010:0897c24": "因智而能得知。先舉其見。同華喻壞指同前",
    "T37n1764_010:0897c25": "破。前者破我因眼能見如須曼那能燒大村",
    "T37n1764_010:0897c26": "燒實是火。此亦同彼。雖言我知實是智知。下",
    "T37n1764_010:0897c27": "約喻顯。譬如刺樹刺自能刺不得說言樹執",
    "T37n1764_010:0897c28": "刺刺。智亦如是智自能知云何說言我執智",
    "T37n1764_010:0897c29": "知。下破我脫。汝我得脫舉前所立。無知我得",
    "T37n1764_010:0898a01": "知我得耶進退定之。若無知得猶具煩惱破",
    "T37n1764_010:0898a02": "無知得。無知之我性是癡騃。得脫猶癡名具",
    "T37n1764_010:0898a03": "煩惱。若知得下破知得脫。於中先就有根破",
    "T37n1764_010:0898a04": "之。若知得脫得解脫已應具五根是一破也。",
    "T37n1764_010:0898a05": "何以下釋。離根之外無別知故。若具諸根云",
    "T37n1764_010:0898a06": "何復名得解脫耶是二破也。下復就其無根",
    "T37n1764_010:0898a07": "以破。若言我淨。離於五根云何說言遍五道",
    "T37n1764_010:0898a08": "有破我離根。五道之身五根為體。既無五根",
    "T37n1764_010:0898a09": "云何言遍。以何緣下破我清淨。於中三句。一",
    "T37n1764_010:0898a10": "以我淨責須修善。二譬如下以我清淨責須",
    "T37n1764_010:0898a11": "斷結。先喻後合。三汝意若謂不從緣下遮脫",
    "T37n1764_010:0898a12": "無因。先尼被徵喜立無因故須遮破。上來",
    "T37n1764_010:0898a13": "第一先尼救義如來難破。自下第二先尼難",
    "T37n1764_010:0898a14": "佛如來釋通。於中有五。一難如來若無我者",
    "T37n1764_010:0898a15": "誰能憶念。下佛反破。若有我者何緣復忘是",
    "T37n1764_010:0898a16": "一破也。何因緣故念於惡等是二破也。二難",
    "T37n1764_010:0898a17": "如來若無我者誰見誰聞。下佛為解。於中初",
    "T37n1764_010:0898a18": "明和合見聞。如蘇麵下和合說我。前中初法",
    "T37n1764_010:0898a19": "次喻後合。如是眼識不在眼下明和無性。若",
    "T37n1764_010:0898a20": "是因緣和合生下呵說有我。是故我下結識虛",
    "T37n1764_010:0898a21": "幻。是識緣和無自性故我說如幻。云何下釋。",
    "T37n1764_010:0898a22": "下明和合說我之中先喻後合。三先尼問佛。",
    "T37n1764_010:0898a23": "若無我者云何說言我見聞等。下佛先破。若",
    "T37n1764_010:0898a24": "我見聞何緣復言汝所作罪我不見聞。下為",
    "T37n1764_010:0898a25": "辨釋。雖無定實假名言我。先喻後合。四先尼",
    "T37n1764_010:0898a26": "問佛。若無我者誰出聲言我作受等。下佛為",
    "T37n1764_010:0898a27": "解。初法次喻後合可知。五先尼問佛。無我我",
    "T37n1764_010:0898a28": "所何緣復說常樂我淨。下佛為解。初明不說",
    "T37n1764_010:0898a29": "根塵及識為常樂等。下明滅此方得名為常",
    "T37n1764_010:0898b01": "樂我淨。先辨後結。上來第二執邪問佛如",
    "T37n1764_010:0898b02": "來對破。自下第三請佛正義如來為解。於中",
    "T37n1764_010:0898b03": "還三。一請佛義如來為說。有兩問答。前一問",
    "T37n1764_010:0898b04": "答呵捨慢高。後一問答正為解義。二彼彰已",
    "T37n1764_010:0898b05": "解如來反試。三彼申己解。色非自者色法虛",
    "T37n1764_010:0898b06": "幻無自性也。言非他者無神我性。非眾生者",
    "T37n1764_010:0898b07": "無陰所成眾生體也。餘亦如是。四彼求出",
    "T37n1764_010:0898b08": "家。佛命善來即獲道果。第四人中文亦有",
    "T37n1764_010:0898b09": "四。一舉問人。二執邪問佛如來對破。三請佛",
    "T37n1764_010:0898b10": "正義如來為說。四求出家如來聽許。第二",
    "T37n1764_010:0898b11": "段中文別有二。一問如來身命一異如來不",
    "T37n1764_010:0898b12": "答。欲令立義隨而對破故默不答。二迦葉自",
    "T37n1764_010:0898b13": "立身命定異如來對破。有五問答。一立異義",
    "T37n1764_010:0898b14": "如來翻破明身與命皆從因緣不得定異。二",
    "T37n1764_010:0898b15": "舉世事證不從緣如來反問。三彼出其事如",
    "T37n1764_010:0898b16": "來翻答亦從因緣。四問佛緣相如來為辨。五",
    "T37n1764_010:0898b17": "就法徵問。有人捨身未得後身誰為因緣。如",
    "T37n1764_010:0898b18": "來為釋。先出其緣。次辨一異。有因緣故身",
    "T37n1764_010:0898b19": "即是命命即身者。現陰相續名之為命。此命",
    "T37n1764_010:0898b20": "即身。有因緣故身命異者。捨現陰身趣向後",
    "T37n1764_010:0898b21": "世中間相續不斷命命。此命異於現陰之身",
    "T37n1764_010:0898b22": "名之為異。亦可非色非心命根。通亦是其五",
    "T37n1764_010:0898b23": "陰身攝名之為即。於中別分色心與彼命根",
    "T37n1764_010:0898b24": "別體說之為異。此即與異同藉緣生故曰有",
    "T37n1764_010:0898b25": "緣。不應已下呵說定異。自下第三請佛正",
    "T37n1764_010:0898b26": "義如來為說。於中亦三。一請佛義如來為",
    "T37n1764_010:0898b27": "解。二彰己解如來反試。三彼申己解。第四",
    "T37n1764_010:0898b28": "段中初求出家次佛聽許。陳如後度。彼獲",
    "T37n1764_010:0898b29": "聖果。次下兩人邊見外道。同皆建立十四",
    "T37n1764_010:0898c01": "難義。就富那中文四如上。初舉問人。二執",
    "T37n1764_010:0898c02": "邪問佛如來對破。有兩問答。一舉外道十四",
    "T37n1764_010:0898c03": "難經問佛說不。佛答不說。常無常等妨入聖",
    "T37n1764_010:0898c04": "道名之為難。又乖正法亦名為難。難別不同。",
    "T37n1764_010:0898c05": "宣說十四。常無常論有其四種。有人宣說神",
    "T37n1764_010:0898c06": "及世間定常為一。無常為二。亦常無常以為",
    "T37n1764_010:0898c07": "第三。非常非無常以為第四。邊無邊論亦有",
    "T37n1764_010:0898c08": "四種。有人宣說神及世間有邊為一。無邊",
    "T37n1764_010:0898c09": "為二。亦邊無邊以為第三。非邊非無邊以為",
    "T37n1764_010:0898c10": "第四。如不如等亦有四句。如來滅後如去為",
    "T37n1764_010:0898c11": "一。如從前來去向後世故名如去。不如第二。",
    "T37n1764_010:0898c12": "有人宣說身死永滅不如前來向後世去名不",
    "T37n1764_010:0898c13": "如去。亦如不如以為第三。有人宣說身與神",
    "T37n1764_010:0898c14": "異身死神在如從前來向後世去名亦如去。",
    "T37n1764_010:0898c15": "身即永滅不如前來向後世去名不如去。非如",
    "T37n1764_010:0898c16": "不如以為第四。有人宣說神如虛空不可說去",
    "T37n1764_010:0898c17": "及以不去名非如去非不如去。此為十二。有",
    "T37n1764_010:0898c18": "人宣說身命定一有說定異通前十四。此之",
    "T37n1764_010:0898c19": "十四龍樹廣釋。別章具論。富那下復重問如",
    "T37n1764_010:0898c20": "來。見何罪過不作是說。如來為辨。若作是說",
    "T37n1764_010:0898c21": "心有取執名為見取。取執所緣名為見處。見",
    "T37n1764_010:0898c22": "能集起未來苦果名為見行。造作邪行名為見",
    "T37n1764_010:0898c23": "業。堅執所緣名為見著。為見繫縛常在三有",
    "T37n1764_010:0898c24": "名為見縛。因見生苦名為見苦。取非為是名",
    "T37n1764_010:0898c25": "為見取。由見便有三塗可怖名為見怖。為見",
    "T37n1764_010:0898c26": "燒燃名為見熱。纏心不離名為見纏。凡夫人",
    "T37n1764_010:0898c27": "下明由前見多受苦惱。我見是下結已不說。",
    "T37n1764_010:0898c28": "此第二竟。三請佛正義如來為說。於中有",
    "T37n1764_010:0898c29": "二。一請佛義如來為說。二請說已下領解讚",
    "T37n1764_010:0899a01": "嘆。前中有三。一問如來何見何著何所宣說。",
    "T37n1764_010:0899a02": "佛答無著但有見說。夫見著者名生死等明",
    "T37n1764_010:0899a03": "無著也。名為見等明有見說。二重問佛何見",
    "T37n1764_010:0899a04": "何說。佛答能見能說四諦。於中初明所見所",
    "T37n1764_010:0899a05": "說。故能遠下明由正見能有所離。是故我下",
    "T37n1764_010:0899a06": "明由正見能有所得。具淨梵行得出世因獲",
    "T37n1764_010:0899a07": "得出果。三問如來何緣得身非東西等。下佛",
    "T37n1764_010:0899a08": "為辨。先共可定。我今問汝隨汝意答。下正辨",
    "T37n1764_010:0899a09": "之。句別有五。一問汝前燃火知不彼答言知。",
    "T37n1764_010:0899a10": "二問火滅汝知滅不彼答言知。三問彼火燃",
    "T37n1764_010:0899a11": "從何來滅何所至彼具答之。四問火滅至何",
    "T37n1764_010:0899a12": "方所彼具答之。五取其所答用顯已身。領",
    "T37n1764_010:0899a13": "解嘆中初請說喻。如來次聽。下正說喻約之",
    "T37n1764_010:0899a14": "顯法。村者喻於二十五有。林喻眾聖。一樹喻",
    "T37n1764_010:0899a15": "佛。起行久遠名先林生。林主喻於大涅槃經。",
    "T37n1764_010:0899a16": "宣說益人名灌以水。稱機巧益名隨時修。障",
    "T37n1764_010:0899a17": "根腐敗名樹陳朽。妄染斯除名皮膚落。實德",
    "T37n1764_010:0899a18": "明顯名唯貞在。顯法可知。此第三竟。四求",
    "T37n1764_010:0899a19": "出家佛命善來彼證聖果第六人中文亦有",
    "T37n1764_010:0899a20": "四。一舉問人。二舉邪問佛如來為辨。淨與富",
    "T37n1764_010:0899a21": "那同皆建立十四難義。佛前已對富那破竟。",
    "T37n1764_010:0899a22": "淨今此處不敢更立。直問世人取捨所由。如",
    "T37n1764_010:0899a23": "來為解。初問眾生不知何法見世常等。佛答",
    "T37n1764_010:0899a24": "不知色陰至識。後問眾生知何法故不見常",
    "T37n1764_010:0899a25": "等。佛答知色乃至於識。三請佛正義如來為",
    "T37n1764_010:0899a26": "說。於中亦三。類上可知。四求出家如來聽許。",
    "T37n1764_010:0899a27": "對下四人辨明道法。對彼犢子明其有道及",
    "T37n1764_010:0899a28": "有得者。對彼納衣明道緣生非是自然。對彼",
    "T37n1764_010:0899a29": "弘廣明修者得不修不得。對彼須跋明調心",
    "T37n1764_010:0899b01": "是道非是苦身。聖慧是道非世八禪。對犢",
    "T37n1764_010:0899b02": "子中文別有三。一舉問人。二問佛義如來為",
    "T37n1764_010:0899b03": "辨。三求出家如來聽許。第二段中文別有三。",
    "T37n1764_010:0899b04": "一彰己欲問佛默不答。良以犢子數來見佛",
    "T37n1764_010:0899b05": "情喜賒慢不堪受法。佛為嚴勵故默不答。二",
    "T37n1764_010:0899b06": "犢子重請如來聽問。言我與汝共為親友義",
    "T37n1764_010:0899b07": "無二者通情無別故言無二。三犢子正請如",
    "T37n1764_010:0899b08": "來為說。於中復三。一問其法如來為說。二問",
    "T37n1764_010:0899b09": "其人如來為辨。三領解讚嘆。前問法中先問",
    "T37n1764_010:0899b10": "善法如來為辨。次問惡法如來為辨。後雙問",
    "T37n1764_010:0899b11": "之如來為辨。我能廣說簡略說之示說分齊。",
    "T37n1764_010:0899b12": "下正說之。於中先說三善三惡。次為宣說十",
    "T37n1764_010:0899b13": "善十惡。我今已下雙結前二。若我已下結明",
    "T37n1764_010:0899b14": "知益。就問人中初就羅漢問有得不。佛答無",
    "T37n1764_010:0899b15": "量。次就那含問有得不。佛答無量。斷五下結",
    "T37n1764_010:0899b16": "如上具辨。後就須陀及斯陀含問有得不佛",
    "T37n1764_010:0899b17": "答無量。三領解讚嘆。文顯可知。此第二竟。",
    "T37n1764_010:0899b18": "自下第三彼求出家如來聽許。句別有六。一",
    "T37n1764_010:0899b19": "問如來外道出家幾月試之。佛答四月不必",
    "T37n1764_010:0899b20": "一種。二求出家佛勅令度。三陳如度之彼悟",
    "T37n1764_010:0899b21": "初果。四重請佛法如來為說。五彼修得果辭",
    "T37n1764_010:0899b22": "佛取滅比丘為通。六佛勅供養比丘往供。",
    "T37n1764_010:0899b23": "第八人中文亦有四。一舉問人。二執邪難佛",
    "T37n1764_010:0899b24": "如來對破。三請正義如來為說。四求出家如",
    "T37n1764_010:0899b25": "來聽許。第二段中納衣初先建立自性。後佛",
    "T37n1764_010:0899b26": "對破。前中准破應有十句。文但有九。第六少",
    "T37n1764_010:0899b27": "一。五根性納見聞覺知證法自性。文中雖少",
    "T37n1764_010:0899b28": "准破必有。其第一句難破身因成法自性。如",
    "T37n1764_010:0899b29": "瞿曇說作善不善得身亦然舉以總非。何以",
    "T37n1764_010:0899c01": "故下別難顯非。如瞿曇說因能獲身重舉佛",
    "T37n1764_010:0899c02": "說。若因惱得身為在先煩惱在先進退徵定。",
    "T37n1764_010:0899c03": "次就設難。若煩惱先誰之所作。若身在先云",
    "T37n1764_010:0899c04": "何說言因惱得身。下結顯非。若煩惱先是亦",
    "T37n1764_010:0899c05": "不可結非初句。若身在先是亦不可結非後",
    "T37n1764_010:0899c06": "句。先後一時義俱不可雙非兩關并破一時。",
    "T37n1764_010:0899c07": "是故我下結成自性。二就五大建立自性類",
    "T37n1764_010:0899c08": "一切法。於中先明五大自性非因緣有。下將",
    "T37n1764_010:0899c09": "類法。若有一法非因緣有一切亦應非因緣",
    "T37n1764_010:0899c10": "有以大類法。若有一法從於因緣何因五大",
    "T37n1764_010:0899c11": "不從因緣以法類大。三眾生善身及不善下",
    "T37n1764_010:0899c12": "明得解脫自性非因。初先正辨。是故下結。此",
    "T37n1764_010:0899c13": "之一句正違道法。如來對破。明道緣生非是",
    "T37n1764_010:0899c14": "自然。宜審記知。四有定用下明一切法用處",
    "T37n1764_010:0899c15": "各定證有自性。先就外論。後類眾生。五一切",
    "T37n1764_010:0899c16": "眾生性各異下明諸眾生稟性各異證有自",
    "T37n1764_010:0899c17": "性。於中初法次喻後合。第六番中所少一句",
    "T37n1764_010:0899c18": "明其五根性能見聞乃至覺觸明法自性。文",
    "T37n1764_010:0899c19": "雖不說准答定有。七如說貪下難破如來五",
    "T37n1764_010:0899c20": "塵生結成法自性。先牒直非何以下釋。釋中",
    "T37n1764_010:0899c21": "五句。一明眾生睡時離塵亦生貪等明非塵",
    "T37n1764_010:0899c22": "生。二舉胎中亦生貪等明非塵生。三明眾生",
    "T37n1764_010:0899c23": "初出胎時未能分別亦生貪等明非塵生。四",
    "T37n1764_010:0899c24": "明仙聖在無塵處亦生貪等明非塵生。五明",
    "T37n1764_010:0899c25": "眾生有因五塵生不貪等明非塵生。此第七",
    "T37n1764_010:0899c26": "番。八見世人根不具下以諸眾生依正不等",
    "T37n1764_010:0899c27": "證成自性非因緣義。九以小兒啼喜不定證",
    "T37n1764_010:0899c28": "法自性。第十以其虛空之有兔角之無不從",
    "T37n1764_010:0899c29": "緣生證法自性。於中先舉次列後辨。是故下",
    "T37n1764_010:0900a01": "結。下佛對破。其文不次。先破第二五大類",
    "T37n1764_010:0900a02": "法。次破第四第五第三第十第一。重破第二。",
    "T37n1764_010:0900a03": "下復破彼第六第七第八第九。以何義故先",
    "T37n1764_010:0900a04": "破第二五大類法。五大正是外道所立是以",
    "T37n1764_010:0900a05": "先破。文中初先牒以總非。何以故下別徵顯",
    "T37n1764_010:0900a06": "非。是中但破五大類法未破五大。汝大是常",
    "T37n1764_010:0900a07": "何緣一切不悉是常准大徵法難破納衣以大",
    "T37n1764_010:0900a08": "類法。世物無常是五大性何因緣故不是無",
    "T37n1764_010:0900a09": "常准法徵大難破納衣以法類大。若五大常",
    "T37n1764_010:0900a10": "世間之物亦應是常類責納衣以大自性類法",
    "T37n1764_010:0900a11": "自性。是故汝下約類結非。是五大常世間之",
    "T37n1764_010:0900a12": "物不是常故。汝說五大有其自性令一切法",
    "T37n1764_010:0900a13": "皆有自性無有是處。次破第四用定證性。先",
    "T37n1764_010:0900a14": "牒直非。何以下釋。從因得名從因得義略釋",
    "T37n1764_010:0900a15": "顯非。云何下廣。是故下結。次破第五。汝言如",
    "T37n1764_010:0900a16": "龜性入水等舉以總非。何以故下破以顯非。",
    "T37n1764_010:0900a17": "次破第三。善不善身得脫非因。汝言自性不",
    "T37n1764_010:0900a18": "須教習是義不然舉以總非。何以下釋。釋中",
    "T37n1764_010:0900a19": "三句。一即事以驗。今見有教緣教增長是故",
    "T37n1764_010:0900a20": "當知解脫非性。二以外道殺羊祠祀而求淨",
    "T37n1764_010:0900a21": "身明脫非性。三以三語證脫非無。先舉次列。",
    "T37n1764_010:0900a22": "下就徵責。若脫自性不從作生何故世中有",
    "T37n1764_010:0900a23": "是三語欲作作時及說作已。次破第十。以空",
    "T37n1764_010:0900a24": "兔角不從因緣類法有性。若言諸法有自性",
    "T37n1764_010:0900a25": "者舉其所立。當知諸法各有定性縱以審定。",
    "T37n1764_010:0900a26": "下對破之。若有定性甘蔗一物何緣作漿作",
    "T37n1764_010:0900a27": "石蜜等是一破也。若有定性聖人何故飲甘",
    "T37n1764_010:0900a28": "蔗等是二破也。汝說有性云何說喻是三破",
    "T37n1764_010:0900a29": "也。次破第一。先非難詞。後為正解。前非難中",
    "T37n1764_010:0900b01": "汝言身先煩惱先者是義不然牒以總非。何",
    "T37n1764_010:0900b02": "故下釋。若我當說身在先者汝可難言汝亦",
    "T37n1764_010:0900b03": "同我反舉己說呵其難詞。身不在先何因緣故",
    "T37n1764_010:0900b04": "而作是難順舉己說非其難詞。是義云何。若",
    "T37n1764_010:0900b05": "我曾說身在先生。汝今納衣可得難言瞿曇",
    "T37n1764_010:0900b06": "汝亦同我身先無因應是自性。我說是身不在",
    "T37n1764_010:0900b07": "先生。何因緣故而作是難言身無因令是自",
    "T37n1764_010:0900b08": "性。下為正解。於中有二。一身望無明同時",
    "T37n1764_010:0900b09": "相依。如夢中身依於睡心。二身望四住前後",
    "T37n1764_010:0900b10": "相依。先依無明起四住地。依四住地集起身",
    "T37n1764_010:0900b11": "報。問曰無明依何而生。依真識生。真識依何。",
    "T37n1764_010:0900b12": "真法常住猶如虛空更無所依。文中先明同時",
    "T37n1764_010:0900b13": "相依。一切眾生身及煩惱俱無先後一時有者",
    "T37n1764_010:0900b14": "與無明地一時有也。問曰前說依無明地起於",
    "T37n1764_010:0900b15": "四住。依四住地方始有身云何一時。釋言無",
    "T37n1764_010:0900b16": "明始終常有。身起之時必依無明故說一時。",
    "T37n1764_010:0900b17": "如夢中身必依睡心。雖一時有因惱有身終不",
    "T37n1764_010:0900b18": "因身而有煩惱分定本末。汝意若下遮防異",
    "T37n1764_010:0900b19": "難。先舉難詞。直非不然。何以下釋。類以顯之。",
    "T37n1764_010:0900b20": "如炷與明雖復一時明要依炷非炷依明彼亦",
    "T37n1764_010:0900b21": "同爾。下次明其前後相依。汝意若謂身不在",
    "T37n1764_010:0900b22": "先知無因者是義不然總非無見。此言略少。",
    "T37n1764_010:0900b23": "若具應言汝意若謂身不在先有因緣故知無",
    "T37n1764_010:0900b24": "因者是義不然。何以下釋。釋中三句。一遮說",
    "T37n1764_010:0900b25": "無因。若以身先無因緣故名為無者汝不應",
    "T37n1764_010:0900b26": "說正遮說無。一切有因舉理顯非。二教說有",
    "T37n1764_010:0900b27": "因。若言不見身先因緣故不說者。今見瓶等",
    "T37n1764_010:0900b28": "從因緣生何故不說。正教說因。如瓶已下舉",
    "T37n1764_010:0900b29": "麁類細成須說因。三若見下總結諸法從緣",
    "T37n1764_010:0900c01": "無性。瓶因所見身因不見。一切從因無有自",
    "T37n1764_010:0900c02": "性。自下重破。第二句中五大自性。何故須重。",
    "T37n1764_010:0900c03": "前雖破其五大類法未破大體故重破之。於",
    "T37n1764_010:0900c04": "中有三。一約五大破法自性。若言一切悉有",
    "T37n1764_010:0900c05": "自性無因緣者舉其所立。汝何因緣說於五",
    "T37n1764_010:0900c06": "大責說有因。是五大性即是因緣辨因破性。",
    "T37n1764_010:0900c07": "二呵以五大類法自性。五大因緣雖復如是",
    "T37n1764_010:0900c08": "不應說法皆同五大當相正呵。外道宣說五",
    "T37n1764_010:0900c09": "大自性因緣悉無。佛今權縱是以說言五大",
    "T37n1764_010:0900c10": "因緣雖復如是悉無所有。亦不應說一切諸",
    "T37n1764_010:0900c11": "法皆同五大因緣悉無。如世人下舉事類責。",
    "T37n1764_010:0900c12": "汝將五大類一切法皆有自性。與世人說出",
    "T37n1764_010:0900c13": "家之人持戒精進旃陀羅等亦應精進持戒相",
    "T37n1764_010:0900c14": "似。三正破五大。汝說五大有定堅性我觀是",
    "T37n1764_010:0900c15": "性轉故不定舉以總破。有定堅性就始為言。",
    "T37n1764_010:0900c16": "若具應言有定堅濕煖動等性。下別破之。先",
    "T37n1764_010:0900c17": "破地大。蘇蠟胡膠於汝法中名之為地舉其",
    "T37n1764_010:0900c18": "所立。是地不定或同水等以轉破之。次破火",
    "T37n1764_010:0900c19": "大。白蠟錫等於汝法中名之為火舉其所立。",
    "T37n1764_010:0900c20": "下破可知。下破風水。水性名流辨定水相。若",
    "T37n1764_010:0900c21": "水凍時不名為地故名水者定其所立。何因",
    "T37n1764_010:0900c22": "緣故波動之時不名為風舉風決破。若動不",
    "T37n1764_010:0900c23": "名風舉風徵定。凍時亦應不名為水舉水決",
    "T37n1764_010:0900c24": "破。是義云何。水性名流。與寒冷合便成凍結。",
    "T37n1764_010:0900c25": "風性飄動與水和合便成波浪兩義相似。今",
    "T37n1764_010:0900c26": "就徵責。水性名流若水凍時不從冷緣說之",
    "T37n1764_010:0900c27": "為地。仍就本性說為水者。風與水合成波之",
    "T37n1764_010:0900c28": "時應從本性說之為風。何因緣故波動之時",
    "T37n1764_010:0900c29": "不名為風乃名為水。若波動時不就本性說",
    "T37n1764_010:0901a01": "之為風。乃從水緣說為水者。凍時亦應不就",
    "T37n1764_010:0901a02": "本性說之為水。應從冷緣說之為地。下以此",
    "T37n1764_010:0901a03": "二類顯諸法。若水從緣可變為地風從因緣",
    "T37n1764_010:0901a04": "可為水者。諸法皆爾。何得說言一切諸法不",
    "T37n1764_010:0901a05": "從因緣。下次破前第六所少五根性能見聞",
    "T37n1764_010:0901a06": "覺知。先牒直非。何以故下破以顯非。自性不",
    "T37n1764_010:0901a07": "轉立其道理。若言下破。是故下結。第七汝言",
    "T37n1764_010:0901a08": "非因五塵生貪解脫是義不然牒以總非。何",
    "T37n1764_010:0901a09": "以下釋。釋意如何。彰彼五塵雖不作因生貪",
    "T37n1764_010:0901a10": "解脫非不作緣。文中初言生貪解脫雖不因",
    "T37n1764_010:0901a11": "塵簡緣異因。惡覺觀等簡因異緣。因生外增",
    "T37n1764_010:0901a12": "雙辨二能。是故已下結呵難詞。次破第八依",
    "T37n1764_010:0901a13": "正不等證法自性。先舉直非。何以故下釋以",
    "T37n1764_010:0901a14": "顯非。於中先釋次破後結。釋中眾生從業有",
    "T37n1764_010:0901a15": "報對難總釋。有三下別先舉。次列。下就辨釋",
    "T37n1764_010:0901a16": "貪富諸根是業各異。故根具者不必有財。財",
    "T37n1764_010:0901a17": "寶豐者不必具根。破結可知。次破第九小兒",
    "T37n1764_010:0901a18": "啼喜證法自性。先牒直非。何以下破。是故下",
    "T37n1764_010:0901a19": "結。此第二竟。自下第三請佛正義如來為",
    "T37n1764_010:0901a20": "說。文亦有三。一請佛義如來為解。有三問答。",
    "T37n1764_010:0901a21": "文顯可知。二彼彰已解如來反試。三彼申已",
    "T37n1764_010:0901a22": "解如來讚嘆。第四段中彼求出家。佛命善",
    "T37n1764_010:0901a23": "來即獲道果。第九人中文別有三。一舉問",
    "T37n1764_010:0901a24": "人。二問佛義如來為說。三聞法發心。第二段",
    "T37n1764_010:0901a25": "中文別有四。一問如來心中所念佛為辨之。",
    "T37n1764_010:0901a26": "二彼聞怪問如來為解。三問八聖能令眾生",
    "T37n1764_010:0901a27": "得盡滅不如來不答。四問默意陳如為釋。若",
    "T37n1764_010:0901a28": "有問世有邊無邊如來不答類顯默意。八聖",
    "T37n1764_010:0901a29": "是直涅槃常下當問正解。若修便得不修不",
    "T37n1764_010:0901b01": "得為是如來不得定答。於中初法。次以喻顯。",
    "T37n1764_010:0901b02": "城喻涅槃。涅槃絕漏名無孔竅。門喻八正。守",
    "T37n1764_010:0901b03": "者喻佛。佛具明解名聰有智。善達物機名善",
    "T37n1764_010:0901b04": "分別。有機教入名之為放。無機未教說之為",
    "T37n1764_010:0901b05": "遮。所知眾生進退難定故言不知出入多少。",
    "T37n1764_010:0901b06": "定知入者斯由八正。故言知入皆由此門。下",
    "T37n1764_010:0901b07": "合可知。第三聞法發心之中。弘廣初先聞",
    "T37n1764_010:0901b08": "法讚嘆發菩提心。自身欲作守門之者。陳如",
    "T37n1764_010:0901b09": "次嘆。下佛呵之。第十人中文別有五。一佛",
    "T37n1764_010:0901b10": "問陳如阿難所在。陳如具答。二文殊問佛顧",
    "T37n1764_010:0901b11": "命之意。如來為釋。三令文殊往救阿難。四阿",
    "T37n1764_010:0901b12": "難至令命須跋。五須跋至佛破顯法。就初",
    "T37n1764_010:0901b13": "段中如來先問。何故問者備有三意。一欲以",
    "T37n1764_010:0901b14": "法付囑令傳。二欲使之呼命須跋。三欲因問",
    "T37n1764_010:0901b15": "知魔惑亂說呪降伏以通正法。陳如答中在",
    "T37n1764_010:0901b16": "娑羅外十二由旬彰其所在。為六萬下明不",
    "T37n1764_010:0901b17": "來所由。於中初總。是諸魔下別以顯之。別中",
    "T37n1764_010:0901b18": "初明魔惑阿難。何故如是。阿難是其傳法藏",
    "T37n1764_010:0901b19": "人。恐佛付法令傳末代所以亂之。於中初先",
    "T37n1764_010:0901b20": "化身為佛。次口說法。後身現通。下明阿難為",
    "T37n1764_010:0901b21": "魔惑亂不得赴集。阿難何故現為魔嬈。欲使",
    "T37n1764_010:0901b22": "如來說呪降伏以通法故。阿難作念如來神",
    "T37n1764_010:0901b23": "變昔未見等為魔身亂。諸佛所說各不同等",
    "T37n1764_010:0901b24": "為魔口惑。下明阿難受苦無救所以不定。",
    "T37n1764_010:0901b25": "第二段中文殊先問。無量菩薩皆能持法何",
    "T37n1764_010:0901b26": "須顧問阿難所在。佛答有三。一明阿難德過",
    "T37n1764_010:0901b27": "眾聖故佛偏問。二明不付菩薩所由。三明偏",
    "T37n1764_010:0901b28": "付阿難所以。前中復三。一明阿難未侍佛前",
    "T37n1764_010:0901b29": "先備三願。二明阿難侍佛已來具八不思。三",
    "T37n1764_010:0901c01": "明阿難有持經八德故佛問之。初中有三。一",
    "T37n1764_010:0901c02": "佛自彰已昔於僧中求索侍人。五百羅漢皆",
    "T37n1764_010:0901c03": "求侍佛如來不受。二目連觀佛心在阿難共",
    "T37n1764_010:0901c04": "往令作阿難不從。三目連以佛心念告勸彼",
    "T37n1764_010:0901c05": "方侍佛。於中四對。一目連總告汝今未知阿",
    "T37n1764_010:0901c06": "難請說。二目連為說彼求三願。三目連為請",
    "T37n1764_010:0901c07": "如來聽許。四目連反報彼方侍佛。道此語者",
    "T37n1764_010:0901c08": "為明阿難智過諸聖。此初段竟。第二可知。第",
    "T37n1764_010:0901c09": "三持經八德之中初舉次列。後明阿難同餘",
    "T37n1764_010:0901c10": "佛持。下總結之。此初段竟。第二不付菩薩",
    "T37n1764_010:0901c11": "可知。第三明付阿難之中初明阿難隨聞具。",
    "T37n1764_010:0901c12": "持。故佛顧問欲令持經。次明阿難所未聞者",
    "T37n1764_010:0901c13": "弘廣流布。深證之法阿難未聞菩薩能流一",
    "T37n1764_010:0901c14": "切菩薩智德寬大斯名弘廣。亦可名前弘廣",
    "T37n1764_010:0901c15": "梵志以為弘廣。彼大菩薩故能流通。下明阿",
    "T37n1764_010:0901c16": "難所聞之者自能宣布。自下第三佛令文殊",
    "T37n1764_010:0901c17": "往求阿難。於中五句。一示其所在。二教往救。",
    "T37n1764_010:0901c18": "三文殊往救。四魔放阿難。五阿難被放尋與",
    "T37n1764_010:0901c19": "文殊共來見佛。第二段中曲有七句。一教宣",
    "T37n1764_010:0901c20": "呪儀。汝可往彼發大聲言諸魔諦聽如來今",
    "T37n1764_010:0901c21": "說大陀羅尼。二天龍下舉多人同敬顯呪殊",
    "T37n1764_010:0901c22": "勝。三十恒沙下舉多佛共說顯呪要勝。四能",
    "T37n1764_010:0901c23": "轉下辨呪功能。五若受下明行呪儀。六當知",
    "T37n1764_010:0901c24": "下明行有益。七宣呪詞。餘皆可知。自下第",
    "T37n1764_010:0901c25": "四明阿難至令呼須跋。於中三句。一佛教往",
    "T37n1764_010:0901c26": "呼。二阿難往。三須跋來。初中先舉所喚之人。",
    "T37n1764_010:0901c27": "次教呼詞。後明阿難往呼必得。何以下釋。後",
    "T37n1764_010:0901c28": "二可知。自下第五明須跋至佛破顯法。於",
    "T37n1764_010:0901c29": "中有三。一執邪問佛如來對破。二云何能斷",
    "T37n1764_010:0902a01": "一切有下請佛正義如來為說。三因佛為說",
    "T37n1764_010:0902a02": "多人獲益。初中有二。一須跋欲問如來聽許。",
    "T37n1764_010:0902a03": "二有沙門下須跋正問如來對破。於中有二。",
    "T37n1764_010:0902a04": "一舉他所說請問如來如來對破。二世尊我已",
    "T37n1764_010:0902a05": "先調心下舉自所得請問如來如來對破。前",
    "T37n1764_010:0902a06": "即破其苦行為因。後即破其非想為果。前",
    "T37n1764_010:0902a07": "中須跋先舉他說請問如來。良以此非須跋",
    "T37n1764_010:0902a08": "自計。是故說言有沙門等作如是言眾生苦",
    "T37n1764_010:0902a09": "樂皆隨本業受苦能壞是義云何。佛破有二。",
    "T37n1764_010:0902a10": "一就他人自見以破。二我實不知從師已下",
    "T37n1764_010:0902a11": "就彼他人推師以破。前中有二。一破邪歸正。",
    "T37n1764_010:0902a12": "二我佛法中有過業下辨正異邪。後中亦二。",
    "T37n1764_010:0902a13": "至時當辨。就初破邪歸正之中文有四番。一",
    "T37n1764_010:0902a14": "對前問。若沙門等有作是說我為憐愍當往",
    "T37n1764_010:0902a15": "問之仁者實作如是說不。二彼若見答實作是",
    "T37n1764_010:0902a16": "說我復窮之仁者見不。先舉答辭。我如是說",
    "T37n1764_010:0902a17": "是總答也。何以下釋。釋中四番。一見眾生行",
    "T37n1764_010:0902a18": "惡饒財身得自在。修善貧窮不得自在。二見",
    "T37n1764_010:0902a19": "有人多役功力求財不得。有人不求自然得",
    "T37n1764_010:0902a20": "之。三見不殺反更中夭喜殺保壽。四見修淨",
    "T37n1764_010:0902a21": "行有得解脫有不得者。是故下結。是前諸義",
    "T37n1764_010:0902a22": "故我宣說苦樂由本不由現在。下明如來窮",
    "T37n1764_010:0902a23": "誥之言。五句窮之。文顯可知。此第二番。三彼",
    "T37n1764_010:0902a24": "若見答我實不知。我復引喻而為呵責。責相",
    "T37n1764_010:0902a25": "云何。如人被箭醫師為拔。雖經多年憶之了",
    "T37n1764_010:0902a26": "了終不忘失。若使苦行實能為汝破壞往業。",
    "T37n1764_010:0902a27": "如醫拔箭汝應常憶何緣不知。汝既不知云",
    "T37n1764_010:0902a28": "何說言現在苦行能壞過業。四彼人若引我",
    "T37n1764_010:0902a29": "之所說證知過業。我復語之此是比知不名",
    "T37n1764_010:0902b01": "真知。文中先舉彼人所引。瞿曇汝今亦有過",
    "T37n1764_010:0902b02": "業何獨責我過去業者總舉佛說證有過業。",
    "T37n1764_010:0902b03": "瞿曇經中亦說已下別舉佛說證有過業。又",
    "T37n1764_010:0902b04": "復舉此為欲彰已見果知因非是不知。下佛",
    "T37n1764_010:0902b05": "責之。如是知者名為比知不名真知。我佛法",
    "T37n1764_010:0902b06": "中從因知果從果知因顯比知相。既無真知。",
    "T37n1764_010:0902b07": "何得定說專由過業。上來四番合為第一破",
    "T37n1764_010:0902b08": "邪歸正。自下第二辨正異邪。三番辨異。我佛",
    "T37n1764_010:0902b09": "法中有過去業。有現在業。汝即不爾唯過無",
    "T37n1764_010:0902b10": "現。是一異也。汝法不從方便斷業。我法不爾",
    "T37n1764_010:0902b11": "從方便斷。是二異也。汝業盡已即得苦盡。我",
    "T37n1764_010:0902b12": "即不爾。煩惱盡已業苦即盡。是三異也。是故",
    "T37n1764_010:0902b13": "責汝總以結呵。推師破中文亦有二。一破",
    "T37n1764_010:0902b14": "邪歸正。二仁者定有過去業下辨正異邪。前",
    "T37n1764_010:0902b15": "中有四。一前人若言我實不知師作是說。我",
    "T37n1764_010:0902b16": "即問之汝師是誰。二若彼見答是富蘭那。我",
    "T37n1764_010:0902b17": "復窮責汝昔何不一一啟請大師實知過去業",
    "T37n1764_010:0902b18": "不。三彼師若言我實不知。我即教呵汝復云",
    "T37n1764_010:0902b19": "何受是師語。四彼師若言我實知之我即教",
    "T37n1764_010:0902b20": "破。破辭有四。一就現緣教令徵破。先教審問。",
    "T37n1764_010:0902b21": "下苦因緣受中上苦不。乃至上緣受中下苦",
    "T37n1764_010:0902b22": "不。何者是其上中下緣。如一斛火以之為下。",
    "T37n1764_010:0902b23": "兩斛為中。三斛為上如是一切。彼若言不我",
    "T37n1764_010:0902b24": "教徵破。若依下緣唯生下苦。乃至上緣唯生",
    "T37n1764_010:0902b25": "上苦。是即此苦依現緣生。師云何說苦樂之",
    "T37n1764_010:0902b26": "報唯過去業不藉現緣。二約過因教令徵破。",
    "T37n1764_010:0902b27": "先教徵問。是現在苦過去有不。下就設難。若",
    "T37n1764_010:0902b28": "過去有。過去之業受之已盡。云何復受今日",
    "T37n1764_010:0902b29": "之身。若過去無唯現在有。云何復言眾生苦",
    "T37n1764_010:0902c01": "樂皆過去業。三約後治教令徵破。先教徵問。",
    "T37n1764_010:0902c02": "若現苦行能壞過業。現在苦行復以何破。下",
    "T37n1764_010:0902c03": "就設難。如其不破此苦即常不可斷滅。云何",
    "T37n1764_010:0902c04": "說言得苦解脫。若言更有苦行來壞。前苦行",
    "T37n1764_010:0902c05": "時過業已盡。云何得有後時之苦壞前苦行。",
    "T37n1764_010:0902c06": "四就轉業教令徵破。先教徵問。如是苦行能",
    "T37n1764_010:0902c07": "令樂業受苦果不。乃至無報作定報不。下就",
    "T37n1764_010:0902c08": "徵責。具應有二。一就不能而為徵責。若言不",
    "T37n1764_010:0902c09": "能汝復何緣受是苦行。二就能設難。若言其",
    "T37n1764_010:0902c10": "能如是苦行能令苦業受於樂果。當苦行時",
    "T37n1764_010:0902c11": "何不受樂乃受於苦。就能設難文中略無。",
    "T37n1764_010:0902c12": "就後辨正異邪之中初就業果辨正異邪。仁",
    "T37n1764_010:0902c13": "者若以斷業已下就其治斷辨正異邪。前中",
    "T37n1764_010:0902c14": "有四。初言仁者定有過業現在因緣明有過",
    "T37n1764_010:0902c15": "因及有現緣。二是故下偏明過因。因惱生業",
    "T37n1764_010:0902c16": "因業受報。三仁者當知一切生下重明眾生",
    "T37n1764_010:0902c17": "有過去因及現在緣。先舉後釋。四二者若說",
    "T37n1764_010:0902c18": "眾生受下偏明現緣。若說眾生受苦受樂定",
    "T37n1764_010:0902c19": "由過業是義不然非邪顯正。何以故下辨正",
    "T37n1764_010:0902c20": "異邪。於中四句。一就樂事明由現緣。二如人",
    "T37n1764_010:0902c21": "殺下就其苦事明由現緣。三一切眾生現在",
    "T37n1764_010:0902c22": "因下雙就苦樂明由現緣。四是故下結。下",
    "T37n1764_010:0902c23": "就治斷辨正異邪。句別有四。一就斷業呵邪",
    "T37n1764_010:0902c24": "顯正。仁者若以斷業得脫一切聖人不得解",
    "T37n1764_010:0902c25": "脫舉以示過。何以下釋。眾生過去業行廣多",
    "T37n1764_010:0902c26": "無有始終。若以苦行受之無盡故無脫理。二",
    "T37n1764_010:0902c27": "是故我下辨正異邪。是業廣多受叵盡故我",
    "T37n1764_010:0902c28": "說修道。是道能遮無始終業故得解脫。三就",
    "T37n1764_010:0902c29": "苦身呵邪顯正。仁者若受苦行得道一切畜",
    "T37n1764_010:0903a01": "生悉應得道。四是故下辨正異邪。初先法說。",
    "T37n1764_010:0903a02": "是受苦行無得道故先當調心不調伏身。次",
    "T37n1764_010:0903a03": "以喻顯。以應調心不調身故我經中說當斫",
    "T37n1764_010:0903a04": "伐林莫斫伐樹。心過寬通事等如林。身過局",
    "T37n1764_010:0903a05": "別相似於樹。舉通收別故應伐林。別不攝通",
    "T37n1764_010:0903a06": "故不伐樹。何以下釋。從林生怖故應伐林。不",
    "T37n1764_010:0903a07": "從樹生故不伐樹。盜賊依林名林生怖。下合",
    "T37n1764_010:0903a08": "可知。上來須跋舉他所說如來對破。自下",
    "T37n1764_010:0903a09": "第二舉自所得如來對破。須跋先自彰己調",
    "T37n1764_010:0903a10": "心。如來反問云何能調。須跋次復顯己調相。",
    "T37n1764_010:0903a11": "若別論之。應從欲界至無所有次第別斷以",
    "T37n1764_010:0903a12": "求上靜。但今文中總略論之。先斷欲結得色",
    "T37n1764_010:0903a13": "界定。次斷色結得無色定。後就無色斷下三",
    "T37n1764_010:0903a14": "空得非想定。下佛破之。云何能調總呵其言。",
    "T37n1764_010:0903a15": "汝今所得猶名想下明其所得是想非滅。汝",
    "T37n1764_010:0903a16": "已先能呵責麁下呵著細想。汝師欝頭藍弗",
    "T37n1764_010:0903a17": "已下舉師類呵。事如經說。上來破邪。自下",
    "T37n1764_010:0903a18": "第二請佛正義。如來為解。有三問答。初問云",
    "T37n1764_010:0903a19": "何能斷諸有。佛答若觀實相能斷。二問實相",
    "T37n1764_010:0903a20": "如來略答。無相之相名為實相。三問云何無",
    "T37n1764_010:0903a21": "相之相。下佛為釋。初先正解。是名實相名法",
    "T37n1764_010:0903a22": "界下結嘆顯勝。前中初先歷就諸法明無相",
    "T37n1764_010:0903a23": "相。如是等相隨所滅下解彼無相為實相義。",
    "T37n1764_010:0903a24": "如是等相隨所滅處名真實相對前略解。一",
    "T37n1764_010:0903a25": "切諸法皆是虛假隨其滅處名真實者重復顯",
    "T37n1764_010:0903a26": "之。問曰經說一切諸法無起無滅。今云何言",
    "T37n1764_010:0903a27": "相滅名實。釋言理體實無起滅。無起滅法緣",
    "T37n1764_010:0903a28": "起成相。相起覆真名為不實。息相稱本故得",
    "T37n1764_010:0903a29": "名實。其狀似何。如水性冷隨火變熱。是火滅",
    "T37n1764_010:0903b01": "已水冷如本稱本水性故名為實。下結歎中",
    "T37n1764_010:0903b02": "先結後嘆。結中五名。一名實相。義如前釋。",
    "T37n1764_010:0903b03": "二名法界。界名為性。亦名界別。如來藏中恒",
    "T37n1764_010:0903b04": "沙法別故名法界。此之實相是法界中一門",
    "T37n1764_010:0903b05": "之義故名法界。三名畢竟智。離相窮極稱曰",
    "T37n1764_010:0903b06": "畢竟。是智體性名之為智。又智行處亦名為",
    "T37n1764_010:0903b07": "智。故論說言說智智處同名般若。四名第一",
    "T37n1764_010:0903b08": "義諦。此理精勝故名第一。所以稱義。實故名",
    "T37n1764_010:0903b09": "諦。五名第一義空。下牒嘆勝。言是相者牒前",
    "T37n1764_010:0903b10": "實相。言法界者牒前第二。畢竟智者牒前第",
    "T37n1764_010:0903b11": "三。第一義諦牒前第四。第一義空牒前第五。",
    "T37n1764_010:0903b12": "下智觀故得聲聞等嘆顯勝也。自下第三因",
    "T37n1764_010:0903b13": "前所說眾人獲益。於中先明餘人獲益。後彰",
    "T37n1764_010:0903b14": "須跋得羅漢果。前中先明菩薩獲益。次論二",
    "T37n1764_010:0903b15": "乘。後彰凡夫。菩薩人中階別有九。從少至多",
    "T37n1764_010:0903b16": "漸次論之。或有菩薩經一生已便證實相名",
    "T37n1764_010:0903b17": "一生實相。經二生已證得法界名二生法界。",
    "T37n1764_010:0903b18": "五智印者知一切法無常苦空無我寂滅是其",
    "T37n1764_010:0903b19": "五也。問曰無相空理不殊何以得益有此差",
    "T37n1764_010:0903b20": "別。釋言相息便證實性。是實性中法界門別。",
    "T37n1764_010:0903b21": "故令入者得益各異。又一部中所得利益此",
    "T37n1764_010:0903b22": "中併說。不唯聞空。此第四竟。第五分中如",
    "T37n1764_010:0903b23": "來滅度。人天大眾闍維供養。外國不來由來",
    "T37n1764_010:0903b24": "不盡。故無付屬奉行等言。",
    "T37n1764_010:0903b25": "大般涅槃經義記卷第十",
    "T37n1764_010:0903b26": "應永三年十月日以勸修寺大經藏本誂良",
    "T37n1764_010:0903b27": "秀阿闍梨書寫了全部十帖當卷損失之故",
    "T37n1764_010:0903b28": "新所書補之也　法印權大僧都賢寶(六十四)",
    "T37n1764_010:0903b29": "寬政五年冬十一月十三日挍正此書全帙",
    "T37n1764_010:0903c01": "了。",
    "T37n1764_010:0903c02": "願以此功德共諸眾生速證四德涅槃。",
    "T37n1764_010:0903c03": "　　　　　　菩薩沙彌典壽(生年三十六)"
}