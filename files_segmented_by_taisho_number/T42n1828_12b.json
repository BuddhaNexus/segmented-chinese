{
    "T42n1828_12b:0581a17": "folio_12b 瑜伽論記卷第十二之下論本第四十九至五十卷",
    "T42n1828_12b:0581a19": "釋遁倫集撰",
    "T42n1828_12b:0581a20": "地品(一二下)論本第四十九",
    "T42n1828_12b:0581a21": "地品",
    "T42n1828_12b:0581a22": "攝益自他階級名地。前明生攝二品是行。行",
    "T42n1828_12b:0581a23": "必依故次明地品。文中有三。初明攝十三以",
    "T42n1828_12b:0581a24": "為七地。二明初地離惡趣因緣。三明十種淨",
    "T42n1828_12b:0581a25": "修地。前中云第七一種菩薩如來雜立為地",
    "T42n1828_12b:0581a26": "者。前明第七唯在第十地。今何以通取有。據",
    "T42n1828_12b:0581a27": "實通在佛中。前唯約因位。故略不明佛也。今",
    "T42n1828_12b:0581a28": "實錄之。故兼取佛。無加行乃至墮在第三決",
    "T42n1828_12b:0581a29": "定中故者。景云。前功德品中明三決定。一種",
    "T42n1828_12b:0581b01": "姓決定。有種姓者必成佛故。二發心決定。發",
    "T42n1828_12b:0581b02": "心已後必定不退故。三無虛行決定。此三決",
    "T42n1828_12b:0581b03": "定位地難知。十信已前名種姓。十信名發心。",
    "T42n1828_12b:0581b04": "十解已去名無虛行。此中論文既說八地名",
    "T42n1828_12b:0581b05": "第三無虛行決定。即知前之七地名發心決",
    "T42n1828_12b:0581b06": "定。地前總名種姓決定。以其他前未有無漏",
    "T42n1828_12b:0581b07": "現行但有成熟無漏種子故。基云。發心決定",
    "T42n1828_12b:0581b08": "謂入初地。今第八地名不虛行決定。有釋此",
    "T42n1828_12b:0581b09": "第三謂在初地。今取前解如顯揚文。在初地",
    "T42n1828_12b:0581b10": "謂得自在時。又釋此第八地第三僧祇。如異",
    "T42n1828_12b:0581b11": "熟住任運起行故。更無有漏心隔名決定云",
    "T42n1828_12b:0581b12": "也。第二明離惡趣中。云百一十苦。如第四十",
    "T42n1828_12b:0581b13": "四卷。言一切有情諸惡趣業以淨意樂悉願",
    "T42n1828_12b:0581b14": "自身代彼領受者。淨意樂有二種。一無漏謂",
    "T42n1828_12b:0581b15": "入地上。二勝故名淨即此地前者是。第三明",
    "T42n1828_12b:0581b16": "修諸住能淨十法。於中初牒前起後開列三",
    "T42n1828_12b:0581b17": "竟。第二依章次第別解。第三總結。如前住",
    "T42n1828_12b:0581b18": "品所說信等能淨修治諸住十法者。此牒前",
    "T42n1828_12b:0581b19": "也。今於已下明起後也。安立能治所治者是",
    "T42n1828_12b:0581b20": "一章門。略義者第二章門。次第者第三章門。",
    "T42n1828_12b:0581b21": "後依此三解釋可知。",
    "T42n1828_12b:0581b22": "行品(一二下)行品",
    "T42n1828_12b:0581b23": "上來三品辨自分行訖。次此一品辨勝進行。",
    "T42n1828_12b:0581b24": "依地起行。故地後明行。行有四種因以標名。",
    "T42n1828_12b:0581b25": "文中有三。初通明四行。第二偏解波羅蜜行。",
    "T42n1828_12b:0581b26": "第三重解四行。前中又三。初舉數列名。次釋。",
    "T42n1828_12b:0581b27": "後結。釋第一行中有三番。釋初云前說六種",
    "T42n1828_12b:0581b28": "波羅蜜多等者。前說六度品也。其方便等四",
    "T42n1828_12b:0581b29": "是前六助伴。此為一番。言如前說十二行相",
    "T42n1828_12b:0581c01": "方便善巧者。謂如前菩提分法品中明內六",
    "T42n1828_12b:0581c02": "外六十二種善巧也。五種大願並如彼品。其",
    "T42n1828_12b:0581c03": "實十願。據勝者論故云前五也。十力方便。如",
    "T42n1828_12b:0581c04": "力種姓品也。安立者。謂安立教。次辨二智差",
    "T42n1828_12b:0581c05": "別。第六緣真第十緣俗。此為第二番。復有異",
    "T42n1828_12b:0581c06": "門謂無量智名方便者。或取四無量相應智",
    "T42n1828_12b:0581c07": "或前五無量智為方便體求後後智殊勝性名",
    "T42n1828_12b:0581c08": "願體。此文分明說智希求名願體魔不壞道",
    "T42n1828_12b:0581c09": "理名力。力還是智。如實智境名智。此為第三",
    "T42n1828_12b:0581c10": "番也。釋第四行。云如前所說二種無量一所",
    "T42n1828_12b:0581c11": "調伏等者。問曰何以取此名成熟有情行。義",
    "T42n1828_12b:0581c12": "曰此所成熟也。由有此故起行成熟之故兼",
    "T42n1828_12b:0581c13": "取也。第二偏解波羅蜜多行中有三。初解波",
    "T42n1828_12b:0581c14": "羅蜜義。第二由三因緣次第建立。第三攝彼",
    "T42n1828_12b:0581c15": "六度以為三學。就初解義中。基云。有二到彼",
    "T42n1828_12b:0581c16": "岸。一時到彼岸。謂三大劫。二體到彼岸謂知",
    "T42n1828_12b:0581c17": "如在因染故未顯。在果明顯故名到彼岸。三",
    "T42n1828_12b:0581c18": "菩提岸。二乘名因不名員果。大菩提名果到",
    "T42n1828_12b:0581c19": "彼岸。三藏又云。此有四。加善根到彼岸大乘",
    "T42n1828_12b:0581c20": "善根而勝二乘也。故此中論云過餘一切世",
    "T42n1828_12b:0581c21": "間聲聞獨覺善根者。若即準此下論文唯有",
    "T42n1828_12b:0581c22": "前三者。以善根能得妙果不取善根為也。就",
    "T42n1828_12b:0581c23": "解第二門中初開三章。後依章釋。當知所餘",
    "T42n1828_12b:0581c24": "波羅蜜多即此所攝者。六弊故立六度。當知",
    "T42n1828_12b:0581c25": "後四度即前六攝。如相續解脫經中。行別相",
    "T42n1828_12b:0581c26": "攝方便度是前三伴。願度是精進伴。力度是",
    "T42n1828_12b:0581c27": "定伴。智度是慧伴。若依地經。後之四度通伴",
    "T42n1828_12b:0581c28": "前六。即前六中善巧攝生名方便。能增上進",
    "T42n1828_12b:0581c29": "名之願度。魔法不動名為力度。差別異知說",
    "T42n1828_12b:0582a01": "名智度。即前六攝不復別論。據實如地經。相",
    "T42n1828_12b:0582a02": "續解脫經據義增勝為論也。第三明攝六以",
    "T42n1828_12b:0582a03": "為三學。前四為戒學。施為戒資糧。戒為自性。",
    "T42n1828_12b:0582a04": "忍為眷屬。精進為守護。後二為心慧可解。上",
    "T42n1828_12b:0582a05": "來三段總是第二偏解度行。自下第三重解",
    "T42n1828_12b:0582a06": "前四。以四解四如其次第文相可知。",
    "T42n1828_12b:0582a07": "建立品(一二下)建立品",
    "T42n1828_12b:0582a08": "上來雖復通論因果。多分明因。自下對因辨",
    "T42n1828_12b:0582a09": "果。大劫勸功。須有果遂得果成滿求遂本心。",
    "T42n1828_12b:0582a10": "建立所成名建立品。文中。初辨佛地功德。二",
    "T42n1828_12b:0582a11": "品末通結前來所辨因果。前中。初列十一功",
    "T42n1828_12b:0582a12": "德法門。第二隨別解釋。第三總辨。依如來住",
    "T42n1828_12b:0582a13": "者十三住中如來住也。及依如來到究竟地",
    "T42n1828_12b:0582a14": "者。七地中第七一分也。地住雙舉。攝義圓也。",
    "T42n1828_12b:0582a15": "釋相好中文分有六。初到相及隨好名數。第",
    "T42n1828_12b:0582a16": "二得滿分位。第三明感相好因緣。第四明修",
    "T42n1828_12b:0582a17": "證位地。第五相名廢立。第六挍量優劣。初列",
    "T42n1828_12b:0582a18": "名數。準諸經論辨丈夫相非為一概。且對廣",
    "T42n1828_12b:0582a19": "論略述離合。廣論脚分足跟趺以為二相。四",
    "T42n1828_12b:0582a20": "佛足跟員長端嚴直。七足趺端享兩邊端直",
    "T42n1828_12b:0582a21": "與跟稱𮜁。又分一孔一毛為二相。十一孔生",
    "T42n1828_12b:0582a22": "一毛。十二身毛右旋。二十肩髆滿充。即總肩",
    "T42n1828_12b:0582a23": "髆以為一相。十八身廣洪直相。即總身不曲",
    "T42n1828_12b:0582a24": "及洪直以為一相。又分第二十二相為二相。",
    "T42n1828_12b:0582a25": "二十三具四十齒相。二十四齒齊平密。二十",
    "T42n1828_12b:0582a26": "五牙齒鮮白有光明相。即總此論二十三二",
    "T42n1828_12b:0582a27": "十四相為一。二論相望可有四句。一此合彼",
    "T42n1828_12b:0582a28": "離如跟趺等。二彼合此離如身不曲等。三彼",
    "T42n1828_12b:0582a29": "此俱合如七處滿等。四此彼俱離除上三句。",
    "T42n1828_12b:0582b01": "頂上烏瑟膩沙者。是重頂骨。如來冠髮中有",
    "T42n1828_12b:0582b02": "重頂骨。存其梵音名烏瑟膩沙。隨好中。云上",
    "T42n1828_12b:0582b03": "下齒鬘等者。上下齒如冠華鬘。並皆殊妙也。",
    "T42n1828_12b:0582b04": "𪙫腭為一。舊論分二者謬。角鬢兩耳為四者。",
    "T42n1828_12b:0582b05": "舊論云兩鬢兩角兩耳故即為六。今角鬢各",
    "T42n1828_12b:0582b06": "一。分耳為二。故為四好。第二得滿位中。此文",
    "T42n1828_12b:0582b07": "分明說從初地已上即得相好漸漸增勝。乃",
    "T42n1828_12b:0582b08": "至坐菩提座方乃證得餘之十行功德。若圓",
    "T42n1828_12b:0582b09": "滿者至佛方得。若下劣者先菩薩時亦已成",
    "T42n1828_12b:0582b10": "熟。言又此一切菩提資糧略有二種謂去菩",
    "T42n1828_12b:0582b11": "提若遠若近者。謂未得相好名遠即住地前。",
    "T42n1828_12b:0582b12": "若得相好名近謂得入地以上。何以得知者。",
    "T42n1828_12b:0582b13": "即次前辨入淨勝意樂地諸相隨好已得異",
    "T42n1828_12b:0582b14": "熟。故知地前不得實報相好。又此卷後文云",
    "T42n1828_12b:0582b15": "相好若對種姓地唯有種子依身。在解行地",
    "T42n1828_12b:0582b16": "修彼方便。若在勝意樂地乃名為得。諸上地",
    "T42n1828_12b:0582b17": "名清淨。在佛地得善淨無上。第三明相好業",
    "T42n1828_12b:0582b18": "因中。先標說意。道理一切淨業得滅相好。由",
    "T42n1828_12b:0582b19": "無差別而隨樂說業差別。次正辨業因。於中",
    "T42n1828_12b:0582b20": "有二。初廣建立。後略說。廣中有四。一明六十",
    "T42n1828_12b:0582b21": "三業感於相好。二唯淨戒感於相好。三辦合",
    "T42n1828_12b:0582b22": "立。四總結。言唯一住故者。唯一寂處也。依一",
    "T42n1828_12b:0582b23": "友故者。依友為師造此業也。或同一住處。共",
    "T42n1828_12b:0582b24": "相攝受。同一師學。如水乳。為斯義故身諸毛",
    "T42n1828_12b:0582b25": "孔各一毛生也。就略說中謂總依分品四行",
    "T42n1828_12b:0582b26": "能感相好。彼說四行。一善修事業。二方便善",
    "T42n1828_12b:0582b27": "巧。三饒益有情。四無倒迴向。就初善修事業",
    "T42n1828_12b:0582b28": "曲有四種謂決定修作委悉修作恒常修作無",
    "T42n1828_12b:0582b29": "罪修作。今直就初善修事四種以明能感一",
    "T42n1828_12b:0582c01": "切相好。於中決定修作能感一相。委悉修",
    "T42n1828_12b:0582c02": "作能感九相。恒常修作能感五相。無罪修作",
    "T42n1828_12b:0582c03": "能感餘相者於此修內開為八句。一無損加",
    "T42n1828_12b:0582c04": "行感二相。二次第應時加行感一相。三歡喜",
    "T42n1828_12b:0582c05": "淨心現行諸善感四相。四不依稱譽修善覆",
    "T42n1828_12b:0582c06": "藏己德感一相。五所修善根迴向菩提感四",
    "T42n1828_12b:0582c07": "相。六修善無厭無劣加行感二相。七於諸有",
    "T42n1828_12b:0582c08": "情以利益心平等瞻視感三相。八於下劣善",
    "T42n1828_12b:0582c09": "不生喜足起勝加行感一相。如是總數三十",
    "T42n1828_12b:0582c10": "三。以闕第十四身諸毛孔一一毛生如紺青",
    "T42n1828_12b:0582c11": "色螺文右旋。重感十五身皮金色。二十二齒",
    "T42n1828_12b:0582c12": "齊平。故其若加一合二。還成數三十二也。第",
    "T42n1828_12b:0582c13": "四修證位地。即有五位。一種姓唯有相好無",
    "T42n1828_12b:0582c14": "漏種子。二勝解行地十解已去學作空觀為",
    "T42n1828_12b:0582c15": "能得無漏之方便也。三增上意樂地。現起無",
    "T42n1828_12b:0582c16": "漏資重有漏感勝異熟。四上地轉勝。五佛地",
    "T42n1828_12b:0582c17": "無上。第五相名廢立。如是諸相是有色故。三",
    "T42n1828_12b:0582c18": "品眾生易了知故。立為相。餘不共法以難了",
    "T42n1828_12b:0582c19": "知故不立相。又即如是三十二相與餘功德",
    "T42n1828_12b:0582c20": "所依能任持故偏名為相。由極殊勝令身端",
    "T42n1828_12b:0582c21": "嚴故名隨好。第六校量優劣。先辨校量。後乘",
    "T42n1828_12b:0582c22": "明三無量。言大法螺相者。前二十二相中無",
    "T42n1828_12b:0582c23": "法螺相。法螺相者即是如來咽喉中霜佉四",
    "T42n1828_12b:0582c24": "大其形如螺。從此發聲遍無邊界最極圓滿。",
    "T42n1828_12b:0582c25": "所攝自體者。前說相好及相好外眼根耳根",
    "T42n1828_12b:0582c26": "鼻根身根苻根四塵並是色蘊所攝自體。從",
    "T42n1828_12b:0582c27": "於無量福德資糧所感。四清淨中。一所依淨。",
    "T42n1828_12b:0582c28": "謂煩惱品麁重氣習永滅者。此據受用身。又",
    "T42n1828_12b:0582c29": "於自體住捨中自在而轉者。此據變化身也。",
    "T42n1828_12b:0583a01": "此中兼取煩惱麁重習氣永滅。如對法第十",
    "T42n1828_12b:0583a02": "四唯有取住捨無前永滅習氣等。即此菩薩",
    "T42n1828_12b:0583a03": "地解功德品中亦同對法。此有何意。此中據",
    "T42n1828_12b:0583a04": "攝法周。彼中據有為淨不取無為淨。據實通",
    "T42n1828_12b:0583a05": "有無為。第三心淨。謂一切心麁重永滅故者。",
    "T42n1828_12b:0583a06": "明定清淨。由麁重盡入住無礙。此明離過。又",
    "T42n1828_12b:0583a07": "於心中一切善根皆積集故者。佛甚深定善",
    "T42n1828_12b:0583a08": "根積集。此明定用能攝勝德。第四智淨。諸佛",
    "T42n1828_12b:0583a09": "四智皆得清淨。已離無明麁重。此明智體離",
    "T42n1828_12b:0583a10": "過。無礙自在者。辨其智用攝勝德。解十力中。",
    "T42n1828_12b:0583a11": "文分為二。初別分別十力緣境。二後卷初總",
    "T42n1828_12b:0583a12": "作七門分別。前中先列名。後次第釋。依下決",
    "T42n1828_12b:0583a13": "擇十力以如量為體。依後卷初出自性言謂",
    "T42n1828_12b:0583a14": "總五根為其自性。由慧勝故但言處非處智",
    "T42n1828_12b:0583a15": "力等。不言信力及餘力等。以緣十境即名十",
    "T42n1828_12b:0583a16": "力。從境為名。釋初力中先別解十一句。後總",
    "T42n1828_12b:0583a17": "辨略義。初文即釋經中十一句義。若準下釋",
    "T42n1828_12b:0583a18": "大及仙尊位分為二句者應云十二句。今準",
    "T42n1828_12b:0583a19": "略義可是十一句也。所謂如來。處非處如實．",
    "T42n1828_12b:0583a20": "知．第一．力．成熟最上涅槃．大仙尊位．自智．",
    "T42n1828_12b:0583a21": "轉梵輪大眾中正師子吼也。言淨不淨果不",
    "T42n1828_12b:0583a22": "平等因與上相違是名非處者。自在天不平",
    "T42n1828_12b:0583a23": "等因非生果處。遠離一切增上慢智說名如",
    "T42n1828_12b:0583a24": "實者。世尊遠離未得謂得增上慢智。故名如",
    "T42n1828_12b:0583a25": "實。此即釋上諸有所說一切如實故名如來。若",
    "T42n1828_12b:0583a26": "一切智等指下。此復轉釋向前遠離一切增",
    "T42n1828_12b:0583a27": "上慢智。如前菩提品說。次解第一。次解力義。",
    "T42n1828_12b:0583a28": "此上釋經中如來處非處第一義也。已下釋",
    "T42n1828_12b:0583a29": "經中處非處力境界。餘文有五句。一所應得",
    "T42n1828_12b:0583b01": "即是涅槃。二能得方便即八支道。三自證滅",
    "T42n1828_12b:0583b02": "道。四為他開示名轉梵輪。增語是名。謂諸如",
    "T42n1828_12b:0583b03": "來有是梵名說名為梵。最初轉從此已後餘",
    "T42n1828_12b:0583b04": "復為餘已下展轉化導遍諸有情。此解輪義。",
    "T42n1828_12b:0583b05": "五世尊自顯墮在諸佛說法大師圓滿攝故。",
    "T42n1828_12b:0583b06": "能說正道破邪道。於道怨敵無有怯弱。為伏",
    "T42n1828_12b:0583b07": "他論宣揚自論。故名師子吼。以要言之已下",
    "T42n1828_12b:0583b08": "第二略義有兩番。初番云利行滿即上涅槃",
    "T42n1828_12b:0583b09": "大仙尊位自知。利他圓滿即上轉梵輪以能",
    "T42n1828_12b:0583b10": "顯發辨了施設開示。二利圓滿不共故名大",
    "T42n1828_12b:0583b11": "眾中正師子吼。亦可十一句中上之九句若",
    "T42n1828_12b:0583b12": "自利圓滿。後有二句名利他圓滿。第二番云",
    "T42n1828_12b:0583b13": "復有異門此中略義謂所應得等者。結前五",
    "T42n1828_12b:0583b14": "義。一所應得即上涅槃。二勝方便即上八支",
    "T42n1828_12b:0583b15": "道。三自知滅道。四轉梵輪。五於眾中正師子",
    "T42n1828_12b:0583b16": "吼。業力中。初釋後結。釋有八句。第三知四法",
    "T42n1828_12b:0583b17": "受。廣如自利利他品中說。結中云。一切分位",
    "T42n1828_12b:0583b18": "者。謂四法受。加行差別者。謂有益無益等。",
    "T42n1828_12b:0583b19": "定力中。初辨所知。後明能知力體。所知有四。",
    "T42n1828_12b:0583b20": "一知等持等至所化種。二知障治。三知假立。",
    "T42n1828_12b:0583b21": "四知清淨。有四靜慮有八解脫者。總舉所知。",
    "T42n1828_12b:0583b22": "即由如是乃至皆能成辨者。知定功能。若隨",
    "T42n1828_12b:0583b23": "彼彼乃至名等持等至者。等持色類差別有十",
    "T42n1828_12b:0583b24": "一。等至有六。廣說如三摩呬多地。如說乃至",
    "T42n1828_12b:0583b25": "廣說者。引佛說證。以定力故放光普照。聲說",
    "T42n1828_12b:0583b26": "普聞。準阿含經佛或有時為化梵眾。往彼天",
    "T42n1828_12b:0583b27": "上身顯勝光。口宣妙法。諸梵見光。聞其所說",
    "T42n1828_12b:0583b28": "不覩其形。如是如來乃至除此無有若過若",
    "T42n1828_12b:0583b29": "增者。此明如來依靜慮故能有成辨。亦是定",
    "T42n1828_12b:0583c01": "力所緣之事。如來於此靜慮所乃至等持等",
    "T42n1828_12b:0583c02": "至者。釋上引經作用及以結文等。偏說如來",
    "T42n1828_12b:0583c03": "依靜慮意。如來於此靜慮所作種類多住如",
    "T42n1828_12b:0583c04": "實故。唯說靜慮所攝解脫等持等至。不說無",
    "T42n1828_12b:0583c05": "色定中解脫等持等至。第二解障治。靜慮解",
    "T42n1828_12b:0583c06": "脫雜染有二種清淨有四種與上相違應知其",
    "T42n1828_12b:0583c07": "相者。雜染二種中各有二故四。初染二者。一",
    "T42n1828_12b:0583c08": "無巧加行。二諸蓋現前。第二染二者。一自地",
    "T42n1828_12b:0583c09": "煩惱纏。二自地隨眠。治此四染故清淨有四。",
    "T42n1828_12b:0583c10": "第三假立。謂依靜慮等引發種種功德。隨彼",
    "T42n1828_12b:0583c11": "功假立名字。第四清淨可知。如來於此已下",
    "T42n1828_12b:0583c12": "明力能知也。如所成熟修圓滿乃至名諸根",
    "T42n1828_12b:0583c13": "勝劣者。此明根力所緣境也。此中唯明入道",
    "T42n1828_12b:0583c14": "根故但說信等五根。若通說生死根即二十",
    "T42n1828_12b:0583c15": "二根。皆是。故婆沙說根力通四念處。若從他",
    "T42n1828_12b:0583c16": "信乃至種種勝解者。此明勝解力所緣。如此",
    "T42n1828_12b:0583c17": "勝解或從他信或自觀察。即成三品愛樂。印",
    "T42n1828_12b:0583c18": "解決定。名為勝解。舊名欲也。次明界力。緣於",
    "T42n1828_12b:0583c19": "種子種子界。餘處貪等行差別有八萬四千。",
    "T42n1828_12b:0583c20": "今說大數故言八十千。舊論云八萬四千行。",
    "T42n1828_12b:0583c21": "若即如是諸趣入門乃至如迦羅摩經等廣說",
    "T42n1828_12b:0583c22": "者。此明遍趣行力所知。有四。一知歸趣順觀",
    "T42n1828_12b:0583c23": "行。二知罪福不動業趣五趣之行。三知朋黨",
    "T42n1828_12b:0583c24": "各各趣順相違見行。四知餘一切品類差別",
    "T42n1828_12b:0583c25": "此世他世無罪趣行。謂知三乘及不定性於",
    "T42n1828_12b:0583c26": "三世中起趣涅槃無罪之行。問。此遍趣行力",
    "T42n1828_12b:0583c27": "與處非處力有何差別。答。處非處力知境即",
    "T42n1828_12b:0583c28": "寬。遍趣行力但知諸行能有所趣。處非處力",
    "T42n1828_12b:0583c29": "非唯知此。亦如餘法。所謂大海渧數大地微",
    "T42n1828_12b:0584a01": "塵一切有情諸心所念。又知七寶真偽等事",
    "T42n1828_12b:0584a02": "如是無量。梵云迦羅摩。此云時。外國別有時",
    "T42n1828_12b:0584a03": "經也。宿住力中。先總標舉。次別解。後略結。",
    "T42n1828_12b:0584a04": "八言說句六種略行者。泰云。略說六行故云",
    "T42n1828_12b:0584a05": "六種略行。舊云六種同行者。同義與略義相",
    "T42n1828_12b:0584a06": "濫。故謬譯也。八種之事可為言詮。故言八言",
    "T42n1828_12b:0584a07": "說句。景云言說所詮廣即無量略有六行。於",
    "T42n1828_12b:0584a08": "八言說中。後三合一同是壽量。故但有六。言",
    "T42n1828_12b:0584a09": "是故唯於如是品類發起隨念更無有增者。",
    "T42n1828_12b:0584a10": "明宿住力隨前起念更無餘境。問。宿住力亦",
    "T42n1828_12b:0584a11": "知自他過去無漏滅道不。解云。今此論中文",
    "T42n1828_12b:0584a12": "雖不說。道理亦知。如法華說。過去有佛名威",
    "T42n1828_12b:0584a13": "音王成正覺等。言若言說行所有行相者。即",
    "T42n1828_12b:0584a14": "是所說六種略行。若言說句所有標說者。即",
    "T42n1828_12b:0584a15": "是八言說句。及即於此隨起憶念者。正明宿",
    "T42n1828_12b:0584a16": "住隨念力知。次明死生智力。亦名天眼力。於",
    "T42n1828_12b:0584a17": "中先約天眼力釋。後就死生力釋。此中靜慮",
    "T42n1828_12b:0584a18": "說名天住乃至名為天眼者。所修得眼從彼",
    "T42n1828_12b:0584a19": "靜慮亦名為天。故名天眼。三藏云光明故名",
    "T42n1828_12b:0584a20": "天。天是光明義。下釋經中。極清淨超過於人",
    "T42n1828_12b:0584a21": "二句。次釋死生智力。於中初明死生時所見",
    "T42n1828_12b:0584a22": "好惡色相。後明由善惡行往苦樂處。於中分",
    "T42n1828_12b:0584a23": "二。初明往惡趣。後明往善趣。前中。初廣釋因",
    "T42n1828_12b:0584a24": "果。後總結之。所有壞戒者。身語惡行及彼等",
    "T42n1828_12b:0584a25": "起者。意惡行也。及住彼意異品類者所成邪",
    "T42n1828_12b:0584a26": "見等者。及住外道異品類者所成邪見誹謗",
    "T42n1828_12b:0584a27": "賢聖。為欲開示那落迦相等者。為欲開示有",
    "T42n1828_12b:0584a28": "情令生落迦想故。經中說墮險惡趣。為欲開",
    "T42n1828_12b:0584a29": "示自性體事等者。為正開示地獄體事故經",
    "T42n1828_12b:0584b01": "復須說那落迦也。結云當知此中若由此生",
    "T42n1828_12b:0584b02": "者。惡行邪見等。若得生已受諸苦惱者。正生",
    "T42n1828_12b:0584b03": "惡趣也。若受苦已復起所餘自業所作種種",
    "T42n1828_12b:0584b04": "眾苦者。生地獄中受先業苦已。復起餘業招",
    "T42n1828_12b:0584b05": "眾眾苦。與上相違已下。第二返顯法善趣。",
    "T42n1828_12b:0584b06": "漏盡力中。云於最後有說名內證。第六神通",
    "T42n1828_12b:0584b07": "者。景云。阿羅漢人得漏盡通住最後身說名",
    "T42n1828_12b:0584b08": "內證。佛漏盡力亦於金剛心後佛智起時說",
    "T42n1828_12b:0584b09": "名內證。遠師云。我生盡等四。如實知道是證",
    "T42n1828_12b:0584b10": "智。隨義說四。即初起證智時得盡智故名我",
    "T42n1828_12b:0584b11": "生盡。得無生智故不受後有。成實亦同。",
    "T42n1828_12b:0584b12": "第五十卷",
    "T42n1828_12b:0584b13": "上來已別解釋十種力訖。自下總以七門分",
    "T42n1828_12b:0584b14": "別。初頌長行列其七門。後依七門次第解",
    "T42n1828_12b:0584b15": "釋。初自性可解。第二十力分別中。遠公云一",
    "T42n1828_12b:0584b16": "約時辨力。於十力中宿住知過去。天眼知未",
    "T42n1828_12b:0584b17": "來餘七知三世。其漏盡通應當分別。若就自",
    "T42n1828_12b:0584b18": "身現證漏盡得知現在。道理所知無為不墮",
    "T42n1828_12b:0584b19": "三世。論主擇滅就人。故通三世。二約法辨",
    "T42n1828_12b:0584b20": "力。於十力中初力最廣總知自體。第七亦爾",
    "T42n1828_12b:0584b21": "知不淨等是知自求。知無我法名知共相。其",
    "T42n1828_12b:0584b22": "漏盡力見有除暗能知自相。證空漏盡能知",
    "T42n1828_12b:0584b23": "共相。餘七知自道理。十力亦知無為。論欲就",
    "T42n1828_12b:0584b24": "品類辨十力故不證無為。三約人辨力。十力",
    "T42n1828_12b:0584b25": "皆緣一切有情。於各別有情知利益方便。景",
    "T42n1828_12b:0584b26": "師云。三者能分別知諸有情身差別體事。今",
    "T42n1828_12b:0584b27": "解新論事義即舊論利益也。言若就如來多",
    "T42n1828_12b:0584b28": "所安住等者。諸佛對機住力即異。第五明作",
    "T42n1828_12b:0584b29": "業。業力中云。及能降伏施福移轉種種諍論",
    "T42n1828_12b:0584c01": "者。遠公云。或計施有福。或謂施無福。名施福",
    "T42n1828_12b:0584c02": "移轉。道理遍伏一切罪福諍論。施者多故偏",
    "T42n1828_12b:0584c03": "論也。景師云。如有一人故往禮菩提樹及以",
    "T42n1828_12b:0584c04": "布施。有人不知。即用金銀買取彼人禮菩提",
    "T42n1828_12b:0584c05": "樹布施功德。又有人言雖買不得。種種諍論。",
    "T42n1828_12b:0584c06": "今佛業力降伏此等巧知諸業。自作自受無買",
    "T42n1828_12b:0584c07": "賣事。定力中。言三神變者。一神足神變。云現",
    "T42n1828_12b:0584c08": "種種令他生信。二記心神變。即他心通記。說",
    "T42n1828_12b:0584c09": "有情善惡心念令其歸伏。三教誡神變。即漏",
    "T42n1828_12b:0584c10": "盡通。自證漏盡復為他說令證漏盡。及能降",
    "T42n1828_12b:0584c11": "伏等者。即前神足神變降伏不信。他心神變",
    "T42n1828_12b:0584c12": "降伏憍慢。漏盡神變降伏有情煩惱相違異",
    "T42n1828_12b:0584c13": "品怨害諍論。界力中。先略標其相。後廣辨教",
    "T42n1828_12b:0584c14": "授。前中云。能如其根者牒前根。如其意樂者。",
    "T42n1828_12b:0584c15": "牒前勝解。如其隨眠者牒前種子界也。依彼",
    "T42n1828_12b:0584c16": "趣入門中無倒教授如應安立者。依彼有情",
    "T42n1828_12b:0584c17": "或初趣入五停觀門。或有趣五趣行。或有趣",
    "T42n1828_12b:0584c18": "入朋黨異見行門。或有趣入三乘聖道行門",
    "T42n1828_12b:0584c19": "等。如應安立此教授門即是遍趣行力所緣。",
    "T42n1828_12b:0584c20": "但今說知界差別故乘辨之。就廣辨中分二。",
    "T42n1828_12b:0584c21": "初教聲聞指如聲聞地。第二明教菩薩。於中",
    "T42n1828_12b:0584c22": "先問。次解後結。初業者。景云是十信也。昔遠",
    "T42n1828_12b:0584c23": "師云。等持資糧已下總無教像。不及前釋。資",
    "T42n1828_12b:0584c24": "糧有十一。一淨持戒。二得善友。三守根門。四",
    "T42n1828_12b:0584c25": "食知量。五損睡眠。六具善尋。七具信解。八具",
    "T42n1828_12b:0584c26": "行者分。九具解脫處。十離三障。十一捨執着",
    "T42n1828_12b:0584c27": "心。廣如成實論。今云資糧。總攝彼十一。解中",
    "T42n1828_12b:0584c28": "有三。初發觀行。次觀攝受。三教不捨。前中先",
    "T42n1828_12b:0584c29": "教方便。謂諸如來乃至於內寂靜來是也。次",
    "T42n1828_12b:0585a01": "明教根本觀行。於中初人空觀。後教法空觀。",
    "T42n1828_12b:0585a02": "初云如理思惟汝之父母所為立名乃至於此",
    "T42n1828_12b:0585a03": "有中如是言名想施設假立言說轉耶者。汝",
    "T42n1828_12b:0585a04": "依父母師僧為汝立名。即隨此名執有實我。",
    "T42n1828_12b:0585a05": "汝應思惟為離眼等六處別有自性真實之",
    "T42n1828_12b:0585a06": "我。或離色等外處或雙離內外及離中間有",
    "T42n1828_12b:0585a07": "此我體。於中有我如是名想施設假立言說",
    "T42n1828_12b:0585a08": "轉耶。如是教觀離內外處都無有我名於中",
    "T42n1828_12b:0585a09": "轉。汝既如是正思惟已當於此法都無所得",
    "T42n1828_12b:0585a10": "者。汝思惟已當知於此六處法外都無我體",
    "T42n1828_12b:0585a11": "而可得也。唯當如是如實了知但於客法有",
    "T42n1828_12b:0585a12": "客想轉者。勸彼了知但於因緣假有之法有",
    "T42n1828_12b:0585a13": "假名轉。無實有我者名字隨轉。自下教法空",
    "T42n1828_12b:0585a14": "觀。先眼空。後類耳等。若於爾時於自己名唯",
    "T42n1828_12b:0585a15": "有客想已生已得者。牒前父母為立自己之",
    "T42n1828_12b:0585a16": "名唯是假名已生已得無實有我。言復應在",
    "T42n1828_12b:0585a17": "內如理思惟乃至除此無有若增者。制立眼",
    "T42n1828_12b:0585a18": "若為一事也。名想施設總是眼名之差別也。",
    "T42n1828_12b:0585a19": "及此唯事於中假立名想施設是第二事。唯",
    "T42n1828_12b:0585a20": "有依他眼根離言說事於中假立眼等名字名",
    "T42n1828_12b:0585a21": "不能及。若尋眼名執有眼體是遍計所執畢",
    "T42n1828_12b:0585a22": "竟無體故說眼空。言於此眼中所有制立眼",
    "T42n1828_12b:0585a23": "名想設且非是眼者。復明名下所詮無有眼",
    "T42n1828_12b:0585a24": "體。今時且明眼名非眼故言所有制立眼名",
    "T42n1828_12b:0585a25": "眼想且非是眼言此唯有事於中假立眼名想",
    "T42n1828_12b:0585a26": "等當知自性亦非是眼者。此唯有彼言說之",
    "T42n1828_12b:0585a27": "事於中假立眼名想等。當知名字眼自性亦",
    "T42n1828_12b:0585a28": "非是眼。此立宗也。下問答辨。何以故者。何以",
    "T42n1828_12b:0585a29": "眼名所說非眼自性故。非於中乃至少有眼",
    "T42n1828_12b:0585b01": "覺而能轉故者。尋名執眼。非離眼名生於眼",
    "T42n1828_12b:0585b02": "覺。明知離名無眼自性。此順釋也。若有此事",
    "T42n1828_12b:0585b03": "乃至但於此事有眼覺轉者。若眼名下有實",
    "T42n1828_12b:0585b04": "眼體稱眼名者。但緣眼體應生眼覺。何須更",
    "T42n1828_12b:0585b05": "待眼名方生覺。然無如是乃至眼假施設者。",
    "T42n1828_12b:0585b06": "客猶是假。是故此中唯於假立法相理中假",
    "T42n1828_12b:0585b07": "立眼名想施設。無別所詮眼自性也。汝既如",
    "T42n1828_12b:0585b08": "是乃至當得者。汝既思惟內眼知無。應思眼",
    "T42n1828_12b:0585b09": "名唯是假設當生當得。上明眼空。下類耳等。",
    "T42n1828_12b:0585b10": "知於其眼如是乃至唯有客想當生當得者。",
    "T42n1828_12b:0585b11": "以眼類餘耳等隨言說性畢竟無體。又就見",
    "T42n1828_12b:0585b12": "聞覺知隨彼尋伺執等諸法。當知唯有假名",
    "T42n1828_12b:0585b13": "當生當得無有實體。次明於前觀行勸其攝",
    "T42n1828_12b:0585b14": "受。如是乃至獲得無倒心一境性來是也。下",
    "T42n1828_12b:0585b15": "第三勸勿捨離。如是汝等乃至究竟出離來",
    "T42n1828_12b:0585b16": "是也。當知已下。第三結。文有三。初正結名。",
    "T42n1828_12b:0585b17": "次明三世如來皆同施設。後聲聞若覺此觀",
    "T42n1828_12b:0585b18": "疾得通慧。若能於此如實通達者若觀人空",
    "T42n1828_12b:0585b19": "得入苦忍諸法現觀。若能迴心雙觀二空便",
    "T42n1828_12b:0585b20": "能獲得初地現觀。遍趣行力中。云能出離行",
    "T42n1828_12b:0585b21": "者。五度觀等。不出離行者。趣五趣行等。第六",
    "T42n1828_12b:0585b22": "明次第有三。初明第中云與其教授。令彼趣",
    "T42n1828_12b:0585b23": "向世間離欲令彼獲得如實之道者。景師云。",
    "T42n1828_12b:0585b24": "世俗靜慮無顛倒故名如實道。有釋如實道",
    "T42n1828_12b:0585b25": "者是出世間道。故華嚴云。為色界眾生說出",
    "T42n1828_12b:0585b26": "世道。舊論云。以禪解脫三昧正受智力。先教",
    "T42n1828_12b:0585b27": "眾生心世俗道離欲。後得出世間道離欲。次",
    "T42n1828_12b:0585b28": "起宿住隨念智力乃至淨修已者。牒前第七",
    "T42n1828_12b:0585b29": "遍趣行力。令彼有情於所趣入門正修加行攝",
    "T42n1828_12b:0585c01": "住心已淨修行已。言為說中道至當斷執著。",
    "T42n1828_12b:0585c02": "由宿住力知彼有情過去因緣令離常見。死",
    "T42n1828_12b:0585c03": "生智力知彼未來當後受身今離斷見。言為",
    "T42n1828_12b:0585c04": "令永斷煩惱從此後起漏盡智力者。起漏盡",
    "T42n1828_12b:0585c05": "力為彼有情說法令彼盡漏。言若有乃至起",
    "T42n1828_12b:0585c06": "不作作者。起不作煩惱之善作也。言增上慢",
    "T42n1828_12b:0585c07": "者令其捨離此增上慢者。未盡諸漏謂盡諸",
    "T42n1828_12b:0585c08": "漏。增上慢人由漏盡力令彼捨慢。第二次第。",
    "T42n1828_12b:0585c09": "云普於一切緣生法中觀察最勝妙法住智",
    "T42n1828_12b:0585c10": "者。處非處智力知愛非愛果住善惡因中。故",
    "T42n1828_12b:0585c11": "言妙法住智。次起業力觀在家分至修證差",
    "T42n1828_12b:0585c12": "別者。自業智力知在家人曾當現時修因證",
    "T42n1828_12b:0585c13": "果種種差別。如是觀察在家分已乃至如實",
    "T42n1828_12b:0585c14": "觀照一切世間者。業力觀在家分已。起靜",
    "T42n1828_12b:0585c15": "慮解脫智力觀諸靜慮名觀出家。以色界定",
    "T42n1828_12b:0585c16": "離於五欲名為出家。謂觀色界有漏靜慮等",
    "T42n1828_12b:0585c17": "非出苦道。知諸世間無救無歸由大悲故以",
    "T42n1828_12b:0585c18": "其佛眼觀照世間。既觀照已乃至其心趣入",
    "T42n1828_12b:0585c19": "者。次起根力。現前知已便於說法其心趣入",
    "T42n1828_12b:0585c20": "者。識根授法令心趣入。次復如前所餘種種",
    "T42n1828_12b:0585c21": "勝解智力等事者。從前根力次起勝解力等",
    "T42n1828_12b:0585c22": "次第如前。第三次第。云觀察一切緣生法界",
    "T42n1828_12b:0585c23": "者。初力知彼三性因果名緣生法界。即知五",
    "T42n1828_12b:0585c24": "無量中法界無量。次起業力乃至諸果者。業",
    "T42n1828_12b:0585c25": "力知彼緣生諸法假立有情自作自受。即知",
    "T42n1828_12b:0585c26": "有情界無量也。實觀察乃至而教授之者。次",
    "T42n1828_12b:0585c27": "起定力。既教授已次起餘力等者。起後七力",
    "T42n1828_12b:0585c28": "不異於前。第七明差別。亦有差別亦不差別",
    "T42n1828_12b:0585c29": "者。基謂如處非處與自業以觀善不善因故",
    "T42n1828_12b:0586a01": "名無差別。但觀善不善業能感愛不愛果是",
    "T42n1828_12b:0586a02": "處非處。自作善業自受善報名自業力。故有",
    "T42n1828_12b:0586a03": "差別。餘下準此應知。景云。初力者善惡業得",
    "T42n1828_12b:0586a04": "愛非愛果此直知因果也。業力兼知造業受",
    "T42n1828_12b:0586a05": "果假人。知假人故不同初力亦有差別。同知",
    "T42n1828_12b:0586a06": "業果亦無差別。第二對第三。知彼假人能修",
    "T42n1828_12b:0586a07": "靜慮意樂即彼能入是由業力。若知即依靜",
    "T42n1828_12b:0586a08": "慮現三禪支教授有情由靜慮力。第三對第",
    "T42n1828_12b:0586a09": "四。取彼信等俱生定。定是靜慮力。若正分別",
    "T42n1828_12b:0586a10": "耎中上根名為根力。第四對第五者。若由諸",
    "T42n1828_12b:0586a11": "根取彼意樂此由根力。若正分別意樂差別",
    "T42n1828_12b:0586a12": "由勝解力。由此乘辨六種意樂。初二一對謂",
    "T42n1828_12b:0586a13": "不出離及與出離。次二一對清淨遠近。後二",
    "T42n1828_12b:0586a14": "一對謂現得涅槃當得涅槃。第五對第六。若",
    "T42n1828_12b:0586a15": "知勝解熏成自類相似種由勝解力。若正照",
    "T42n1828_12b:0586a16": "取種子差別此由界力。因明種子有四。第六",
    "T42n1828_12b:0586a17": "對第七。若知種種界類所起行跡趣入此由",
    "T42n1828_12b:0586a18": "界力。若正分別行跡趣入由遍行趣智力。第",
    "T42n1828_12b:0586a19": "七對第八。知於前際五停五趣等一切趣因",
    "T42n1828_12b:0586a20": "由遍行趣智力。若知前際八言說句六種略",
    "T42n1828_12b:0586a21": "行由宿住力。第八對第九。知依於前際先造",
    "T42n1828_12b:0586a22": "諸業故令有情後際死生由宿住力。若正觀",
    "T42n1828_12b:0586a23": "見後際生由死生力。第九對第十。若知有情",
    "T42n1828_12b:0586a24": "自斷漏事未得究竟故於後際受生相續。由",
    "T42n1828_12b:0586a25": "死生智力。若知有情自斷漏事已得究竟心",
    "T42n1828_12b:0586a26": "善解脫現得涅槃由漏盡力。言那羅延天者。",
    "T42n1828_12b:0586a27": "泰云此翻力壯也。天有那羅延力故言那羅",
    "T42n1828_12b:0586a28": "延天也。有釋摩醯首羅名大自在梵天。祖公",
    "T42n1828_12b:0586a29": "名那羅延。梵王名梵世。四無畏中。分文為五。",
    "T42n1828_12b:0586b01": "一總標指經。二開列四種。三對難辨相。四立",
    "T42n1828_12b:0586b02": "所以。五教起因緣。列四種中。先總明四處佛",
    "T42n1828_12b:0586b03": "自稱嘆。後別列四處。謂自稱言我所知障斷",
    "T42n1828_12b:0586b04": "於一切法現前覺了即一切智無畏不共二",
    "T42n1828_12b:0586b05": "乘。煩惱障斷證得漏盡此共二乘。即漏盡無",
    "T42n1828_12b:0586b06": "畏。為求脫苦者說道能出苦應當修習。即於",
    "T42n1828_12b:0586b07": "向前出苦聖道有諸障法勸令遠離。對難辨",
    "T42n1828_12b:0586b08": "中。於前二處而興難。云佛前自說我具一切",
    "T42n1828_12b:0586b09": "智。如自弟子夏安居竟。從諸處來而便問言。",
    "T42n1828_12b:0586b10": "汝同住安樂不。乞食易得不。此即不知故問",
    "T42n1828_12b:0586b11": "無一切智也。復自稱我諸漏盡。而愛語羅睺",
    "T42n1828_12b:0586b12": "似有其愛。呵罵提婆似有瞋恚。既有愛恚知",
    "T42n1828_12b:0586b13": "漏未盡。此前二種於佛身謗難。於後二處而",
    "T42n1828_12b:0586b14": "興難云。前第三說道能出苦。如阿羅漢得道",
    "T42n1828_12b:0586b15": "滿足。而有蛇嚙疾病等苦。將知道不出苦。前",
    "T42n1828_12b:0586b16": "第四說涅槃障道。如預流果人已得道竟。仍",
    "T42n1828_12b:0586b17": "有妻子等愛。加倦等恚。將知煩惱不障聖道。",
    "T42n1828_12b:0586b18": "故云前後乖反墮非理相而興謗難。謂於世間",
    "T42n1828_12b:0586b19": "已下通難無畏。先總說意。佛對世間有明見",
    "T42n1828_12b:0586b20": "無明見。有他心智無他心智。諸大眾前於此",
    "T42n1828_12b:0586b21": "自稱嘆處能為對治諸謗難中都不真實道理",
    "T42n1828_12b:0586b22": "能為難相。故云都不見有如實因相。次別通",
    "T42n1828_12b:0586b23": "四難。如通初難云。師弟別夏今來參我。所須",
    "T42n1828_12b:0586b24": "慰問。非謂不知而問於彼。通第二難。眾生入",
    "T42n1828_12b:0586b25": "道藉種種緣。提婆剛強故須麁語調之實非",
    "T42n1828_12b:0586b26": "瞋恚。羅睺調善故須耎語化之實非愛結。通",
    "T42n1828_12b:0586b27": "第三難。羅漢道漏盡未生苦。畢竟不受現身",
    "T42n1828_12b:0586b28": "病苦。酬於前業仍得受之。通第四難。煩惱障",
    "T42n1828_12b:0586b29": "道有其二種。謂見道煩惱障於見道。修道煩",
    "T42n1828_12b:0586c01": "惱障於修道。初果已得見道見道煩惱畢竟",
    "T42n1828_12b:0586c02": "不行。未具修道所以仍起妻子等愛。次明立",
    "T42n1828_12b:0586c03": "四所以。何故無畏但立四種。答曰。若隨所治",
    "T42n1828_12b:0586c04": "怖畏無量能治無畏亦有無量。今隨自他智",
    "T42n1828_12b:0586c05": "斷興難。為通彼難故略明四。此中前二無畏",
    "T42n1828_12b:0586c06": "通前二難即是自安名為自利。後二無畏通",
    "T42n1828_12b:0586c07": "後二難是安弟子名為利他。次明教起因緣。",
    "T42n1828_12b:0586c08": "此中如來若自稱嘆我今現覺諸法故成正",
    "T42n1828_12b:0586c09": "覺。當知為引菩薩令其趣道故。若自稱嘆一",
    "T42n1828_12b:0586c10": "切漏盡。為引二乘性人令趣證故。若復稱嘆",
    "T42n1828_12b:0586c11": "道能出離煩惱障道。當知為引等趣三乘諸",
    "T42n1828_12b:0586c12": "有情故。問。若佛稱嘆道能出苦煩惱障道引",
    "T42n1828_12b:0586c13": "等趣三乘有情者。何故大乘中但言為菩薩",
    "T42n1828_12b:0586c14": "不言為聲聞障耶。小乘經中但云為二乘說",
    "T42n1828_12b:0586c15": "不言為菩薩耶。為通此難。故釋意云如來所",
    "T42n1828_12b:0586c16": "說大小乘經句義之內。一一皆言為三乘說",
    "T42n1828_12b:0586c17": "後二無畏。而結集者聲聞藏中除菩薩言。菩",
    "T42n1828_12b:0586c18": "薩藏中除聲聞言。三念住中。意謂佛於長夜",
    "T42n1828_12b:0586c19": "欲令有情於我所說三藏教中隨順而住。而",
    "T42n1828_12b:0586c20": "諸有情有順不順。是即佛心有遂不遂。不生",
    "T42n1828_12b:0586c21": "雜染貪瞋無明。此是但據他御眾時如來希",
    "T42n1828_12b:0586c22": "欲有遂不遂不生雜染。復由三眾差別建立。",
    "T42n1828_12b:0586c23": "若彼一向順教正行不喜。若彼一向皆教起",
    "T42n1828_12b:0586c24": "於邪行不憂。若彼眾中一分正行一分邪行",
    "T42n1828_12b:0586c25": "不並生憂喜但住於捨。無忘失法中常隨記",
    "T42n1828_12b:0586c26": "念若事等者。景云。凡有營造根本作事名事。",
    "T42n1828_12b:0586c27": "若處者所遊方處。若如者作業方便如其根",
    "T42n1828_12b:0586c28": "本。若時者凡所逕時皆無忘失。羅漢威儀等",
    "T42n1828_12b:0586c29": "心。由帶煩惱不調柔。所起身語或時失所。",
    "T42n1828_12b:0587a01": "基云。若如者。即教化生之時隨所宜方便也",
    "T42n1828_12b:0587a02": "順理故名如。又即如是方便故名如。一切種",
    "T42n1828_12b:0587a03": "妙智中。景云。謂了知不善無記法簡擇捨離",
    "T42n1828_12b:0587a04": "名一切種智。了知善法為他宣說名如來妙",
    "T42n1828_12b:0587a05": "知。基云。若於不善無記法中無顛倒智知而",
    "T42n1828_12b:0587a06": "不作是一切種智。若知善而作名妙智。前似",
    "T42n1828_12b:0587a07": "後得智後言正智。其實無分別智不觀不善",
    "T42n1828_12b:0587a08": "等法但作善觀故唯是妙智。其後得智是一",
    "T42n1828_12b:0587a09": "切種妙智。又後得智二種皆有正智不然。上",
    "T42n1828_12b:0587a10": "來即解十一種功德。自下總辨。總辨有四。一",
    "T42n1828_12b:0587a11": "明十一功德成滿位地。二將最後成滿菩薩",
    "T42n1828_12b:0587a12": "智慧對佛辨別。三明十一功德為十事利益。",
    "T42n1828_12b:0587a13": "第四結其建立及不共。前云如是一切總名",
    "T42n1828_12b:0587a14": "如來百四十種不共佛法者釋已總結。下明",
    "T42n1828_12b:0587a15": "滿位。言即於此中至極善清淨者。此據成滿",
    "T42n1828_12b:0587a16": "菩薩變化身相好。謂從都史多天降生人中。",
    "T42n1828_12b:0587a17": "相好極善清淨。若時乃至金剛喻定者。十地",
    "T42n1828_12b:0587a18": "後證金剛喻定資糧極滿。爾時若為無師自",
    "T42n1828_12b:0587a19": "修菩提分法。從此無間乃至悉為無上者。此",
    "T42n1828_12b:0587a20": "據成滿處說言佛頓得。理實諸德從初地來",
    "T42n1828_12b:0587a21": "即漸漸得。到佛方滿。依發悟至證入一切如",
    "T42n1828_12b:0587a22": "來行如來地者。景云。心意流轉不住如車法",
    "T42n1828_12b:0587a23": "喻並舉名為意車佛意車滿超諸菩薩。基云。",
    "T42n1828_12b:0587a24": "以意業能有運載調廣義故譬於車。",
    "T42n1828_12b:0587a25": "第二辨差別中有其八喻。前五及第八辨智",
    "T42n1828_12b:0587a26": "差別。第六辨身。第七辨心差別。故後結云妙",
    "T42n1828_12b:0587a27": "智身心有大差別。第三明十一德能作如來",
    "T42n1828_12b:0587a28": "十種事業。以合相好為一事業。故唯有十。言",
    "T42n1828_12b:0587a29": "由前所說乃至四無所畏所能成辨者。此解",
    "T42n1828_12b:0587b01": "第四事。於前四難如次知見解了。故能答四",
    "T42n1828_12b:0587b02": "問也。亦可通云於一一難知見解了。第四結",
    "T42n1828_12b:0587b03": "建立及以不失。依此住此者菩薩依此佛功",
    "T42n1828_12b:0587b04": "德仰學修習故名依此。住佛因行希求佛德",
    "T42n1828_12b:0587b05": "故名住此。下明不共有二義。一者大悲等四",
    "T42n1828_12b:0587b06": "法二乘都無小分相似故言不共。二者餘德",
    "T42n1828_12b:0587b07": "雖分得似皆不圓滿故言不共。上來品中正",
    "T42n1828_12b:0587b08": "辨佛地德訖。自下通結菩薩地所說學道及",
    "T42n1828_12b:0587b09": "果。於中。初結此地具明因果為教依處。次釋",
    "T42n1828_12b:0587b10": "地名。後嘆論勸持。前中。顯示道及果名菩薩",
    "T42n1828_12b:0587b11": "地者。景師有兩解。一云前菩薩地初列十法",
    "T42n1828_12b:0587b12": "中。持學唯因。第十建立唯果。餘通因果。二云",
    "T42n1828_12b:0587b13": "建立品唯果。位之與地通其因果。餘唯是因。",
    "T42n1828_12b:0587b14": "基云。學道謂智。果謂如境。又前地有為名學",
    "T42n1828_12b:0587b15": "道。後地有無為名學道果。具說乃至實依處",
    "T42n1828_12b:0587b16": "故。向明學道及果是一切種菩薩藏教真依",
    "T42n1828_12b:0587b17": "處也。次釋菩薩地有眾多名。謂此地名菩薩",
    "T42n1828_12b:0587b18": "藏本母。以具攝大乘因果之義。故亦名攝大",
    "T42n1828_12b:0587b19": "乘也。煩惱業苦名為壞路出世對治名不壞",
    "T42n1828_12b:0587b20": "路。下嘆論勸持。謂若諸人天於菩薩地信解",
    "T42n1828_12b:0587b21": "受持廣為他說所獲福聚如於佛說菩薩藏教",
    "T42n1828_12b:0587b22": "樂聞受持開示稱讚獲福無異。何以故。以",
    "T42n1828_12b:0587b23": "菩薩分別顯示佛說菩薩藏經。略標廣釋令",
    "T42n1828_12b:0587b24": "他解故。又由菩薩地開示三藏令多有情受",
    "T42n1828_12b:0587b25": "持讀誦。如說修行經於多時。像似法不興。正",
    "T42n1828_12b:0587b26": "法不滅。若於爾時像似法興能引實益正法",
    "T42n1828_12b:0587b27": "速滅。是故受持菩薩地得福無量也。昔遠公",
    "T42n1828_12b:0587b28": "言略有九人得大功德。一信二解三樂聞四",
    "T42n1828_12b:0587b29": "受持五修學六書持七供養八恭敬九深重。",
    "T42n1828_12b:0587c01": "此九人福與華嚴中十信菩薩樂聞業者宣說",
    "T42n1828_12b:0587c02": "十地功德無異。彼有何德與彼等者。如彼",
    "T42n1828_12b:0587c03": "經云如一切智集諸功德。一切智功德門品",
    "T42n1828_12b:0587c04": "亦復如是。若人聞者功德亦爾。彼文意說如",
    "T42n1828_12b:0587c05": "佛地集德無邊。十地法門功德同佛。有人聞",
    "T42n1828_12b:0587c06": "者德同地亦即同佛。4 次第瑜伽處第四持次第瑜伽處者。",
    "T42n1828_12b:0587c07": "菩薩地有四瑜伽處中。初瑜伽內明種姓發",
    "T42n1828_12b:0587c08": "心及行方便合有十八品。是所學法。第二隨",
    "T42n1828_12b:0587c09": "法瑜伽。明能學之行者。其四品。謂相分．意",
    "T42n1828_12b:0587c10": "樂．住行。第三究竟瑜伽。是行成得果。是瑜伽",
    "T42n1828_12b:0587c11": "之果。有五品謂生攝地行建立。今第四持更",
    "T42n1828_12b:0587c12": "無別。但辨向前二十七品。及菩薩品內法門",
    "T42n1828_12b:0587c13": "前後次第。故云第四持次第瑜伽處。發正等菩提心品文中。先",
    "T42n1828_12b:0587c14": "結前問後。第二正辨次第第三總結。就正辨",
    "T42n1828_12b:0587c15": "中。言謂諸菩薩要先安住菩薩種姓乃能發",
    "T42n1828_12b:0587c16": "菩提心者。即結種姓品及發心品。既發心已",
    "T42n1828_12b:0587c17": "方正修行自他利行者。此結行方便持內自",
    "T42n1828_12b:0587c18": "他利品。於自他利正修行時得無雜染方便",
    "T42n1828_12b:0587c19": "者。結真實義品。無雜染故。得無厭倦方便者。",
    "T42n1828_12b:0587c20": "結威力。以此品中明求諸神通得無厭倦故",
    "T42n1828_12b:0587c21": "也。無厭倦故得諸善根增長方便者。結成熟",
    "T42n1828_12b:0587c22": "品。得增長已能證無上正等菩提者。結無上",
    "T42n1828_12b:0587c23": "菩提品。此結行方便持五品七法也。又於如",
    "T42n1828_12b:0587c24": "是自他利加行乃至得大菩薩中者。牒前所",
    "T42n1828_12b:0587c25": "結五品也。將修行時先於甚深廣大正法安",
    "T42n1828_12b:0587c26": "立信解等者。此結學之方法力種姓品。於彼",
    "T42n1828_12b:0587c27": "品中有其六法。一勝解二求法三為他說四",
    "T42n1828_12b:0587c28": "法隨法行五八種教授六種教誡六方便攝三",
    "T42n1828_12b:0587c29": "業。今言信解者。結第一勝解。訪求正法者。此",
    "T42n1828_12b:0588a01": "結第二求於正法。廣為他者。結第三為他宣",
    "T42n1828_12b:0588a02": "說。亦於正行自能成辨者。結第四法隨法行。",
    "T42n1828_12b:0588a03": "於成辨時若由此於此為此應行者。此結第",
    "T42n1828_12b:0588a04": "五八種教授六種教誡。教授中。言或由菩薩",
    "T42n1828_12b:0588a05": "或由諸佛而能教授。故言由此。於教授時。先",
    "T42n1828_12b:0588a06": "審察彼心根欲性。故言於此既識根已教修",
    "T42n1828_12b:0588a07": "五停。治偏增病。故言為此。言即由此於此為",
    "T42n1828_12b:0588a08": "此而行者。結其第六方便所攝三業。上來六",
    "T42n1828_12b:0588a09": "句總結力種姓品。由此於此為此行時如令",
    "T42n1828_12b:0588a10": "福德智慧增上所應行者。即如是行者。結",
    "T42n1828_12b:0588a11": "六波羅蜜品。福德智慧既增長已於不捨離",
    "T42n1828_12b:0588a12": "生死方便能正修行者。總結四攝品及供養",
    "T42n1828_12b:0588a13": "親近無量品。即於此中乃至正行圓滿者。此",
    "T42n1828_12b:0588a14": "結菩提分法品。於彼品中有其二頌。總明十",
    "T42n1828_12b:0588a15": "五法門。初頌頌九。後頌頌六故。彼頌言慚",
    "T42n1828_12b:0588a16": "愧堅力持。無厭論世智。正依無礙解。資糧菩",
    "T42n1828_12b:0588a17": "提分。止觀性巧便。陀羅尼正願。三摩地有三。",
    "T42n1828_12b:0588a18": "法嗢柁南四。今言即於此中正修行時能行",
    "T42n1828_12b:0588a19": "生死無雜染行者。結初慚愧也。即於此中正",
    "T42n1828_12b:0588a20": "修行能於自樂行無著行者。此結第二堅力",
    "T42n1828_12b:0588a21": "持性也。即於此中乃至無厭倦行者。此結第",
    "T42n1828_12b:0588a22": "三心無厭倦。由於生死無厭倦故乃至得無",
    "T42n1828_12b:0588a23": "所畏者。此結第四善知異論。言善知論已乃",
    "T42n1828_12b:0588a24": "至善知世間者。此結第五善知世間。如是菩",
    "T42n1828_12b:0588a25": "薩至訪求正法者。此結第六依法不依人等",
    "T42n1828_12b:0588a26": "四依也。既訪求已堪能善斷一切有情一切",
    "T42n1828_12b:0588a27": "疑惑者。此結第七四無礙解。如是堪能斷他",
    "T42n1828_12b:0588a28": "疑惑乃至漸得圓滿者。此結第八資糧。既圓",
    "T42n1828_12b:0588a29": "滿已至能勤修行者。此結第九菩提分法也。",
    "T42n1828_12b:0588b01": "於修方便能正了知者。此結第十止觀也。即",
    "T42n1828_12b:0588b02": "持如是正勤所修迴向大乘不求二乘涅槃果",
    "T42n1828_12b:0588b03": "者。此結十一性巧便也。既得如是乃至陀羅",
    "T42n1828_12b:0588b04": "尼無礙辨才圓滿者。此結第十二陀羅尼及",
    "T42n1828_12b:0588b05": "十三正願。又解略不結正願。為欲永斷一切",
    "T42n1828_12b:0588b06": "障故精勤修習三解脫門者。此結十四三摩",
    "T42n1828_12b:0588b07": "地也。即於此中乃至正行圓滿者。此法第十",
    "T42n1828_12b:0588b08": "五四嗢柁。南亦名四法。即上來已結菩提分",
    "T42n1828_12b:0588b09": "品訖。自下結功德品有二十五法。於中有其",
    "T42n1828_12b:0588b10": "五頌。初頌頌七法。第二頌頌四法。第三頌頌",
    "T42n1828_12b:0588b11": "五法。後有二頌頌九法。如是正行得圓滿已",
    "T42n1828_12b:0588b12": "於一切有情及聲聞獨覺皆為殊勝者。將欲結",
    "T42n1828_12b:0588b13": "後二十五法先牒前歎勝開二章門。所謂正行",
    "T42n1828_12b:0588b14": "功德殊勝者。總舉初偈七法以為正行為一",
    "T42n1828_12b:0588b15": "章門。及可稱讚功德殊勝者。總舉後之四頌",
    "T42n1828_12b:0588b16": "一十八法名可稱讚。為第二章門。故初頌云希",
    "T42n1828_12b:0588b17": "奇不希奇。平等心饒益。報恩與欣讚。不虛加",
    "T42n1828_12b:0588b18": "行性。今此開列章。先結初頌七法。言當知此",
    "T42n1828_12b:0588b19": "中正行功德殊勝者。牒初章。菩薩為利自他",
    "T42n1828_12b:0588b20": "勤修正行者名為希奇。用利他事以為自事",
    "T42n1828_12b:0588b21": "名不希奇。二乘不爾者。此結七中初二希奇",
    "T42n1828_12b:0588b22": "不希奇。由諸菩薩下此結第三平等之心。由",
    "T42n1828_12b:0588b23": "起如是乃至常施恩惠者。此結第四饒益有",
    "T42n1828_12b:0588b24": "情。不望其報者。此結第五報恩也。菩薩如是",
    "T42n1828_12b:0588b25": "乃至欲令彼得利益安樂者。此結第六欣讚。",
    "T42n1828_12b:0588b26": "由是利益安樂意樂常能起作不虛加行者。",
    "T42n1828_12b:0588b27": "此結第七不虛加行。當知是名展轉引發正",
    "T42n1828_12b:0588b28": "行功德殊勝者。結初章也。當知此中稱讚功",
    "T42n1828_12b:0588b29": "德殊勝者。將結後門。故牒第三章來。菩薩於",
    "T42n1828_12b:0588c01": "諸佛所獲得授記。非諸二乘等者。此起第二",
    "T42n1828_12b:0588c02": "頌先結第三頌也。以先蒙記然後起行。為此",
    "T42n1828_12b:0588c03": "義故先結第三頌第三頌中有其五法。故彼",
    "T42n1828_12b:0588c04": "頌中諸菩薩受記。墮於決定中。定作常應作。",
    "T42n1828_12b:0588c05": "最後最為後。今言於諸佛所獲得授記非二",
    "T42n1828_12b:0588c06": "乘者。此結第一六種授記。得受記已便能安",
    "T42n1828_12b:0588c07": "住不退轉地者。此結第二墮於決定中。授記",
    "T42n1828_12b:0588c08": "有三。一種姓墮於決定。二發心墮於決定。三",
    "T42n1828_12b:0588c09": "者不虛修行墮於決定。言安住此中能於一",
    "T42n1828_12b:0588c10": "切決定所作者。此結第三決定所作。決定",
    "T42n1828_12b:0588c11": "所作彼說有五。謂一發心決定。二哀愍三熾",
    "T42n1828_12b:0588c12": "精集四於明處方便修習五無有厭倦也。恒",
    "T42n1828_12b:0588c13": "常所作獲得堅固無忘失法者。此結第四恒",
    "T42n1828_12b:0588c14": "常所作。如是堅固乃至最上施設者。此結第",
    "T42n1828_12b:0588c15": "五最勝最為後。自下却結第二頌中四法。故",
    "T42n1828_12b:0588c16": "彼頌云。無顛倒加行。退墮與勝進。相似實功",
    "T42n1828_12b:0588c17": "德。善調伏有情。今云普於一切所應作事能",
    "T42n1828_12b:0588c18": "無退失者。此結第一無顛倒加行。於未得退",
    "T42n1828_12b:0588c19": "乃至如明分月者。此結第二勝進。由諸善法",
    "T42n1828_12b:0588c20": "轉增長故至不名相似者。此結第三實功德。",
    "T42n1828_12b:0588c21": "言由得真實菩薩名故乃至如實了知者。此",
    "T42n1828_12b:0588c22": "結第四善調伏有情。頌中雖有退墮及相似",
    "T42n1828_12b:0588c23": "兩門。以非功德。所以論家不結。自下結後二",
    "T42n1828_12b:0588c24": "頌有相門。頌云。諸施設建立。一切法尋求。及",
    "T42n1828_12b:0588c25": "如實遍知。如是諸無量。說法果勝利。大乘性",
    "T42n1828_12b:0588c26": "與攝。菩薩十應知。建立諸名號。言如實知故",
    "T42n1828_12b:0588c27": "一切安立皆得善巧者。此結第一施設建立。",
    "T42n1828_12b:0588c28": "言從此尋求下。此結法第二一切法尋求。言",
    "T42n1828_12b:0588c29": "從此於此由此者。謂從諸如來施設建立於",
    "T42n1828_12b:0589a01": "一切法由慧而尋求也。言既尋求已由此究",
    "T42n1828_12b:0589a02": "竟已下。此結三如實遍知。言於諸安立得善",
    "T42n1828_12b:0589a03": "巧故乃至三摩地王者。此結第四如是諸無",
    "T42n1828_12b:0589a04": "量即五無量也。獲得如是三摩地已乃至皆",
    "T42n1828_12b:0589a05": "有勝果者。此結第五說法果利。能於大乘究",
    "T42n1828_12b:0589a06": "竟出離者。此結第六大乘性也。以依大性而",
    "T42n1828_12b:0589a07": "出離故能攝大乘者。此結第七攝也。由此復",
    "T42n1828_12b:0589a08": "於彼彼大乘出離位中者。此結第八菩薩十",
    "T42n1828_12b:0589a09": "應知也。得彼彼名乃至皆共稱嘆者。此結第",
    "T42n1828_12b:0589a10": "九建立諸名號。當知是名所可稱讚功德殊",
    "T42n1828_12b:0589a11": "勝者。總結第二章也。上來二十五法總結功",
    "T42n1828_12b:0589a12": "德品訖。由得如是乃至成就其相。結其相品。",
    "T42n1828_12b:0589a13": "謂諸菩薩有五真實菩薩之相。若成熟者墮",
    "T42n1828_12b:0589a14": "菩薩數。乃至廣說是也。如是正行乃至所能",
    "T42n1828_12b:0589a15": "成辨者。結其分品。於二分中能成辨已乃至",
    "T42n1828_12b:0589a16": "增上意樂者。結意樂品。如是意樂已下。此結",
    "T42n1828_12b:0589a17": "住品。從此已上乃至遇佛菩薩者。此結生品。",
    "T42n1828_12b:0589a18": "及能起作一切有情諸饒益事者。結攝受品。恒",
    "T42n1828_12b:0589a19": "常無間乃至如己舍宅者。此結地品。住此位",
    "T42n1828_12b:0589a20": "已乃至不生喜足之者。此結行品。如是昇進",
    "T42n1828_12b:0589a21": "證得究竟已下。結建立品。是名菩薩義次第",
    "T42n1828_12b:0589a22": "者總結也。16 有餘依地(一二下)有餘依地十七地內前九地明境。",
    "T42n1828_12b:0589a23": "次六地明因已訖。此後二地辨其果也。觀境",
    "T42n1828_12b:0589a24": "起行方證果故。此中若依二乘因亡果喪果",
    "T42n1828_12b:0589a25": "立二門以為前後。若至佛身菩提涅槃分成",
    "T42n1828_12b:0589a26": "兩異以為前後攝論世親釋云。由種子滅有",
    "T42n1828_12b:0589a27": "餘。果報悉滅名無餘。又有餘名清離煩惱垢",
    "T42n1828_12b:0589a28": "故。無餘名涼離苦報熱惱故。又言應化二身",
    "T42n1828_12b:0589a29": "是有餘法身是無餘者。此約他受用及變化",
    "T42n1828_12b:0589b01": "身起用未息名有餘。此二若息名無餘。以自",
    "T42n1828_12b:0589b02": "受用身一得相續無斷絕故。今此所明不言",
    "T42n1828_12b:0589b03": "有餘涅槃。但言有餘依。為此不得偏取涅槃。",
    "T42n1828_12b:0589b04": "釋論解云。有餘依地者。謂有餘依涅槃地也。",
    "T42n1828_12b:0589b05": "依者即是有漏所依。略有八種。一施設依。乃",
    "T42n1828_12b:0589b06": "至第八後邊依。今全取一最後邊依。除六攝",
    "T42n1828_12b:0589b07": "事流轉障礙取餘一分。又此地中有四寂靜。",
    "T42n1828_12b:0589b08": "阿羅漢等住無學地具四寂靜有少餘依。是",
    "T42n1828_12b:0589b09": "故說名有餘依地。此地即是二乘無學身中",
    "T42n1828_12b:0589b10": "有漏諸法總為自性。如來隨無真定身心有",
    "T42n1828_12b:0589b11": "漏餘依。有變化似有漏依。故就他相亦得說",
    "T42n1828_12b:0589b12": "名有餘依地。文中初結前後開二章門。後依",
    "T42n1828_12b:0589b13": "章辨。一地施設安立。謂於十七地中此文以",
    "T42n1828_12b:0589b14": "十一地全五地小分為此地體所以者何。五",
    "T42n1828_12b:0589b15": "地之中且如無心地中有五位無心。謂無心",
    "T42n1828_12b:0589b16": "睡眠無想定及報滅盡定入無餘依涅槃界",
    "T42n1828_12b:0589b17": "等。今唯取前四位除無餘依涅槃故言一分",
    "T42n1828_12b:0589b18": "是此地體。修所成地一分者。景云。謂二涅槃",
    "T42n1828_12b:0589b19": "並是修慧所成三乘所得。今時但取修慧能",
    "T42n1828_12b:0589b20": "成三乘能得有餘涅槃義故言一分。基云。修",
    "T42n1828_12b:0589b21": "所成地中修成有無二為。其無為是無餘依體",
    "T42n1828_12b:0589b22": "今除之。取修成有為。問曰。言修所成但是修。",
    "T42n1828_12b:0589b23": "何故有無為之言。義曰。直言修慧者即不取",
    "T42n1828_12b:0589b24": "無為。今言修所成。既有所成之言。故串通",
    "T42n1828_12b:0589b25": "無為也。其聲聞等地通明四諦。其滅諦中有",
    "T42n1828_12b:0589b26": "因盡果盡無為。今簡去果盡無為。故言除一",
    "T42n1828_12b:0589b27": "分。無餘依地即所除全也。問曰。餘地亦有非",
    "T42n1828_12b:0589b28": "此地體者。何故唯除此五地一分。義曰。從多",
    "T42n1828_12b:0589b29": "相從論。又隨顯相者取除。其穩相非此地體",
    "T42n1828_12b:0589c01": "者略而不論。第三依施設中。云及依此故施",
    "T42n1828_12b:0589c02": "設如是名字乃至如是壽量邊際等諸想等想",
    "T42n1828_12b:0589c03": "假用言說者。謂於五取蘊施設八言說句。如",
    "T42n1828_12b:0589c04": "是卷說羅漢興此八依相應不相應中。云與",
    "T42n1828_12b:0589c05": "六攝受事不共相應者。謂共父母攝受事相",
    "T42n1828_12b:0589c06": "應。以無學人不捨供養父母故。餘六捨離故",
    "T42n1828_12b:0589c07": "不共相應也。與流轉障礙依一向全不相應",
    "T42n1828_12b:0589c08": "者。泰云。四識住中由貪趣向故名趣識住等。",
    "T42n1828_12b:0589c09": "羅漢無貪非色趣識住等故無四識住。羅漢",
    "T42n1828_12b:0589c10": "十二果因緣不成因果故也。與所餘依非相",
    "T42n1828_12b:0589c11": "應非不相應者。景云。與初施設依五取蘊非",
    "T42n1828_12b:0589c12": "相應已離諸取故。羅漢後身雖復離取身仍",
    "T42n1828_12b:0589c13": "是取蘊之類非不相應。與彼第三住持依名",
    "T42n1828_12b:0589c14": "非相應已離四食愛故。非不相應羅漢後身",
    "T42n1828_12b:0589c15": "仍假四食支持住故。第六苦惱依名非相應",
    "T42n1828_12b:0589c16": "不造惡業感苦因故。仍受宿業致苦報故。與",
    "T42n1828_12b:0589c17": "彼第七適悅依名非相應以離靜慮貪定樂",
    "T42n1828_12b:0589c18": "故。而有清淨離染定樂非不相應。泰云。後不",
    "T42n1828_12b:0589c19": "相續非相應此身暫有非不相應。故云與餘",
    "T42n1828_12b:0589c20": "依非相應非不相應。17 無餘依地(一二下)無餘依地此地體即前",
    "T42n1828_12b:0589c21": "地所除者是。義準前知。釋論解云。謂無餘依",
    "T42n1828_12b:0589c22": "涅槃地也。一切有漏餘依皆捨。二乘有為無",
    "T42n1828_12b:0589c23": "漏亦捨。如來雖有有為無漏。而無一切有漏",
    "T42n1828_12b:0589c24": "餘依。故亦說名無餘依地。文中初結前生後",
    "T42n1828_12b:0589c25": "開列三章。後依二章釋。言五地一分即此地",
    "T42n1828_12b:0589c26": "攝者。無心地中通攝無心定及涅槃。今但攝",
    "T42n1828_12b:0589c27": "無餘依地。修所成地中。亦取無餘泥洹。由",
    "T42n1828_12b:0589c28": "修慧得。是修果故。修所成地攝也。三乘皆通",
    "T42n1828_12b:0589c29": "無餘。此義可解。五識相應等十一地。皆是有",
    "T42n1828_12b:0590a01": "心性。故不通無餘也。又於此中以約三乘無",
    "T42n1828_12b:0590a02": "餘通說但說有五地分。若據如來亦有無尋",
    "T42n1828_12b:0590a03": "無伺地等餘地。又釋。識之與意順有漏故。佛",
    "T42n1828_12b:0590a04": "地不說五識意地及定散地等。言一數教寂靜",
    "T42n1828_12b:0590a05": "者。數等數也。是言教也。無餘依中並皆息也。",
    "T42n1828_12b:0590a06": "二一切依寂靜者。景云。無餘界中離前八依",
    "T42n1828_12b:0590a07": "名依寂靜。泰云。依是身之異名。又是有漏之",
    "T42n1828_12b:0590a08": "異名。三依依苦寂靜者。景云。依前八依所生",
    "T42n1828_12b:0590a09": "眾生苦亦得永滅。泰云。身名為依。苦依於身",
    "T42n1828_12b:0590a10": "名依依。四依依苦生疑慮者。景云。謂依八依",
    "T42n1828_12b:0590a11": "生苦疑慮。無餘中無。泰云。依依苦同前。凡夫",
    "T42n1828_12b:0590a12": "學人及無學人慮未來苦為生不。由無下劣",
    "T42n1828_12b:0590a13": "心等頌者。引於經說。前二句能證二涅槃因。",
    "T42n1828_12b:0590a14": "第三句是有餘果。第四句是無餘果。言謂與",
    "T42n1828_12b:0590a15": "一切依不相應乃真無漏者。景云。依攝論明",
    "T42n1828_12b:0590a16": "六種轉依。今時所辨即是圓滿轉轉前八依。",
    "T42n1828_12b:0590a17": "煩惱及苦所顯真如名無漏界。下列二經為",
    "T42n1828_12b:0590a18": "證。如說苾芻永寂滅名真安樂住者。無餘涅",
    "T42n1828_12b:0590a19": "槃名永寂靜真安樂住。又如說言實有無生",
    "T42n1828_12b:0590a20": "乃至無等生起者。實有無餘圓成實體。泰云。",
    "T42n1828_12b:0590a21": "無等者無為之法無與等。亦有乃至有等生",
    "T42n1828_12b:0590a22": "起者。由述無餘集起因緣有住生有起依他",
    "T42n1828_12b:0590a23": "起性。若當無有生下。反解。若無所迷無餘。終",
    "T42n1828_12b:0590a24": "不說有依他生起乃至反流有永出離。即是",
    "T42n1828_12b:0590a25": "經說若無如來藏不得種苦。由實有乃至有",
    "T42n1828_12b:0590a26": "永出離者。順結。即是經說從無住本立一切",
    "T42n1828_12b:0590a27": "法。言數不能數無二說故名為無數者。泰云。",
    "T42n1828_12b:0590a28": "不為數之所數。又無義別二說故云說也。謂",
    "T42n1828_12b:0590a29": "有非有不可說者。真如無相離言性不可說",
    "T42n1828_12b:0590b01": "有及以非有。言即色雜色不可說故者。色礙",
    "T42n1828_12b:0590b02": "如不礙不可說即。即色辨如故不說離。乃至",
    "T42n1828_12b:0590b03": "即識離識不可說義。例前應知。寂滅異門者。",
    "T42n1828_12b:0590b04": "若依小乘有其八名。名斷名無欲名滅名諦",
    "T42n1828_12b:0590b05": "名斷知名沙門果名有餘涅槃名無餘涅槃。",
    "T42n1828_12b:0590b06": "今大乘中當知寂滅異名無量。今但略辨二",
    "T42n1828_12b:0590b07": "十六種如文可見。",
    "T42n1828_12b:0590b08": "瑜伽論記卷第十二之下終"
}