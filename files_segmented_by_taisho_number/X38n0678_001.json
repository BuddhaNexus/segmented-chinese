{
    "X38n0678_001:0052a03": "梵網經菩薩心地品戒疏(并序)",
    "X38n0678_001:0052a05": "天台　智者大師　疏",
    "X38n0678_001:0052a06": "門人　灌頂　錄",
    "X38n0678_001:0052a07": "菩薩戒者運善之初章却惡之前陣直道而歸生",
    "X38n0678_001:0052a08": "源可盡聲聞小行尚自珍敬木叉大士兼懷寧不",
    "X38n0678_001:0052a09": "精持戒品內外二塗咸皆敬奉王家庶眾委質虔",
    "X38n0678_001:0052a10": "恭斯乃趣極果之勝因結道場之妙業然經論所",
    "X38n0678_001:0052a11": "載戒相自有於多種記傳所辯受法不無同異良",
    "X38n0678_001:0052a12": "以機悟偏圓宜聞詳略辭無雙舉事不並行今謹",
    "X38n0678_001:0052a13": "案什師所述法相出自梵網經律藏品什師秦弘",
    "X38n0678_001:0052a14": "始三年來達漢境光顯大乘匡維聖教傳譯經論",
    "X38n0678_001:0052a15": "三百餘卷梵網一本最後誦出誓願弘宣是故殷",
    "X38n0678_001:0052a16": "勤一言三復特為文義幽隱有趣深玄所以指掌",
    "X38n0678_001:0052a17": "曉示令後生取悟為易經稱梵網者欲明諸佛教",
    "X38n0678_001:0052a18": "法不同猶如梵王網目品言心地者菩薩律藏徧",
    "X38n0678_001:0052a19": "防三業心識意體一名異三業之中意業為主身",
    "X38n0678_001:0052a20": "口居次據勝為論故言心地也。",
    "X38n0678_001:0052b02": "梵網菩薩戒經疏註",
    "X38n0678_001:0052b04": "菩薩戒經",
    "X38n0678_001:0052b05": "東掖白蓮沙門　與咸(入疏箋經加註釋疏)",
    "X38n0678_001:0052b06": "【註】此一顯名古來諸師增減不同若循私意藏師",
    "X38n0678_001:0052b07": "云梵網經廬舍那佛說心地法門品菩薩戒本奧",
    "X38n0678_001:0052b08": "疏亦同曠疏上八字同下云菩薩心地十重四十",
    "X38n0678_001:0052b09": "八輕戒品第十今見行本上八字同下或云菩薩",
    "X38n0678_001:0052b10": "心地法門品或云菩薩心地品熈師鈔云訪求古",
    "X38n0678_001:0052b11": "藏上卷但安總顯及品目亦不見列能說舍那之",
    "X38n0678_001:0052b12": "號應置去之方應經文經云在第四禪說心地法",
    "X38n0678_001:0052b13": "門品又云心地中妙戒佛自唱明矣齊師頂山記",
    "X38n0678_001:0052b14": "云此亦苦無大過今依吾祖疏但云梵網經菩薩",
    "X38n0678_001:0052b15": "心地品為的據也又云熙師云不可安盧舍那三",
    "X38n0678_001:0052b16": "字者此經釋迦說也吾黨之子何太謬乎(云云)然",
    "X38n0678_001:0052b17": "此顯名他云苦無大過若立名不正則釋義無歸",
    "X38n0678_001:0052b18": "病源在此安得無大過耶今尋古藏的示立名方",
    "X38n0678_001:0052b19": "見本疏名體有序隋仁壽目錄有梵網經二卷什",
    "X38n0678_001:0052b20": "師所譯又有菩薩戒本一卷亦云什譯在闕本目",
    "X38n0678_001:0052b21": "中譯經圖紀與隋錄同大周刊定錄亦有菩薩戒",
    "X38n0678_001:0052b22": "本一卷亦云什譯乃云十八紙然諸目錄又有讖",
    "X38n0678_001:0052b23": "師葬師譯者今所不載唯什師所譯乃是今本二",
    "X38n0678_001:0052b24": "卷者祇云梵網經菩薩心地品一卷者祇云菩薩",
    "X38n0678_001:0052c01": "戒本由是考知什師誦出心地二卷上卷明菩薩",
    "X38n0678_001:0052c02": "階位下卷明菩薩戒法什於此中別出戒法一卷",
    "X38n0678_001:0052c03": "令人誦持即云菩薩戒本或云菩薩戒經吾祖疏",
    "X38n0678_001:0052c04": "中釋此顯目方見不妄疏云經名梵網品名菩薩",
    "X38n0678_001:0052c05": "心地此見一經之總目又見一品二卷之總目合",
    "X38n0678_001:0052c06": "云梵網經菩薩心地品如此卷首總標經品之目",
    "X38n0678_001:0052c07": "乃不忘其本也今疏所釋乃是什師於此品內別",
    "X38n0678_001:0052c08": "出偈頌已去十重眾輕戒法一卷令人習誦乃應",
    "X38n0678_001:0052c09": "單題菩薩戒經即別出戒相一卷之文故疏云從",
    "X38n0678_001:0052c10": "大本出序及流通皆缺即別部外稱菩薩戒經據",
    "X38n0678_001:0052c11": "此疏文別定題目甚為切當故釋名章但釋人法",
    "X38n0678_001:0052c12": "之名人即菩薩二字法即戒字廣談義旨秖釋此",
    "X38n0678_001:0052c13": "名料揀文末因而略釋經品總目相帶而釋非特",
    "X38n0678_001:0052c14": "開章須知吾家凡釋首題定依經藏譯人所立經",
    "X38n0678_001:0052c15": "品之名奧疏藏疏皆任私見加字於題殊失本意",
    "X38n0678_001:0052c16": "曠疏雖吾宗人亦昧斯旨熙抄雖識別題戒經總",
    "X38n0678_001:0052c17": "別二目曾不分明頂山雖以吾宗疏文為的據但",
    "X38n0678_001:0052c18": "識總經品目不識別卷顯名大師疏中明示於別",
    "X38n0678_001:0052c19": "部外稱菩薩戒經何不標指以為的據有而不遵",
    "X38n0678_001:0052c20": "無而強用正坐此責又却不許熙抄去盧舍那能",
    "X38n0678_001:0052c21": "說之號而云此經通三教主所說殊為失旨至下",
    "X38n0678_001:0052c22": "當示問藏中一卷者題菩薩戒本讖譯見存與此",
    "X38n0678_001:0052c23": "殊異什譯一卷恐是別本何以用之答讖譯前安",
    "X38n0678_001:0052c24": "四夷次明輕吉條數雖殊事義相類什譯既在缺",
    "X38n0678_001:0053a01": "本目中此難考驗大師疏中既自標云即別部外",
    "X38n0678_001:0053a02": "稱菩薩戒經此為的據疏中又引讖師受戒高昌",
    "X38n0678_001:0053a03": "儀範驗所譯戒亦是此爾問今見行本卷初有長",
    "X38n0678_001:0053a04": "行之文奧疏解釋吾祖疏文但從偈去略不解釋",
    "X38n0678_001:0053a05": "何也又復此題安卷初耶偈初耶答長行之文係",
    "X38n0678_001:0053a06": "屬上卷後人調秩以上卷文多故節均於此即藏",
    "X38n0678_001:0053a07": "中二卷並行可以卷首安長行也若今見行別錄",
    "X38n0678_001:0053a08": "戒法謂之菩薩戒經者不應卷初安長行文後來",
    "X38n0678_001:0053a09": "印者不遠此意混同而行未之可也此又見天台",
    "X38n0678_001:0053a10": "疏中秖顯云菩薩戒經不安品目愈得其旨奧疏",
    "X38n0678_001:0053a11": "昧此亦乃解釋故知此題合安偈前明矣頂山不",
    "X38n0678_001:0053a12": "曉此意亦作科釋選同奧失而云貴起盡有由又",
    "X38n0678_001:0053a13": "其失旨也問舊來雖則通知長行之文合屬上卷",
    "X38n0678_001:0053a14": "未知何據答疏云上卷文言大梵天王網羅幢因",
    "X38n0678_001:0053a15": "等既云上卷以之為證以上卷中別無其文只此",
    "X38n0678_001:0053a16": "長行有茲文爾故知此文合屬上卷其理甚明石",
    "X38n0678_001:0053a17": "壁疏律燈鈔等皆昧此義作序分解釋唯我天台",
    "X38n0678_001:0053a18": "妙達斯義今釋此疏科分為二初釋顯二釋文初",
    "X38n0678_001:0053a19": "又二。○初標列。",
    "X38n0678_001:0053a20": "【疏】釋此戒經三重玄義。",
    "X38n0678_001:0053a21": "第一釋名　第二出體　第三料揀。",
    "X38n0678_001:0053a22": "【註】吾宗凡釋一題必用五重玄義何以此疏秖開",
    "X38n0678_001:0053a23": "三章然從舊來說此者甚眾求其的當解此者極",
    "X38n0678_001:0053a24": "寡秖為題目總別不明遂昧本疏三五之旨熈鈔",
    "X38n0678_001:0053b01": "謂體章必攝宗用以修因戒善能得勝果為宗止",
    "X38n0678_001:0053b02": "惡興善為用自有判教之文五章義足頂山以人",
    "X38n0678_001:0053b03": "法喻具足為名性無作假色為體頓制木叉為宗",
    "X38n0678_001:0053b04": "即障顯德為用頓部淨乳為教然此二師強立五",
    "X38n0678_001:0053b05": "章殊不原其吾祖不開五章必有深致諸師不能",
    "X38n0678_001:0053b06": "深求其意妄生穿鑿甚非文理予於此義遲回甚",
    "X38n0678_001:0053b07": "久因尋疏中有別部外稱菩薩戒經遂省斯旨今",
    "X38n0678_001:0053b08": "試辯之須知三意一者總別異故如前所據大師",
    "X38n0678_001:0053b09": "疏文既云別部外稱菩薩戒經又非一經之總目",
    "X38n0678_001:0053b10": "又非一品之總目乃於什師誦出一品二卷中偏",
    "X38n0678_001:0053b11": "節戒法一卷別行於世稱為菩薩戒經若一經之",
    "X38n0678_001:0053b12": "目應云梵網若一品之目應云心地經品之目須",
    "X38n0678_001:0053b13": "論五章戒本別行節者私安此號何用五章天台",
    "X38n0678_001:0053b14": "達此乃於釋名秖釋人法二名釋體唯辯無作乃",
    "X38n0678_001:0053b15": "見深識其理後人妄立五章豈見大師之意乎二",
    "X38n0678_001:0053b16": "者事理異故經體是即事之理戒體是即理之事",
    "X38n0678_001:0053b17": "理體乃是宗之所顯用之所依故須總別而備五",
    "X38n0678_001:0053b18": "章事體乃專論無作應辯三師七證所發戒色所",
    "X38n0678_001:0053b19": "以疏中釋名秖釋菩薩之人戒法之法依名辯體",
    "X38n0678_001:0053b20": "秖是稟戒之人能發無作假色之體此體屬事故",
    "X38n0678_001:0053b21": "非五章所顯理體所以不用三者宗體異故即理",
    "X38n0678_001:0053b22": "之體於五章中正是經體亦是戒所依體故論當",
    "X38n0678_001:0053b23": "上一點乃宗之所顯用之所依須辯五章無作之",
    "X38n0678_001:0053b24": "體既是事體於五章內乃屬宗中所明因行此則",
    "X38n0678_001:0053c01": "專論持犯所發戒色非宗所顯非用所依不可以",
    "X38n0678_001:0053c02": "明五章故戒疏中約權約教有無無作正是五章",
    "X38n0678_001:0053c03": "明宗之中一種戒行當體之體理體方是行所依",
    "X38n0678_001:0053c04": "體故止觀二十五方便中持戒清淨以明無作輔",
    "X38n0678_001:0053c05": "行云方便下三即是明宗故知止觀以中道妙觀",
    "X38n0678_001:0053c06": "為無作戒體秖是經宗此意幽密人罕知之若知",
    "X38n0678_001:0053c07": "此意宗體乃明如何於此而談五章故須先曉總",
    "X38n0678_001:0053c08": "別題目立名若正義方有歸一家宗體不易敷陳",
    "X38n0678_001:0053c09": "二師立章雖欲強伸終迷祖意若就二師格其高",
    "X38n0678_001:0053c10": "下頂山不及熙鈔秖如頂山以頓制木叉為宗修",
    "X38n0678_001:0053c11": "耶性耶因耶果耶高下何取此殊不知經宗之旨又",
    "X38n0678_001:0053c12": "體中云假色事耶理耶五章之體屬理何以事色",
    "X38n0678_001:0053c13": "而為耶體宗既失五義併昏熙鈔雖以因果為宗",
    "X38n0678_001:0053c14": "亦未明取體之旨妄開五重並由不曉今疏釋戒",
    "X38n0678_001:0053c15": "且論無作專辯事體雖云即性乃同即理之事且",
    "X38n0678_001:0053c16": "論事邊則有發不發興廢等疏云於理則無教門",
    "X38n0678_001:0053c17": "乃有豈非就事且明無作故知諸師非但題目不",
    "X38n0678_001:0053c18": "明亦乃五章未曉天台宗旨五章最要此若不明",
    "X38n0678_001:0053c19": "如何欲於大藏之中抽出經卷便能分別宗體高",
    "X38n0678_001:0053c20": "下教法偏圓學教之者教眼不明佛意莫曉予嘗",
    "X38n0678_001:0053c21": "考諸舊說於此三五之旨殊未聞其高妙幸諸賢",
    "X38n0678_001:0053c22": "達試為研詳。○二解釋又三初釋名又二初列。",
    "X38n0678_001:0053c23": "【疏】就釋名中初明人名次辯法號後明階位。",
    "X38n0678_001:0053c24": "○二釋又三初人名。",
    "X38n0678_001:0054a01": "天竺梵音摩訶質帝薩埵今言菩薩略其餘字譯",
    "X38n0678_001:0054a02": "云大道心成眾生亦云開大士士亦云大勇心復",
    "X38n0678_001:0054a03": "云善美隨行為名以其運心廣普因斯立號大品",
    "X38n0678_001:0054a04": "經明此人有大道心不可沮壞如金剛從初發心",
    "X38n0678_001:0054a05": "終至等覺皆名菩薩也又稱佛子以紹繼為義三",
    "X38n0678_001:0054a06": "乘皆從佛生解盡是子義法華云若如我子大士",
    "X38n0678_001:0054a07": "紹續為勝稱為真子又三乘同皆脩道盡有此義",
    "X38n0678_001:0054a08": "二乘自通至小果狹而且短大士廣長自通通他",
    "X38n0678_001:0054a09": "受斯稱大經云初發已為人天師勝出聲聞及緣",
    "X38n0678_001:0054a10": "覺故言大心。",
    "X38n0678_001:0054a11": "【註】人名即菩薩二字先辯華梵次釋子義天竺具",
    "X38n0678_001:0054a12": "云摩訶質帝菩提薩埵文略菩提二字隨行為名",
    "X38n0678_001:0054a13": "故有諸譯子義有通別通則三皆從佛生解俱得",
    "X38n0678_001:0054a14": "稱子別則二乘灰斷無紹繼義不名為子菩薩是",
    "X38n0678_001:0054a15": "子然於菩薩若三藏中未斷惑故子義不成若據",
    "X38n0678_001:0054a16": "開顯無非是子又涅槃中未發心初發心通得名",
    "X38n0678_001:0054a17": "子以大奪小故云勝出。○二法名二初引經論釋名。",
    "X38n0678_001:0054a18": "【疏】次辯法號即是戒義梵音尸羅大論云秦言性",
    "X38n0678_001:0054a19": "善亦云清涼以其能止破戒熱惱從能得名亦云",
    "X38n0678_001:0054a20": "波羅提木叉譯言保得解脫又名淨命亦言成就",
    "X38n0678_001:0054a21": "威儀無所受畜未來生處離三惡道淨土受形能",
    "X38n0678_001:0054a22": "止邪命防非止惡亦言戒是約義訓義復言勤義",
    "X38n0678_001:0054a23": "禁義並是隨義立名大經云如佛禁無常汝猶說",
    "X38n0678_001:0054a24": "者即破佛禁舌即墮落又云是人所有禁戒皆不",
    "X38n0678_001:0054b01": "具足尚不能得二乘菩提況無上道。",
    "X38n0678_001:0054b02": "【註】釋此名義疏文自顯引大經者意以禁止而釋",
    "X38n0678_001:0054b03": "戒名既涅槃談常必禁無常若說無常即破佛禁",
    "X38n0678_001:0054b04": "熈用三修齊引雙游皆非文意。△二用大小辯相",
    "X38n0678_001:0054b05": "又三。○初約小乘三戒釋。",
    "X38n0678_001:0054b06": "【疏】今言戒者有律儀戒定共戒道共戒此名源出",
    "X38n0678_001:0054b07": "三藏律是遮止儀是形儀能止形上諸惡故稱為",
    "X38n0678_001:0054b08": "戒亦曰威儀威是清嚴可畏儀是軌範行人肅然",
    "X38n0678_001:0054b09": "可畏亦曰調御使心行調善也定是靜攝入定之",
    "X38n0678_001:0054b10": "時自然調善防止諸惡也道是能通發真已後自",
    "X38n0678_001:0054b11": "無毀犯初果耕地蟲離四寸道共力也此二戒法",
    "X38n0678_001:0054b12": "既是心上勝用力能發戒道定與律儀並起故稱",
    "X38n0678_001:0054b13": "為共薩婆多說律儀戒禪戒無漏戒此名雖出三",
    "X38n0678_001:0054b14": "藏今菩薩戒善亦有此三若要誓所得名曰律儀",
    "X38n0678_001:0054b15": "若菩薩定共道共皆止三業通稱戒也。",
    "X38n0678_001:0054b16": "【註】此三種戒通大小乘若小乘中初果見道發真",
    "X38n0678_001:0054b17": "之時道共之力任運離惡道定發時律儀並起故",
    "X38n0678_001:0054b18": "云共戒此就小乘入位方發若大乘中中道觀心",
    "X38n0678_001:0054b19": "與戒泯合即具無作非同小乘入位方具如下辯",
    "X38n0678_001:0054b20": "二無作中明禪與無漏即定共道共之名。○二約",
    "X38n0678_001:0054b21": "大乘三戒釋。",
    "X38n0678_001:0054b22": "【疏】若攝律儀攝善法攝眾生此三聚戒名出方等",
    "X38n0678_001:0054b23": "地持不通三藏大士律儀通止三業令從身口相",
    "X38n0678_001:0054b24": "顯皆名律儀也攝善者於律儀上起大菩提心能",
    "X38n0678_001:0054c01": "止一切不修善事勤修諸善滿菩提願也攝生者",
    "X38n0678_001:0054c02": "菩薩利益眾生有十一事皆是益物廣利眾生也",
    "X38n0678_001:0054c03": "戒品廣列菩薩一切戒竟總結九種戒皆為三戒",
    "X38n0678_001:0054c04": "所攝律儀能令心住攝善自成佛法攝生成就眾",
    "X38n0678_001:0054c05": "生此三攝大士諸戒盡也瓔珞經云律儀戒謂十",
    "X38n0678_001:0054c06": "波羅夷攝善謂八萬四千法門攝生謂慈悲喜捨",
    "X38n0678_001:0054c07": "化及眾生令得安樂也。",
    "X38n0678_001:0054c08": "【註】大乘三聚攝於眾戒無不備足應知此三對破",
    "X38n0678_001:0054c09": "三道顯出三德律儀破苦道成法身德眾生以此",
    "X38n0678_001:0054c10": "苦果之身無律法制止動轉之間造成罪業致此",
    "X38n0678_001:0054c11": "苦報令稟戒故制止身口不作過非由持律儀此",
    "X38n0678_001:0054c12": "苦報身即成法身至果之時成法身德也攝善破",
    "X38n0678_001:0054c13": "煩惱道成般若德瓔珞既以八萬法門為攝善戒",
    "X38n0678_001:0054c14": "則當對破八萬四千塵勞煩惱成般若德也攝生",
    "X38n0678_001:0054c15": "即破業道成解脫德以造眾罪處處縛著令既慈",
    "X38n0678_001:0054c16": "悲喜捨教化眾生即於法法皆見解脫故至果時",
    "X38n0678_001:0054c17": "成解脫德也戒品瓔珞意皆一貫九種戒者方便",
    "X38n0678_001:0054c18": "處戒品總明九種戒一自性戒二一切戒三難戒",
    "X38n0678_001:0054c19": "四一切門戒五善人戒六一切行戒七除惱戒八",
    "X38n0678_001:0054c20": "此世他世戒九清淨戒彼釋自性戒云有四種一",
    "X38n0678_001:0054c21": "從他正受即外[(厂@((既-旡)-日+口))*頁]他犯自媿心生二善淨心受內",
    "X38n0678_001:0054c22": "自[(厂@((既-旡)-日+口))*頁]犯慚媿心生三犯已即悔專精不犯四專精",
    "X38n0678_001:0054c23": "念住次明一切戒引三聚十一事三云難戒略說",
    "X38n0678_001:0054c24": "有三具足大財大勢力能捨出家受菩薩戒是第",
    "X38n0678_001:0055a01": "一難戒菩薩若遭急難乃至失命於所受戒不令",
    "X38n0678_001:0055a02": "缺減況具足犯是第二難戒菩薩於一切修行一",
    "X38n0678_001:0055a03": "切正受一切憶念住不亂乃至盡壽於彼細戒終",
    "X38n0678_001:0055a04": "不缺減何況重者是第三難戒餘皆可見明九戒",
    "X38n0678_001:0055a05": "後總結皆三戒攝十一事者一眾生饒益悉與為",
    "X38n0678_001:0055a06": "伴二眾生已起未起病等諸苦及看病者悉與為",
    "X38n0678_001:0055a07": "伴三為說世間出世間法或以方便令得智慧四",
    "X38n0678_001:0055a08": "知恩報恩五眾生怖畏獅子虎狼王賊水火悉能",
    "X38n0678_001:0055a09": "救護或喪失親屬財物能為開解令離苦惱六見",
    "X38n0678_001:0055a10": "有貧窮因乏悉能給施七德行具足正受依止如",
    "X38n0678_001:0055a11": "法畜養八先語安慰隨時往返給施飯食說世善",
    "X38n0678_001:0055a12": "語九有實德者稱揚十有過惡悉慈心訶責折伏",
    "X38n0678_001:0055a13": "罸黜令其改悔十一以神通力示現惡道令彼畏",
    "X38n0678_001:0055a14": "猒眾惡奉修佛法等最後一種雖在果上蓋須因",
    "X38n0678_001:0055a15": "心運用有力。○三約大論十戒釋。",
    "X38n0678_001:0055a16": "【疏】大論戒品列十種戒一不缺二不破三不穿四",
    "X38n0678_001:0055a17": "不雜五隨道六無著七智所讚八自在九隨定十",
    "X38n0678_001:0055a18": "具足義推此十不缺者持於性戒性重清淨如護",
    "X38n0678_001:0055a19": "明珠若毀犯者如器已缺佛法邊人也不破者持",
    "X38n0678_001:0055a20": "於十三無有破損也不穿者波夜提等若有所犯",
    "X38n0678_001:0055a21": "如器穿漏不堪受道也不雜者持定共戒雖持律",
    "X38n0678_001:0055a22": "儀念破戒事名之為雜定共持心欲念不起大經",
    "X38n0678_001:0055a23": "云言語嘲調壁外釧聲男女相追皆污淨戒也隨",
    "X38n0678_001:0055a24": "道者隨順諦理能破見惑也無著者見真成聖於",
    "X38n0678_001:0055b01": "思惟惑無所染著此兩約真諦持戒也智所讚戒",
    "X38n0678_001:0055b02": "自在戒約菩薩化他為佛所讚於世間中而得自",
    "X38n0678_001:0055b03": "在此約俗諦論持戒也隨定具足兩戒即是隨首",
    "X38n0678_001:0055b04": "楞嚴不起滅定現諸威儀示十法界像導利眾生",
    "X38n0678_001:0055b05": "雖威儀起動任運常淨故名隨定戒前來諸戒律",
    "X38n0678_001:0055b06": "儀防止名不具足中道之戒無戒不備故名具足",
    "X38n0678_001:0055b07": "用中道慧徧入諸法故名具足此是持中道第一",
    "X38n0678_001:0055b08": "義諦戒也。",
    "X38n0678_001:0055b09": "【註】備釋十戒止觀輔行玄文釋籤廣引經論對辯",
    "X38n0678_001:0055b10": "同異查庵備撿圖示甚詳此不復錄然此中意前",
    "X38n0678_001:0055b11": "四屬戒後六既約三觀論持乃屬於乘以此十戒",
    "X38n0678_001:0055b12": "乘戒俱備此菩薩大乘三聚淨戒如前既是對破",
    "X38n0678_001:0055b13": "三道而成三德正是乘戒兼修統歸理藏故約十",
    "X38n0678_001:0055b14": "種會入三聚法門方是大乘無作妙行也。△三明",
    "X38n0678_001:0055b15": "階位又二。○初標據。",
    "X38n0678_001:0055b16": "【疏】次明階位釋尊一化所說教門准義推尋具明",
    "X38n0678_001:0055b17": "四教謂藏通別圓如大論引迦旃延明六度齊限",
    "X38n0678_001:0055b18": "尸毗代鴿是檀滿須摩提王不妄語是尸滿忍辱",
    "X38n0678_001:0055b19": "仙人歌利王割其心不動是忍滿大施抒海是進",
    "X38n0678_001:0055b20": "滿尚闍梨鳥巢是禪滿劬嬪大臣分地息諍是等",
    "X38n0678_001:0055b21": "智滿偏菩薩也大品明有菩薩發心與薩婆若相",
    "X38n0678_001:0055b22": "應通菩薩也有菩薩發心遊戲神通淨佛國土淨",
    "X38n0678_001:0055b23": "名中得不思議解脫變身登座而復受屈被呵者",
    "X38n0678_001:0055b24": "別菩薩也有菩薩發心即坐道場成正覺轉法輪",
    "X38n0678_001:0055c01": "度眾生圓菩薩也四菩薩中行位淺深今當說。",
    "X38n0678_001:0055c02": "【註】初且通標四教次乃據證四別不相此四菩薩",
    "X38n0678_001:0055c03": "之義不能備盡古師不解纔云菩薩一向大乘遂",
    "X38n0678_001:0055c04": "於經論釋義成壅故妙玄云他云梵網是菩薩戒",
    "X38n0678_001:0055c05": "今問是何等菩薩戒彼若答云是藏通等菩薩戒",
    "X38n0678_001:0055c06": "者應別有菩薩眾眾既不別戒何得異又若別明",
    "X38n0678_001:0055c07": "菩薩戒者何等別是緣覺戒今明三藏三乘無別",
    "X38n0678_001:0055c08": "眾不得別有緣覺之戒也若作別圓菩薩解者可",
    "X38n0678_001:0055c09": "然何者三乘共眾外別有菩薩故別有戒今家若",
    "X38n0678_001:0055c10": "不以四教收機有四菩薩經論異出如何辯明他",
    "X38n0678_001:0055c11": "宗不曉何以釋經。△二廣釋又四初三藏教又二。",
    "X38n0678_001:0055c12": "○初聲聞位。",
    "X38n0678_001:0055c13": "【疏】最初三藏正為小乘聲聞有七賢聖外凡有三",
    "X38n0678_001:0055c14": "一五停二別相念處三總相念處次入內凡有四",
    "X38n0678_001:0055c15": "善根第四煖法五頂法六忍法七世第一法過此",
    "X38n0678_001:0055c16": "入聖位一隨信行二隨法行三信解四見得五身",
    "X38n0678_001:0055c17": "證六時解脫七不時解脫聲聞位如此。",
    "X38n0678_001:0055c18": "【註】三藏階位七賢七聖賢位屬凡凡分內外前三",
    "X38n0678_001:0055c19": "屬外未有理水後四屬內即四善根次入聖位即",
    "X38n0678_001:0055c20": "初果已去所以分七者機有利鈍行有信法如妙",
    "X38n0678_001:0055c21": "玄云一隨信行位者是鈍根入見道之名也非自",
    "X38n0678_001:0055c22": "智力憑他生解(云云)二隨法行位者即是利根入",
    "X38n0678_001:0055c23": "道之名也利者自以智力見理斷結在方便道能",
    "X38n0678_001:0055c24": "自用觀觀四真諦(云云)三信解位者即是信行人入",
    "X38n0678_001:0056a01": "修道轉名信解人也是人證有三界乃至有八種",
    "X38n0678_001:0056a02": "般(云云)四明見得位者法行人轉入脩道名為見",
    "X38n0678_001:0056a03": "得是利根人以自智勳見法得理故名見得亦有",
    "X38n0678_001:0056a04": "諸般(云云)五明身證位者還是信解見到二人入",
    "X38n0678_001:0056a05": "思惟道用無漏智斷上下分結發四禪四無色定",
    "X38n0678_001:0056a06": "(云云)得滅盡定名身證阿那含也六明時解脫羅",
    "X38n0678_001:0056a07": "漢者是信行鈍根待時及眾緣具方得解脫(云云)",
    "X38n0678_001:0056a08": "七不時解脫羅漢者即法行利根名不動法羅漢",
    "X38n0678_001:0056a09": "也此人因中修道能一切時隨所欲進修善業不",
    "X38n0678_001:0056a10": "待眾具故名不時解脫亦有二種不得滅盡定但",
    "X38n0678_001:0056a11": "名慧解脫得滅盡定名俱解脫(云云)聲聞根機大",
    "X38n0678_001:0056a12": "約七種若成論明二十七賢聖位具如玄文於此",
    "X38n0678_001:0056a13": "位次合辯家家諸般行慈減緣行及退動羅漢等",
    "X38n0678_001:0056a14": "行相不同稍有所涉廣在玄籤及四教義析玄等",
    "X38n0678_001:0056a15": "文詳備此不暇釋。○二菩薩位。",
    "X38n0678_001:0056a16": "【疏】菩薩不論階位不斷煩惱唯修六度若論次位",
    "X38n0678_001:0056a17": "祇可准望小乘作淺深耳從初發心起慈悲誓願",
    "X38n0678_001:0056a18": "觀察四諦以道諦為初門專修六度檀破餓鬼尸",
    "X38n0678_001:0056a19": "救地獄忍濟畜生進拔脩羅禪靜人中慧昭天眾",
    "X38n0678_001:0056a20": "從初釋迦至罽那尸棄名初僧祇得五種功悳一",
    "X38n0678_001:0056a21": "不生三惡道二不生邊地三諸根完具四不受女",
    "X38n0678_001:0056a22": "身五常識宿命而自不知作佛准望位在五停別",
    "X38n0678_001:0056a23": "總念處也從尸棄至然燈名二僧祇爾時雖自知",
    "X38n0678_001:0056a24": "作佛而口不說准望位在煖法性地既有證法之",
    "X38n0678_001:0056b01": "信必知作佛修六度行心未分明口不向他說也",
    "X38n0678_001:0056b02": "從然燈至毗婆尸三僧祇滿是時內心了了自知",
    "X38n0678_001:0056b03": "作佛口自發言准望在頂法位中修行六度四諦",
    "X38n0678_001:0056b04": "解明如登山頂了見四方故口向他說若過三僧",
    "X38n0678_001:0056b05": "祇種三十二相業准望此是下忍之位若坐道場",
    "X38n0678_001:0056b06": "位在上忍後一剎那入真三十四心斷結得三菩",
    "X38n0678_001:0056b07": "提則為佛也。",
    "X38n0678_001:0056b08": "【註】三藏菩薩位行修證與諸教不同約三阿僧祇",
    "X38n0678_001:0056b09": "行六度行修種相業乃至成佛以位言之三祇種",
    "X38n0678_001:0056b10": "相祇齊下忍坐道場入中上忍約一剎那次第入",
    "X38n0678_001:0056b11": "證以對諸位玄文此疏但略舉位廣如四教義備",
    "X38n0678_001:0056b12": "明行位文甚詳細但此菩薩云不斷惑大論斥云",
    "X38n0678_001:0056b13": "是名大錯記主意謂大論斥權以行破小故作此",
    "X38n0678_001:0056b14": "說若附彼教覆相權說非謂全無不斷之義但斷",
    "X38n0678_001:0056b15": "惑者有二種斷有有漏斷有無漏斷若有漏斷未",
    "X38n0678_001:0056b16": "名為斷無漏真斷方名為斷故輔行中引二論計",
    "X38n0678_001:0056b17": "和會申通文甚詳悉學者撿之二祇云性地者既",
    "X38n0678_001:0056b18": "非行門義同通教性地未斷爾。○二通教。",
    "X38n0678_001:0056b19": "【疏】通教菩薩即三乘共十地一乾慧地者事相名",
    "X38n0678_001:0056b20": "同三藏觀行心別體陰界入如幻如化總破見愛",
    "X38n0678_001:0056b21": "八倒名身念處心受法亦如是住是觀中修正勤",
    "X38n0678_001:0056b22": "如意根力覺道雖未得暖法相似理水總相智慧",
    "X38n0678_001:0056b23": "深利故稱乾慧地二性地者得過乾慧地得暖法",
    "X38n0678_001:0056b24": "已能增進初中後心入頂法乃至世第一法皆名",
    "X38n0678_001:0056c01": "性地得無漏性水故言性地也三八人地三乘信",
    "X38n0678_001:0056c02": "行法行體見假發真斷惑在無間三昧中八忍具",
    "X38n0678_001:0056c03": "足智少一分名八人地也四見地者三乘同見第",
    "X38n0678_001:0056c04": "一義無生四諦之理同斷見惑八十八使盡五薄",
    "X38n0678_001:0056c05": "地體愛假發真斷欲界思證第六解脫煩惱薄也",
    "X38n0678_001:0056c06": "六離欲地者三乘體愛假即真斷欲界五下分結",
    "X38n0678_001:0056c07": "身見戒取疑貪嗔故言離欲地也七已辦地者",
    "X38n0678_001:0056c08": "三乘之人體色無色愛即真發無漏斷五上分結",
    "X38n0678_001:0056c09": "掉慢疑色染無色染七十二盡三界事惑究竟故",
    "X38n0678_001:0056c10": "言已辦地也八辟支佛地緣覺發真無漏功悳力",
    "X38n0678_001:0056c11": "大能除習氣也九菩薩地者從空入假道觀雙流",
    "X38n0678_001:0056c12": "深觀二諦進斷習氣色心無知得法眼道種智遊",
    "X38n0678_001:0056c13": "戲神通淨佛國土成就眾生學佛十力四無畏斷",
    "X38n0678_001:0056c14": "習氣將盡也十佛地者大功悳力以資智慧一念",
    "X38n0678_001:0056c15": "相應慧觀真諦究竟習亦無餘如劫火燒木無復",
    "X38n0678_001:0056c16": "灰炭香象渡河到於邊底雖佛菩薩名異二乘通",
    "X38n0678_001:0056c17": "觀無生體法同是無學共歸灰斷證果處一稱為",
    "X38n0678_001:0056c18": "通也。",
    "X38n0678_001:0056c19": "【註】通教行位斷伏之相三乘共位諸文一同玄文",
    "X38n0678_001:0056c20": "與四教義凡明通位須辯名別義通蓋諸經論所",
    "X38n0678_001:0056c21": "說不同故立二意收會一者用通教十地而格量",
    "X38n0678_001:0056c22": "菩薩別立忍名二用別教五十位准望通教三乘",
    "X38n0678_001:0056c23": "共地之名而辯菩薩之位是則立忍之位乃用通",
    "X38n0678_001:0056c24": "教十地於菩薩邊別立十忍三人雖同觀真斷惑",
    "X38n0678_001:0057a01": "以證無生二乘住於無生自調自度菩薩不住忍",
    "X38n0678_001:0057a02": "苦利物能起化用故此忍名別在菩薩故云獨菩",
    "X38n0678_001:0057a03": "薩位委如妙玄及四教義釋義甚詳若用別教位",
    "X38n0678_001:0057a04": "次准望菩薩共位者亦於三乘共中取菩薩有借",
    "X38n0678_001:0057a05": "別名通之義亦不語二乘諸文有云共三乘者於",
    "X38n0678_001:0057a06": "菩薩若作乾慧性地等名此名乃與二乘人共以",
    "X38n0678_001:0057a07": "二乘人所行十地亦名乾慧等故人不見之便謂",
    "X38n0678_001:0057a08": "借別通語三乘良由未見諸文別辨菩薩或謂此",
    "X38n0678_001:0057a09": "之二義通皆借別教位以名通位亦由不見諸文",
    "X38n0678_001:0057a10": "於立忍中是用通教十地於借別中方是用別位",
    "X38n0678_001:0057a11": "名是則一義是借別名通一義是用通立忍非謂",
    "X38n0678_001:0057a12": "二義皆是借別善看讀者名義照然此名若正諸",
    "X38n0678_001:0057a13": "文會通於義無雍唯四教義立此二科名目甚正",
    "X38n0678_001:0057a14": "彼云一用通教位立別位名名別而義通二明用",
    "X38n0678_001:0057a15": "別教別位名名別義通得此立名其義方顯此中",
    "X38n0678_001:0057a16": "明位但據三乘共位斷伏次第於義易明此教行",
    "X38n0678_001:0057a17": "位又有初地斷惑之者以通教中攝機寬故義有",
    "X38n0678_001:0057a18": "含容須曉三通於義自正以由利人於初地中便",
    "X38n0678_001:0057a19": "能斷惑問大論三處燋炷亦於通教初地為初炎",
    "X38n0678_001:0057a20": "是何行位答燋炷之義異說頗多並由不識通教",
    "X38n0678_001:0057a21": "三通此義若明燋炷借位悉皆洞朗祇為通教有",
    "X38n0678_001:0057a22": "利根人於此斷惑有含容義機通說通四念處明",
    "X38n0678_001:0057a23": "通通通別通圓佛觀三機同一座席祇作十地而",
    "X38n0678_001:0057a24": "說通此三人而解通教之人乾慧初炎別教之人",
    "X38n0678_001:0057b01": "初地初炎圓教之人初住初炎別圓以破無明為",
    "X38n0678_001:0057b02": "初炎通教以破見為初炎如來作含容三教而說",
    "X38n0678_001:0057b03": "被三根性從通教中入別圓位又以步馬神通三",
    "X38n0678_001:0057b04": "喻喻之步喻通通馬喻通別神喻通圓並於初地",
    "X38n0678_001:0057b05": "而明初炎人不見之有以藉通開導以釋燋炷深",
    "X38n0678_001:0057b06": "為失旨且如藉通不論破惑今是初地破惑之人",
    "X38n0678_001:0057b07": "有以被接而釋之者皆非文意正合淨名記云利",
    "X38n0678_001:0057b08": "根菩薩初地見真之義也所云七十二盡者以七",
    "X38n0678_001:0057b09": "地中進斷上二界思有八定地每地九品故云七",
    "X38n0678_001:0057b10": "十二以除欲界九品在六地斷故云也。△三別教",
    "X38n0678_001:0057b11": "又三。○初示行位。",
    "X38n0678_001:0057b12": "【疏】別教階位五十二地一外凡十信一信二念三",
    "X38n0678_001:0057b13": "進四慧五定六不退七回向八護法九戒十願第",
    "X38n0678_001:0057b14": "二內凡習種性十住一發心二持地三修行四生",
    "X38n0678_001:0057b15": "貴五方便具足六正心七不退八童真九法王子",
    "X38n0678_001:0057b16": "十灌頂盡三十心皆名解行位悉是內凡盡名性",
    "X38n0678_001:0057b17": "地第三性種性十行一歡喜二饒益三無恚恨四",
    "X38n0678_001:0057b18": "無盡五離癡亂六善現七無著八尊重九善法十",
    "X38n0678_001:0057b19": "真實第四道種性十回向一救護一切眾生離眾",
    "X38n0678_001:0057b20": "生相二不壞三等一切諸佛四徧至一切處五無",
    "X38n0678_001:0057b21": "盡功德藏六隨順一切堅固平等善根七隨順等",
    "X38n0678_001:0057b22": "觀一切眾生八真如相九無縛無著解脫十法界",
    "X38n0678_001:0057b23": "無量第五聖種性十地一歡喜二離垢三明四炎",
    "X38n0678_001:0057b24": "五難勝六現前七遠行八不動九善慧十法雲第",
    "X38n0678_001:0057c01": "六等覺地名金剛心菩薩亦名無垢地隣真極聖",
    "X38n0678_001:0057c02": "眾覺之頂也第七妙覺地即是見性究竟佛菩提",
    "X38n0678_001:0057c03": "果了了見性稱妙覺也。",
    "X38n0678_001:0057c04": "【註】別教行位教權證實意稍難曉先明教旨次辯",
    "X38n0678_001:0057c05": "行相別教與圓同詮中理例如藏通同詮真理拙",
    "X38n0678_001:0057c06": "巧之異藏拙故為折觀通巧故為體觀別圓亦爾",
    "X38n0678_001:0057c07": "雖同詮中理以教拙故作次第解遂成別教若教",
    "X38n0678_001:0057c08": "巧者雖有行位次第淺深以三觀一心約不思議",
    "X38n0678_001:0057c09": "不次第中而論次第自成圓義祇一中理解有淺",
    "X38n0678_001:0057c10": "深成但不但此最難會且如華嚴二機在座如來",
    "X38n0678_001:0057c11": "一音菩薩一口說此住行向等別人作別解圓人",
    "X38n0678_001:0057c12": "作圓解別人亦聞說圓融法不思議事一中無量",
    "X38n0678_001:0057c13": "無量一中微塵剎土互入互融祇為別人雖聞圓",
    "X38n0678_001:0057c14": "融指在果上不謂果上融通全是初心理具以不",
    "X38n0678_001:0057c15": "解具雖有即名而無即義雖解圓融還成次第故",
    "X38n0678_001:0057c16": "曰初心仰信此理遂成但中此旨幽密人罕知之",
    "X38n0678_001:0057c17": "不解此意說別教者失旨甚矣每見學人談別教",
    "X38n0678_001:0057c18": "法如雲外月似出水花罕求此教稟教之人中心",
    "X38n0678_001:0057c19": "如何成次第解作隔歷說往往別教稟中道人不",
    "X38n0678_001:0057c20": "及通教體真之見良亦可嗟通人尚乃見一切法",
    "X38n0678_001:0057c21": "便解如幻如化即色談空豈可別教知中之人質",
    "X38n0678_001:0057c22": "塞蒙壅之如此耶故知所謂同詮中理者中以不",
    "X38n0678_001:0057c23": "偏為義絕持為功此與圓人同一座席同一見聞",
    "X38n0678_001:0057c24": "方曰同詮故知此人心亦能解圓融之理口亦能",
    "X38n0678_001:0058a01": "說圓融之語祇有一點不明雖終日圓融還成次",
    "X38n0678_001:0058a02": "第荊溪特云但知果上融通不知眾生理本此之",
    "X38n0678_001:0058a03": "二句斷盡別教一教之旨所以果融而因不融故",
    "X38n0678_001:0058a04": "玄文中以地向相對論融不融即成別義住信相",
    "X38n0678_001:0058a05": "對論融不融方成圓義止觀引古釋縱橫義若據",
    "X38n0678_001:0058a06": "古人所說法門有何圓妙更過於此大師皆判為",
    "X38n0678_001:0058a07": "別者祇為古師不識具義雖說圓妙還成縱橫今",
    "X38n0678_001:0058a08": "家得旨良由談具所以超勝百家學教之者此旨",
    "X38n0678_001:0058a09": "不明何以分圓別兩教於此若了別教教義洞然",
    "X38n0678_001:0058a10": "無壅次辯行位此疏但列諸位名目不論所出斷",
    "X38n0678_001:0058a11": "伏之意玄文云既有如此無量階差是故經論名",
    "X38n0678_001:0058a12": "數斷伏高下對諸法門多有不同若華嚴明四十",
    "X38n0678_001:0058a13": "一地(云云)瓔珞明五十二位仁王明五十一位新",
    "X38n0678_001:0058a14": "金光明但云十地勝天王般若明十四忍大品但",
    "X38n0678_001:0058a15": "明十地涅槃明五行十功德(云云)又十地論攝大",
    "X38n0678_001:0058a16": "乘論地持論等並釋菩薩地位多少出沒不同斷",
    "X38n0678_001:0058a17": "伏高下亦異(云云)豈可定說不廣尋經論如無目",
    "X38n0678_001:0058a18": "爭日今若明位數須依瓔珞仁王若明斷伏高下",
    "X38n0678_001:0058a19": "須依大品三觀若對法門須依涅槃用眾經意共",
    "X38n0678_001:0058a20": "成初心教觀兩門使分明耳(云云)備如玄文細明",
    "X38n0678_001:0058a21": "行位然此合辨修性縱橫橫學圓修出假等此不",
    "X38n0678_001:0058a22": "暇辯教旨若明諸義易曉。○二性習前後。",
    "X38n0678_001:0058a23": "【疏】性習二性若據位分習種在前性種在後若據",
    "X38n0678_001:0058a24": "行論性習同時故前後不定依體起用先明性種",
    "X38n0678_001:0058b01": "後明習種尋用取體先習後性與教證二道相似",
    "X38n0678_001:0058b02": "就位以論教道在前證道在後據行論之證教同",
    "X38n0678_001:0058b03": "時前後不定依體起用先證後教尋用取體先教",
    "X38n0678_001:0058b04": "後證也就解行中復有四種一名解行二名發心",
    "X38n0678_001:0058b05": "三名迴向四名道種於出世道解而勤行故名解",
    "X38n0678_001:0058b06": "行於大菩提起意趣求故名發心用已善法趣向",
    "X38n0678_001:0058b07": "菩提故名迴向當分之中如觀道立故名為道望",
    "X38n0678_001:0058b08": "後佛果能生曰種也習種性能生報佛性種性能",
    "X38n0678_001:0058b09": "生法佛。",
    "X38n0678_001:0058b10": "【註】常途所明別位亦罕談此體用教證不定同時",
    "X38n0678_001:0058b11": "之義此中既明性習二性不定同時故有此例大",
    "X38n0678_001:0058b12": "意乃約位次竪論前後約得意者橫辨同時據發",
    "X38n0678_001:0058b13": "習者乃論不定在文可見教證二道舊來說者甚",
    "X38n0678_001:0058b14": "多莫不皆云說一教始終為約說教道說十地法",
    "X38n0678_001:0058b15": "為約說證道其證道或說隔歷或說圓融異論紛",
    "X38n0678_001:0058b16": "紜從來先達共迷此義今因考見別教教旨則見",
    "X38n0678_001:0058b17": "教證二道果有所歸昔來所說一者判位無功二",
    "X38n0678_001:0058b18": "者位有兩屬今且略以四種判別教位乃無混濫",
    "X38n0678_001:0058b19": "應以地前為約行教道登地為約行證道十地為",
    "X38n0678_001:0058b20": "約說教道妙覺為約說證道且約行教證諸文明",
    "X38n0678_001:0058b21": "指人無所疑唯約說教證人多迷之並由不了所",
    "X38n0678_001:0058b22": "謂約說者不可以如來說法謂之約說應以有教",
    "X38n0678_001:0058b23": "無人虗設此說謂之約說名義乃正為地前人說",
    "X38n0678_001:0058b24": "十地始終名為教道非謂說一教始終也纔作一",
    "X38n0678_001:0058c01": "教始終便見位位有兩屬之過約說證道指妙覺",
    "X38n0678_001:0058c02": "者既云若說十地已證之法且於別教當指何人",
    "X38n0678_001:0058c03": "已證十地等覺一位或有或無置之不論應指妙",
    "X38n0678_001:0058c04": "覺為已證人又云道場所得法故知乃約妙覺為",
    "X38n0678_001:0058c05": "約說證道明矣舊來宗師不曾窮究遂成妄傳請",
    "X38n0678_001:0058c06": "好學者子細研詳方見今說與祖師合更無疑矣",
    "X38n0678_001:0058c07": "此但略示予於復宗集中自有義章廣引論文及",
    "X38n0678_001:0058c08": "疏記文曉證此義甚為切當。○三釋六住退心。",
    "X38n0678_001:0058c09": "【疏】舊云法才王子六心中退即云十住第六心難",
    "X38n0678_001:0058c10": "云十住云性地性以不改為義云何退作二乘其",
    "X38n0678_001:0058c11": "猶一善性是不依一闡提不妨退大向小終是難",
    "X38n0678_001:0058c12": "通止觀師說是十法信中六心退耳此釋論師及",
    "X38n0678_001:0058c13": "金剛般若論師皆作此解是信習十心中六心耳",
    "X38n0678_001:0058c14": "七心已上永離二乘爾時設為利弘經不無輕漏",
    "X38n0678_001:0058c15": "而度物心不失恒有菩薩之名也。",
    "X38n0678_001:0058c16": "【註】瓔珞上卷明法才王子淨目天子舍利弗等欲",
    "X38n0678_001:0058c17": "入第七位其中值惡因緣退入凡夫不善惡中無",
    "X38n0678_001:0058c18": "惡不造四明云若常途別教皆云初住斷見更不",
    "X38n0678_001:0058c19": "起諸重過況見惑名數雖多乃一位斷思惑乃歷",
    "X38n0678_001:0058c20": "諸位方盡此常所談別教分齊也今記主既見身",
    "X38n0678_001:0058c21": "子六住尚退復起重罪遂以義求自有機緣見思",
    "X38n0678_001:0058c22": "俱斷至六住時思既未盡見亦餘殘所以能牽惡",
    "X38n0678_001:0058c23": "道此是記主約義斟酌之辭故云恐是爾前見思",
    "X38n0678_001:0058c24": "同斷不可將見行別教難也四明乃以別途位次",
    "X38n0678_001:0059a01": "言之深合祖意此是四明答曰本難或作權說者",
    "X38n0678_001:0059a02": "或作借位者皆非文意今文既以退大向小為難",
    "X38n0678_001:0059a03": "通驗知止觀師及二論師指在六住度物心不失",
    "X38n0678_001:0059a04": "者正是見思同斷之義別途斷位已無疑矣。△四",
    "X38n0678_001:0059a05": "圓教又二初正明行位又二。○初對揀。",
    "X38n0678_001:0059a06": "【疏】圓教明位別教五十二位次第修行圓教圓修",
    "X38n0678_001:0059a07": "一心具萬行異於次第行也。",
    "X38n0678_001:0059a08": "【註】圓本無位非次第故譬治鐵作器麤垢先落名",
    "X38n0678_001:0059a09": "先落處於無位次而論位次還以別位融彼次第",
    "X38n0678_001:0059a10": "而成一心即為圓位故有次第不次第別而分二",
    "X38n0678_001:0059a11": "教。△二釋位又八。○初外凡。",
    "X38n0678_001:0059a13": "註菩薩戒經卷上一",
    "X38n0678_001:0059a17": "梵網經菩薩心地品戒疏卷上之二",
    "X38n0678_001:0059a19": "【疏】外凡五品位一初隨喜心若人宿植深厚或值",
    "X38n0678_001:0059a20": "善知識或從經卷圓聞妙理一法一切法一切法",
    "X38n0678_001:0059a21": "一法非一非一切不可思議起圓信解信一心中",
    "X38n0678_001:0059a22": "具十法界如一微塵有大千經卷欲開此心而修",
    "X38n0678_001:0059a23": "圓行圓行者一行一切行略言為十謂識一念平",
    "X38n0678_001:0059a24": "等具足不可思議傷己惛沉慈及一切又知此心",
    "X38n0678_001:0059b01": "常寂常照用寂照心破一切法即空即假即中又",
    "X38n0678_001:0059b02": "識一心諸心若通若塞能於此心具足道品向菩",
    "X38n0678_001:0059b03": "提路又解此心正助之法識己心及凡聖心又安",
    "X38n0678_001:0059b04": "心不動不墯不退不散雖識一心無量功德不生",
    "X38n0678_001:0059b05": "染著十心成就其心念念悉與諸波羅蜜相應也",
    "X38n0678_001:0059b06": "二讀誦者圓信始生善順將養涉事紛動令道牙",
    "X38n0678_001:0059b07": "破唯得內修理觀外則讀誦大乘聞有助觀之力",
    "X38n0678_001:0059b08": "內外相藉圓信轉明十心堅固如日光照見種種",
    "X38n0678_001:0059b09": "色也三說法者內觀轉強外資又著圓解在懷弘",
    "X38n0678_001:0059b10": "誓熏動更加說法如實演布但以大乘法答設以",
    "X38n0678_001:0059b11": "方便終令悟大隨說法淨則智慧淨說法開導是",
    "X38n0678_001:0059b12": "前人得道全因緣化功歸己十心三倍轉明也四",
    "X38n0678_001:0059b13": "兼行六度上來前熟觀心未遑涉事今正觀稍明",
    "X38n0678_001:0059b14": "即傍兼利物能以少施與虗空等使一切法趣檀",
    "X38n0678_001:0059b15": "檀為法界事相雖少運懷甚大理觀為正事行為",
    "X38n0678_001:0059b16": "傍故言兼行事福資理十心彌盛也五正行六度",
    "X38n0678_001:0059b17": "圓觀稍熟事理欲融事不妨理理不隔事具行六",
    "X38n0678_001:0059b18": "度權實二智究了通達治生產業皆與實相不相",
    "X38n0678_001:0059b19": "違背具足解釋佛之知見而於正觀如火益薪力",
    "X38n0678_001:0059b20": "用光猛也。",
    "X38n0678_001:0059b21": "○二內凡。",
    "X38n0678_001:0059b22": "第一內凡十信圓聞圓信修於圓行善巧增益五",
    "X38n0678_001:0059b23": "倍深明因此圓行得入圓位善修平等法界即入",
    "X38n0678_001:0059b24": "信心善修慈愍即入念心善修寂照即入進心善",
    "X38n0678_001:0059c01": "修破法即入慧心善修通塞即入定心善修道品",
    "X38n0678_001:0059c02": "即入不退心善修正助即入迴向心善修凡聖即",
    "X38n0678_001:0059c03": "入護法心善修不動即入戒心善修無著即入願",
    "X38n0678_001:0059c04": "心是名圓教鐵輪十信位圓教似解六根清淨也。",
    "X38n0678_001:0059c05": "○三聖位十住。",
    "X38n0678_001:0059c06": "第二聖位前明十住真中智也初發心住發時三",
    "X38n0678_001:0059c07": "種心發一緣因善心發二了因慧心發三正因理",
    "X38n0678_001:0059c08": "心發即是境智行妙三種開發緣因心發即是住",
    "X38n0678_001:0059c09": "不可思議解脫首楞嚴定了因心發即摩訶般若",
    "X38n0678_001:0059c10": "畢竟空也正因心發即是住實相法身中道第一",
    "X38n0678_001:0059c11": "義諦也華嚴云初住所有功德三世諸佛歎不能",
    "X38n0678_001:0059c12": "盡初發心時便成正覺了達諸法真實之性所有",
    "X38n0678_001:0059c13": "聞法不由他悟淨名云知一切法是坐道場亦是",
    "X38n0678_001:0059c14": "入不二法門大品云從初發心即坐道場轉法輪",
    "X38n0678_001:0059c15": "度眾生為如佛阿字門一切法初不生也。",
    "X38n0678_001:0059c16": "○四十行。",
    "X38n0678_001:0059c17": "第三明十行者即是十住後實相真明不可思議",
    "X38n0678_001:0059c18": "更證十番智斷破十品無明一行一切行念念進",
    "X38n0678_001:0059c19": "趣流入平等法界海諸波羅蜜任運生長自行化",
    "X38n0678_001:0059c20": "他與虗空等也。",
    "X38n0678_001:0059c21": "○五十向。",
    "X38n0678_001:0059c22": "第四十迴向者十行之後無功用道不可思議真",
    "X38n0678_001:0059c23": "明念念開發一切法界願行事理自然和融迴入",
    "X38n0678_001:0059c24": "平等法界海更證十番智斷破十品無明故名迴",
    "X38n0678_001:0060a01": "向也。",
    "X38n0678_001:0060a02": "○六十地。",
    "X38n0678_001:0060a03": "第五十地者即是無漏真明入無功用道猶如大",
    "X38n0678_001:0060a04": "地能生一切佛法荷負法界眾生普入三世佛地",
    "X38n0678_001:0060a05": "又證十番智斷破十品無明也。",
    "X38n0678_001:0060a06": "○七等覺。",
    "X38n0678_001:0060a07": "第六等覺地者觀達無始無明源底邊際智滿畢",
    "X38n0678_001:0060a08": "竟清淨斷最後窮源微細無明登中道山頂與無",
    "X38n0678_001:0060a09": "明父母別是名有所斷者名有上士也。",
    "X38n0678_001:0060a10": "○八妙覺。",
    "X38n0678_001:0060a11": "第七妙覺地者究竟解脫無上佛智故言無所斷",
    "X38n0678_001:0060a12": "者名無上士此即三德不縱不橫不並不別究竟",
    "X38n0678_001:0060a13": "後心大涅槃也一切大理大誓願大莊嚴大智斷",
    "X38n0678_001:0060a14": "大徧知大道大用大權實大利益大無住即是十",
    "X38n0678_001:0060a15": "觀成乘圓極竟在於佛過茶無字可說盧舍那名",
    "X38n0678_001:0060a16": "淨滿一切皆滿也。",
    "X38n0678_001:0060a17": "【註】此中圓位別無修法即是十乘觀法為圓修相",
    "X38n0678_001:0060a18": "依修而證證有淺深始從初品終至妙覺也初品",
    "X38n0678_001:0060a19": "修十謂識一念心平等具足不思議等初品識知",
    "X38n0678_001:0060a20": "十乘次品圓信轉明十心堅固三品十心三倍增",
    "X38n0678_001:0060a21": "明乃至十信善修平等法界即入信心善修慈愍",
    "X38n0678_001:0060a22": "即入念心等終至十住十行等皆云更十番智斷",
    "X38n0678_001:0060a23": "破十品無明至妙覺位修極證圓究竟無上即是",
    "X38n0678_001:0060a24": "究竟後心大涅槃也故此十法皆名為大也大理",
    "X38n0678_001:0060b01": "即初乘不思議理大也乃至大無住即是第十無",
    "X38n0678_001:0060b02": "法愛也故云十觀成乘圓極在佛一切皆滿也此",
    "X38n0678_001:0060b03": "中明位與諸文大同小異無大難明但諸文有依",
    "X38n0678_001:0060b04": "普賢觀五品在十信中意稍難曉妙句現在四信",
    "X38n0678_001:0060b05": "滅後五品品信文相交互難釋此不暇辯學者知",
    "X38n0678_001:0060b06": "之。△二釋四十二字門又二。○初釋。",
    "X38n0678_001:0060b07": "【疏】南岳師云四十二字門是佛蜜語何必不表四",
    "X38n0678_001:0060b08": "十二位諸學人執釋論無此解多疑不用但論本",
    "X38n0678_001:0060b09": "文千卷什師九倍略之何必無此解深應冥會何",
    "X38n0678_001:0060b10": "者經云初阿後茶中間四十二字門具諸字功德",
    "X38n0678_001:0060b11": "華嚴云從初一地具足諸地功德此義即同阿字",
    "X38n0678_001:0060b12": "門諸法初不生故此豈非圓教初住初得無生忍",
    "X38n0678_001:0060b13": "過茶無字可說豈非妙覺無上無過。",
    "X38n0678_001:0060b14": "【註】玄文四教義諸文圓位皆引四十二字以為誠",
    "X38n0678_001:0060b15": "證此文詳而又顯故云甚自分明。△二證又二。○",
    "X38n0678_001:0060b16": "初證圓教。",
    "X38n0678_001:0060b17": "【疏】廣乘品明一切法皆是摩訶演竟即說四十二",
    "X38n0678_001:0060b18": "字門豈非圓菩薩從初發心得諸法實相具一切",
    "X38n0678_001:0060b19": "法至妙覺地窮一切法底此義與圓位甚自分明。",
    "X38n0678_001:0060b20": "○二證通別。",
    "X38n0678_001:0060b21": "次發趣品明別教十地後明三乘共十地三教階",
    "X38n0678_001:0060b22": "位其文現也。",
    "X38n0678_001:0060b23": "【註】演字應作衍釋論宗般若談衍門三教故以證",
    "X38n0678_001:0060b24": "也釋名竟。△二出體又二初列。",
    "X38n0678_001:0060c01": "【疏】第二出體者初明無作次明止行二善。",
    "X38n0678_001:0060c02": "△二釋又二初無作二止行初又三。○初略立。",
    "X38n0678_001:0060c03": "初戒體者不起而已起即性無作假色。",
    "X38n0678_001:0060c04": "【註】所明戒體有大小乘若小乘論計不同或云色",
    "X38n0678_001:0060c05": "法或云非色非心宗計既殊不可不會然則戒體",
    "X38n0678_001:0060c06": "既於身口防止過非作此稟持發起無作今究所",
    "X38n0678_001:0060c07": "發無作戒體是何等法乃是善行所起一種聖法",
    "X38n0678_001:0060c08": "善業也兩宗於此善業各計不同□宗計色一宗",
    "X38n0678_001:0060c09": "計非色非心辨此廣如虎溪後集詳引經論備明",
    "X38n0678_001:0060c10": "此義稍有所涉須者撿之若大乘體正是今疏所辯",
    "X38n0678_001:0060c11": "之體此當具明先知異非方見今是從來所惑大",
    "X38n0678_001:0060c12": "乘戒體止觀輔行以心為體引瓔珞云心無盡故",
    "X38n0678_001:0060c13": "戒亦無盡今疏乃云無作假色於色於心何者為",
    "X38n0678_001:0060c14": "的淨覺雜編云夫言體者有當體體有所依體當",
    "X38n0678_001:0060c15": "體屬色所依屬心廣如彼章熈鈔云荊溪據瓔珞",
    "X38n0678_001:0060c16": "云無盡者意明心性以為戒體(此俱從性)次大乘論種",
    "X38n0678_001:0060c17": "子受所引色觀心論云大乘防意地(此並據修)若約互",
    "X38n0678_001:0060c18": "具今疏云性色既即不起大乘明受所引色並乃",
    "X38n0678_001:0060c19": "全性起修等今詳彼意言心為體者約性而說言",
    "X38n0678_001:0060c20": "色為體者約修而說戒疏云性無作假色者約從",
    "X38n0678_001:0060c21": "性起修修性共說也頂山記廣辯三種假色約三",
    "X38n0678_001:0060c22": "因三身對明修性等此甚通漫而云既從性德起",
    "X38n0678_001:0060c23": "於修德復於修德發乎遮持化他功勳故名此為",
    "X38n0678_001:0060c24": "假色然功勳之上豈不該心但戒法制色為便又",
    "X38n0678_001:0061a01": "既云假色義自該心今試研詳諸說畢竟未契祖",
    "X38n0678_001:0061a02": "意且如淨覺雖分當體所依乃指心為所依殊不",
    "X38n0678_001:0061a03": "知今之戒體且辯當體無作之法不可以理體濫",
    "X38n0678_001:0061a04": "之如前所辨此最失旨熈鈔雖則約修性說今明",
    "X38n0678_001:0061a05": "無作且就修論以性而為其體並非所取頂山雖",
    "X38n0678_001:0061a06": "則廣演文義竟無所歸但辯性種修種下種之義",
    "X38n0678_001:0061a07": "而於無作雖云通於心色畢竟義無的當豈非所",
    "X38n0678_001:0061a08": "謂中心疑者其辭枝乎殊無可取其餘或有義章",
    "X38n0678_001:0061a09": "所說不暇備敘並未合乎祖意。○次明今義如上",
    "X38n0678_001:0061a10": "所議昔說既非今於祖文考竅義旨於茲戒體文",
    "X38n0678_001:0061a11": "甚分明顯出吾祖高妙之處免為近世之所乾沒",
    "X38n0678_001:0061a12": "夫言體者當論二種一者當體二者所依今明所",
    "X38n0678_001:0061a13": "發無作體者乃是宗中所明因行從因克果有修",
    "X38n0678_001:0061a14": "有發附事而明故須且於當體而辯未涉所依也",
    "X38n0678_001:0061a15": "當知戒體通色通心蓋由稟戒從三業受精持無",
    "X38n0678_001:0061a16": "犯虔重恪誠方乃發起無作戒體此體發時必有",
    "X38n0678_001:0061a17": "能發必有所發心為能發色為所發以由戒法稟",
    "X38n0678_001:0061a18": "受之時心不散亂身則翹勤口則答對並由精勤",
    "X38n0678_001:0061a19": "方乃納戒在心方有無作體發故知若無虔勤之",
    "X38n0678_001:0061a20": "念不能納戒在心若從納義戒為能納心為所納",
    "X38n0678_001:0061a21": "若從發義心為能發戒為所發所發之戒即是一",
    "X38n0678_001:0061a22": "種聖法善業此善業者即無表色天眼能見與小",
    "X38n0678_001:0061a23": "乘戒業體無別但由大乘圓實教中詮量此體與",
    "X38n0678_001:0061a24": "小乘異乃通二向從能發屬心從所發屬色止觀",
    "X38n0678_001:0061b01": "輔行以心為體從能發而言戒疏論文以色為體",
    "X38n0678_001:0061b02": "從所發而說故知非心則無以發非色則無以彰",
    "X38n0678_001:0061b03": "是故諸文或從心說或從色說有茲所以文方不",
    "X38n0678_001:0061b04": "虗此色此心皆屬當體皆屬於事有興有廢在教",
    "X38n0678_001:0061b05": "在權並由三師稟受作為精持制止而得此戒即",
    "X38n0678_001:0061b06": "修治造作之妙行也五章言之乃屬宗攝輔行判",
    "X38n0678_001:0061b07": "之並是明宗深有所以如此判已戒之當體義有",
    "X38n0678_001:0061b08": "定准然後方可論其所依者即理性也故此事行",
    "X38n0678_001:0061b09": "大乘詮之並由理具方有事用若無理體而為所",
    "X38n0678_001:0061b10": "依行未免邪事皆成妄是故圓事乃即理之事所",
    "X38n0678_001:0061b11": "修之行乃全性起修行從性起方云諸行無作事",
    "X38n0678_001:0061b12": "與理即方云體內之權行是妙行權是妙權此大",
    "X38n0678_001:0061b13": "乘戒乃全理之事全性之修方為妙戒是故今疏",
    "X38n0678_001:0061b14": "特云不起而已起即性無作假色者性之一字全",
    "X38n0678_001:0061b15": "提理性之所依起字色字乃語發戒之當體當體",
    "X38n0678_001:0061b16": "有二起字是能發之心色字是所發之色由依於",
    "X38n0678_001:0061b17": "性而發此戒故云起即性無作假色也亦與論中",
    "X38n0678_001:0061b18": "受所引色是同引亦起義特云不起而已者此語",
    "X38n0678_001:0061b19": "秖恐三業不勤不能起發此戒則已若能虔勤三",
    "X38n0678_001:0061b20": "業此戒必發纔言其起起即屬心故於此心能發",
    "X38n0678_001:0061b21": "戒色故云不起而已例如無心而已介爾有心三",
    "X38n0678_001:0061b22": "千具足也如此方見祖師文意一字不虗總略多",
    "X38n0678_001:0061b23": "含言簡意富故云不起而已起即性無作假色噫",
    "X38n0678_001:0061b24": "秖茲十一字包無限意苟不如此消釋何以見祖",
    "X38n0678_001:0061c01": "文之高深從來諸師不見此意埋沒甚久可不哀",
    "X38n0678_001:0061c02": "歟止觀從能發邊指心即性性既無盡心亦無盡",
    "X38n0678_001:0061c03": "故云心無盡故能發之心既即所依所發之色亦",
    "X38n0678_001:0061c04": "即所依故云戒亦無盡輔行云雖說色心但有二",
    "X38n0678_001:0061c05": "名論其法體秖是法性故知此之色心從當體邊",
    "X38n0678_001:0061c06": "畢竟非實但有二名語所依邊唯性為實故云秖",
    "X38n0678_001:0061c07": "是法性也以此會通諸文皆爾下文判二家以當",
    "X38n0678_001:0061c08": "無當皆得論理教義正在此也下當點出又復應",
    "X38n0678_001:0061c09": "知心是能發難說無作色是所發無作易明但有",
    "X38n0678_001:0061c10": "無作假色而為聖法善業必無無作假心無作從",
    "X38n0678_001:0061c11": "所發而有也如此建義符合祖文仍會經論於義",
    "X38n0678_001:0061c12": "既通於文不壅頂山熈抄望崖不及諸方碩學試",
    "X38n0678_001:0061c13": "為藻鑒苟或戒體不明何以為此疏述作之本。△",
    "X38n0678_001:0061c14": "二他解又二初標立。",
    "X38n0678_001:0061c15": "【疏】經論互說諍論有無。",
    "X38n0678_001:0061c16": "△二出他又二。○初無無作。",
    "X38n0678_001:0061c17": "一云都無無作色心假合共成眾生善惡本由心",
    "X38n0678_001:0061c18": "起不應別有頑善頑惡皆是指心誓不為惡即名",
    "X38n0678_001:0061c19": "受戒瓔珞經云一切聖凡戒盡以心為體心無盡",
    "X38n0678_001:0061c20": "故戒亦無盡或言教為戒體或云真諦為戒體或",
    "X38n0678_001:0061c21": "言願為戒體無別無作大經聖行觀析無常阿闍",
    "X38n0678_001:0061c22": "世王觀析境界但明色心不道無作五陰名教通",
    "X38n0678_001:0061c23": "大小乘唯有一色四心小乘引接小根恐其輕慢",
    "X38n0678_001:0061c24": "因果權言善惡心能別生一法無作牽報善法須",
    "X38n0678_001:0062a01": "行惡法須止行一則有兩力豈可不慎方便假說",
    "X38n0678_001:0062a02": "適會一時直如論主一生成四果法勝別有凡夫",
    "X38n0678_001:0062a03": "法豈可依此便是實耶若因中別有頑善共為佛",
    "X38n0678_001:0062a04": "因佛地亦別有此善共為佛果當知心為因果更",
    "X38n0678_001:0062a05": "無別法。",
    "X38n0678_001:0062a06": "【註】此一宗據所引經論不於稟受發起無作祇指",
    "X38n0678_001:0062a07": "心為戒體無別無作所計如此。○二有無作。",
    "X38n0678_001:0062a08": "【疏】二云大小乘經論盡有無作皆是實法何者心",
    "X38n0678_001:0062a09": "力巨大能生種種諸法能牽果報小乘明此別有",
    "X38n0678_001:0062a10": "一善能制定佛法憑師受發極至盡形或依定依",
    "X38n0678_001:0062a11": "道品別生皆以心力勝用有此感發成論有無作",
    "X38n0678_001:0062a12": "品云是非色非心聚律師用義亦依此說若毗曇",
    "X38n0678_001:0062a13": "義戒是色聚無作是假色亦言無教非對眼色大",
    "X38n0678_001:0062a14": "乘所明戒是色法大論問云戒是色法可論多少",
    "X38n0678_001:0062a15": "忍是心數云何言多少耶觀論意以戒是色即問",
    "X38n0678_001:0062a16": "此是數義大乘云何而用數義解云若用非色非",
    "X38n0678_001:0062a17": "心復同成實還是小乘今言數家自是數色大乘",
    "X38n0678_001:0062a18": "是大乘色何關數家中論云語言雖同其心則異",
    "X38n0678_001:0062a19": "今大乘明戒是色聚也大乘情期極果憑師一受",
    "X38n0678_001:0062a20": "遠至菩提隨定隨道誓修諸善誓度含識亦以此",
    "X38n0678_001:0062a21": "心力大別發戒善為行者所緣止息諸惡優婆塞",
    "X38n0678_001:0062a22": "戒經云譬如有面有鏡則有像現如是因作便有",
    "X38n0678_001:0062a23": "無作大論解戒度云罪不罪不可得具足尸羅此",
    "X38n0678_001:0062a24": "是戒度正體復云云何名戒以心生口言從今受",
    "X38n0678_001:0062b01": "息身口惡法是名為戒既有能持所持則別有法",
    "X38n0678_001:0062b02": "即無作也地持戒品云下軟心犯後四重不失律",
    "X38n0678_001:0062b03": "儀增上心犯則失律儀若不捨菩提願不增上心",
    "X38n0678_001:0062b04": "犯亦不失律儀若都無無作何得言失梵網大本",
    "X38n0678_001:0062b05": "即大乘教下文云若不見好相雖佛菩薩前受不",
    "X38n0678_001:0062b06": "名得戒又云若有七遮雖發心欲受不名得戒若",
    "X38n0678_001:0062b07": "直以心為戒發心便是戒何故言不得大經云非",
    "X38n0678_001:0062b08": "異色因果又念戒中雖無形色而可護持雖無觸",
    "X38n0678_001:0062b09": "對善修方便可令具足又如刀劒灰汁脚足橋梁",
    "X38n0678_001:0062b10": "若即心為戒何假言無形色無觸對故知別有無",
    "X38n0678_001:0062b11": "作能持戒心以為真戒聖行與世王中不道觀析",
    "X38n0678_001:0062b12": "無作直舉色心者是易觀者耳亦不言無無作小",
    "X38n0678_001:0062b13": "乘說四果大乘開之是權法勝說凡夫法跋摩明",
    "X38n0678_001:0062b14": "其非有未有大乘經開無作是權又既頑善作佛",
    "X38n0678_001:0062b15": "因此自非妨如無常善亦作常善因即其例也。",
    "X38n0678_001:0062b16": "【註】此宗立有無作甚符教文文顯義明。△二今釋",
    "X38n0678_001:0062b17": "又二初無作體二三聚體初又二初定無作二明",
    "X38n0678_001:0062b18": "興廢初又二初律儀無作二道定無作初又二初",
    "X38n0678_001:0062b19": "判二宗二今所用。○初判二宗。",
    "X38n0678_001:0062b20": "【疏】然此二釋舊所諍論言無於理極會在文難愜",
    "X38n0678_001:0062b21": "言有於理難安在文極便既皆有文何者當道理",
    "X38n0678_001:0062b22": "耶然理非當非無當當無當皆得論理教義若言",
    "X38n0678_001:0062b23": "無者於理為當若言有者於教為當理則為實教",
    "X38n0678_001:0062b24": "則為權在實雖無教門則有。",
    "X38n0678_001:0062c01": "【註】然此段文秖約文理以判有無言簡意幽諸鈔",
    "X38n0678_001:0062c02": "解釋未能盡究凞鈔以中邊分事理頂山以修性",
    "X38n0678_001:0062c03": "分事理皆作曲說大師文中自約權實以判事理",
    "X38n0678_001:0062c04": "何必他求蓋由諸師不究戒體且附事論乃與經",
    "X38n0678_001:0062c05": "體事理自異若認戒體便同經體如何消釋今文",
    "X38n0678_001:0062c06": "理無事有耶文中先且定其二說各有當不當言",
    "X38n0678_001:0062c07": "無當理不當教言有當教不當理其奈二說皆有",
    "X38n0678_001:0062c08": "文據然後判之若論所依理性不可以有無無作",
    "X38n0678_001:0062c09": "而論其體故云然理非當非無當雖然如是何妨",
    "X38n0678_001:0062c10": "依理而辨有無故云當無當皆得論理教例如體",
    "X38n0678_001:0062c11": "非因果依之以辯因果非因果者語所依體辯因",
    "X38n0678_001:0062c12": "果者語當體體五章言之當體屬宗所依屬體故",
    "X38n0678_001:0062c13": "今非當非無當即理性之所依當無當即戒體之",
    "X38n0678_001:0062c14": "當體當無當皆得論理教者皆有教之當體而論",
    "X38n0678_001:0062c15": "理之所依也若言無者於理為當即所依之理本",
    "X38n0678_001:0062c16": "非色法故無無作若言有者於教為當即當體之教",
    "X38n0678_001:0062c17": "教門附事論無作體以為假色也教之當體假色",
    "X38n0678_001:0062c18": "屬權理之所依體性為實故云理則為實教則是",
    "X38n0678_001:0062c19": "權也權則附教以論無作實則附理理無無作故",
    "X38n0678_001:0062c20": "結之云在實雖無教門則有如此消會乃見昔之",
    "X38n0678_001:0062c21": "二說各偏一邊不知當與無當皆得論理教故疏",
    "X38n0678_001:0062c22": "不許所以爾者須知發戒莫不從心以此能起之",
    "X38n0678_001:0062c23": "心約契理照性邊則無無作附教門防止邊則有",
    "X38n0678_001:0062c24": "無作請學者以義求之道理合然也秪如發心欲",
    "X38n0678_001:0063a01": "受戒者此心雖則虔勤必假身口制作能發之心",
    "X38n0678_001:0063a02": "或不合理或不契性所行之行皆是妄行非性德",
    "X38n0678_001:0063a03": "行今大乘持戒止惡行善皆依於性而行此行方",
    "X38n0678_001:0063a04": "名性德之行是則持戒之心全從性起性本無作",
    "X38n0678_001:0063a05": "雖終日持戒則持無持相故以能發之心從照理",
    "X38n0678_001:0063a06": "邊我心自空罪福無主亦無能持之人亦無所持",
    "X38n0678_001:0063a07": "之戒有何戒色而談無作之法耶故知照所依理",
    "X38n0678_001:0063a08": "則無無作也明矣及乎照事之時何妨以此能發",
    "X38n0678_001:0063a09": "之心持所稟之戒戒戒無缺絲毫不犯任運持善",
    "X38n0678_001:0063a10": "止惡而有無作假色現前故云教門則有無作也",
    "X38n0678_001:0063a11": "所以疏中言有無作者引優婆塞戒經云譬如有",
    "X38n0678_001:0063a12": "面有鏡則有像生鏡喻理性本無無作像喻假色",
    "X38n0678_001:0063a13": "有無作法面喻能發之心因心契理而立妙行故",
    "X38n0678_001:0063a14": "有戒色無作法成以喻求之此理甚顯故知戒體",
    "X38n0678_001:0063a15": "通色通心有經云一切大乘戒盡以心為體從能",
    "X38n0678_001:0063a16": "發以言之有經云戒是色聚從所發以言之能發",
    "X38n0678_001:0063a17": "所發皆是當體以在事故依於理性而發故指理",
    "X38n0678_001:0063a18": "性而為所依委如前辯如此會通乃見疏中對古",
    "X38n0678_001:0063a19": "二家文理有歸仍見諸鈔於體不明言不及此然",
    "X38n0678_001:0063a20": "此疏文言峻意隱實難消會覽者詳之。○二今所",
    "X38n0678_001:0063a21": "用。",
    "X38n0678_001:0063a22": "【疏】今之所用有無作也。",
    "X38n0678_001:0063a23": "【註】既見舊諍若據一偏不知當與無當皆論理教",
    "X38n0678_001:0063a24": "在理雖無教門則有今從制戒木欲防非止惡令",
    "X38n0678_001:0063b01": "人進修約事約修附權附教立行立法乃論無作",
    "X38n0678_001:0063b02": "正是宗中所明因行無作假色而為體也問若爾",
    "X38n0678_001:0063b03": "於前二師去其無無作者而取有無作者耶答不",
    "X38n0678_001:0063b04": "然前之二師各得一義以今照之盡成偏失言無",
    "X38n0678_001:0063b05": "失教而得理言有失理而得教今雖有無作法不",
    "X38n0678_001:0063b06": "棄所依之理理本自無今之云無無作法不棄於",
    "X38n0678_001:0063b07": "教行須假色細詳此意即性論修無二師之偏失",
    "X38n0678_001:0063b08": "也。○二道定無作。",
    "X38n0678_001:0063b09": "【疏】次明道定皆以無作為體定共於定心中發無",
    "X38n0678_001:0063b10": "作無復諸惡道共者見諦道中所發無作與心上",
    "X38n0678_001:0063b11": "勝道俱故言道共也止觀師釋未必見道所發無",
    "X38n0678_001:0063b12": "作是道共戒秖取中道正觀心中發此無作有防",
    "X38n0678_001:0063b13": "非止惡義故云道共大經云一正法戒二受世教",
    "X38n0678_001:0063b14": "戒菩薩得正法戒謂道共戒得此戒者終不為惡",
    "X38n0678_001:0063b15": "不從師授故稱為得中道心中發得此戒也受世",
    "X38n0678_001:0063b16": "教戒謂白四羯磨然後乃得必假憑師故稱為受",
    "X38n0678_001:0063b17": "差別約示故言世教也定共道共通大小乘大乘",
    "X38n0678_001:0063b18": "道定入攝善法戒有師言唯入禪定能發無作欲",
    "X38n0678_001:0063b19": "界定不發無作唯假空解能發無作有言但令證",
    "X38n0678_001:0063b20": "此定道隨能止伏麤品成就便發無作欲界定念",
    "X38n0678_001:0063b21": "處前皆能發戒也。",
    "X38n0678_001:0063b22": "【註】道共定共若約入位得定得道方有無作此則",
    "X38n0678_001:0063b23": "太深故引止觀師秖取中道正觀心中發此無作",
    "X38n0678_001:0063b24": "故云道共道共既爾定共秪取入定之心與戒俱",
    "X38n0678_001:0063c01": "發也大經二戒者正法即道定世教即律儀釋籤",
    "X38n0678_001:0063c02": "引之云正法戒通於大小及定慧等三聚言之道",
    "X38n0678_001:0063c03": "定屬善法戒也有師之言雖無去取意在後釋為",
    "X38n0678_001:0063c04": "正也。○二明興廢。",
    "X38n0678_001:0063c05": "【疏】次論興廢者初菩薩律儀方便求受其體則興",
    "X38n0678_001:0063c06": "若捨菩提願若增上煩惱犯十重其體則廢若無",
    "X38n0678_001:0063c07": "此二緣至佛乃廢定道兩戒得定得道為因初念",
    "X38n0678_001:0063c08": "定道未與戒俱具足前心為因第二念心方與戒",
    "X38n0678_001:0063c09": "俱爾時是興出定出道最後一念爾時即廢二言",
    "X38n0678_001:0063c10": "入定入道時戒與心俱是時名興出定出道時戒",
    "X38n0678_001:0063c11": "與心俱謝是時名廢故稱心俱戒也三言一發之",
    "X38n0678_001:0063c12": "後出入恒有後入勝定勝道隨從勝受名爾時恒",
    "X38n0678_001:0063c13": "興退定退道三藏盡壽菩薩至菩提爾時即廢攝",
    "X38n0678_001:0063c14": "善攝生與律儀同隨受則興二緣則癈也。",
    "X38n0678_001:0063c15": "【註】先約律儀對道定揀次約二聚對律儀揀律儀",
    "X38n0678_001:0063c16": "防止身口秉制則興捨犯則廢若無此二緣至果",
    "X38n0678_001:0063c17": "佛時任運自廢以究竟寂滅無塵可滌復性還源",
    "X38n0678_001:0063c18": "義當云廢三家之說若有所以初約三心二約出",
    "X38n0678_001:0063c19": "入三約因果在文可見。○二三聚體。",
    "X38n0678_001:0063c20": "【疏】次三聚戒體者律儀者法式儀則規矩行人令",
    "X38n0678_001:0063c21": "入道也又云律者埒也如世馬埒令馬調直律亦",
    "X38n0678_001:0063c22": "如是調直行人不令作惡大士誓心不過止惡興",
    "X38n0678_001:0063c23": "善若不動身口即是止惡發戒防動不動即是律",
    "X38n0678_001:0063c24": "儀戒若應動身口即是興善令發此戒防其不動",
    "X38n0678_001:0064a01": "攝善攝生即是應動涉事故開為兩取策勵眾善",
    "X38n0678_001:0064a02": "依六度門稱攝善法起心兼物依四弘門稱攝眾",
    "X38n0678_001:0064a03": "生即是為人故動下化眾生中修萬善上歸佛果",
    "X38n0678_001:0064a04": "也律儀多主內德攝生外化攝善兼於內外故立",
    "X38n0678_001:0064a05": "三聚戒也。",
    "X38n0678_001:0064a06": "【註】此文二節先約動止釋次約內外釋動止中先",
    "X38n0678_001:0064a07": "釋律儀埒(音劣)堤也封道曰埒以二埒相軌馬於中",
    "X38n0678_001:0064a08": "行則不顛躍也律儀制止身口不作眾非即止惡",
    "X38n0678_001:0064a09": "義此應不動是持律儀戒動即犯戒也攝善攝生",
    "X38n0678_001:0064a10": "應動三業即是行善自行行於六度之行即善法",
    "X38n0678_001:0064a11": "戒利他起心濟物是攝生戒此二應動動即有益",
    "X38n0678_001:0064a12": "而不動者乃名犯戒次內外釋律儀內撿自己攝",
    "X38n0678_001:0064a13": "生外化於他攝善兼內外三聚淨戒其相如此故",
    "X38n0678_001:0064a14": "約動止內外二義釋之戒相乃顯。△二明止行又",
    "X38n0678_001:0064a15": "二。○初釋二名。",
    "X38n0678_001:0064a16": "【疏】次論止行二善如百論息惡不作名之為止信",
    "X38n0678_001:0064a17": "受修習名之為行佛教雖多止行收盡諸惡莫作",
    "X38n0678_001:0064a18": "即是誡門眾善奉行即是勸門。",
    "X38n0678_001:0064a19": "【註】誡之則止勸之令行諸惡之言何所不誡眾善",
    "X38n0678_001:0064a20": "之言何所不行誡勸二門二善備矣。△二辯無作",
    "X38n0678_001:0064a21": "又二。○初標列。",
    "X38n0678_001:0064a22": "【疏】無作義該善惡善惡無作義總止行。",
    "X38n0678_001:0064a23": "△二釋相又二初善戒二惡戒初又三初約二善",
    "X38n0678_001:0064a24": "釋又二。○初律儀二善。",
    "X38n0678_001:0064b01": "今先明善善戒不起而已起則伐惡皆是止義皆",
    "X38n0678_001:0064b02": "有進趣皆是行義逐其強弱故有止行差別者逐",
    "X38n0678_001:0064b03": "興心止惡無作是止善興心修善無作是行善如",
    "X38n0678_001:0064b04": "造井橋梁禮佛布施是善無作如造魚獵等網是",
    "X38n0678_001:0064b05": "惡無作。",
    "X38n0678_001:0064b06": "【註】善惡止行皆發無作先善無作即以造井橋梁",
    "X38n0678_001:0064b07": "以言之因而對論惡無作如魚獵等善戒乃標律",
    "X38n0678_001:0064b08": "儀也。○二道定二善。",
    "X38n0678_001:0064b09": "【疏】次論道定二無作有行有止道定二戒義判為",
    "X38n0678_001:0064b10": "止道定二心義判為行尋無作從因緣息從止緣",
    "X38n0678_001:0064b11": "息後生無作是止善從行緣息後生無作名為行",
    "X38n0678_001:0064b12": "善又誡門是止善勸門悉屬行善又解行唯是作",
    "X38n0678_001:0064b13": "止唯無作又云止行二善皆有無作。",
    "X38n0678_001:0064b14": "【註】戒名制止名止善心起善業名行善文存五說",
    "X38n0678_001:0064b15": "義皆顯然。○二約三乘釋。",
    "X38n0678_001:0064b16": "【疏】聲聞七眾戒皆是律儀戒體但止身口二惡菩",
    "X38n0678_001:0064b17": "薩律儀備防三業復申之至佛長短闊狹為異無",
    "X38n0678_001:0064b18": "作義從緣增上心發下劣不發無記心劣不發無",
    "X38n0678_001:0064b19": "作如欲界修道惑有九品前六品發無作後三品",
    "X38n0678_001:0064b20": "不發故云斯陀含出無作表阿那含出不善表羅",
    "X38n0678_001:0064b21": "漢出無記表。",
    "X38n0678_001:0064b22": "【註】七眾者出家五眾謂比丘比丘尼式叉摩那沙",
    "X38n0678_001:0064b23": "彌沙彌尼在家二眾謂優婆塞優婆夷也式叉摩",
    "X38n0678_001:0064b24": "那此云學法女已受十戒在沙彌上大論云佛在",
    "X38n0678_001:0064c01": "世時有一長者婦不覺俵姙出家受具足戒其後",
    "X38n0678_001:0064c02": "身大諸長者譏嫌諸比丘尼因此制二歲學戒受",
    "X38n0678_001:0064c03": "六法後受具足戒六法二種一者十八歲童女受",
    "X38n0678_001:0064c04": "六法二者夫家受六法謂染心相觸盜減五錢斷",
    "X38n0678_001:0064c05": "畜生命小妄語非時食飲酒二乘但制身口菩薩",
    "X38n0678_001:0064c06": "備防三業只報人天故短遠期佛果故長詮十界",
    "X38n0678_001:0064c07": "故闊六凡故狹又約真中以分長短等。○三約四",
    "X38n0678_001:0064c08": "句釋。",
    "X38n0678_001:0064c09": "【疏】善惡無作對心為論各有四句善四句者一是",
    "X38n0678_001:0064c10": "戒非無作息惡之心能止故名戒也二是無作非",
    "X38n0678_001:0064c11": "戒謂造井橋梁隨事隨用無作等不能止惡非是",
    "X38n0678_001:0064c12": "戒也三者是戒是無作謂善律儀等四非戒非無",
    "X38n0678_001:0064c13": "作者謂餘善心也惡家四句一是戒非無作謂息",
    "X38n0678_001:0064c14": "善之心二是無作非戒謂殺盜等事隨用無作也",
    "X38n0678_001:0064c15": "三是戒是無作謂惡律儀等四非戒非無作謂餘",
    "X38n0678_001:0064c16": "惡心也。",
    "X38n0678_001:0064c17": "【註】造井等雖有隨用無作之善不能止於三業之",
    "X38n0678_001:0064c18": "惡故云非戒惡四句隨便而來也。○二惡戒。",
    "X38n0678_001:0064c19": "【疏】惡戒二種一十六惡律儀二外道邪戒惡律儀",
    "X38n0678_001:0064c20": "如大經外道惡戒九十五種各有戒法或苦行為",
    "X38n0678_001:0064c21": "戒持牛馬等事火服風常翹一脚赴火投岩等以",
    "X38n0678_001:0064c22": "此為戒即是邪戒運心長短皆是惡戒也。",
    "X38n0678_001:0064c23": "【註】他抄記中皆以此科從惡四句開出四句非也",
    "X38n0678_001:0064c24": "疏前文云今先明善戒不起而已即對此中方次",
    "X38n0678_001:0065a01": "明惡戒也十六惡者大經二十九云一為利餧養",
    "X38n0678_001:0065a02": "羔羊肥已轉賣二為利養已屠殺三四謂猪豚五",
    "X38n0678_001:0065a03": "六牛犢七八養雞(三五七如初句轉賣四六八如次句屠殺)九釣魚十",
    "X38n0678_001:0065a04": "獵師十一劫奪十二魁膾十三網捕十四兩舌十",
    "X38n0678_001:0065a05": "五獄卒十六呪龍能為眾生永斷如是十六種惡",
    "X38n0678_001:0065a06": "是名修戒(經文)外道邪戒事火投岩等者此如殃掘",
    "X38n0678_001:0065a07": "經佛告文殊汝欲聞世間建立外道因否當為汝",
    "X38n0678_001:0065a08": "說往過去世拘孫陀佛時有比丘名佛慧有一善",
    "X38n0678_001:0065a09": "人施無價衣比丘受已示諸獵師師見已生劫盜",
    "X38n0678_001:0065a10": "心即於其夜將是比丘至深山中壞身裸形懸手",
    "X38n0678_001:0065a11": "繫樹爾時有採花婆羅門至山見彼比丘懷身裸",
    "X38n0678_001:0065a12": "形懸手繫樹驚嘆嗚呼沙門先著袈裟而今裸形",
    "X38n0678_001:0065a13": "必知袈裟非解脫服因自懸苦行是真學道彼人",
    "X38n0678_001:0065a14": "豈當捨離善法因壞正法即捨衣拔髮作裸形沙",
    "X38n0678_001:0065a15": "門裸形從是而起爾時比丘自得解縛即取樹皮",
    "X38n0678_001:0065a16": "赤石塗染以自障蔽結草作拂用掃蚊虫更有採",
    "X38n0678_001:0065a17": "花婆羅門見已念言是比丘捨鮮好衣著如是衣",
    "X38n0678_001:0065a18": "拉如是拂彼人豈當捨離善法當知分明是解脫",
    "X38n0678_001:0065a19": "道即學彼法出家婆羅門從是而起時彼比丘暮",
    "X38n0678_001:0065a20": "入水浴因洗頭瘡即取水衣以覆瘡上取牧牛人",
    "X38n0678_001:0065a21": "新棄弊衣以自覆身時有樵者見已念言必知袈",
    "X38n0678_001:0065a22": "裟非解脫因故弊衣被髮日夜三浴以習苦行乃",
    "X38n0678_001:0065a23": "至比丘因身生瘡然火炙瘡瘡轉苦痛乃至投岩",
    "X38n0678_001:0065a24": "自害時有見者作是念言是比丘先著好衣今乃",
    "X38n0678_001:0065b01": "如是彼人豈當捨離善法當知投岩是解脫道投",
    "X38n0678_001:0065b02": "岩事火從是而起如是九十六種皆因是比丘起",
    "X38n0678_001:0065b03": "(經文)鈔家以華嚴投岩善財之事者非也華嚴乃五",
    "X38n0678_001:0065b04": "十三善知識所教正行不可以同外道法一何錯",
    "X38n0678_001:0065b05": "誤之如此應用殃掘經投岩事正是外道之本也。",
    "X38n0678_001:0065b06": "△三料揀又二。○初標列。",
    "X38n0678_001:0065b07": "【疏】第三料揀更為三一須信心二無三障三人法",
    "X38n0678_001:0065b08": "為緣。",
    "X38n0678_001:0065b09": "△二解釋又三一須信心又二初三藏三信。",
    "X38n0678_001:0065b10": "信心者依三藏門略舉三種一信因果善惡必有",
    "X38n0678_001:0065b11": "所招二信觀諦得道三信有戒是觀諦入道初門。",
    "X38n0678_001:0065b12": "○二方等三信。",
    "X38n0678_001:0065b13": "依方等戒故宜備此三信復加三種一信自他心",
    "X38n0678_001:0065b14": "識皆有佛性二信勤行勝善必能得果三信所得",
    "X38n0678_001:0065b15": "果常樂我淨。",
    "X38n0678_001:0065b16": "【註】信因果是慧信觀諦是定信有戒是戒此約先",
    "X38n0678_001:0065b17": "慧了達諦能信定然後持戒或先戒次定次慧如",
    "X38n0678_001:0065b18": "遺教云依因此戒得生諸禪定及滅苦智慧若持",
    "X38n0678_001:0065b19": "因靜發則以定居初此亦隨宜爾方等可知。○二",
    "X38n0678_001:0065b20": "無三障又三初煩惱障。",
    "X38n0678_001:0065b21": "【疏】次無三障者眾生障礙乃有三種煩惱常有故",
    "X38n0678_001:0065b22": "不說障。",
    "X38n0678_001:0065b23": "【註】頂山云若光明文句云悠悠所起屬煩惱障決",
    "X38n0678_001:0065b24": "定招來報屬業障苦果屬報障彼約障三德言之",
    "X38n0678_001:0065c01": "此論障戒且□往云耳今謂彼論證德此論授受",
    "X38n0678_001:0065c02": "若以為障一切眾生誰能免此則應永無得戒之",
    "X38n0678_001:0065c03": "者故不可為障。○二業障。",
    "X38n0678_001:0065c04": "【疏】業障乃有輕重重業障戒防因之義謂七逆十",
    "X38n0678_001:0065c05": "重現身有此是則為障前身非復可知隔生事遠",
    "X38n0678_001:0065c06": "七逆一云懺滅非障二云犯一悔與不悔悉皆是",
    "X38n0678_001:0065c07": "障十重一云前四性罪事同七逆悔與不悔悉障",
    "X38n0678_001:0065c08": "後六悔者非障不悔則障二云前四須悔見相非",
    "X38n0678_001:0065c09": "障後六不悔亦不障三云十重不悔悉障悔已悉",
    "X38n0678_001:0065c10": "非障。",
    "X38n0678_001:0065c11": "【註】文無去取意以後釋為正由符經故應以三種",
    "X38n0678_001:0065c12": "懺會入此中義乃有歸。△三報障又二。○初揀去",
    "X38n0678_001:0065c13": "二趣。",
    "X38n0678_001:0065c14": "【疏】報障者地獄餓鬼二道重苦自隔從多例判不",
    "X38n0678_001:0065c15": "說為因。",
    "X38n0678_001:0065c16": "【註】此從重苦難地以揀若方等陀羅尼經婆藪仙",
    "X38n0678_001:0065c17": "領地獄眾至方等會聞法故知其中亦自有機如",
    "X38n0678_001:0065c18": "乘戒四句此但少耳故云從多。△二通四趣又二。",
    "X38n0678_001:0065c19": "○初通取。",
    "X38n0678_001:0065c20": "【疏】非人畜生但能解語皆得受戒非人是鬼神修",
    "X38n0678_001:0065c21": "羅龍是畜生人中男女黃門二根天從六欲天上",
    "X38n0678_001:0065c22": "至十八梵皆說為因四空處既能聽法亦應得戒",
    "X38n0678_001:0065c23": "但業報虗妙故略不說非想倒執脫若迴心慕善",
    "X38n0678_001:0065c24": "亦能得戒經說三塗長壽天邊地為難地據不能",
    "X38n0678_001:0066a01": "修道義耳薩婆多記云龍等受八齋止是得善不",
    "X38n0678_001:0066a02": "得名齋今依文準理五戒既是菩薩戒根本又不",
    "X38n0678_001:0066a03": "表定佛法五戒菩薩戒許四道皆得。",
    "X38n0678_001:0066a04": "【註】二根者具足應五謂生劇妬變半委如大論八",
    "X38n0678_001:0066a05": "齋者五加坐高廣床著花慢衣歌舞等也。○二別",
    "X38n0678_001:0066a06": "揀。",
    "X38n0678_001:0066a07": "【疏】從八戒已上至具足戒既是出家表定威儀唯",
    "X38n0678_001:0066a08": "人中三天下能感餘道悉非因也大論龍即得八",
    "X38n0678_001:0066a09": "齋戒。",
    "X38n0678_001:0066a10": "【註】人除北洲佛不生彼頂山云或問龍受不過中",
    "X38n0678_001:0066a11": "食如何持之答今反問云華嚴八大龍王法華列",
    "X38n0678_001:0066a12": "龍王眾既預同聞此等持齋戒否故知多論且以",
    "X38n0678_001:0066a13": "小節撿之。△三人法緣二。○初標列。",
    "X38n0678_001:0066a14": "【疏】次人法緣初人緣三種得菩薩戒一諸佛二聖",
    "X38n0678_001:0066a15": "人三凡師。",
    "X38n0678_001:0066a16": "△二釋又三初諸佛又三。○初真佛。",
    "X38n0678_001:0066a17": "諸佛有兩一真佛如妙海王子從盧舍那受菩薩",
    "X38n0678_001:0066a18": "戒。",
    "X38n0678_001:0066a19": "○二像佛。",
    "X38n0678_001:0066a20": "二像佛金銅泥木等千里內無師許求得好相自",
    "X38n0678_001:0066a21": "誓受也舍利髮爪鉢杖牙齒皆起重敬盡可為緣",
    "X38n0678_001:0066a22": "而舍利真偽難知或是小聖敬重如佛便可憑對。",
    "X38n0678_001:0066a23": "○三法佛。",
    "X38n0678_001:0066a24": "次大乘經卷也三釋一云不許二云與佛像差次",
    "X38n0678_001:0066b01": "為授千里無師許對佛像千里無像許對經卷三",
    "X38n0678_001:0066b02": "云莫問有佛無佛對大乘經卷即得為緣大乘經",
    "X38n0678_001:0066b03": "典所在如佛塔無異也。",
    "X38n0678_001:0066b04": "【註】舍利此云堅固堅牢等生身有全碎法身有偏",
    "X38n0678_001:0066b05": "圓具如妙疏第八髮爪牙等涅槃茶毗經云如來",
    "X38n0678_001:0066b06": "四牙一在忉利天二為羅剎盜三在羯陵迦國四",
    "X38n0678_001:0066b07": "在海龍王宮此並能仁真身舍利頂山云然佛牙",
    "X38n0678_001:0066b08": "多偽或他牙代作或骨或角或堅木等或海中圓",
    "X38n0678_001:0066b09": "石冀明眼別之儻深敬為心荊根納戒羊骨放光",
    "X38n0678_001:0066b10": "難其人也大乘經卷如法華云此經所在即是如",
    "X38n0678_001:0066b11": "來全身舍利可為勝緣。△二聖人又二。○初標列。",
    "X38n0678_001:0066b12": "【疏】二聖人亦二一真聖二像聖。",
    "X38n0678_001:0066b13": "△二釋又二。○初真聖。",
    "X38n0678_001:0066b14": "真者謂十地等大士對此為緣故宜發戒。",
    "X38n0678_001:0066b15": "○二像聖。",
    "X38n0678_001:0066b16": "像聖者謂金銅等作菩薩像此經亦云於佛菩薩",
    "X38n0678_001:0066b17": "前自誓受戒恐單菩薩像則成遊漫如凡夫發心",
    "X38n0678_001:0066b18": "是菩薩作此人像不能發戒言佛菩薩者是佛邊",
    "X38n0678_001:0066b19": "有菩薩地持但言佛像不道菩薩也。",
    "X38n0678_001:0066b20": "【註】疏雖通說的以戒經佛邊有菩薩像為正也。△",
    "X38n0678_001:0066b21": "三凡師又二。○初人數。",
    "X38n0678_001:0066b22": "【疏】凡師者有內凡外凡並以真人為緣不許形像",
    "X38n0678_001:0066b23": "經中稱為智者人數多少地持瓔珞並止一師梵",
    "X38n0678_001:0066b24": "網受法亦止一師下制戒中道和尚闍梨故成七",
    "X38n0678_001:0066c01": "逆亦不見請和尚法有言和尚者請諸佛為和尚",
    "X38n0678_001:0066c02": "文又云二師應問言汝有七遮罪不似非指佛雖",
    "X38n0678_001:0066c03": "有現前智者猶應共在佛像前若經卷前助為發",
    "X38n0678_001:0066c04": "起爾時智者在佛像前若有智者無經像不應得",
    "X38n0678_001:0066c05": "戒具十八物中制佛像經典恒應相隨故也。",
    "X38n0678_001:0066c06": "【註】並以真人揀非像人也故稱智者然此正明授",
    "X38n0678_001:0066c07": "戒應請凡師今疏引地持瓔珞及梵網本並止一",
    "X38n0678_001:0066c08": "師此戒何云應教請二師熙鈔云法緣中且依大",
    "X38n0678_001:0066c09": "本但止一師故知依此戒亦應請二師頂山記云",
    "X38n0678_001:0066c10": "予尋祖意只許一師或通二師一云授戒師二師",
    "X38n0678_001:0066c11": "則云和尚闍梨也鈔記之說義無所歸一二之論",
    "X38n0678_001:0066c12": "不能定判並由不見經疏之意今為明之疏據瓔",
    "X38n0678_001:0066c13": "珞地持及梵網本止云一師如引妙海王子從舍",
    "X38n0678_001:0066c14": "那受戒釋迦從舍那所受誦次轉與逸多菩薩如",
    "X38n0678_001:0066c15": "是二十餘菩薩次第相付至於什師傳來亦一師",
    "X38n0678_001:0066c16": "授如讖授進進授朗亦各一師如何通二乃見熙",
    "X38n0678_001:0066c17": "齊鈔記昏昧若此然則戒經教請二師者今為點",
    "X38n0678_001:0066c18": "出夫言師者有教授師有和尚闍梨此謂三師也",
    "X38n0678_001:0066c19": "欲求受戒之人先當請二師和尚闍梨平時之間",
    "X38n0678_001:0066c20": "預為詔導不得作七逆惡罪常從師法為受戒緣",
    "X38n0678_001:0066c21": "殆乎正欲求受戒法即應就教授師以得戒也如",
    "X38n0678_001:0066c22": "普賢觀經請五師云釋迦牟尼為我和尚文殊師",
    "X38n0678_001:0066c23": "利為我闍梨當來彌勒願授我法即教授也此雖",
    "X38n0678_001:0066c24": "高位以請聖師用例凡位請凡師者亦應如此故",
    "X38n0678_001:0067a01": "須先從二師無七逆惡然後從教授師以求戒法",
    "X38n0678_001:0067a02": "今言一師者正從受戒已知此人無七逆罪堪與",
    "X38n0678_001:0067a03": "受戒何須一師正從得戒唯只一師也經言二師",
    "X38n0678_001:0067a04": "乃從依止不作七逆為授戒緣也經疏非不分別",
    "X38n0678_001:0067a05": "人師自昧先示經意次示疏文經中云菩薩與他",
    "X38n0678_001:0067a06": "人作教誡法師者此明教授師也應教請二師者",
    "X38n0678_001:0067a07": "和尚闍梨師也二師應問不得作七逆罪等後結",
    "X38n0678_001:0067a08": "之云而教誡師於是法中一一好解若不解經律",
    "X38n0678_001:0067a09": "不得此法中意乃至為利養故與人授戒者此責",
    "X38n0678_001:0067a10": "教授師不應妄與人受戒故知二師之言非干授",
    "X38n0678_001:0067a11": "戒師明矣今所授戒既為無七逆人受乃一師也",
    "X38n0678_001:0067a12": "次疏文中亦已明示先斷之云止是一師正恐人",
    "X38n0678_001:0067a13": "疑下制戒中何云二師故釋之云下制戒中道和",
    "X38n0678_001:0067a14": "尚闍梨而言二師者為成七逆故也此乃釋伏疑",
    "X38n0678_001:0067a15": "言語緊略文意多含符合經文作鈔記者不見其",
    "X38n0678_001:0067a16": "意如何解釋信知秉筆亦難矣哉熙通二師全昧",
    "X38n0678_001:0067a17": "斯旨齊雖能知二一之名不解二一用與釋義不",
    "X38n0678_001:0067a18": "決何以通文以今所釋格彼鈔記顯然不及矣。○",
    "X38n0678_001:0067a19": "二德業。",
    "X38n0678_001:0067a20": "【疏】次論德業梵網經中言為師必是出家菩薩具",
    "X38n0678_001:0067a21": "足五德一持戒二十臘三解律藏四通禪思五慧",
    "X38n0678_001:0067a22": "藏窮玄什師所傳融師筆受流傳至今此其正說",
    "X38n0678_001:0067a23": "次地持云必須戒德嚴明善解三藏堪能發彼敬",
    "X38n0678_001:0067a24": "心方可從受不爾得罪也。",
    "X38n0678_001:0067b01": "【註】五種乃三學之備什傳融受實堪師法。△二法",
    "X38n0678_001:0067b02": "緣又三初正揀法緣二追釋總目三別釋說戒初",
    "X38n0678_001:0067b03": "又二。○初標揀。",
    "X38n0678_001:0067b04": "【疏】次論法緣道俗共用方法不同略出六種一梵",
    "X38n0678_001:0067b05": "網本二地持本三高昌本四瓔珞本五新撰本六",
    "X38n0678_001:0067b06": "制旨本優婆塞戒經偏受在家普賢觀受戒法多",
    "X38n0678_001:0067b07": "似高位人自誓受法今不具列。",
    "X38n0678_001:0067b08": "【註】揀彼二經非今受法高位且指觀行已上對凡",
    "X38n0678_001:0067b09": "稱高故不應指為住上。△二正釋又六即六本法",
    "X38n0678_001:0067b10": "初梵網本又二。○初示傳授所出。",
    "X38n0678_001:0067b11": "【疏】梵網受法是盧舍那佛為妙海王子受戒法釋",
    "X38n0678_001:0067b12": "迦從舍那所受誦次轉與逸多菩薩如是二十餘",
    "X38n0678_001:0067b13": "菩薩次第相付什師傳來出律藏品。",
    "X38n0678_001:0067b14": "【註】乃什傳誦無文可考。○二方法又二。○初先法",
    "X38n0678_001:0067b15": "又三。○初三歸。",
    "X38n0678_001:0067b16": "【疏】先受三歸云我某甲從今身至佛身於其中間",
    "X38n0678_001:0067b17": "歸依常住佛歸依常住法歸依常住僧(三說)次三結",
    "X38n0678_001:0067b18": "已(三說)。",
    "X38n0678_001:0067b19": "○二懺教。",
    "X38n0678_001:0067b20": "次悔十不善業(更起三拜)次讚歎受約勅諦聽(三說)直說",
    "X38n0678_001:0067b21": "十重相問能持否(次第答能)。",
    "X38n0678_001:0067b22": "○三結願。",
    "X38n0678_001:0067b23": "然後結撮讚歎發願餘所未解問戒師(便散)。",
    "X38n0678_001:0067b24": "【註】應以復順本性而釋歸依一體大乘而釋三寶",
    "X38n0678_001:0067c01": "十善之法亦乃稱性而行方曰諸行無作。○二後",
    "X38n0678_001:0067c02": "法。",
    "X38n0678_001:0067c03": "【疏】後文言欲受戒者應香火請一師至佛前受師",
    "X38n0678_001:0067c04": "應問能忍十事否割肉飼鷹投身餓虎等(性地已上方能",
    "X38n0678_001:0067c05": "此制)亦云千里內無師許佛像前自誓受三歸懺悔",
    "X38n0678_001:0067c06": "說十重如前無異出口為別耳。",
    "X38n0678_001:0067c07": "【註】略舉二事註云性地者乃圓信之人也出口別",
    "X38n0678_001:0067c08": "者既無正經乃譯者口授故有先後兩說之異大",
    "X38n0678_001:0067c09": "體亦同故錄之以示後人耳。△二地持本又二。○",
    "X38n0678_001:0067c10": "初所出。",
    "X38n0678_001:0067c11": "【疏】二地持經相傳是彌勒說原本是燈明佛說蓮",
    "X38n0678_001:0067c12": "華藏菩薩受持次第三十餘菩薩傳化後有伊波",
    "X38n0678_001:0067c13": "勒菩薩應迹託化傳來此土然地持是曇無讖所",
    "X38n0678_001:0067c14": "譯疑讖即是伊波勒第四戒品出受戒法。",
    "X38n0678_001:0067c15": "○二方法又四初請師。",
    "X38n0678_001:0067c16": "若菩薩發無上菩提願已於同法菩薩已發願者",
    "X38n0678_001:0067c17": "有智有力善義能誦能持於此人所先禮足已作",
    "X38n0678_001:0067c18": "是言我某甲從大德乞受菩薩戒大德於我不憚",
    "X38n0678_001:0067c19": "勞苦哀憫聽許(三說)次起禮十方諸佛更請師云唯",
    "X38n0678_001:0067c20": "願大德授我某甲菩薩戒(三說)。",
    "X38n0678_001:0067c21": "○二授法。",
    "X38n0678_001:0067c22": "次生念不久當得無盡無量大功德聚師應問言",
    "X38n0678_001:0067c23": "汝是菩薩否已發菩提願未問竟應言法弟聽汝",
    "X38n0678_001:0067c24": "欲於我受一切菩薩戒謂律儀戒攝善法戒饒益",
    "X38n0678_001:0068a01": "有情戒此戒是過去未來現在一切菩薩所住戒",
    "X38n0678_001:0068a02": "過去一切菩薩已學未來一切菩薩當學現在一",
    "X38n0678_001:0068a03": "切菩薩今學汝能受否(答能三說)。",
    "X38n0678_001:0068a04": "○三師白。",
    "X38n0678_001:0068a05": "師應起自禮佛竟作是言某甲菩薩於我某甲菩",
    "X38n0678_001:0068a06": "薩前三說受菩薩戒我為作證一切十方無量諸",
    "X38n0678_001:0068a07": "佛第一無上大師於一切眾生一切諸法現前見",
    "X38n0678_001:0068a08": "學者證知某甲菩薩於我某甲菩薩前三說受菩",
    "X38n0678_001:0068a09": "薩戒(三說)。",
    "X38n0678_001:0068a10": "○四結讚。",
    "X38n0678_001:0068a11": "然後結撮讚歎便散席依經本受法如此。",
    "X38n0678_001:0068a12": "△三高昌本又三。○初所出。",
    "X38n0678_001:0068a13": "三高昌本者或題暢法師本原宗出地持而作法",
    "X38n0678_001:0068a14": "少廣。",
    "X38n0678_001:0068a15": "△二方法又七。○初諸師。",
    "X38n0678_001:0068a16": "先請師云族姓大德我某甲今從大德乞受菩薩",
    "X38n0678_001:0068a17": "戒唯願大德忍許聽受憐憫故(三說)。",
    "X38n0678_001:0068a18": "○二乞戒。",
    "X38n0678_001:0068a19": "次求受云族姓大德今正是時願時與我受菩薩",
    "X38n0678_001:0068a20": "戒(三說)。",
    "X38n0678_001:0068a21": "○三問遮。",
    "X38n0678_001:0068a22": "次問遮法(九十問)。",
    "X38n0678_001:0068a23": "○四乞戒。",
    "X38n0678_001:0068a24": "師應起為白諸佛唱言一切諸佛及大地諸菩薩",
    "X38n0678_001:0068b01": "僧聽此某甲菩薩欲從諸佛菩薩僧乞受菩薩戒",
    "X38n0678_001:0068b02": "此某甲已是真實菩薩已發菩提願能生深信已",
    "X38n0678_001:0068b03": "能捨一切所有不惜身命唯願諸佛菩薩僧憐憫",
    "X38n0678_001:0068b04": "故施與某甲菩薩戒(三說)。",
    "X38n0678_001:0068b05": "○五授戒。",
    "X38n0678_001:0068b06": "次問受戒者言汝某甲聽一切諸佛菩薩僧受菩",
    "X38n0678_001:0068b07": "薩戒律儀戒攝善法戒攝眾生戒是過去未來現",
    "X38n0678_001:0068b08": "在一切菩薩所住戒如過去菩薩已學未來菩薩",
    "X38n0678_001:0068b09": "當學現在菩薩今學汝知是學汝能持否(答能三說)。",
    "X38n0678_001:0068b10": "○六白竟。",
    "X38n0678_001:0068b11": "次白竟言此某甲菩薩於一切佛菩薩前從我某",
    "X38n0678_001:0068b12": "甲菩薩邊已第二第三說受菩薩戒竟我某甲菩",
    "X38n0678_001:0068b13": "薩為作證人此受戒菩薩名某甲復白十方無量",
    "X38n0678_001:0068b14": "諸佛第一勝師及柔和者一切眾生軟覺者此某",
    "X38n0678_001:0068b15": "甲菩薩於某甲菩薩前已三說受一切菩薩律儀",
    "X38n0678_001:0068b16": "戒竟(三說)。",
    "X38n0678_001:0068b17": "○七說相。",
    "X38n0678_001:0068b18": "次說十重相竟結撮讚歎(便散)。",
    "X38n0678_001:0068b19": "○三結驗。",
    "X38n0678_001:0068b20": "自齊宋已來多用此法所以題作高昌本者尋地",
    "X38n0678_001:0068b21": "持是曇無讖於河西所譯有沙門道進求讖受菩",
    "X38n0678_001:0068b22": "薩戒讖不許且令悔過七日七夜竟詣讖求受讖",
    "X38n0678_001:0068b23": "大怒不答進自念正是我障業未消耳復更竭誠",
    "X38n0678_001:0068b24": "禮懺首尾三年進夢見釋迦文佛授已戒法明日",
    "X38n0678_001:0068c01": "詣讖欲說所夢未至數十步讖驚起唱善哉已感",
    "X38n0678_001:0068c02": "戒矣我當為汝作證次第於佛像前更說戒相時",
    "X38n0678_001:0068c03": "有道朗法師是河西高足當進感戒之時朗亦通",
    "X38n0678_001:0068c04": "夢乃自卑戒臘求為法弟於是從進受者千有餘",
    "X38n0678_001:0068c05": "人河西王沮渠蒙遜子景環後移據高昌既奉進",
    "X38n0678_001:0068c06": "為師進亦隨往值高昌荒餓進生割己身以救飢",
    "X38n0678_001:0068c07": "者因此捨命進弟子僧遵姓趙高昌人傳師戒法",
    "X38n0678_001:0068c08": "復有比丘曇景亦傳此法宗出彼郡故名高昌本",
    "X38n0678_001:0068c09": "又元嘉末有玄暢法師從魏國度在荊囑之門宣",
    "X38n0678_001:0068c10": "授菩薩戒法大略相似不無小異故別有暢法師",
    "X38n0678_001:0068c11": "本此出曇無讖而小廣地持恐讖誓願發起人情",
    "X38n0678_001:0068c12": "有此重複也。",
    "X38n0678_001:0068c13": "【註】此皆易見荊囑之門有改囑應作蜀門應作間",
    "X38n0678_001:0068c14": "即荊蜀之間也改之乃善。○四瓔珞經本有五。",
    "X38n0678_001:0068c15": "【疏】四瓔珞經受菩薩戒法前禮三世三寶(三說)次受",
    "X38n0678_001:0068c16": "四不壞信歸依佛歸依法歸依僧歸依戒(三說)次懺",
    "X38n0678_001:0068c17": "悔十惡五逆等(三說)次說十重戒犯者失四十二賢",
    "X38n0678_001:0068c18": "聖法問能持者(答能)然後結撮三歸重騰前十重戒",
    "X38n0678_001:0068c19": "讚歎發願。",
    "X38n0678_001:0068c20": "○五勸信。",
    "X38n0678_001:0068c21": "言受戒者超度四魔越三界苦生生不失常隨行",
    "X38n0678_001:0068c22": "人乃至成佛若不受戒不名有識畜生無異常離",
    "X38n0678_001:0068c23": "三寶海非菩薩是邪見外道不近人情勸化人受",
    "X38n0678_001:0068c24": "戒功德勝造八萬四千寶塔有戒犯者勝無戒不",
    "X38n0678_001:0069a01": "犯若真佛菩薩前受者名上品戒若佛滅後千里",
    "X38n0678_001:0069a02": "內無法師從佛菩薩像前自誓受者名下品戒。",
    "X38n0678_001:0069a03": "【註】文出本業瓔珞經下卷甚備學者檢之。○五新",
    "X38n0678_001:0069a04": "撰本有十八科。",
    "X38n0678_001:0069a06": "註菩薩戒經卷上之二",
    "X38n0678_001:0069a10": "梵網經菩薩心地品戒疏卷上之三",
    "X38n0678_001:0069a12": "【疏】五新撰本者是近代諸師所集凡十八科第一",
    "X38n0678_001:0069a13": "師初入道場禮佛在佛邊就座坐第二弟子入道",
    "X38n0678_001:0069a14": "場禮佛胡跪第三師請三寶第四令起心念三寶",
    "X38n0678_001:0069a15": "如在目前第五懺悔十不善業第六請諸聖作師",
    "X38n0678_001:0069a16": "第七請現前師第八師讚歎弟子能發勝心第九",
    "X38n0678_001:0069a17": "正乞是戒第十教發菩提心第十一問遮法(有十五問)",
    "X38n0678_001:0069a18": "第十二想念得戒第十三發戒時立誓第十四受",
    "X38n0678_001:0069a19": "菩薩三歸(以此三歸發戒)第十五師起唱羯磨(亦以羯磨發戒)第",
    "X38n0678_001:0069a20": "十六結竟第十七師還坐勸學第十八說十重相",
    "X38n0678_001:0069a21": "結撮讚歎作禮便去。○六制旨受戒法備有在家",
    "X38n0678_001:0069a22": "出家方法文廣不列也。",
    "X38n0678_001:0069a23": "【註】此等易見但列科而已。△二追釋總目又二。○",
    "X38n0678_001:0069a24": "初經總目。",
    "X38n0678_001:0069b01": "【疏】此經題名梵網上卷文言佛觀大梵天王因陀",
    "X38n0678_001:0069b02": "羅網千重文綵不相障礙為說無量世界猶如網",
    "X38n0678_001:0069b03": "目一一世界各各不同諸佛教門亦復如是莊嚴",
    "X38n0678_001:0069b04": "梵身無所障礙從譬立名總喻一部所詮參善不",
    "X38n0678_001:0069b05": "同如梵王網也。",
    "X38n0678_001:0069b06": "【註】因陀羅者應云網羅幢因以帝釋之網在殿梵",
    "X38n0678_001:0069b07": "王之網在幢上卷云幢因非因陀羅網也寫者之",
    "X38n0678_001:0069b08": "誤此由梵王既到佛所佛因觀見網目分明不相",
    "X38n0678_001:0069b09": "障礙故可為喻諸佛世界各各不同互融互攝即",
    "X38n0678_001:0069b10": "之立名也又梵者淨也以此淨網向生死海摭人",
    "X38n0678_001:0069b11": "天魚可濟彼岸因之立名意在此也辯諸梵天非",
    "X38n0678_001:0069b12": "今文意。○二品總目。",
    "X38n0678_001:0069b13": "【疏】品名菩薩心地者亦是譬名品內所明大士要",
    "X38n0678_001:0069b14": "用如人身之有心能總萬事能生勝果為大士所",
    "X38n0678_001:0069b15": "依義言如地也。",
    "X38n0678_001:0069b16": "【註】心字通法喻前文直以心意識三而言心者從",
    "X38n0678_001:0069b17": "法釋也今文如人身之有心者取總義以為喻也",
    "X38n0678_001:0069b18": "地字從喻取能生所作義也亦可從法約實相理",
    "X38n0678_001:0069b19": "地也文中無之義亦可通或加法門者藏目既無",
    "X38n0678_001:0069b20": "疏乃不立鈔云心喻能總地喻能生究而言之性",
    "X38n0678_001:0069b21": "戒能總眾行意地能生勝果。△三別釋說戒又二",
    "X38n0678_001:0069b22": "初能說人又二。○初通釋二名。",
    "X38n0678_001:0069b23": "【疏】盧舍那者瑤梁經翻為淨滿以諸患都盡故稱",
    "X38n0678_001:0069b24": "為淨眾德悉圓名為滿也釋迦牟尼者瑞應經譯",
    "X38n0678_001:0069c01": "為能儒亦云能仁又能忍亦直林牟尼者身口意",
    "X38n0678_001:0069c02": "或云度沃焦此是異說華嚴名號品或名盧舍或",
    "X38n0678_001:0069c03": "名釋迦今明不一不異機緣宜聞耳。",
    "X38n0678_001:0069c04": "【註】二名翻譯疏已分明舍那之名從報身立釋迦",
    "X38n0678_001:0069c05": "之名從應身立牟尼身口意者本行經翻為寂默",
    "X38n0678_001:0069c06": "蓋言三業皆寂默也度沃焦者眾生流轉猶如焦",
    "X38n0678_001:0069c07": "石五欲沃之而無厭足唯佛能度故云度沃焦也",
    "X38n0678_001:0069c08": "妙記第九准舊婆沙以釋也新譯華嚴毗盧遮那",
    "X38n0678_001:0069c09": "與舍那不揀記云近代翻譯法報不分三二莫辯。",
    "X38n0678_001:0069c10": "○二別定教主。",
    "X38n0678_001:0069c11": "【疏】釋迦在第四禪摩醯首羅宮說此心地品尋文",
    "X38n0678_001:0069c12": "始末有千釋迦與百千億釋迦各接有緣皆至舍",
    "X38n0678_001:0069c13": "那所受菩薩戒藏然後各坐道場示成正覺覆述",
    "X38n0678_001:0069c14": "說法。",
    "X38n0678_001:0069c15": "【註】華嚴教主舊來諸師說義不定或云報身或云",
    "X38n0678_001:0069c16": "應身予甞據此以斷華嚴乃生身尊特而為教主",
    "X38n0678_001:0069c17": "今略示之以三義辯一約身論本二約土定身三",
    "X38n0678_001:0069c18": "約機辯應一者夫言本者乃有二意一垂迹之本",
    "X38n0678_001:0069c19": "二現相之本垂迹本者釋迦迹身從舍那本之所",
    "X38n0678_001:0069c20": "垂下即指舍那為本雖千釋迦與千百億釋迦有",
    "X38n0678_001:0069c21": "兩重本迹今從極說但指臺上舍那為本故云盧",
    "X38n0678_001:0069c22": "舍那本身也現相本者却指釋迦而為其本蓋以",
    "X38n0678_001:0069c23": "舍那臺上之身居實報土何由可見並因釋迦樹",
    "X38n0678_001:0069c24": "下成道放光現瑞見實報境界得覩斯佛如上卷",
    "X38n0678_001:0070a01": "云釋迦身放慧光照此天宮至蓮華藏世界其中一",
    "X38n0678_001:0070a02": "切世界悉皆相視乃至釋迦即擎接此世界大眾",
    "X38n0678_001:0070a03": "至蓮華臺藏世界見舍那佛等以此考知從本垂",
    "X38n0678_001:0070a04": "迹却是舍那從下見高却由釋迦故指釋迦為現",
    "X38n0678_001:0070a05": "相本故經中云還本源世界閻浮提菩提樹下則",
    "X38n0678_001:0070a06": "樹下釋迦亦得為本源者乃現相之本也。二約",
    "X38n0678_001:0070a07": "土定身者今五時施化在娑婆土中西天竺國淨",
    "X38n0678_001:0070a08": "飯王宮所生之身悉達太子出家成道首談大法",
    "X38n0678_001:0070a09": "經中顯云釋迦初成道在菩提樹下初結菩薩波",
    "X38n0678_001:0070a10": "羅提木叉華嚴經初亦云在娑婆國中成道之初",
    "X38n0678_001:0070a11": "即說此經在菩提樹下即指此身為說經之主一",
    "X38n0678_001:0070a12": "世界既爾千百億世界亦然故指千億釋迦樹下",
    "X38n0678_001:0070a13": "生身為華嚴教主明矣臺上舍那乃實報土中說",
    "X38n0678_001:0070a14": "法教主今辨同居娑婆世界五時施化說華嚴身",
    "X38n0678_001:0070a15": "安得指實報土身為娑婆教主耶況此戒疏明示",
    "X38n0678_001:0070a16": "之云尋文始末有千釋迦各接有緣皆至舍那所",
    "X38n0678_001:0070a17": "受菩薩戒藏然後各坐道場示成正覺覆述說法",
    "X38n0678_001:0070a18": "凡有十處此一段文乃示華嚴教主之明文也既",
    "X38n0678_001:0070a19": "云覆述說法凡有十處即華嚴經中七處八會疏",
    "X38n0678_001:0070a20": "文乃以梵網與華嚴和會梵網華嚴同一教主此",
    "X38n0678_001:0070a21": "乃千百億中之一身在此一娑婆說華嚴也即指",
    "X38n0678_001:0070a22": "此身為此教主淨覺一宗不曉此意敻指臺上之",
    "X38n0678_001:0070a23": "身實報教主而為此土說經之主者若為議論。",
    "X38n0678_001:0070a24": "三約機辯應當如來成道之初大機普集在會之",
    "X38n0678_001:0070b01": "者皆別圓人機既純大應合尊特即指樹下文六",
    "X38n0678_001:0070b02": "之身大機所覩業識當情佛從中道感應而現故",
    "X38n0678_001:0070b03": "此生身即是尊特而為教主經中雖說十蓮華藏",
    "X38n0678_001:0070b04": "微塵相海乃是此土釋迦放光現瑞手擎此會大",
    "X38n0678_001:0070b05": "眾至臺上舍那之所傳誦戒法來此樹下為眾覆",
    "X38n0678_001:0070b06": "述說此相海廣大法門耳不可認所說之相為能",
    "X38n0678_001:0070b07": "說教主既曰覆述說法則傳來有自具教眼者應",
    "X38n0678_001:0070b08": "善分別或謂妙句既云梵網別為一緣安得以此",
    "X38n0678_001:0070b09": "為華嚴教主者此有二據一者以疏文據疏云華",
    "X38n0678_001:0070b10": "嚴文來未盡前後席或不同並由聖迹難思隨機",
    "X38n0678_001:0070b11": "異說疏中以梵網華嚴二經會同文非不顯二者",
    "X38n0678_001:0070b12": "以記文據據妙記云為緣雖別道理恒同故知二",
    "X38n0678_001:0070b13": "經不可敻異梵網教主既是樹下初成之身華嚴",
    "X38n0678_001:0070b14": "教主安得不然耶約此三義以定教主是生身即",
    "X38n0678_001:0070b15": "尊特此理甚明豈可以藏塵生身入滅有多少舍",
    "X38n0678_001:0070b16": "利而為難耶此唯四明建義妙合佛祖之心他所",
    "X38n0678_001:0070b17": "不及頂山乃云四明據樹下淨覺據臺上皆得片",
    "X38n0678_001:0070b18": "意又以四意定教主全同兒戲義無所歸如何點",
    "X38n0678_001:0070b19": "胸乃云予點壽量名無不究義無不盡只此所論",
    "X38n0678_001:0070b20": "教主可驗所點壽量心無精當却謂四明據樹下",
    "X38n0678_001:0070b21": "只得片意汝之四科全意安在請好學者試讀彼",
    "X38n0678_001:0070b22": "記當發一笑前文又云此經通三教主所說以驗",
    "X38n0678_001:0070b23": "此師一何淺謬並由識暗其言多失。△二所說法",
    "X38n0678_001:0070b24": "又二。○初通論一部。",
    "X38n0678_001:0070c01": "【疏】凡有十處一在妙光堂說十世界海二在帝釋",
    "X38n0678_001:0070c02": "宮說十住三在夜摩宮說十行四在兜率陀天說",
    "X38n0678_001:0070c03": "十迴向五在化樂天說十禪定六在他化天說十",
    "X38n0678_001:0070c04": "地七在初禪說十金剛八在二禪說十忍九在三",
    "X38n0678_001:0070c05": "禪說十願十在四禪說心地品第十會總更說前",
    "X38n0678_001:0070c06": "三十心十地皆約無相義為解後又云釋迦從初",
    "X38n0678_001:0070c07": "蓮華藏世界入天宮下閻浮提成道號釋迦始於",
    "X38n0678_001:0070c08": "道場說法乃至十處復從天宮下至菩提樹下為",
    "X38n0678_001:0070c09": "此眾生說盧舍那初發心所誦戒即是十重四十",
    "X38n0678_001:0070c10": "八輕華嚴所說文來未盡止有七處八會多道不",
    "X38n0678_001:0070c11": "起本座不道在化樂天說法而此經多道座起復",
    "X38n0678_001:0070c12": "至餘處在化樂天說十禪定又諸地多不相應前",
    "X38n0678_001:0070c13": "後座席或復同異良由聖迹難思隨機異說耳。",
    "X38n0678_001:0070c14": "【註】此等時會以經校之但撮略而敘故心地品乃",
    "X38n0678_001:0070c15": "第十會說又云復從天宮下至菩提樹下說此十",
    "X38n0678_001:0070c16": "重四十八輕則應此戒涉兩處說熙鈔揀云問處",
    "X38n0678_001:0070c17": "既有異似分兩品答品唯從一前後有殊此與華",
    "X38n0678_001:0070c18": "嚴有不同處文自和會。△二別揀此戒又五。○初",
    "X38n0678_001:0070c19": "揀教。",
    "X38n0678_001:0070c20": "【疏】於三教中即是頓教明佛性常住一乘妙旨。",
    "X38n0678_001:0070c21": "【註】三教者顯露三教也今判屬頓非秘密教也既",
    "X38n0678_001:0070c22": "云佛性一乘即頓部中圓以行位既通亦可兼別",
    "X38n0678_001:0070c23": "有趣在圓也。○二揀人。",
    "X38n0678_001:0070c24": "【疏】所被之人唯為大士不為二乘華嚴云二乘在",
    "X38n0678_001:0071a01": "座不知不覺以大士階位非二乘所行制戒輕重",
    "X38n0678_001:0071a02": "非小乘所學。",
    "X38n0678_001:0071a03": "【註】此既華嚴部中結經二乘如聾如啞矣。○三揀",
    "X38n0678_001:0071a04": "制。",
    "X38n0678_001:0071a05": "【疏】大小乘制法不同菩薩一時頓制五十八事聲",
    "X38n0678_001:0071a06": "聞待犯隨犯隨結理論關機宜事論凡有三義一",
    "X38n0678_001:0071a07": "大士深信頓聞不逆聲聞淺信頓聞則不受二者",
    "X38n0678_001:0071a08": "大士不恒待左右無有隨事隨白故一時頓制聲",
    "X38n0678_001:0071a09": "聞恒得隨侍可有小欲白佛故待犯方制三者梵",
    "X38n0678_001:0071a10": "網所制起盧舍那為妙海王子授菩薩戒爾時諸",
    "X38n0678_001:0071a11": "大士法須說此五十八種故一時頓制也。",
    "X38n0678_001:0071a12": "【註】十重兼眾輕成五十八事相一約信二約隨三",
    "X38n0678_001:0071a13": "約受。○四揀部。",
    "X38n0678_001:0071a14": "【疏】梵網大本一百一十二卷六十一品唯第十菩",
    "X38n0678_001:0071a15": "薩心地品什師誦出上下兩卷上序菩薩階位下",
    "X38n0678_001:0071a16": "明菩薩戒法。",
    "X38n0678_001:0071a17": "【註】此云百一十二卷藏中有本序云弘始三年召",
    "X38n0678_001:0071a18": "羅什在長安草堂寺及義學三千餘僧手執梵文",
    "X38n0678_001:0071a19": "口翻解釋五十餘部唯梵網經一百二十卷六十",
    "X38n0678_001:0071a20": "一品其中菩薩心地品第十專明菩薩行也何故",
    "X38n0678_001:0071a21": "卷數不同恐寫十二上下字悞經既不來藏無所",
    "X38n0678_001:0071a22": "考。○五揀名。",
    "X38n0678_001:0071a23": "【疏】從大本出序及流通皆闕即別部外稱菩薩戒",
    "X38n0678_001:0071a24": "經。",
    "X38n0678_001:0071b01": "【註】既云皆闕何故分科自有三段闕者語其大部",
    "X38n0678_001:0071b02": "之三分此既一品別行於世義求三分品內自足",
    "X38n0678_001:0071b03": "既云即別部外稱菩薩戒經故今疏註依此定題",
    "X38n0678_001:0071b04": "立名甚正已如前辯前來並是大師疏文釋註之",
    "X38n0678_001:0071b05": "前預有玄旨故對熙鈔齊記有所長者兼而錄之",
    "X38n0678_001:0071b06": "此後入經故對他宗疏鈔有所備者兼而補之以",
    "X38n0678_001:0071b07": "全其美讀者知之。△二釋文又二。○初列科示意。",
    "X38n0678_001:0071b08": "【疏】就文為三初偈長行訖清淨者為序次十重訖",
    "X38n0678_001:0071b09": "現在菩薩今誦為正說餘盡卷為勸說流通也就",
    "X38n0678_001:0071b10": "序中初偈明舍那發起長行明釋迦勸發偈中大",
    "X38n0678_001:0071b11": "意四戒三勸四戒者一舍那戒二釋迦戒三菩薩",
    "X38n0678_001:0071b12": "戒四眾生戒舍那為本傳授釋迦為迹釋迦得此",
    "X38n0678_001:0071b13": "復授諸菩薩諸菩薩得此戒復傳授凡夫眾生也",
    "X38n0678_001:0071b14": "三勸者一勸受二勸持三勸誦此四品戒得之有",
    "X38n0678_001:0071b15": "由根本冥傳自下授作佛記所以勸凡夫受既受",
    "X38n0678_001:0071b16": "須持既持須誦欲使相傳不斷也十一行半偈分",
    "X38n0678_001:0071b17": "為三段初三行三句明舍那說戒傳授釋迦二從",
    "X38n0678_001:0071b18": "是時千百億下三行三句明釋迦迹佛傳授諸菩",
    "X38n0678_001:0071b19": "薩諸菩薩傳授眾生三從諦聽我正誦下盡偈明",
    "X38n0678_001:0071b20": "勸信受持一言三序是三佛各說二言初序是舍",
    "X38n0678_001:0071b21": "那自說餘二是此土釋迦說今言三序悉是此土",
    "X38n0678_001:0071b22": "釋迦說雜有經家之辭。",
    "X38n0678_001:0071b23": "【註】四戒三勸乃談其意至於分科各自有目然疏",
    "X38n0678_001:0071b24": "於三勸開科前後有所不同至下略辨。△初更為",
    "X38n0678_001:0071c01": "三前兩行半明本迹次一行一句明人法就初又",
    "X38n0678_001:0071c02": "三初半行明舍那本身二一行半明釋迦迹佛三",
    "X38n0678_001:0071c03": "半行總結本迹。○今初半行明舍那本身。",
    "X38n0678_001:0071c04": "　我今盧舍那　　方坐蓮華臺",
    "X38n0678_001:0071c05": "【疏】上句明舍那本身下句明舍那本土此即依正",
    "X38n0678_001:0071c06": "兩報佛身四種一謂法身二謂真應三謂法報應",
    "X38n0678_001:0071c07": "毗盧徧耀正法為身舍那行滿報果為身釋迦應",
    "X38n0678_001:0071c08": "迹赴感為身也舍光攝論名法應化若更四身者",
    "X38n0678_001:0071c09": "應身受純陀供化身受大眾供我今者八自在我",
    "X38n0678_001:0071c10": "也舍那者無明塵垢永盡智慧功德圓備如淨滿",
    "X38n0678_001:0071c11": "月以名表德也方坐蓮華下句明依報方者正也",
    "X38n0678_001:0071c12": "安住正法故云坐也何故坐蓮華臺世界形相似",
    "X38n0678_001:0071c13": "蓮華故云蓮華藏華嚴云華在下擎蓮華二義處",
    "X38n0678_001:0071c14": "穢不污譬舍那居穢不染也藏者包含十方法界",
    "X38n0678_001:0071c15": "悉在中也臺者中也表因能起果故譬臺也又以",
    "X38n0678_001:0071c16": "本佛坐於華臺又表戒是眾德之本也。",
    "X38n0678_001:0071c17": "【註】佛身四種謂法報應化釋文散出備釋名義如",
    "X38n0678_001:0071c18": "常所解熙鈔云攝有梁唐此云舍光攝論未詳齊",
    "X38n0678_001:0071c19": "記云舍字悞乃金字耳意謂金光與攝論皆明三",
    "X38n0678_001:0071c20": "身讀者更詳應受純陀者大經佛將涅槃人天奔",
    "X38n0678_001:0071c21": "集各持香雲并諸異供奉献如來皆默不受最",
    "X38n0678_001:0071c22": "後拘尸那竭有一工巧名曰純陀奉施飲食垂許",
    "X38n0678_001:0071c23": "受之故曰應身受純陀供化身受人天供者為滿",
    "X38n0678_001:0071c24": "人天願故復現化身各在其前受諸天等供養以",
    "X38n0678_001:0072a01": "悉達本身為應各現在前為化斯乃取始終示迹",
    "X38n0678_001:0072a02": "為應無而欻有為化八自在我者大經云一能示",
    "X38n0678_001:0072a03": "一身多身數如微塵二以塵身滿大千界三以大",
    "X38n0678_001:0072a04": "身輕舉遠到四現無量類常居一國五諸根互用",
    "X38n0678_001:0072a05": "六得一切法如無法想七說一偈經無量劫八身",
    "X38n0678_001:0072a06": "如虗空存沒隨宜不窮(經文)安住正法以釋坐者妙",
    "X38n0678_001:0072a07": "經云身體及手足靜然安不動究竟永寂滅安",
    "X38n0678_001:0072a08": "住無漏法譬舍那居穢不染者熙鈔云此文顯用",
    "X38n0678_001:0072a09": "迹佛應用為釋四明師云梵網方坐蓮臺華嚴藏",
    "X38n0678_001:0072a10": "塵文等皆是現起尊特若爾本迹一向敻異熙謂",
    "X38n0678_001:0072a11": "四明不合以此為現起尊特者殊不曉四明自指",
    "X38n0678_001:0072a12": "臺上所現之身是實報本身却以蓮華處穢義為",
    "X38n0678_001:0072a13": "迹佛何淺陋之甚乎又自問云蓮藏世界即實報",
    "X38n0678_001:0072a14": "土云何居穢答肇自一化豈離娑婆稱本佛居須",
    "X38n0678_001:0072a15": "表報土當知即竪而橫實稱華臺即橫而竪寂場",
    "X38n0678_001:0072a16": "宛然他意乃以即娑婆而顯實報以為答釋殊不",
    "X38n0678_001:0072a17": "知疏文通釋蓮華有此二義便認作華臺有處穢",
    "X38n0678_001:0072a18": "義何不詳之甚乎且今四明之意是現起義耶示",
    "X38n0678_001:0072a19": "現義耶若依他答應臺上身是示現耶不善消文",
    "X38n0678_001:0072a20": "枉費疎理。△周匝千釋迦望百億國釋迦千為本",
    "X38n0678_001:0072a21": "百億為迹故兩重本迹此又為三一明迹中之本",
    "X38n0678_001:0072a22": "二明迹中之迹三明本之與迹皆成佛道。○今初",
    "X38n0678_001:0072a23": "明迹中之本。",
    "X38n0678_001:0072a24": "　周匝千華上　　復現千釋迦",
    "X38n0678_001:0072b01": "【疏】千華者人中華有十餘葉天華百葉佛菩薩華",
    "X38n0678_001:0072b02": "千葉一葉有一佛世界故有千佛淨土表十地十",
    "X38n0678_001:0072b03": "波羅蜜圓因起應果之本地現千釋迦一葉一淨",
    "X38n0678_001:0072b04": "土即一佛世界起圓應身又一世界中一佛國土",
    "X38n0678_001:0072b05": "此猶略說華嚴微塵世界也十方方各一百也。○",
    "X38n0678_001:0072b06": "二明迹中之迹。",
    "X38n0678_001:0072b07": "　一華百億國　　一國一釋迦",
    "X38n0678_001:0072b08": "【疏】一葉一世界有百億國土娑婆百億國是一葉",
    "X38n0678_001:0072b09": "之上耳。",
    "X38n0678_001:0072b10": "【註】此明二重本迹初以舍那為本現千釋迦為迹",
    "X38n0678_001:0072b11": "次以千釋迦為本乃迹中之本以千百億為迹即",
    "X38n0678_001:0072b12": "迹中之迹乃示本迹重重顯現無盡據經第十三",
    "X38n0678_001:0072b13": "重世界名曰娑婆此云堪忍即今所化境域眾生",
    "X38n0678_001:0072b14": "能忍受三毒眾苦等以得其名故別指一葉藏疏",
    "X38n0678_001:0072b15": "云諸聖教中總有五說一約諸部小乘於此大千",
    "X38n0678_001:0072b16": "百億閻浮中唯此閻浮釋迦是實報成佛餘洲皆",
    "X38n0678_001:0072b17": "是化往本不論舍那佛二若依入大乘論等說摩",
    "X38n0678_001:0072b18": "醯首羅天上有一實報成佛以一大千世界為所",
    "X38n0678_001:0072b19": "統境化作百億釋迦一時成佛三若依此經蓮華",
    "X38n0678_001:0072b20": "臺藏世界坐華臺上實身成佛名盧舍那其千葉",
    "X38n0678_001:0072b21": "上釋迦即是千摩醯首羅天上各有一釋迦此千",
    "X38n0678_001:0072b22": "釋迦一一各化作百億釋迦故有千百億釋迦於",
    "X38n0678_001:0072b23": "千百億國中菩提樹下一時成佛准此言之即一",
    "X38n0678_001:0072b24": "實身成佛時以千三千大千世界為化境合有千",
    "X38n0678_001:0072c01": "箇百億其千釋迦是實報千百億釋迦是化身四",
    "X38n0678_001:0072c02": "依攝論等受用身有二種一自受用是實身成佛",
    "X38n0678_001:0072c03": "稱法界成身土相稱依正無礙唯佛獨住更無菩",
    "X38n0678_001:0072c04": "薩二隨他受用身為地上菩薩於淨土中現身說",
    "X38n0678_001:0072c05": "法為地前機現化身佛所主化境又廣於前五依",
    "X38n0678_001:0072c06": "華嚴無成無不成故舍那於一切處皆實身成佛",
    "X38n0678_001:0072c07": "又以盧舍那即是釋迦不分報化二身之別但說",
    "X38n0678_001:0072c08": "十身以顯無盡(彼疏)然他宗疏據引經論釋義甚詳",
    "X38n0678_001:0072c09": "存錄備知但無教旨收會遂多散漫仍以實有之",
    "X38n0678_001:0072c10": "身為實報身蓋無吾家身土依正判攝無歸若以",
    "X38n0678_001:0072c11": "今疏本迹比之足見優降荊溪云縱令十方互為",
    "X38n0678_001:0072c12": "主伴亦復不離一塵一塵秖在此臺此葉當知祇",
    "X38n0678_001:0072c13": "是迹中依正故知今家得旨之談雖無窮無盡亦",
    "X38n0678_001:0072c14": "不離當念荊溪云一一塵身一切身一塵剎一切",
    "X38n0678_001:0072c15": "剎熙鈔引永嘉云一月普含一切水一切水月一",
    "X38n0678_001:0072c16": "月攝不學天台難明此旨。○三明本迹俱成佛道。",
    "X38n0678_001:0072c17": "　各坐菩提樹　　一時成佛道",
    "X38n0678_001:0072c18": "○三半行總結本迹。",
    "X38n0678_001:0072c19": "　如是千百億　　盧舍那本身",
    "X38n0678_001:0072c20": "【疏】是千百億初句結迹身舍那下句結本身明千",
    "X38n0678_001:0072c21": "百億皆以舍那為本。",
    "X38n0678_001:0072c22": "【註】藏疏以舍那本身一句科在次科以如是千百",
    "X38n0678_001:0072c23": "億句節在上科為類結云如是乃有千箇百億以",
    "X38n0678_001:0072c24": "天台疏科此二句為結本迹方見經意不閑若如",
    "X38n0678_001:0073a01": "他釋前來已云百億國了何用結數仍使本身一",
    "X38n0678_001:0073a02": "句在次科中殊無所以故彼釋經不及天台也。△",
    "X38n0678_001:0073a03": "千百億下第二明人法初明人次明法。○初明人。",
    "X38n0678_001:0073a04": "　千百億釋迦　　各接微塵眾　　俱來至我所",
    "X38n0678_001:0073a05": "【疏】人中有三句一明能接之人是千百億釋迦二",
    "X38n0678_001:0073a06": "明所接之人取有緣之義也微塵者聽眾多也第",
    "X38n0678_001:0073a07": "三明能接所接人俱至舍那佛所。",
    "X38n0678_001:0073a08": "【註】熙鈔云取有緣者若非種緣焉聞妙戒故華嚴",
    "X38n0678_001:0073a09": "著樂諸天不預法會以乘緩故如乘戒四句頂山",
    "X38n0678_001:0073a10": "記云所云接者他云未必手擎但以神力攝持爾",
    "X38n0678_001:0073a11": "若據上卷釋迦擎接維摩云手擎大千法華以神",
    "X38n0678_001:0073a12": "通接眾皆通諸義也。○第二明法。",
    "X38n0678_001:0073a13": "　聽我誦佛戒　　甘露門則開",
    "X38n0678_001:0073a14": "【疏】上句明說戒次句正歎戒初誡菩薩聽也誦佛",
    "X38n0678_001:0073a15": "戒者問何故誦不道說耶答此是三世十方諸佛",
    "X38n0678_001:0073a16": "之法非始自作故秖得稱誦不得道說甘露門者",
    "X38n0678_001:0073a17": "歎戒譬服甘露令人長壽不死要因此戒得至涅",
    "X38n0678_001:0073a18": "槃常樂我淨教能通理譬之如門又戒能濟拔免",
    "X38n0678_001:0073a19": "離生死譬如甘露服得命長大經云有山從四方",
    "X38n0678_001:0073a20": "來唯當持戒布施也。",
    "X38n0678_001:0073a21": "【註】提謂以戒是佩長生之符不死之印彼雖五戒",
    "X38n0678_001:0073a22": "天台以四教釋之圓教長生之符不死之印即常",
    "X38n0678_001:0073a23": "樂我淨涅槃四德今文乃以甘露為長壽不死之",
    "X38n0678_001:0073a24": "法也所謂開者備應有四光明疏釋開甘露門云",
    "X38n0678_001:0073b01": "對十住位初開聖道遮二邊故故言開也又有示",
    "X38n0678_001:0073b02": "器入城處室以對行向地等今以戒是入道初門",
    "X38n0678_001:0073b03": "故言開也大經云四山臨逼欲濟拔之當修施戒",
    "X38n0678_001:0073b04": "即生老病死鈔引大士詩云早求無上道應免四",
    "X38n0678_001:0073b05": "方山。△第二釋迦迹佛傳授菩薩菩薩授眾生也",
    "X38n0678_001:0073b06": "又為三一明經家敘釋迦傳教之緣由二明釋迦",
    "X38n0678_001:0073b07": "說戒傳授諸菩薩三勸菩薩傳授諸眾生。○今初",
    "X38n0678_001:0073b08": "經家述釋迦傳授之由。",
    "X38n0678_001:0073b09": "　是時千百億　　還至本道場　　各坐菩提樹",
    "X38n0678_001:0073b10": "　誦我本師戒",
    "X38n0678_001:0073b11": "【疏】三句明千百億佛各還本處然法身無在今初",
    "X38n0678_001:0073b12": "明迹傳本戒則本為迹師以迹誦本故也。△傳授",
    "X38n0678_001:0073b13": "諸菩薩此文為三一明戒體二明戒用三勸菩薩",
    "X38n0678_001:0073b14": "受持。○今初十重四十八。",
    "X38n0678_001:0073b15": "【疏】則十重等為戒體也。○二歎戒用。",
    "X38n0678_001:0073b16": "　戒如明日月　　亦如瓔珞珠",
    "X38n0678_001:0073b17": "【疏】持此戒能除罪霧譬之如日使得清涼喻之若",
    "X38n0678_001:0073b18": "月富有善法如瓔珞珠又日能長萬物戒亦如是",
    "X38n0678_001:0073b19": "能生萬善又如瓔珞能差貧窮戒亦如是能差眾",
    "X38n0678_001:0073b20": "生貧長善法財又如日月麗天無不瞻仰持戒在",
    "X38n0678_001:0073b21": "體無不歸崇瓔珞在身莊第一持戒離醜如端正",
    "X38n0678_001:0073b22": "也。",
    "X38n0678_001:0073b23": "【註】藏師疏云初是慧嚴次是福嚴又律儀戒以能",
    "X38n0678_001:0073b24": "破諸黑惡故如日也攝眾生戒以大悲清涼為相",
    "X38n0678_001:0073c01": "故如月也攝善法戒以能攝修具勝善法而自佩",
    "X38n0678_001:0073c02": "故如瓔珞也。○三勸菩薩受持。",
    "X38n0678_001:0073c03": "　微塵菩薩眾　　由是成正覺　　是盧舍那誦",
    "X38n0678_001:0073c04": "　我亦如是誦　　汝新學菩薩　　頂戴受持戒",
    "X38n0678_001:0073c05": "【疏】如人渡海必假舟航若度生死要因持戒大經",
    "X38n0678_001:0073c06": "云如憑船筏又喻浮囊又為二盧舍那下能授之",
    "X38n0678_001:0073c07": "人新學下所受之人。○三勸菩薩傳授眾生。",
    "X38n0678_001:0073c08": "　受持是戒已　　轉授諸眾生",
    "X38n0678_001:0073c09": "【疏】三十心菩薩傳授外凡發大乘心也。",
    "X38n0678_001:0073c10": "【註】疏中云三勸發傳授眾生發字悞應如前分科",
    "X38n0678_001:0073c11": "勸菩薩也熙鈔不詳謂如勸發。△三勸信受持又",
    "X38n0678_001:0073c12": "為三一出所誦之法二勸人信受三結勸。○初出",
    "X38n0678_001:0073c13": "所誦法。",
    "X38n0678_001:0073c14": "　諦聽我正誦　　佛法中戒藏　　波羅提木叉",
    "X38n0678_001:0073c15": "【疏】此戒簡異外道鷄狗等戒淨戒為因木叉為果。",
    "X38n0678_001:0073c16": "【註】藏疏云波羅提此云別也略毗木叉此云解脫",
    "X38n0678_001:0073c17": "謂持此戒行於諸犯境皆別別脫離故也熙鈔云",
    "X38n0678_001:0073c18": "攝一切戒故曰藏亦是常住佛性等藏。△二勸人",
    "X38n0678_001:0073c19": "受持又為二初勸信二勸受。○今初。",
    "X38n0678_001:0073c20": "　大眾心諦信　　汝是當成佛　　我是已成佛",
    "X38n0678_001:0073c21": "　常作如是信　　戒品已具足",
    "X38n0678_001:0073c22": "【疏】所以爾者信是入道初門大論云信為能入我",
    "X38n0678_001:0073c23": "持此戒得成正覺汝亦應爾。○二勸受。",
    "X38n0678_001:0073c24": "　一切有心者　　皆應攝佛戒　　眾生受佛戒",
    "X38n0678_001:0074a01": "　即入諸佛位　　位同大覺已　　真是諸佛子",
    "X38n0678_001:0074a02": "【疏】凡有心者皆得受菩薩大乘常樂等戒明眾生",
    "X38n0678_001:0074a03": "有心所有佛性要當作佛須受二戒也。○三結勸。",
    "X38n0678_001:0074a04": "【註】疏中分科前後不同前云偈中大意四戒三勸",
    "X38n0678_001:0074a05": "三勸者一勸信二勸受三勸誦即從諦聽下三勸",
    "X38n0678_001:0074a06": "文也今正釋三勸再開其科云第三勸信受持文",
    "X38n0678_001:0074a07": "為三一出所誦法二勸人受持三結勸至勸人受",
    "X38n0678_001:0074a08": "中開科云一勸信二勸受此前後異者何也今詳",
    "X38n0678_001:0074a09": "科意大師釋經此類極多如有時或作此釋等蓋",
    "X38n0678_001:0074a10": "自諦聽我正誦下一節之文意可二句或直作三",
    "X38n0678_001:0074a11": "勸科即如前開勸誦之文以我誦故顯一切皆誦",
    "X38n0678_001:0074a12": "或作結勸科即如後開雖少不同大意無別問前",
    "X38n0678_001:0074a13": "云勸受勸持復云勸信勸受何也答申信故受由",
    "X38n0678_001:0074a14": "受故持互說無礙故前疏云既受須持既持須誦",
    "X38n0678_001:0074a15": "欲使相傳不斷也。",
    "X38n0678_001:0074a16": "　大眾皆恭敬　　至心聽我誦",
    "X38n0678_001:0074a17": "【疏】上句結下句誡聽總明諸佛傳授戒法發起序",
    "X38n0678_001:0074a18": "竟。△二釋迦勸發序為二初經家辭二釋迦自說",
    "X38n0678_001:0074a19": "初中三階一敘佛欲結戒二放光表瑞三大眾願",
    "X38n0678_001:0074a20": "聞初又四。○初標化主。",
    "X38n0678_001:0074a21": "爾時釋迦牟尼佛。",
    "X38n0678_001:0074a22": "【疏】一標化主大聖釋尊。",
    "X38n0678_001:0074a23": "【註】前以釋迦生身為此經華嚴教主樹下覆述說",
    "X38n0678_001:0074a24": "法以教定身乃生身即尊特如前三義此中標主",
    "X38n0678_001:0074b01": "乃是釋尊豈不符合祖意。○二標處所。",
    "X38n0678_001:0074b02": "初坐菩提樹下。",
    "X38n0678_001:0074b03": "【疏】在此樹下得道因名道樹又曰思惟梵音貝多",
    "X38n0678_001:0074b04": "也。○三明得道。",
    "X38n0678_001:0074b05": "成無上正覺。",
    "X38n0678_001:0074b06": "【疏】謂成正覺即正徧知號。△四出所結法謂菩薩",
    "X38n0678_001:0074b07": "波羅提木叉於第四自更四句。○一標所結名。",
    "X38n0678_001:0074b08": "初結菩薩波羅提木叉。",
    "X38n0678_001:0074b09": "【註】藏疏云以是本戒非是聲聞待犯方制最初成",
    "X38n0678_001:0074b10": "佛即結此戒故云也。○二能成勝因。",
    "X38n0678_001:0074b11": "孝順父母師僧三寶。",
    "X38n0678_001:0074b12": "【疏】寶藏經云孝事父母天主帝釋在汝家中又能",
    "X38n0678_001:0074b13": "行孝大梵尊天在汝家中又能盡孝釋迦文佛在",
    "X38n0678_001:0074b14": "汝家中睒摩菩薩親眼患愈慈心童女火輪速滅",
    "X38n0678_001:0074b15": "即其靈應爾雅云善事父母為孝孝即順也太史",
    "X38n0678_001:0074b16": "叔明用順釋孝孝經鈎命決云孝字訓究究是了",
    "X38n0678_001:0074b17": "悉始終色養也亦可訓度度是儀法溫清合儀也。",
    "X38n0678_001:0074b18": "【註】孝順即能行之心父母等是所行之境心行善",
    "X38n0678_001:0074b19": "法即止行二善孝是止善順是行善孝故防止其",
    "X38n0678_001:0074b20": "悖逆順故承奉其顏色此如止觀持戒中釋隨定",
    "X38n0678_001:0074b21": "具足兩戒乃防止二邊善順中道約即中持此兩戒",
    "X38n0678_001:0074b22": "引梵網云戒名大乘名第一義光非青黃赤白戒",
    "X38n0678_001:0074b23": "名為孝孝名為順孝即止善順即行善輔行釋云",
    "X38n0678_001:0074b24": "應以第一義光寂照相即而為防止善順戒體孝",
    "X38n0678_001:0074c01": "者畜也事親之道宜恒畜在心以在心故能順顏",
    "X38n0678_001:0074c02": "色故名為順今亦如是觀不思議恒照在心善順",
    "X38n0678_001:0074c03": "於理順故觀於三諦孝故止於三惑如是持戒尚",
    "X38n0678_001:0074c04": "不與別教出假持戒義同豈與天子庶民行孝為",
    "X38n0678_001:0074c05": "同年耶故知孝順二字不可以淺近而解既云順",
    "X38n0678_001:0074c06": "故觀三諦孝故止三惑且附十重以言之理性非",
    "X38n0678_001:0074c07": "惡逆順此性故持不殺戒理性非貪取順此性故",
    "X38n0678_001:0074c08": "持不盜戒理性非染污順此性故持不淫戒理性",
    "X38n0678_001:0074c09": "本真實順此性故持不妄戒理性非昏迷順此性",
    "X38n0678_001:0074c10": "故持不酒戒乃至理性本誠信順此性故持不謗",
    "X38n0678_001:0074c11": "戒十戒既爾諸戒例然菩薩之人並由順性諸行",
    "X38n0678_001:0074c12": "無作故云順謂了性為行此行方妙如此解會方",
    "X38n0678_001:0074c13": "善持戒止三惑順三諦從因至果用此孝順則窮",
    "X38n0678_001:0074c14": "三惑源極三諦底故唯佛一人究竟持戒名曰孝",
    "X38n0678_001:0074c15": "順也所孝之境有三一父母生育恩二師僧訓導",
    "X38n0678_001:0074c16": "恩三三寶救護恩此三於我既其有恩可不孝順",
    "X38n0678_001:0074c17": "言父母者有法門父母有世俗父母法門父母生",
    "X38n0678_001:0074c18": "我法身則師僧三寶皆在其中當行孝順世俗父",
    "X38n0678_001:0074c19": "母生我色身則通過現現在父母生我此身過去",
    "X38n0678_001:0074c20": "父母生我前身則一切眾生皆我父母故云我世",
    "X38n0678_001:0074c21": "世無不從之受生今持戒行孝順者以一發菩提",
    "X38n0678_001:0074c22": "心此心普廣非但報生身父母令得解脫亦使一",
    "X38n0678_001:0074c23": "切眾生皆我過去父母同入報恩海中等到菩提",
    "X38n0678_001:0074c24": "之果可不偉哉孝順之言善須解會疏云睒摩菩",
    "X38n0678_001:0075a01": "薩親眼患愈者睒摩經云如來過去為凡夫時侍",
    "X38n0678_001:0075a02": "盲父母於山修道二十餘年採果汲水敬侍無怠",
    "X38n0678_001:0075a03": "子披鹿皮衣遇王游獵毒箭中胸垂死難援父母",
    "X38n0678_001:0075a04": "念子敦孝寧自殞身於是口吸其毒手拔箭鋒不",
    "X38n0678_001:0075a05": "可得脫感釋梵王以神藥灌睒口中毒箭皆除還",
    "X38n0678_001:0075a06": "活如故父母驚喜兩目俱開王誓不殺持五戒善",
    "X38n0678_001:0075a07": "慈心童子者心論云慈童女長者欲辭其母深海",
    "X38n0678_001:0075a08": "採寶母不容往因摘下母一髮至海洲上見熱鐵",
    "X38n0678_001:0075a09": "輪從空中下臨於頂上即發誓云願法界苦皆集",
    "X38n0678_001:0075a10": "我身以誓願力火輪遂落從茲捨命生第六天荊",
    "X38n0678_001:0075a11": "溪云逆母損髮成地獄心發誓願屬佛界善。○三",
    "X38n0678_001:0075a12": "明能得勝果。",
    "X38n0678_001:0075a13": "孝順至道之法。",
    "X38n0678_001:0075a14": "【疏】能得勝果謂至道之法。",
    "X38n0678_001:0075a15": "【註】藏疏云謂至極之道莫先此法又以此道能至",
    "X38n0678_001:0075a16": "於果故云至道。○四結名字。",
    "X38n0678_001:0075a17": "孝名為戒亦名制止。",
    "X38n0678_001:0075a18": "【註】藏疏云行此孝行即是順教無違名為持戒故",
    "X38n0678_001:0075a19": "云孝名為戒制御三業止滅諸惡故云亦名制止。",
    "X38n0678_001:0075a20": "○二放光表瑞。",
    "X38n0678_001:0075a21": "佛即口放無量光明。",
    "X38n0678_001:0075a22": "【疏】瑞者信也欲說大事前須放光故稱為瑞光是",
    "X38n0678_001:0075a23": "色像之勝放勝光明召有緣眾同來聽戒戒是諸",
    "X38n0678_001:0075a24": "善最勝能滅惡生善口放者表釋尊今日宣說大",
    "X38n0678_001:0075b01": "乘菩薩戒法。",
    "X38n0678_001:0075b02": "【註】熙鈔云此中三義一表信二表色像之勝三表",
    "X38n0678_001:0075b03": "口宣妙法。△三敘大眾願聞為三一總敘大眾二",
    "X38n0678_001:0075b04": "別敘四眾三時眾樂聞。○今初。",
    "X38n0678_001:0075b05": "是時百萬億大眾。",
    "X38n0678_001:0075b06": "○二別敘四眾。",
    "X38n0678_001:0075b07": "諸菩薩十八梵天六欲天子十六大國王。",
    "X38n0678_001:0075b08": "【疏】一菩薩二十八梵三六欲天四十六國王十六",
    "X38n0678_001:0075b09": "國者名出長阿含一史伽二摩竭提三迦尸四拘",
    "X38n0678_001:0075b10": "薩羅五跋祇六末羅七支提八跋沙九尼樓十槃",
    "X38n0678_001:0075b11": "闍羅十一阿濕波十二婆蹉十三蘇羅十四乾陀",
    "X38n0678_001:0075b12": "羅十五劒浮沙十六阿槃提西土諸國甚多略舉",
    "X38n0678_001:0075b13": "此耳機應聞聲自然雲集也。○三時眾樂聞。",
    "X38n0678_001:0075b14": "合掌至心聽佛誦一切諸佛大乘戒。",
    "X38n0678_001:0075b15": "【疏】合掌下即第三時眾樂聞也。△二釋迦自說亦",
    "X38n0678_001:0075b16": "三階一舉我自誦二釋放光因緣三勸物遵學即",
    "X38n0678_001:0075b17": "准前諸佛序中三事亦成經家三意前舉譬讚歎",
    "X38n0678_001:0075b18": "此釋放光即是讚歎也此三階各兩別初階兩者",
    "X38n0678_001:0075b19": "一序我自誦二勸餘人。○今初。",
    "X38n0678_001:0075b20": "佛告諸菩薩言我今半月半月自誦諸佛法戒。",
    "X38n0678_001:0075b21": "【註】疏舉譬讚歎者即前譬如月月珠等歎戒體也",
    "X38n0678_001:0075b22": "告誥音亦梏音告上曰桔發下曰誥今乃發下重",
    "X38n0678_001:0075b23": "言半月半月者刪補鈔云即黑白二半也白定十",
    "X38n0678_001:0075b24": "五黑或十四十五若一日一次則繁猒若一月一",
    "X38n0678_001:0075c01": "說則賖遠懈怠故今半月一說離於懈怠不敬之",
    "X38n0678_001:0075c02": "過。○二勸餘人誦。",
    "X38n0678_001:0075c03": "汝等一切發心菩薩乃至十發趣十長養十金剛十",
    "X38n0678_001:0075c04": "地諸菩薩亦誦。",
    "X38n0678_001:0075c05": "【疏】勸餘人中凡舉五位人一發心謂共地菩薩二",
    "X38n0678_001:0075c06": "十發趣謂初十心依梵網列名一捨二戒三忍四",
    "X38n0678_001:0075c07": "進五定六慧七願八護九喜十頂心三十長養謂",
    "X38n0678_001:0075c08": "中十心一慈二悲三喜四捨五施六好說七道八",
    "X38n0678_001:0075c09": "同九定十慧四十金剛後十心一信二念三迴向",
    "X38n0678_001:0075c10": "四達五圓六不退七大乘八無相九慧十不壞心",
    "X38n0678_001:0075c11": "五十地謂登地已上一體性平等地二體性善方",
    "X38n0678_001:0075c12": "便地三體性光明地四體性爾炎地五體性慧照",
    "X38n0678_001:0075c13": "地六體性華光地七體性滿足地八體性佛吼地",
    "X38n0678_001:0075c14": "九體性華嚴地十體性入佛界地。",
    "X38n0678_001:0075c15": "【註】共地者熙鈔云大乘行門初舉通地也頂山記",
    "X38n0678_001:0075c16": "云有云通教初心入別圓者此違當經也既云發",
    "X38n0678_001:0075c17": "心恐指別教十信良以十信通伏五住通乃共義",
    "X38n0678_001:0075c18": "也或圓十信與前教斷惑共也謂同徐四住同即",
    "X38n0678_001:0075c19": "共爾此之二釋熙不及齊華嚴部旨既只別圓疏",
    "X38n0678_001:0075c20": "文會通同華嚴席安得以通教共地而言之耶故",
    "X38n0678_001:0075c21": "此五位且附別教地位而說實別圓二教之行位",
    "X38n0678_001:0075c22": "也發心菩薩且附別教十信位也亦兼五品十信",
    "X38n0678_001:0075c23": "義以通教共地言之則妨前云頓教常住一乘妙",
    "X38n0678_001:0075c24": "旨之文也齊以同除釋共此又不可。△中階釋放",
    "X38n0678_001:0076a01": "光因緣亦兩別一直緣二列因緣。○今初。",
    "X38n0678_001:0076a02": "是故戒光從口出。",
    "X38n0678_001:0076a03": "△二列因緣於中為兩一表得果二表行因各三",
    "X38n0678_001:0076a04": "句。○今初。",
    "X38n0678_001:0076a05": "有緣非無因故光光非青黃赤白黑非色非心非有",
    "X38n0678_001:0076a06": "非無非因果法。",
    "X38n0678_001:0076a07": "得果三句。",
    "X38n0678_001:0076a08": "【疏】得果三句者一非青黃色心二非有無三非因",
    "X38n0678_001:0076a09": "果法。",
    "X38n0678_001:0076a10": "【註】藏疏以故光光非青黃則以二字連讀頂山亦",
    "X38n0678_001:0076a11": "然熙鈔云經有緣非無因故光者標起也意以故",
    "X38n0678_001:0076a12": "光為句今從熙鈔此乃譯者各有文體如上卷云",
    "X38n0678_001:0076a13": "師子座上盧舍那佛放光光(句)告千華上佛又云舉",
    "X38n0678_001:0076a14": "身放不思議光(句)光皆化無量佛此二處文不可",
    "X38n0678_001:0076a15": "以光光連讀也藏疏云以無量數多為光光意以",
    "X38n0678_001:0076a16": "光光即戒戒者非譯者文體也果中三句藏疏謂",
    "X38n0678_001:0076a17": "一非色心者戒性非質礙色非緣慮心又於思種",
    "X38n0678_001:0076a18": "上建立用思種為體故非青等色於思種上假立",
    "X38n0678_001:0076a19": "為色故非心二非有無者謂緣起之戒決無自相",
    "X38n0678_001:0076a20": "永不是有故非有然不無此不有之戒不同兔角",
    "X38n0678_001:0076a21": "故非無又非所執故非有非緣起故非無三非因",
    "X38n0678_001:0076a22": "果者以稱性之戒離能所生故非因果也又戒能",
    "X38n0678_001:0076a23": "成彼大菩提果故非果法也藉菩提心起故非因",
    "X38n0678_001:0076a24": "法也據此解釋消文甚細說義無歸以他不得教",
    "X38n0678_001:0076b01": "旨所攝直云戒體甚深真性戒體對下因三句云",
    "X38n0678_001:0076b02": "戒用宏廣則上三句為戒體者是何等體若所發",
    "X38n0678_001:0076b03": "體屬無作假色乃是事體若云真性乃是理體還",
    "X38n0678_001:0076b04": "屬所依定體失旨若得今宗前文所示性為所依",
    "X38n0678_001:0076b05": "色為當體中道妙光體具理性正屬所依體超十",
    "X38n0678_001:0076b06": "界表離一切相三皆雙非以非六道慮知之心形",
    "X38n0678_001:0076b07": "段之色故曰非色非心又非二乘緣生之有偏真",
    "X38n0678_001:0076b08": "之空故云非有非無又非菩薩有作之因佛界取",
    "X38n0678_001:0076b09": "證之果故云非因果法故知真體不落凡夫之境",
    "X38n0678_001:0076b10": "亦非二乘之鄉亦絕修證之地於下結偈云計我",
    "X38n0678_001:0076b11": "著相者不能生是法滅壽取證者亦非下種處欲",
    "X38n0678_001:0076b12": "長菩提苗光明照世間應當靜觀察諸法真實相",
    "X38n0678_001:0076b13": "實相之光普照一切即談八不與今三雙義旨一",
    "X38n0678_001:0076b14": "矣此乃中道實相而談妙光乃戒所依體皆屬真",
    "X38n0678_001:0076b15": "諦下文行因三句為本源根本者即屬當體所發",
    "X38n0678_001:0076b16": "戒色乃為俗諦故知從性而起修自真而立俗雖",
    "X38n0678_001:0076b17": "非色心即無作假色為體雖非三乘之境不妨離",
    "X38n0678_001:0076b18": "惡趣之鄉故云一切戲論惡悉由是處滅諸佛薩",
    "X38n0678_001:0076b19": "婆若悉從是處出故知妙戒之極一切究竟大寂",
    "X38n0678_001:0076b20": "滅海終歸於空故上三句悉皆雙非修因之始依",
    "X38n0678_001:0076b21": "無作境立一切行故下三句皆為本源吾五祖引",
    "X38n0678_001:0076b22": "其真俗二諦言深意遠真有旨哉他宗無此釋義",
    "X38n0678_001:0076b23": "無歸。○二行因。",
    "X38n0678_001:0076b24": "是諸佛之本源行菩薩道之根本是大眾諸佛子之",
    "X38n0678_001:0076c01": "根本。",
    "X38n0678_001:0076c02": "【疏】行因三句者一諸佛本源二菩薩根本三大眾",
    "X38n0678_001:0076c03": "根本或言表真俗兩諦。",
    "X38n0678_001:0076c04": "【註】諸佛是已成之本菩薩乃今成之本眾生乃當",
    "X38n0678_001:0076c05": "成之本三世雖殊莫不以戒為根本也真則一法",
    "X38n0678_001:0076c06": "不立俗則萬行俱修修俗諦之因證真常之果雖",
    "X38n0678_001:0076c07": "因果之乍二實真俗之一如以性奪修諸行無作",
    "X38n0678_001:0076c08": "也。△後階亦兩別一標四勸二釋四勸。○今初。",
    "X38n0678_001:0076c09": "是故大眾諸佛子應受持應讀誦善學。",
    "X38n0678_001:0076c10": "【疏】標者一勸受二勸持三勸讀誦四勸學。",
    "X38n0678_001:0076c11": "【註】文中從略以二應字貫之。○二釋四勸。",
    "X38n0678_001:0076c12": "佛子諦聽若受佛戒者國王王子百官宰相比丘比",
    "X38n0678_001:0076c13": "丘尼十八梵六欲天子庶民黃門婬男婬女奴婢八",
    "X38n0678_001:0076c14": "部鬼神金剛神畜生乃至變化人但解法師語盡受",
    "X38n0678_001:0076c15": "得戒皆名第一清淨者。",
    "X38n0678_001:0076c16": "【疏】但釋勸受一事餘皆略也。",
    "X38n0678_001:0076c17": "【註】藏疏云機差別者有二十眾變化人者如龍女",
    "X38n0678_001:0076c18": "為人藏謂二十眾今文略去優婆塞優婆夷也刪",
    "X38n0678_001:0076c19": "補云國者域也有限域故小邦曰邦大國曰國王",
    "X38n0678_001:0076c20": "者往也人皆歸往又三陽並列一氣貫中易曰君",
    "X38n0678_001:0076c21": "王得一以治天下百司之官總舉其數如云百性",
    "X38n0678_001:0076c22": "非只百人官者觀察人情決斷是非也比丘翻為",
    "X38n0678_001:0076c23": "乞士也尼者女也女比丘也庶眾也黃門者古之",
    "X38n0678_001:0076c24": "宮門以黃塗之守門之官故曰黃門身屬於人曰",
    "X38n0678_001:0077a01": "奴沒官從嫁曰婢八部者一天欲色二界也二龍",
    "X38n0678_001:0077a02": "興雲致雨也三藥叉舊云夜叉此云勇徤亦名暴",
    "X38n0678_001:0077a03": "惡飛行空中食啖生類四乾闥縛舊云乾闥婆此",
    "X38n0678_001:0077a04": "云尋香行尋香作樂以求食故五阿脩羅此云非",
    "X38n0678_001:0077a05": "天性多諂曲無天行故六迦樓羅此云金翅翅羽",
    "X38n0678_001:0077a06": "嚴麗禽中勝故七緊那羅此云歌神隨佛所說能",
    "X38n0678_001:0077a07": "歌詠故又天帝細樂神八摩睺羅迦此云大腹亦",
    "X38n0678_001:0077a08": "腹行之類頭生一角餘分同人又曰疑神令人疑",
    "X38n0678_001:0077a09": "故古名此為人非人或以人非人結上八部鬼歸",
    "X38n0678_001:0077a10": "也死而歸之多懷怖畏劣弱者無神變有福者具",
    "X38n0678_001:0077a11": "有神變中下品曰鬼上品曰神金剛力士執金剛",
    "X38n0678_001:0077a12": "杵之神也六畜之類亦曰傍生水陸空行收之罄",
    "X38n0678_001:0077a13": "盡利根解人言者取亦可受戒天龍等現身為人",
    "X38n0678_001:0077a14": "求受戒故云變化雜類猶多略列如上故云乃至",
    "X38n0678_001:0077a15": "已上所引諸類皆可受戒不同小乘貶之為難但",
    "X38n0678_001:0077a16": "解法師語者非以形類評乎優劣但取解語皆得",
    "X38n0678_001:0077a17": "受戒熙鈔云准釋籤云復有生得通如鬼畜等有",
    "X38n0678_001:0077a18": "報得通如諸天等有修得通如諸聲聞及諸外道",
    "X38n0678_001:0077a19": "等此中或是生得如鬼神修羅及龍金翅鳥王皆",
    "X38n0678_001:0077a20": "能變化求受戒法亦有精靈木石變恠等能解法",
    "X38n0678_001:0077a21": "師語者問畜生那能解語答牛羊之眼豈別方隅",
    "X38n0678_001:0077a22": "今准乘戒四句有善機也犬不過中食鵝能隨僧",
    "X38n0678_001:0077a23": "行道等如昔江南有宮亭湖神能興雲雨禍福交",
    "X38n0678_001:0077a24": "至害人甚眾有僧入廟誦金剛經神現大蟒身遂",
    "X38n0678_001:0077b01": "乃敬伏求受戒法云伏願和尚為弟子受菩薩戒",
    "X38n0678_001:0077b02": "其僧即為授戒後捨蟒身不敢為害又如天台智",
    "X38n0678_001:0077b03": "者駕錫臨海屈母龍王化宅來迎求受戒法龍眾",
    "X38n0678_001:0077b04": "逸目即今湫水所載刪補云石壁引佛性論說有",
    "X38n0678_001:0077b05": "二種清淨一性清淨本無惑染二相清淨對治離",
    "X38n0678_001:0077b06": "障今約初義故云第一謂能受持戒故因此得顯",
    "X38n0678_001:0077b07": "本性清淨鈔云由具戒故垢染清淨故名此人是",
    "X38n0678_001:0077b08": "第一清淨即前第二義今謂若獨言理淨則一切",
    "X38n0678_001:0077b09": "飛走何常不淨其柰未論受持妙戒現坐煩惑今",
    "X38n0678_001:0077b10": "正論受持防止修染修染獲除理淨因顯性相俱",
    "X38n0678_001:0077b11": "淨事理一如名第一清淨石壁云初中十戒一一",
    "X38n0678_001:0077b12": "皆為防三毒三毒不有七支自無三惑不生此亦",
    "X38n0678_001:0077b13": "非犯依慈悲起即犯為持不約內心是非何據若",
    "X38n0678_001:0077b14": "定配三業則無殊小乘達士詳之足見臧否鈔云",
    "X38n0678_001:0077b15": "嗔癡煩惱如蛇如蠍毒為名也三毒是惑七支是",
    "X38n0678_001:0077b16": "業惑若不生業亦不作況依等慈即以犯律儀戒",
    "X38n0678_001:0077b17": "是持攝善法戒并攝眾生戒如華嚴中和須密多",
    "X38n0678_001:0077b18": "女示行婬行善財遇之得離欲際解脫門無猒足",
    "X38n0678_001:0077b19": "王示行嗔行善財遇之得如幻解脫門勝熱婆羅",
    "X38n0678_001:0077b20": "門示行癡行善財遇之得般若解脫門但若所犯",
    "X38n0678_001:0077b21": "從慈悲起即是持戒從三毒起即名犯戒不約此",
    "X38n0678_001:0077b22": "明之即持犯是非無以為據序分竟。",
    "X38n0678_001:0077b23": "△二正說段文為二先明十重次四十八輕初三",
    "X38n0678_001:0077b24": "章一總標二別解三總結也。○今初總標。",
    "X38n0678_001:0077c02": "註菩薩戒經卷上之三"
}