{
    "X66n1297_045:0548c01": "宗鑑法林卷四十五",
    "X66n1297_045:0548c02": "集雲堂　編",
    "X66n1297_045:0548c03": "　　大鑒下六世",
    "X66n1297_045:0548c04": "雪峰送南際長老出。乃作女人拜。際斂手應諾諾。",
    "X66n1297_045:0548c05": "師以手斫額便歸。",
    "X66n1297_045:0548c06": "法林音云。雪峰見南際。南際未見雪峰。",
    "X66n1297_045:0548c07": "送客隨家豐儉施。盡情為餞免生疑。却蒙惠重過相",
    "X66n1297_045:0548c08": "贈。斂手遙知向暮歸。(投子青)",
    "X66n1297_045:0548c09": "雪峰因僧問如何是第一句。師良久。僧舉似長生。",
    "X66n1297_045:0548c10": "生曰此是第二句。師令僧問如何是第一句。生曰",
    "X66n1297_045:0548c11": "蒼天蒼天。",
    "X66n1297_045:0548c12": "孤峰秀云。二老與麼淚出痛腸。若是第一句。要且未",
    "X66n1297_045:0548c13": "夢見在。",
    "X66n1297_045:0548c14": "雪峰領二百眾到浮江和尚處。問寄院過夏得也",
    "X66n1297_045:0548c15": "無。江將拄杖畫地一下曰著不得即道。師無語。",
    "X66n1297_045:0548c16": "龍池傳云。雪峰當時祇消輕輕道。也知和尚慈悲。復",
    "X66n1297_045:0548c17": "召大眾。任意取挂搭。直教浮江當褊衫賣布袴也推",
    "X66n1297_045:0548c18": "不開去。",
    "X66n1297_045:0548c19": "雪峰示眾。望州亭與汝相見了也。烏石嶺與汝相",
    "X66n1297_045:0548c20": "見了也。僧堂前與汝相見了也。後保福問鵝湖。僧",
    "X66n1297_045:0548c21": "堂前且置。望州亭烏石嶺什麼處相見。湖驟步歸",
    "X66n1297_045:0548c22": "方丈。福便入僧堂。",
    "X66n1297_045:0548c23": "翠峰顯云。二老是即是。祇知雪峰放行。不知雪峰把",
    "X66n1297_045:0548c24": "住。　雲居齊云。此二尊宿且道會得會不得。相見不",
    "X66n1297_045:0549a01": "相見。　薦福燦云。雪峰老人已傷鹽費醬。今時師僧",
    "X66n1297_045:0549a02": "入了門。陞了堂。見了主人。剗地握節當胸更求指示",
    "X66n1297_045:0549a03": "個見處。啞黃連和根嚼未是苦。　烏石道云。雪峰布",
    "X66n1297_045:0549a04": "個漫天網子打鳳羅龍。保福鵝湖無端撞入裏許。至",
    "X66n1297_045:0549a05": "今出頭不得。如今還有透得過者麼。卓拄杖云。疎而",
    "X66n1297_045:0549a06": "不漏。　愚菴盂云。請和尚下涅槃堂去。　法林音云。",
    "X66n1297_045:0549a07": "二大老恁麼相見。何曾夢見雪峰。",
    "X66n1297_045:0549a08": "望州烏石與堂前相見相逢萬萬千。惟有鵝湖并保",
    "X66n1297_045:0549a09": "福此時相見解推遷。(汾陽昭)",
    "X66n1297_045:0549a10": "藕絲引鯨鰲。鍼鋒輥芥投。望州烏石嶺。未唱已先酬。",
    "X66n1297_045:0549a11": "大唐擊鼓新羅舞。覿面相呈不相覩。(圓悟勤)",
    "X66n1297_045:0549a12": "密密堂前早二三。本來無物更何堪。癡人見了生歡",
    "X66n1297_045:0549a13": "喜。作者相逢滿面慚。(龍門遠)",
    "X66n1297_045:0549a14": "望州烏石僧堂前。驟步低頭隔大千。若是齩人師子",
    "X66n1297_045:0549a15": "子。翻身不在艸頭邊。(一翁如)",
    "X66n1297_045:0549a16": "澗道餘寒松上色。石門斜日艸頭春。曰雲不禁空來",
    "X66n1297_045:0549a17": "往。試問僧堂有幾人。(靈巖儲)",
    "X66n1297_045:0549a18": "耕地須牛。行路須馬。原不是張三。如何呼李大。良久",
    "X66n1297_045:0549a19": "云。嗄。(僧向上)",
    "X66n1297_045:0549a20": "一曲離騷動楚庭。三湘七澤總愁情。恨聲不管成千",
    "X66n1297_045:0549a21": "古。祇把忠心徹底傾。(瑩章玠)",
    "X66n1297_045:0549a22": "妾心真個最殷勤。盡把襟懷說向君。無限好情人不",
    "X66n1297_045:0549a23": "委。倚闌空自費沉吟。(天潔旻)",
    "X66n1297_045:0549a24": "雪峰一日在僧堂內燒火。閉却前後門乃叫救火",
    "X66n1297_045:0549b01": "救火。玄沙將一片柴從窗櫺中拋入。師便開門。",
    "X66n1297_045:0549b02": "高燒榾柮煖通身。快活難禁一屋春。不是謝郎來合",
    "X66n1297_045:0549b03": "火。誰知門外有寒人。(石林鞏)",
    "X66n1297_045:0549b04": "雪峰普請畬田。見蛇以杖挑起召眾曰看看。以刀",
    "X66n1297_045:0549b05": "斬為兩段。玄沙以杖拋向背後。眾皆愕然。師曰俊",
    "X66n1297_045:0549b06": "哉。",
    "X66n1297_045:0549b07": "夾山豫云。雪峰父子著甚死急。祇弄死蛇。殊不知盡",
    "X66n1297_045:0549b08": "法無民。還知有放開一線者麼。滄溟釣盡漁舟晚。一",
    "X66n1297_045:0549b09": "曲清歌興自幽。　夾山仁云。雪老父子活蛇死弄。夾",
    "X66n1297_045:0549b10": "山老人死蛇活弄。堯峰設或見蛇。便打艸以驚之。",
    "X66n1297_045:0549b11": "雪峰因一僧禮拜次。師乃打五棒。僧曰過在什麼",
    "X66n1297_045:0549b12": "處。師又打五棒。喝出。",
    "X66n1297_045:0549b13": "翠峰顯云。我不曾與人葛藤。前五棒日照天臨。後五",
    "X66n1297_045:0549b14": "棒雲騰致雨。汝若辨得。也好與五棒。　溈山秀云。者",
    "X66n1297_045:0549b15": "僧腦門著地。過犯彌天。雪峰輕恕。猶自不知罪名。再",
    "X66n1297_045:0549b16": "犯不容。更道日照天臨雲騰致雨。惑亂後人。何謂。曾",
    "X66n1297_045:0549b17": "被雪霜苦。楊花落也驚。　東禪觀云。性空自然性直。",
    "X66n1297_045:0549b18": "不似翠峰瞞人。雪峰前五棒打者僧禮拜。後五棒打",
    "X66n1297_045:0549b19": "者僧無過。且道是不是。若道是。要你眼作甚麼。　浹",
    "X66n1297_045:0549b20": "水洽云。雪峰大似金翅擘海直取龍吞。雪竇錯判古",
    "X66n1297_045:0549b21": "人。更買艸鞵行脚。且道伊過在什麼處。若辨不得。也",
    "X66n1297_045:0549b22": "與五棒。　梅翁杲云。前五棒合了口開不得。後五棒",
    "X66n1297_045:0549b23": "開了口合不得。是則喫棒有分。不是則雪峰自喫始",
    "X66n1297_045:0549b24": "得。何故。好爵自縻林下士。橫財不富命窮人。",
    "X66n1297_045:0549c01": "前箭雖輕後箭深。離弦性命即消殞。醒來又把金鍼",
    "X66n1297_045:0549c02": "刺。始識從前病不輕。(海舟慈)",
    "X66n1297_045:0549c03": "一彈哀塞鴈。再撫哭春鵑。此情人不會。東風萬里傳。",
    "X66n1297_045:0549c04": "(鐵容玄)",
    "X66n1297_045:0549c05": "雪峰問僧闍黎名什麼。曰玄機。師曰日織多少。曰",
    "X66n1297_045:0549c06": "寸絲不挂。師曰參堂去。僧纔行三五步。師曰袈裟",
    "X66n1297_045:0549c07": "落地也。僧回首。師便打。",
    "X66n1297_045:0549c08": "巧織廻紋不露絲。借君梭子顯全機。密施一線纔如",
    "X66n1297_045:0549c09": "錦。又被狂風劈面吹。(弘鼎教)",
    "X66n1297_045:0549c10": "雪峰因眾參次。有僧珍重便出。師曰。總似者箇師",
    "X66n1297_045:0549c11": "僧。省多少心力。玄沙曰和尚恁麼接人。瞎却閩中",
    "X66n1297_045:0549c12": "一城人眼去。師曰你又作麼生。沙曰便好與三十",
    "X66n1297_045:0549c13": "棒。師曰已後無人奈子何。",
    "X66n1297_045:0549c14": "二人同本去經營。直抵京華利倍重。任有乾坤星月",
    "X66n1297_045:0549c15": "好。一齊收拾嫁東風。(永寧鼎)",
    "X66n1297_045:0549c16": "襄州高亭簡禪師(德山鑒嗣)初參德山。隔江遙合掌。高",
    "X66n1297_045:0549c17": "聲曰不審。山以扇招之。師即開悟。橫趨而去。更不",
    "X66n1297_045:0549c18": "回顧。",
    "X66n1297_045:0549c19": "徑山杲云。高亭橫趨而去。許伊是個伶俐師僧。若要",
    "X66n1297_045:0549c20": "法嗣德山。則未可。何故。猶與德山隔江在。　天童禮",
    "X66n1297_045:0549c21": "云。諸方盡道水雲一照。啐啄同時。有甚交涉。要見德",
    "X66n1297_045:0549c22": "山高亭麼。便下座。　天寧琦云。眾中商量道高亭見",
    "X66n1297_045:0549c23": "德山。不與他說話便去。所以妙喜道猶隔江在。還曾",
    "X66n1297_045:0549c24": "夢見高亭麼。拈拄杖云。便好喚回與一頓。且道是賞",
    "X66n1297_045:0550a01": "是罰。　磬山修云。徑山一擡一搦要且賊過後張弓。",
    "X66n1297_045:0550a02": "今人在知識門下三二十年。既不隔江。合作麼生。路",
    "X66n1297_045:0550a03": "遙知馬。力歲久見人心。",
    "X66n1297_045:0550a04": "江上相逢問逗留。師資鍼芥便相投。定光金地遙招",
    "X66n1297_045:0550a05": "手。智者江陵暗點頭。(大洪遂)",
    "X66n1297_045:0550a06": "德山棺木裏瞠眼。高亭死水裏藏身。賺他多少英靈",
    "X66n1297_045:0550a07": "漢。錯認山河作眼睛。(少室睦)",
    "X66n1297_045:0550a08": "朝辭白帝彩雲閒。千里江陵一日還。兩岸猿聲啼不",
    "X66n1297_045:0550a09": "住。輕舟已過萬重山。(巨音選)",
    "X66n1297_045:0550a10": "高亭因夾山會下一僧到。纔禮拜。師便打。僧曰。特",
    "X66n1297_045:0550a11": "來禮拜。何得便打某甲。師又打趁出。僧回舉似夾",
    "X66n1297_045:0550a12": "山。山曰會麼。曰不會。山曰。賴汝不會。若會則夾山",
    "X66n1297_045:0550a13": "口啞。",
    "X66n1297_045:0550a14": "天童華云。高亭一期忍俊不禁。怎奈拄杖放行太速。",
    "X66n1297_045:0550a15": "者僧當時若是個漢。莫道高亭夾山。便是達磨大師",
    "X66n1297_045:0550a16": "出來。也斬為三段。何故。家肥生孝子。國霸有謀臣。",
    "X66n1297_045:0550a17": "　淨慈明云。高亭夾山門庭設施各得其宜。但中間一",
    "X66n1297_045:0550a18": "人較些子。天童與麼道。也是鞏縣茶瓶。",
    "X66n1297_045:0550a19": "大鑒下七世",
    "X66n1297_045:0550a20": "台州瑞巖師彥禪師(巖頭奯嗣)居丹丘瑞巖。坐磐石終",
    "X66n1297_045:0550a21": "日如愚。每日喚主人公。復應諾。乃曰。惺惺著。它後",
    "X66n1297_045:0550a22": "莫受人瞞。後有僧參玄沙。沙問近離甚處。曰瑞巖。",
    "X66n1297_045:0550a23": "沙曰有何言句示徒。僧舉前話。沙曰。一等是弄精",
    "X66n1297_045:0550a24": "魂。也甚奇怪。乃曰何不且在彼住。曰已遷化也。沙",
    "X66n1297_045:0550b01": "曰而今還喚得應麼。僧無對。",
    "X66n1297_045:0550b02": "翠峰顯云。蒼天蒼天。　保寧勇代僧云。和尚為什麼",
    "X66n1297_045:0550b03": "對面不聞。　雲居元云。天下宗師總為者僧下語。一",
    "X66n1297_045:0550b04": "似東家人死西家人助哀。直饒瑞巖自出頭來。也是",
    "X66n1297_045:0550b05": "棺材裏瞠眼。　昭覺勤云。百丈寒潭徹底。月在波心",
    "X66n1297_045:0550b06": "千尺。巖松倚天。風生幽谷。直得凜凜孤標。澄澄丰采。",
    "X66n1297_045:0550b07": "及至月離碧潭。影在雲衢。遂乃當面錯過。當時若是",
    "X66n1297_045:0550b08": "個漢。待伊道即今還喚得應麼。直下便喝。非惟把斷",
    "X66n1297_045:0550b09": "玄沙要津。亦乃與瑞巖老子出氣。　大溈智云。勸君",
    "X66n1297_045:0550b10": "更盡一杯酒。西出陽關無故人。　徑山琇云。驚羣須",
    "X66n1297_045:0550b11": "是英靈漢。敵勝還他獅子兒。者僧祇解傳言送語。不",
    "X66n1297_045:0550b12": "能懸巖返躑。非但錯過瑞巖。亦乃錯過玄沙。　瑞巖",
    "X66n1297_045:0550b13": "慍云。祖師弄者一解。可謂超今邁古。然祇作得個看",
    "X66n1297_045:0550b14": "家兒子。者裏著一隻眼。非獨紹續箕裘。直要衝樓跨",
    "X66n1297_045:0550b15": "竈。會麼。電光莫及。石火難追。兔徑非大象之所遊。鷄",
    "X66n1297_045:0550b16": "粟豈鳳凰之啗啄。喝一喝。",
    "X66n1297_045:0550b17": "自呼自應已惺惺。不受人瞞理不輕。池內白蓮香未",
    "X66n1297_045:0550b18": "已。簷前山色四時青。(白楊順)",
    "X66n1297_045:0550b19": "瑞巖常喚主人公。突出須彌最上峰。大地掀翻無覓",
    "X66n1297_045:0550b20": "處。笙歌一曲畵樓中。(天衣哲)",
    "X66n1297_045:0550b21": "學道之人不識真。祇為從前認識神。無量劫來生死",
    "X66n1297_045:0550b22": "本。癡人喚作本來身。(無門開)",
    "X66n1297_045:0550b23": "風前一曲動離情。調古無人和得成。自唱自斟還自",
    "X66n1297_045:0550b24": "飲。至今猶自不惺惺。(別山智)",
    "X66n1297_045:0550c01": "特地髑髏前見鬼。自起自倒假惺惺。脫賺許多英俊",
    "X66n1297_045:0550c02": "士。覰透肝腸能幾人。(天章玉)",
    "X66n1297_045:0550c03": "巴豆黃連一串陳。清凉肺腑有誰親。薛濤箋上兩行",
    "X66n1297_045:0550c04": "淚。寄與千山萬水人。(截駒雲)",
    "X66n1297_045:0550c05": "廣武山頭日影低。難禁鳥在綠楊啼。聲聲喚醒江南",
    "X66n1297_045:0550c06": "客。橘柚花開計別袿。(思修聞)",
    "X66n1297_045:0550c07": "一呼一應。自起自倒。堪笑瑞巖。何日是了。([、/(、*、)]三圓)",
    "X66n1297_045:0550c08": "瑞巖到夾山。山問甚處來。師曰臥龍來。山曰來時",
    "X66n1297_045:0550c09": "龍起也未。師近前顧視之。山曰炙瘡瘢上更著艾",
    "X66n1297_045:0550c10": "燋。師曰和尚又苦如此作甚麼。山休去。",
    "X66n1297_045:0550c11": "溈山喆云。瑞巖雖則威獰厇愬。爭奈夾山水清不容。",
    "X66n1297_045:0550c12": "　徑山杲云。若不藍田射石虎。幾乎誤殺李將軍。",
    "X66n1297_045:0550c13": "　瑞巖慍云。二尊宿一挨一拶。如善舞太阿不傷其手。",
    "X66n1297_045:0550c14": "然也有到處也有不到處。",
    "X66n1297_045:0550c15": "瑞巖參巖頭。問如何是本常理。頭曰動也。師曰動",
    "X66n1297_045:0550c16": "時如何。曰不是本常理。師貯思。頭曰肯即未脫根",
    "X66n1297_045:0550c17": "塵。不肯即永沉生死。師有省。",
    "X66n1297_045:0550c18": "東塔明云。將金博金。瓦罐不離井上破。以楔出楔。水",
    "X66n1297_045:0550c19": "母何曾離得蝦。縱使瑞巖漆桶子快。也是君子可入。",
    "X66n1297_045:0550c20": "　存焉睿云。巖頭老漢雖有逢山開路遇水疊橋之",
    "X66n1297_045:0550c21": "能。奈無奪食驅耕之手。今日若有人問如何是本常",
    "X66n1297_045:0550c22": "理。劈脊便棒。更問動時如何。向他道。三汲浪高魚化",
    "X66n1297_045:0550c23": "龍。癡人猶戽夜塘水。",
    "X66n1297_045:0550c24": "圓珠不穴。大璞不琢。道人所貴無棱角。拈却肯路根",
    "X66n1297_045:0551a01": "塵空。脫體無依活卓卓。(天童覺)",
    "X66n1297_045:0551a02": "瑞巖因僧問。作麼生商量即得不落階級。師曰排",
    "X66n1297_045:0551a03": "不出。曰為甚麼排不出。師曰它從前無階級。曰未",
    "X66n1297_045:0551a04": "審居何位次。師曰不坐普光殿。曰還理化也無。師",
    "X66n1297_045:0551a05": "曰。名聞三界重。何處不歸朝。",
    "X66n1297_045:0551a06": "苔蘚重重紫氣饒。月籠丹桂夜迢迢。金輪句轉威音",
    "X66n1297_045:0551a07": "外。禁殿香飄萬國朝。(旭雲端)",
    "X66n1297_045:0551a08": "重巖午夜鎖雲深。斗柄橫斜月色沉。紫氣旋凝天未",
    "X66n1297_045:0551a09": "曉。萬邦俯首聽堯音。(願公日)",
    "X66n1297_045:0551a10": "不彰寶印辨來風。迥古輪王事不同。轉位投機恢正",
    "X66n1297_045:0551a11": "化。夷蠻八表盡歸宗。(履白蓮)",
    "X66n1297_045:0551a12": "福州羅山道閒禪師(巖頭奯嗣)閩王請開堂。師陞座方",
    "X66n1297_045:0551a13": "收斂僧伽黎乃曰珍重。便下座。閩王近前執手曰。",
    "X66n1297_045:0551a14": "靈山一會何似今日。師曰將謂是箇俗漢。",
    "X66n1297_045:0551a15": "當場忍俊不能禁。大展家風吼一音。紙墨如山書不",
    "X66n1297_045:0551a16": "盡。衲僧休向義中尋。(洞山聰)",
    "X66n1297_045:0551a17": "瑞世優曇見最難。異香浮動曉風寒。自非世主垂青",
    "X66n1297_045:0551a18": "眼。却作閒花野艸看。(寶葉源)",
    "X66n1297_045:0551a19": "須彌座下烏龜子。歲久年深殻最靈。冷地被人鑽一",
    "X66n1297_045:0551a20": "竅。卦文何處見全人。(雙峰存)",
    "X66n1297_045:0551a21": "一道直如弦。千古應無對。縱有齧鏃機。髑髏成粉碎。",
    "X66n1297_045:0551a22": "(柏堂雅)",
    "X66n1297_045:0551a23": "羅山因保福問。有僧問巖頭。浩浩塵中如何辨主。",
    "X66n1297_045:0551a24": "頭曰銅砂鑼裏滿盛油。意作麼生。師召大師。福應",
    "X66n1297_045:0551b01": "諾。師曰獮猴入道場。師却問明招。忽有人問你又",
    "X66n1297_045:0551b02": "作麼生。招曰箭穿紅日影。",
    "X66n1297_045:0551b03": "徑山杲云。獮猴入道場。箭穿紅日影。兩個老古錐。擔",
    "X66n1297_045:0551b04": "雪共填井。喝一喝。　天寧琦云。我若作羅山。待他恁",
    "X66n1297_045:0551b05": "麼問也與一喝。召眾云。且道天寧一喝與徑山一喝",
    "X66n1297_045:0551b06": "是同是別。",
    "X66n1297_045:0551b07": "羅山初謁石霜。問起滅不停時如何。霜曰直須寒",
    "X66n1297_045:0551b08": "灰枯木去。一念萬年去。圅蓋乾坤去。純清絕點去。",
    "X66n1297_045:0551b09": "師不契。後參巖頭。頭喝曰是誰起滅。師大悟。",
    "X66n1297_045:0551b10": "報恩秀云。若是萬松。喝了便休。　徑山琇云。殺人須",
    "X66n1297_045:0551b11": "是殺人劍。　資福侶云。大海不著死屍。鍼鋒不留蚊",
    "X66n1297_045:0551b12": "蚋。二大老千古提持兩兩相照。今人向言句上著倒。",
    "X66n1297_045:0551b13": "那個有活眼。那個無活眼。所以不契。所以省去。不惟",
    "X66n1297_045:0551b14": "不識二大老。亦且不識羅山。",
    "X66n1297_045:0551b15": "斫斷老葛藤。打破狐狸窟。豹披霧而變文。龍乘雷而",
    "X66n1297_045:0551b16": "換骨。咄。起滅紛紛是何物。(天童覺)",
    "X66n1297_045:0551b17": "是誰起滅。就窠打劫。擊殺盲龜。救得跛鼈。(殺六巖輝)",
    "X66n1297_045:0551b18": "起滅不停誰解看。當機一拶透重關。東西總是長安",
    "X66n1297_045:0551b19": "道。蕩蕩無拘自往還。(無凖範)",
    "X66n1297_045:0551b20": "冷水點沸湯。舌頭不出口。可憐老巖頭。慈悲成過咎。",
    "X66n1297_045:0551b21": "(石田熏)",
    "X66n1297_045:0551b22": "桓桓龍驤。赳赳虎變。掀翻露布。不存方便。重圍克解。",
    "X66n1297_045:0551b23": "堅城罷戰。奏凱歸來。挑燈看劍。(天水廣)",
    "X66n1297_045:0551b24": "林暗艸驚風。將軍夜引弓。平明尋白羽。沒在石棱中。",
    "X66n1297_045:0551c01": "(且拙訥)",
    "X66n1297_045:0551c02": "夢裏捉得賊。眼醒枕在側。呵呵笑一場。無端空致得。",
    "X66n1297_045:0551c03": "雖無端。莫顢頇。霜巖千丈逼人寒。(墨歷智)",
    "X66n1297_045:0551c04": "羅山在禾山。送同行矩長老出門次。師把拄杖向",
    "X66n1297_045:0551c05": "前一攛。矩無對。師曰。石牛攔古路。一馬生雙駒。後",
    "X66n1297_045:0551c06": "有僧舉似疎山。山曰。石牛攔古路。一馬生三寅。",
    "X66n1297_045:0551c07": "春有百花夏有熱。秋有凉風冬有雪。若無閒事挂心",
    "X66n1297_045:0551c08": "頭。便是人間好時節。(照堂一)",
    "X66n1297_045:0551c09": "不蹋門前路。春歸又一年。落花紅滿地。芳艸碧連天。",
    "X66n1297_045:0551c10": "(鼓山珪)",
    "X66n1297_045:0551c11": "出門握手話分攜。古道迢迢去莫追。却笑波心遺劍",
    "X66n1297_045:0551c12": "者。區區空記刻舟時。(徑山杲)",
    "X66n1297_045:0551c13": "羅山一日問巖頭。和尚三十年前在洞山來。又不",
    "X66n1297_045:0551c14": "肎洞山。是否。頭曰是。師曰和尚豈不是承嗣德山。",
    "X66n1297_045:0551c15": "又不肯德山。是否。頭曰是。師曰不肯德山即且置。",
    "X66n1297_045:0551c16": "祇如洞山有什麼虧欠處。頭良久曰。洞山好佛。祇",
    "X66n1297_045:0551c17": "是無光。師便禮拜。",
    "X66n1297_045:0551c18": "白巖符云。當機覿面提。覿面當機捷。奯公可謂善達",
    "X66n1297_045:0551c19": "其旨。然被羅山奉個三尺帽子。却似不曾知。",
    "X66n1297_045:0551c20": "一個鐵額銅頭。一個三頭六臂。二俱借人鼻孔。却與",
    "X66n1297_045:0551c21": "洞山出氣。(南巖勝)",
    "X66n1297_045:0551c22": "不肯宗師滿大唐。羅山禮拜錯商量。洞山好佛人難",
    "X66n1297_045:0551c23": "措。慚愧巖頭口放光。(卍菴顏)",
    "X66n1297_045:0551c24": "輸機謀主竟非泛。舌上龍泉暗地攻。竈減豈知兵益",
    "X66n1297_045:0552a01": "盛。至今疑殺幾英雄。(雪奇靜)",
    "X66n1297_045:0552a02": "羅山因無軫上座問。祇如巖頭道。洞山好佛祇是",
    "X66n1297_045:0552a03": "無光。未審洞山有何虧欠。便道無光。師召軫。軫應",
    "X66n1297_045:0552a04": "諾。師曰。灼然好箇佛。祇是無光。曰大師為甚麼撥",
    "X66n1297_045:0552a05": "無軫話。師曰。甚處是陳老師撥你話處。快道快道。",
    "X66n1297_045:0552a06": "軫無語。師打三十棒趁出。軫舉似招慶。慶一夏罵",
    "X66n1297_045:0552a07": "詈至夏末。自來問師。乃分明舉似。慶便作禮懺悔",
    "X66n1297_045:0552a08": "曰。洎錯怪大師。",
    "X66n1297_045:0552a09": "格外談。驚人句。懵懂禪和徒指注。灼然好個佛無光。",
    "X66n1297_045:0552a10": "言下迷宗空自茫。賴有知音招慶在。誵譌一夏為雌",
    "X66n1297_045:0552a11": "黃。雌黃出。暗寫愁腸寄知識。(佛性泰)",
    "X66n1297_045:0552a12": "一滴能興萬丈波。丈夫活計不須多。君看西舍王三",
    "X66n1297_045:0552a13": "嫂。慣借婆衫便拜婆。(童求昱)",
    "X66n1297_045:0552a14": "羅山在大庾嶺住菴。時有僧辭往疎山。師曰我有",
    "X66n1297_045:0552a15": "一信與疎山得麼。僧近前曰便請。師以手挃頭上",
    "X66n1297_045:0552a16": "却展手曰。還奈何麼。僧無對。僧後到疎山。堂內舉",
    "X66n1297_045:0552a17": "此話。一僧曰還會者話麼。眾無對。僧曰天下人不",
    "X66n1297_045:0552a18": "奈大嶺何。",
    "X66n1297_045:0552a19": "欲憑驛使寄先春。反覆丁寧意轉親。錯被旁人收拾",
    "X66n1297_045:0552a20": "去。疎山依舊碧嶙峋。(博濟鑑)",
    "X66n1297_045:0552a21": "福州香溪從範禪師(巖頭奯嗣)鼓山僧到參。師曰汝豈",
    "X66n1297_045:0552a22": "不是鼓山僧。曰是。師曰額上珠為何不現。僧無對。",
    "X66n1297_045:0552a23": "遽辭。師門送。復召上座。僧回首。師曰滿肚是禪。曰",
    "X66n1297_045:0552a24": "和尚是什麼心行。師大笑而已。",
    "X66n1297_045:0552b01": "瀛山誾云。者僧前面失節。後面㧞本。香溪為什麼到",
    "X66n1297_045:0552b02": "者裏却放過。良久云。也須知笑裏有刀。",
    "X66n1297_045:0552b03": "福州聖壽嚴禪師(巖頭奯嗣)補衲次。僧參。師提起示之",
    "X66n1297_045:0552b04": "曰。山僧一衲衣。展似眾人見。雲水兩條分。莫教露",
    "X66n1297_045:0552b05": "鍼綫。速道速道。僧無對。師曰如許多時作甚麼來。",
    "X66n1297_045:0552b06": "瀛山誾代云。破也破也。",
    "X66n1297_045:0552b07": "老矣無心懶說禪。衲衣提起示機先。兩條雲水今猶",
    "X66n1297_045:0552b08": "在。千古無人補得全。(雪磵奉)",
    "X66n1297_045:0552b09": "莫怪家風舊。尋常理不虧。平生心一片。世有幾人知。",
    "X66n1297_045:0552b10": "(眉白奕)",
    "X66n1297_045:0552b11": "出言豈是太過頭。本色從來不易酬。大抵還他肌骨",
    "X66n1297_045:0552b12": "別。風流誠不在貂裘。(卓峰元)",
    "X66n1297_045:0552b13": "福州長慶慧稜禪師(雪峰存嗣)與保福遊山。福問。古人",
    "X66n1297_045:0552b14": "道妙峰山頂。莫者便是也無。師曰是即是。可惜許。",
    "X66n1297_045:0552b15": "鼓山因僧問長慶恁麼道意作麼生。山曰孫公若無",
    "X66n1297_045:0552b16": "此語。可謂髑髏遍野白骨連山。　翠峰顯云。今日共",
    "X66n1297_045:0552b17": "者漢遊山圖個什麼。復云。百千年後不道全無。直是",
    "X66n1297_045:0552b18": "少。　理安洸云。平田淺艸略露風規。是則酒逢知己",
    "X66n1297_045:0552b19": "飲。撿點將來。猶虧一半。　天嶽晝云。好與劈口便掌。",
    "X66n1297_045:0552b20": "者裏著得一隻眼。許他向平田淺艸裏相見。",
    "X66n1297_045:0552b21": "妙峰孤頂艸離離。拈得分明付與誰。不是孫公辨端",
    "X66n1297_045:0552b22": "的。髑髏著地幾人知。(翠峰顯)",
    "X66n1297_045:0552b23": "八萬四千非一一。七金山內海滔滔。妙高峰頂平如",
    "X66n1297_045:0552b24": "掌。誰把長竿釣巨鰲。(艸堂清)",
    "X66n1297_045:0552c01": "攜手相將孰共行。目前誰覩妙高山。雲泥不隔來時",
    "X66n1297_045:0552c02": "路。付與兒孫觸處看。(佛心才)",
    "X66n1297_045:0552c03": "長慶上堂。淨潔打疊了。却近前就我覓。我劈脊與",
    "X66n1297_045:0552c04": "你一棒。有一棒到你。你須生慚愧。無一棒到你。你",
    "X66n1297_045:0552c05": "又向甚麼處會。",
    "X66n1297_045:0552c06": "翠峰顯云。翠峰即不。然淨潔打疊了也。直須近前就",
    "X66n1297_045:0552c07": "我覓。我劈脊與你一棒。有一棒到你。你即受屈。無一",
    "X66n1297_045:0552c08": "棒到你。與你平出。但與麼會。　黃龍清云。長慶祇知",
    "X66n1297_045:0552c09": "支離臃腫。不知道之根源。翠峰引蔓牽枝。未免隨波",
    "X66n1297_045:0552c10": "逐浪。寶峰則不然。淨潔打疊了。近前來。祇向道會麼",
    "X66n1297_045:0552c11": "歸堂去。雖然如是。也須是僊陀婆始得。　天童覺云。",
    "X66n1297_045:0552c12": "死口喫常住飯。展脚臥長連牀。求個知慚愧者難得。",
    "X66n1297_045:0552c13": "還知長慶棒頭落處麼。雷開蟄戶電燒尾。引出崢嶸",
    "X66n1297_045:0552c14": "頭角來。　天寧琦云。眾中商量道。坐在淨潔地上。必",
    "X66n1297_045:0552c15": "須打疊。近前覓底喫棒有分。覓底是病。棒底是藥。所",
    "X66n1297_045:0552c16": "以翠峰道。有一棒到你你即受屈。無一棒到你與你",
    "X66n1297_045:0552c17": "平出。殊不知二大老一個掘地為坑。一個夷井塞竈。",
    "X66n1297_045:0552c18": "皆欲坐致太平。怎奈反遭怪笑。毗婆尸佛早留心。直",
    "X66n1297_045:0552c19": "至如今不得妙。　古南門云。古南又不然。淨潔打疊",
    "X66n1297_045:0552c20": "了也。直須近前。我劈脊與你一棒。有一棒到你。免你",
    "X66n1297_045:0552c21": "向潔淨處躲跟。無一棒到你。你須自解作活計始得。",
    "X66n1297_045:0552c22": "長慶因僧問如何是正法眼。師曰有願不攃沙。",
    "X66n1297_045:0552c23": "保福展云。不可更撒也。　翠峰顯云。夫宗師決定以",
    "X66n1297_045:0552c24": "本分相見。不可撒沙。且那個是諸人正眼。不受人瞞",
    "X66n1297_045:0553a01": "底漢出來對眾道看。若道不得。翠峰與你一一點過。",
    "X66n1297_045:0553a02": "開眼也著。合眼也著。　古南門云。長慶戒慎恐懼。保",
    "X66n1297_045:0553a03": "福飲牛上流。翠峰和泥合水。雖皆為眾點眼。古南不",
    "X66n1297_045:0553a04": "妨代一轉語。更為點破。諸人要不受人瞞。直須不自",
    "X66n1297_045:0553a05": "瞞好。",
    "X66n1297_045:0553a06": "願力山高豈足誇。藏身露影數如麻。若非保福親曾",
    "X66n1297_045:0553a07": "見。誰信稜公更撒沙。(寶葉源)",
    "X66n1297_045:0553a08": "長慶因僧問如何是合聖之言。師曰。山僧被闍黎",
    "X66n1297_045:0553a09": "一問。直得口似扁擔。曰何故如此。師曰適來問甚",
    "X66n1297_045:0553a10": "麼。",
    "X66n1297_045:0553a11": "昭覺勤云。是則是。應機無差。怎奈大驚小怪。或有問",
    "X66n1297_045:0553a12": "道林。祇向道。誌公不是閒和尚。剪刀祇在臥牀頭。",
    "X66n1297_045:0553a13": "長慶曰。總似今日。老胡有望。保福曰。總似今日。老",
    "X66n1297_045:0553a14": "胡絕望。",
    "X66n1297_045:0553a15": "報慈遂云。恁麼道是相見語不是相見語。　黃龍南",
    "X66n1297_045:0553a16": "云。總似今日。曹溪絕流。　天童覺云。富嫌千口少。貧",
    "X66n1297_045:0553a17": "恨一身多。　雲居莊云。老胡有望。金將石試。老胡絕",
    "X66n1297_045:0553a18": "望。玉將火試。擊拂子云。一年春已過。臺榭綠陰多。",
    "X66n1297_045:0553a19": "天高鴻鴈侵雲舉。地肅蛩螿入艸鳴。渾是一秋風景",
    "X66n1297_045:0553a20": "裏。客愁幾逐異鄉情。(東叟頴)",
    "X66n1297_045:0553a21": "長慶因僧問麢羊挂角時如何。師曰艸裏漢。曰挂",
    "X66n1297_045:0553a22": "角後如何。師曰亂叫喚。曰畢竟如何。師曰。驢事未",
    "X66n1297_045:0553a23": "去。馬事到來。",
    "X66n1297_045:0553a24": "翠峰顯云。寧可碎身如微塵。終不瞎個眾生眼。長慶",
    "X66n1297_045:0553b01": "較些子。復云。一般漢設使麢羊未挂角。也似萬里望",
    "X66n1297_045:0553b02": "鄉關。　南堂欲云。長慶恁麼答話。瞎却天下人眼去",
    "X66n1297_045:0553b03": "在。翠峰道終不瞎個眾生眼。萬里望鄉關。",
    "X66n1297_045:0553b04": "長慶上堂。撞著道伴交肩過。一生參學事畢。",
    "X66n1297_045:0553b05": "翠峰顯云。是即是。鍼不劄。風不入。有什麼用處。　昭",
    "X66n1297_045:0553b06": "覺勤云。撞著道伴交肩過。露柱燈籠共證盟。　古南",
    "X66n1297_045:0553b07": "門云。相識滿天下。知心能幾人。　千巖長舉了云。且",
    "X66n1297_045:0553b08": "道以何為驗。拈拄杖卓一下云。空手把鋤頭。",
    "X66n1297_045:0553b09": "驀路相逢交臂過。眉毛剔起莫蹉跎。平生參學明何",
    "X66n1297_045:0553b10": "事。悟了寧消一剎那。(本覺一)",
    "X66n1297_045:0553b11": "長慶因僧問。西天以蠟人為驗。未審此間以何為",
    "X66n1297_045:0553b12": "驗。師曰鐵丸子。曰意旨如何。師曰大底大小底小。",
    "X66n1297_045:0553b13": "瑞巖慍云。長慶與麼答話。也是貪觀雲裏鴈。失却渡",
    "X66n1297_045:0553b14": "頭船。我此一眾。個個自謂握靈蛇之珠。抱荊山之璞。",
    "X66n1297_045:0553b15": "且如此批判。還有不甘者麼。良久云。擬心湊泊終難",
    "X66n1297_045:0553b16": "會。達者應須暗裏驚。",
    "X66n1297_045:0553b17": "長慶因僧問。有問有答賓主歷。然無問無答時如",
    "X66n1297_045:0553b18": "何。師曰。相逢盡道休官好。林下何曾見一人。",
    "X66n1297_045:0553b19": "人人盡道我心休。問著何曾有地頭。口說心違瞞自",
    "X66n1297_045:0553b20": "己。業河迅速任漂流。(智門祚)",
    "X66n1297_045:0553b21": "長慶因僧問如何得不疑不惑去。師乃展兩手。僧",
    "X66n1297_045:0553b22": "不語。師曰。汝更問。我與汝道。僧再問。師露膊而坐。",
    "X66n1297_045:0553b23": "僧禮拜。師曰汝作麼生會。曰今日風起。師曰。恁麼",
    "X66n1297_045:0553b24": "道未定人見解。汝於古今中有甚麼節要齊得長",
    "X66n1297_045:0553c01": "慶。若舉得。許汝作話主。其僧但立而已。師却問。汝",
    "X66n1297_045:0553c02": "是甚處人。曰向北人。師曰。南北三千里外。學妄語",
    "X66n1297_045:0553c03": "作麼。僧無對。",
    "X66n1297_045:0553c04": "展手之時萬仞摧。枯河無水月無來。若疑別問龐居",
    "X66n1297_045:0553c05": "士。石女黃梅誰共陪。(投子青)",
    "X66n1297_045:0553c06": "長慶問秀才曰。佛教有眾生日用而不知。儒亦曰",
    "X66n1297_045:0553c07": "百姓日用而不知。不知箇甚麼。才曰不知大道。",
    "X66n1297_045:0553c08": "雲門偃云。灼然不知。　寶壽新云。長慶解放不解收。",
    "X66n1297_045:0553c09": "雲門解收不解放。饒你總不與麼。祇好與新上座挈",
    "X66n1297_045:0553c10": "艸鞵。",
    "X66n1297_045:0553c11": "長慶上堂。眾集定。師拽出一僧曰。大眾禮拜者僧。",
    "X66n1297_045:0553c12": "復曰。者僧有甚長處便教大眾禮拜。眾無對。",
    "X66n1297_045:0553c13": "半蓑煙雨曉風寒。淺水何勞下釣竿。捉得盲龜空作",
    "X66n1297_045:0553c14": "餌。翻然笑入蓼花灘。(百愚斯)",
    "X66n1297_045:0553c15": "拈來百步穿楊箭。射破虗空七八片。堪憐補袞不逢",
    "X66n1297_045:0553c16": "人。徒把金鍼火裏鍊。(素巖旼)",
    "X66n1297_045:0553c17": "長慶拈拄杖曰。識得者箇。一生參學事畢。",
    "X66n1297_045:0553c18": "雲門偃云。識得者箇。為什麼不住。　天童華云。二老",
    "X66n1297_045:0553c19": "漢優則同優。劣則同劣。垂手處足可稱尊。若是入理",
    "X66n1297_045:0553c20": "深談。猶欠悟在。　靈巖安云。恁麼住者。喪我兒孫。恁",
    "X66n1297_045:0553c21": "麼去者。寒灰發燄。然雖如是。未得劋絕在。拈拄杖云。",
    "X66n1297_045:0553c22": "識得者個。卓一下云。敲出鳳凰五色髓。擊碎驪龍明",
    "X66n1297_045:0553c23": "月珠。",
    "X66n1297_045:0553c24": "長慶因僧問。眾手淘金誰是得者。師曰有伎倆者",
    "X66n1297_045:0554a01": "得。曰學人還得也無。師曰太遠在。",
    "X66n1297_045:0554a02": "翠峰顯代僧當時便喝。復云。有伎倆者得。一手分付。",
    "X66n1297_045:0554a03": "有伎倆者不得。兩手分付。學人還得也無。蒼天蒼天。",
    "X66n1297_045:0554a04": "　高峰妙云。西峰則不然。眾手淘金誰是得者。祇向",
    "X66n1297_045:0554a05": "道阿誰無分。學人還得也無。猶嫌少在。　南堂欲云。",
    "X66n1297_045:0554a06": "山僧又不然。今日有人問。祇向道物見主眼卓豎。學",
    "X66n1297_045:0554a07": "人還得也無。又怎怪得老僧。",
    "X66n1297_045:0554a08": "眾手淘金得者誰。纖塵窒礙豈能為。洪波浩渺黃金",
    "X66n1297_045:0554a09": "遠。四事無成空手歸。(智門祚)",
    "X66n1297_045:0554a10": "眾手淘金誰可得。巧有伎倆必能克。隋侯得珠聞京",
    "X66n1297_045:0554a11": "西。卞和獻玉在河北。(湛堂凖)",
    "X66n1297_045:0554a12": "謙卦六爻皆吉。楊震不受遺金。信知尊榮富貴。未必",
    "X66n1297_045:0554a13": "貪婪濫淫。(師憨竟)",
    "X66n1297_045:0554a15": "宗鑑法林卷四十五"
}