{
    "T52n2118_004:0811c03": "折疑論卷第四",
    "T52n2118_004:0811c05": "金臺大慈恩寺西域師子比丘述註",
    "T52n2118_004:0811c06": "殊見第十四(此篇因所見差異而殊別。故曰殊見)",
    "T52n2118_004:0811c07": "客曰。子之所言。佛道尊崇無聖可上(此因第二第三篇",
    "T52n2118_004:0811c08": "中。言佛之法身廣大證聖極尊以為問也)。",
    "T52n2118_004:0811c09": "或有人曰。佛之為教也。其文富贍。其說宏",
    "T52n2118_004:0811c10": "遠。義句廓落。旨趣幽深。瀚漫周遮。難用難",
    "T52n2118_004:0811c11": "信。以是而毀。為之奈何(謂佛教如此。則大難用而尤難信。因此而有謗毀",
    "T52n2118_004:0811c12": "者。為之奈何)。",
    "T52n2118_004:0811c13": "妙明曰。至味難調眾口。大音不合群耳。夫",
    "T52n2118_004:0811c14": "蚯蚓食土而甘於土。豈知有五味之和。犬豕",
    "T52n2118_004:0811c15": "食糞而美於糞。豈知有醪醴之味。悲夫不知。",
    "T52n2118_004:0811c16": "知之未必為食也(狗有懸爪為犬)。",
    "T52n2118_004:0811c17": "若蚯蚓置之於五味。犬豕飲之以醪醴。彼必",
    "T52n2118_004:0811c18": "反以為毒者何也。蓋非適其所養。若蚯蚓投",
    "T52n2118_004:0811c19": "之以污池。犬豕飼之以糟漿。彼必宛轉詰屈。",
    "T52n2118_004:0811c20": "掉尾奮蹄。從而悅之者何也。蓋適其所養之",
    "T52n2118_004:0811c21": "道也(宛轉詰屈。乃蚯蚓動轉貌。掉尾奮蹄。乃犬豕悅豫貌)。",
    "T52n2118_004:0811c22": "且承雲(黃帝樂)。",
    "T52n2118_004:0811c23": "咸池(夏樂)。",
    "T52n2118_004:0811c24": "九韶(舞樂)。",
    "T52n2118_004:0811c25": "大濩(湯樂)。",
    "T52n2118_004:0811c26": "大武(周武王樂)。",
    "T52n2118_004:0811c27": "樂之至也。若調以五音之和。奏以九成之美。",
    "T52n2118_004:0811c28": "歌詠先王之風致。若景鳳翔慶雲浮甘露降",
    "T52n2118_004:0811c29": "醴泉出鳳凰來儀鳥獸率舞(堯使夔典樂擊石百獸率舞舜簫韶九奏鳳凰",
    "T52n2118_004:0812a01": "來儀)。",
    "T52n2118_004:0812a02": "若求其和者。必莫知應者何也。蓋乖其所聽",
    "T52n2118_004:0812a03": "也(若以上文五樂求其應和而無者何。蓋為乖異於聽者也)。",
    "T52n2118_004:0812a04": "若操之以鄭衛之音。詠之以世俗之風。曲合",
    "T52n2118_004:0812a05": "時習。韻叶巴歌。使其聽者必不待教而自知",
    "T52n2118_004:0812a06": "其和者何也。蓋適其所知也(鄭衛之歌曲。乃淫蕩之音。合其世俗之",
    "T52n2118_004:0812a07": "習。如巴歌知和而多者何為也。蓋由順其所知也)。",
    "T52n2118_004:0812a08": "且舜禹之君。可謂聖矣。楊朱從而讎之(讐讟謗也。",
    "T52n2118_004:0812a09": "列子。楊朱曰。舜耕河陽陶於雷澤。四體不得暫安。口腹不得美厚。父母之所不愛。弟妹之所不親。行年三十不告",
    "T52n2118_004:0812a10": "而娶。及受堯之禪。年已長智已衰。商均不才。禪位於禹。戚戚然以至於死。此天人窮毒者也。鯀治水土。功績不",
    "T52n2118_004:0812a11": "就。殛諸羽山。禹纂業事讐。惟荒度土功。子產不字。過門不入。身體偏枯。手足胼胝。及受舜禪。卑宮室戚戚然至",
    "T52n2118_004:0812a12": "於死。此天人之憂苦者也)。",
    "T52n2118_004:0812a13": "仲尼之德。可謂仁矣。桓魋從而害之(論語桓魋欲害孔",
    "T52n2118_004:0812a14": "子。子曰。天生德於予。桓魋其如予何)。",
    "T52n2118_004:0812a15": "魯臧倉毀隔孟子(孟子曰。臧氏之子。焉能使予不遇哉)。",
    "T52n2118_004:0812a16": "公伯寮愬仲由(愬譖辭。公伯寮魯人也。仲由即子路。論語云。伯寮愬子路於季孫)。",
    "T52n2118_004:0812a17": "其若仰而噀天。徒污其面也(以楊朱讐舜禹。桓魋害孔子。臧倉毀孟",
    "T52n2118_004:0812a18": "子。伯寮愬子路等。喻客之毀佛者。何異仰而唾天徒污自己面也)。",
    "T52n2118_004:0812a19": "夫聽樂者。聞清商而為之宮角。過不在於扣",
    "T52n2118_004:0812a20": "絃而聞之不審也。求玉者。見和璧而為之珷",
    "T52n2118_004:0812a21": "玞。賤非關於至寶而見者不明也(和璧。史記。卡和得荊山之",
    "T52n2118_004:0812a22": "璞。進楚文王武王。二王皆刖足。後進成王。使玉人琢之。果得美玉。號連城之寶。珷玞似玉之石也。若將和璧為珷",
    "T52n2118_004:0812a23": "玞者。非干玉賤乃見者不明也)。",
    "T52n2118_004:0812a24": "神蛇能斷而復續。不能使人不斷也(異物誌云神蛇斷而復續)",
    "T52n2118_004:0812a25": "靈龜審人之禍福。自不免刳剔之災(列子。宋元君夢人被髮",
    "T52n2118_004:0812a26": "曰。予被清江河伯之所漁。請君救之。覺而外巡。果見網得白龜圓五尺。君欲活之卜者曰。龜有七十二鑽。以卜吉",
    "T52n2118_004:0812b01": "凶。如此則雖能卜人之禍福。不能自免刳剔之災患)。",
    "T52n2118_004:0812b02": "至道恢弘。聖人極唱。出世妙典。非俗所知。不",
    "T52n2118_004:0812b03": "為譽者貴而毀者賤(大聖教典。下以稱譽而貴毀謗而賤)。",
    "T52n2118_004:0812b04": "行不行時也(行與不行各有其時。若孔子不得君師之位也)。",
    "T52n2118_004:0812b05": "信不信機也(信與不信唯在機會。若盜跖不受孔子之化也)。",
    "T52n2118_004:0812b06": "譬如荷鍤以平太行。抱石而塞巨浸。其於功",
    "T52n2118_004:0812b07": "也。不亦勞乎(巨浸海也。客之謗佛。譬如有人負荷鍤钁欲要平治太行之山。抱取塊石。而要",
    "T52n2118_004:0812b08": "塞填大海。為此之功力者。不亦勞而難乎)。",
    "T52n2118_004:0812b09": "隨宜第十五(此篇隨順合宜而答。後曰隨宜)",
    "T52n2118_004:0812b10": "客曰。子言佛教。義高嵩泰。理濬江海。文同",
    "T52n2118_004:0812b11": "翻錦。句若揀金。奚不以佛經答吾所問。而",
    "T52n2118_004:0812b12": "復以詩書合異於同耶。",
    "T52n2118_004:0812b13": "妙明曰。牟子云。渴者不必投江海而飲。饑",
    "T52n2118_004:0812b14": "者不必待敖倉而飽。道為智者設。辯為達者",
    "T52n2118_004:0812b15": "通。書為曉者傳。事為見者明。吾以子知其意",
    "T52n2118_004:0812b16": "故引而申之。若說佛經以答吾子。譬如盲者",
    "T52n2118_004:0812b17": "耀五色。聾者奏五音也。且師襄師文伯牙瓠",
    "T52n2118_004:0812b18": "巴叔夜。古之善鼓琴者。其學雖切。不能成",
    "T52n2118_004:0812b19": "無絃之曲(列子。瓠巴鼓琴而鳥舞魚躍。師襄乃師文之師也。但能撫琴。當春之時。扣商絃以召南",
    "T52n2118_004:0812b20": "呂八月之令。涼風忽至。草木成實。及秋而扣角絃以激夾鍾。乃二月節令。而溫風徐回。草木發榮。盛當夏而扣羽",
    "T52n2118_004:0812b21": "絃以召黃鍾。乃十一月節令。霜雪交下。川池暴烈。及冬而扣徵絃以激甤賓。五月節令。而陽光盛烈。堅氷立散。",
    "T52n2118_004:0812b22": "將終命扣宮而總四絃則景風翔慶雲浮。甘露降醴泉湧。然此善操而不能成無絃之曲調也)。",
    "T52n2118_004:0812b23": "甘[火*龜]飛衛紀昌逢蒙蒲且子。古之善射者。其",
    "T52n2118_004:0812b24": "藝雖神。不能彀無弦之弓(彀古侯切。張弓也。列子。甘[火*龜]古之善射者。彀",
    "T52n2118_004:0812b25": "弓而獸伏鳥下。弟子飛衛學射甘[火*龜]而巧過於師。紀昌又學射於飛衛。後進其術。昌欲謀殺飛衛二人交射中路矢",
    "T52n2118_004:0812b26": "逢。相觸而墜於地。衛矢先盡昌有一矢。既發衛以棘刺之端。扞之而無差。其藝雖神。不能張無弦之弓)。",
    "T52n2118_004:0812b27": "狐貈(音鶴)。",
    "T52n2118_004:0812c01": "雖溫。不能暖無氣之人(狐貈皮毛雖溫暖。不能暖死而無氣之人)。",
    "T52n2118_004:0812c02": "水土雖澤。不能秀無根之木(水土雖然潤澤。難發秀無根之木)。",
    "T52n2118_004:0812c03": "佛法雖懿。不注薄信之耳(佛法雖然懿美。而不能化導入不信人之耳)。",
    "T52n2118_004:0812c04": "子之信道未篤。故多惑志。吾安敢以大聖微",
    "T52n2118_004:0812c05": "旨答子之問耶。昔公明儀為牛彈清角之操",
    "T52n2118_004:0812c06": "(清角者牛耳。不能聞聲。唯以角聽。故云彈清角之操也)。",
    "T52n2118_004:0812c07": "伏食如故。非牛之不聞。不合其耳也(其牛低首而食",
    "T52n2118_004:0812c08": "草如故)。",
    "T52n2118_004:0812c09": "轉為虻蟲之聲犢子之鳴(轉為操虻蟲飛來之聲。又操犢子尋母鳴聲)。",
    "T52n2118_004:0812c10": "牛即掉尾奮耳。蹀躞而聽者何也。蓋適其所",
    "T52n2118_004:0812c11": "知也(蹀躞蹄動貌。牛聞此聲遂乃掉動其尾奮立兩且。四足皆動。如此聽之者何為也。大概順其所知者也蹀",
    "T52n2118_004:0812c12": "音牃躞音泄)。",
    "T52n2118_004:0812c13": "以是故。吾以詩書曉子矣(不用佛經答。因子曉達六經諸子。是以引之。使",
    "T52n2118_004:0812c14": "子易曉)。",
    "T52n2118_004:0812c15": "優劣第十六(此篇謂王喬簫史與摩騰竺法比之勝弱。故曰優劣)",
    "T52n2118_004:0812c16": "客曰。王喬簫史僊也(王喬後漢人。為葉縣令。每顯神異。乘鳧而往來。簫史秦穆",
    "T52n2118_004:0812c17": "公時人。善吹簫。夫婦隨鳳凰而飛去)。",
    "T52n2118_004:0812c18": "摩騰竺法蘭僧也。其道等乎(客謂。此二僊二僧。其道德亦有等乎)。",
    "T52n2118_004:0812c19": "妙明曰。止乎(且止也)。",
    "T52n2118_004:0812c20": "幸以晏然。吾不欲平地起風波之千丈也(不當得而",
    "T52n2118_004:0812c21": "得曰幸。幸以無事坐。却論其優劣高低。則正是無風起浪)。",
    "T52n2118_004:0812c22": "客曰。願略舉似啟吾茆塞(啟開也。客謂略少舉似法。要開我胸中茆塞)。",
    "T52n2118_004:0812c23": "妙明曰。夫行舟者識水之淺深(行舟者。要識水勢之深淺)。",
    "T52n2118_004:0812c24": "控御者知地之高下(御車者須要知地之曲直高低也)。",
    "T52n2118_004:0812c25": "學道者達人之優劣(學道者之人。要通達為師之勝弱也。若不分優劣。則不明人",
    "T52n2118_004:0812c26": "之邪正也)。",
    "T52n2118_004:0812c27": "吾尋常方袍釋子(我乃是尋常著寬服之僧)。",
    "T52n2118_004:0813a01": "管窺可隘(如筆管之明可窺。隘而不足洞明也)。",
    "T52n2118_004:0813a02": "牆面無知(無學無知者如面牆)。",
    "T52n2118_004:0813a03": "但以爝火之光照燭無遠(爝火者。小火把也。謙曰。我若火把。小光用照於",
    "T52n2118_004:0813a04": "夜。則其照燭明亮莫之能遠)。",
    "T52n2118_004:0813a05": "何敢評先德昇降之道乎(昇降者。高低也。既如管窺爝火。焉敢評論先輩)。",
    "T52n2118_004:0813a06": "然以蒲牢含響。為長鯨扣之。則莫得悶其聲",
    "T52n2118_004:0813a07": "也(海有大魚名鯨。海島有獸名蒲牢。蒲牢畏鯨。鯨一躍蒲牢輒大鳴吼。故鐘上鑄蒲牢之形。擊鐘之木。以為",
    "T52n2118_004:0813a08": "鯨魚之形。故問者如鯨。答者如蒲牢之應聲也)。",
    "T52n2118_004:0813a09": "悲夫。桀紂之犬足以吠堯(諡法。翼善博聖曰堯。又善行德義曰堯。悲夫。歎",
    "T52n2118_004:0813a10": "辭也。桀紂昏主。舜堯聖君。桀紂之犬雖識其主。不知主之昏。然堯舜雖明。犬不知聖明。故吠之。佛喻堯謗",
    "T52n2118_004:0813a11": "者喻犬)。",
    "T52n2118_004:0813a12": "楊墨之徒足以謗舜。然居今之俗。多以同群",
    "T52n2118_004:0813a13": "逐塊。罔審聖道階乎上下而於戡弱(戡苦耽切。伐也。謗毀",
    "T52n2118_004:0813a14": "也。諡法仁聖威明曰舜。列子。楊朱謗舜。今以佛喻舜謗者。喻楊朱。居今常俗喻群狗。狗見人丟去甎土之塊。逐",
    "T52n2118_004:0813a15": "而趕之也。言客無能評審聖道有階級上下而不同。及於戡勝弱劣之不等乎)。",
    "T52n2118_004:0813a16": "懵然無辯(懵莫紅切。心暗昏而不能辯別於高下也)。",
    "T52n2118_004:0813a17": "縱有懷其藻鑑評。而詣其實者。而於叢惑。奚",
    "T52n2118_004:0813a18": "能允哉(藻淨也。鑑鏡也。叢音從。今之有人。縱然明達如淨鏡。評論詣至於真實無妄之處。而叢叢之",
    "T52n2118_004:0813a19": "眾皆以迷惑。何能允信至於聖人之大道哉)。",
    "T52n2118_004:0813a20": "居吾將告汝(令客坐而告語之)。",
    "T52n2118_004:0813a21": "夫騰蘭之為僧也。道窮四諦。智皎三明(其智慧皎",
    "T52n2118_004:0813a22": "然明白有三。一宿住智正明。二生死智正明。三漏盡智正明也)。",
    "T52n2118_004:0813a23": "獲六神通。具八解脫。能飛行往來改易形體",
    "T52n2118_004:0813a24": "(飛行往來者神通也。改易者。變化也。形體乃身形體貌也)。",
    "T52n2118_004:0813a25": "或成老耄(說文曰。七十曰老。曲禮曰。八十九十歲曰耄)。",
    "T52n2118_004:0813a26": "或示孺孩(說文曰。會行而食乳曰孺始生曰孩)。",
    "T52n2118_004:0813b01": "或滅或生(或現死滅或現生存)。",
    "T52n2118_004:0813b02": "延促自在(延長也。促短也。既有神通。長短隨意也)。",
    "T52n2118_004:0813b03": "又能撼天地(搖撼則動於天地)。",
    "T52n2118_004:0813b04": "移山嶽(改變遷移山嶽)。",
    "T52n2118_004:0813b05": "覆江海(飜江覆海)。",
    "T52n2118_004:0813b06": "入水火(入水不溺。入火不燒)。",
    "T52n2118_004:0813b07": "千變萬化。不可窮極(荀子云。改其舊質。謂之變。易其形貌謂之化如此千變萬化",
    "T52n2118_004:0813b08": "無有窮盡)。",
    "T52n2118_004:0813b09": "以定力所資。無施不克(克能也。其神通妙用。蓋由定慧之力。無施為而無有",
    "T52n2118_004:0813b10": "不能)。",
    "T52n2118_004:0813b11": "頗有生逢供養者。而於見世能財能壽能貴",
    "T52n2118_004:0813b12": "矣(若摩騰竺法蘭之妙用。一切有生逢之而供養。則現世今生與之財寶。乃至長壽尊貴矣)。",
    "T52n2118_004:0813b13": "豈直與乘鳧跨鳳者。同日而語也(如此神聖。豈直與駕鳧鳥騎",
    "T52n2118_004:0813b14": "鸞鳳千年不死之鬼。比類而論哉)。",
    "T52n2118_004:0813b15": "夫三桓之與三王(以此比之。史記。三桓者孟孫季孫叔孫也。皆桓公之後也。三王者夏",
    "T52n2118_004:0813b16": "商周三代聖君也。以王喬簫史喻三桓。摩騰竺法喻三王也)。",
    "T52n2118_004:0813b17": "五霸之與五帝(史記。五覇者。齊桓晉文秦穆宋襄楚莊是也。五帝者。少昊顓頊高辛唐堯",
    "T52n2118_004:0813b18": "虞舜是也。以五帝喻摩騰法蘭。五覇喻王喬簫史也)。",
    "T52n2118_004:0813b19": "是皆君也。而無階乎(然五覇五帝。皆即君位。高低豈無階級乎)。",
    "T52n2118_004:0813b20": "陽貨之與仲尼(陽貨季氏家臣也。孔子乃千古文章之祖。萬代帝王之師也)。",
    "T52n2118_004:0813b21": "楊墨之與荀孟(孟子曰。楊朱但知愛身而不知有致身之義。故無君也。墨翟兼愛而無差",
    "T52n2118_004:0813b22": "等。視親亦於眾人無異。是無父也。故無父無君則人道絕滅也)。",
    "T52n2118_004:0813b23": "是皆儒也。而無梯乎。徐福之與河上(秦紀。徐福為道士",
    "T52n2118_004:0813b24": "習僊。秦始皇令齎童男童女海上求神僊不死之藥。舟於海中巡致湮溺。河上者。河上公也。漢文帝。以師禮之)。",
    "T52n2118_004:0813b25": "關尹之與老聃(史記。列僊傳。函谷關令尹喜。乃周之大夫老子西遊至關受道德二篇)。",
    "T52n2118_004:0813b26": "是皆道也。而無降乎(徐福尹喜比河上公。老子者皆言有道之士。豈無階降者乎)。",
    "T52n2118_004:0813c01": "丘垤之與泰山(垤從結切螻蟻出土之[塚-豖+(一/豖)]也。泰山者。五嶽之一也。以喬史之道。比之騰",
    "T52n2118_004:0813c02": "蘭。亦若螘蛭之[塚-豖+(一/豖)]比於泰山)。",
    "T52n2118_004:0813c03": "行潦之與江海(行潦道上無源之水。豈能比於江海水)。",
    "T52n2118_004:0813c04": "走獸之與麒麟(麞鹿等獸。豈能比於麒麟)。",
    "T52n2118_004:0813c05": "飛鳥之與鳳凰(鴉雀等禽。豈能比於鳳凰)。",
    "T52n2118_004:0813c06": "是皆類也。而無異乎。羊皮之與虎鞟(鞟音廓皮去毛曰鞟)。",
    "T52n2118_004:0813c07": "斑紵之與綿繡(斑紵者布文斑白者。錦繡者。考工記曰。金線織文為之錦。五色綵備為",
    "T52n2118_004:0813c08": "之繡)。",
    "T52n2118_004:0813c09": "是皆文也。而無殊乎。夫聖也凡也。凡聖二途",
    "T52n2118_004:0813c10": "不可濫也(孟子曰。大而化之謂之聖。韻義曰。輕微常俗謂之凡。故凡聖二途不可相濫而混同也)。",
    "T52n2118_004:0813c11": "故有大聖小聖上凡下凡(凡聖各有等級)。",
    "T52n2118_004:0813c12": "大聖則歸乎覺皇(覺皇即佛也故稱為大聖)。",
    "T52n2118_004:0813c13": "小聖則存乎應真(即四果小聖也)。",
    "T52n2118_004:0813c14": "蘭騰則吾宗小聖矣(摩騰竺法蘭。乃釋門之小聖也)。",
    "T52n2118_004:0813c15": "凡者非聖之稱也。上凡則該乎天眾(上凡者。乃天民眾也)。",
    "T52n2118_004:0813c16": "下凡則稱乎兆民(十億曰兆。下凡乃世間之民也)。",
    "T52n2118_004:0813c17": "雖簫史之徒白日輕舉。未必與乎天眾也(與去聲參",
    "T52n2118_004:0813c18": "與也)。",
    "T52n2118_004:0813c19": "設與亦非聖也。敢以此道而擬於聖人乎。若",
    "T52n2118_004:0813c20": "果以乘鸞跨鳳稱之為聖。則仲尼老聃不為",
    "T52n2118_004:0813c21": "聖也。夫聖者通也(夫聖人者一切通達也。非乘鸞跨鳳之稱也)。",
    "T52n2118_004:0813c22": "凡者常也(凡常者尋常流俗也)。",
    "T52n2118_004:0813c23": "寂然不動。感而遂通。變化無方。威靈莫測。",
    "T52n2118_004:0813c24": "謂之為聖(繫辭云。寂然不動心之理也。感而遂通體之用也)。",
    "T52n2118_004:0813c25": "懵然而生(謂生不知來處)。",
    "T52n2118_004:0813c26": "惛然而死(謂死不知去處)。",
    "T52n2118_004:0814a01": "營營於衣食(營營者。往來不已之貌。謂貪衣食之人也)。",
    "T52n2118_004:0814a02": "戚戚於名利(論語云君子坦蕩蕩小人常戚戚。憂慮不遂之貌。謂貪名貪利之人也)。",
    "T52n2118_004:0814a03": "皆死皆生(世之常俗為貪名利衣食。皆在生死之中)。",
    "T52n2118_004:0814a04": "常於生死(以生死為尋常之事)。",
    "T52n2118_004:0814a05": "謂之曰凡(由此謂之凡也)。",
    "T52n2118_004:0814a06": "且天人垂死。五衰相現而有破面之忿(因果經云。天人",
    "T52n2118_004:0814a07": "身淨。不受塵垢。有大光明。心常歡悅。無不適意。福盡之時。五衰相現。一華冠萎脫。二兩腋汗流。三不樂本座。四",
    "T52n2118_004:0814a08": "眷屬離散。五身光自絕故破面之忿。謂煩惱忿怒現於面也)。",
    "T52n2118_004:0814a09": "皆謂之貪其名利而不易棄也(一切天人。皆因貪其天上之名利快",
    "T52n2118_004:0814a10": "樂而不能容易棄捨也)。",
    "T52n2118_004:0814a11": "安得不為夫凡乎。嗚呼彼寡聞陋智者(禮記曰。獨學無",
    "T52n2118_004:0814a12": "友。則孤陋寡聞)。",
    "T52n2118_004:0814a13": "統以上天所居之眾。例為聖者(若上天所居人眾。例為大聖人)。",
    "T52n2118_004:0814a14": "而吾宗脫白小衲。莫不抵掌而嗤其謬也已",
    "T52n2118_004:0814a15": "矣(我釋門中。纔脫去俗人白衣而初著緇衣者。無不拍手嗤咲為狂謬之譚也已)。",
    "T52n2118_004:0814a16": "先知第十七(此篇預明西域生佛。故曰先知)",
    "T52n2118_004:0814a17": "客曰。子之言佛。其道大矣。敢問漢夢以前。",
    "T52n2118_004:0814a18": "還有知之者乎(漢明帝夢見金人飛入殿庭前。此曾有知西方有佛者也)。",
    "T52n2118_004:0814a19": "妙明曰。遼哉問也(遼者遠也)。",
    "T52n2118_004:0814a20": "在昔周昭王甲寅二十四年四月八日。夜有",
    "T52n2118_004:0814a21": "大光明。來照殿庭。王問太史蘇由曰(太史通天象之官。",
    "T52n2118_004:0814a22": "蘇由姓名)。",
    "T52n2118_004:0814a23": "昨夜有光。來照殿庭。是何祥瑞。蘇由對曰。",
    "T52n2118_004:0814a24": "西方有聖人生。此所現之靈瑞也。王曰。於國",
    "T52n2118_004:0814a25": "何如(於我國家。不知善惡何如)。",
    "T52n2118_004:0814a26": "由曰。即今無事。後一千年聲教被於此土",
    "T52n2118_004:0814a27": "(由謂。一千年後所談經教流傳此土)。",
    "T52n2118_004:0814b01": "遂以此事。記勒諸石(彼時遂用此事載記勒石)。",
    "T52n2118_004:0814b02": "埋於南郊(埋於祭天之南郊。以待驗)。",
    "T52n2118_004:0814b03": "至後漢明帝甲子永平七年。僅千歲矣(僅纔也。緝事記",
    "T52n2118_004:0814b04": "永平四年辛酉。明帝夢佛。至戊辰十一年至此)。",
    "T52n2118_004:0814b05": "此先知之一也(已上所明。乃先知一也)。",
    "T52n2118_004:0814b06": "又周穆王壬申五十二年二月中。有白虹一",
    "T52n2118_004:0814b07": "十二道。南北貫通。連宵不滅(虹橋光也。其光相貫徹南北。日夜不滅)。",
    "T52n2118_004:0814b08": "王問太史扈多曰。是何瑞也。扈對曰。此西方",
    "T52n2118_004:0814b09": "大聖人入滅所現相也(緝事記。穆王名滿。昭王之子。在位五十五年。壬申五",
    "T52n2118_004:0814b10": "十二年二月十五日世尊涅槃)。",
    "T52n2118_004:0814b11": "王曰。吾常以此為患。今既滅矣。吾何患",
    "T52n2118_004:0814b12": "哉。扈多曰。王何必患。前代太史蘇由嘗誌勒",
    "T52n2118_004:0814b13": "于石曰。千年之後。聲教流被此土。方今七十",
    "T52n2118_004:0814b14": "九年矣。王奚患哉。此先知之二也。商太宰問",
    "T52n2118_004:0814b15": "孔子曰。夫子聖者歟(問孔子聖人歟)。",
    "T52n2118_004:0814b16": "孔子曰。聖則丘何敢然(丘夫子名。何敢然者謙辭也)。",
    "T52n2118_004:0814b17": "丘則博學多識者也。又曰。三王聖者歟。孔子",
    "T52n2118_004:0814b18": "曰。三王善任智勇者(善能任用智勇。以治世者也)。",
    "T52n2118_004:0814b19": "聖則丘不知(聖不聖丘不知也)。",
    "T52n2118_004:0814b20": "曰。五帝聖者歟。孔子曰。五帝善任仁義者(善能",
    "T52n2118_004:0814b21": "任用仁義。以治天下)。",
    "T52n2118_004:0814b22": "聖則丘不知(聖不聖丘不知也)。",
    "T52n2118_004:0814b23": "曰。三皇聖者歟(伏羲神農軒轅)。",
    "T52n2118_004:0814b24": "孔子曰。三皇善任因時者(善能任用因順於時)。",
    "T52n2118_004:0814b25": "聖則丘不知(聖不聖丘不知也)。",
    "T52n2118_004:0814b26": "商太宰大駭曰。然則孰為聖乎(太宰謂。三皇五帝三王皆非聖人孰",
    "T52n2118_004:0814b27": "為聖人乎。所以大驚駭也)。",
    "T52n2118_004:0814b28": "孔子動容有間(動容者。默而心想。眉目動而形容之貌)。",
    "T52n2118_004:0814c01": "曰。西方有聖者焉。不治而不亂(此明如來無為之大端也。謂",
    "T52n2118_004:0814c02": "不以法度所治自不作亂也)。",
    "T52n2118_004:0814c03": "不言而自信(非言教勸化。而自敬信也)。",
    "T52n2118_004:0814c04": "不化而自行(非教化。而自行其道也)。",
    "T52n2118_004:0814c05": "蕩蕩乎民無能名焉(蕩蕩廣遠之貌。故如來之道妙。民不能稱名焉)。",
    "T52n2118_004:0814c06": "丘疑其為聖。不知真聖歟。真不聖歟(夫子有推尊之意。",
    "T52n2118_004:0814c07": "為此不定之辭)。",
    "T52n2118_004:0814c08": "此先知之三也。嬴秦始皇帝時。有梵僧室利",
    "T52n2118_004:0814c09": "房等二十七人來秦。時帝方急其并吞七雄",
    "T52n2118_004:0814c10": "爭勝(七雄者。秦齊燕趙韓魏楚也)。",
    "T52n2118_004:0814c11": "甲兵相持。不遑崇信(遑暇也。鎧甲之兵正相殺時。不遑閑暇而崇敬信受也)。",
    "T52n2118_004:0814c12": "反為譎誕(秦主反以譎詐虛誕)。",
    "T52n2118_004:0814c13": "遂以房等。[陛-比+非]而執之(遂將房等皆於[陛-比+非]牢而執禁之)。",
    "T52n2118_004:0814c14": "夜有金甲神人。從空而下。以金鎚擊鎖援僧",
    "T52n2118_004:0814c15": "而去。此先知之四也。漢護左都水使劉向曰。",
    "T52n2118_004:0814c16": "吾搜撿藏書。緬尋太史創造列仙圖。黃帝而",
    "T52n2118_004:0814c17": "下六世迄于今。得仙道者七百餘人。撿實得",
    "T52n2118_004:0814c18": "一百四十六人。其七十四人已見佛經矣。此",
    "T52n2118_004:0814c19": "先知之五也。前漢武帝元狩三年。於長安城",
    "T52n2118_004:0814c20": "西南。鑿昆明池(帝欲伐毘明國。彼國人善水戰。故鑿池以習之)。",
    "T52n2118_004:0814c21": "得黑灰。問東方朔。朔曰。此非臣能知。陛下",
    "T52n2118_004:0814c22": "可問西域胡僧。必能知之。帝遂遣人往問。僧",
    "T52n2118_004:0814c23": "曰。乃劫壞時所積灰耳。此先知之六也。若子",
    "T52n2118_004:0814c24": "獨於諸說而不知之者乎。且孔子生於東周。",
    "T52n2118_004:0814c25": "佛則生於西域。相去綿遠。其玄會默識驗若",
    "T52n2118_004:0814c26": "親覿。非同聲相應。其孰能懸知如此之遠者",
    "T52n2118_004:0814c27": "乎(周易乾卦文言。九五飛龍在天。利見大人。何謂也。子曰。同聲相應。同氣相求)。",
    "T52n2118_004:0814c28": "尊釋第十八(此篇客方崇佛。故曰尊釋)",
    "T52n2118_004:0815a01": "客曰。仲尼默識能仁(識音誌。記也。謂不言而存諸心也。一云。識者知也。不言而",
    "T52n2118_004:0815a02": "心解也。梵語釋迦。此云能仁。商太宰所問夫子默知佛也)。",
    "T52n2118_004:0815a03": "既得聞焉。敢問老聃還知西方有聖人者無",
    "T52n2118_004:0815a04": "(再敢問老子還知西方有佛聖否)。",
    "T52n2118_004:0815a05": "妙明曰善哉汝之問也。吾昔嘗遊華清宮(臨潼縣鬪",
    "T52n2118_004:0815a06": "寶山有華清宮)。",
    "T52n2118_004:0815a07": "道士鴻濛老人。邀予登玉女閣。啟經藏出函",
    "T52n2118_004:0815a08": "匣觀道籍錄。得西昇經首帙。讀其文曰。吾師",
    "T52n2118_004:0815a09": "化遊天竺。善入泥洹(泥洹者涅槃也)。",
    "T52n2118_004:0815a10": "予謂鴻濛曰。若指佛歟。鴻濛曰。吾不敢果以",
    "T52n2118_004:0815a11": "為然也。予曰。若非指佛。誰為老氏之師也。",
    "T52n2118_004:0815a12": "又得古道元皇歷云。天竺有古皇先生。即吾",
    "T52n2118_004:0815a13": "師也(若此言者。皆指佛言也。蓋老子知天竺之聖所以再三稱之也)。",
    "T52n2118_004:0815a14": "善入泥洹。化遊天竺(因善入泥洹。而化遊本國五天竺也)。",
    "T52n2118_004:0815a15": "今已返神。還乎無名(言佛雙林入滅。今乃返本還源復其無名之妙)。",
    "T52n2118_004:0815a16": "絕身滅影。不始不終(絕身滅影。復歸不始不終之理)。",
    "T52n2118_004:0815a17": "綿綿長存。吾今遊矣(綿綿不斷。而長存者也。故老子曰。今去遊矣。此正是過凾",
    "T52n2118_004:0815a18": "谷關之時也)。",
    "T52n2118_004:0815a19": "又得道士法輪經云。若見沙門思念無量。願",
    "T52n2118_004:0815a20": "早出身以習佛真。若見佛圖思念無量。當願",
    "T52n2118_004:0815a21": "一切普入法門。明解法度。得道如佛。又得靈",
    "T52n2118_004:0815a22": "寶消魂安誌經云。道以齋為先勤行當作佛。",
    "T52n2118_004:0815a23": "故設大法橋。普度諸人物(諸者助辭於也)。",
    "T52n2118_004:0815a24": "又得金闕朝元經云。願採優曇華。願燒旃檀",
    "T52n2118_004:0815a25": "香。供養千佛身。稽首禮定光。我生何以晚。",
    "T52n2118_004:0815a26": "泥洹亦何早。不見釋迦文。心中常懊惱(予在北京",
    "T52n2118_004:0815a27": "靈濟宮西北廊畫壁上見一僧座一人禮拜。予問本宮道士。此何也。士曰。此靈濟真君。因中曾禮定光佛為師也)。",
    "T52n2118_004:0815b01": "肅宗三教畫讚云(唐肅宗皇帝作三教讚)。",
    "T52n2118_004:0815b02": "儒吾之師曰魯仲尼。仲尼師聃龍(孔子家語適周篇。子曰。周有",
    "T52n2118_004:0815b03": "老聃博古知今是吾師也。既問禮而歎曰。老子猶龍也)。",
    "T52n2118_004:0815b04": "吾不知。聃師竺乾。善入無為(吾於昔年未明其事。不知聃龍師竺",
    "T52n2118_004:0815b05": "乾。善能入無為者。即佛也)。",
    "T52n2118_004:0815b06": "稽首正覺(梵語三菩提。此云正覺。即佛也)。",
    "T52n2118_004:0815b07": "吾師師師(故稽首正覺世尊乃我師師之師也)。",
    "T52n2118_004:0815b08": "以如是言。應正了知(如此言應當了知是意)。",
    "T52n2118_004:0815b09": "老聃亦知竺乾之國有佛聖人。可謂明矣。子",
    "T52n2118_004:0815b10": "獨不知乎。夫太上生東夏。釋迦現西乾(老子生於",
    "T52n2118_004:0815b11": "東國。佛乃生於西天)。",
    "T52n2118_004:0815b12": "地殊五萬餘里。年隔十六君王(周定王丙辰二年二月十五日生老",
    "T52n2118_004:0815b13": "子位經十六王者。歷恭懿孝夷厲定幽平桓莊僖惠襄項匡。年記三百四十五載)。",
    "T52n2118_004:0815b14": "雖殊地而處別代而出。其冥會默契。如此之",
    "T52n2118_004:0815b15": "綿密。非聖慧遐鑑道德玄同。其孰能與於此",
    "T52n2118_004:0815b16": "乎。",
    "T52n2118_004:0815b17": "折疑論卷第四"
}