{
    "T29n1559_007:0204c02": "2阿毘達磨俱舍釋論卷第七",
    "T29n1559_007:0204c04": "婆藪盤豆造",
    "T29n1559_007:0204c05": "陳天竺三藏真諦譯",
    "T29n1559_007:0204c06": "釋論中分別世間品之二",
    "T29n1559_007:0204c07": "復次偈曰：如引次第長，相續由惑業，更入於",
    "T29n1559_007:0204c08": "餘世。釋曰：一切陰相續牽引不平等，能感",
    "T29n1559_007:0204c09": "壽命業有差別故，此相續隨能引勢，如此次",
    "T29n1559_007:0204c10": "第得增長。何者次第？如偈言：",
    "T29n1559_007:0204c11": "「初名柯羅邏，　　次生頞浮陀，",
    "T29n1559_007:0204c12": "從此生俾尸，　　俾尸生伽那，",
    "T29n1559_007:0204c13": "伽那生捨佉，　　及髮毛爪等，",
    "T29n1559_007:0204c14": "并有色諸根，　　次第生身分。」",
    "T29n1559_007:0204c15": "此五位皆在胎內，謂柯羅邏、頞浮陀、俾尸、伽",
    "T29n1559_007:0204c16": "訶那、波羅捨佉。此胎中刺，由時節次第增",
    "T29n1559_007:0204c17": "長至成熟位。於母腹中業報所生，猛風吹之，",
    "T29n1559_007:0204c18": "風轉胎刺安置令向母身門，此胎如強糞聚",
    "T29n1559_007:0204c19": "過量難忍。次從此處墮，是時二苦不可為譬。",
    "T29n1559_007:0204c20": "復次或時母飲食威儀執作過差，或由宿業",
    "T29n1559_007:0204c21": "過失，於胎內死。是時有諸女人善識方便，及",
    "T29n1559_007:0204c22": "諸醫師解養嬰兒，方溫以酥油及睒摩梨滑",
    "T29n1559_007:0204c23": "汁用以塗手，手著小利刃，於胎內譬如糞坑",
    "T29n1559_007:0204c24": "最劇臭闇不淨之器，是無量千蟲類住處，穢",
    "T29n1559_007:0204c25": "汁常流，恒須對治，不淨及血垢膩洟液，濕爛",
    "T29n1559_007:0204c26": "臭滑之所染污，鄙惡叵見，穿漏薄皮以覆其",
    "T29n1559_007:0204c27": "上，宿業所作身大創孔，手內其中，分分斷",
    "T29n1559_007:0204c28": "割牽出於外。此胎中子，由宿後報業引入餘",
    "T29n1559_007:0204c29": "道，趣向難知。復次若生無難，是時或母乳",
    "T29n1559_007:0205a01": "子，或餘女人能瞻視之。此兒體似新瘡，觸如",
    "T29n1559_007:0205a02": "刀仗及烈灰汁。愛此兒身及以洗拭，次唅以",
    "T29n1559_007:0205a03": "清酥，飲以母乳，漸次飴以細麁飲食令稍",
    "T29n1559_007:0205a04": "習之，此子由次第增長。由諸根成熟諸惑更",
    "T29n1559_007:0205a05": "起，諸業更生及更增長。由此惑業捨命之後，",
    "T29n1559_007:0205a06": "由中有相續如前，更入餘世。偈曰：故有輪無",
    "T29n1559_007:0205a07": "初。釋曰：由此道理，生以惑業為因，惑業以",
    "T29n1559_007:0205a08": "生為因，生復以惑業為因，如是應知生死輪",
    "T29n1559_007:0205a09": "無初。何以故？若分別執有初，此初應成無",
    "T29n1559_007:0205a10": "因。若初實無因，所餘一切悉自然生，皆應無",
    "T29n1559_007:0205a11": "因。現見此事，於芽等中有種子等功能，由",
    "T29n1559_007:0205a12": "處時定故，火等諸因於熟等果亦爾，是故",
    "T29n1559_007:0205a13": "無生無因。說常住為因，於前已破，是故生死",
    "T29n1559_007:0205a14": "必定無初。是生死終，由因盡可然，由生屬因",
    "T29n1559_007:0205a15": "故。譬如芽屬種子，由種子壞故芽滅。是陰相",
    "T29n1559_007:0205a16": "續所說，三生為位。偈曰：如此緣生法，十二",
    "T29n1559_007:0205a17": "分三節。釋曰：此中十二分者，一無明、二行、",
    "T29n1559_007:0205a18": "三識、四名色、五六入、六觸、七受、八愛、九取、十有、",
    "T29n1559_007:0205a19": "十一生、十二老死。三節者，一前際、二後際、三",
    "T29n1559_007:0205a20": "中際，謂過去、未來、現世。云何於三節安立十",
    "T29n1559_007:0205a21": "二分？偈曰：前後際二二，於中八。釋曰：無明",
    "T29n1559_007:0205a22": "行在前際，生老死在後際，所餘八在中際。此",
    "T29n1559_007:0205a23": "八分一切眾生於此生為具有不？答：非。若爾，",
    "T29n1559_007:0205a24": "何眾生具八？偈曰：具生。釋曰：若眾生觸一",
    "T29n1559_007:0205a25": "切位，說名具生，非於中陰死，非託色無色",
    "T29n1559_007:0205a26": "界生。何以故？於《大因緣經》中但約欲界眾",
    "T29n1559_007:0205a27": "生說。經言：阿難！若識不託母胎赤白，為得",
    "T29n1559_007:0205a28": "變異成柯羅邏不？不得。世尊！廣說如經。有",
    "T29n1559_007:0205a29": "時說緣生有二種，有屬前際攝緣生、有屬後",
    "T29n1559_007:0205b01": "際攝緣生。於中七分說名前際，謂從無明乃",
    "T29n1559_007:0205b02": "至受，所餘五分說名後際，合前後際因果為",
    "T29n1559_007:0205b03": "二分故。何法名無明等？偈曰：宿惑位無明。",
    "T29n1559_007:0205b04": "釋曰：於宿世中一切惑位，於今名無明，與無",
    "T29n1559_007:0205b05": "明共行故，由無明力所餘得起故。譬如於說",
    "T29n1559_007:0205b06": "王行中說導從行亦名王行。偈曰：及宿業名",
    "T29n1559_007:0205b07": "行。釋曰：位言次第流。於宿世中福等業位，",
    "T29n1559_007:0205b08": "於今名行，若今有是彼果報。偈曰：託生陰",
    "T29n1559_007:0205b09": "名識。釋曰：於母胎中初託生剎那，所有五",
    "T29n1559_007:0205b10": "陰名識。偈曰：此後稱名色，先於六入生。釋",
    "T29n1559_007:0205b11": "曰：從託生心，後乃至六入未生，此位稱名",
    "T29n1559_007:0205b12": "色。應說先於四入生，云何言六？六者，如此",
    "T29n1559_007:0205b13": "量立入故，是時四生六圓滿故。偈曰：此先",
    "T29n1559_007:0205b14": "三和合。釋曰：若六入已生，此位說名六入，",
    "T29n1559_007:0205b15": "乃至根塵識三和合未起。偈曰：觸先樂苦捨，",
    "T29n1559_007:0205b16": "能分別因智。釋曰：由三和合名觸。此人乃",
    "T29n1559_007:0205b17": "至未能了別三受因異，此位名觸。若已能了",
    "T29n1559_007:0205b18": "別三受因，偈曰：受先婬欲愛。釋曰：受位者，",
    "T29n1559_007:0205b19": "了別三受因為體，乃至未起婬欲愛。偈曰：求",
    "T29n1559_007:0205b20": "婬樂具愛。釋曰：於欲塵及情色愛欲生起位",
    "T29n1559_007:0205b21": "名愛，乃至未能尋求五塵。偈曰：四取謂生",
    "T29n1559_007:0205b22": "具，為得故遍尋。釋曰：若於此位中著心尋",
    "T29n1559_007:0205b23": "覓五塵，為得故於一切處馳求，此位名取。如",
    "T29n1559_007:0205b24": "此馳求，偈曰：當來有果報，能造業名有。釋",
    "T29n1559_007:0205b25": "曰：此人因求得欲塵心馳求，能生長感未來",
    "T29n1559_007:0205b26": "有報業，此位名有。由此業從今生更退，於未",
    "T29n1559_007:0205b27": "來世正託生位。偈曰：更接有名生。釋曰：此",
    "T29n1559_007:0205b28": "位名更接。何以故？於今生是識分，於未來",
    "T29n1559_007:0205b29": "名生。從此後，偈曰：老死乃至受。釋曰：除生",
    "T29n1559_007:0205c01": "從此後乃至受，此位名老死。是四分，謂名色、",
    "T29n1559_007:0205c02": "六入、觸、受，於未來名老死。分判十二分如此。",
    "T29n1559_007:0205c03": "此緣生餘處說有四種：一約剎那說、二約多",
    "T29n1559_007:0205c04": "時說、三約相應說、四約位說。云何約剎那",
    "T29n1559_007:0205c05": "說？於一剎那中具有十二分。譬如有人由隨",
    "T29n1559_007:0205c06": "貪愛染污斷眾生壽命，此人一剎那具有十",
    "T29n1559_007:0205c07": "二分。是中癡惑名無明，作殺意名行，了別",
    "T29n1559_007:0205c08": "塵類名識，與識俱起四陰名色，約名色清淨",
    "T29n1559_007:0205c09": "根名六入，六入相對和合名觸，領觸名受，是",
    "T29n1559_007:0205c10": "貪名愛，所餘與愛相應上心惑名取，彼所生",
    "T29n1559_007:0205c11": "身口二業名有，如此等法起名生，變異名老，",
    "T29n1559_007:0205c12": "滅名死。復說約剎那約相應，如《分別道理論》",
    "T29n1559_007:0205c13": "說。約位說者，十二分皆有五陰，無間生相續",
    "T29n1559_007:0205c14": "名多時。於四中今說何緣生？偈曰：此今約位",
    "T29n1559_007:0205c15": "說。釋曰：若分分具有五陰，云何唯說無明等",
    "T29n1559_007:0205c16": "為分不說餘？偈曰：由勝說為分。釋曰：若於",
    "T29n1559_007:0205c17": "位中無明為勝說此位名無明，若於中行勝",
    "T29n1559_007:0205c18": "說名行，乃至老死勝說名老死，是故無失。復",
    "T29n1559_007:0205c19": "云何於經中說緣生有十二分，於《分別道理",
    "T29n1559_007:0205c20": "論》說異。彼論云：何者為緣生？謂一切有為",
    "T29n1559_007:0205c21": "法。於經有別意故說十二，於阿毘達磨約",
    "T29n1559_007:0205c22": "法相說。復有別說：緣生有六種，謂約位說、",
    "T29n1559_007:0205c23": "約剎那說、約多時說、約相應說、約眾生名",
    "T29n1559_007:0205c24": "說、約眾生非眾生名說。云何於經中但說眾",
    "T29n1559_007:0205c25": "生名？偈曰：於前後中際，為除他無明。釋曰：",
    "T29n1559_007:0205c26": "是故說三節。此中前際無明者，從此生疑：我",
    "T29n1559_007:0205c27": "於過去為已有為非有？何我已有？云何我已",
    "T29n1559_007:0205c28": "有？後際無明者，從此生疑：我於未來為更",
    "T29n1559_007:0205c29": "有為不有？廣說如前。中際無明者，從此生",
    "T29n1559_007:0206a01": "疑：此何法？此法云何？今何我？當來何我？為除",
    "T29n1559_007:0206a02": "此三種無明，是故約眾生名。三節說為十二",
    "T29n1559_007:0206a03": "緣生，於經中如次第說，謂無明行乃至生老",
    "T29n1559_007:0206a04": "死。云何得知如此？由經言：比丘！若比丘由",
    "T29n1559_007:0206a05": "如實正智能通達緣及緣生所生法，是比丘",
    "T29n1559_007:0206a06": "不約疑耶思前際，謂我於過去為已有為非",
    "T29n1559_007:0206a07": "有，廣說如前。復有餘師說：愛取有為前際",
    "T29n1559_007:0206a08": "後際無明。何以故？此三是未來果因故。此十",
    "T29n1559_007:0206a09": "二緣生，應知有三種自性：一惑、二業、三類。此",
    "T29n1559_007:0206a10": "中偈曰：三惑。釋曰：三分以惑為性，謂無明",
    "T29n1559_007:0206a11": "愛取。偈曰：二分業。釋曰：二分以業為性，謂",
    "T29n1559_007:0206a12": "行及有。偈曰：七分類為果。釋曰：七分以類為",
    "T29n1559_007:0206a13": "性，謂識、名色、六入、觸、受、生、老死，惑業依故。此",
    "T29n1559_007:0206a14": "類或說名果，此七分於餘處說名果，所餘諸",
    "T29n1559_007:0206a15": "分說名因，惑業為性故。何因緣於中際說果",
    "T29n1559_007:0206a16": "因廣？類有五種差別故，離惑為二分故；於後",
    "T29n1559_007:0206a17": "際說果略，離為二分故；於前際說因略，說惑",
    "T29n1559_007:0206a18": "一門故。偈曰：略果及略因，由中可比二。釋",
    "T29n1559_007:0206a19": "曰：由廣說中際，前際後際廣因廣果例此",
    "T29n1559_007:0206a20": "可知，是故前後際不復廣說。若復廣說，此言",
    "T29n1559_007:0206a21": "無用。若緣生唯十二分，由不說無明因，生",
    "T29n1559_007:0206a22": "死應至有始，不說老死果故，生死應至有邊。",
    "T29n1559_007:0206a23": "若立無明因老死果，應更說別分。若說此二",
    "T29n1559_007:0206a24": "別分，則有無窮之過。若不說別分，又不免前",
    "T29n1559_007:0206a25": "難。不應別立，此中由佛世尊已顯此義故。偈",
    "T29n1559_007:0206a26": "曰：從惑惑業生，從業更果類，從類類惑生，有",
    "T29n1559_007:0206a27": "分理如此。釋曰：從惑惑生者，謂從愛取生。",
    "T29n1559_007:0206a28": "從惑業生者，謂從取有生，從無明行生。從業",
    "T29n1559_007:0206a29": "果類生者，謂從行識生，從有生生。從類類生",
    "T29n1559_007:0206b01": "者，謂從識名色生，乃至從觸受生，從生老死",
    "T29n1559_007:0206b02": "生。從類惑生者，謂從受愛生。由世尊安立有",
    "T29n1559_007:0206b03": "分道理如此，由無明是煩惱性故，惑從類生、",
    "T29n1559_007:0206b04": "惑從惑生，此義自顯，由老死類以受為邊故。",
    "T29n1559_007:0206b05": "從此更生惑，是故於中不可增減，如此純大",
    "T29n1559_007:0206b06": "苦聚緣和合生由此言。若不爾，此文有何義",
    "T29n1559_007:0206b07": "相應？有餘師說：於餘經中說，無明以不正思",
    "T29n1559_007:0206b08": "惟為因，不正思惟以無明為因。於此經中不",
    "T29n1559_007:0206b09": "正思惟，亦是所說由入取攝故。云何不正思",
    "T29n1559_007:0206b10": "惟？入四取攝。若說由相應故，亦應說入愛無",
    "T29n1559_007:0206b11": "明攝，與彼相應故。若在彼攝，此中云何能證？",
    "T29n1559_007:0206b12": "謂無明以不正思惟為因。若但由位攝能證因",
    "T29n1559_007:0206b13": "果義，愛及無明入取攝故，不應立為別分，如",
    "T29n1559_007:0206b14": "不正思惟。有餘師說：於餘經說不正思惟為",
    "T29n1559_007:0206b15": "無明因，此不正思惟說在觸時。如經言：依眼",
    "T29n1559_007:0206b16": "根緣色塵，染濁思惟生，能起無明。於受時無",
    "T29n1559_007:0206b17": "明必生。如經言：緣無明觸所生受，故愛得生。",
    "T29n1559_007:0206b18": "由此別經故知，不正思惟於觸時起，能為受",
    "T29n1559_007:0206b19": "時所起無明作因緣。是故無明無無因義，故",
    "T29n1559_007:0206b20": "不須立別分，無無窮之過。此不正思惟，由說",
    "T29n1559_007:0206b21": "復從無明生，染濁思惟從癡生，此經言為證，",
    "T29n1559_007:0206b22": "於餘經不無此義。若汝意欲立如此義，此中",
    "T29n1559_007:0206b23": "則應更說。彼文句不應說。若不說，云何知有？",
    "T29n1559_007:0206b24": "由道理知有。何者為道理？若受無無明，不能",
    "T29n1559_007:0206b25": "為愛因緣。譬如於阿羅漢，若觸不顛倒，不能",
    "T29n1559_007:0206b26": "作染污受因。云何知不正思惟從無明生？由",
    "T29n1559_007:0206b27": "於阿羅漢無無明故，觸不顛倒。若由此道理",
    "T29n1559_007:0206b28": "故不更說，則成太甚過失。若此義由道理可",
    "T29n1559_007:0206b29": "見，不須別說，自可得知。不但不正思惟，所餘",
    "T29n1559_007:0206c01": "諸分不說亦應可知，則悉不須說故。此執不",
    "T29n1559_007:0206c02": "成救義，前所立難亦不成難。謂度無明老死，",
    "T29n1559_007:0206c03": "不說餘故，故生死有初有邊，正說非不圓滿。",
    "T29n1559_007:0206c04": "何以故？受化眾生迷惑於有生云何從宿世",
    "T29n1559_007:0206c05": "現世起，復從現世來世起。此三世次第相應，",
    "T29n1559_007:0206c06": "如來唯欲說如此多義，此義於前已說。如偈",
    "T29n1559_007:0206c07": "言：於前後中際，為除他無明。佛世尊說：比",
    "T29n1559_007:0206c08": "丘！我今為汝等，說緣生及緣生此所生諸法。",
    "T29n1559_007:0206c09": "此二句其義何異？若依阿毘達磨義，此二無",
    "T29n1559_007:0206c10": "別義。何以故？此二是一切有為法故。云何？未",
    "T29n1559_007:0206c11": "來法未生，說名所生。若爾，云何未來未是所",
    "T29n1559_007:0206c12": "作，說名有為？由能生故，意所引故，說名有",
    "T29n1559_007:0206c13": "為。若爾，無流云何？是彼亦由善故意所引。若",
    "T29n1559_007:0206c14": "爾，於涅槃約至得，亦應有如此義。此有為是",
    "T29n1559_007:0206c15": "所生種類故，雖復未生，亦說名所生。譬如色",
    "T29n1559_007:0206c16": "未變壞亦說名色，由是變壞種類故。是故無",
    "T29n1559_007:0206c17": "失。",
    "T29n1559_007:0206c18": "今當說經正意。偈曰：此中緣生因，所生已名",
    "T29n1559_007:0206c19": "果。釋曰：是分正是因，說名緣生，從此生餘",
    "T29n1559_007:0206c20": "法生故；是分正是果，說名所生。如此一切",
    "T29n1559_007:0206c21": "分，皆二種成就，由是因果故。若爾安立，不",
    "T29n1559_007:0206c22": "應成是義。不然，所觀有差別故。若觀此分，",
    "T29n1559_007:0206c23": "是分成緣生，不即觀此分更成所生。譬如",
    "T29n1559_007:0206c24": "因果及父子。彼言：大德富婁那捨說：有法是",
    "T29n1559_007:0206c25": "緣生，非緣生所生。此有四句。第一句，謂一",
    "T29n1559_007:0206c26": "切未來法。第二句，謂過去現世阿羅漢最後",
    "T29n1559_007:0206c27": "心。第三句，謂過去現世所餘諸法。第四句，謂",
    "T29n1559_007:0206c28": "無為法。此中經部師曰：此執為是要術、為是",
    "T29n1559_007:0206c29": "經義？是經義。若說是經義，則非經義。云何非",
    "T29n1559_007:0207a01": "是？前所說緣生，約位立十二分，一一位皆",
    "T29n1559_007:0207a02": "具五陰。此執與經不相應。何以故？於經中",
    "T29n1559_007:0207a03": "分別十二分，有別義故。經云：何者為無明？",
    "T29n1559_007:0207a04": "謂於前際無知，於後際無知，於前後際無知，",
    "T29n1559_007:0207a05": "廣說如經。若經是了義，不可引令入不了義",
    "T29n1559_007:0207a06": "攝，是故此執非經義。君非一切經但由分別",
    "T29n1559_007:0207a07": "故成了義，有時諸經如勝分別作義，如《象迹",
    "T29n1559_007:0207a08": "譬經》中說：何者地界？謂髮毛等，於髮毛亦有",
    "T29n1559_007:0207a09": "色等餘物。於此經中亦爾，隨勝分別義。此經",
    "T29n1559_007:0207a10": "不可引為證。何以故？於中不由地界分別髮",
    "T29n1559_007:0207a11": "毛等故，成不具說。於中由髮毛等分別地界，",
    "T29n1559_007:0207a12": "非過髮毛等別有地界，是故此言是具足說。",
    "T29n1559_007:0207a13": "於此經中具說無明等，無復所餘，為不如此",
    "T29n1559_007:0207a14": "耶？過髮毛等，於餘物中如淚洟唾等，亦有地",
    "T29n1559_007:0207a15": "界，淚等皆是所說。如經言：於身中若有所",
    "T29n1559_007:0207a16": "餘，亦爾名地界。我今亦得許如此無明所餘",
    "T29n1559_007:0207a17": "法。若爾，可得顯現別類諸法引入無明，此攝",
    "T29n1559_007:0207a18": "有何義？若於此位中必有五陰，若此法有無",
    "T29n1559_007:0207a19": "彼法必定有無，立此法為分。若有五陰，諸",
    "T29n1559_007:0207a20": "行未必有，及識、隨福非福不動行乃至愛等，",
    "T29n1559_007:0207a21": "是故如經了別，乃是經義。前所說四句，於中",
    "T29n1559_007:0207a22": "若謂未來法非緣生所生，此執與此經相違。",
    "T29n1559_007:0207a23": "經云：何者緣生所生法？謂無明乃至老死。復",
    "T29n1559_007:0207a24": "次生老死二分，勿許未來世攝，亦應破安立",
    "T29n1559_007:0207a25": "三節。有餘部說：緣生是無為法。云何得知？",
    "T29n1559_007:0207a26": "若如來出世若不出世，此法如常住。由此經",
    "T29n1559_007:0207a27": "言。此言若如此意判可然，若不如此則非。云",
    "T29n1559_007:0207a28": "何如此不如此？若如此意判，若如來出世若",
    "T29n1559_007:0207a29": "不出世，恒緣無明等行等得生，無時不緣無",
    "T29n1559_007:0207b01": "緣餘法，是故常住實爾。此執可受。若作如",
    "T29n1559_007:0207b02": "此執，謂有別法名緣生，此法常住。此執應",
    "T29n1559_007:0207b03": "撥，謂無如此。何以故？生是有為法相故，不",
    "T29n1559_007:0207b04": "曾見餘常住法應成無常法相。生者是未有",
    "T29n1559_007:0207b05": "向有法相，此與無明等有何相應，而說彼為",
    "T29n1559_007:0207b06": "緣生？句義亦不相應。此法亦常住亦緣生，本",
    "T29n1559_007:0207b07": "言至行集生，此句有何義？若合此句所顯義，",
    "T29n1559_007:0207b08": "謂諸行法至因及緣，由聚集未有成有，是義",
    "T29n1559_007:0207b09": "至行集生所顯。此句義不相應。何以故？若",
    "T29n1559_007:0207b10": "一作者，於二事中，於前事一義成，於後事第",
    "T29n1559_007:0207b11": "二義成，譬如浴已方食。若法在至生前此法",
    "T29n1559_007:0207b12": "則無所有，何法前至後生？無事不依作者成",
    "T29n1559_007:0207b13": "故。此中彼說偈：能至先於生，無有故不然，言",
    "T29n1559_007:0207b14": "俱亦不然。由事約前後，無如此過失。於此義",
    "T29n1559_007:0207b15": "中應問學聲論人，此法若生在何位？為在現",
    "T29n1559_007:0207b16": "世、為在未來？若爾，何有？若汝言生在現世，云",
    "T29n1559_007:0207b17": "何在現世？若未有若已生，何用更生？若已生",
    "T29n1559_007:0207b18": "更生，有無窮過失。若汝說於未來位生，云何",
    "T29n1559_007:0207b19": "未有法成作者？若無作者，事云何成？是故於",
    "T29n1559_007:0207b20": "此位若生，即於此位去。至何位得生？未來正",
    "T29n1559_007:0207b21": "向生。在此位中至於緣，聲論師安立作者及",
    "T29n1559_007:0207b22": "事。此立不成就。能有名作者有名事，我今",
    "T29n1559_007:0207b23": "不見離能有法有別事名有，是故於名言",
    "T29n1559_007:0207b24": "無復可難。前所立名，今更顯其義。謂若此有",
    "T29n1559_007:0207b25": "彼有，由此生彼生。此二句義，即是至行集",
    "T29n1559_007:0207b26": "生名義。此中說偈：",
    "T29n1559_007:0207b27": "「如不有得生，　　至於緣亦爾，",
    "T29n1559_007:0207b28": "若已生得生，　　無窮由已有。」",
    "T29n1559_007:0207b29": "汝論中決判，一作者於二事中，於前事一義",
    "T29n1559_007:0207c01": "成，於後事第二義成。此判不定。或見於一",
    "T29n1559_007:0207c02": "作者，二事俱成，譬如燈至闇滅。又如開口",
    "T29n1559_007:0207c03": "眠，若汝說眼在後，云何非閉時、若別時作？",
    "T29n1559_007:0207c04": "有餘師於此難中分別救義。波羅底以重為",
    "T29n1559_007:0207c05": "義，一底也是不住法謂無常，三以聚集為",
    "T29n1559_007:0207c06": "義，欝波陀以生為義。此句說如此義，對種",
    "T29n1559_007:0207c07": "種因緣，無常法由聚集故生，故稱波羅底底",
    "T29n1559_007:0207c08": "也三物波拕。如此分別，於此經中立，於餘處",
    "T29n1559_007:0207c09": "云何成？如經言：至於眼、至於色，眼識得生。云",
    "T29n1559_007:0207c10": "何世尊約緣生說此二句？謂若此法有彼法",
    "T29n1559_007:0207c11": "必有，由此法生彼法必生，為決定故，令彼生",
    "T29n1559_007:0207c12": "此智故。若無明有行必有非餘，是故行緣無",
    "T29n1559_007:0207c13": "明生。復次或為顯諸分傳傳故說二句，若",
    "T29n1559_007:0207c14": "此分有彼分必有，由此分生彼分必生。復次",
    "T29n1559_007:0207c15": "或為顯生傳傳故說二句，若前際有中際亦",
    "T29n1559_007:0207c16": "有，由中際生後際亦生。復次或為顯證因傳",
    "T29n1559_007:0207c17": "因故說二句。何以故？有時從無明次第諸",
    "T29n1559_007:0207c18": "行生，有時從無明諸行傳傳生。有餘師說：為",
    "T29n1559_007:0207c19": "除無因執常住因執故說二句，若無因諸有",
    "T29n1559_007:0207c20": "不有，亦不從無生生。如彼所計常住，謂自",
    "T29n1559_007:0207c21": "性我等。若執如此，立前句則無用，但由此生",
    "T29n1559_007:0207c22": "彼生句破二偏執及說得成就故。復次有餘",
    "T29n1559_007:0207c23": "道分別如此，若我有為依止，行等諸法必有；",
    "T29n1559_007:0207c24": "由無明等生故，行等得生。為破此執，是故世",
    "T29n1559_007:0207c25": "尊決判此義，若由此生彼必生，此法若有彼",
    "T29n1559_007:0207c26": "必有非餘，謂諸行以無明為緣，乃至云如此",
    "T29n1559_007:0207c27": "純大苦聚得生。復有餘師說：為顯不滅及生",
    "T29n1559_007:0207c28": "故說二句，若無明不滅諸行不滅，由無明生",
    "T29n1559_007:0207c29": "故諸行生。復有餘師說：為顯住及生故說二",
    "T29n1559_007:0208a01": "句，乃至因緣相續有，事相續必隨有，由因緣",
    "T29n1559_007:0208a02": "生事必得生。世尊正欲顯生，說住有何相關？",
    "T29n1559_007:0208a03": "云何世尊破次第令顛倒，先說住後託生？復",
    "T29n1559_007:0208a04": "有餘師說：若此有彼有者，若事有緣滅必有。",
    "T29n1559_007:0208a05": "若爾，此事應不由因生。是義不然，無無因義。",
    "T29n1559_007:0208a06": "何以故？由此生彼生故。若經義如此，唯應",
    "T29n1559_007:0208a07": "說前句，若此有彼有。復次先應說事生，後說",
    "T29n1559_007:0208a08": "此有彼有。若作此說，文句不倒。若不爾，正",
    "T29n1559_007:0208a09": "問何者緣生，說滅則非次第。是故如此等執，",
    "T29n1559_007:0208a10": "並非經意。云何諸行以無明為緣，乃至老死",
    "T29n1559_007:0208a11": "以生為緣？此中我等應顯唯相應義。於世間",
    "T29n1559_007:0208a12": "中諸嬰兒凡夫，不知依因緣生唯是有為，更",
    "T29n1559_007:0208a13": "無餘法。由不知故，我見我慢染污其心，為自",
    "T29n1559_007:0208a14": "我得受樂及不苦不樂，由身等作三種業，為",
    "T29n1559_007:0208a15": "得未來樂故作福行，為得受樂及不苦不樂",
    "T29n1559_007:0208a16": "故修不動行，為得現世樂故作非福行。此",
    "T29n1559_007:0208a17": "三種業說名緣無明生行。由隨業引諸識相",
    "T29n1559_007:0208a18": "續，與中陰相應受種種道，猶如燈光。行說",
    "T29n1559_007:0208a19": "名緣行生識。若執如此，應知此識已生。於分",
    "T29n1559_007:0208a20": "別識分中云：何者為識？謂六種識聚。以識為",
    "T29n1559_007:0208a21": "先，次於此隨名色生具足五陰。於分別中如",
    "T29n1559_007:0208a22": "此說故，餘言如前。次名色成熟故，次第六入",
    "T29n1559_007:0208a23": "生。次於塵起亂心時，由識生故，從三和合生",
    "T29n1559_007:0208a24": "觸，謂於樂受等勝，次從此生三受，次從此受",
    "T29n1559_007:0208a25": "生愛。若人由苦所逼，於樂受生欲愛，於樂",
    "T29n1559_007:0208a26": "不苦不樂生色愛，於不苦不樂生無色愛。次",
    "T29n1559_007:0208a27": "由愛所樂受故，取欲等四法。此中欲者，謂五",
    "T29n1559_007:0208a28": "欲塵。見者謂六十二見，如《梵網經》說。戒者謂",
    "T29n1559_007:0208a29": "離惡戒。執者謂心決執猶如執狗牛等行又",
    "T29n1559_007:0208b01": "如尼乾陀行。如經言：此人裸形不畜著衣，廣",
    "T29n1559_007:0208b02": "說如經。又如婆羅門，波輸波多、波立婆等外",
    "T29n1559_007:0208b03": "道，執取杖烏鹿皮編髮灰囊三杖禿頭等。我",
    "T29n1559_007:0208b04": "言者謂身，此中有言說謂此是我，故說身名",
    "T29n1559_007:0208b05": "我言。有餘師說：於身中由有我見及我慢，說",
    "T29n1559_007:0208b06": "此二名我言。云何此二成我言？由此二說言",
    "T29n1559_007:0208b07": "有我故。有餘師說：由我不有故，但有言說",
    "T29n1559_007:0208b08": "無實義，故稱我言。如經言：比丘！無聞嬰兒凡",
    "T29n1559_007:0208b09": "夫，隨逐世間假名言，墮於我執，於中實無我",
    "T29n1559_007:0208b10": "及我所。復次欲者，離後三所餘諸法。見取戒",
    "T29n1559_007:0208b11": "執取，如前釋。通三界我言，但在色無色界，所",
    "T29n1559_007:0208b12": "有諸法離前二。於四中取是何法？於中貪欲",
    "T29n1559_007:0208b13": "名取。何以故？此義於一切處，世尊皆作此",
    "T29n1559_007:0208b14": "釋。如經言：何者為取？於中貪欲。次以取",
    "T29n1559_007:0208b15": "為緣，能引未來有，此業生長說名有。如經",
    "T29n1559_007:0208b16": "言：阿難！是業於未來能引後有，此中說名",
    "T29n1559_007:0208b17": "有。次以有為緣，識更託生，是未來生說名生，",
    "T29n1559_007:0208b18": "具有五陰。次若生已，有老死等應知。如經中",
    "T29n1559_007:0208b19": "說：如此純者，謂離我我所故。大者，無初無",
    "T29n1559_007:0208b20": "邊故。苦聚者，由有流諸行聚集故。緣和合生",
    "T29n1559_007:0208b21": "者無果，單因緣所生故。此道理是毘婆沙師",
    "T29n1559_007:0208b22": "所顯，是故先說。復次無明者何義？非明是",
    "T29n1559_007:0208b23": "名無明。若爾，有過量失，眼等亦應成無明。若",
    "T29n1559_007:0208b24": "爾，明無應是無明。若爾，應以無所有為無明，",
    "T29n1559_007:0208b25": "此二執不相應故。應以別法為無明。別法者，",
    "T29n1559_007:0208b26": "偈曰：明翻別無明，如非親實等。釋曰：翻親",
    "T29n1559_007:0208b27": "有別人，是親對治說名非親，非隨餘所有及",
    "T29n1559_007:0208b28": "非親無。非實者，如言說及不虛，有言語能對",
    "T29n1559_007:0208b29": "治，此說名非實，非法非利非事等。能對治",
    "T29n1559_007:0208c01": "法等餘法，是名非法等，非餘非無。無明亦",
    "T29n1559_007:0208c02": "爾。有別法能對治明名無明，此義云何可知？",
    "T29n1559_007:0208c03": "由說為因緣故。復次偈曰：由說為結等。釋",
    "T29n1559_007:0208c04": "曰：有餘經說：無明為結縛隨眠流相應。若唯",
    "T29n1559_007:0208c05": "無所有，不應說如此等義，亦不可立為眼等",
    "T29n1559_007:0208c06": "故，實有別法名無明。若爾，如世言惡婦說無",
    "T29n1559_007:0208c07": "婦，惡子說無子；無明亦應爾。惡明名無明。偈",
    "T29n1559_007:0208c08": "曰：非惡明見故。釋曰：若汝言非者，可訶義",
    "T29n1559_007:0208c09": "可訶。諸明說名無明，是義不然。何以故？若",
    "T29n1559_007:0208c10": "智可訶，必有染污，此即以見為性故，不應成",
    "T29n1559_007:0208c11": "無明。若爾，此智應即是無明。不可立此智為",
    "T29n1559_007:0208c12": "無明。何以故？偈曰：見共相應故。釋曰：若無",
    "T29n1559_007:0208c13": "明成惡慧性，諸見不應與無明相應，二智不",
    "T29n1559_007:0208c14": "得一時相應起故。復次偈曰：說能染智故。釋",
    "T29n1559_007:0208c15": "曰：經言：由欲染污心不解脫，由無明染污慧",
    "T29n1559_007:0208c16": "不清淨。若此是慧，不應成慧染污。如心有別",
    "T29n1559_007:0208c17": "染污與心性異，謂欲無明，於慧亦爾，云何不",
    "T29n1559_007:0208c18": "許如此？由善慧與染污慧相雜，是故不清淨，",
    "T29n1559_007:0208c19": "故說此為彼染污。是心欲所染污，說不解脫。",
    "T29n1559_007:0208c20": "為決定欲所變異耶？由欲所害故不得解脫，",
    "T29n1559_007:0208c21": "若人治轉欲熏修即得解脫。如此無明所染",
    "T29n1559_007:0208c22": "污慧不清淨，我等分別，由無明害故慧不清",
    "T29n1559_007:0208c23": "淨。若欲分別，何人相遮？諸師說無明與智",
    "T29n1559_007:0208c24": "別類，如欲與心。若有人執一切惑名無明，應",
    "T29n1559_007:0208c25": "以前道理破此執。何以故？若無明是一切惑",
    "T29n1559_007:0208c26": "性類，不應於結等義中立為別惑。若即是見，",
    "T29n1559_007:0208c27": "不應說與見相應，餘惑與見等互不相攝故。",
    "T29n1559_007:0208c28": "亦應說無明染污心，故不解脫。若汝言為分",
    "T29n1559_007:0208c29": "別差別故作此說，於慧亦應分別無明差別。",
    "T29n1559_007:0209a01": "我許無明是別惑，此無明以何為性？不能了",
    "T29n1559_007:0209a02": "別諦實業果為性。此不可解，何法名不了別？",
    "T29n1559_007:0209a03": "為非了別、為了別無？若爾，二皆有失。如無明",
    "T29n1559_007:0209a04": "若有別法，是了別對治名非了別，如此亦不",
    "T29n1559_007:0209a05": "可解。是故此何物分別法性，如此等類不無。",
    "T29n1559_007:0209a06": "如經言：何者為眼根？謂清淨色，是眼識依",
    "T29n1559_007:0209a07": "止。復有法不可分別，而不可說無。譬如於慈",
    "T29n1559_007:0209a08": "觀中無貪性，不淨觀中無瞋性等。大德達磨",
    "T29n1559_007:0209a09": "多羅說：我有如此計類名無明。離我慢有何",
    "T29n1559_007:0209a10": "別法名類是經中所說？經云：我今由知如此、",
    "T29n1559_007:0209a11": "由見如此，一切愛、一切見、一切類、一切我",
    "T29n1559_007:0209a12": "執我所執、我慢隨眠滅盡故，不更生故，無影",
    "T29n1559_007:0209a13": "般涅槃。有如此類，云何決判此是無明？由不",
    "T29n1559_007:0209a14": "可說此類有別惑、為不如此所餘慢瞋等諸",
    "T29n1559_007:0209a15": "惑可非類耶？此中若更思量，有多言應說，是",
    "T29n1559_007:0209a16": "故須止此論。復次名色者何義？色於前已廣",
    "T29n1559_007:0209a17": "說。偈曰：名者無色陰。釋曰：云何說為名？隨",
    "T29n1559_007:0209a18": "屬名及根塵，於義中轉變故，故稱名。所隨屬",
    "T29n1559_007:0209a19": "何名？是世間所了別，能目種種諸義，謂牛",
    "T29n1559_007:0209a20": "馬人色聲等。此能目義，云何稱名？於種種",
    "T29n1559_007:0209a21": "義由約用轉變故稱名。有餘師說：於此道中",
    "T29n1559_007:0209a22": "棄捨身已，能轉變更作別生，說為名，謂無色",
    "T29n1559_007:0209a23": "陰。六入於前已說，觸今當說。偈曰：觸六。釋",
    "T29n1559_007:0209a24": "曰：謂眼觸乃至意觸。此六觸是何法？偈曰：",
    "T29n1559_007:0209a25": "和合生。釋曰：從三法和合生謂根塵識。此義",
    "T29n1559_007:0209a26": "可然，五根與塵及識共和合同時起故。意根",
    "T29n1559_007:0209a27": "已謝，與未來現世法塵意識云何得和合？即",
    "T29n1559_007:0209a28": "是此三和合，謂因果成和合義者，或成就一",
    "T29n1559_007:0209a29": "事為義，是一切三，於生起觸中最有勝能。此",
    "T29n1559_007:0209b01": "中諸師智慧種種起不同。有諸師說：但和合",
    "T29n1559_007:0209b02": "名觸，彼亦引經為證。經云：是三法相會和合",
    "T29n1559_007:0209b03": "聚集說名觸。有餘師說：有別法與心相應名",
    "T29n1559_007:0209b04": "觸，彼亦引經為證。經云：六六法門。何者為",
    "T29n1559_007:0209b05": "法門？內入有六、外入有六、識聚有六、觸聚",
    "T29n1559_007:0209b06": "有六、受聚有六、愛聚有六。何以故？此經中",
    "T29n1559_007:0209b07": "從根塵識別說觸聚故。此中若諸師說，唯和",
    "T29n1559_007:0209b08": "合名觸，彼救義如此。君非為別說故諸法有",
    "T29n1559_007:0209b09": "別類，勿從法入受愛等法成有別類。無如此",
    "T29n1559_007:0209b10": "失，異受愛等法入有故，從三成觸。無如此",
    "T29n1559_007:0209b11": "別三，於中可執餘為是。於中若有根塵無識",
    "T29n1559_007:0209b12": "為餘，無有別識無有根塵為餘，是故若已說",
    "T29n1559_007:0209b13": "三更說觸，則無復義。有餘師說：非一切眼",
    "T29n1559_007:0209b14": "及色是眼識因，非一切眼識是眼色事。是故",
    "T29n1559_007:0209b15": "於中若有成因成果安立，是諸為觸。若諸師",
    "T29n1559_007:0209b16": "說觸異和合，云何避此經？經云：是三法相會",
    "T29n1559_007:0209b17": "和合聚集說名觸。彼誦經異。復次由因說果",
    "T29n1559_007:0209b18": "名，譬如天上樂、地獄苦。此言由多立破差別",
    "T29n1559_007:0209b19": "故，則成漫說，須止此論。阿毘達磨師說：觸",
    "T29n1559_007:0209b20": "定是別法。於六觸中，偈曰：五是有礙觸，第",
    "T29n1559_007:0209b21": "六依言觸。釋曰：眼耳鼻舌身觸，此五名有礙",
    "T29n1559_007:0209b22": "觸，依止有礙根故。第六意觸稱依言觸。何以",
    "T29n1559_007:0209b23": "故？依言者謂名，此名是意識長境界故。意識",
    "T29n1559_007:0209b24": "得依言稱，是故意觸稱依言。如經言：由眼識",
    "T29n1559_007:0209b25": "但識青，不能識此是青；若由意識識青，亦能",
    "T29n1559_007:0209b26": "識此是青。第一觸依止所顯，第二觸境界所",
    "T29n1559_007:0209b27": "顯。有餘師說：意識依言於境生起，非五識，是",
    "T29n1559_007:0209b28": "故唯此一稱依言。與此相應觸，稱依言觸。故",
    "T29n1559_007:0209b29": "第一依止所顯，第二相應所顯。復次此六觸",
    "T29n1559_007:0209c01": "更立成三觸。偈曰：明無明餘觸。釋曰：有明",
    "T29n1559_007:0209c02": "觸、有無明觸，有異於二觸，謂非明非無明觸，",
    "T29n1559_007:0209c03": "此觸次第應知。偈曰：無流染污餘。釋曰：若",
    "T29n1559_007:0209c04": "無流說為明觸；若染污說為無明觸，與明無",
    "T29n1559_007:0209c05": "明相應故；餘為非明非無明觸，與二不相應",
    "T29n1559_007:0209c06": "故。何者為餘？謂有流善及無覆無記。復次無",
    "T29n1559_007:0209c07": "明觸由數數起故，取一邊成二觸。偈曰：瞋恚",
    "T29n1559_007:0209c08": "貪欲觸。釋曰：由與瞋恚貪欲相應故，復次",
    "T29n1559_007:0209c09": "由攝一切故。偈曰：樂苦捨領三。釋曰：復有",
    "T29n1559_007:0209c10": "三觸，謂樂受所領觸、苦受所領觸、不苦不",
    "T29n1559_007:0209c11": "樂受所領觸。於樂受等好故，復次是領復易",
    "T29n1559_007:0209c12": "領，說此名受。此受於中有故，說為樂受觸。",
    "T29n1559_007:0209c13": "如此苦受觸、不苦不樂受觸應知亦爾。若爾，",
    "T29n1559_007:0209c14": "此觸應成十六。說觸已，受今當說。此中觸前",
    "T29n1559_007:0209c15": "已說六種。偈曰：從此生六受。釋曰：六受者，",
    "T29n1559_007:0209c16": "眼觸所生受，耳鼻舌身意觸所生受。於中偈",
    "T29n1559_007:0209c17": "曰：五屬身餘心。釋曰：此受從眼觸乃至身",
    "T29n1559_007:0209c18": "觸生有五，說名身受，依止有色根故。心觸生",
    "T29n1559_007:0209c19": "受，此一名心受，唯依止心故。復次若受生，",
    "T29n1559_007:0209c20": "為在觸後、為與觸俱？毘婆沙師說：一時俱起，",
    "T29n1559_007:0209c21": "互為俱有因故。云何俱生二法中，能生所生",
    "T29n1559_007:0209c22": "差別得成？云何不成？無能故，於已生法餘",
    "T29n1559_007:0209c23": "法無復能。此證與立義不異。何以故？是時說",
    "T29n1559_007:0209c24": "云何俱生二法中能生所生差別得成？於此",
    "T29n1559_007:0209c25": "時中此義亦彼說，謂於已生法餘法無復能。",
    "T29n1559_007:0209c26": "若爾，更互能生故有失。是所許故，有何失？俱",
    "T29n1559_007:0209c27": "有因互為果，此實所許。於此經中非所許，謂",
    "T29n1559_007:0209c28": "觸與受互為因果。曾聞如此緣眼觸，眼觸所",
    "T29n1559_007:0209c29": "生受生；不曾聞緣眼觸所生受眼觸生。復次",
    "T29n1559_007:0210a01": "是義不然，由過能生家法故。若法能生此法，",
    "T29n1559_007:0210a02": "必別時不得俱。譬如先有種後生芽、先乳後",
    "T29n1559_007:0210a03": "酪、先擊後聲、先意後識。如此等非不成因",
    "T29n1559_007:0210a04": "果前後差別，同時因果亦成。譬如眼識等",
    "T29n1559_007:0210a05": "與眼色等四大及四大所造色，此中先有根",
    "T29n1559_007:0210a06": "塵後方有識。從先有四大及四大所造色，後",
    "T29n1559_007:0210a07": "時所造色生。若執如此，復有何難？若爾，如",
    "T29n1559_007:0210a08": "芽影，觸受亦然。有餘師說：從觸後受生。何",
    "T29n1559_007:0210a09": "以故？先有根塵次有識，是三和合為觸，緣觸",
    "T29n1559_007:0210a10": "後受生，於第三剎那。若爾，於一切識不必有",
    "T29n1559_007:0210a11": "受，亦非一切識有觸。無如此失。何以故？以",
    "T29n1559_007:0210a12": "前觸為因，於後觸中受生故。一切觸有受，今",
    "T29n1559_007:0210a13": "非道理更起。此中云何非道理？於二觸中各",
    "T29n1559_007:0210a14": "有境界，以先觸為因，於後觸受生。別類境",
    "T29n1559_007:0210a15": "界觸所生受，應緣別境界起，此義云何可然？",
    "T29n1559_007:0210a16": "復次是心共受相應，此受與心不同境界，此",
    "T29n1559_007:0210a17": "義復云何成？若爾，應立此義，是時識成觸，此",
    "T29n1559_007:0210a18": "識無受，從此後識有受無觸，因緣不相應",
    "T29n1559_007:0210a19": "故。此執何失？若爾，大地定義即破，謂於一切",
    "T29n1559_007:0210a20": "心，十大地必俱。此大地定義於何處立？於阿",
    "T29n1559_007:0210a21": "毘達磨中立。君我等以經為依，不以阿毘達",
    "T29n1559_007:0210a22": "磨為依。佛世尊說：汝等應依經行。大地義不",
    "T29n1559_007:0210a23": "爾。於一切心必有。若爾，大地義云何？地有三，",
    "T29n1559_007:0210a24": "謂有覺有觀地、無覺有觀地、無覺無觀地。復",
    "T29n1559_007:0210a25": "有三地，謂善地、惡地、無記地。復有三地，謂",
    "T29n1559_007:0210a26": "有學地、無學地、非有學非無學地。是故於前",
    "T29n1559_007:0210a27": "三，初地若有，是名大地。若法定於善地中有，",
    "T29n1559_007:0210a28": "是法說名善大地。若法定於染污地中有，是",
    "T29n1559_007:0210a29": "法說名惡大地。此法如應相代，有非一切時",
    "T29n1559_007:0210b01": "俱起。餘師說：如此善大地等者，由應文句，",
    "T29n1559_007:0210b02": "是故被引。今說先不說，若從觸後受生，汝",
    "T29n1559_007:0210b03": "應救此經。經云：依眼緣色眼識生，三和合有",
    "T29n1559_007:0210b04": "觸，俱生受想故。意等經中說俱生，不說與觸",
    "T29n1559_007:0210b05": "俱生。此何所救？若俱必應觸，此俱言亦曾見",
    "T29n1559_007:0210b06": "於次第中。如經：云何修習與慈俱起念覺分。",
    "T29n1559_007:0210b07": "故俱言非證，是義不然。何以故？於經中說",
    "T29n1559_007:0210b08": "是受是想，是故意是識，此法並相雜不相離，",
    "T29n1559_007:0210b09": "是故無識與受不相雜。此義應思量，相雜是",
    "T29n1559_007:0210b10": "何義？於此經中亦說如此，是所受即是所思，",
    "T29n1559_007:0210b11": "是所思即是所想，是所想即是所識。此義未",
    "T29n1559_007:0210b12": "可解，為決四法境界、為決四法剎那，壽命及",
    "T29n1559_007:0210b13": "暖觸俱起中，由說相雜言，決定剎那成。復有",
    "T29n1559_007:0210b14": "經說：三和合名觸。云何有識非三和合、有三",
    "T29n1559_007:0210b15": "和合非觸？是故此義必定應然，謂一切識中，",
    "T29n1559_007:0210b16": "有觸受等與觸俱起。前來多種爭論，於事已",
    "T29n1559_007:0210b17": "足。本所依義今次當說。於前已略說心受，偈",
    "T29n1559_007:0210b18": "曰：此復成十八，由心分別行。釋曰：此心受",
    "T29n1559_007:0210b19": "更分成十八，由分別十八意行故。何者十八",
    "T29n1559_007:0210b20": "心分別行？有六喜分別行、有六憂分別行、有",
    "T29n1559_007:0210b21": "六捨分別行。此云何成立？若由自性應成三，",
    "T29n1559_007:0210b22": "謂喜、憂、捨分別行。若由相應應成一，與意識",
    "T29n1559_007:0210b23": "相應故。若由境界應成六，緣色等六塵故。若",
    "T29n1559_007:0210b24": "成立十八，必依三，於中十五名色等分別行，",
    "T29n1559_007:0210b25": "非相雜境界，決定緣色等起故；三名法分別",
    "T29n1559_007:0210b26": "行，有二種心分別行。此句何義？彼說依意識",
    "T29n1559_007:0210b27": "喜等分別境界。餘師說於六塵令意分別行，",
    "T29n1559_007:0210b28": "由隨受故，於境界中意數數分別行故。云何",
    "T29n1559_007:0210b29": "身受不說為意分別？此受不依意不能分別，",
    "T29n1559_007:0210c01": "由五識無分別故，是故不應為分別行。第三",
    "T29n1559_007:0210c02": "定樂云何不入分別行中攝？從初於欲界中無",
    "T29n1559_007:0210c03": "心地樂根故，能對治此苦分別行無故。若彼",
    "T29n1559_007:0210c04": "但依心地起，此義云何？經言：由眼見色已，堪",
    "T29n1559_007:0210c05": "為喜處即分別行。如是等依五識所引意故",
    "T29n1559_007:0210c06": "說如此。若實判十八，皆以意識為地。譬如不",
    "T29n1559_007:0210c07": "淨觀，眼識所引在於心地。復次見已乃至觸",
    "T29n1559_007:0210c08": "已，由此言說故，不可為難。若不見乃至不",
    "T29n1559_007:0210c09": "觸起分別行，此亦意分別行。若不爾，於欲",
    "T29n1559_007:0210c10": "界中緣色界，於色等中不應有分別行。緣欲",
    "T29n1559_007:0210c11": "界香味觸，於色界中分別行亦不應成，隨明",
    "T29n1559_007:0210c12": "了道理故。如此說，若人見色，於聲分別行，",
    "T29n1559_007:0210c13": "此亦是分別行，隨不相濫故說，由定判根塵",
    "T29n1559_007:0210c14": "故。為有如此色定為喜處乃至定為捨處不？",
    "T29n1559_007:0210c15": "有，約相續決定，非約境界。於分別行中幾與",
    "T29n1559_007:0210c16": "欲界相應？於中幾種？何法為境界？乃至於無",
    "T29n1559_007:0210c17": "色界亦應如此問。偈曰：一切緣欲界。釋曰：",
    "T29n1559_007:0210c18": "於欲界中具有十八，是五為一切境界。於中，",
    "T29n1559_007:0210c19": "偈曰：有色十二境。釋曰：色界十二意分別",
    "T29n1559_007:0210c20": "行境界，除六香味分別，於彼無此二故。偈",
    "T29n1559_007:0210c21": "曰：三後。釋曰：境界從上流，若無色界但三",
    "T29n1559_007:0210c22": "法分別行境界，於彼色等無故。說欲界相應",
    "T29n1559_007:0210c23": "已，與色界相應今當說。偈曰：於二定十二。",
    "T29n1559_007:0210c24": "釋曰：除六憂分別行，所餘十二與二定相應。",
    "T29n1559_007:0210c25": "云何如此？偈曰：行欲界。釋曰：若彼緣欲界。",
    "T29n1559_007:0210c26": "偈曰：自八境。釋曰：此色界若為自分別行",
    "T29n1559_007:0210c27": "境界，但八分別行境界，除香味四分別行故。",
    "T29n1559_007:0210c28": "偈曰：無色二。釋曰：無色界為二法分別行境",
    "T29n1559_007:0210c29": "界。偈曰：於二定六。釋曰：於第三第四定，但",
    "T29n1559_007:0211a01": "六捨分別行無餘。此六境界，偈曰：欲界六。",
    "T29n1559_007:0211a02": "釋曰：若緣欲界，此成六捨分別行境界。偈",
    "T29n1559_007:0211a03": "曰：自四。釋曰：若緣自界，但四捨分別行境",
    "T29n1559_007:0211a04": "界，無香味故。偈曰：餘界一境界。釋曰：無色",
    "T29n1559_007:0211a05": "界異下二界故稱餘，此唯一法分別行境界。",
    "T29n1559_007:0211a06": "說色界相應已，與無色界相應今當說。偈曰：",
    "T29n1559_007:0211a07": "有四於色邊。釋曰：空無邊入道，說此名色邊。",
    "T29n1559_007:0211a08": "於中有四分別行，謂色、聲、觸、法分別行。偈",
    "T29n1559_007:0211a09": "曰：行色。釋曰：此四緣第四定為境。若人執",
    "T29n1559_007:0211a10": "如此，則離四為境界。若人執合第四定為",
    "T29n1559_007:0211a11": "境界，於中但一總境界，謂法塵分別行。偈",
    "T29n1559_007:0211a12": "曰：一行上。釋曰：若道分別行，緣無色界起",
    "T29n1559_007:0211a13": "但一，謂法塵分別行。偈曰：一於本。釋曰：若",
    "T29n1559_007:0211a14": "於根本無色界，但一法塵分別行無餘。此行，",
    "T29n1559_007:0211a15": "偈曰：自境。釋曰：但緣無色界。何以故？無色",
    "T29n1559_007:0211a16": "根本定，不得取下界為境界故，此義後當顯",
    "T29n1559_007:0211a17": "說。如此等意分別行，偈曰：諸十八有流。釋",
    "T29n1559_007:0211a18": "曰：於中無一分別行是無流故，言諸有流。",
    "T29n1559_007:0211a19": "何人復幾意分別行共相應？若人生於欲界，",
    "T29n1559_007:0211a20": "未得色界善心，與一切欲界分別行相應，與",
    "T29n1559_007:0211a21": "初定二定地八分別行相應，與三定四定四",
    "T29n1559_007:0211a22": "分別行相應，悉有染污，除緣香味境故，於無",
    "T29n1559_007:0211a23": "色界與一染污分別行相應。若人得色界心",
    "T29n1559_007:0211a24": "未得離欲，與欲界一切分別行相應，與初定",
    "T29n1559_007:0211a25": "有十分別行相應，有四染污喜分別行，除能",
    "T29n1559_007:0211a26": "緣香味境故，有六種捨分別行，未來定為地。",
    "T29n1559_007:0211a27": "第二第三第四定及無色界，分別行相應，應",
    "T29n1559_007:0211a28": "知如前。由此道理，所餘應自隨判。若人已生",
    "T29n1559_007:0211a29": "定地，於欲界與一捨法分別行相應，謂欲界",
    "T29n1559_007:0211b01": "變化心。有餘師說：有如此意分別行義，如毘",
    "T29n1559_007:0211b02": "婆沙師立。於經中見分別行義異於此。何以",
    "T29n1559_007:0211b03": "故？若人從此地離欲，此人不得緣此為境起",
    "T29n1559_007:0211b04": "分別行，是故雖復有流，非一切喜等是意分",
    "T29n1559_007:0211b05": "別行。若爾，以何為分別行？若有染污、若意，由",
    "T29n1559_007:0211b06": "彼能分別行於境界故，彼名分別行。云何分",
    "T29n1559_007:0211b07": "別行？或愛著於境、或憎惡於境、或不簡擇",
    "T29n1559_007:0211b08": "捨境，為對治此三故，如來說六恒住法門。如",
    "T29n1559_007:0211b09": "經言：由眼見色，不生喜心、不生憂心，住捨",
    "T29n1559_007:0211b10": "心，有念有智，乃至由意知諸法亦如此。云何",
    "T29n1559_007:0211b11": "知如此？諸阿羅漢人不無世間善緣法喜根，",
    "T29n1559_007:0211b12": "若有染污為分別行，應知此法門為對治。復",
    "T29n1559_007:0211b13": "次喜等或三十六寂靜足，由依愛著出離差",
    "T29n1559_007:0211b14": "別故，此差別是阿毘達磨所說故。此中依愛",
    "T29n1559_007:0211b15": "著皆悉染污，依出離皆悉是善。如此有分名",
    "T29n1559_007:0211b16": "受，應知有無量差別，所餘諸分不復更說。云",
    "T29n1559_007:0211b17": "何不說？由此義故。偈曰：由已說當說。釋曰：此",
    "T29n1559_007:0211b18": "中有有分於前已說，有有分於後當說。此中",
    "T29n1559_007:0211b19": "識者前已說，如偈言：",
    "T29n1559_007:0211b20": "「識陰對對視，　　或說為意入，",
    "T29n1559_007:0211b21": "或說為七界，　　謂六識意根。」",
    "T29n1559_007:0211b22": "六入者前已說，如偈言：",
    "T29n1559_007:0211b23": "「此識依淨色，　　說名眼等根。」",
    "T29n1559_007:0211b24": "行有於業，《俱舍》中當說。愛取於惑，《俱舍》中當",
    "T29n1559_007:0211b25": "說。",
    "T29n1559_007:0211b26": "阿毘達磨俱舍釋論卷第七"
}