{
    "T39n1796_012:0702b17": "2大毘盧遮那成佛經疏卷第十二",
    "T39n1796_012:0702b19": "沙門一行阿闍梨記",
    "T39n1796_012:0702b20": "悉地出現品第六之餘",
    "T39n1796_012:0702b21": "復次凡加持法，如前云加持風等，作七點等",
    "T39n1796_012:0702b22": "法猶未盡，此中具足明之。凡一切為障害道",
    "T39n1796_012:0702b23": "者，皆用此法令不動也。一切一境者，令一切",
    "T39n1796_012:0702b24": "住心而體也。作此法，先想八峯須彌山王，八",
    "T39n1796_012:0702b25": "峯謂四面周匝作於山峯，於八峯上想蓮華，",
    "T39n1796_012:0702b26": "華上有三股金剛，其股向上。經云置彼頂，是",
    "T39n1796_012:0702b27": "杵上頭也。向上，此上想作阿字，光焰圍遶之。",
    "T39n1796_012:0702b28": "如是想已，一切障皆令攝除也。如是攝彼，令",
    "T39n1796_012:0702b29": "住一境而不得動也。非是不動尊，是定住義",
    "T39n1796_012:0702c01": "也，自在隨意修道無礙也。又成就藥法，凡如",
    "T39n1796_012:0702c02": "是等欲成就時，具有次第法用，今此中但略",
    "T39n1796_012:0702c03": "明大宗耳。作藥加法一百遍，凡言百者皆加",
    "T39n1796_012:0702c04": "八遍也。誦已，自證飲或以與人，能除一切病",
    "T39n1796_012:0702c05": "患，乃至先業之病亦能除之。凡增益事，與金",
    "T39n1796_012:0702c06": "剛黃色相應也。次明嚩字門，即是上􄙖字，",
    "T39n1796_012:0702c07": "先明其體，後兼三昧之畫也。其想法，想此字",
    "T39n1796_012:0702c08": "純作白也，猶如雪山及牛乳等鮮明皎潔。先",
    "T39n1796_012:0702c09": "從臍以上想作白蓮花極白鮮明想，縛字純",
    "T39n1796_012:0702c10": "白色在於白花之上。成就已，即迴此字以作",
    "T39n1796_012:0702c11": "本尊也。此是息災之中最為第一也。其佛本",
    "T39n1796_012:0702c12": "尊亦作寂然之像，極寂之儀住於寂定。純白",
    "T39n1796_012:0702c13": "無比，同於秋夜月光也。彼漫荼羅當重圓，猶",
    "T39n1796_012:0702c14": "如九重月輪作之，作如霏微白雲霧狀而住",
    "T39n1796_012:0702c15": "其中。作此法成，一切煩惱熱等皆能止息。凡",
    "T39n1796_012:0702c16": "一切息災相應，皆此中作也。牛乳珠鬘同者，",
    "T39n1796_012:0702c17": "想此字中如上牛乳流水連滯不絕，猶如白",
    "T39n1796_012:0702c18": "珠而下灌注其心。或自或他若想此灌之，一",
    "T39n1796_012:0702c19": "切內外熱惱無不除也。或想如月或如水精，",
    "T39n1796_012:0702c20": "淨月之光普皆流注，凡有一切熱惱之患，以",
    "T39n1796_012:0702c21": "此注之皆除。一切扇底迦法與白色相應，此",
    "T39n1796_012:0702c22": "中作也。前阿字是金剛漫荼羅，此縛字名為",
    "T39n1796_012:0702c23": "水漫荼羅也。",
    "T39n1796_012:0702c24": "　　□金剛地黃　　○水地白",
    "T39n1796_012:0702c25": "　　△火地赤　　風地黑",
    "T39n1796_012:0702c26": "空無定形而現種種也。從月輪霧聚漫荼羅",
    "T39n1796_012:0702c27": "中出，如乳流注，能除一切熱惱。謂內外障即",
    "T39n1796_012:0702c28": "是熱障，此悉能除也。免離，謂脫此苦患也。如",
    "T39n1796_012:0702c29": "是繫緣一境，成就蘇乳、珠鬘及藕、水精、或酪",
    "T39n1796_012:0703a01": "或水。如是等物其數眾多，隨心所欲作者，",
    "T39n1796_012:0703a02": "但與寂災相應皆得成就。或求長壽久住無",
    "T39n1796_012:0703a03": "量，或現種種身端妙奇特之相。或云最上",
    "T39n1796_012:0703a04": "者，是愛敬中最上也，令人所愛敬。或求聞持、",
    "T39n1796_012:0703a05": "或求聰明、或求智慧及息諸病，如是等皆得",
    "T39n1796_012:0703a06": "成也。若此縛字安點，然除病患等事、內外諸",
    "T39n1796_012:0703a07": "毒皆速成就。此是息災吉祥漫荼羅也。然攝",
    "T39n1796_012:0703a08": "除有無量事，故云等也。次說囉字除障漫荼",
    "T39n1796_012:0703a09": "羅，於除障中最為第一真實之法。此囉字是",
    "T39n1796_012:0703a10": "赤中之赤、火中之火、燒中之燒。由能燒滅種",
    "T39n1796_012:0703a11": "種煩惱業苦，乃至現作五無間罪，若修此字",
    "T39n1796_012:0703a12": "門亦能淨除使無有餘。既罪滅已，則生諸善",
    "T39n1796_012:0703a13": "功德也。此字門所作與不動明王相應，然不",
    "T39n1796_012:0703a14": "動明王句能作三品一切事也。其法先如上",
    "T39n1796_012:0703a15": "住心一境，觀作極赤三角漫荼羅，極令悅意。",
    "T39n1796_012:0703a16": "此悅意定，謂令鮮明妙整也。又悅意是當心",
    "T39n1796_012:0703a17": "作之，此祕語也。周匝作於焰鬘，知烈火光焰",
    "T39n1796_012:0703a18": "之狀，中觀囉字。成已轉作不動明王，作寂然",
    "T39n1796_012:0703a19": "之像，非瞋非笑，其形寂然也。又云先想不動",
    "T39n1796_012:0703a20": "明王，於其心上作三角，中有羅字，字成，迴作",
    "T39n1796_012:0703a21": "不動明王也。除障故罪滅，寂然故息災，即是",
    "T39n1796_012:0703a22": "罪滅福生之義也。次此成就是物者，謂指此",
    "T39n1796_012:0703a23": "三角壇也。言釳羅，是執日之眷屬，凡有八曜，",
    "T39n1796_012:0703a24": "皆名為執也。凡日等諸執及火天等，同在東",
    "T39n1796_012:0703a25": "南隅，作法大同也。謂須火用作之，或轉火令",
    "T39n1796_012:0703a26": "冷等皆此中作。然祕之意，是作日，故智火也。",
    "T39n1796_012:0703a27": "日亦是慧日也。攝取者，攝取惡法難調之人，",
    "T39n1796_012:0703a28": "皆令柔順調伏也義准廿八及十二房等與月水同位。此中攝伏惡",
    "T39n1796_012:0703a29": "人者，謂能攝伏煩惱而得自在人也。及發怨",
    "T39n1796_012:0703b01": "者，能令自他俱得成也謂發彼怨等。消枯枝分者，能",
    "T39n1796_012:0703b02": "令彼身枯竭，無所堪能也。一切身分三毒為",
    "T39n1796_012:0703b03": "本體，令彼消竭無餘也。若外相而言，沽涸即",
    "T39n1796_012:0703b04": "是竭龍池等也。彼一切作者，一切降伏相應",
    "T39n1796_012:0703b05": "事，皆此中作也。然皆與慈悲相應，為令彼等",
    "T39n1796_012:0703b06": "降伏善調，得作佛道因緣故。訶字第一真實",
    "T39n1796_012:0703b07": "者，此是風漫荼羅也。風性能增益也。風生",
    "T39n1796_012:0703b08": "者，謂應是作風用之事，皆此壇中出生也。亦",
    "T39n1796_012:0703b09": "是生此諸事也。萬物能消耗變化無方，此字",
    "T39n1796_012:0703b10": "事用亦爾也。謂因業等生，種種增長滋茂之",
    "T39n1796_012:0703b11": "事皆得自在。若上安點，即能壞彼一切因業",
    "T39n1796_012:0703b12": "等事也。其法先想本尊，於其額上連眉作半",
    "T39n1796_012:0703b13": "月形􈆻於中安字。先想外作，即迴作自身",
    "T39n1796_012:0703b14": "也。其半月有大威德威光之像，黑焰遍出於",
    "T39n1796_012:0703b15": "外，作風吹動之幖幟。惡謂其像作極忿怒形",
    "T39n1796_012:0703b16": "也。云此但是風輪之尊，非降三世也。其像亦",
    "T39n1796_012:0703b17": "作深青色即黑類也。若作此成就，能為一切眾生作",
    "T39n1796_012:0703b18": "種種義利也。次成就，謂下所列物於風中作",
    "T39n1796_012:0703b19": "也，即能此現身皆得成也。謂昇虛空神足變",
    "T39n1796_012:0703b20": "化，及天眼天耳、沒隱其身。開，謂開阿脩羅宮",
    "T39n1796_012:0703b21": "等也。下云念者，只是用心作也。此五字皆是",
    "T39n1796_012:0703b22": "心作成就壇也。亦可以事法作壇，而觀心與",
    "T39n1796_012:0703b23": "相應也。若如以事相作壇而修神足，亦於彼",
    "T39n1796_012:0703b24": "中坐作之。若藕等亦置於壇中作也，想白乳",
    "T39n1796_012:0703b25": "流滿中。昔佛坐道樹下，從此字門而降伏天",
    "T39n1796_012:0703b26": "魔無量軍眾。持誦者若能如法習行，不久即",
    "T39n1796_012:0703b27": "同如來，現身能伏彼軍也。大名稱，即彼降魔",
    "T39n1796_012:0703b28": "者也。次即因訶字門轉明佉字。訶即因義也，",
    "T39n1796_012:0703b29": "有因故即有隨業受果之相。然此第一義中，",
    "T39n1796_012:0703c01": "訶字門本自不生，以不生故因不可得。此因",
    "T39n1796_012:0703c02": "尚本自來不生，況於其中而有業果耶？如是",
    "T39n1796_012:0703c03": "觀時，因業與果之事寂然，皆不可得。若能",
    "T39n1796_012:0703c04": "如是觀者，即同如來坐於道樹而降伏魔。以",
    "T39n1796_012:0703c05": "此因等不可得故，即是其相猶如虛空，空而",
    "T39n1796_012:0703c06": "復空故也。大德世尊說彼色者，謂說虛空色",
    "T39n1796_012:0703c07": "也。若於上加點，即入欠字門也。此欠字門所",
    "T39n1796_012:0703c08": "說尊者名為尊也，謂尊中之尊，即大空也。若",
    "T39n1796_012:0703c09": "欲成就一切器物，皆得成就。其名種無量，不",
    "T39n1796_012:0703c10": "可具言。其漫荼羅無方圓半月等相，當知虛",
    "T39n1796_012:0703c11": "空無相而能成就相。此壇作種種色也，空",
    "T39n1796_012:0703c12": "現種種色相也。慧刀印共作，謂兼以刀印護",
    "T39n1796_012:0703c13": "之而作成就也。若作刀，用鑌鐵作。索用線或",
    "T39n1796_012:0703c14": "藕絲作。其輪或以金或以鑌作。",
    "T39n1796_012:0703c16": "利處在",
    "T39n1796_012:0703c17": "下名那",
    "T39n1796_012:0703c18": "羅遮也",
    "T39n1796_012:0703c20": "此名沒",
    "T39n1796_012:0703c21": "蘗藍",
    "T39n1796_012:0703c22": "　　此等器甚多，不可具載，別有也。",
    "T39n1796_012:0703c23": "如上諸器隨作一事，用此欠字成就之。若得",
    "T39n1796_012:0703c24": "上中下成就，隨事而用。乃至得成，持之以遊",
    "T39n1796_012:0703c25": "歷諸佛國土，名持明仙也。次更細說五字之",
    "T39n1796_012:0703c26": "義。若住此理隨事相應，即能成辦一切事也。",
    "T39n1796_012:0703c27": "是故佛觀大眾，告金剛手言：「是真言菩薩修",
    "T39n1796_012:0703c28": "菩薩行，阿字自本色，內外一切捨。」得一切句",
    "T39n1796_012:0703c29": "義者，得與阿字本體本色而相應也。體本體不",
    "T39n1796_012:0704a01": "生，同於金剛實相之身。若與此相相應，即能",
    "T39n1796_012:0704a02": "捨一切法，麁妙等同。猶如瓦金齊觀，猶善住",
    "T39n1796_012:0704a03": "平等觀故，一切三毒罪業悉離。若如是者當",
    "T39n1796_012:0704a04": "得淨心，得此淨者即同諸佛牟尼之尊，普能",
    "T39n1796_012:0704a05": "利益一切眾生，出過為罪離諸過患也。次明",
    "T39n1796_012:0704a06": "嚩字門。若能與此相應解諸法則即是真言次第法則也，",
    "T39n1796_012:0704a07": "即能為一切眾生作大利益之事也。先當如",
    "T39n1796_012:0704a08": "上觀此字，白如雪乳流注其心。若流注充滿",
    "T39n1796_012:0704a09": "其身，內外皆淨，一切見者即同佛身也。又從",
    "T39n1796_012:0704a10": "其身而流注出，遍於一切眾生身中極令淨",
    "T39n1796_012:0704a11": "滿，又更流注滿於大地。當知此即於祕密釋",
    "T39n1796_012:0704a12": "中是大慈悲水也。觀於世間極熱惱故而利",
    "T39n1796_012:0704a13": "益之，能令或飲或觸，或除眾患，必定於無上",
    "T39n1796_012:0704a14": "菩提有能，是此水現同甘露。或顯或祕，於二",
    "T39n1796_012:0704a15": "釋中皆有世出世利用也。無疑，謂當生決定",
    "T39n1796_012:0704a16": "信不疑也。次明羅字門加點也。亦如前觀之，皆",
    "T39n1796_012:0704a17": "寂，赫然光明如火輪，周匝有光，遍於內外皆",
    "T39n1796_012:0704a18": "作此色。向外流出，乃至照於他身，亦令此漸",
    "T39n1796_012:0704a19": "次轉廣遍於法界，能除一切眾生種種惡事，",
    "T39n1796_012:0704a20": "隨所欲樂而滿足之也，亦能作諸神變也。次",
    "T39n1796_012:0704a21": "行者從臍以上安囉字，臍中安嚩字，俱現神",
    "T39n1796_012:0704a22": "變，從囉生火、從嚩生水，而除寒熱等患。乃至",
    "T39n1796_012:0704a23": "八大熱地獄熱，能以嚩字而作清涼而息滅",
    "T39n1796_012:0704a24": "之；八寒地獄，能以囉字作溫煖而息滅之",
    "T39n1796_012:0704a25": "也。次又下安囉字等，標幢上而安訶字，能除",
    "T39n1796_012:0704a26": "自他一切罪苦也。又如上作大金剛輪，此是",
    "T39n1796_012:0704a27": "剛中之剛者也。於彼金剛大因陀羅輪中，雙",
    "T39n1796_012:0704a28": "作阿嚩二字，而自龍方西方也即能攝伏一切也。",
    "T39n1796_012:0704a29": "風能遍一切處，或開或壞，開謂開修羅宮及",
    "T39n1796_012:0704b01": "一切質礙之物，壞謂摧而折毀之。種種雜色",
    "T39n1796_012:0704b02": "內外業因所成，皆能開壞也。色漫荼羅，謂依",
    "T39n1796_012:0704b03": "本色，即是前所說風壇也。心摩觸者，謂想此",
    "T39n1796_012:0704b04": "字在圓明中而當其心中，能令意得清淨，",
    "T39n1796_012:0704b05": "即《法華》所謂意根淨也。於經行中而念誦之，",
    "T39n1796_012:0704b06": "觀此字而作輕舉輕舉想，即能舉身昇空現",
    "T39n1796_012:0704b07": "種種神足。或坐而想阿字在於耳根之中，以",
    "T39n1796_012:0704b08": "此字出入聞聲，即得天耳根通了也。或云隨",
    "T39n1796_012:0704b09": "用一字皆得，或可此文是阿字用也更問。意生身",
    "T39n1796_012:0704b10": "者，此是舉要言之，隨意所欲皆成，如得意生",
    "T39n1796_012:0704b11": "身念至十方也。當知如來有如是自在方便，",
    "T39n1796_012:0704b12": "能令無相離相行中而普現色身，成辦一切",
    "T39n1796_012:0704b13": "佛事。纔持誦時，能壞一切生死種子，成就菩",
    "T39n1796_012:0704b14": "提之種子。轉者，即是轉誦之轉也。行者若能",
    "T39n1796_012:0704b15": "如是修行，諸佛常當現其人前，如影隨身而",
    "T39n1796_012:0704b16": "滿其願。行者既得滿所願已，即能不捨一切",
    "T39n1796_012:0704b17": "眾生，亦復常現其前，而滿其願令得法喜也。",
    "T39n1796_012:0704b18": "故云同於影像，於一切處、隨順一切眾生。所",
    "T39n1796_012:0704b19": "以爾者？此如來住於三平等地，無有分別戲",
    "T39n1796_012:0704b20": "論，復越度一切心境界相，時方作業一切亦",
    "T39n1796_012:0704b21": "離。時，謂生滅於三世之時。方，謂方所。作，謂眾",
    "T39n1796_012:0704b22": "業。雖現萬像而無所現，同於十喻，法與非法",
    "T39n1796_012:0704b23": "皆遠離故，猶得如是無盡莊嚴藏，故能普應",
    "T39n1796_012:0704b24": "一切眾生。是故行者當勤求是真言之行無",
    "T39n1796_012:0704b25": "上悉地，所謂如來一切智智。當知諸成就中",
    "T39n1796_012:0704b26": "最在其上，無與等、無相比也。此一切智由於",
    "T39n1796_012:0704b27": "真言行生，故當勤學之。右得悉地品竟。",
    "T39n1796_012:0704b28": "7 成就悉地品(一二)成就悉地品第七",
    "T39n1796_012:0704b29": "時執金剛吉祥希有花開敷眼者，金剛喻如",
    "T39n1796_012:0704c01": "來祕密慧也。金剛無有法能破壞之者，而能",
    "T39n1796_012:0704c02": "破壞萬物。此智慧亦爾，不為一切之所破壞，",
    "T39n1796_012:0704c03": "而能摧壞一切能壞難壞者，所謂三毒根本",
    "T39n1796_012:0704c04": "也。復次此菩薩身即是金剛之體，而十方一",
    "T39n1796_012:0704c05": "切佛同以如來金剛智印授其手中，故名持",
    "T39n1796_012:0704c06": "金剛也。吉祥者，歎金剛手菩薩之德。眾善功",
    "T39n1796_012:0704c07": "德具足無缺，即是吉祥義也。時彼菩薩聞如",
    "T39n1796_012:0704c08": "上說諸佛甚深希有奇特之法，發希有之心，",
    "T39n1796_012:0704c09": "其眼開敷，一心觀佛不暫捨，方發四弘也。復",
    "T39n1796_012:0704c10": "次如世蓮華漸漸增長，若不崇日月光明及",
    "T39n1796_012:0704c11": "時節等，則不能敷榮。菩薩亦爾，雖有祕密菩",
    "T39n1796_012:0704c12": "提心如來功德實相之藏，若不崇諸佛平等",
    "T39n1796_012:0704c13": "大慧烈日光則不開敷。今此菩薩妙得是",
    "T39n1796_012:0704c14": "妙法蓮華臺真實知見故，復而問佛，欲弘廣",
    "T39n1796_012:0704c15": "傳此心地之法度與一切眾生，咸令亦得如此",
    "T39n1796_012:0704c16": "開敷也。復次如上所說，即是阿字門如來金",
    "T39n1796_012:0704c17": "剛性，而功德藏具足無缺，常住妙理之門也。",
    "T39n1796_012:0704c18": "轉金剛杵者，有微旨，謂欲轉此無礙密慧入",
    "T39n1796_012:0704c19": "一切眾生心也。所以者何如是自證寂滅之",
    "T39n1796_012:0704c20": "法，微妙清淨為無有上，而眾生不自覺知，為",
    "T39n1796_012:0704c21": "此因緣故，於無量諸佛祕寶藏中而受無量恐",
    "T39n1796_012:0704c22": "怖苦惱。謂是事故，生大悲心，欲轉此智令一",
    "T39n1796_012:0704c23": "切皆得開敷心眼故也。火光微發者，火喻般",
    "T39n1796_012:0704c24": "若波羅蜜，四邊不可觸，以不可執著故。又體",
    "T39n1796_012:0704c25": "性無垢，能燒一切煩惱虛妄之垢，如劫燒火",
    "T39n1796_012:0704c26": "無復遺餘也。遍照佛剎者，以此慧光普照無",
    "T39n1796_012:0704c27": "量法界一切有緣應度者，無不普現其前，以",
    "T39n1796_012:0704c28": "所喜見之身稱機說法，咸令得入如是阿字",
    "T39n1796_012:0704c29": "之門也。諸佛剎，即無餘世界也私謂此世界者即是淨心之土，常無",
    "T39n1796_012:0705a01": "毀壞金剛之國土也。發美妙音讚法自在牟尼者，謂發微",
    "T39n1796_012:0705a02": "妙之音而問如來也。諸法自在者，如世間長",
    "T39n1796_012:0705a03": "者具足於財，無所乏短故，能隨意所欲皆得",
    "T39n1796_012:0705a04": "成辦。如來亦如是，為諸法之王，一切法財",
    "T39n1796_012:0705a05": "無不具足，故能辦大事不可思議，一切皆辦",
    "T39n1796_012:0705a06": "也。牟尼者，寂默義也。常寂之土，微妙寂絕幽",
    "T39n1796_012:0705a07": "深玄遠，不可以言說之。如是法界寂然大滅",
    "T39n1796_012:0705a08": "度法，唯佛一人究竟清淨，故名牟尼也。真言",
    "T39n1796_012:0705a09": "諸行說，彼行不可得者，謂平等三業真言之",
    "T39n1796_012:0705a10": "行，猶此如來之行得成無上大果報者，此諸",
    "T39n1796_012:0705a11": "行願佛為我等說也。問意言：此真言及行，佛",
    "T39n1796_012:0705a12": "說能成辦一切如來功德廣大甚深之事。以",
    "T39n1796_012:0705a13": "要言之，無量無邊未曾有法皆得成就。然一",
    "T39n1796_012:0705a14": "切法無不入於阿字之門，若入阿字者即是",
    "T39n1796_012:0705a15": "從本以來本無，諸法本不生故。若法本不生",
    "T39n1796_012:0705a16": "者，即此真言尚不可得，何況是中發起眾行",
    "T39n1796_012:0705a17": "耶？即此無生無起無法可得而具一切功德，",
    "T39n1796_012:0705a18": "即是不可思議佛之境界，唯佛與佛乃能知",
    "T39n1796_012:0705a19": "之。佛佛自證，若聞見證之者，即能以無量方",
    "T39n1796_012:0705a20": "便示悟眾生。若心不自證，則無由能籌量如",
    "T39n1796_012:0705a21": "是事而為人說，如是不思議不生不滅云何",
    "T39n1796_012:0705a22": "修行。又此行者，從何所來？去至何所？意問無",
    "T39n1796_012:0705a23": "生之行如何發趣也。所以然者？若生滅法，可",
    "T39n1796_012:0705a24": "說有成就破壞之相。今此法則無如是等相，",
    "T39n1796_012:0705a25": "云何而得成就也。此義亦甚深也。真言本體",
    "T39n1796_012:0705a26": "寂淨云何發行，願佛為我宣說。一切為我說",
    "T39n1796_012:0705a27": "者，意言總為我演說之也，謂說此希有無上",
    "T39n1796_012:0705a28": "之法也。如是甚深法性，猶如大海萬流之所",
    "T39n1796_012:0705a29": "歸趣也。此萬法歸趣，正順於大般涅槃，即是",
    "T39n1796_012:0705b01": "發行義也。如世間大海，種種色味入大海之",
    "T39n1796_012:0705b02": "中，皆同一色一味，無有差別不可變。如來大",
    "T39n1796_012:0705b03": "海亦如是，一切萬法萬行入此中，皆同一不",
    "T39n1796_012:0705b04": "思議解脫之昧，無有差別也如是說竟。次如來答云",
    "T39n1796_012:0705b05": "「摩訶薩意處，說名漫荼羅」等者，心處亦可名",
    "T39n1796_012:0705b06": "為心位，即指此眾生自心之處，即一切佛大",
    "T39n1796_012:0705b07": "悲胎藏漫荼羅也。所以者何？一切眾生即是",
    "T39n1796_012:0705b08": "華臺之藏，然以四種煩惱常自生故，為彼自",
    "T39n1796_012:0705b09": "覆弊故，不能明了而自覺知。若能自覺心處",
    "T39n1796_012:0705b10": "者，即知此心自性常淨。如是淨無垢處，即是",
    "T39n1796_012:0705b11": "諸佛大圓滿實相之地也。是故佛答意言：若",
    "T39n1796_012:0705b12": "欲知真言行及果，當於心處求之。皆如是說",
    "T39n1796_012:0705b13": "者，謂十方三世佛亦皆如是說，一道無異，非",
    "T39n1796_012:0705b14": "獨我如是說也。真言諸心處，彼識知果受者，",
    "T39n1796_012:0705b15": "果謂諸佛無上菩提之果，受謂證得也。佛意",
    "T39n1796_012:0705b16": "言：若能入此阿字門者，即能識於心處。若知",
    "T39n1796_012:0705b17": "是處，即得真言果也。佛意又言：諸法盡猶心",
    "T39n1796_012:0705b18": "有。如人眼見色者，眼根與色對，不能了知青",
    "T39n1796_012:0705b19": "黃赤白等，次眼識即生，不定慮此青黃耶？",
    "T39n1796_012:0705b20": "次意識即分別分析，言此是青黃赤白等種",
    "T39n1796_012:0705b21": "種眾相，當知但由心分別而有也更問。決定悅",
    "T39n1796_012:0705b22": "心心處者此心，梵云只多，是慮知心也。又次干栗太者，是處中心也。如二乘入道，",
    "T39n1796_012:0705b23": "亦先須得決定心。此決定心，即三昧也。猶得",
    "T39n1796_012:0705b24": "決定心故，心得悅樂，即是內心自證現法之",
    "T39n1796_012:0705b25": "樂也。猶有定故，即生實知見。然三乘各有定，",
    "T39n1796_012:0705b26": "深淺不同。今此中意言，若能證此心處心中",
    "T39n1796_012:0705b27": "之心此即干栗太，即是如來大決定心謂三昧也，猶有此",
    "T39n1796_012:0705b28": "定故，得入阿字門。入阿字門故，即能了知真",
    "T39n1796_012:0705b29": "言行之與果也。若了知彼行及果，即是授得",
    "T39n1796_012:0705c01": "無上大果也。佛意言：猶心住定故，得究竟一",
    "T39n1796_012:0705c02": "乘如實之見，即能自知是事。不然，雖聞無益。",
    "T39n1796_012:0705c03": "故此已下正明習定初門也。如上執金剛所",
    "T39n1796_012:0705c04": "問：此真言之心，從何所來？去至何處？云何得",
    "T39n1796_012:0705c05": "果者。今者佛意答言：夫真言者從自心發，乃",
    "T39n1796_012:0705c06": "至欲識真言行及果報者，亦從心而現，出此",
    "T39n1796_012:0705c07": "心外無別法也。所以者何？此漫荼羅名之為",
    "T39n1796_012:0705c08": "淨，以一切眾生自心本來清淨，而以無明蔽",
    "T39n1796_012:0705c09": "覆不能了知。若淨此心，即是漫荼羅處，不從",
    "T39n1796_012:0705c10": "餘處來也。行及果報皆亦如是。以一切萬法",
    "T39n1796_012:0705c11": "乃至形顯等色萬類差別，莫不從心分別而",
    "T39n1796_012:0705c12": "有。今此阿字門亦不從外來，但從心生無別",
    "T39n1796_012:0705c13": "來處也。所以者何？以有方便修定故，其心漸",
    "T39n1796_012:0705c14": "淨。以心淨故，阿字現中。此阿字者，即是一切",
    "T39n1796_012:0705c15": "諸佛之心。從心輪淨故能現阿字，由入阿字",
    "T39n1796_012:0705c16": "門故即是成大果報相。故知此果亦心得，其",
    "T39n1796_012:0705c17": "實無人能授與者，由此自覺了而得之也。",
    "T39n1796_012:0705c18": "當引《央掘》不盜戒義。然此心源微妙寂絕，無",
    "T39n1796_012:0705c19": "名無相不可示現，以何方便而能得見耶？今",
    "T39n1796_012:0705c20": "諸佛為化真言行菩薩故，直從凡夫心處之",
    "T39n1796_012:0705c21": "心而作方便，亦不作餘對治行等也。此心之",
    "T39n1796_012:0705c22": "處，即是凡夫內心最在於中，是汗栗馱心",
    "T39n1796_012:0705c23": "也。將學觀者，亦於是處思蓮花之形。所以者",
    "T39n1796_012:0705c24": "何？一切眾生此心即是蓮華三昧之因，以未",
    "T39n1796_012:0705c25": "能令開敷故，為諸煩惱等之所纏繞，所以不",
    "T39n1796_012:0705c26": "能自了其心如實之相也。是故先當觀此心",
    "T39n1796_012:0705c27": "處作八葉蓮華，觀令開敷諸蘂具足。於此臺",
    "T39n1796_012:0705c28": "上思想阿字而在其中，從此字出無量光，其",
    "T39n1796_012:0705c29": "光四散而合為鬘，猶如花鬘。所以謂之鬘者，",
    "T39n1796_012:0706a01": "謂連多花貫穿相續不斷，由合多為一故名為",
    "T39n1796_012:0706a02": "鬘。此亦如是，合無量光以為一光之鬘也。何",
    "T39n1796_012:0706a03": "故須觀八葉不多不少耶？此有二義：一者一",
    "T39n1796_012:0706a04": "切凡夫心處雖未能自了，然其上自然而有",
    "T39n1796_012:0706a05": "八辯，如合蓮華形。今但觀照此心令其開敷，",
    "T39n1796_012:0706a06": "即是三昧觀而且便也。然其理者，若觀此八",
    "T39n1796_012:0706a07": "葉之花，即得與理相應。此八葉者，即是四方",
    "T39n1796_012:0706a08": "四隅也，四隅即是如來四智。初阿字門即是",
    "T39n1796_012:0706a09": "菩提之心，次暗字即是成無上菩提，次阿長",
    "T39n1796_012:0706a10": "字是行菩提之行，次惡字即是大涅槃。其餘",
    "T39n1796_012:0706a11": "四隅之葉即是四攝法更問其相。先從阿字門發菩",
    "T39n1796_012:0706a12": "提心即是真言來處，次知彼果更問次第之意，次由此是字輪",
    "T39n1796_012:0706a13": "四阿字義，欲成大果報故而修如來之行，",
    "T39n1796_012:0706a14": "以修行故而得證大涅槃，證大涅槃故能見",
    "T39n1796_012:0706a15": "心性，即知此心法界之體本來常寂滅相，故",
    "T39n1796_012:0706a16": "末後噁字門也。所以云蘂具足者，亦有其意，",
    "T39n1796_012:0706a17": "謂此蓮華三昧之心若開敷時，無量法門無",
    "T39n1796_012:0706a18": "不具足，謂六度、十八空、三十七品、禪定、解脫、",
    "T39n1796_012:0706a19": "百八三昧門、五百陀羅尼門，如是等無量無邊",
    "T39n1796_012:0706a20": "無不具足也。當知一切法門皆是從心而有",
    "T39n1796_012:0706a21": "也。「念彼蓮華處」，謂於彼蓮臺之上觀於阿字，",
    "T39n1796_012:0706a22": "故名坐上也。周遍普照明眾生類故者，觀此",
    "T39n1796_012:0706a23": "花鬘之光若現前時，即從此心生寂照之光，",
    "T39n1796_012:0706a24": "普照一切眾生之類。一切眾生亦有如是之",
    "T39n1796_012:0706a25": "性，但由無明覆故，不識自心之性，故不得如",
    "T39n1796_012:0706a26": "是自在之用。若自了心源之時，亦能如是普現",
    "T39n1796_012:0706a27": "色身十方教化，如佛無異也。云眾生者，謂彼",
    "T39n1796_012:0706a28": "以無明故乘業而生，即受四生之報，以乘業",
    "T39n1796_012:0706a29": "而生故名眾生也。今欲散彼眾生，令盡識心",
    "T39n1796_012:0706b01": "之實相，開彼華臺，令得佛之知見。知見者，如",
    "T39n1796_012:0706b02": "俗言心開意解。此意有理也，以心開故即入",
    "T39n1796_012:0706b03": "阿字門也。又言坐上者亦含多意，或言花坐、",
    "T39n1796_012:0706b04": "或言自身坐時、或是成就大漫荼羅者漫荼",
    "T39n1796_012:0706b05": "羅中作此觀行入阿字門，即能見光明普現色",
    "T39n1796_012:0706b06": "身，而作種種佛事也。然行者初學觀時，心未",
    "T39n1796_012:0706b07": "純熟未得現前，當先畫作妙蓮，如上所說極",
    "T39n1796_012:0706b08": "令微妙，兼置阿字常現前觀之。當於圓明中",
    "T39n1796_012:0706b09": "畫也。此圓明由如圓淨之鏡，其中極深阿字",
    "T39n1796_012:0706b10": "圓光，於中諦觀久久，即能現前分明見。既於",
    "T39n1796_012:0706b11": "外處見已，迴觀自心於圓明中而觀阿字。如",
    "T39n1796_012:0706b12": "阿字者，當知麼等諸字例可解也更問。行者內觀",
    "T39n1796_012:0706b13": "具足純熟見阿字時，其光從心中四散，普遍",
    "T39n1796_012:0706b14": "十方一切佛剎。此光從頂至足，周匝環繞行",
    "T39n1796_012:0706b15": "者之身，不可以喻言也。問？觀蓮華不觀餘花",
    "T39n1796_012:0706b16": "耶？此亦有意。如世蓮華出淤泥之中，生處雖",
    "T39n1796_012:0706b17": "惡，而蓮華體性清淨妙色無比，不為諸垢所",
    "T39n1796_012:0706b18": "染。凡夫亦復如是，雖種種不淨三毒過患無",
    "T39n1796_012:0706b19": "量無邊，亦此蓮華三昧甚深果實皆生其中，",
    "T39n1796_012:0706b20": "即是如來平等大慧之光也。千電集會者，如",
    "T39n1796_012:0706b21": "世間一電之光尚不可諦觀，以映奪人眼故，",
    "T39n1796_012:0706b22": "況無量電光聚集也。此釋光鬘四散威猛熾",
    "T39n1796_012:0706b23": "盛之意也。然此光從心遍此之時，即能普遍",
    "T39n1796_012:0706b24": "一切世界，一切眾生應度之者皆現其前，以",
    "T39n1796_012:0706b25": "其所喜見身，赴機演說妙法令其得度，皆實",
    "T39n1796_012:0706b26": "不虛矣。如世明鏡中現種種形，然有所不照",
    "T39n1796_012:0706b27": "不能普現。淨心之鏡則不如是，十方無礙圓",
    "T39n1796_012:0706b28": "現法界。但借以為譬，然實不可為比也。行者",
    "T39n1796_012:0706b29": "見圓明阿字時，能遍諸方而行佛事，然亦寂",
    "T39n1796_012:0706c01": "然無所動作，由如水月隨器不同一時頓能現",
    "T39n1796_012:0706c02": "也。然以智慧觀之，若水性不明，月亦不現；水",
    "T39n1796_012:0706c03": "雖澄淨，而無月者亦不能現。無有去來而現",
    "T39n1796_012:0706c04": "前明白，但緣合有耳。復次如月出時，雖能成",
    "T39n1796_012:0706c05": "就四天下萬物之類皆令得益，然亦不作是",
    "T39n1796_012:0706c06": "念：「能普照萬物而生長之。」行者觀於自心亦",
    "T39n1796_012:0706c07": "復如是，同彼水月而現眾像也。從此品以前",
    "T39n1796_012:0706c08": "說真言之果，從此品以後次第明修行入證",
    "T39n1796_012:0706c09": "之方便，從此為首也。此中復有坐起威儀眾",
    "T39n1796_012:0706c10": "多祕法，下別出之。此經聖者所祕，故不明白",
    "T39n1796_012:0706c11": "次第說也。如上觀八葉及阿字門，先用淨除",
    "T39n1796_012:0706c12": "自心華臺得現，今欲令彼長養滋茂成大果",
    "T39n1796_012:0706c13": "報，更明方便觀𭊭字門也。前入阿字門雖云",
    "T39n1796_012:0706c14": "了知心性，然亦未得究竟現前，是故更入𭊭",
    "T39n1796_012:0706c15": "字門。此是三昧，將用成就菩提心也。如世蓮",
    "T39n1796_012:0706c16": "華依水而長，若無水者不久枯朽。行者菩提",
    "T39n1796_012:0706c17": "之心亦復如是，若無三昧之水灌注其心，即",
    "T39n1796_012:0706c18": "亦不得滋榮開剖也。此𭊭字當觀在頂上骨縫",
    "T39n1796_012:0706c19": "四方會處，令字正面著之直立頭，後更有祕",
    "T39n1796_012:0706c20": "密觀，法又別也。觀字點為行者頭，餘為身分",
    "T39n1796_012:0706c21": "四支也問：水從阿字下流入別字不。以行者未識自心故，方",
    "T39n1796_012:0706c22": "便令識，先觀蓮華。又以定水滌淨其心，令此",
    "T39n1796_012:0706c23": "阿字明白徹見之時，六根諸垢皆總清淨。由",
    "T39n1796_012:0706c24": "六根純淨無垢故，心性無垢猶如水精淨月",
    "T39n1796_012:0706c25": "之光，當知此即名見。見者即是成就，成就者",
    "T39n1796_012:0706c26": "即是體同法界。當知此法界本來寂然，一切",
    "T39n1796_012:0706c27": "眾生世界之所依持。猶如有情依世界，乃至",
    "T39n1796_012:0706c28": "地輪依水，水依風，風依空，空為一切依止而無",
    "T39n1796_012:0706c29": "所依也。法界亦爾，以眾生無明垢故不能自",
    "T39n1796_012:0707a01": "了，今以六根淨故即明見也。未見時更有方",
    "T39n1796_012:0707a02": "便，亦在別品中，又非直觀此二字也。行者自",
    "T39n1796_012:0707a03": "觀時，更以諸字令普遍支分。明是作時事事",
    "T39n1796_012:0707a04": "明了，即成持明人也。以能自直用此諸字門",
    "T39n1796_012:0707a05": "故，成持明仙。又此法界云見者，非是有得",
    "T39n1796_012:0707a06": "見，以無垢故即能見，見即是法界體也。如鏡",
    "T39n1796_012:0707a07": "淨故萬像自現，而不作如是分別：「我能見彼，",
    "T39n1796_012:0707a08": "彼是所見。」亦不分別去來之相，但緣合見耳。",
    "T39n1796_012:0707a09": "一切眾生皆亦同此法界之體，若如是見之時，",
    "T39n1796_012:0707a10": "即是悉地之相，能普現色身，示無盡莊嚴藏",
    "T39n1796_012:0707a11": "也。行者由心淨故，非但具足妙天之樂，亦得",
    "T39n1796_012:0707a12": "大涅槃微妙之樂，亦見如來句。句是諸佛之",
    "T39n1796_012:0707a13": "坐處也謂佛住處也。如上見時，猶未名究竟成就之",
    "T39n1796_012:0707a14": "見也。更有方便，謂觀囉字門。行者於兩眼上",
    "T39n1796_012:0707a15": "置此二字，光明如燈赤炎光輝。行者當坐時",
    "T39n1796_012:0707a16": "少屈其頸，以此無垢光明而內觀照其心，猶",
    "T39n1796_012:0707a17": "此囉字，故能見心性也。低咽當不令太曲又",
    "T39n1796_012:0707a18": "不太直。此有二義：一即調身不生病苦，以坐",
    "T39n1796_012:0707a19": "太曲太直即四大不調和故；二者為淨眼根，",
    "T39n1796_012:0707a20": "速達心源故。此囉字門者，即淨知見之明燈，",
    "T39n1796_012:0707a21": "由此智同觀心蓮臺之實相，故速得成。又坐",
    "T39n1796_012:0707a22": "時舌亦不得著上腭及太垂著下，當處中也。",
    "T39n1796_012:0707a23": "如是淨眼觀於自心，亦無能所等相，但因緣",
    "T39n1796_012:0707a24": "具故得如是見也。以上佛告金剛手去來之",
    "T39n1796_012:0707a25": "相。此行從心而生，心為照明，能見如來之道，",
    "T39n1796_012:0707a26": "行即是道也。道者，即是行及果報也。非但我",
    "T39n1796_012:0707a27": "如是說，三世如來所說亦復無異也。如上所",
    "T39n1796_012:0707a28": "說真言方便，乃至此心處無垢清淨猶如圓鏡",
    "T39n1796_012:0707a29": "常現前，當知此即是先佛共所宣說真實之",
    "T39n1796_012:0707b01": "心也。如是心性，常恒安住無有變易不可破",
    "T39n1796_012:0707b02": "壞，即是諸佛大般涅槃，故名真實也。以囉字",
    "T39n1796_012:0707b03": "門等淨此心故，生真實智慧光故，即見古佛",
    "T39n1796_012:0707b04": "所行之道，所謂祕密藏真言也。行者見此",
    "T39n1796_012:0707b05": "真言道之時，識亦發光。識，謂六識也。如小乘",
    "T39n1796_012:0707b06": "中說心意識，但是名之差別。大乘即有別相，",
    "T39n1796_012:0707b07": "謂六識身但是三緣和合，不能決定了知諸",
    "T39n1796_012:0707b08": "法，能分別者是心也。以心淨故，六識亦皆光",
    "T39n1796_012:0707b09": "明輝發。猶如大寶珠體性常淨，而不為塵垢",
    "T39n1796_012:0707b10": "所染。若人瑩冶，漸去麁垢乃至轉明，即能無",
    "T39n1796_012:0707b11": "礙雨降諸寶、光色無比。眾生六識亦爾，以心",
    "T39n1796_012:0707b12": "源淨故，六識亦皆純淨，所謂六自在王性清",
    "T39n1796_012:0707b13": "淨也。彼持真言行者如是見心性時，即是見",
    "T39n1796_012:0707b14": "於正覺兩足之尊，永離邪倒名之為正，以此",
    "T39n1796_012:0707b15": "正知見現覺諸法也。人天二足中尊，名兩足",
    "T39n1796_012:0707b16": "尊更勘經釋。所以者何？若離此心性，更於諸處見於",
    "T39n1796_012:0707b17": "如來，無有是處也。行者見此心佛之時，即名",
    "T39n1796_012:0707b18": "悉地第一成就，所謂得第一常身也。悉地有",
    "T39n1796_012:0707b19": "眾多種，或世間或出世間、或無量差別。今此",
    "T39n1796_012:0707b20": "成就者，即是出世間第一成就，所謂成就第",
    "T39n1796_012:0707b21": "一常身，此常身即是諸佛金剛不壞身也。見",
    "T39n1796_012:0707b22": "此心時即是見如來句，知一切法皆如十喻，",
    "T39n1796_012:0707b23": "不生不滅性常不生。得此真實之智，見於實",
    "T39n1796_012:0707b24": "相也。雖如是說，然行者猶未即能究竟明了",
    "T39n1796_012:0707b25": "見於心性。更有明了方便，所謂轉囉字為覽",
    "T39n1796_012:0707b26": "字也。前於月中作觀阿字而觀於心，今更",
    "T39n1796_012:0707b27": "轉此囉字令作覽字。還如前小低其咽令不",
    "T39n1796_012:0707b28": "太曲直，舌亦高下得所，而觀於心中阿字也。",
    "T39n1796_012:0707b29": "此之囉字是相義，上有點是大空三昧，所謂",
    "T39n1796_012:0707c01": "第一無相之法，諸相本空也。以一切相者皆",
    "T39n1796_012:0707c02": "是不堅固法，以此相當體不生故同於大空，",
    "T39n1796_012:0707c03": "即是堅固實相之法。如是思惟一切空句與",
    "T39n1796_012:0707c04": "理相應即是不死句，不死句即是諸佛常住",
    "T39n1796_012:0707c05": "之身也。由此覽字方便離一切相即是常身，",
    "T39n1796_012:0707c06": "常身即是一切法空不死句也。若欲廣大智、",
    "T39n1796_012:0707c07": "五通成，持明、悉地明，等長壽童子，未得持誦",
    "T39n1796_012:0707c08": "者，乃至是不隨順。廣大智身即是如來身也，",
    "T39n1796_012:0707c09": "謂一切三乘功德，下至五神通長壽等事，離",
    "T39n1796_012:0707c10": "覽字無相之門無有得義。所以者何？若人心",
    "T39n1796_012:0707c11": "著於相則生蓋纏，隨業而轉不得自在，乃至",
    "T39n1796_012:0707c12": "世間悉地尚不可得，何況五通等耶？五通等",
    "T39n1796_012:0707c13": "尚無得理，何況如來平等智身耶？是故佛說",
    "T39n1796_012:0707c14": "三乘世間一切功德利益。皆從無相法中而得",
    "T39n1796_012:0707c15": "成辦。如神通有多種，若行者以心離相無著",
    "T39n1796_012:0707c16": "故，乃至能得二乘五通。若更深修，乃至能得",
    "T39n1796_012:0707c17": "菩薩五通。此五通即是入地菩薩自在之用，",
    "T39n1796_012:0707c18": "比於二乘之通，如用日光等彼螢火也。持明",
    "T39n1796_012:0707c19": "者，謂持誦人得妙成就悉地之果，即能遍遊",
    "T39n1796_012:0707c20": "一切佛土，供養諸佛、成就眾生也。若不觀此",
    "T39n1796_012:0707c21": "離一切相本來空寂法門，此仙亦不可得，此",
    "T39n1796_012:0707c22": "即是入於菩薩地也。長壽，謂於壽自在，常住",
    "T39n1796_012:0707c23": "世間利益眾生親近諸佛。童子，謂壽無量歲，",
    "T39n1796_012:0707c24": "常如十六童子，容色鮮妙，亦是持明仙也。經",
    "T39n1796_012:0707c25": "意言：若不隨順如是離一切相法門，此仙尚",
    "T39n1796_012:0707c26": "不可致，何況究竟法身不思議業。真言智發",
    "T39n1796_012:0707c27": "起真實智，是極上一切諸佛財富者，以入覽",
    "T39n1796_012:0707c28": "字門故，離一切諸相即見如來，即是平等大",
    "T39n1796_012:0707c29": "慧真實之智。如是真言之智，於一切法中最",
    "T39n1796_012:0708a01": "在其上，一切諸佛以此為資財。資財，是受用",
    "T39n1796_012:0708a02": "義。如是智寶財其數無量，自在受用，成辦佛",
    "T39n1796_012:0708a03": "事普施眾生，即是《法華》大長者義也。菩薩救",
    "T39n1796_012:0708a04": "世者乃至二乘，遊涉土地住諸佛剎，有所宣",
    "T39n1796_012:0708a05": "說示現，亦皆由此法門，乃至由此行故得成",
    "T39n1796_012:0708a06": "無上道也。故經云「離一切相則名諸佛」也。悉",
    "T39n1796_012:0708a07": "地成就品竟悉地是真言妙果，為此果故而修因行，故此中成就者是作業成就如上金",
    "T39n1796_012:0708a08": "剛手問佛真言去來之相及行果，佛已答竟。",
    "T39n1796_012:0708a09": "8 轉字輪漫荼羅行品(一二-一三)1轉字輪漫荼羅行品第八",
    "T39n1796_012:0708a10": "如來復觀察大眾，以大慈悲修習眼觀察眾",
    "T39n1796_012:0708a11": "生界者，大眾即是十佛剎土微塵數金剛等",
    "T39n1796_012:0708a12": "會也。如來以無量劫來久修大慈悲之眼，而",
    "T39n1796_012:0708a13": "觀世界亦有意懷，所謂復將宣說微妙方便，",
    "T39n1796_012:0708a14": "令一切世間皆蒙大益也。如是觀已入甘露",
    "T39n1796_012:0708a15": "生三昧者，如世人飲毒即時夭命，或有遇天",
    "T39n1796_012:0708a16": "甘露而得飲之即時不老不死，一切諸患疾",
    "T39n1796_012:0708a17": "苦無不除愈，身心清涼快樂得未曾有。今此",
    "T39n1796_012:0708a18": "三昧亦如是，若得聞思修行者即得出世間",
    "T39n1796_012:0708a19": "第一之樂，壽量常住，成如來現法之樂也。從",
    "T39n1796_012:0708a20": "此定起，復說一切三世無礙力者，三世無有",
    "T39n1796_012:0708a21": "能破壞者，此明力如是也。破除一切無明煩",
    "T39n1796_012:0708a22": "惱之闇故，名之為明。然明及真言義有差別，",
    "T39n1796_012:0708a23": "若心口出者名真言，從一切身分任運生者",
    "T39n1796_012:0708a24": "名之為明也。由增長義故，女聲呼之。如王以",
    "T39n1796_012:0708a25": "尊位故，其妃亦復尊重，故云明妃也。如上金",
    "T39n1796_012:0708a26": "剛手初問佛，佛即從初至究竟皆答此問。中",
    "T39n1796_012:0708a27": "間他語間斷，今佛復騰前意而答也。如上覽",
    "T39n1796_012:0708a28": "字門義已略說訖。今依前，佛為修真言行者",
    "T39n1796_012:0708a29": "欲令眾緣具足速得無上道故，復從甘露生",
    "T39n1796_012:0708b01": "三昧起，說此明妃也。",
    "T39n1796_012:0708b02": "伽伽那三迷等空也阿鉢羅底三迷問之薩嚩怛多",
    "T39n1796_012:0708b03": "揭多一切如來也三曼多奴揭底與諸如來同至所住也。更問伽伽",
    "T39n1796_012:0708b04": "那三迷等空重言縛羅落叉󱉗縛羅勝願也，落叉相也",
    "T39n1796_012:0708b05": "伽伽那三迷者，伽伽是行義。重言行者，明即",
    "T39n1796_012:0708b06": "此行即無所有，則行無行也。先指，次破壞也。",
    "T39n1796_012:0708b07": "謂此無相無礙之法，於空無量無礙無所不",
    "T39n1796_012:0708b08": "遍。然復有異義。所以者何？若一切法直爾如",
    "T39n1796_012:0708b09": "空者，即是無過患無功德。今此中雖無相無礙",
    "T39n1796_012:0708b10": "猶如虛空，而具一切如來真實功德無所不",
    "T39n1796_012:0708b11": "備，故次明第二句義也。雖舉此空為況，然有",
    "T39n1796_012:0708b12": "無量無邊離相之德，非虛空所能喻也。此功",
    "T39n1796_012:0708b13": "德者，即是等於如來，是一切如來所至之處也",
    "T39n1796_012:0708b14": "第三句也。更問。次復言伽伽那三迷者，雖具萬德而無",
    "T39n1796_012:0708b15": "所表示，同於大空，故重言也更問句義。此中云無礙",
    "T39n1796_012:0708b16": "力者，不可破壞義，亦是無相義，以無礙無相故",
    "T39n1796_012:0708b17": "不可破壞也。佛於三昧中現此明妃也。口說",
    "T39n1796_012:0708b18": "名真言陀羅尼男聲也，身現曰明。以此善男子明",
    "T39n1796_012:0708b19": "妃如來身無二境界，由是力故，佛菩薩大名",
    "T39n1796_012:0708b20": "稱，得無礙法，能苦除滅者，言此明妃者即同",
    "T39n1796_012:0708b21": "如來之身，若不悟此理無由成佛。若證無相",
    "T39n1796_012:0708b22": "無礙理，即是於法而得自在成就菩提。如是",
    "T39n1796_012:0708b23": "無相，即是如來甚深境界，唯佛與佛乃能知",
    "T39n1796_012:0708b24": "之，故言是佛境界也。十方三世佛及菩薩，由",
    "T39n1796_012:0708b25": "入此門故，遍於法界普門示現，成就眾生無",
    "T39n1796_012:0708b26": "有窮盡也。是故得大名稱聞於十方，故云大",
    "T39n1796_012:0708b27": "名稱也。得無礙法者，以無障無相無罣礙故，",
    "T39n1796_012:0708b28": "能除一切眾生身口之苦，真實不虛，皆令究",
    "T39n1796_012:0708b29": "竟至於無上大菩提樂也。猶不了真諦，故言",
    "T39n1796_012:0708c01": "無明。由無明故，即有諸行而生種種諸苦。雖",
    "T39n1796_012:0708c02": "菩薩入於地位，然由未了如來甚深祕密之",
    "T39n1796_012:0708c03": "境，即是微細無明亦復是苦。今佛為彼等故，",
    "T39n1796_012:0708c04": "咸令究竟佛之境界，故云除一切苦也。除無",
    "T39n1796_012:0708c05": "明苦，即是與其不思議解脫諸佛無量無邊",
    "T39n1796_012:0708c06": "功德現法之樂也。妃者，如世女人能生男女",
    "T39n1796_012:0708c07": "令種胤不絕，此明能生一切如來所有功德，",
    "T39n1796_012:0708c08": "故義云妃也。行者修真言行時，雖如上有種",
    "T39n1796_012:0708c09": "種方便，然須持此明妃，若不爾者眾德不具",
    "T39n1796_012:0708c10": "也。時毘盧遮那諸佛尋念我始初不生金剛",
    "T39n1796_012:0708c11": "執力故，告上首執金剛言者，如來從甘露生",
    "T39n1796_012:0708c12": "三昧起已，尋念我本初不生一切佛身。由不",
    "T39n1796_012:0708c13": "生故，即與諸佛無二體。故如是取本不生阿",
    "T39n1796_012:0708c14": "字，加持自身及執金剛，而告之也。以不生加",
    "T39n1796_012:0708c15": "持之也，如是思念已，方便告上首諸金剛也。",
    "T39n1796_012:0708c16": "上首者，非但祕密主，一切皆入阿字門即是",
    "T39n1796_012:0708c17": "無言體主而已，十佛剎土諸執金剛皆是上",
    "T39n1796_012:0708c18": "首也。諦聽善男子。字輪轉名漫荼羅，行品中",
    "T39n1796_012:0708c19": "廣。真言門修行菩薩作佛事能住彼前者，輪",
    "T39n1796_012:0708c20": "謂阿字門，此一字中入一切字，入此一字於",
    "T39n1796_012:0708c21": "一切法旋轉無礙也。如世人之輪不轉則已，",
    "T39n1796_012:0708c22": "轉則無有窮盡，尋其首尾亦不可了知，故名",
    "T39n1796_012:0708c23": "輪也。又如世間之輪，若旋轉時能斷一切草",
    "T39n1796_012:0708c24": "木之類，隨彼根莖枝葉遇此輪者無不摧破。",
    "T39n1796_012:0708c25": "何以故？以邊刃利故。此阿字輪亦復如是，能",
    "T39n1796_012:0708c26": "除一切無明煩惱，隨彼所聞無不摧滅也。漫",
    "T39n1796_012:0708c27": "荼羅是清淨義，下更釋之。品廣者，此中之義",
    "T39n1796_012:0708c28": "能遍一切處。品者只是一分之名也，廣義如",
    "T39n1796_012:0708c29": "輪無有斷盡。然此一分之經亦不離此輪，故",
    "T39n1796_012:0709a01": "以為名也。諸品皆云廣者，准此即是言略故一分，義廣故無盡也。",
    "T39n1796_012:0709a02": "本不生者即是阿字輪，入此輪即是與諸佛",
    "T39n1796_012:0709a03": "同體無二也。佛為成就修真言行菩薩故，欲",
    "T39n1796_012:0709a04": "說此阿字輪，而先歎其功德。若得此輪，能",
    "T39n1796_012:0709a05": "令諸菩薩普門示現，以一切眾生所喜見身，",
    "T39n1796_012:0709a06": "普住其前而化度之，以大因緣而作佛事，故",
    "T39n1796_012:0709a07": "云住彼前也。爾時執金剛頂禮佛，金剛旋下",
    "T39n1796_012:0709a08": "相應，下金剛蓮花坐已歎佛者，此菩薩以",
    "T39n1796_012:0709a09": "金剛杵上而有蓮華臺，以此為坐也。金剛即",
    "T39n1796_012:0709a10": "是諸佛智印，此佛智印大漫荼羅之臺，故有",
    "T39n1796_012:0709a11": "所表也。如擲金剛慧虛空中，迴轉而下於地，",
    "T39n1796_012:0709a12": "此菩薩亦爾。聞佛更說阿字輪故，歡喜踴躍，",
    "T39n1796_012:0709a13": "即時此臺於金剛上旋轉無量，從坐而下為",
    "T39n1796_012:0709a14": "佛作禮。當下時，與擲杵空中迴旋而下相似，",
    "T39n1796_012:0709a15": "故云與彼相應也。此亦表佛智無礙也。為聞",
    "T39n1796_012:0709a16": "法恭敬故，下地致敬也。「歸命菩提心」者，即是",
    "T39n1796_012:0709a17": "歸命一切眾生心也如上云此心菩提。歸命菩提心",
    "T39n1796_012:0709a18": "發生者，又復頂禮能發生此心者即是淨菩提心入明門者也。",
    "T39n1796_012:0709a19": "稽首行體地波羅蜜者，次歸敬真言行體。行",
    "T39n1796_012:0709a20": "體即是其地地及波羅蜜也。「敬禮先造作」者，",
    "T39n1796_012:0709a21": "以一切眾生雖有此菩提之心而不能自了，",
    "T39n1796_012:0709a22": "故歸命古昔發心成果轉示眾生者，念大恩",
    "T39n1796_012:0709a23": "故又更禮拜也。重言歸命頂禮者，此義大同",
    "T39n1796_012:0709a24": "小異。重言者，恭敬深至故爾也。如此歎佛已",
    "T39n1796_012:0709a25": "復請者，如世人養蠶為利故而善養之，此亦",
    "T39n1796_012:0709a26": "如是，為請佛更說深義，自利利他故，先歎佛",
    "T39n1796_012:0709a27": "也。空證，即是證於無相無礙平等之法也。白",
    "T39n1796_012:0709a28": "佛言：「世尊！唯願法王宣說。哀愍我及一切眾",
    "T39n1796_012:0709a29": "生故。」法王者，於法自在故名為王。願哀愍我",
    "T39n1796_012:0709b01": "及護念我，及為利眾生故。為法王哀愍我故、",
    "T39n1796_012:0709b02": "護念我故、為眾生利故、如說修真言行者令得",
    "T39n1796_012:0709b03": "圓滿故，願佛更說阿字輪也。圓滿者，隨彼上",
    "T39n1796_012:0709b04": "中下行，各隨性分而得利益，皆當成就妙果",
    "T39n1796_012:0709b05": "也。次佛告祕密主言：我初，諸最勝佛，世所依",
    "T39n1796_012:0709b06": "稱號者，將說祕藏，先自歎德，以此法難信故。",
    "T39n1796_012:0709b07": "如將說《法華》亦同歎也。本初即是壽量義更問。",
    "T39n1796_012:0709b08": "世所依者，如一切草木皆依於地而得增長。",
    "T39n1796_012:0709b09": "又如商人依於導師，入海者依於船師，病苦",
    "T39n1796_012:0709b10": "者歸依大醫，此有多門皆當說。今佛亦爾，",
    "T39n1796_012:0709b11": "為一切依也。然更有深意，雖云自歎，即是說",
    "T39n1796_012:0709b12": "法意也。如梵音云我者，於中即有阿聲案本，即",
    "T39n1796_012:0709b13": "本不生義也。此常住不生之體，即是一切之",
    "T39n1796_012:0709b14": "所依止也。稱號者，我覺此不生故，一切世",
    "T39n1796_012:0709b15": "人稱號為佛，非平等法界有如是名也。「說",
    "T39n1796_012:0709b16": "法無等比」，此無比中，諸外道所說皆是有上",
    "T39n1796_012:0709b17": "之法，故云有比。凡一切不了內證祕密法者，",
    "T39n1796_012:0709b18": "皆是外道也。由佛說此無可等比況喻法故，",
    "T39n1796_012:0709b19": "說法亦無比也。又此中我􄗥字又麼聲，即是不生義也，亦是歎",
    "T39n1796_012:0709b20": "中說法更問也。「本寂無有上」者，此本字中即有阿聲，即",
    "T39n1796_012:0709b21": "不生義，以不生故即是不滅，是故本來寂然。",
    "T39n1796_012:0709b22": "此法第一微妙，更無過也。能寂諸根故，六根",
    "T39n1796_012:0709b23": "常淨，諸惡永滅，故云寂也。此阿字即是一切",
    "T39n1796_012:0709b24": "佛心也。今佛偈中說此阿字者，即是說自證",
    "T39n1796_012:0709b25": "法中一切語意中雖有所說，然此內證之境",
    "T39n1796_012:0709b26": "終不可了知。由自證法不可說故，佛雖自歎",
    "T39n1796_012:0709b27": "美，即是稱歎此阿字也，以此字本初以來是",
    "T39n1796_012:0709b28": "世所依。今說此自證之法，非彼二乘外道之",
    "T39n1796_012:0709b29": "境，於彼法中無可喻況之者，故云無比也。如",
    "T39n1796_012:0709c01": "飲水者冷熱自知，尚不可為不飲人說，況如",
    "T39n1796_012:0709c02": "來境耶當引《深密》？然佛以加持力故，說此不可說",
    "T39n1796_012:0709c03": "不可說之法，令金剛藏等皆得知之。此事即",
    "T39n1796_012:0709c04": "為希有也云本寂者，當知本來寂滅之法，一切二乘外道中所無，非彼心境所及也。由加持",
    "T39n1796_012:0709c05": "故，執金剛并諸菩薩，佛菩提座勝願能現。謂",
    "T39n1796_012:0709c06": "佛說此偈已，以佛神力加之，爾時諸金剛菩",
    "T39n1796_012:0709c07": "薩即能現菩提座也。此座者，但以世間意說，",
    "T39n1796_012:0709c08": "但是座處耳。然西方名此座為滿荼，滿荼者",
    "T39n1796_012:0709c09": "是堅固義、是不動義、是更無等比義、是遍周法",
    "T39n1796_012:0709c10": "界義。今現此菩提坐，亦如酪中現蘇，諸味共",
    "T39n1796_012:0709c11": "會一處而不相離更問，加持故能現也。此座即",
    "T39n1796_012:0709c12": "是如來功德之所莊嚴，無量大願之所成就，",
    "T39n1796_012:0709c13": "即同佛身普現一切眾生界中而作佛事，故",
    "T39n1796_012:0709c14": "云勝願也。佛虛空如無戲論，從行無二與理",
    "T39n1796_012:0709c15": "相應相成就是業者，即此座者猶如虛空",
    "T39n1796_012:0709c16": "離一切分別。雖諸菩薩如是修行種種方便，",
    "T39n1796_012:0709c17": "然亦無二無別，不離如是妙理，故云理相應",
    "T39n1796_012:0709c18": "也。如行行者，彼得果亦如是，即同彼座無二",
    "T39n1796_012:0709c19": "無別。成就者，謂修行者之所成就悉地也。于",
    "T39n1796_012:0709c20": "時佛諸支分身皆悉出現是字，於一切世間",
    "T39n1796_012:0709c21": "出世間、聲聞緣覺、靜慮及觀、悉地成就勤修",
    "T39n1796_012:0709c22": "者，謂遍佛身分，佛身分皆現此阿字真言。此",
    "T39n1796_012:0709c23": "阿字門，即是世出世間二乘定觀等之慧命",
    "T39n1796_012:0709c24": "也攝心不散名定，次當觀照，如行者初攝心時觀圓明等是觀也。以下義勢常相連也。如壽一",
    "T39n1796_012:0709c25": "字，諸壽同種子、同命、同依處、同救度、同現者。",
    "T39n1796_012:0709c26": "如上世出世間一切所作妙業，阿字即為彼",
    "T39n1796_012:0709c27": "命。如人若無命根，一切作事皆悉棄廢。一切",
    "T39n1796_012:0709c28": "世出世間功德定慧等亦爾，若離阿字門，即",
    "T39n1796_012:0709c29": "不得增益成就，如彼死人無所能為。復阿字",
    "T39n1796_012:0710a01": "是開口聲也，若無阿聲即不能開口，口若不",
    "T39n1796_012:0710a02": "開者一切字皆無，是故阿字為一切字之種",
    "T39n1796_012:0710a03": "子。當知一切萬行亦如是，以阿字門而為種",
    "T39n1796_012:0710a04": "子，若離阿字亦不成也。同依處者，如眾生等，",
    "T39n1796_012:0710a05": "若無大地則無住處。此阿字門亦如是，若離",
    "T39n1796_012:0710a06": "阿字即無所依處也。救度亦同者，當知阿字",
    "T39n1796_012:0710a07": "門即是一切世間之大救護也。末後云現者，",
    "T39n1796_012:0710a08": "如上佛為菩薩大眾現金剛座故，此一切勝義",
    "T39n1796_012:0710a09": "皆能悉現也。次即說此真言門，謂南謨三曼",
    "T39n1796_012:0710a10": "多佛陀喃敬禮普遍佛等也阿此正是阿字真言門善男子此真言",
    "T39n1796_012:0710a11": "者，十方諸佛以法身同所加持，諸有修行之",
    "T39n1796_012:0710a12": "者，以此真言故，即能作諸佛事，乃至普現色",
    "T39n1796_012:0710a13": "身，為一切眾生界開示佛之智慧。如佛能作",
    "T39n1796_012:0710a14": "是事，此阿字門亦能如是作之。當此彼體即",
    "T39n1796_012:0710a15": "同一切佛身也。阿字門一切法轉者，由轉此",
    "T39n1796_012:0710a16": "阿字，即成種種功德也。從此阿字門修行轉",
    "T39n1796_012:0710a17": "也更問。是故祕密主！真言門菩薩等，欲見諸佛",
    "T39n1796_012:0710a18": "者謂欲見一切佛淨法身也、欲供養者謂遊一切佛剎供養承事聞法修行也、欲證",
    "T39n1796_012:0710a19": "發菩提心者謂證菩提令心淨也、欲與諸菩薩同會者謂與",
    "T39n1796_012:0710a20": "那羅延菩薩等等共一處受現法樂也、欲利眾生者謂如毘盧遮那常為一切眾生作大佛事",
    "T39n1796_012:0710a21": "種種成就之也、欲求悉地者此中最上成就所謂佛身尚可疾得，況餘成就耶、欲求",
    "T39n1796_012:0710a22": "一切智智者然此阿字門一切義利無不成辨，以要言之欲求一切智智亦決定當得也，此",
    "T39n1796_012:0710a23": "諸佛心勤而修之者，佛言：如上所列之事，汝",
    "T39n1796_012:0710a24": "欲求者更無他術，但當勤修此阿字之門也。",
    "T39n1796_012:0710a25": "爾時毘盧遮那佛，此大悲胎藏生漫荼羅王，",
    "T39n1796_012:0710a26": "敷置諸本尊位，定三昧神通真言行不思議",
    "T39n1796_012:0710a27": "法說者，如前以廣說敷置漫荼羅位，今何以",
    "T39n1796_012:0710a28": "更說？此有多義，欲更開發一類眾生故，令前",
    "T39n1796_012:0710a29": "已聽聞者倍得明了故。前雖說諸位地，然尚",
    "T39n1796_012:0710b01": "未普周遍，今更說令無所闕乏故。又前但說",
    "T39n1796_012:0710b02": "其名，由多未說形狀，今更說令具足故。何故",
    "T39n1796_012:0710b03": "不併說之，而更分折於此處說耶？於此亦有",
    "T39n1796_012:0710b04": "意。乃至深樂法者，猶不頓為說之，欲令發起",
    "T39n1796_012:0710b05": "珍重之心，漸漸開道也。復次若但以圖畫尊",
    "T39n1796_012:0710b06": "容用為真實者，如彼畫師等亦可成就阿闍",
    "T39n1796_012:0710b07": "梨功德。然不但以圖畫故而得成彼真言之",
    "T39n1796_012:0710b08": "行，當須一一與三昧神通相應，方名不思議",
    "T39n1796_012:0710b09": "行。今佛欲開示彼之故，云三昧等法說也，謂",
    "T39n1796_012:0710b10": "與三昧神通相應而說之也。彼阿闍梨一切",
    "T39n1796_012:0710b11": "智門阿字住，取線禮一切佛者，如上已說。中",
    "T39n1796_012:0710b12": "心作阿字及眼作囉字等，前品已具說。今欲",
    "T39n1796_012:0710b13": "作壇，先須住此三昧，令與理相應，以相應之",
    "T39n1796_012:0710b14": "智而運布規量也。凡合繩，當令得所，不得大",
    "T39n1796_012:0710b15": "緩。若不調者，令師及弟子多病為障所嬈。若",
    "T39n1796_012:0710b16": "用時斷絕，亦令致損耗也。次當知方所者，所",
    "T39n1796_012:0710b17": "以先謂審定方面者，若弟子臨修時錯誤，或",
    "T39n1796_012:0710b18": "謂東為西等，即為障者之所得便也。次禮一",
    "T39n1796_012:0710b19": "切佛者，即是禮於阿字真言之體也。師禮已，",
    "T39n1796_012:0710b20": "在壇巽地北向，弟子艮方南向，引繩相對。次",
    "T39n1796_012:0710b21": "師引繩轉向乾維東向，弟子迴身西向。次弟",
    "T39n1796_012:0710b22": "子右迴至坤維北向，師迴身南向。次師右迴",
    "T39n1796_012:0710b23": "還至巽地西向，弟子迴身東向。即四方位竟",
    "T39n1796_012:0710b24": "也。弟子次更至乾地維向巽，師與相對，即定",
    "T39n1796_012:0710b25": "乾巽隅竟云云，更問也。凡定四方。必須如前審諦，",
    "T39n1796_012:0710b26": "不得移易。若定四隅及中心十字界者，但令",
    "T39n1796_012:0710b27": "逐便右轉不令妨礙即得也。如是作已，阿闍",
    "T39n1796_012:0710b28": "梨復於瑜伽中，轉於心中阿字而作縛字，如",
    "T39n1796_012:0710b29": "前布置。囉字等方便不異於前，但改心中阿",
    "T39n1796_012:0710c01": "字，即成金剛薩埵身也。亦復觀想己身即同",
    "T39n1796_012:0710c02": "彼身，執持如來智印也。雖改阿字為嚩，然亦",
    "T39n1796_012:0710c03": "不相離。何以故？由不生故，即是本來無有繫",
    "T39n1796_012:0710c04": "縛，體一門異也。如上引繩，猶未至地拼之。既",
    "T39n1796_012:0710c05": "作此觀，即與弟子更入中台之中，還如上引",
    "T39n1796_012:0710c06": "繩，准前次第於中台定方所也，如上。無二相",
    "T39n1796_012:0710c07": "應形，如來形、空性形者，轉相釋也。歎此無二",
    "T39n1796_012:0710c08": "形即是如來形，如來形者即是性空形也。所",
    "T39n1796_012:0710c09": "說前引線當心，師及弟子相對，引受四方及",
    "T39n1796_012:0710c10": "四角十字道，但以繩印持而未下也先以作標相在四角，",
    "T39n1796_012:0710c11": "置了方作也。當知如此定時，頂上想於阿字遍其",
    "T39n1796_012:0710c12": "身皆如上說也。然大日如來入大悲胎藏生三昧，",
    "T39n1796_012:0710c13": "此大悲胎藏三昧豈與前品大悲胎藏漫荼",
    "T39n1796_012:0710c14": "羅有異耶？正謂前壇諸方未滿，色像亦復未",
    "T39n1796_012:0710c15": "具，故更說也。次定方竟，師想嚩字如上說於",
    "T39n1796_012:0710c16": "遍身分，想自身同執金剛之形，入於中胎如",
    "T39n1796_012:0710c17": "前引線定方所遍，即下之拼也更先方定了下拼耳，為直爾下拼也。",
    "T39n1796_012:0710c18": "假令中台方六尺者，量半為三尺，即是台外",
    "T39n1796_012:0710c19": "第一院廣狹量也。分此三尺以為三重即有三線道也，",
    "T39n1796_012:0710c20": "第一為行道、第二為置供養物處、第三重是",
    "T39n1796_012:0710c21": "諸尊坐處、第四是外緣其三重皆等外緣狹也。計此三尺",
    "T39n1796_012:0710c22": "內，均調令得所也。當供養時，師當運心一切",
    "T39n1796_012:0710c23": "應來會此。然無圖位坐者，皆於此外緣中供",
    "T39n1796_012:0710c24": "養也。次折第二院三尺取半為一尺五寸，三",
    "T39n1796_012:0710c25": "重院量亦於中均布四道，如上也。次更折一",
    "T39n1796_012:0710c26": "尺五寸取半，當七寸五分，為外院量也。亦於",
    "T39n1796_012:0710c27": "此七寸半內，均置四道令得所也。第一台外",
    "T39n1796_012:0710c28": "門口，即與行道處相連，當取少許用其門位，",
    "T39n1796_012:0710c29": "餘通行處以此門住世天。其三重門外若有寬地，任",
    "T39n1796_012:0711a01": "意大作，多侵地無妨也。前漫荼羅中云「第二",
    "T39n1796_012:0711a02": "院置釋迦，第三院文殊師利。」此文互也。由",
    "T39n1796_012:0711a03": "先定中胎竟，直向第三院定之，故云第二。非",
    "T39n1796_012:0711a04": "是第二，則是第三重也。今此中自有誠文，文",
    "T39n1796_012:0711a05": "殊在第二重、釋迦在第三重也。想阿字定外",
    "T39n1796_012:0711a06": "院，次想嚩字而作中台，次作第二院想文殊",
    "T39n1796_012:0711a07": "或想嚩字，亦如前遍身分等。次第三院當想",
    "T39n1796_012:0711a08": "釋迦，或作婆字也重聲婆字。經中從定線位語竟，",
    "T39n1796_012:0711a09": "至定色以來，解由未明了，未記更問之也。經云「復次",
    "T39n1796_012:0711a10": "毘盧遮那，我加持彼印，廣法界尋念彩色下」",
    "T39n1796_012:0711a11": "者，謂下綵色時，阿闍梨當想毘盧遮那如來",
    "T39n1796_012:0711a12": "或彼印，此印即是廣大法界之印也爾時當想自身即是",
    "T39n1796_012:0711a13": "大日如來。如是想已先下白色，爾時阿闍梨自想其",
    "T39n1796_012:0711a14": "身即是法界，法界之體明白無染也。如是想",
    "T39n1796_012:0711a15": "念時，非直我身如是，一切有情亦復如是，即",
    "T39n1796_012:0711a16": "淨除同如來。亦一切過離者，自身等如來謂白",
    "T39n1796_012:0711a17": "色也。白是法體，離一切過。然所云一切有情皆",
    "T39n1796_012:0711a18": "同妙法界者。當以何法得之？然此非無方便",
    "T39n1796_012:0711a19": "也，謂囉字門。入此字時，即能令己身及弟子",
    "T39n1796_012:0711a20": "乃至一切眾生，究竟皆等如來法界身，永離",
    "T39n1796_012:0711a21": "諸過也。故次云想羅字，其字色白如車𤦲或云",
    "T39n1796_012:0711a22": "商佉，即是寶貝也，其色潔白第一。師云：「此中即有阿字、有嚩字也。",
    "T39n1796_012:0711a23": "故囉字白色，想字炎光寂然，光出如乳，以此",
    "T39n1796_012:0711a24": "清淨成無垢色，離一切過也。及君陀花是西方花也，亦",
    "T39n1796_012:0711a25": "鮮白無比也，或如皓月之狀，其字之焰亦白，寂然恬",
    "T39n1796_012:0711a26": "定而曜光明。如是想時又誦囉字至百遍或",
    "T39n1796_012:0711a27": "千遍，方下色也。凡加持色法，先於色中想",
    "T39n1796_012:0711a28": "字，字成已即轉為佛也。此有二種阿利荼，謂",
    "T39n1796_012:0711a29": "左手當胸上為拳，而申風指直堅，右臂如擊",
    "T39n1796_012:0711b01": "物直申舉之，其左脚向前，右脚去三尺以來，",
    "T39n1796_012:0711b02": "長引即是也。白朱黃青皆用之，當想佛形而",
    "T39n1796_012:0711b03": "作此印也。凡作印有二種威儀，若立作印皆",
    "T39n1796_012:0711b04": "須作此威儀也。四佛作寂然之形，用此印也。",
    "T39n1796_012:0711b05": "第二下赤色應記之者，明言阿闍梨當審諦",
    "T39n1796_012:0711b06": "也。將下赤色時，當想􄙈字，此字照明如日初",
    "T39n1796_012:0711b07": "出之色，或赤或黃，此即赤黃雜也，此光明",
    "T39n1796_012:0711b08": "照赫奕。此字即是寶幢佛字也，此是無能降",
    "T39n1796_012:0711b09": "伏最勝無比之佛也。兼想自身即同諸佛。赤",
    "T39n1796_012:0711b10": "色囉字安點加之不合是阿字也，義合用羅字加點耳。餘方便准前。」",
    "T39n1796_012:0711b11": "大毘盧遮那成佛經疏卷第十二"
}