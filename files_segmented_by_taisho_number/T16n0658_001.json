{
    "T16n0658_001:0209a02": "No. 658 [No. 659]",
    "T16n0658_001:0209a03": "寶雲經卷第一",
    "T16n0658_001:0209a05": "梁扶南三藏曼陀羅仙譯",
    "T16n0658_001:0209a06": "如是我聞：一時佛在伽耶山頂，與大比丘僧",
    "T16n0658_001:0209a07": "七萬人俱——所作已辦，捨諸重擔，其心自在；盡",
    "T16n0658_001:0209a08": "諸有結，正見解脫，皆如大龍善解法界；是法",
    "T16n0658_001:0209a09": "王子能捨利養，善具出家、善受具戒；意所",
    "T16n0658_001:0209a10": "欲者悉得滿足，住涅槃道——唯除阿難在於學",
    "T16n0658_001:0209a11": "地。諸大菩薩八萬四千人俱，皆是一生補處，",
    "T16n0658_001:0209a12": "向一切智無有退轉，志求佛地近於彼岸；得",
    "T16n0658_001:0209a13": "阿僧祇諸陀羅尼、逮得諸禪首楞嚴三昧，遊",
    "T16n0658_001:0209a14": "戲神通，大慈大悲遍滿十方乃至無量無邊",
    "T16n0658_001:0209a15": "佛土；行空境界，除諸蓋障、盡三毒根；善遊無",
    "T16n0658_001:0209a16": "相室宅，恒欲救濟一切眾生，善知諸佛世界、",
    "T16n0658_001:0209a17": "得無礙智；心如虛空深廣如海，猶如須彌八",
    "T16n0658_001:0209a18": "風不動、心如蓮華不著塵水、意如真寶內外",
    "T16n0658_001:0209a19": "明徹、如淨真金中無瑕穢。其名曰：寶光菩薩、",
    "T16n0658_001:0209a20": "寶掌菩薩、寶印手菩薩、寶天冠菩薩、寶鬘",
    "T16n0658_001:0209a21": "菩薩、寶積菩薩、寶藏菩薩、寶山頂菩薩、寶幢",
    "T16n0658_001:0209a22": "菩薩、金剛胎菩薩、金胎菩薩、寶胎菩薩、功德",
    "T16n0658_001:0209a23": "胎菩薩、淨無垢胎菩薩、如來胎菩薩、智胎菩",
    "T16n0658_001:0209a24": "薩、日胎菩薩、三昧胎菩薩、蓮華胎菩薩、解脫",
    "T16n0658_001:0209a25": "月菩薩、普月菩薩、觀世音菩薩、普賢菩薩、普",
    "T16n0658_001:0209a26": "眼菩薩、蓮花眼菩薩、大眼菩薩、普威儀菩薩、",
    "T16n0658_001:0209a27": "普端嚴菩薩、普行菩薩、知定意菩薩、法意菩",
    "T16n0658_001:0209a28": "薩、勝意菩薩、增長意菩薩、金剛意菩薩、師子",
    "T16n0658_001:0209a29": "神通菩薩、大音聲王菩薩、師子吼意菩薩、深",
    "T16n0658_001:0209b01": "音聲菩薩、無染污菩薩、離一切垢菩薩、月光",
    "T16n0658_001:0209b02": "菩薩、日光菩薩、智光菩薩、智功德菩薩、月功",
    "T16n0658_001:0209b03": "德菩薩、蓮花功德菩薩、寶功德菩薩、文殊師",
    "T16n0658_001:0209b04": "利菩薩，跋陀婆羅等十六賢士，賢劫千菩薩",
    "T16n0658_001:0209b05": "摩訶薩等，彌勒最為上首。四天王諸天等，四",
    "T16n0658_001:0209b06": "天王最為上首；忉利諸天等，帝釋最為上首；",
    "T16n0658_001:0209b07": "焰摩天，焰摩天王最為上首；兜率陀天，兜率",
    "T16n0658_001:0209b08": "陀天王最為上首；化樂諸天，化樂天王最為",
    "T16n0658_001:0209b09": "上首；他化自在諸天，他化自在天王最為上",
    "T16n0658_001:0209b10": "首。善黨諸天，薩陀最為上首；一切諸梵天王，",
    "T16n0658_001:0209b11": "大梵最為上首；首陀會諸天，摩醯首羅最為",
    "T16n0658_001:0209b12": "上首。毘摩質多羅阿修羅王、婆稚阿修羅王、",
    "T16n0658_001:0209b13": "羅睺阿修羅王等無量百千億阿修羅王；阿",
    "T16n0658_001:0209b14": "那婆達多龍王、摩那斯龍王、娑伽羅龍王、",
    "T16n0658_001:0209b15": "難陀龍王、和修吉龍王、德叉迦龍王，如是等",
    "T16n0658_001:0209b16": "百千億諸龍及諸龍子、諸龍綵女。如是等百",
    "T16n0658_001:0209b17": "千萬億眾——天、龍、夜叉、乾闥婆、阿修羅、迦樓羅、",
    "T16n0658_001:0209b18": "緊那羅、摩睺羅伽、人非人等百千億眾——皆來",
    "T16n0658_001:0209b19": "集會。爾時，伽耶山頂方四由旬，微塵針鋒，虛",
    "T16n0658_001:0209b20": "空及地大眾充滿；悉敷師子座，莊嚴光顯，高",
    "T16n0658_001:0209b21": "一由旬，嚴飾第一；廣半由旬，八千天衣遍布其",
    "T16n0658_001:0209b22": "上。地悉平正變為金剛，懸諸繒幡，香汁灑地，",
    "T16n0658_001:0209b23": "無量天花遍滿在中。其座左右生諸蓮花大",
    "T16n0658_001:0209b24": "如車輪，百千萬葉，真金為莖，皆以紺琉璃為",
    "T16n0658_001:0209b25": "臺、因陀尼為鬘，香潔適意，觸時快樂，如是",
    "T16n0658_001:0209b26": "妙花以供養佛。彼師子座於其四角各生寶",
    "T16n0658_001:0209b27": "樹，高十五里，其樹蔭蓋及半由旬。如是莊嚴",
    "T16n0658_001:0209b28": "師子之座，佛坐其上，心意清淨，善轉法輪，降",
    "T16n0658_001:0209b29": "伏魔怨，不為八法之所污染，得無所畏，智辯",
    "T16n0658_001:0209c01": "無滯，心無怯弱猶如師子、意行清淨如明淵",
    "T16n0658_001:0209c02": "池、深廣如海能出眾寶、猶如須彌處於大海、",
    "T16n0658_001:0209c03": "如日盛明照於一切、如月盛滿悉令清淨、雨",
    "T16n0658_001:0209c04": "大法雨如彼龍王、處眾高顯如大梵天。無量",
    "T16n0658_001:0209c05": "弟子悉皆調順，無量釋、梵、四天王等瞻仰觀",
    "T16n0658_001:0209c06": "佛，心無高下，能令大眾溫光如日，眾寶莊嚴。",
    "T16n0658_001:0209c07": "爾時，世尊身色熙怡，如日溫照一切大眾、如",
    "T16n0658_001:0209c08": "寶莊嚴，頂上放光名曰周遍，普照百千世",
    "T16n0658_001:0209c09": "界，無量諸光以為眷屬，俱照十方，遶佛三匝，",
    "T16n0658_001:0209c10": "光從口入而口無異相。譬如淨月明照虛空，",
    "T16n0658_001:0209c11": "然於虛空亦無異相；光從口入亦復如是。譬",
    "T16n0658_001:0209c12": "如沙聚，蘇油注中不見增損；佛光入口亦復",
    "T16n0658_001:0209c13": "如是。",
    "T16n0658_001:0209c14": "爾時，東方過無量恒河沙世界，有國名蓮華",
    "T16n0658_001:0209c15": "自在，彼世界有佛名蓮華眼如來、應供、正遍",
    "T16n0658_001:0209c16": "知、明行足、善逝、世間解、無上士、調御丈夫、天人",
    "T16n0658_001:0209c17": "師、佛、世尊，為諸菩薩說一乘法。彼國無有聲",
    "T16n0658_001:0209c18": "聞、辟支佛名。時諸眾生皆得阿鞞跋致，趣向",
    "T16n0658_001:0209c19": "阿耨多羅三藐三菩提。此諸眾生無有揣食，",
    "T16n0658_001:0209c20": "唯有法喜、禪悅等食。彼國雖有日、月、星辰，不",
    "T16n0658_001:0209c21": "以為明，唯有佛光照於彼土；無有山林、株杌、",
    "T16n0658_001:0209c22": "荊棘，地平如掌。彼有菩薩摩訶薩名除一切",
    "T16n0658_001:0209c23": "蓋障，聞其名者一切罪障皆悉除滅。時除蓋",
    "T16n0658_001:0209c24": "障菩薩摩訶薩蒙光觸身，即詣蓮華眼佛所，",
    "T16n0658_001:0209c25": "頭面著地為佛作禮，却住一面坐蓮華上。復",
    "T16n0658_001:0209c26": "有無量菩薩亦蒙光明往詣佛所，頭面著地",
    "T16n0658_001:0209c27": "頂禮佛足，却坐一面。除蓋障菩薩從坐而起，",
    "T16n0658_001:0209c28": "整其衣服，偏袒右肩，右膝著地，合掌向佛而",
    "T16n0658_001:0209c29": "白佛言：「世尊！以何因緣有斯光明？遇斯光者",
    "T16n0658_001:0210a01": "心意快樂，如是之光從何而來？」蓮華眼佛答",
    "T16n0658_001:0210a02": "言：「善男子！西方有世界名娑婆，佛號曰釋迦",
    "T16n0658_001:0210a03": "牟尼如來、應供、正遍知、明行足、善逝、世間解、無",
    "T16n0658_001:0210a04": "上士、調御丈夫、天人師、佛、世尊，聞彼佛名皆",
    "T16n0658_001:0210a05": "得阿鞞跋致，如是之光彼佛所放。」除蓋障菩",
    "T16n0658_001:0210a06": "薩復白佛言：「世尊！以何因緣聞彼佛名皆得",
    "T16n0658_001:0210a07": "阿鞞跋致、趣阿耨多羅三藐三菩提？」蓮華眼",
    "T16n0658_001:0210a08": "佛復告除蓋障菩薩言：「彼佛行菩薩道時發",
    "T16n0658_001:0210a09": "大誓願：『若我成佛，聞其名者皆發阿耨多羅",
    "T16n0658_001:0210a10": "三藐三菩提心、得阿鞞跋致。』」除蓋障菩薩復",
    "T16n0658_001:0210a11": "白佛言：「世尊！若聞彼佛名皆發阿耨多羅三",
    "T16n0658_001:0210a12": "藐三菩提、得阿鞞跋致者，彼國眾生皆已得",
    "T16n0658_001:0210a13": "不？」蓮華眼佛答言：「善男子！有得、不得。」除蓋",
    "T16n0658_001:0210a14": "障菩薩復白佛言：「世尊！彼國眾生可不聞耶？」",
    "T16n0658_001:0210a15": "蓮華眼佛答言：「善男子！亦得聞名。」除蓋障菩",
    "T16n0658_001:0210a16": "薩白佛言：「世尊！如其聞者，云何有得、不得？」",
    "T16n0658_001:0210a17": "蓮華眼佛答言：「善男子！彼國眾生悉是阿鞞",
    "T16n0658_001:0210a18": "跋致、亦非阿鞞跋致。」除蓋障菩薩白佛言：「世",
    "T16n0658_001:0210a19": "尊！云何悉是阿鞞跋致、亦非阿鞞跋致？」蓮華",
    "T16n0658_001:0210a20": "眼佛答言：「善男子！聞彼佛名者，雖得阿鞞跋",
    "T16n0658_001:0210a21": "致種子因緣，不具行、未滿足，不得受記。善男",
    "T16n0658_001:0210a22": "子！我今為汝說喻。譬如種樹，有其種子離於",
    "T16n0658_001:0210a23": "腐敗、具足生牙因緣，當言為生、為不生耶？」除",
    "T16n0658_001:0210a24": "蓋障菩薩白佛言：「世尊！是名為生。」蓮華眼佛",
    "T16n0658_001:0210a25": "答言：「善男子！聞佛名者得其種子，具足因緣",
    "T16n0658_001:0210a26": "便得受記。」除蓋障菩薩摩訶薩白佛言：「世",
    "T16n0658_001:0210a27": "尊！我欲往娑婆世界禮拜恭敬釋迦牟尼佛。」",
    "T16n0658_001:0210a28": "蓮華眼佛即便答言：「善男子！今正是時，可往",
    "T16n0658_001:0210a29": "禮拜。」彼諸菩薩白佛言：「世尊！我等亦當隨從",
    "T16n0658_001:0210b01": "除蓋障菩薩往詣娑婆世界禮拜、恭敬、尊重、讚",
    "T16n0658_001:0210b02": "歎。」蓮華眼佛告諸菩薩言：「今正是時，可往詣",
    "T16n0658_001:0210b03": "彼。莫生下劣放逸之心。何以故？彼界眾生",
    "T16n0658_001:0210b04": "多諸貪欲、瞋恚、愚癡，不肯恭敬沙門、婆羅門，",
    "T16n0658_001:0210b05": "好作非法、心意麁弊、惡口罵詈、佷悷難調、",
    "T16n0658_001:0210b06": "慳貪嫉妬、懈怠󰝬墮、放逸破戒，無量煩惱之",
    "T16n0658_001:0210b07": "所縛纏；於惡生中而為說法。」爾時，彼諸菩",
    "T16n0658_001:0210b08": "薩白佛言：「世尊！釋迦牟尼佛甚為希有，能於",
    "T16n0658_001:0210b09": "彼惡世界眾生中而為說法。」蓮華眼佛答言：",
    "T16n0658_001:0210b10": "「善男子！彼佛世尊實為希有。如汝所言，常處",
    "T16n0658_001:0210b11": "惡眾生中而為演法。彼惡世界能起一念善",
    "T16n0658_001:0210b12": "心者此亦難有。何以故？清淨世界眾生守",
    "T16n0658_001:0210b13": "信、修善不難；惡世界中，於彈指頃發生信心",
    "T16n0658_001:0210b14": "歸依佛法僧、於彈指頃能修持戒、於彈指頃",
    "T16n0658_001:0210b15": "生離欲心、於彈指頃生於慈悲發阿耨多羅",
    "T16n0658_001:0210b16": "三藐三菩提心，此則甚難。」諸菩薩白佛言：「希",
    "T16n0658_001:0210b17": "有。世尊！希有。善逝！」爾時，諸菩薩，除蓋障菩薩",
    "T16n0658_001:0210b18": "摩訶薩最為上首。爾時，除蓋障菩薩摩訶薩",
    "T16n0658_001:0210b19": "并諸菩薩。受佛教已歡喜踊躍，頂禮佛足，各",
    "T16n0658_001:0210b20": "還本坐。此諸菩薩有齎寶樹，華果具足——有齎",
    "T16n0658_001:0210b21": "琉璃樹者、有齎頗梨樹者、有齎金樹者、有",
    "T16n0658_001:0210b22": "齎眾寶樹者、有齎華樹者、有齎果樹者、有",
    "T16n0658_001:0210b23": "齎衣雲者、有齎環玔瓔珞者、有齎香雲者、",
    "T16n0658_001:0210b24": "有齎華鬘雲者、有齎寶蓋雲者、有齎寶幢幡",
    "T16n0658_001:0210b25": "雲者、有齎音樂雲者——悉皆來集除蓋障菩薩",
    "T16n0658_001:0210b26": "摩訶薩所，共詣娑婆世界。除蓋障菩薩摩訶",
    "T16n0658_001:0210b27": "薩告眾菩薩言：「彼娑婆世界眾生多受苦惱，",
    "T16n0658_001:0210b28": "汝等各各現神通力，令彼眾生使得快樂。」時",
    "T16n0658_001:0210b29": "諸菩薩皆言：「唯然。」爾時，除蓋障菩薩摩訶薩",
    "T16n0658_001:0210c01": "以神通力身出光明，清淨無垢，遍照娑婆三",
    "T16n0658_001:0210c02": "千大千世界。此光能照地獄、餓鬼、畜生、閻羅",
    "T16n0658_001:0210c03": "王趣，諸苦惱者蒙光觸身身受快樂，貪欲、瞋",
    "T16n0658_001:0210c04": "恚悉令除滅，慈心相向猶如父母。三千大千",
    "T16n0658_001:0210c05": "世界諸闇冥處，日、月、諸光所不及處，以菩薩",
    "T16n0658_001:0210c06": "光故皆得相見；三千大千世界鐵圍山、大鐵",
    "T16n0658_001:0210c07": "圍山、目真隣陀山、摩訶目真隣陀山及諸餘",
    "T16n0658_001:0210c08": "山幽冥之處，悉蒙光照；上及梵天、下至阿鼻",
    "T16n0658_001:0210c09": "地獄，如是中間光明普照。又，諸菩薩皆放身",
    "T16n0658_001:0210c10": "光，蒙其光者，餓者得食、渴者得飲、裸者",
    "T16n0658_001:0210c11": "得衣、貧者得財、盲者能視、聾者能聽、瘂者能",
    "T16n0658_001:0210c12": "言、躄者能行、狂者得正、苦者得樂、諸懷孕者",
    "T16n0658_001:0210c13": "令安隱產，當爾之時，眾苦悉除。共諸菩薩俱",
    "T16n0658_001:0210c14": "時而到伽耶山頂，寶網彌覆三千大千世界。",
    "T16n0658_001:0210c15": "於虛空中，蓮華雲雨蓮華、妙果雲雨妙果、華",
    "T16n0658_001:0210c16": "鬘雲雨華鬘、香雲雨香、白疊雲雨白疊、末香",
    "T16n0658_001:0210c17": "雲雨末香、衣服雲雨衣服、寶蓋雲雨寶蓋、寶",
    "T16n0658_001:0210c18": "幢雲雨寶幢、寶幡雲雨寶幡，如是眾雲隨種",
    "T16n0658_001:0210c19": "而雨，雨觸身時柔軟快樂。爾時，伽耶山坑坎、",
    "T16n0658_001:0210c20": "堆阜自然平坦，諸山、樹木變為寶林，亦作栴",
    "T16n0658_001:0210c21": "檀、沈水及諸香樹，周遍嚴飾。百千天樂於虛",
    "T16n0658_001:0210c22": "空中不鼓自鳴，諸樂音中俱出偈頌：",
    "T16n0658_001:0210c23": "「生於林毘羅，　　不由結業有，",
    "T16n0658_001:0210c24": "挺特無有比，　　我今禮於彼；",
    "T16n0658_001:0210c25": "心平如虛空，　　至於伽耶山，",
    "T16n0658_001:0210c26": "我今歸最妙，　　無上勝菩提。",
    "T16n0658_001:0210c27": "坐於道樹下，　　始悟於正覺，",
    "T16n0658_001:0210c28": "指地以為證，　　魔怨皆退散，",
    "T16n0658_001:0210c29": "我今到伽耶，　　稽首無垢尊。",
    "T16n0658_001:0211a01": "世間皆幻化，　　亦如沫泡炎，",
    "T16n0658_001:0211a02": "虛誑如水月；　　法相亦如是，",
    "T16n0658_001:0211a03": "我今來至此，　　敬禮正智樹。",
    "T16n0658_001:0211a04": "譬如伎藝人，　　能現諸權變，",
    "T16n0658_001:0211a05": "諸法若干種，　　譬如天馬紅，",
    "T16n0658_001:0211a06": "稽首禮不動，　　功德之伏藏，",
    "T16n0658_001:0211a07": "我今從彼來，　　敬禮無上尊。",
    "T16n0658_001:0211a08": "深起大悲心，　　無量百千劫，",
    "T16n0658_001:0211a09": "修於戒、定、慧，　　積集諸善業，",
    "T16n0658_001:0211a10": "我今從彼來，　　禮於淨月面。",
    "T16n0658_001:0211a11": "百千億菩薩、　　無量諸天眾，",
    "T16n0658_001:0211a12": "皆從彼而來，　　為禮除闇尊；",
    "T16n0658_001:0211a13": "獲得法伏藏，　　慈悲為眾演，",
    "T16n0658_001:0211a14": "能作利益者，　　最是無等尊；",
    "T16n0658_001:0211a15": "我今從彼來，　　稽首於正覺。",
    "T16n0658_001:0211a16": "慈悲濟眾生，　　寂靜而憺怕，",
    "T16n0658_001:0211a17": "蓮華不著水、　　煩惱不染心，",
    "T16n0658_001:0211a18": "我今來歸命，　　禮此最勝德。",
    "T16n0658_001:0211a19": "清淨身無垢，　　眾相開花敷，",
    "T16n0658_001:0211a20": "八十好為果，　　世間得依怙，",
    "T16n0658_001:0211a21": "我今從彼來，　　稽首於寶樹，",
    "T16n0658_001:0211a22": "具無量枝條，　　我等悉供養。」",
    "T16n0658_001:0211a23": "爾時，尊者目連從坐而起，長跪合掌，偏袒右",
    "T16n0658_001:0211a24": "肩白佛言：「世尊！我今不見其形而聞眾妙偈",
    "T16n0658_001:0211a25": "頌。」佛告目連：「東方過此無量恒河沙佛土蓮",
    "T16n0658_001:0211a26": "華世界，有佛名為蓮華淨眼，今現在彼為大",
    "T16n0658_001:0211a27": "眾說法。彼有菩薩摩訶薩名除蓋障，復有無",
    "T16n0658_001:0211a28": "量百千億菩薩，皆來至此娑婆世界，為欲禮",
    "T16n0658_001:0211a29": "拜恭敬於我、至心聽法故，彼諸菩薩造此偈",
    "T16n0658_001:0211b01": "頌。」佛語以訖，彼諸菩薩即到佛前，除蓋障",
    "T16n0658_001:0211b02": "菩薩摩訶薩最為上首，皆共頭面頂禮佛足，",
    "T16n0658_001:0211b03": "却住一面，合掌向佛以偈讚曰：",
    "T16n0658_001:0211b04": "「歸命大名稱，　　具足智慧者；",
    "T16n0658_001:0211b05": "歸命大精進，　　最勝牟尼尊。",
    "T16n0658_001:0211b06": "能拔於三有，　　越渡煩惱岸，",
    "T16n0658_001:0211b07": "神光照世間，　　歸命無等尊。",
    "T16n0658_001:0211b08": "四方蒙光照，　　周遍悉解脫，",
    "T16n0658_001:0211b09": "歸命無等稱，　　不動如山王。",
    "T16n0658_001:0211b10": "深廣如大海，　　智慧無有量，",
    "T16n0658_001:0211b11": "一切諸外道，　　無能擾亂者，",
    "T16n0658_001:0211b12": "我今稽首禮，　　歸命於法王。",
    "T16n0658_001:0211b13": "第一寂滅道，　　無生亦無滅，",
    "T16n0658_001:0211b14": "體相如涅槃，　　歸依說法王。",
    "T16n0658_001:0211b15": "能轉法輪者，　　顯現於正道，",
    "T16n0658_001:0211b16": "安住於真諦，　　開演於涅槃，",
    "T16n0658_001:0211b17": "而授菩提記，　　善知於法相，",
    "T16n0658_001:0211b18": "及以煩惱性，　　如說而修行。",
    "T16n0658_001:0211b19": "觀察於律儀，　　貪欲、諸瞋恚、",
    "T16n0658_001:0211b20": "無量心垢穢、　　一切諸塵障，",
    "T16n0658_001:0211b21": "於菩提樹下，　　智火悉燒盡，",
    "T16n0658_001:0211b22": "濟度於眾生，　　自度亦度彼。",
    "T16n0658_001:0211b23": "生死曠野中，　　勉濟諸眾生，",
    "T16n0658_001:0211b24": "長寢於重昏，　　三有之獄縛。",
    "T16n0658_001:0211b25": "勸令早覺悟，　　趣向歸依處，",
    "T16n0658_001:0211b26": "當為作親友，　　究竟不放逸。",
    "T16n0658_001:0211b27": "隨從而來者，　　皆住於菩提，",
    "T16n0658_001:0211b28": "為欲聽正法，　　願時而解說。」",
    "T16n0658_001:0211b29": "爾時，除蓋障菩薩摩訶薩偈讚佛已，佛告諸",
    "T16n0658_001:0211c01": "菩薩：「各還本坐。」除蓋障菩薩摩訶薩及諸菩",
    "T16n0658_001:0211c02": "薩皆坐蓮華臺上。除蓋障菩薩摩訶薩從坐",
    "T16n0658_001:0211c03": "而起，整其衣服，偏袒右肩，右膝著地，合掌向",
    "T16n0658_001:0211c04": "佛而白佛言：「世尊！欲有所問，唯願聽許。」佛即",
    "T16n0658_001:0211c05": "答言：「若有疑者，隨汝所問，我當為汝分別解",
    "T16n0658_001:0211c06": "說。」除蓋障菩薩白佛言：「世尊！云何菩薩具足",
    "T16n0658_001:0211c07": "於施、具足於戒、具足於忍、具足精進、具足禪",
    "T16n0658_001:0211c08": "定、具足智慧、具足方便、具足於願、具足於",
    "T16n0658_001:0211c09": "力、具足於智？云何菩薩與地等？云何菩薩與",
    "T16n0658_001:0211c10": "水等？云何菩薩與火等？云何菩薩與虛空等？",
    "T16n0658_001:0211c11": "云何菩薩如月？云何菩薩如日？云何菩薩如",
    "T16n0658_001:0211c12": "師子？云何菩薩為善調？云何菩薩為善御？云",
    "T16n0658_001:0211c13": "何菩薩如蓮華？云何菩薩得大意？云何菩薩",
    "T16n0658_001:0211c14": "得淨意？云何菩薩得無疑網心？云何菩薩甚",
    "T16n0658_001:0211c15": "深如大海？云何菩薩得微細智？云何菩薩得",
    "T16n0658_001:0211c16": "隨順辯？云何菩薩得無盡辯？云何菩薩得淨",
    "T16n0658_001:0211c17": "辯？云何菩薩能令眾生得少欲知足？云何菩",
    "T16n0658_001:0211c18": "薩得隨應辯？云何菩薩作法師？云何菩薩得",
    "T16n0658_001:0211c19": "隨順法？云何菩薩得善解法界？云何菩薩行",
    "T16n0658_001:0211c20": "空境界？云何菩薩行無相境界？云何菩薩行",
    "T16n0658_001:0211c21": "無願境界？云何菩薩行慈？云何菩薩行悲？云",
    "T16n0658_001:0211c22": "何菩薩行喜？云何菩薩行捨？云何菩薩得遊",
    "T16n0658_001:0211c23": "戲神通？云何菩薩得離八難處？云何菩薩得",
    "T16n0658_001:0211c24": "不忘菩提心？云何菩薩得宿命智？云何菩薩",
    "T16n0658_001:0211c25": "得不離善知識？云何菩薩得離惡知識？云何",
    "T16n0658_001:0211c26": "菩薩得佛清淨身？云何菩薩得金剛身？云何",
    "T16n0658_001:0211c27": "菩薩得大商主？云何菩薩得善知諸道？云",
    "T16n0658_001:0211c28": "何菩薩得示不顛倒道？云何菩薩常得定心？",
    "T16n0658_001:0211c29": "云何菩薩得糞掃衣？云何菩薩得三衣？云何",
    "T16n0658_001:0212a01": "菩薩得旃衣？云何菩薩得乞食法？云何菩薩",
    "T16n0658_001:0212a02": "得一坐食法？云何菩薩得一受食法？云何菩",
    "T16n0658_001:0212a03": "薩得非食後食？云何菩薩得阿練若行？云何",
    "T16n0658_001:0212a04": "菩薩得樹下坐？云何菩薩得露地坐？云何菩",
    "T16n0658_001:0212a05": "薩在塚間行？云何菩薩常坐不臥？云何菩薩",
    "T16n0658_001:0212a06": "能隨敷坐？云何菩薩善知教授禪法？云何菩",
    "T16n0658_001:0212a07": "薩能持修多羅？云何菩薩能持律藏？云何菩",
    "T16n0658_001:0212a08": "薩能持威儀？云何菩薩善知可行處？云何菩",
    "T16n0658_001:0212a09": "薩善知修行法？云何菩薩除於貪嫉？云何菩",
    "T16n0658_001:0212a10": "薩於一切眾生能起等心？云何菩薩善知供",
    "T16n0658_001:0212a11": "養如來？云何菩薩除於憍慢？云何菩薩善得",
    "T16n0658_001:0212a12": "信敬心？云何菩薩善解第一義諦？云何菩薩",
    "T16n0658_001:0212a13": "善知十二因緣？云何菩薩善知己體相？云何",
    "T16n0658_001:0212a14": "菩薩善知世間相？云何菩薩生淨佛國土？云",
    "T16n0658_001:0212a15": "何菩薩處胎不污？云何菩薩捨家出家？云何",
    "T16n0658_001:0212a16": "菩薩得清淨命？云何菩薩心不愁惱？云何菩",
    "T16n0658_001:0212a17": "薩善隨佛教？云何菩薩常和顏語、捨離顰蹙？",
    "T16n0658_001:0212a18": "云何菩薩具足多聞？云何菩薩善持正法？云",
    "T16n0658_001:0212a19": "何菩薩作法王子？云何菩薩為四天王、帝釋、",
    "T16n0658_001:0212a20": "梵天之所供養？云何菩薩知他體相？云何菩",
    "T16n0658_001:0212a21": "薩善知成熟眾生？云何菩薩善修柔和行？云",
    "T16n0658_001:0212a22": "何菩薩共住安樂？云何菩薩善修四攝法？云",
    "T16n0658_001:0212a23": "何菩薩得威儀端正？云何菩薩善為眾生作",
    "T16n0658_001:0212a24": "依憑處？云何菩薩喻如藥樹？云何菩薩常",
    "T16n0658_001:0212a25": "修諸善？云何菩薩善作變化？云何菩薩摩",
    "T16n0658_001:0212a26": "訶薩速成阿耨多羅三藐三菩提？」",
    "T16n0658_001:0212a27": "佛告除蓋障菩薩摩訶薩：「善哉，善哉。善男子！",
    "T16n0658_001:0212a28": "汝欲利益天人、拔濟一切眾生故發是問，我",
    "T16n0658_001:0212a29": "今當為汝說。」除蓋障菩薩摩訶薩白佛言：「善",
    "T16n0658_001:0212b01": "哉，世尊！願時演說。」佛即告言：「善男子！我",
    "T16n0658_001:0212b02": "今當說，汝等諦聽。「菩薩成就十法能具足檀。",
    "T16n0658_001:0212b03": "何等為十？法施具足、無畏施具足、財施具足、",
    "T16n0658_001:0212b04": "不望報施具足、憐愍施具足、不輕心施具",
    "T16n0658_001:0212b05": "足、尊重施具足、恭敬承事施具足、不求有",
    "T16n0658_001:0212b06": "施具足、清淨施具足。「善男子！云何名菩薩法",
    "T16n0658_001:0212b07": "施具足？無悕望心，自受持法為人演說，不求",
    "T16n0658_001:0212b08": "利養、不為名譽，為除一切眾生過惡，不為於",
    "T16n0658_001:0212b09": "利。心無高下，平等說法，若為王、若王等、旃陀",
    "T16n0658_001:0212b10": "羅等說法，等無差別。不以此施貢高、憍慢。若",
    "T16n0658_001:0212b11": "能如是，是名菩薩法施具足。「云何名菩薩無",
    "T16n0658_001:0212b12": "畏施具足？菩薩自離刀杖，亦教人離刀杖。於",
    "T16n0658_001:0212b13": "一切眾生生父母想、男女想、親友想。何以故？",
    "T16n0658_001:0212b14": "佛說一切眾生從無始劫來無非父母、男女。",
    "T16n0658_001:0212b15": "菩薩常於微細中捨身而與，況復餘大眾生？",
    "T16n0658_001:0212b16": "是名菩薩無畏施具足。「云何名菩薩財施具",
    "T16n0658_001:0212b17": "足？菩薩見眾生多作諸惡，便積聚財寶而施",
    "T16n0658_001:0212b18": "與之，令離惡業、安置善處。又，聞佛世尊作如",
    "T16n0658_001:0212b19": "是說檀，是菩薩能除慳貪、嫉妬之垢，如佛所",
    "T16n0658_001:0212b20": "說習行於施，不以施故而心自高。是名菩薩",
    "T16n0658_001:0212b21": "財施滿足。「云何名菩薩不望報施具足？不為",
    "T16n0658_001:0212b22": "得眷屬故施、不為得親友故施、不為欲故施，",
    "T16n0658_001:0212b23": "菩薩作是念施：『菩薩淨戒是常行法。』以是因",
    "T16n0658_001:0212b24": "緣故，是名菩薩不望報施具足。「云何名菩薩",
    "T16n0658_001:0212b25": "成就憐愍施具足？菩薩見眾生飢渴受苦、裸",
    "T16n0658_001:0212b26": "形弊衣、無所依怙、無歸、無趣、無居住處、離於",
    "T16n0658_001:0212b27": "福業，便生殷重憐愍之心：『我今為苦眾生故",
    "T16n0658_001:0212b28": "發阿耨多羅三藐三菩提心，但以眾生輪轉",
    "T16n0658_001:0212b29": "受苦、裸形弊衣、無怙、無歸、無趣、飢寒困苦，我",
    "T16n0658_001:0212c01": "當何時為是眾生作衣服、飲食乃至歸依舍",
    "T16n0658_001:0212c02": "宅？』現有財物悉施與之，雖作是施而不生念",
    "T16n0658_001:0212c03": "存有我、人、財物等想。如是施者，是名菩薩憐",
    "T16n0658_001:0212c04": "愍施具足。「云何名菩薩不輕心施具足？不分",
    "T16n0658_001:0212c05": "別施、等大悲施、不輕心施、心不悋惜施、不",
    "T16n0658_001:0212c06": "瞋忿施、不憍逸施、不為得名稱施、不為我能",
    "T16n0658_001:0212c07": "多聞故施，如是之施名為專心施、尊重施、恭",
    "T16n0658_001:0212c08": "敬施、自手施。如此等施是名菩薩不輕心施",
    "T16n0658_001:0212c09": "具足。「云何名菩薩承事施具足？若同梵行可",
    "T16n0658_001:0212c10": "尊事者——若和上、阿闍梨等——如是之人深生殷",
    "T16n0658_001:0212c11": "重，起迎合掌，瞻仰恭敬，若有所作躬代營佐。",
    "T16n0658_001:0212c12": "如是施者，是名菩薩承事施具足。「云何名菩",
    "T16n0658_001:0212c13": "薩恭敬施具足？供養佛、供養法、供養僧。香華、",
    "T16n0658_001:0212c14": "伎樂遶如來塔，塗掃佛地；若諸塔廟朽故崩",
    "T16n0658_001:0212c15": "落，修治嚴飾；如是名為恭敬佛。恭敬法者，",
    "T16n0658_001:0212c16": "聽法、讀誦、受持、書寫、解說、思惟其義、如法修",
    "T16n0658_001:0212c17": "行、不顛倒取義，是名恭敬法。恭敬僧者，衣服、",
    "T16n0658_001:0212c18": "飲食、臥具、湯藥、種種雜物，供給所須奉施於",
    "T16n0658_001:0212c19": "僧，乃至貧下無所有時，當用淨水敬心持施；",
    "T16n0658_001:0212c20": "如此施者名恭敬僧施。若能如是供養三寶，",
    "T16n0658_001:0212c21": "是名菩薩恭敬施具足。「云何名菩薩不求有",
    "T16n0658_001:0212c22": "施具足？菩薩施時不生是念：『我當生天。』亦不",
    "T16n0658_001:0212c23": "生念：『我當為王及諸輔相、大臣、官屬。』是名菩",
    "T16n0658_001:0212c24": "薩不求有施具足。「云何名菩薩清淨施具足？",
    "T16n0658_001:0212c25": "菩薩諦觀此施無垢、無穢、無雜，如是施者是",
    "T16n0658_001:0212c26": "名菩薩清淨施具足。「善男子！具此十事是名",
    "T16n0658_001:0212c27": "菩薩具足於檀。「善男子！菩薩復有十法名成",
    "T16n0658_001:0212c28": "就淨戒。何等為十？善學波羅提木叉戒、善持",
    "T16n0658_001:0212c29": "菩薩緻密戒、滅諸煩惱、除不善覺、怖畏惡業、",
    "T16n0658_001:0213a01": "於小罪中尚生驚怖、心常恐畏、受持頭陀法",
    "T16n0658_001:0213a02": "堅固不闕、持戒不為求有造業、淨三業戒。「云",
    "T16n0658_001:0213a03": "何名菩薩善學波羅提木叉戒？菩薩於戒律",
    "T16n0658_001:0213a04": "諸經——是佛所制——皆專心受持，不為種族故持",
    "T16n0658_001:0213a05": "戒、不為我見故持戒、不為攝徒眾故持戒、不",
    "T16n0658_001:0213a06": "見他瑕缺而輕毀戒；是名菩薩善持波羅提",
    "T16n0658_001:0213a07": "木叉戒。「云何名菩薩善持緻密戒？菩薩作是",
    "T16n0658_001:0213a08": "念：『非但波羅提木叉戒能使我成阿耨多羅",
    "T16n0658_001:0213a09": "三藐三菩提，諸餘菩薩威儀戒行我亦當學，",
    "T16n0658_001:0213a10": "如法修行。』云何是菩薩戒？菩薩不應行處終",
    "T16n0658_001:0213a11": "不往來，非時不語，善知時節、善知方俗，順適",
    "T16n0658_001:0213a12": "人心，不令眾生起於譏嫌，善護眾生令至菩",
    "T16n0658_001:0213a13": "提，亦自具足菩提威儀，言辭柔軟，少於言",
    "T16n0658_001:0213a14": "說，不好親近大臣、群官，恒修阿練若行，和顏",
    "T16n0658_001:0213a15": "悅色。能具如是菩薩威儀戒，及餘經中諸菩",
    "T16n0658_001:0213a16": "薩戒悉具修行，是名菩薩緻密戒。「云何名菩",
    "T16n0658_001:0213a17": "薩滅一切結使皆悉燋然？貪欲、瞋恚、愚癡及餘",
    "T16n0658_001:0213a18": "纏障一切眾具亦皆燋然。於貪欲處生對治",
    "T16n0658_001:0213a19": "法，能起欲處皆悉除斷。云何是貪欲處？於",
    "T16n0658_001:0213a20": "美色邊能起欲因緣。云何名不淨想？如觀己",
    "T16n0658_001:0213a21": "身髮、毛、爪、齒、皮膚、血、肉、筋、脈、骨、髓、汗、淚、涕、唾、",
    "T16n0658_001:0213a22": "肪、膏、腦、膜、咽、喉、心、膽、肝、肺、脾、腎、腸、胃、百󰮧、生",
    "T16n0658_001:0213a23": "藏、熟藏、屎、尿、膿汁，菩薩常觀三十六物，若能",
    "T16n0658_001:0213a24": "如是不生貪心。若愚癡、嬰兒、顛狂心亂，見是",
    "T16n0658_001:0213a25": "三十六物猶不起欲想，況復智者諸菩薩等",
    "T16n0658_001:0213a26": "常觀是不淨，云何當復起於欲想？菩薩摩",
    "T16n0658_001:0213a27": "訶薩見所愛色適意之時便生染心，初見色",
    "T16n0658_001:0213a28": "時即自念言：『如佛所說，色如夢響，無有實事。",
    "T16n0658_001:0213a29": "云何智者妄於夢中而生欲想？』是故，菩薩能",
    "T16n0658_001:0213b01": "生欲處悉皆遠離。云何菩薩於可瞋中生對",
    "T16n0658_001:0213b02": "治法而能離瞋及瞋因緣？菩薩於諸眾生常",
    "T16n0658_001:0213b03": "生慈心，以是因緣便得除瞋。若有惱害因緣",
    "T16n0658_001:0213b04": "瞋恚起時，當深繫念對治之法，是名菩薩除",
    "T16n0658_001:0213b05": "瞋方便。云何菩薩除癡方便？當念：『癡心不識",
    "T16n0658_001:0213b06": "善惡，常守愚闇後受苦果。無智自蔽，惱他緣",
    "T16n0658_001:0213b07": "少，不如貪瞋多有怨害。』如是觀時則滅癡心，",
    "T16n0658_001:0213b08": "是名菩薩燋然煩惱。「云何名菩薩除不善覺？",
    "T16n0658_001:0213b09": "住於空靜阿練若處作如是念：『我今遠離於",
    "T16n0658_001:0213b10": "憒閙處，在閑靜地履行佛教；諸餘沙門、婆羅",
    "T16n0658_001:0213b11": "門親近憒閙，多有擾亂，遠離佛教。』是名菩薩",
    "T16n0658_001:0213b12": "除不善覺。「云何名菩薩怖畏惡業？觀察、選擇、",
    "T16n0658_001:0213b13": "曾聞佛說，專心修福，堅持淨戒，善學智慧。以",
    "T16n0658_001:0213b14": "何因故最得勝報？具福德業，遠離諸惡。是",
    "T16n0658_001:0213b15": "名菩薩怖畏惡業。「云何名菩薩畏於微惡？於",
    "T16n0658_001:0213b16": "小罪邊常生大畏心，終不輕微小之惡。以何",
    "T16n0658_001:0213b17": "因緣？曾聞佛說：『少毒殺人，況復多毒？微細惡",
    "T16n0658_001:0213b18": "中尚能將人至三惡道，況復多惡而心不畏？』",
    "T16n0658_001:0213b19": "是名菩薩畏微小惡。「云何名菩薩心常恐畏？",
    "T16n0658_001:0213b20": "為人體信，婆羅門、剎利居士等以體信故，即",
    "T16n0658_001:0213b21": "寄金、銀、種種珍寶，信心用付，不立時證，菩薩",
    "T16n0658_001:0213b22": "終不生於隱匿之心。若佛物、法物、僧祇物、四方",
    "T16n0658_001:0213b23": "僧物，菩薩寧當自食己肉終不侵他，若飲、若",
    "T16n0658_001:0213b24": "食，供身之具不敢輒毀，是名菩薩心常恐畏。",
    "T16n0658_001:0213b25": "「云何名菩薩受持頭陀法堅固不闕？若魔眷",
    "T16n0658_001:0213b26": "屬及諸天等，以妙財色欲來擾逼菩薩，菩薩",
    "T16n0658_001:0213b27": "即時志固不動而心不毀，是名菩薩受持頭",
    "T16n0658_001:0213b28": "陀法堅固不闕。「云何名菩薩持戒不為求有",
    "T16n0658_001:0213b29": "造業？菩薩持戒不求世間果報，但為滿足一",
    "T16n0658_001:0213c01": "切善法得無上道，是名菩薩持戒不為求有",
    "T16n0658_001:0213c02": "造業。「云何名菩薩淨於三業？云何淨身業？",
    "T16n0658_001:0213c03": "離殺、盜、婬，以是義故名為淨身業。云何淨於",
    "T16n0658_001:0213c04": "口業？離惡口、妄言、兩舌、綺語，是故名為淨於",
    "T16n0658_001:0213c05": "口業。云何淨於意業？除貪、瞋、癡邪見，是名淨",
    "T16n0658_001:0213c06": "於意業。是名為菩薩淨於三業。「善男子！具此",
    "T16n0658_001:0213c07": "十事是名菩薩成就淨戒。",
    "T16n0658_001:0213c08": "「善男子！菩薩摩訶薩復有十法能淨於忍。",
    "T16n0658_001:0213c09": "何等為十？內忍、外忍、法忍、隨佛教忍、無方",
    "T16n0658_001:0213c10": "所忍、修處處忍、非所為忍、不逼惱忍、悲心忍、",
    "T16n0658_001:0213c11": "誓願忍。「云何名菩薩內忍？菩薩飢渴、寒熱、憂",
    "T16n0658_001:0213c12": "悲、疼痛、身心楚切，能自忍受不為苦惱，是名",
    "T16n0658_001:0213c13": "菩薩內忍。「云何名菩薩外忍？菩薩從他聞惡",
    "T16n0658_001:0213c14": "言、罵詈、毀辱、誹謗，或毀辱父母、兄弟、姊妹、眷",
    "T16n0658_001:0213c15": "屬、和上、阿闍梨、師徒、同學，或聞毀佛、法、僧，",
    "T16n0658_001:0213c16": "有如是種種毀訾，菩薩忍辱不生瞋恚，是",
    "T16n0658_001:0213c17": "名菩薩外忍。「云何名菩薩法忍？佛於諸經說",
    "T16n0658_001:0213c18": "微妙義：『諸法寂靜、諸法寂滅，如涅槃相。』不驚、",
    "T16n0658_001:0213c19": "不怖，菩薩作是念言：『我若不解是經、不知是",
    "T16n0658_001:0213c20": "法，終不得阿耨多羅三藐三菩提。』是故，菩薩",
    "T16n0658_001:0213c21": "勤求諮問、讀誦，是名菩薩法忍。「云何名菩薩",
    "T16n0658_001:0213c22": "隨佛教忍？菩薩瞋惱毒心起時，作是思惟：『此",
    "T16n0658_001:0213c23": "身從何而生？從何而滅？從我生者，何者是我？",
    "T16n0658_001:0213c24": "從彼生者，何者是彼？法相如是，從何因緣起？』",
    "T16n0658_001:0213c25": "菩薩作是思惟時，不見所從生、亦不見所緣",
    "T16n0658_001:0213c26": "起、亦不見從我生、亦不見從彼起、亦不見從",
    "T16n0658_001:0213c27": "因緣生。作是思惟，亦不瞋、亦不惱、亦不毒，瞋",
    "T16n0658_001:0213c28": "怒之心即便減少，是名菩薩隨佛教忍。「云何",
    "T16n0658_001:0213c29": "名菩薩無方所忍？或有夜忍晝不忍、或晝忍",
    "T16n0658_001:0214a01": "夜不忍，或彼方忍此方不忍、或此方忍彼方",
    "T16n0658_001:0214a02": "不忍，或知識邊忍不知識邊不忍、或不知識",
    "T16n0658_001:0214a03": "邊忍知識邊不忍。菩薩不爾，於一切時、一切",
    "T16n0658_001:0214a04": "方常生忍心，是名菩薩無方所忍。「云何名菩",
    "T16n0658_001:0214a05": "薩修處處忍？有人於父母、師長、夫妻、男女、大",
    "T16n0658_001:0214a06": "小、內外如是中生忍，餘則不忍。菩薩忍者則",
    "T16n0658_001:0214a07": "不如是，如父母邊生忍、旃陀羅邊生忍亦",
    "T16n0658_001:0214a08": "爾，是名菩薩修處處忍。「云何名菩薩非所為",
    "T16n0658_001:0214a09": "忍？不以事故生忍、不以利故生忍、不以畏故",
    "T16n0658_001:0214a10": "生忍、不以受他恩故生忍、不以相親友故生",
    "T16n0658_001:0214a11": "忍、不以愧赧故生忍，菩薩常修於忍，是名菩",
    "T16n0658_001:0214a12": "薩非所為忍。「善男子！云何名菩薩不逼惱忍？",
    "T16n0658_001:0214a13": "若瞋因緣、煩惱未起，不名為忍；若遇瞋因緣",
    "T16n0658_001:0214a14": "時——拳打、刀杖、手脚蹴蹋、惡口罵詈——於如是中",
    "T16n0658_001:0214a15": "心不動者則名為忍。菩薩若有人來起發瞋",
    "T16n0658_001:0214a16": "恚亦忍、不起發瞋恚亦忍，是名菩薩不逼惱",
    "T16n0658_001:0214a17": "忍。「云何名菩薩悲心忍？爾時，菩薩若作王、若",
    "T16n0658_001:0214a18": "王等，有大功業，為苦眾生而作其主。是苦眾",
    "T16n0658_001:0214a19": "生若來罵辱、觸惱之時，菩薩不以我是主故",
    "T16n0658_001:0214a20": "而生瞋恚：『如是眾生我當拔濟、常為擁護，云",
    "T16n0658_001:0214a21": "何而得生於瞋惱？是故，我今悲心憐愍，不生",
    "T16n0658_001:0214a22": "忿恚。』是名菩薩悲心忍。「云何名菩薩誓願忍？",
    "T16n0658_001:0214a23": "菩薩作是念：『我先於諸佛前曾作師子吼，發",
    "T16n0658_001:0214a24": "誓願言：「我當成佛，於一切生死淤泥中為拔",
    "T16n0658_001:0214a25": "諸苦眾生。」我今欲拔，不應瞋恚而惱於彼。若",
    "T16n0658_001:0214a26": "我不忍，尚不自度，況利眾生？』善男子！譬如良",
    "T16n0658_001:0214a27": "醫善知治眼，見諸眾生多有患目，或患眼",
    "T16n0658_001:0214a28": "翳、或患眼膜，種種患眼不可稱計。是醫若",
    "T16n0658_001:0214a29": "言：『我欲療治眾生眼患。』彼時醫師後自盲",
    "T16n0658_001:0214b01": "冥。」佛言：「如此醫師能治他眼不？」除蓋障菩薩",
    "T16n0658_001:0214b02": "摩訶薩白佛言：「不也。世尊！」佛告除蓋障菩薩",
    "T16n0658_001:0214b03": "摩訶薩：「欲除一切眾生無明冥者，應先自除",
    "T16n0658_001:0214b04": "闇障，後及於人。若內無智慧能治他疾，是義",
    "T16n0658_001:0214b05": "不然。以是因緣，當修於忍，不應生瞋，是名菩",
    "T16n0658_001:0214b06": "薩大誓願忍。「善男子！具此十事是名菩薩能",
    "T16n0658_001:0214b07": "淨於忍。「善男子！菩薩復有十法名為精進滿",
    "T16n0658_001:0214b08": "足。何等為十？如金剛精進、無等精進、處中",
    "T16n0658_001:0214b09": "精進、顯勝精進、熾盛精進、常恒精進、清淨精",
    "T16n0658_001:0214b10": "進、不共二乘精進、不輕賤精進、不退轉精進。",
    "T16n0658_001:0214b11": "「云何菩薩如金剛精進？未解者令解、未涅槃",
    "T16n0658_001:0214b12": "者令得涅槃、未安者令安、未度者令度、未得",
    "T16n0658_001:0214b13": "阿耨多羅三藐三菩提者當令得阿耨多羅",
    "T16n0658_001:0214b14": "三藐三菩提。若作如是修行精進時，天魔波",
    "T16n0658_001:0214b15": "旬來謂菩薩言：『汝今何故作如是精進？徒自",
    "T16n0658_001:0214b16": "勤苦，終無所獲。何以故？我亦曾作如是精",
    "T16n0658_001:0214b17": "進，未解者令解、未涅槃者令得涅槃、未安者",
    "T16n0658_001:0214b18": "令安、未度者令度、未得阿耨多羅三藐三菩",
    "T16n0658_001:0214b19": "提者當令悉得。如是等事皆是妄語，但誑凡",
    "T16n0658_001:0214b20": "愚，無有真實，我未曾見如是精進而得阿耨",
    "T16n0658_001:0214b21": "多羅三藐三菩提者。善男子！我曾見無量眾",
    "T16n0658_001:0214b22": "生，如是精進有得阿羅漢涅槃、如是精進有",
    "T16n0658_001:0214b23": "得辟支佛涅槃。』魔王復言：『善男子！雖行精進，",
    "T16n0658_001:0214b24": "未有得阿耨多羅三藐三菩提。汝今思惟，疾",
    "T16n0658_001:0214b25": "捨是心，空無所獲，徒自勞苦。汝今速求二",
    "T16n0658_001:0214b26": "乘，可得早離生死。』菩薩即作是念：『此是魔說，",
    "T16n0658_001:0214b27": "欲壞我心。』『汝但少事而自憂己，莫為多事反",
    "T16n0658_001:0214b28": "憂我耶。隨所造業各得受報，依止於業，業為",
    "T16n0658_001:0214b29": "親友；汝亦有此隨業受報，依止於業，業為親",
    "T16n0658_001:0214c01": "屬。惡魔波旬！汝今速疾復道還去。汝惱我故，",
    "T16n0658_001:0214c02": "當長夜受苦。』魔即慚愧隱形而去，是名菩薩",
    "T16n0658_001:0214c03": "如金剛精進，魔不能壞。「云何名菩薩無等精",
    "T16n0658_001:0214c04": "進？爾時，菩薩所行精進超諸菩薩百千萬億，",
    "T16n0658_001:0214c05": "算數譬喻所不能及，況餘聲聞二乘學者而",
    "T16n0658_001:0214c06": "能及乎？一切諸佛善法以精進力故悉能攝",
    "T16n0658_001:0214c07": "取，一切惡法無不捨離，是則名為無等精進。",
    "T16n0658_001:0214c08": "「云何名菩薩處中精進？勤不過分亦不懈退，",
    "T16n0658_001:0214c09": "如是精進名為處中精進。「云何名菩薩高勝",
    "T16n0658_001:0214c10": "精進？菩薩發大精進願，使現身如佛色相：『若",
    "T16n0658_001:0214c11": "我得佛，無見頂相圓光一尋。佛之相好、無礙",
    "T16n0658_001:0214c12": "智慧、大自在者，願我悉得。』是名高勝精進。「云",
    "T16n0658_001:0214c13": "何名菩薩熾盛精進？譬如真金、摩尼珠寶無",
    "T16n0658_001:0214c14": "有垢穢，光明熾盛，端嚴殊顯。真金精曜無量",
    "T16n0658_001:0214c15": "焰熾、摩尼寶珠煥然炳徹。菩薩精進亦復如",
    "T16n0658_001:0214c16": "是，無諸垢穢。何者是精進垢？何者是精進",
    "T16n0658_001:0214c17": "翳？懈怠是精進垢，懶墮是精進翳；食不知足",
    "T16n0658_001:0214c18": "是精進垢，貪嗜睡眠是精進翳；好樂親近是",
    "T16n0658_001:0214c19": "精進垢，不見無我是精進障。如是，名為精進",
    "T16n0658_001:0214c20": "垢、精進障；除如是垢障，是名菩薩熾盛精進。",
    "T16n0658_001:0214c21": "「善男子！云何名菩薩常恒精進？舉動、威儀不",
    "T16n0658_001:0214c22": "離精進，行、住、坐、臥不曾休廢，身心不懈，是名",
    "T16n0658_001:0214c23": "菩薩常恒精進。「云何名菩薩清淨精進？如上",
    "T16n0658_001:0214c24": "常恒精進，有所起惡不善之業，能障道法、能",
    "T16n0658_001:0214c25": "作衰損，皆悉除斷；一切善法，於涅槃因不作障",
    "T16n0658_001:0214c26": "礙、能助道法、安止道處，皆悉修廣、增長熾盛。",
    "T16n0658_001:0214c27": "乃至微細一念之惡不令得起，況復大惡？是",
    "T16n0658_001:0214c28": "名菩薩清淨精進。「云何名菩薩不共二乘精",
    "T16n0658_001:0214c29": "進？菩薩摩訶薩，周遍十方如恒河沙數世界，",
    "T16n0658_001:0215a01": "滿中阿鼻地獄猛火熾盛，如此世界外有極",
    "T16n0658_001:0215a02": "苦眾生無依、無救，乃至若一眾生如是苦惱，",
    "T16n0658_001:0215a03": "菩薩能忍大火過無量恒河沙世界，拔濟成",
    "T16n0658_001:0215a04": "熟一眾生苦。為一尚爾，況多眾生而不救濟？",
    "T16n0658_001:0215a05": "一切外道、二乘學人所不能及，是名菩薩不",
    "T16n0658_001:0215a06": "共二乘精進。「云何名菩薩不自輕賤精進？菩",
    "T16n0658_001:0215a07": "薩作是思惟：『三世諸佛皆從微少精進修無",
    "T16n0658_001:0215a08": "量德，乃能久積苦行成等正覺，是故我今因",
    "T16n0658_001:0215a09": "少精進漸殖德本，不久亦應得佛不疑。』是名",
    "T16n0658_001:0215a10": "菩薩不自輕賤精進。「云何名菩薩不退轉精",
    "T16n0658_001:0215a11": "進？菩薩不以己身精進微薄、不以貧窮又少",
    "T16n0658_001:0215a12": "財寶而生捨心，常修精進向阿耨多羅三藐",
    "T16n0658_001:0215a13": "三菩提：『過去、未來、現在三世諸佛，皆以積善",
    "T16n0658_001:0215a14": "微細精進悉得菩提，我今不以微賤而自輕",
    "T16n0658_001:0215a15": "毀。』以微精進故，為一切眾生積集眾善，成阿",
    "T16n0658_001:0215a16": "耨多羅三藐三菩提，不為己樂而入涅槃，寧",
    "T16n0658_001:0215a17": "為眾生久處地獄，是名菩薩不退轉精進。「善",
    "T16n0658_001:0215a18": "男子！具此十事，是名菩薩滿足精進。",
    "T16n0658_001:0215a19": "寶雲經卷第一"
}