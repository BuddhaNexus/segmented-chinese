{
    "X04n0223_096:0642a23": "大方廣佛新華嚴經合論卷第九十六",
    "X04n0223_096:0642a24": "唐于闐國三藏沙門實叉難陀譯經",
    "X04n0223_096:0642b01": "唐太原方山長者李通玄造論",
    "X04n0223_096:0642b02": "唐福州開元寺沙門志寧釐經合論",
    "X04n0223_096:0642b03": "入法界品第三十九之九",
    "X04n0223_096:0642b04": "【論】第十師子奮迅城慈行童女主灌頂住。",
    "X04n0223_096:0642b05": "【經】爾時善財童子於善知識所起最極尊重心生廣",
    "X04n0223_096:0642b06": "大清淨解常念大乘專求佛智願見諸佛觀法境界",
    "X04n0223_096:0642b07": "無障礙智常現在前決定了知諸法實際常住際一",
    "X04n0223_096:0642b08": "切三世諸剎那際如虗空際無二際一切法無分別",
    "X04n0223_096:0642b09": "際一切義無障礙際一切劫無失壞際一切如來無",
    "X04n0223_096:0642b10": "際之際於一切佛心無分別破眾想網離諸執著不",
    "X04n0223_096:0642b11": "取諸佛眾會道場亦不取佛清淨國土知諸眾生皆",
    "X04n0223_096:0642b12": "無有我知一切聲悉皆如響知一切色悉皆如影漸",
    "X04n0223_096:0642b13": "次南行至師子奮迅城周徧推求慈行童女聞此童",
    "X04n0223_096:0642b14": "女是師子幢王女五百童女以為侍從住毗盧遮那",
    "X04n0223_096:0642b15": "藏殿於龍勝栴檀足金線網天衣座上而說妙法善",
    "X04n0223_096:0642b16": "財聞已詣王宮門求見彼女見無量眾來入宮中善",
    "X04n0223_096:0642b17": "財問言諸人今者何所往詣咸報之言我等欲詣慈",
    "X04n0223_096:0642b18": "行童女聽受妙法善財童子即作是念此王宮門既",
    "X04n0223_096:0642b19": "無限礙我亦應入善財入已見毗盧遮那藏殿頗棃",
    "X04n0223_096:0642b20": "為地瑠璃為柱金剛為壁閻浮檀金以為垣墻百千",
    "X04n0223_096:0642b21": "光明而為窻牖阿僧祇摩尼寶而莊校之寶藏摩尼",
    "X04n0223_096:0642b22": "鏡周帀莊嚴以世間最上摩尼寶而為莊飾無數寶",
    "X04n0223_096:0642b23": "網羅覆其上百千金鈴出妙音聲有如是等不可思",
    "X04n0223_096:0642b24": "議眾寶嚴飾其慈行童女皮膚金色眼紺紫色髮紺",
    "X04n0223_096:0642c01": "青色以梵音聲而演說法善財見已頂禮其足遶無",
    "X04n0223_096:0642c02": "數帀合掌前住作如是言聖者我已先發阿耨多羅",
    "X04n0223_096:0642c03": "三藐三菩提心而未知菩薩云何學菩薩行云何修",
    "X04n0223_096:0642c04": "菩薩道我聞聖者善能誘誨願為我說時慈行童女",
    "X04n0223_096:0642c05": "告善財言善男子汝應觀我宮殿莊嚴善財頂禮周",
    "X04n0223_096:0642c06": "徧觀察見一一壁中一一柱中一一鏡中一一相中",
    "X04n0223_096:0642c07": "一一形中一一摩尼寶中一一莊嚴具中一一金鈴",
    "X04n0223_096:0642c08": "中一一寶樹中一一寶形像中一一寶纓絡中悉見",
    "X04n0223_096:0642c09": "法界一切如來從初發心修菩薩行成滿大願具足",
    "X04n0223_096:0642c10": "功德成等正覺轉妙法輪乃至示現入於涅槃如是",
    "X04n0223_096:0642c11": "影像靡不皆現如淨水中普現虗空日月星宿所有",
    "X04n0223_096:0642c12": "眾像如此皆是慈行童女過去世中善根之力爾時",
    "X04n0223_096:0642c13": "善財童子憶念所見諸佛之相合掌瞻仰慈行童女",
    "X04n0223_096:0642c14": "爾時童女告善財言善男子此是般若波羅蜜普莊",
    "X04n0223_096:0642c15": "嚴門我於三十六恒河沙佛所求得此法彼諸如來",
    "X04n0223_096:0642c16": "各以異門令我入此般若波羅蜜普莊嚴門一佛所",
    "X04n0223_096:0642c17": "演餘不重說善財白言聖者此般若波羅蜜普莊嚴",
    "X04n0223_096:0642c18": "門境界云何童女答言善男子我入此般若波羅蜜",
    "X04n0223_096:0642c19": "普莊嚴門隨順趣向思惟觀察憶持分別時得普門",
    "X04n0223_096:0642c20": "陀羅尼百萬阿僧祇陀羅尼門皆悉現前所謂佛剎",
    "X04n0223_096:0642c21": "陀羅尼門佛陀羅尼門法陀羅尼門眾生陀羅尼門",
    "X04n0223_096:0642c22": "過去陀羅尼門未來陀羅尼門現在陀羅尼門常住",
    "X04n0223_096:0642c23": "際陀羅尼門福德陀羅尼門福德助道具陀羅尼門",
    "X04n0223_096:0642c24": "智慧陀羅尼門智慧助道具陀羅尼門諸願陀羅尼",
    "X04n0223_096:0643a01": "門分別諸願陀羅尼門集諸行陀羅尼門清淨行陀",
    "X04n0223_096:0643a02": "羅尼門圓滿行陀羅尼門業陀羅尼門業不失壞陀",
    "X04n0223_096:0643a03": "羅尼門業流注陀羅尼門業所作陀羅尼門捨離惡",
    "X04n0223_096:0643a04": "業陀羅尼門修習正業陀羅尼門業自在陀羅尼門",
    "X04n0223_096:0643a05": "善行陀羅尼門持善行陀羅尼門三昧陀羅尼門隨",
    "X04n0223_096:0643a06": "順三昧陀羅尼門觀察三昧陀羅尼門三昧境界陀",
    "X04n0223_096:0643a07": "羅尼門從三昧起陀羅尼門神通陀羅尼門心海陀",
    "X04n0223_096:0643a08": "羅尼門種種心陀羅尼門直心陀羅尼門照心稠林",
    "X04n0223_096:0643a09": "陀羅尼門調心清淨陀羅尼門知眾生所從生陀羅",
    "X04n0223_096:0643a10": "尼門知眾生煩惱行陀羅尼門知煩惱習氣陀羅尼",
    "X04n0223_096:0643a11": "門知煩惱方便陀羅尼門知眾生解陀羅尼門知眾",
    "X04n0223_096:0643a12": "生行陀羅尼門知眾生行不同陀羅尼門知眾生性",
    "X04n0223_096:0643a13": "陀羅尼門知眾生欲陀羅尼門知眾生想陀羅尼門",
    "X04n0223_096:0643a14": "普見十方陀羅尼門說法陀羅尼門大悲陀羅尼門",
    "X04n0223_096:0643a15": "大慈陀羅尼門寂靜陀羅尼門言語道陀羅尼門方",
    "X04n0223_096:0643a16": "便非方便陀羅尼門隨順陀羅尼門差別陀羅尼門",
    "X04n0223_096:0643a17": "普入陀羅尼門無礙際陀羅尼門普徧陀羅尼門佛",
    "X04n0223_096:0643a18": "法陀羅尼門菩薩法陀羅尼門聲聞法陀羅尼門獨",
    "X04n0223_096:0643a19": "覺法陀羅尼門世間法陀羅尼門世界成陀羅尼門",
    "X04n0223_096:0643a20": "世界壞陀羅尼門世界住陀羅尼門淨世界陀羅尼",
    "X04n0223_096:0643a21": "門垢世界陀羅尼門於垢世界現淨陀羅尼門於淨",
    "X04n0223_096:0643a22": "世界現垢陀羅尼門純垢世界陀羅尼門純淨世界",
    "X04n0223_096:0643a23": "陀羅尼門平坦世界陀羅尼門不平坦世界陀羅尼",
    "X04n0223_096:0643a24": "門覆世界陀羅尼門因陀羅網世界陀羅尼門世界",
    "X04n0223_096:0643b01": "轉陀羅尼門知依想住陀羅尼門細入麤陀羅尼門",
    "X04n0223_096:0643b02": "麤入細陀羅尼門見諸佛陀羅尼門分別佛身陀羅",
    "X04n0223_096:0643b03": "尼門佛光明莊嚴網陀羅尼門佛圓滿音陀羅尼門",
    "X04n0223_096:0643b04": "佛法輪陀羅尼門成就佛法輪陀羅尼門差別佛法",
    "X04n0223_096:0643b05": "輪陀羅尼門無差別佛法輪陀羅尼門解釋佛法輪",
    "X04n0223_096:0643b06": "陀羅尼門轉佛法輪陀羅尼門能作佛事陀羅尼門",
    "X04n0223_096:0643b07": "分別佛眾會陀羅尼門入佛眾會海陀羅尼門普照",
    "X04n0223_096:0643b08": "佛力陀羅尼門諸佛三昧陀羅尼門諸佛三昧自在",
    "X04n0223_096:0643b09": "用陀羅尼門諸佛所住陀羅尼門諸佛所持陀羅尼",
    "X04n0223_096:0643b10": "門諸佛變化陀羅尼門佛知眾生心行陀羅尼門諸",
    "X04n0223_096:0643b11": "佛神通變現陀羅尼門住兜率天宮乃至示現入于",
    "X04n0223_096:0643b12": "涅槃陀羅尼門利益無量眾生陀羅尼門入甚深法",
    "X04n0223_096:0643b13": "陀羅尼門入微妙法陀羅尼門菩提心陀羅尼門起",
    "X04n0223_096:0643b14": "菩薩心陀羅尼門助菩提心陀羅尼門諸願陀羅尼",
    "X04n0223_096:0643b15": "門諸行陀羅尼門神通陀羅尼門出離陀羅尼門總",
    "X04n0223_096:0643b16": "持清淨陀羅尼門智輪清淨陀羅尼門智慧清淨陀",
    "X04n0223_096:0643b17": "羅尼門菩提無量陀羅尼門自心清淨陀羅尼門善",
    "X04n0223_096:0643b18": "男子我唯知此般若波羅蜜普莊嚴門如諸菩薩摩",
    "X04n0223_096:0643b19": "訶薩其心廣大等虗空界入於法界福德成滿住出",
    "X04n0223_096:0643b20": "世法遠世間行智眼無翳普觀法界慧心廣大猶如",
    "X04n0223_096:0643b21": "虗空一切境界悉皆明見獲無礙地大光明藏善能",
    "X04n0223_096:0643b22": "分別一切法義行於世行不染世法能益於世非世",
    "X04n0223_096:0643b23": "所壞普作一切世間依止普知一切眾生心行隨其",
    "X04n0223_096:0643b24": "所應而為說法於一切時恒得自在而我云何能知",
    "X04n0223_096:0643c01": "能說彼功德行善男子於此南方有一國土名為三",
    "X04n0223_096:0643c02": "目彼有比丘名曰善見汝詣彼問菩薩云何學菩薩",
    "X04n0223_096:0643c03": "行修菩薩道時善財童子頂禮其足遶無數帀戀慕",
    "X04n0223_096:0643c04": "瞻仰辭退而行。",
    "X04n0223_096:0643c05": "【論】第一正入當位法門中約經文義分為二十一",
    "X04n0223_096:0643c06": "門一於善知識心生尊重二念教勝進三漸次南",
    "X04n0223_096:0643c07": "行四至師子奮迅城五推求慈行童女六聞其童",
    "X04n0223_096:0643c08": "女族姓王種七五百童女以為侍從八明女所居",
    "X04n0223_096:0643c09": "之殿九明女之所坐之座十善財聞已往詣十一",
    "X04n0223_096:0643c10": "善財入已覩見童女依正報得莊嚴十二善財見",
    "X04n0223_096:0643c11": "已正申所求十三童女令善財觀其依果所居報",
    "X04n0223_096:0643c12": "得知其行因十四善財觀已合掌瞻仰慈行童女",
    "X04n0223_096:0643c13": "十五童女告善財法門名般若波羅蜜普莊嚴門",
    "X04n0223_096:0643c14": "十六童女舉所修行法門見佛之數有三十六恒",
    "X04n0223_096:0643c15": "河沙諸佛名號不同十七明童女受此法門諸佛",
    "X04n0223_096:0643c16": "各以異門而入十八諸佛一說更不重宣十九善",
    "X04n0223_096:0643c17": "財白言問此法門之境界二十正舉所修觀察法",
    "X04n0223_096:0643c18": "門時得普總持門其數有百萬阿僧祇總持法門",
    "X04n0223_096:0643c19": "其大數有一百一十八二十一我唯知此般若波",
    "X04n0223_096:0643c20": "羅蜜普莊嚴門已下明推德昇進漸次南行者勝",
    "X04n0223_096:0643c21": "進也至師子奮迅城周徧推求慈行童女者會智",
    "X04n0223_096:0643c22": "悲無二體也聞此童女是師子幢王女五百童女",
    "X04n0223_096:0643c23": "以為侍從者明信此十住位中灌頂住普該五位",
    "X04n0223_096:0643c24": "智悲二門總如此十住中修更無異路故名為師",
    "X04n0223_096:0644a01": "子幢王女五百侍從已聞法者是此當位中修行",
    "X04n0223_096:0644a02": "也信此一位都攝五位智悲總如此門方名此十",
    "X04n0223_096:0644a03": "住門名住佛所住當如是知以此住中善知識依",
    "X04n0223_096:0644a04": "報之境總與佛果報所得境界名體俱同皆具因",
    "X04n0223_096:0644a05": "陀羅網互參之佛境身土重重含容時劫歲月都",
    "X04n0223_096:0644a06": "無延促一一門各各具足無量一切法門如經文",
    "X04n0223_096:0644a07": "自具令善觀察者是如慈行童女所居之殿名毗",
    "X04n0223_096:0644a08": "盧遮那藏殿者即是佛果包含眾德五位行藏佛",
    "X04n0223_096:0644a09": "因果門總在此位之中故龍勝栴檀足金線網天",
    "X04n0223_096:0644a10": "衣座上而說妙法者明以大慈悲身坐一切智智",
    "X04n0223_096:0644a11": "座上為龍勝也說一切戒定慧解脫解脫知見五",
    "X04n0223_096:0644a12": "分法身之香白淨教網覆護引接一切眾生以之",
    "X04n0223_096:0644a13": "為座善財聞已詣王宮門求見彼女見無量眾來",
    "X04n0223_096:0644a14": "入宮中者明此智殿悲宮是一切眾生共所入處",
    "X04n0223_096:0644a15": "五位菩薩共所居都善財問言諸人今者何所往",
    "X04n0223_096:0644a16": "詣咸報之言我等欲詣慈行童女聽受妙法者此",
    "X04n0223_096:0644a17": "明信而無疑善財童子即作是念此王宮門既無",
    "X04n0223_096:0644a18": "限礙我亦應入者自念信已當入入已見毗盧遮",
    "X04n0223_096:0644a19": "那藏殿者自心智悲萬行與五位因果智悲一時",
    "X04n0223_096:0644a20": "會入故頗棃為地者明以此寶似水精然紅白赤",
    "X04n0223_096:0644a21": "碧不同但以明淨類以法身報得琉璃為柱以淨",
    "X04n0223_096:0644a22": "行住持萬德金剛為壁者智淨防護也閻浮檀金",
    "X04n0223_096:0644a23": "以為垣墻者表淨戒外嚴也百千光明而為窻牖",
    "X04n0223_096:0644a24": "者以教光明照俗報得也阿僧祇摩尼而為莊校",
    "X04n0223_096:0644b01": "者離垢行嚴報生寶藏摩尼鏡周帀莊嚴者根本",
    "X04n0223_096:0644b02": "智起差別智照眾生根報生也以世間最上摩尼",
    "X04n0223_096:0644b03": "寶而為莊飭者淨行無染世間行報生無數寶網",
    "X04n0223_096:0644b04": "羅覆其上即能設教網約報生也其上百千金鈴",
    "X04n0223_096:0644b05": "出妙音者明聲徧十方說法之音所報生也已下",
    "X04n0223_096:0644b06": "明正報莊嚴慈行童女皮膚金色明法身白淨心",
    "X04n0223_096:0644b07": "無垢濁報生金色應真菩薩皆金色也目髮皆悉",
    "X04n0223_096:0644b08": "紺青以淨智照矚覆護眾生法故梵音聲者清朗",
    "X04n0223_096:0644b09": "遠聞十方也令善財觀其依報者明知果即識其",
    "X04n0223_096:0644b10": "法門也於一一鏡中所現一切佛境界互相含者",
    "X04n0223_096:0644b11": "具如經說云此般若波羅蜜普莊嚴門我於三十",
    "X04n0223_096:0644b12": "六恒河沙佛所求得此法者明十住十行十迴向",
    "X04n0223_096:0644b13": "為三十故六恒河沙佛所求得此法者通攝六位",
    "X04n0223_096:0644b14": "十信十地十一地及佛果行總在十住十行十迴",
    "X04n0223_096:0644b15": "向法中成彼前後六位法故以前信位且信未是",
    "X04n0223_096:0644b16": "實入住位故十地十一地因果行門但依十住十",
    "X04n0223_096:0644b17": "行十迴向法會融理事智悲願行門已備十地十",
    "X04n0223_096:0644b18": "一地依而倣之令使慣熟更無新法故以前十地",
    "X04n0223_096:0644b19": "十一地中不立隨位進修十佛果名號亦無遙見",
    "X04n0223_096:0644b20": "佛來亦無迎佛法事上下隨文看之意自現爾以",
    "X04n0223_096:0644b21": "是此第十灌頂住中智悲二行總收十住十行十",
    "X04n0223_096:0644b22": "迴向智悲願行總在其內故云三十教雖文字有",
    "X04n0223_096:0644b23": "前後安立之跡約智悲願行歲月日劫是一法總",
    "X04n0223_096:0644b24": "是一時乃至十信心亦爾十地十一地亦爾此一",
    "X04n0223_096:0644c01": "位中一切總別同異成壞法無不在中故如此位",
    "X04n0223_096:0644c02": "經文中令善財童子觀莊嚴境界中見一一壁中",
    "X04n0223_096:0644c03": "一一柱中一一鏡中一一相中一一形中乃至一",
    "X04n0223_096:0644c04": "一寶纓絡中悉見法界一切如來從初發心修菩",
    "X04n0223_096:0644c05": "薩行成滿大願具足功德成等正覺轉妙法輪乃",
    "X04n0223_096:0644c06": "至示現入於涅槃如是影像靡不皆見如水中普",
    "X04n0223_096:0644c07": "見虗空星宿日月所有眾像廣如經說以此境界",
    "X04n0223_096:0644c08": "用明一位總含諸位諸劫日月時分皆不遷移故",
    "X04n0223_096:0644c09": "云我於三十六恒河沙佛所求此法門一說不再",
    "X04n0223_096:0644c10": "悉皆領受即須知十住十行十迴向此三種十法",
    "X04n0223_096:0644c11": "總十住中一住中行故亦以智中有此三十箇法",
    "X04n0223_096:0644c12": "門悲中亦有三十箇法門亦為三十六恒河沙佛",
    "X04n0223_096:0644c13": "也以一一位有皆徧法界行門故以恒河沙略舉",
    "X04n0223_096:0644c14": "其徧義故亦取一位通該六位故亦表一切智慧",
    "X04n0223_096:0644c15": "解脫不離三空六波羅蜜故一一位中有六位故",
    "X04n0223_096:0644c16": "一一六位皆有無盡行願故已下舉一百一十八",
    "X04n0223_096:0644c17": "箇陀羅尼門明此一位總攝十信十住十行十迴",
    "X04n0223_096:0644c18": "向十地十一地因果不出此位一百一十八箇總",
    "X04n0223_096:0644c19": "持收故如是一百一十八大總持門不出十波羅",
    "X04n0223_096:0644c20": "蜜中行互參有百波羅蜜如是百波羅蜜不出三",
    "X04n0223_096:0644c21": "十七覺支以為互參助伴成三賢十聖等妙六位",
    "X04n0223_096:0644c22": "共名三十六恒河沙佛所求此般若波羅蜜普莊",
    "X04n0223_096:0644c23": "嚴門以此恒河沙是此經中最初小數故故舉之",
    "X04n0223_096:0644c24": "明初發心中十住門即徧該六位中六十法故除",
    "X04n0223_096:0645a01": "十信不入位深細思之可解大意明此十住十行",
    "X04n0223_096:0645a02": "十迴向三賢位一一皆含十地十一地及妙覺地",
    "X04n0223_096:0645a03": "法界門總通收一法界故一智慧一慈悲一解脫",
    "X04n0223_096:0645a04": "一劫一歲一月一日一時無前後無別異門然安",
    "X04n0223_096:0645a05": "立種種隨世差別法門故終不可作延促長短見",
    "X04n0223_096:0645a06": "故如初善財童子於善知識所起最極尊重心生",
    "X04n0223_096:0645a07": "廣大清淨解常念佛乘專求佛智願見諸佛觀法",
    "X04n0223_096:0645a08": "界無障礙智常現在前不合云專念大乘此經是",
    "X04n0223_096:0645a09": "法界佛果門與二乘無比對分亦與權教大乘十",
    "X04n0223_096:0645a10": "地之後安立佛果者亦非比對何得云專念大乘",
    "X04n0223_096:0645a11": "以大者比小者說大此法門所有發心皆依佛果",
    "X04n0223_096:0645a12": "發心所有心量願行智悲之境皆非比對不可以",
    "X04n0223_096:0645a13": "將比對大小之乘惑亂佛乘之門令使失其經意",
    "X04n0223_096:0645a14": "妄傳教門此是譯經者不達誤言也如後應云專",
    "X04n0223_096:0645a15": "求佛乘一切智乘不思議乘佛果乘以佛果文殊",
    "X04n0223_096:0645a16": "普賢法界纔初發心總入故又終始不分時劫差",
    "X04n0223_096:0645a17": "別絕情所量直是智故餘如經文此灌頂住位以",
    "X04n0223_096:0645a18": "智波羅蜜為主餘九為伴此位以智治修行前後",
    "X04n0223_096:0645a19": "差別及智悲不均平障入智悲圓滿前後自在無",
    "X04n0223_096:0645a20": "二門問曰此灌頂住位智悲已滿何故不以佛表",
    "X04n0223_096:0645a21": "之何故將王女表之答曰明此十住中一住即十",
    "X04n0223_096:0645a22": "住明前德雲比丘海雲比丘善住比丘海幢比丘",
    "X04n0223_096:0645a23": "總是成佛出世間解脫位彌伽解脫長者休捨優",
    "X04n0223_096:0645a24": "婆夷毗目仙人勝熱婆羅門王女慈行總是佛果",
    "X04n0223_096:0645b01": "中圓會菩薩道以一位互體通收總在其內具足",
    "X04n0223_096:0645b02": "凡見比丘是表求佛果以莊嚴菩薩行凡見俗士",
    "X04n0223_096:0645b03": "即明求菩薩行不離佛果或男或女長者外道神",
    "X04n0223_096:0645b04": "天表法一一隨位行門配之方明此已上十箇善",
    "X04n0223_096:0645b05": "知識初德雲比丘明以禪定觀照顯發自心佛智",
    "X04n0223_096:0645b06": "慧普見諸佛境界光明門第二海雲比丘所是觀",
    "X04n0223_096:0645b07": "生死海十二有支本來清淨佛國海門第三善住",
    "X04n0223_096:0645b08": "比丘法身智自在無礙出俗門第四彌伽處俗修",
    "X04n0223_096:0645b09": "行世間文字門第五解脫長者處俗身含無盡佛",
    "X04n0223_096:0645b10": "剎莊嚴自體萬境自性禪定門第六海幢比丘真",
    "X04n0223_096:0645b11": "俗無二達出纏寂用無礙神通門第七休捨優婆",
    "X04n0223_096:0645b12": "夷處世成長大悲門第八毗目瞿沙無功智現同",
    "X04n0223_096:0645b13": "邪門第九勝熱婆羅門攝諸邪見苦行門第十王",
    "X04n0223_096:0645b14": "女慈行明智悲圓滿總攝諸位智悲因果同時具",
    "X04n0223_096:0645b15": "足門如是十門總攝六位因果三十七道品互體",
    "X04n0223_096:0645b16": "圓融一多具足如帝網法門此十住門明自住佛",
    "X04n0223_096:0645b17": "所住已下十行經明自利利他之行已下推德昇",
    "X04n0223_096:0645b18": "進入於十行位也此童女慈行是智波羅蜜中大",
    "X04n0223_096:0645b19": "悲圓滿門明總攝諸六位同該位位如是故云三",
    "X04n0223_096:0645b20": "十六恒河沙佛所求此法門三十為十住十行十",
    "X04n0223_096:0645b21": "迴向是也六即通佛果妙覺及五位通收表智波",
    "X04n0223_096:0645b22": "羅蜜圓該三賢六位總含一際約法門依報表之",
    "X04n0223_096:0645b23": "如前以六相明之於此十行中從初善見比丘已",
    "X04n0223_096:0645b24": "下至出家外道名為徧行是十行中十箇善知識",
    "X04n0223_096:0645c01": "第二推德昇進中從如諸菩薩已下至辭退而行",
    "X04n0223_096:0645c02": "有十一行經於中文義約分五門一推德昇進二",
    "X04n0223_096:0645c03": "示善知識方所三舉國土名四舉善知識名號五",
    "X04n0223_096:0645c04": "禮敬辭去南方義如初釋國土名三目者一法眼",
    "X04n0223_096:0645c05": "二智眼三慧眼如推德中智眼無瞖普觀法界慧",
    "X04n0223_096:0645c06": "心廣大此是三眼國土明隨世利生智眼觀根法",
    "X04n0223_096:0645c07": "眼知法慧眼決擇正邪此三是一隨用說三。",
    "X04n0223_096:0645c08": "第二十行法門十知識第一三目國善見比丘主",
    "X04n0223_096:0645c09": "歡喜行。",
    "X04n0223_096:0645c10": "【經】爾時善財童子思惟菩薩所住行甚深思惟菩薩",
    "X04n0223_096:0645c11": "所證法甚深思惟菩薩所入處甚深思惟眾生微細",
    "X04n0223_096:0645c12": "智甚深思惟世間依想住甚深思惟眾生所作行甚",
    "X04n0223_096:0645c13": "深思惟眾生心流注甚深思惟眾生如光影甚深思",
    "X04n0223_096:0645c14": "惟眾生名號甚深思惟眾生言說甚深思惟莊嚴法",
    "X04n0223_096:0645c15": "界甚深思惟種植業行甚深思惟業莊飾世間甚深",
    "X04n0223_096:0645c16": "漸次遊行至三眼國於城邑聚落村隣市肆川原山",
    "X04n0223_096:0645c17": "谷一切諸處周徧求覓善見比丘見在林中經行往",
    "X04n0223_096:0645c18": "返壯年美貌端正可喜其髮紺青右旋不亂頂有肉",
    "X04n0223_096:0645c19": "髻皮膚金色頸文三道額廣平正眼目脩廣如青蓮",
    "X04n0223_096:0645c20": "華脣口丹潔如頻婆果胷標卍字七處平滿其臂纖",
    "X04n0223_096:0645c21": "長其指網縵手足掌中有金剛輪其身殊妙如淨居",
    "X04n0223_096:0645c22": "天上下端直如尼拘陀樹諸相隨好悉皆圓滿如雪",
    "X04n0223_096:0645c23": "山王種種嚴飾目視不瞬圓光一尋智慧廣博猶如",
    "X04n0223_096:0645c24": "大海於諸境界心無所動若沈若舉若智非智動轉",
    "X04n0223_096:0646a01": "戲論一切皆息得佛所行平等境界大悲教化一切",
    "X04n0223_096:0646a02": "眾生心無暫捨為欲利樂一切眾生為欲開示如來",
    "X04n0223_096:0646a03": "法眼為踐如來所行之道不遲不速審諦經行無量",
    "X04n0223_096:0646a04": "天龍夜叉乾闥婆阿脩羅迦樓羅緊那羅摩睺羅伽",
    "X04n0223_096:0646a05": "釋梵護世人與非人前後圍遶主方之神隨方迴轉",
    "X04n0223_096:0646a06": "引導其前足行諸神持寶蓮華以承其足無盡光神",
    "X04n0223_096:0646a07": "舒光破暗閻浮幢林神雨眾雜華不動藏地神現諸",
    "X04n0223_096:0646a08": "寶藏普光明虗空神莊嚴虗空成就德海神雨摩尼",
    "X04n0223_096:0646a09": "寶無垢藏須彌山神頭頂禮敬曲躬合掌無礙力風",
    "X04n0223_096:0646a10": "神雨妙香華春和主夜神莊嚴其身舉體投地常覺",
    "X04n0223_096:0646a11": "主晝神執普照諸方摩尼幢住在虗空放大光明時",
    "X04n0223_096:0646a12": "善財童子詣比丘所頂禮其足曲躬合掌白言聖者",
    "X04n0223_096:0646a13": "我已先發阿耨多羅三藐三菩提心求菩薩行我聞",
    "X04n0223_096:0646a14": "聖者善能開示諸菩薩道願為我說菩薩云何學菩",
    "X04n0223_096:0646a15": "薩行云何修菩薩道善見答言善男子我年既少出",
    "X04n0223_096:0646a16": "家又近我此生中於三十八恒河沙佛所淨修梵行",
    "X04n0223_096:0646a17": "或有佛所一日一夜淨修梵行或有佛所七日七夜",
    "X04n0223_096:0646a18": "淨修梵行或有佛所半月一月一歲百歲萬歲億歲",
    "X04n0223_096:0646a19": "那由他歲乃至不可說不可說歲或一小劫或半大",
    "X04n0223_096:0646a20": "劫或一大劫或百大劫乃至不可說不可說大劫聽",
    "X04n0223_096:0646a21": "聞妙法受行其教莊嚴諸願入所證處淨修諸行滿",
    "X04n0223_096:0646a22": "足六種波羅蜜海亦見彼佛成道說法各各差別無",
    "X04n0223_096:0646a23": "有雜亂住持遺教乃至滅盡亦知彼佛本所興願以",
    "X04n0223_096:0646a24": "三昧願力嚴淨一切諸佛國土以入一切行三昧力",
    "X04n0223_096:0646b01": "淨修一切諸菩薩行以普賢乘出離力清淨一切佛",
    "X04n0223_096:0646b02": "波羅蜜又善男子我經行時一念中一切十方皆悉",
    "X04n0223_096:0646b03": "現前智慧清淨故一念中一切世界皆悉現前經過",
    "X04n0223_096:0646b04": "不可說不可說世界故一念中不可說不可說佛剎",
    "X04n0223_096:0646b05": "皆悉嚴淨成就大願力故一念中不可說不可說眾",
    "X04n0223_096:0646b06": "生差別行皆悉現前滿足十力智故一念中不可說",
    "X04n0223_096:0646b07": "不可說諸佛清淨身皆悉現前成就普賢行願力故",
    "X04n0223_096:0646b08": "一念中恭敬供養不可說不可說佛剎微塵數如來",
    "X04n0223_096:0646b09": "成就柔耎心供養如來願力故一念中領受不可說",
    "X04n0223_096:0646b10": "不可說如來法得證阿僧祇差別法住持法輪陀羅",
    "X04n0223_096:0646b11": "尼力故一念中不可說不可說菩薩行海皆悉現前",
    "X04n0223_096:0646b12": "得能淨一切行如因陀羅網願力故一念中不可說",
    "X04n0223_096:0646b13": "不可說諸三昧海皆悉現前得於一三昧門入一切",
    "X04n0223_096:0646b14": "三昧門皆令清淨願力故一念中不可說不可說諸",
    "X04n0223_096:0646b15": "根海皆悉現前得了知諸根際於一根中見一切根",
    "X04n0223_096:0646b16": "願力故一念中不可說不可說佛剎微塵數時皆悉",
    "X04n0223_096:0646b17": "現前得於一切時轉法輪眾生界盡法輪無盡願力",
    "X04n0223_096:0646b18": "故一念中不可說不可說一切三世海皆悉現前得",
    "X04n0223_096:0646b19": "了知一切世界中一切三世分位智光明願力故善",
    "X04n0223_096:0646b20": "男子我唯知此菩薩隨順燈解脫門如諸菩薩摩訶",
    "X04n0223_096:0646b21": "薩如金剛燈於如來家真正受生具足成就不死命",
    "X04n0223_096:0646b22": "根常然智燈無有盡滅其身堅固不可沮壞現於如",
    "X04n0223_096:0646b23": "幻色相之身如緣起法無量差別隨眾生心各各示",
    "X04n0223_096:0646b24": "現形貌色相世無倫匹毒刃火灾所不能害如金剛",
    "X04n0223_096:0646c01": "山無能壞者降伏一切諸魔外道其身妙好如真金",
    "X04n0223_096:0646c02": "山於天人中最為殊特名稱廣大靡不聞知觀諸世",
    "X04n0223_096:0646c03": "間咸對目前演深法藏如海無盡放大光明普照十",
    "X04n0223_096:0646c04": "方若有見者必破一切障礙大山必拔一切不善根",
    "X04n0223_096:0646c05": "本必令種植廣大善根如是之人難可得見難可出",
    "X04n0223_096:0646c06": "世而我云何能知能說彼功德行善男子於此南方",
    "X04n0223_096:0646c07": "有一國土名曰名聞於河渚中有一童子名自在主",
    "X04n0223_096:0646c08": "汝詣彼問菩薩云何學菩薩行修菩薩道時善財童",
    "X04n0223_096:0646c09": "子為欲究竟菩薩勇猛清淨之行欲得菩薩大力光",
    "X04n0223_096:0646c10": "明欲修菩薩無勝無盡諸功德行欲滿菩薩堅固大",
    "X04n0223_096:0646c11": "願欲成菩薩廣大深心欲持菩薩無量勝行於菩薩",
    "X04n0223_096:0646c12": "法心無厭足願入一切菩薩功德欲常攝御一切眾",
    "X04n0223_096:0646c13": "生欲超生死稠林曠野於善知識常樂見聞承事供",
    "X04n0223_096:0646c14": "養無有厭倦頂禮其足遶無量帀殷勤瞻仰辭退而",
    "X04n0223_096:0646c15": "去。",
    "X04n0223_096:0646c16": "【論】第一正入當位法門中自爾時已下至我唯知",
    "X04n0223_096:0646c17": "此菩薩隨順燈解脫門於此段中經文義分為六",
    "X04n0223_096:0646c18": "門一善財思惟菩薩所住行有一十三種甚深二",
    "X04n0223_096:0646c19": "漸次遊行至三眼國三推覓善見比丘四見在林",
    "X04n0223_096:0646c20": "中經行往返天龍恭敬五善財頂禮敬申所求六",
    "X04n0223_096:0646c21": "善見比丘授與善財經行恒徧十方菩薩隨順燈",
    "X04n0223_096:0646c22": "解脫門比丘號善見者明此法眼智眼慧眼善見",
    "X04n0223_096:0646c23": "諸法善見一切眾生根性應時教化而令解脫故",
    "X04n0223_096:0646c24": "號善見也比丘者此名滅諍能化眾生煩惱見諍",
    "X04n0223_096:0647a01": "故云比丘問何故十行之初先見比丘答為明菩",
    "X04n0223_096:0647a02": "薩所行之行皆令一切眾生無諍離染出世間故",
    "X04n0223_096:0647a03": "為行之首皆須無染出世間以此先見比丘明心",
    "X04n0223_096:0647a04": "離世間方堪處俗同光利物是故已下方明俗倫",
    "X04n0223_096:0647a05": "在林中經行者表行廣多如林覆陰根莖枝葉華",
    "X04n0223_096:0647a06": "果備濟明行如是故林中經行經行往返者明入",
    "X04n0223_096:0647a07": "生死度眾生令諸眾生得出世涅槃之樂又令不",
    "X04n0223_096:0647a08": "住涅槃起大悲願入於生死又度眾生令至涅槃",
    "X04n0223_096:0647a09": "是往返義如是轉轉無有休息猶如一燈然百千",
    "X04n0223_096:0647a10": "燈冥者皆明明終不盡故以隨順燈法門授與善",
    "X04n0223_096:0647a11": "財故以林中經行往返所表也又壯年美貌端正",
    "X04n0223_096:0647a12": "可喜者明能行諸行為壯年也美貌端正是行報",
    "X04n0223_096:0647a13": "法故又心端行正名為端正其髮紺青右旋不亂",
    "X04n0223_096:0647a14": "者順正法也頂有肉髻者智高德滿報生也皮膚",
    "X04n0223_096:0647a15": "金色者智淨心安素白無垢慈悲利物業報所招",
    "X04n0223_096:0647a16": "黃相是福德色也頸文三道者是不妄出言報所",
    "X04n0223_096:0647a17": "生故額廣平正者智寬博達之報也眼目脩廣如",
    "X04n0223_096:0647a18": "青蓮華者以智慈悲所報得也脣口丹潔如頻婆",
    "X04n0223_096:0647a19": "果者明赤色也是南方色以南為離離為日為虗",
    "X04n0223_096:0647a20": "無為心為法門以智為日口為說法之門以智慧",
    "X04n0223_096:0647a21": "日口能詮表正法所生報也胷標卍字者智業清",
    "X04n0223_096:0647a22": "涼所生七處平滿者兩手兩足兩肩馬王陰藏為",
    "X04n0223_096:0647a23": "七處平滿其臂纖長者引接成善所生報業其指",
    "X04n0223_096:0647a24": "網縵以教漉眾生所生報業手足中有金剛輪明",
    "X04n0223_096:0647b01": "轉法輪利眾生所生業果如是廣歎其福皆具如",
    "X04n0223_096:0647b02": "經所明皆是智行內修外嚴眾福因不虗棄明知",
    "X04n0223_096:0647b03": "因識果無量天龍夜叉乾闥婆阿脩羅迦樓羅緊",
    "X04n0223_096:0647b04": "那羅摩睺羅伽釋梵護世人及非人前後圍遶者",
    "X04n0223_096:0647b05": "明比丘所攝生依根徧故以招其眾侍從隨之亦",
    "X04n0223_096:0647b06": "是表法眾也主方神隨方迴轉引導其前者方法",
    "X04n0223_096:0647b07": "也法隨眾生根器迴轉引接眾生方無定相即法",
    "X04n0223_096:0647b08": "無定相足行神持蓮華以承其足者表行無染無",
    "X04n0223_096:0647b09": "盡光神舒光破闇者以教光破惑也閻浮幢林神",
    "X04n0223_096:0647b10": "雨眾雜華者明以廣多善言眾行接引眾生令住",
    "X04n0223_096:0647b11": "戒定慧香華故不動藏地神現諸寶藏此是禪定",
    "X04n0223_096:0647b12": "行能現智慧之寶藏故普光明虗空神莊嚴虗空",
    "X04n0223_096:0647b13": "者明以正智慧觀照諸法莊嚴法空起差別智行",
    "X04n0223_096:0647b14": "差別行不離法空故成就德海神雨摩尼寶者明",
    "X04n0223_096:0647b15": "以普賢大願成就大慈悲之德普雨法寶利益眾",
    "X04n0223_096:0647b16": "生故須彌山神頭頂禮敬曲躬合掌者明謙下離",
    "X04n0223_096:0647b17": "慢恭敬行也無礙力風神雨妙香華者明柔輭語",
    "X04n0223_096:0647b18": "謙敬語無我語和悅語無麤惡語知時語不妄語",
    "X04n0223_096:0647b19": "利益語如法語讚歎語一切眾善語皆為無礙力",
    "X04n0223_096:0647b20": "風神雨妙香華所聞之者戒定慧香華悉皆具足",
    "X04n0223_096:0647b21": "是故易云巽為言說風行於地上可以觀此明君",
    "X04n0223_096:0647b22": "子之典禮雅言也有所倣學以成仁德故云風行",
    "X04n0223_096:0647b23": "於地地者坤也坤為眾人倣君子言教故有所可",
    "X04n0223_096:0647b24": "觀此經以正智慧風神口出正教言音為風出合",
    "X04n0223_096:0647c01": "典禮之言為香華春和主夜神莊嚴其身舉體投",
    "X04n0223_096:0647c02": "地者明慈悲和悅常處生死之夜令眾生見者皆",
    "X04n0223_096:0647c03": "悉歡喜發生善根名為春和主夜神莊嚴其身投",
    "X04n0223_096:0647c04": "地者明大慈大悲願行莊嚴投於生死之地教化",
    "X04n0223_096:0647c05": "安樂一切眾生常覺主晝神執普照諸方摩尼幢",
    "X04n0223_096:0647c06": "住在虗空放大光明者明法空根本智照諸眾生",
    "X04n0223_096:0647c07": "以差別智度令解脫故時善財童子詣比丘所已",
    "X04n0223_096:0647c08": "下申請所求皆云已發無上菩提心者明於初友",
    "X04n0223_096:0647c09": "文殊師利所已發菩提即達菩提體無行無修無",
    "X04n0223_096:0647c10": "求無得無證以此求菩薩道即不離菩提心但求",
    "X04n0223_096:0647c11": "菩薩道成菩提心菩提本自無成現故不可已求",
    "X04n0223_096:0647c12": "常求現求已發當發現發菩無如是念故名為已",
    "X04n0223_096:0647c13": "先發無上正覺之心故出此三世心故名為已發",
    "X04n0223_096:0647c14": "無上正覺之心比丘答善財言我年既少出家又",
    "X04n0223_096:0647c15": "近明始從十住初生諸佛智慧而行此行名為年",
    "X04n0223_096:0647c16": "少出家又近此十行門列名前後行是一時十迴",
    "X04n0223_096:0647c17": "向亦然此三法一時行以智境界不出一剎那際",
    "X04n0223_096:0647c18": "都該信及十地十一地六位一時故又初始發心",
    "X04n0223_096:0647c19": "不見生老前後際故名為年少出家又近我此生",
    "X04n0223_096:0647c20": "中者即明不見始終之生中也於三十八恒河沙",
    "X04n0223_096:0647c21": "佛所淨修梵行者明十住十行十迴向以三十箇",
    "X04n0223_096:0647c22": "法均調智悲以此三十箇隨位佛因果法互參智",
    "X04n0223_096:0647c23": "悲無盡故云三十不離八正道行門故云三十八",
    "X04n0223_096:0647c24": "恒河沙佛所淨修梵行前慈行童女即云三十六",
    "X04n0223_096:0648a01": "恒河沙即表三賢七覺之行此云三十八恒河沙",
    "X04n0223_096:0648a02": "佛所者即勝進至八正道故三十八恒河沙佛者",
    "X04n0223_096:0648a03": "總三賢之位八正道中佛因果也總明發心之際",
    "X04n0223_096:0648a04": "正智現前破無明時無量惡業滅無量智慧現前",
    "X04n0223_096:0648a05": "號為恒沙佛數故從一日一夜淨修梵行或七日",
    "X04n0223_096:0648a06": "七夜淨修梵行或有佛所半月一月一歲百歲乃",
    "X04n0223_096:0648a07": "至不可說歲乃至不可說劫滿足六波羅蜜者此",
    "X04n0223_096:0648a08": "明出世道滿足六波羅蜜餘四方便願力智波羅",
    "X04n0223_096:0648a09": "蜜等是入生死成大悲行故此是比丘但云六度",
    "X04n0223_096:0648a10": "行不云十波羅蜜也亦見彼佛成道說法住持入",
    "X04n0223_096:0648a11": "滅遺教各各差別悉能見者明智境界順俗差殊",
    "X04n0223_096:0648a12": "智無纖毫時分遷也已上日月歲劫明時不遷也",
    "X04n0223_096:0648a13": "又云善男子我經行時一念中一切十方皆悉現",
    "X04n0223_096:0648a14": "前乃至不可說佛剎皆悉嚴淨乃至不可說眾生",
    "X04n0223_096:0648a15": "差別行皆悉現前乃至成就普賢行願力故一念",
    "X04n0223_096:0648a16": "領受不可說不可說諸如來法廣如經說此一段",
    "X04n0223_096:0648a17": "明遠近含容不遷不可具陳總不出一念者意明",
    "X04n0223_096:0648a18": "經行所表法身智體無依以智無依故即無表裏",
    "X04n0223_096:0648a19": "中邊以智無表裏故即十方不遠此方無近以智",
    "X04n0223_096:0648a20": "無遠近體若虗空明照十方隨願起行應根利物",
    "X04n0223_096:0648a21": "不去不來對現色身如日現於眾水之內以此智",
    "X04n0223_096:0648a22": "境界故時日歲劫性自無遷一念迷亡古今多劫",
    "X04n0223_096:0648a23": "即纖毫不轉遠近境界不出塵中智為願使願是",
    "X04n0223_096:0648a24": "智王悲行神通普賢行海皆由願使智如聲聞緣",
    "X04n0223_096:0648b01": "覺雖有神通以無大願利眾生故對普賢行願神",
    "X04n0223_096:0648b02": "通猶如百千日光比一箇螢火也餘意如經自明",
    "X04n0223_096:0648b03": "法門名菩薩隨順燈解脫門者明菩薩以自如來",
    "X04n0223_096:0648b04": "普光明智順諸眾行起差別智教化眾生恒令發",
    "X04n0223_096:0648b05": "明無有休息名菩薩隨順燈解脫門此是歡喜行",
    "X04n0223_096:0648b06": "檀波羅蜜為主餘九為伴以智門中一行之中通",
    "X04n0223_096:0648b07": "修眾行約位門中修六波羅蜜出世之行此十行",
    "X04n0223_096:0648b08": "初門以將十住中智波羅蜜門普印三世一切佛",
    "X04n0223_096:0648b09": "境眾生境無盡劫總一時故不出毫內故已下例",
    "X04n0223_096:0648b10": "然初終總爾第二推德昇進門中自諸菩薩摩訶",
    "X04n0223_096:0648b11": "薩已下至辭退而去有二十一行半經於中文義",
    "X04n0223_096:0648b12": "約分五門一推德昇進二示善知識方處國土三",
    "X04n0223_096:0648b13": "示善知識居止處所在河渚中四舉善知識名號",
    "X04n0223_096:0648b14": "名為自在主五頂禮致敬辭退而去南方義如初",
    "X04n0223_096:0648b15": "釋國土號名聞者依教主立名為教主有名聞故",
    "X04n0223_096:0648b16": "河渚中居止者表戒為河流必入智海故童子者",
    "X04n0223_096:0648b17": "為明戒淨無染號為童子名自在主者為明已從",
    "X04n0223_096:0648b18": "如來法身智果入俗利生出世入纏主導眾生皆",
    "X04n0223_096:0648b19": "自在故以立名也。",
    "X04n0223_096:0648b21": "大方廣佛新華嚴經合論卷第九十六"
}