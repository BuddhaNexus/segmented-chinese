{
    "X24n0466_001:0635b07": "(可明)謹以為法之心修書上呈",
    "X24n0466_001:0635b08": "大居士仰惟",
    "X24n0466_001:0635b09": "大教利生唯般若空慧可以導萬行福羣生祛惑累",
    "X24n0466_001:0635b10": "臻極理四處十有六會咸彰此道至摧萬有蕩一無",
    "X24n0466_001:0635b11": "金剛力最堅最利故世人多持誦之幽明顯應不易",
    "X24n0466_001:0635b12": "悉數翻譯有六經申通有三論隨機見別仍有異同",
    "X24n0466_001:0635b13": "至我",
    "X24n0466_001:0635b14": "天台大禪師妙悟通經作為此疏以釋秦本五代亂",
    "X24n0466_001:0635b15": "離流之東海諸師別有所述皆依傍諸論彌縫別譯",
    "X24n0466_001:0635b16": "破碎不能貫通此疏復還反有以為偽者樝菴嘗力",
    "X24n0466_001:0635b17": "辯焉人始信受愚頃於南湖觀室伏讀此疏喜不自",
    "X24n0466_001:0635b18": "勝且曰分實是方便二周明不可思議十事前後科",
    "X24n0466_001:0635b19": "判自非",
    "X24n0466_001:0635b20": "大師疇克若是迴視諸家述作雖共有弘通美意莫",
    "X24n0466_001:0635b21": "能及也有僧善義勇化緣遂尋訪別本與之讐校刊",
    "X24n0466_001:0635b22": "留南湖後　毒皷甞建講比以城居失火燎其板深",
    "X24n0466_001:0635b23": "為嗟惜茲承下諭知留意探討欲入疏從經以便看",
    "X24n0466_001:0635b24": "閱誠殊勝事也將以刊行乃蒙示及因得考其大略",
    "X24n0466_001:0635c01": "而評論焉蓋欲傳遠以廣利四眾是不可卒爾謹別",
    "X24n0466_001:0635c02": "紙繕寫呈上切祈詳覽不宣。(可明)謹白",
    "X24n0466_001:0635c07": "(行善)欲便於檢閱將疏入經皈",
    "X24n0466_001:0635c08": "西山虗室講師求　印可即蒙考校開示此疏源流",
    "X24n0466_001:0635c09": "又別紙批敷漏失句意俾添入完備(行善)於是不敢",
    "X24n0466_001:0635c10": "泯其所自併刊行此書勸眾信流通焉。",
    "X24n0466_001:0635c11": "至元甲午年　　　　　四明　徐(行善)　謹誌",
    "X24n0466_001:0635c14": "金剛經科釋",
    "X24n0466_001:0635c15": "金剛般若波羅蜜經",
    "X24n0466_001:0635c16": "天台智者大師疏",
    "X24n0466_001:0635c17": "略釋經題法譬標名般若幽玄微妙難測假斯譬況",
    "X24n0466_001:0635c18": "以顯深法金即三義一寶中真上不可侵毀二利用",
    "X24n0466_001:0635c19": "自在摧破諸物三表裏清淨影現分明剛是堅義謂",
    "X24n0466_001:0635c20": "身命財身即法身命即慧命財即法財功德助道用",
    "X24n0466_001:0635c21": "譬三種般若實相般若理性常住觀照般若破五住",
    "X24n0466_001:0635c22": "惑文字般若解脫自在如此三法不縱不橫非並非",
    "X24n0466_001:0635c23": "別成祕密藏佛三種身亦復如是實相即法身如大",
    "X24n0466_001:0635c24": "經金剛身品觀照即報身如金剛三昧破諸煩惱文",
    "X24n0466_001:0636a01": "字即應身隨機利益普現無邊舊云金剛譬十地後",
    "X24n0466_001:0636a02": "心因圓之位今言初心至後即有六種金剛也。○體",
    "X24n0466_001:0636a03": "者若見諸相非相即見如來是經之正體也。○宗者",
    "X24n0466_001:0636a04": "約實相之慧行無相之檀如人有目日光明照見種",
    "X24n0466_001:0636a05": "種色是因見諸相非相是果此之因果同約實相。○",
    "X24n0466_001:0636a06": "用者破執為用一切封著通名為執破諸相惑顯出",
    "X24n0466_001:0636a07": "功能亦自無滯即力用也。○教相有五一摩訶二金",
    "X24n0466_001:0636a08": "剛三天王問四光讚五仁王廣略雖異同名般若摩",
    "X24n0466_001:0636a09": "訶以廣歷色心乃至種智皆摩訶衍此文略說金剛",
    "X24n0466_001:0636a10": "為喻也次廣解釋言金剛般若者此乃摧萬有於性",
    "X24n0466_001:0636a11": "空蕩一無於畢竟甚堅甚銳名曰金剛智名決斷慧",
    "X24n0466_001:0636a12": "曰解知萬像雖繁物我無相有為斯絕寂其機照假",
    "X24n0466_001:0636a13": "名般若西云跋闍羅亦云斫迦羅此翻金剛云是利",
    "X24n0466_001:0636a14": "鐵亦名破具引大經云佛告迦葉汝今決斷譬若剛",
    "X24n0466_001:0636a15": "刀又云劫火起時一切皆銷利銳者在下名金剛際",
    "X24n0466_001:0636a16": "又云往古諸佛舍利變為金剛如意珠今通取堅利",
    "X24n0466_001:0636a17": "為譬舊云體堅用利體堅眾惑不侵用利能摧萬物",
    "X24n0466_001:0636a18": "今問體唯堅不利用唯利不堅亦應體則不利用則",
    "X24n0466_001:0636a19": "不堅此乃不堅不利何謂堅利百論云眼非知意非",
    "X24n0466_001:0636a20": "見別既非見合云何見今依中論通此問即無滯義",
    "X24n0466_001:0636a21": "今言堅利者不堅不利假言堅利如言苦以不苦為",
    "X24n0466_001:0636a22": "義無常以常為義空以不空為義此一例語任運不",
    "X24n0466_001:0636a23": "畏斯難般若如大火聚四邊不可觸豈可定作體用",
    "X24n0466_001:0636a24": "耶體用因緣不一不異體堅用亦堅用利體亦利既",
    "X24n0466_001:0636b01": "其不一假名義辨若說體堅即說用利此是假名義",
    "X24n0466_001:0636b02": "一邊之說離用無體離體無用用即寂寂即用無別",
    "X24n0466_001:0636b03": "有無用之體體主於用也亦無別有無體之用用主",
    "X24n0466_001:0636b04": "於體也不一亦不異有因緣故亦可說一說異為破",
    "X24n0466_001:0636b05": "一說異破異說一假說一異欲(一無欲字)令眾生悟非一",
    "X24n0466_001:0636b06": "非異只名此因緣不一不異離斷常戲論戲論不得",
    "X24n0466_001:0636b07": "入即是堅能破斷常即是利也問何者為般若如是",
    "X24n0466_001:0636b08": "堅利答一往性空為般若不斷不常不一不異性空",
    "X24n0466_001:0636b09": "畢竟空為般若萬相一無皆悉盡淨大論云般若有",
    "X24n0466_001:0636b10": "三種實相觀照文字實相即境理第一義諦觀照即",
    "X24n0466_001:0636b11": "行人智慧智慧鑑此實相說智及智處皆名為般若",
    "X24n0466_001:0636b12": "文字能為作詮亦為般若故云無離文字說乎解脫",
    "X24n0466_001:0636b13": "一體三名同祕密藏問有翻無翻答翻為智慧問大",
    "X24n0466_001:0636b14": "論云智慧輕薄般若深重云何相翻釋論七十卷釋",
    "X24n0466_001:0636b15": "須菩提五歎不可稱不可量無等等無有邊如虗空",
    "X24n0466_001:0636b16": "解不可稱句云稱名智慧此是稱量檀度非智慧不",
    "X24n0466_001:0636b17": "能準量故稱名智慧般若定實相此釋不可量何意",
    "X24n0466_001:0636b18": "不可量欲明佛所得般若明鑑實相甚深窮邊極底",
    "X24n0466_001:0636b19": "菩薩因中智慧不能稱量佛果地般若此是因中智",
    "X24n0466_001:0636b20": "慧輕薄不能稱量果地般若何得妄引無翻耶大經",
    "X24n0466_001:0636b21": "云慧有三種般若毗婆舍那闍那同一氣類隨名而辨",
    "X24n0466_001:0636b22": "約人般若屬眾生毗婆舍那一切聖人闍那諸佛菩薩",
    "X24n0466_001:0636b23": "就法者毗婆舍那總相般若別相闍那破相毗婆舍",
    "X24n0466_001:0636b24": "那翻正知見此即是總相知見離出慧即是般若屬",
    "X24n0466_001:0636c01": "眾生眾生有慧數故闍那諸佛十地菩薩有決斷義",
    "X24n0466_001:0636c02": "故共為一位耳波羅蜜亦阿羅蜜波羅伽等翻度彼",
    "X24n0466_001:0636c03": "岸亦彼岸到亦度無極此假名無度為度耳佛已度",
    "X24n0466_001:0636c04": "智慧度名一切智菩薩未度亦不名度度時亦不名",
    "X24n0466_001:0636c05": "度不離已度未度故而今言度此乃假名說度一行",
    "X24n0466_001:0636c06": "度二時度三果度六度善修滿足為行度三僧祇滿",
    "X24n0466_001:0636c07": "為時度得大菩提為果度彼岸者生死為此岸涅槃",
    "X24n0466_001:0636c08": "為彼岸煩惱為中流八正為船筏又慳貪為此岸佛",
    "X24n0466_001:0636c09": "果為彼岸布施為河中正勤為船筏又取相為此岸",
    "X24n0466_001:0636c10": "無相為彼岸智慧為河中精進為船筏一往如此又",
    "X24n0466_001:0636c11": "即生死涅槃俱為此非生死涅槃俱為彼故云遠離",
    "X24n0466_001:0636c12": "彼此岸乃名波羅蜜又前生死涅槃雙非中道為二",
    "X24n0466_001:0636c13": "非生死涅槃中道為不二二不二俱為此非二非不",
    "X24n0466_001:0636c14": "二俱為彼故遠離二邊及以中道名波羅蜜修多羅",
    "X24n0466_001:0636c15": "翻契經經字訓法訓常由聖人心口也。○次部軸者",
    "X24n0466_001:0636c16": "第一部十萬偈第二部二萬偈並不來此土第三部",
    "X24n0466_001:0636c17": "一萬八千偈即大品亦名放光第四部八千偈即小",
    "X24n0466_001:0636c18": "品亦名道行第五部四千偈即光讚第六部二千五",
    "X24n0466_001:0636c19": "百偈即天王問第七部六百偈即文殊問般若第八",
    "X24n0466_001:0636c20": "部三百偈即此金剛般若叡師云並是如來隨機之",
    "X24n0466_001:0636c21": "說般若非稱量過諸數量豈是一多四五之可說。○",
    "X24n0466_001:0636c22": "次簡前後言金剛前後者肇師注云五種般若此說",
    "X24n0466_001:0636c23": "最初文說千二百五十人後說大品大數五千人受",
    "X24n0466_001:0636c24": "化轉多故摩訶在後若金剛在後者仁王經云初摩",
    "X24n0466_001:0637a01": "訶次金剛又護念付囑及得慧眼未聞此經似宜(一作",
    "X24n0466_001:0637a02": "如)在後俱有證據由人用耳對機設教廣略不同從",
    "X24n0466_001:0637a03": "得道夜訖泥洹夕常說般若明理一等若依光讚如",
    "X24n0466_001:0637a04": "來十九出家三十成道至四十二二月十五日食後",
    "X24n0466_001:0637a05": "為諸菩薩說般若次譯經者羅什法師秦弘始三年",
    "X24n0466_001:0637a06": "即晉安帝十一年譯又後魏末菩提流支譯論本八",
    "X24n0466_001:0637a07": "十偈彌勒作偈天親長行釋總三卷分文十二分一",
    "X24n0466_001:0637a08": "序分二護念分三住分四修行分五法身非身分六",
    "X24n0466_001:0637a09": "信者分七校量顯勝分八顯性分九利益分十斷疑",
    "X24n0466_001:0637a10": "分十一不住道分十二流通分講說時別一塗開章",
    "X24n0466_001:0637a11": "耳就此一經開為三段序正流通。",
    "X24n0466_001:0637a12": "序為緣起說教之前必有由漸分衛放光雨華獻",
    "X24n0466_001:0637a13": "蓋等也由漸既起正教宜陳緣教相感其猶影響",
    "X24n0466_001:0637a14": "故有正說又非止近被一時乃欲遠傳來際故有",
    "X24n0466_001:0637a15": "流通三段各二序有通有別正說前後二周流通",
    "X24n0466_001:0637a16": "付囑奉行。",
    "X24n0466_001:0637a17": "如是我聞一時佛在舍衛國祇樹給孤獨園與大比",
    "X24n0466_001:0637a18": "丘眾千二百五十人俱。",
    "X24n0466_001:0637a19": "文五如是者佛說般泥洹時侍者請問佛答云一",
    "X24n0466_001:0637a20": "切經初皆安如是我聞者親承金口而聞事非謬",
    "X24n0466_001:0637a21": "也一時者言則當理理亦如言當理得時令人開",
    "X24n0466_001:0637a22": "悟聖不虗說言必會機故言一時也佛者大師之",
    "X24n0466_001:0637a23": "名佛者覺義異凡夫故自覺異二乘故覺他異菩",
    "X24n0466_001:0637a24": "薩故覺滿在舍衛者法王行運應物而游在舍衛",
    "X24n0466_001:0637b01": "城憍薩羅國舍衛名聞物國勝物多出此境嘉名",
    "X24n0466_001:0637b02": "遠振諸國故名聞物又舍婆提者昔有二仙弟名",
    "X24n0466_001:0637b03": "舍婆此云幼小兄阿跋提此名不可害合此二人",
    "X24n0466_001:0637b04": "以名城也祇樹給園者須達市園祇陀施樹共立",
    "X24n0466_001:0637b05": "精舍廣出他經與大比丘者聖化無祕聽必有儔",
    "X24n0466_001:0637b06": "俱聞如林可明信矣應有四眾略而不載比丘云",
    "X24n0466_001:0637b07": "怖魔乞士破惡千二百五十人者三迦葉一千目",
    "X24n0466_001:0637b08": "連身子二百五十此名通序所以證信。",
    "X24n0466_001:0637b09": "爾時世尊食時著衣持鉢入舍衛大城乞食於其城",
    "X24n0466_001:0637b10": "中次第乞已還至本處飯食訖收衣鉢洗足已敷座",
    "X24n0466_001:0637b11": "而坐。",
    "X24n0466_001:0637b12": "今辨別序以發起具上十號故曰世尊食時者食",
    "X24n0466_001:0637b13": "熟之時人家皆有施心易生著衣僧伽梨衣也佛",
    "X24n0466_001:0637b14": "觀良田區塍命出家人著此服也持鉢執四天王",
    "X24n0466_001:0637b15": "所奉應器入舍衛城乞食法身無得何須乞食天",
    "X24n0466_001:0637b16": "人妙供百味日盈自行分衛福物之宜乞食有十",
    "X24n0466_001:0637b17": "利一見相好二去疾三除慢四為女人監護五天",
    "X24n0466_001:0637b18": "龍從六四天王鉢七富貧等八不雜九息謗十常",
    "X24n0466_001:0637b19": "在三昧其實不食此城縱廣千二百由旬九億人",
    "X24n0466_001:0637b20": "家園(一作國)南城北精舍在東自外以適故言入也",
    "X24n0466_001:0637b21": "食時如法食眾生有此勝智機緣將發以表般若",
    "X24n0466_001:0637b22": "著衣是被弘誓鎧慈悲之心持鉢是行鉢鉢能盛",
    "X24n0466_001:0637b23": "飯行能趣理即表解脫城即法性涅槃之城觀五",
    "X24n0466_001:0637b24": "陰舍悉皆空寂不動如城以表法身也次第乞食",
    "X24n0466_001:0637c01": "不越貧從富不捨貴從賤大慈平等故即表菩薩",
    "X24n0466_001:0637c02": "次第行次第學次第道行行因圓故為還至本處",
    "X24n0466_001:0637c03": "本處即一切智處歷色心觀至一切智飯食乞收",
    "X24n0466_001:0637c04": "衣鉢者即是(一作表)果後無復願行無誓故收衣不",
    "X24n0466_001:0637c05": "復進行故併鉢洗足已即是(一作表)定慧無復垢累",
    "X24n0466_001:0637c06": "塵沙無明永去法水清淨故言洗足敷座者即諸",
    "X24n0466_001:0637c07": "法空為座四無畏處此說般若也別序竟。",
    "X24n0466_001:0637c08": "時長老須菩提在大眾中即從座起偏袒右肩右膝",
    "X24n0466_001:0637c09": "著地合掌恭敬而白佛言希有世尊如來善護念諸",
    "X24n0466_001:0637c10": "菩薩善付囑諸菩薩。",
    "X24n0466_001:0637c11": "長老須菩提是對揚主有長人之德夫神(一作鉅)鍾",
    "X24n0466_001:0637c12": "雖朗非扣不鳴聖不孤應影響惟仁須菩提翻空",
    "X24n0466_001:0637c13": "生亦名善吉或云東方青龍陀佛從座起者請業",
    "X24n0466_001:0637c14": "之儀即事請道側身避席袒右肩者隨國法以袒",
    "X24n0466_001:0637c15": "為敬亦示弟子執作為便右膝著地屈曲伏從示",
    "X24n0466_001:0637c16": "無違拒之皃合掌斂容祗肅顯師尊道重故克敬",
    "X24n0466_001:0637c17": "盡恭專一之至白佛言述讚希有者佛從前代八",
    "X24n0466_001:0637c18": "萬四千歲皆輪王位至釋尊身若不出家當二千",
    "X24n0466_001:0637c19": "五百歲作金輪王而能捨位從門乞食是為希有",
    "X24n0466_001:0637c20": "此歎身密護念歎意密付囑歎口密又是述讚大",
    "X24n0466_001:0637c21": "品中意護念即般若實道如母能護念付囑即方",
    "X24n0466_001:0637c22": "便權道如父能教詔付囑。",
    "X24n0466_001:0637c23": "世尊善男子善女人發阿耨多羅三藐三菩提心。",
    "X24n0466_001:0637c24": "還躡前述更起今問發菩提心者一切智也總標",
    "X24n0466_001:0638a01": "旨歸翻云無上正徧知覺標心擬向遠期正覺。",
    "X24n0466_001:0638a02": "應云何住。",
    "X24n0466_001:0638a03": "入理般若名為住此即實智也。",
    "X24n0466_001:0638a04": "云何降伏其心。",
    "X24n0466_001:0638a05": "方便即權智如善財言我已先發菩提心云何修",
    "X24n0466_001:0638a06": "行云何學道。",
    "X24n0466_001:0638a07": "佛言善哉善哉須菩提如汝所說如來善護念諸菩",
    "X24n0466_001:0638a08": "薩善付囑諸菩薩。",
    "X24n0466_001:0638a09": "如汝所說讚請之儀當理會機盡善盡美誠如所",
    "X24n0466_001:0638a10": "言。",
    "X24n0466_001:0638a11": "汝今諦聽當為汝說善男子善女人發阿耨多羅三",
    "X24n0466_001:0638a12": "藐三菩提心應如是住如是降伏其心。",
    "X24n0466_001:0638a13": "若不審諦即漏言遺理誡令諦聽言理弗虗。",
    "X24n0466_001:0638a14": "唯然世尊願樂欲聞。",
    "X24n0466_001:0638a15": "慈誡許說敬肅傾心也。",
    "X24n0466_001:0638a16": "佛告須菩提諸菩薩摩訶薩應如是降伏其心所有",
    "X24n0466_001:0638a17": "一切眾生之類若卵生若胎生若濕生若化生若有",
    "X24n0466_001:0638a18": "色若無色若有想若無想若非有想非無想。",
    "X24n0466_001:0638a19": "降心約願住心約行皆無所有為無相因法身無",
    "X24n0466_001:0638a20": "色為無得果許中先住後降答中先降後住者若",
    "X24n0466_001:0638a21": "約發心前願後行廣發誓願權引於前次入實相",
    "X24n0466_001:0638a22": "以無住法住於妙理若約修行要須先修實慧次",
    "X24n0466_001:0638a23": "用權道故有二觀次第前住後降若就證時權實",
    "X24n0466_001:0638a24": "一心中悟不復前後今就誓願中有四一廣大二",
    "X24n0466_001:0638b01": "第一三常心四不顛倒初廣大心者菩薩發願普",
    "X24n0466_001:0638b02": "濟萬物無邊曠遠故橫亘四生竪窮三界四生是",
    "X24n0466_001:0638b03": "能住三界為所住依[穀-禾+卵]謂卵含藏曰胎假潤稱濕",
    "X24n0466_001:0638b04": "欻現曰化若有色即欲色二界無色即空處有想",
    "X24n0466_001:0638b05": "是識處無想不用處非有想非無想即最上天。",
    "X24n0466_001:0638b06": "我皆令入無餘涅槃而滅度之。",
    "X24n0466_001:0638b07": "欲與涅槃寂滅極樂故名第一也法不自起因緣",
    "X24n0466_001:0638b08": "故生但是因緣自性皆空順理為解乖宗成惑惑",
    "X24n0466_001:0638b09": "即生死流轉受身心苦解即累滅苦盡寂然永樂",
    "X24n0466_001:0638b10": "謂之滅度小乘涅槃灰身滅智為無餘大乘以累",
    "X24n0466_001:0638b11": "無不盡德無不圓為無餘生滅觀在名有餘也。",
    "X24n0466_001:0638b12": "如是滅度無量無數無邊眾生實無眾生得滅度",
    "X24n0466_001:0638b13": "者。",
    "X24n0466_001:0638b14": "若有能所即懈息以無休倦故名常心度無量無",
    "X24n0466_001:0638b15": "邊實無度者大品度空品云度眾生如度虗空明",
    "X24n0466_001:0638b16": "眾生無毫末可得只解眾生本來無所有即是悟",
    "X24n0466_001:0638b17": "悟即名度若有眾生可度者佛菩薩等即得殺罪",
    "X24n0466_001:0638b18": "於一身理而為論實無有眾生眾生顛倒妄執謂",
    "X24n0466_001:0638b19": "有今佛菩薩怜愍說法令悟本無所有名此悟為",
    "X24n0466_001:0638b20": "度實無別有眾生異理而度著涅槃中也。",
    "X24n0466_001:0638b21": "何以故須菩提若菩薩有我相人相眾生相壽者相",
    "X24n0466_001:0638b22": "即非菩薩。",
    "X24n0466_001:0638b23": "以失顯得若有我人可言有滅但是假名橫計人",
    "X24n0466_001:0638b24": "我執我為非忘我為是是非既彰得失明矣大品",
    "X24n0466_001:0638c01": "具明十六知見一我二眾生三壽者四命者五生",
    "X24n0466_001:0638c02": "者六養育七眾數八人者九作者十使作者十一",
    "X24n0466_001:0638c03": "起者十二使起者十三受者十四使受者十五知",
    "X24n0466_001:0638c04": "者十六見者此中略明四耳。",
    "X24n0466_001:0638c05": "復次須菩提菩薩於法應無所住行於布施所謂不",
    "X24n0466_001:0638c06": "住色布施不住聲香味觸法布施。",
    "X24n0466_001:0638c07": "依無住本行於布施即住般若中也娑婆世界宜",
    "X24n0466_001:0638c08": "用檀義攝六資生攝施無畏攝戒忍法攝後三但",
    "X24n0466_001:0638c09": "舉一檀即攝六也捨心無吝謂之布施無相可存",
    "X24n0466_001:0638c10": "何吝之有施為六度之首塵為生法之機二法皆",
    "X24n0466_001:0638c11": "空于何不盡。",
    "X24n0466_001:0638c12": "須菩提菩薩應如是布施不住於相何以故若菩薩",
    "X24n0466_001:0638c13": "不住相布施其福德不可思量。",
    "X24n0466_001:0638c14": "施受皆不可得不住相也正以虗心而施福不可",
    "X24n0466_001:0638c15": "量理既無量心不應限稱理行施其福彌廣。",
    "X24n0466_001:0638c16": "須菩提於意云何東方虗空可思量不不也世尊須",
    "X24n0466_001:0638c17": "菩提南西北方四維上下虗空可思量不不也世尊",
    "X24n0466_001:0638c18": "須菩提菩薩無住相布施福德亦復如是不可思",
    "X24n0466_001:0639a01": "量。",
    "X24n0466_001:0639a02": "理行既顯如說而行其福甚多齊太虗也。",
    "X24n0466_001:0639a03": "須菩提菩薩但應如所教住。",
    "X24n0466_001:0639a04": "聖言無謬理不可越如佛所教安心住實相也。",
    "X24n0466_001:0639a05": "須菩提於意云何可以身相見如來不。",
    "X24n0466_001:0639a06": "願行皆無相為因法身無色為無得果菩薩發心",
    "X24n0466_001:0639a07": "有三義一化眾生二修萬行三向菩提降伏明化",
    "X24n0466_001:0639a08": "物辨住示修行如來身相即菩提果體若識法身",
    "X24n0466_001:0639a09": "菩提可登若計性實乖之遠矣此舉法身明菩提",
    "X24n0466_001:0639a10": "空也。",
    "X24n0466_001:0639a11": "不也世尊不可以身相得見如來何以故如來所說",
    "X24n0466_001:0639a12": "身相即非身相。",
    "X24n0466_001:0639a13": "善吉深識法身故言不可以身相而見或一身一",
    "X24n0466_001:0639a14": "智或言真應或言法報應皆是明果若至果理不",
    "X24n0466_001:0639a15": "生不生而般若生理不生不生即法身不可說習",
    "X24n0466_001:0639a16": "報二果不生不生即報身不可說慈誓不生不生",
    "X24n0466_001:0639a17": "即應身不可說如此三身皆不可說那得以身相",
    "X24n0466_001:0639a18": "見如來以因緣故若得道人聞說即悟得見如來",
    "X24n0466_001:0639a19": "若聞不悟雖說身相即非身相故不可見。",
    "X24n0466_001:0639a20": "佛告須菩提凡所有相皆是虗妄若見諸相非相則",
    "X24n0466_001:0639a21": "見如來。",
    "X24n0466_001:0639a22": "非因非果有因緣故可得言因亦可言果如非初",
    "X24n0466_001:0639a23": "炎非後炎不離初後炎即此意也今只以相為非",
    "X24n0466_001:0639a24": "相非謂遣相別有一非相若能如此即見如來。",
    "X24n0466_001:0639b01": "須菩提白佛言世尊頗有眾生得聞如是言說章句",
    "X24n0466_001:0639b02": "生實信不。",
    "X24n0466_001:0639b03": "佛告須菩提莫作是說如來滅後後五百歲有持戒",
    "X24n0466_001:0639b04": "修福者於此章句能生信心以此為實當知是人不",
    "X24n0466_001:0639b05": "於一佛二佛三四五佛而種善根已於無量千萬佛",
    "X24n0466_001:0639b06": "所種諸善根聞是章句乃至一念生淨信者須菩提",
    "X24n0466_001:0639b07": "如來悉知悉見是諸眾生得如是無量福德。",
    "X24n0466_001:0639b08": "初非一佛二多積者能信此經出家持戒在俗修",
    "X24n0466_001:0639b09": "福後五百歲者從六百至一千亦云最後五百始",
    "X24n0466_001:0639b10": "有佛法之名能生信者非值一二佛也應以如來",
    "X24n0466_001:0639b11": "滅後是其得道之時如優波掘因緣若尋其本非",
    "X24n0466_001:0639b12": "一兩佛也淨信無所得信也無相者為淨信五百",
    "X24n0466_001:0639b13": "論師非不持戒不信大乘四依久植故能信耳既",
    "X24n0466_001:0639b14": "得實相淨信如來以種智知以佛眼見見其一念",
    "X24n0466_001:0639b15": "淨信得無量之福如一人以華自供佛一人以華",
    "X24n0466_001:0639b16": "與他供佛所得福德問羅漢不能見問彌勒彌勒",
    "X24n0466_001:0639b17": "云自者畢苦得辟支與他得成佛是菩薩心故如",
    "X24n0466_001:0639b18": "來知見般若為佛母佛常眼觀此經及受持者福",
    "X24n0466_001:0639b19": "與虗空齊非下所測唯佛能知見耳。",
    "X24n0466_001:0639b20": "何以故是諸眾生無復我相人相眾生相壽者相。",
    "X24n0466_001:0639b21": "我是自在之名人為主宰之目眾生取續前為義",
    "X24n0466_001:0639b22": "壽者以接後為能此四同為人執隨用以立四名",
    "X24n0466_001:0639b23": "廣即十六知見取著此見不信般若。",
    "X24n0466_001:0639b24": "無法相亦無非法相。",
    "X24n0466_001:0639c01": "今言法者五陰空為法五陰相為非法即以陰空",
    "X24n0466_001:0639c02": "為藥名法陰有為病名非法陰病既除空藥亦遣",
    "X24n0466_001:0639c03": "非法既謝在法亦亡又持戒為法破戒為非法次",
    "X24n0466_001:0639c04": "若持若犯並非法非持非犯為法是中道義此信",
    "X24n0466_001:0639c05": "達中道離有無二邊乃信此經耳。",
    "X24n0466_001:0639c06": "何以故是諸眾生若心取相即為著我人眾生壽者",
    "X24n0466_001:0639c07": "若取法相即著我人眾生壽者何以故若取非法相",
    "X24n0466_001:0639c08": "即著我人眾生壽者。",
    "X24n0466_001:0639c09": "是故不應取法不應取非法。",
    "X24n0466_001:0639c10": "以是義故如來常說汝等比丘知我說法如筏喻者",
    "X24n0466_001:0639c11": "法尚應捨何況非法。",
    "X24n0466_001:0639c12": "譬欲濟河構筏自運既登彼岸棄筏而去將度生",
    "X24n0466_001:0639c13": "死假乘萬行既到涅槃萬善俱捨道法尚捨而況",
    "X24n0466_001:0639c14": "非法初以善捨惡後則俱捨。",
    "X24n0466_001:0639c15": "須菩提於意云何如來得阿耨多羅三藐三菩提耶",
    "X24n0466_001:0639c16": "如來有所說法耶。",
    "X24n0466_001:0639c17": "須菩提言如我解佛所說義無有定法名阿耨多羅",
    "X24n0466_001:0639c18": "三藐三菩提亦無有定法如來可說。",
    "X24n0466_001:0640a01": "無定即是性空解窮相盡謂之菩提無相故不有",
    "X24n0466_001:0640a02": "假名即不無不有不無何實可得何定可說應化",
    "X24n0466_001:0640a03": "非真佛亦非說法者應既不說真亦復然離真無",
    "X24n0466_001:0640a04": "應真應不同由來真不說應說說即不說不說而",
    "X24n0466_001:0640a05": "說若知如來常不說是謂具足多聞。",
    "X24n0466_001:0640a06": "何以故如來所說法皆不可取不可說非法非非法",
    "X24n0466_001:0640a07": "所以者何一切賢聖皆以無為法而有差別。",
    "X24n0466_001:0640a08": "諸法空不可說非法即不有非非法即不無有無",
    "X24n0466_001:0640a09": "並無理之極也所以者何理無生滅謂之無為無",
    "X24n0466_001:0640a10": "為之理眾聖同解解會無為結盡道成一解脫義",
    "X24n0466_001:0640a11": "同入法性無為雖一解有明昧淺深差別也。",
    "X24n0466_001:0640a12": "須菩提於意云何若人滿三千大千世界七寶以用",
    "X24n0466_001:0640a13": "布施是人所得福德寧為多不須菩提言甚多世尊",
    "X24n0466_001:0640a14": "何以故是福德即非福德性是故如來說福德多若",
    "X24n0466_001:0640a15": "復有人於此經中受持乃至四句偈等為他人說其",
    "X24n0466_001:0640a16": "福勝彼何以故須菩提一切諸佛及諸佛阿耨多羅",
    "X24n0466_001:0640a17": "三藐三菩提法皆從此經出須菩提所謂佛法者即",
    "X24n0466_001:0640a18": "非佛法。",
    "X24n0466_001:0640a19": "前舉虗空此豈可盡今一念信解復一番格量積",
    "X24n0466_001:0640a20": "寶多而功薄四句約而福厚金玉三千止以養身",
    "X24n0466_001:0640a21": "一偈雖約妙極資神愛佛功德七住未忘妙著難",
    "X24n0466_001:0640a22": "覺宜應虗心也七寶是事善緣因人天果報不動",
    "X24n0466_001:0640a23": "不出故以動出之慧導之得成菩提一念圓信能",
    "X24n0466_001:0640a24": "導眾善此心為勝實相能出諸法法即非法者諸",
    "X24n0466_001:0640b01": "法不生般若生也。",
    "X24n0466_001:0640b02": "須菩提於意云何須陀洹能作是念我得須陀洹果",
    "X24n0466_001:0640b03": "不須菩提言不也世尊何以故須陀洹名為入流而",
    "X24n0466_001:0640b04": "無所入不入色聲香味觸法是名須陀洹。",
    "X24n0466_001:0640b05": "此云修習無漏亦逆生死流亦入道流不入色塵",
    "X24n0466_001:0640b06": "是逆流至論在觀無逆無入言不入色者即是六",
    "X24n0466_001:0640b07": "塵過去無明所感無明不實所感六塵那得是實",
    "X24n0466_001:0640b08": "既其不實那作定有無六十二見計以不定性故",
    "X24n0466_001:0640b09": "名不入海為眾流之川菩提神極之淵始會無生",
    "X24n0466_001:0640b10": "必盡源也理無乖順何入之有違理故入六塵背",
    "X24n0466_001:0640b11": "塵即會於理下眾果類然。",
    "X24n0466_001:0640b12": "須菩提於意云何斯陀含能作是念我得斯陀含果",
    "X24n0466_001:0640b13": "不須菩提言不也世尊何以故斯陀含名一往來而",
    "X24n0466_001:0640b14": "實無往來是名斯陀含。",
    "X24n0466_001:0640b15": "此云住薄亦一往來欲界九品思惑已斷六品餘",
    "X24n0466_001:0640b16": "三品在故言薄人天各一生便成羅漢故名一往",
    "X24n0466_001:0640b17": "來而實無往來者已得生法二空故。",
    "X24n0466_001:0640b18": "須菩提於意云何阿那含能作是念我得阿那含果",
    "X24n0466_001:0640b19": "不須菩提言不也世尊何以故阿那含名為不來而",
    "X24n0466_001:0640b20": "實無不來是故名阿那含。",
    "X24n0466_001:0640b21": "此云不還亦云不來欲界結盡上界證無學應云",
    "X24n0466_001:0640b22": "不來略以無兼不字者互文現耳。",
    "X24n0466_001:0640b23": "須菩提於意云何阿羅漢能作是念我得阿羅漢道",
    "X24n0466_001:0640b24": "不須菩提言不也世尊何以故實無有法名阿羅漢",
    "X24n0466_001:0640c01": "世尊若阿羅漢作是念我得阿羅漢道即為著我人",
    "X24n0466_001:0640c02": "眾生壽者。",
    "X24n0466_001:0640c03": "此云無著亦曰不生三界生盡所作已辦羅漢稱",
    "X24n0466_001:0640c04": "道前三皆果果實通四而獨稱道者得盡無生二",
    "X24n0466_001:0640c05": "智聲聞道極故以道名。",
    "X24n0466_001:0640c06": "世尊佛說我得無諍三昧人中最為第一是第一離",
    "X24n0466_001:0640c07": "欲阿羅漢我不作是念我是離欲阿羅漢世尊我若",
    "X24n0466_001:0640c08": "作是念我得阿羅漢道世尊則不說須菩提是樂阿",
    "X24n0466_001:0640c09": "蘭那行者以須菩提實無所行而名須菩提是樂阿",
    "X24n0466_001:0640c10": "蘭那行。",
    "X24n0466_001:0640c11": "以己所解驗理非虗心空恒靜諍從何起蘭那者",
    "X24n0466_001:0640c12": "寂靜行相盡於外心息於內內外俱寂何時不靜",
    "X24n0466_001:0640c13": "得名不虗必稱實也蘭那此云無事若自謂是離",
    "X24n0466_001:0640c14": "欲即是有事何謂無事。",
    "X24n0466_001:0640c15": "須菩提於意云何如來昔在然燈佛所於法有所得",
    "X24n0466_001:0640c16": "不不也世尊如來在然燈佛所於法實無所得。",
    "X24n0466_001:0640c17": "如來在昔佛所行般若時非但於假名不入色香",
    "X24n0466_001:0640c18": "等亦不入涅槃亦不入中道是故得成菩提四依",
    "X24n0466_001:0640c19": "齊此明一念信人降伏其心無我相等。",
    "X24n0466_001:0640c20": "須菩提於意云何菩薩莊嚴佛土不不也世尊何以",
    "X24n0466_001:0640c21": "故莊嚴佛土者即非莊嚴是名莊嚴是故須菩提諸",
    "X24n0466_001:0640c22": "菩薩摩訶薩應如是生清淨心不應住色生心不應",
    "X24n0466_001:0640c23": "住聲香味觸法生心應無所住而生其心。",
    "X24n0466_001:0640c24": "證一念淨信辨其應住以無所住住於般若而取",
    "X24n0466_001:0641a01": "佛土即是四種莊嚴若自嚴淨即是寂光若論化",
    "X24n0466_001:0641a02": "他即具四土相惑則土穢虗明即國淨嚴土之義",
    "X24n0466_001:0641a03": "亦在虗心如是嚴淨土應行檀等生清淨心不住",
    "X24n0466_001:0641a04": "色香其心無住三番法非法等一念淨心無住之",
    "X24n0466_001:0641a05": "住即是非因而因而降住等也。",
    "X24n0466_001:0641a06": "須菩提譬如有人身如須彌山王於意云何是身為",
    "X24n0466_001:0641a07": "大不須菩提言甚大世尊何以故佛說非身是名大",
    "X24n0466_001:0641a08": "身。",
    "X24n0466_001:0641a09": "此即非果而果須彌翻云安明四寶所成是十山",
    "X24n0466_001:0641a10": "中一一雪山二香山三軻梨羅山四仙聖山五由",
    "X24n0466_001:0641a11": "乾陀山六馬耳山七尼民陀羅山八斫迦羅山九",
    "X24n0466_001:0641a12": "宿慧山十須彌山因大故果大得法性五陰成就",
    "X24n0466_001:0641a13": "法身故言大如須彌須彌以譬法性色色大故般",
    "X24n0466_001:0641a14": "若大如山大神亦大習果既圓報果亦滿法身非",
    "X24n0466_001:0641a15": "身故言大身。",
    "X24n0466_001:0641a16": "須菩提如恒河中所有沙數如是沙等恒河於意云",
    "X24n0466_001:0641a17": "何是諸恒河沙寧為多不須菩提言甚多世尊但諸",
    "X24n0466_001:0641a18": "恒河尚多無數何況其沙須菩提我今實言告汝若",
    "X24n0466_001:0641a19": "有善男子善女人以七寶滿爾所恒河沙數三千大",
    "X24n0466_001:0641a20": "千世界以用布施得福多不須菩提言甚多世尊佛",
    "X24n0466_001:0641a21": "告須菩提若善男子善女人於此經中乃至受持四",
    "X24n0466_001:0641a22": "句偈等為他人說而此福德勝前福德。",
    "X24n0466_001:0641a23": "恒河者是神名此河長八千由旬廣四千由旬甚",
    "X24n0466_001:0641a24": "深象度皆沒沙細如麵水白如乳初言三千不即",
    "X24n0466_001:0641b01": "恒河者自少至多一恒河為本復數諸恒河之沙",
    "X24n0466_001:0641b02": "三重為數捨寶多而福少持經少而福多者經之",
    "X24n0466_001:0641b03": "勝用也故云此福勝前福也。",
    "X24n0466_001:0641b04": "復次須菩提隨說是經乃至四句偈等當知此處一",
    "X24n0466_001:0641b05": "切世間天人阿修羅皆應供養如佛塔廟何況有人",
    "X24n0466_001:0641b06": "盡能受持讀誦。",
    "X24n0466_001:0641b07": "一切世間總明處貴天人修羅略明三善道供養",
    "X24n0466_001:0641b08": "如塔此云方墳亦云靈廟尊法身故敬塔為重經",
    "X24n0466_001:0641b09": "故貴說經處大品舍利起塔不及般若何故說處",
    "X24n0466_001:0641b10": "如塔其義實爾但世人敬塔故令說處如塔。",
    "X24n0466_001:0641b11": "須菩提當知是人成就最上第一希有之法。",
    "X24n0466_001:0641b12": "法妙人稱理故宜然希有之法是菩提成就即人",
    "X24n0466_001:0641b13": "可尊如法華說最實事即是第一義諦最上之法",
    "X24n0466_001:0641b14": "也。",
    "X24n0466_001:0641b15": "若是經典所在之處則為有佛若尊重弟子。",
    "X24n0466_001:0641b16": "人能弘法即人有法以法成人即法有人人法所",
    "X24n0466_001:0641b17": "處理當貴矣非果而果即為有佛若因而因即以",
    "X24n0466_001:0641b18": "尊重弟子謂普賢文殊等。",
    "X24n0466_001:0641b19": "爾時須菩提白佛言世尊當何名此經我等云何奉",
    "X24n0466_001:0641b20": "持。",
    "X24n0466_001:0641b21": "遵修為奉任弘為持在三成範請問其軌。",
    "X24n0466_001:0641b22": "佛告須菩提是經名為金剛般若波羅蜜以是名字",
    "X24n0466_001:0641b23": "汝當奉持。",
    "X24n0466_001:0641b24": "名貫題目義已備矣境慧相從通名般若那要宜",
    "X24n0466_001:0641c01": "別歸乎聖心挈綱目舉詮合義從名正理顯宜應",
    "X24n0466_001:0641c02": "修習。",
    "X24n0466_001:0641c03": "所以者何須菩提佛說般若波羅蜜即非般若波羅",
    "X24n0466_001:0641c04": "蜜。",
    "X24n0466_001:0641c05": "夫名不虗設必當其實金剛所擬物莫不碎此慧",
    "X24n0466_001:0641c06": "所照法無不空即非般若即慧空也境滅慧忘何",
    "X24n0466_001:0641c07": "相不盡弘持之旨宜在於此釋中初無所有二亦",
    "X24n0466_001:0641c08": "無所有而意異故明不無所有此簡性空義一者",
    "X24n0466_001:0641c09": "性自是空二者破性說空前有所無空後無所有",
    "X24n0466_001:0641c10": "空大品云諸法無所有如是有如是無所有是事",
    "X24n0466_001:0641c11": "不知名為無明有所無望前無所有望後前三藏",
    "X24n0466_001:0641c12": "中說性義皆破即屬破性說空所攝而此性義前",
    "X24n0466_001:0641c13": "時為緣為有者今日悉無故言有所無而言無所",
    "X24n0466_001:0641c14": "有望後明諸法無所有而復有不無所有義即明",
    "X24n0466_001:0641c15": "如是有故經云不知名無明破性說性空橫論破",
    "X24n0466_001:0641c16": "病一切悉皆洗淨是盡亦盡是淨亦淨竪論入道",
    "X24n0466_001:0641c17": "盡復有不盡義此望道為論即此盡淨為道道有",
    "X24n0466_001:0641c18": "革凡成聖之用不同二頭三手之無所有復有不",
    "X24n0466_001:0641c19": "無所有義即是如是有義若是前無所有一向無",
    "X24n0466_001:0641c20": "所有無所有亦復無所有後明無所有即是不無",
    "X24n0466_001:0641c21": "所有無所有名雖同而意有異就前中初明如空",
    "X24n0466_001:0641c22": "次明如不空所以者何佛說般若即非般若此是",
    "X24n0466_001:0641c23": "如空既以性空為般若般若即非般若性空如亦",
    "X24n0466_001:0641c24": "空。",
    "X24n0466_001:0642a01": "須菩提於意云何如來有所說法不須菩提白佛言",
    "X24n0466_001:0642a02": "世尊如來無所說。",
    "X24n0466_001:0642a03": "境慧都空復何所說說不說如不如二智皆空也。",
    "X24n0466_001:0642a04": "須菩提於意云何三千大千世界所有微塵是為多",
    "X24n0466_001:0642a05": "不須菩提言甚多世尊須菩提諸微塵如來說非微",
    "X24n0466_001:0642a06": "塵是名微塵如來說世界非世界是名世界。",
    "X24n0466_001:0642a07": "微塵即非微塵是名微塵故是無所有如是有大",
    "X24n0466_001:0642a08": "品云不知名無明今明了此如是有即智慧也散",
    "X24n0466_001:0642a09": "為微塵合成世界世界無性故非假名即是。",
    "X24n0466_001:0642a10": "須菩提於意云何可以三十二相見如來不不也世",
    "X24n0466_001:0642a11": "尊不可以三十二相得見如來何以故如來說三十",
    "X24n0466_001:0642a12": "二相即是非相是名三十二相。",
    "X24n0466_001:0642a13": "非相假名身相只以身為非身不是遣除身別有",
    "X24n0466_001:0642a14": "非身也亦非遣相別有無相相無相不一不異。",
    "X24n0466_001:0642a15": "須菩提若有善男子善女人以恒河沙等身命布施",
    "X24n0466_001:0642a16": "若復有人於此經中乃至受持四句偈等為他人說",
    "X24n0466_001:0642a17": "其福甚多。",
    "X24n0466_001:0642a18": "說經名已復一番校量前寄捨財以明勝此寄捨",
    "X24n0466_001:0642a19": "身以辨多依報易捨正報難捐自易至難示化漸",
    "X24n0466_001:0642a20": "也身命布施不免有生弘持四句累滅道成。",
    "X24n0466_001:0642a21": "爾時須菩提聞說是經深解義趣涕淚悲泣而白佛",
    "X24n0466_001:0642a22": "言希有世尊佛說如是甚深經典我從昔來所得慧",
    "X24n0466_001:0642a23": "眼未曾得聞如是之經。",
    "X24n0466_001:0642a24": "嗟我晚悟兼悲未聞愍念一切眾生不知此法故",
    "X24n0466_001:0642b01": "悲聞此法喜故悲深嗟小乘嗚呼自責故悲不善",
    "X24n0466_001:0642b02": "觀空名得慧眼故爾前雖聞而未聞如此降伏應",
    "X24n0466_001:0642b03": "住也。",
    "X24n0466_001:0642b04": "世尊若復有人得聞是經信心清淨則生實相當知",
    "X24n0466_001:0642b05": "是人成就第一希有功德世尊是實相者則是非相",
    "X24n0466_001:0642b06": "是故如來說名實相。",
    "X24n0466_001:0642b07": "實相即是非相若有少相即非實相故以無相為",
    "X24n0466_001:0642b08": "實相如來說此而人能信豈非第一希有而言生",
    "X24n0466_001:0642b09": "實相者即是無生生也大品云色不生故般若波",
    "X24n0466_001:0642b10": "羅蜜生若解色無生即是無生觀智起故般若生",
    "X24n0466_001:0642b11": "也。",
    "X24n0466_001:0642b12": "世尊我今得聞如是經典信解受持不足為難。",
    "X24n0466_001:0642b13": "過佛道成證聖方信何難生值佛世親得解悟解",
    "X24n0466_001:0642b14": "故信之易也。",
    "X24n0466_001:0642b15": "若當來世後五百歲其有眾生得聞是經信解受持",
    "X24n0466_001:0642b16": "是人則為第一希有。",
    "X24n0466_001:0642b17": "生不值佛而能信如是無相之法斯豈不難故末",
    "X24n0466_001:0642b18": "法時信最可稱美。",
    "X24n0466_001:0642b19": "何以故此人無我相人相眾生相壽者相。",
    "X24n0466_001:0642b20": "由無我相能信此經若才有少許我人等相即不",
    "X24n0466_001:0642b21": "信也。",
    "X24n0466_001:0642b22": "所以者何我相即是非相人相眾生相壽者相即是",
    "X24n0466_001:0642b23": "非相。",
    "X24n0466_001:0642b24": "我相即是非相無片許相可得故其能不顛倒我",
    "X24n0466_001:0642c01": "人等從本以來無一相可得故其體本來無相即",
    "X24n0466_001:0642c02": "為希有此是反釋。",
    "X24n0466_001:0642c03": "何以故離一切諸相即名諸佛。",
    "X24n0466_001:0642c04": "相盡解極即是為佛能離有無畢竟常住前亦云",
    "X24n0466_001:0642c05": "若見諸相非相即見如來。",
    "X24n0466_001:0642c06": "佛告須菩提如是如是若復有人得聞是經不驚不",
    "X24n0466_001:0642c07": "怖不畏當知是人甚為希有何以故須菩提如來說",
    "X24n0466_001:0642c08": "第一波羅蜜即非第一波羅蜜是名第一波羅蜜。",
    "X24n0466_001:0642c09": "若善吉自言容可不定言無我人即是佛者佛今",
    "X24n0466_001:0642c10": "印定如汝所說是故非虗一往怛愕名驚心膽怯",
    "X24n0466_001:0642c11": "弱名怖深惡前事名畏又驚是始行怖是二乘畏",
    "X24n0466_001:0642c12": "是外道亦初聞經不驚二思義不怖三修行不畏",
    "X24n0466_001:0642c13": "第一即般若諸度中最第一從後數起亦第一。",
    "X24n0466_001:0642c14": "須菩提忍辱波羅蜜如來說非忍辱波羅蜜。",
    "X24n0466_001:0642c15": "安耐名忍加毀為辱既無我人誰加誰忍非忍為",
    "X24n0466_001:0642c16": "忍忍為非忍為般若體也。",
    "X24n0466_001:0642c17": "何以故須菩提如我昔為歌利王割截身體我於爾",
    "X24n0466_001:0642c18": "時無我相無人相無眾生相無壽者相何以故我於",
    "X24n0466_001:0643a01": "往昔節節支解時若有我相人相眾生相壽者相應",
    "X24n0466_001:0643a02": "生瞋恨。",
    "X24n0466_001:0643a03": "歌利此云惡生王何故忍即非忍引事為證有苦",
    "X24n0466_001:0643a04": "能忍有忍無苦既無我人割忍何生若有人我必",
    "X24n0466_001:0643a05": "生忿恚而能恬然無我明矣。",
    "X24n0466_001:0643a06": "須菩提又念過去於五百世作忍辱仙人於爾所世",
    "X24n0466_001:0643a07": "無我相無人相無眾生相無壽者相。",
    "X24n0466_001:0643a08": "菩薩知身無所有捨不足難若有此身捨大難也",
    "X24n0466_001:0643a09": "尸毗代鴿由是三藏中事忍前明有忍無苦今明",
    "X24n0466_001:0643a10": "無苦有樂有慈悲故無恨無恨故即樂也。",
    "X24n0466_001:0643a11": "是故須菩提菩薩應離一切相發阿耨多羅三耨三",
    "X24n0466_001:0643a12": "菩提心。",
    "X24n0466_001:0643a13": "此是般若之中心故須精解初勸離相發心菩薩",
    "X24n0466_001:0643a14": "以相盡為極故宜以忘懷而期心也。",
    "X24n0466_001:0643a15": "不應住色生心不應住聲香味觸法生心。",
    "X24n0466_001:0643a16": "即是前誡不住色心中離一切相不住聲香等也。",
    "X24n0466_001:0643a17": "應生無所住心若心有住則為非住。",
    "X24n0466_001:0643a18": "般若無相可緣心何所住若心有住即為非住住",
    "X24n0466_001:0643a19": "相即心動故非住也。",
    "X24n0466_001:0643a20": "是故佛說菩薩心不應住色布施。",
    "X24n0466_001:0643a21": "令不住六塵行施還舉前宗會以成義理無住故",
    "X24n0466_001:0643a22": "應忘心而施不住色無財物也。",
    "X24n0466_001:0643a23": "須菩提菩薩為利益一切眾生故應如是布施。",
    "X24n0466_001:0643a24": "令(一作今)為利益而行施施不望報利益必深也。",
    "X24n0466_001:0643b01": "如來說一切諸相即是非相又說一切眾生則非眾",
    "X24n0466_001:0643b02": "生。",
    "X24n0466_001:0643b03": "舉佛說為證諸相皆無不見施者我說一切相即",
    "X24n0466_001:0643b04": "非相不應住相生心行施又說一切眾生即非眾",
    "X24n0466_001:0643b05": "生受者亦無不應化眾生而受度也。",
    "X24n0466_001:0643b06": "須菩提如來是真語者實語者如語者不誑語者不",
    "X24n0466_001:0643b07": "異語者。",
    "X24n0466_001:0643b08": "舉能說人為證真是不偽實是無虗如必當理不",
    "X24n0466_001:0643b09": "誑非妄不異即始終恒一聖言不謬故宜修行也。",
    "X24n0466_001:0643b10": "須菩提如來所得法此法無實無虗。",
    "X24n0466_001:0643b11": "寄實以非虗何實之可得耶若疑我說法非者及",
    "X24n0466_001:0643b12": "能說人亦非者今我所證得法只自如此心實作",
    "X24n0466_001:0643b13": "此證不實不虗兩捨無生無滅等例然故所說如",
    "X24n0466_001:0643b14": "所得非虗言也。",
    "X24n0466_001:0643b15": "須菩提若菩薩心住於法而行布施如人入暗則無",
    "X24n0466_001:0643b16": "所見若菩薩心不住法而行布施如人有目日光明",
    "X24n0466_001:0643b17": "照見種種色。",
    "X24n0466_001:0643b18": "顯住相非曉冥若夜游前舉有得為非後舉無得",
    "X24n0466_001:0643b19": "為是若住色等行施不能得見諸法若不住法行",
    "X24n0466_001:0643b20": "施如有目日光能得見色無惑三事即不住相也",
    "X24n0466_001:0643b21": "慧見為目理境為日萬行顯別為種種色諸法本",
    "X24n0466_001:0643b22": "來空菩薩觀心復知其無所有而行施者即所見",
    "X24n0466_001:0643b23": "明了此中先法後譬直說譬耳。",
    "X24n0466_001:0643b24": "須菩提當來之世若有善男子善女人能於此經受",
    "X24n0466_001:0643c01": "持讀誦則為如來以佛智慧悉知是人悉見是人皆",
    "X24n0466_001:0643c02": "得成就無量無邊功德。",
    "X24n0466_001:0643c03": "如來所見理用非謬明將來宜加勤修也。",
    "X24n0466_001:0643c04": "須菩提若有善男子善女人初日分以恒河沙等身",
    "X24n0466_001:0643c05": "布施中日分復以恒河沙等身布施後日分亦以恒",
    "X24n0466_001:0643c06": "河沙等身布施如是無量百千萬億劫以身布施若",
    "X24n0466_001:0643c07": "復有人聞此經典信心不逆其福勝彼何況書寫受",
    "X24n0466_001:0643c08": "持讀誦為人解說。",
    "X24n0466_001:0643c09": "若能如是信者勝一日三時以恒沙身命布施分",
    "X24n0466_001:0643c10": "一日為三分故言初中後施重又多功德彌曠若",
    "X24n0466_001:0643c11": "於此經生心不逆福勝前施施即有限信心無極",
    "X24n0466_001:0643c12": "何況書持讀誦說但言以信況復弘持也。",
    "X24n0466_001:0643c13": "須菩提以要言之是經有不可思議不可稱量無邊",
    "X24n0466_001:0643c14": "功德。",
    "X24n0466_001:0643c15": "答上無所有如是有不可思議事也能知諸法本",
    "X24n0466_001:0643c16": "來無所有而以無所有為有即不可思議此文有",
    "X24n0466_001:0643c17": "十第一經不可思議理圓道極言即盡美提宗積",
    "X24n0466_001:0643c18": "實約言之耳物莫能測不思議也算數不該不可",
    "X24n0466_001:0644a01": "稱量也蕩然無涯無邊耳以要言之略此三句矣",
    "X24n0466_001:0644a02": "文理平等無所有如是有非般若為般若非身相",
    "X24n0466_001:0644a03": "為身相皆不可思議也。",
    "X24n0466_001:0644a04": "如來為發大乘者說為發最上乘者說若有人能受",
    "X24n0466_001:0644a05": "持讀誦廣為人說如來悉知是人悉見是人皆得成",
    "X24n0466_001:0644a06": "就不可量不可稱無有邊不可思議功德如是人等",
    "X24n0466_001:0644a07": "則為荷擔如來阿耨多羅三藐三菩提。",
    "X24n0466_001:0644a08": "此經在始便為大乘不為三乘廣運無涯謂之大",
    "X24n0466_001:0644a09": "乘超三乘之勝謂之最上自非其人不謬說也包",
    "X24n0466_001:0644a10": "含名大無勝最上如來悉知見者人高道曠唯佛",
    "X24n0466_001:0644a11": "見之荷擔菩提千載不墜由於人弘任持運行荷",
    "X24n0466_001:0644a12": "擔義也背荷肩擔非身而身實相法身非因非果",
    "X24n0466_001:0644a13": "即是兩肩也。",
    "X24n0466_001:0644a14": "何以故須菩提若樂小法者著我見人見眾生見壽",
    "X24n0466_001:0644a15": "者見則於此經不能聽受讀誦為人解說。",
    "X24n0466_001:0644a16": "三乘不堪聞不信受樂小是二乘著我是凡夫著",
    "X24n0466_001:0644a17": "見是外道不能讀誦以失釋得也故為人不可思",
    "X24n0466_001:0644a18": "議。",
    "X24n0466_001:0644a19": "須菩提在在處處若有此經一切世間天人阿脩羅",
    "X24n0466_001:0644a20": "所應供養當知此處則為是塔皆應恭敬作禮圍繞",
    "X24n0466_001:0644a21": "以諸華香而散其處。",
    "X24n0466_001:0644a22": "地是無知法處故貴雖復廢言息義此處常有天",
    "X24n0466_001:0644a23": "龍圍繞如帝王所居之處人皆宗重天人供養此",
    "X24n0466_001:0644a24": "處是塔恭敬作禮而散香華。",
    "X24n0466_001:0644b01": "復次須菩提善男子善女人受持讀誦此經若為人",
    "X24n0466_001:0644b02": "輕賤是人先世罪業應墮惡道以今世人輕賤故先",
    "X24n0466_001:0644b03": "世罪業則為消滅。",
    "X24n0466_001:0644b04": "轉障為輕也本有重障習學般若先世重罪現在",
    "X24n0466_001:0644b05": "輕受止為人輕賤過去重罪即得消滅罪起由惑",
    "X24n0466_001:0644b06": "福生於解福解既積則宿殃滅矣。",
    "X24n0466_001:0644b07": "當得阿耨多羅三藐三菩提。",
    "X24n0466_001:0644b08": "即受記也累滅解生菩提可登故佛懸記也。",
    "X24n0466_001:0644b09": "須菩提我念過去無量阿僧祇劫於然燈佛前得值",
    "X24n0466_001:0644b10": "八百四千萬億那由他諸佛悉皆供養承事無空過",
    "X24n0466_001:0644b11": "者若復有人於後末世能受持讀誦此經所得功德",
    "X24n0466_001:0644b12": "於我所供養諸佛功德百分不及一千萬億分乃至",
    "X24n0466_001:0644b13": "算數譬喻所不能及。",
    "X24n0466_001:0644b14": "明能持經者所得福德勝佛往行然燈佛時始獲",
    "X24n0466_001:0644b15": "無生忍今能無所得心而持經者得福勝我阿僧",
    "X24n0466_001:0644b16": "祇佛所值八百四千萬億那由他佛供養無空過",
    "X24n0466_001:0644b17": "者福德算數不及心限即福少意曠則功德多也。",
    "X24n0466_001:0644b18": "須菩提若善男子善女人於後末世有受持讀誦此",
    "X24n0466_001:0644b19": "經所得功德我若具說者或有人聞心即狂亂狐疑",
    "X24n0466_001:0644b20": "不信。",
    "X24n0466_001:0644b21": "具說無所得持經所得福時人聞則狂亂狐疑不",
    "X24n0466_001:0644b22": "信解通人曠德必無涯狂亂不信不足明道也。",
    "X24n0466_001:0644b23": "須菩提當知是經義不可思議。",
    "X24n0466_001:0644b24": "萬行淵深義誰能測以無所得無所有如是有無",
    "X24n0466_001:0644c01": "所有為義以非般若而為般若是故經義不可思",
    "X24n0466_001:0644c02": "議。",
    "X24n0466_001:0644c03": "果報亦不可思議。",
    "X24n0466_001:0644c04": "菩提妙果豈有心之所議如華嚴經明初發心便",
    "X24n0466_001:0644c05": "成正覺與微塵法界眾生為眷屬故知果報不可",
    "X24n0466_001:0644c06": "思議也。",
    "X24n0466_001:0644c07": "爾時須菩提白佛言世尊善男子善女人發阿耨多",
    "X24n0466_001:0644c08": "羅三藐三菩提心云何應住云何降伏其心。",
    "X24n0466_001:0644c09": "佛告須菩提善男子善女人發阿耨多羅三藐三菩",
    "X24n0466_001:0644c10": "提心者當生如是心我應滅度一切眾生滅度一切",
    "X24n0466_001:0644c11": "眾生已而無有一眾生實滅度者。",
    "X24n0466_001:0644c12": "就體中辨於三假初受假次名假後法假受是人",
    "X24n0466_001:0644c13": "人即有名此人之與名有能成之法也三假是立",
    "X24n0466_001:0644c14": "法云何將三假釋無所有三假乃是立法亦是壞",
    "X24n0466_001:0644c15": "法今欲明無所有故須將來釋若橫排(一作論)破病",
    "X24n0466_001:0644c16": "則實是一無所有若竪論望道即無所有而不無",
    "X24n0466_001:0644c17": "所有此三假亦然能成能破故(一有既字)言假有竟何",
    "X24n0466_001:0644c18": "所有既言假有何為而不有初約釋迦因無所有",
    "X24n0466_001:0645a01": "初明得者明發心欲度眾生起弘誓願我當滅度",
    "X24n0466_001:0645a02": "一切眾生實無眾生得滅度者此明菩薩知眾生",
    "X24n0466_001:0645a03": "如有何可滅若實有眾生可度釋論云菩薩得殺",
    "X24n0466_001:0645a04": "眾生罪又大品如化品佛語須菩提諸法本有今",
    "X24n0466_001:0645a05": "無耶此即責須菩提意眾生非本時有今時無何",
    "X24n0466_001:0645a06": "須慰喻始行菩薩本自無生今何可滅也。",
    "X24n0466_001:0645a07": "何以故須菩提若菩薩有我相人相眾生相壽者相",
    "X24n0466_001:0645a08": "則非菩薩。",
    "X24n0466_001:0645a09": "以失明得理可見矣。",
    "X24n0466_001:0645a10": "所以者何須菩提實無有法發阿耨多羅三藐三菩",
    "X24n0466_001:0645a11": "提心者。",
    "X24n0466_001:0645a12": "無發心者故知無我即是行人空計我有惑故非",
    "X24n0466_001:0645a13": "菩薩。",
    "X24n0466_001:0645a14": "須菩提於意云何如來於然燈佛所有法得阿耨多",
    "X24n0466_001:0645a15": "羅三藐三菩提不。",
    "X24n0466_001:0645a16": "即引自昔得記之解以證前說。",
    "X24n0466_001:0645a17": "不也世尊如我解佛所說義佛於然燈佛所無有法",
    "X24n0466_001:0645a18": "得阿耨多羅三藐三菩提。",
    "X24n0466_001:0645a19": "聖心難測義推可圖得記由於無相無相之中即",
    "X24n0466_001:0645a20": "無所得也。",
    "X24n0466_001:0645a21": "佛言如是如是須菩提實無有法如來得阿耨多羅",
    "X24n0466_001:0645a22": "三藐三菩提須菩提若有法如來得阿耨多羅三藐",
    "X24n0466_001:0645a23": "三菩提者然燈佛則不與我授記汝於來世當得作",
    "X24n0466_001:0645a24": "佛號釋迦牟尼以實無有法得阿耨多羅三藐三菩",
    "X24n0466_001:0645b01": "提是故然燈佛與我授記作是言汝於來世當得作",
    "X24n0466_001:0645b02": "佛號釋迦牟尼。",
    "X24n0466_001:0645b03": "佛述如汝所說者在因時已自無所有故無所得",
    "X24n0466_001:0645b04": "菩提佛與我記若見有法則乖菩提何容得記無",
    "X24n0466_001:0645b05": "法得菩提是故然燈授記無法則會理會理則向",
    "X24n0466_001:0645b06": "極故得記也。",
    "X24n0466_001:0645b07": "何以故如來者即諸法如義若有人言如來得阿耨",
    "X24n0466_001:0645b08": "多羅三耨三菩提須菩提實無有法佛得阿耨多羅",
    "X24n0466_001:0645b09": "三藐三菩提須菩提如來所得阿耨多羅三藐三菩",
    "X24n0466_001:0645b10": "提於是中無實無虗。",
    "X24n0466_001:0645b11": "同如故無所有諸法性空理無乖異謂之為如會",
    "X24n0466_001:0645b12": "如解極故名如來也若有人說如來得菩提者此",
    "X24n0466_001:0645b13": "人俗間語非理言也實無法得菩提佛人也菩提",
    "X24n0466_001:0645b14": "道也既無人法誰得菩提菩提之中不見是非非",
    "X24n0466_001:0645b15": "實即無是非虗即無非也。",
    "X24n0466_001:0645b16": "是故如來說一切法皆是佛法須菩提所言一切法",
    "X24n0466_001:0645b17": "者即非一切法是故名一切法。",
    "X24n0466_001:0645b18": "如來在一切數故凡夫違一切法為邪聖人順一",
    "X24n0466_001:0645b19": "切法為正正即覺悟故皆佛法矣。",
    "X24n0466_001:0645b20": "須菩提譬如人身長大須菩提言世尊如來說人身",
    "X24n0466_001:0645b21": "長大則為非大身是名大身。",
    "X24n0466_001:0645b22": "直舉人身類上諸法緣假故長大無性即非身既",
    "X24n0466_001:0645b23": "非般若為般若者寧不以非身為身耶。",
    "X24n0466_001:0645b24": "須菩提菩薩亦如是若作是言我當滅度無量眾生",
    "X24n0466_001:0645c01": "則不名菩薩何以故須菩提實無有法名為菩薩。",
    "X24n0466_001:0645c02": "滅度眾生不名菩薩者元無眾生橫見眾生見則",
    "X24n0466_001:0645c03": "乖道非菩薩也何以故下釋菩薩自無何有眾生。",
    "X24n0466_001:0645c04": "是故佛說一切法無我無人無眾生無壽者。",
    "X24n0466_001:0645c05": "無菩薩亦無眾生一切法都無人我也。",
    "X24n0466_001:0645c06": "須菩提若菩薩作是言我當莊嚴佛土是不名菩薩",
    "X24n0466_001:0645c07": "何以故如來說莊嚴佛土者即非莊嚴是名莊嚴。",
    "X24n0466_001:0645c08": "虗襟進道嚴土濟物濟物之行方便慧也解空無",
    "X24n0466_001:0645c09": "相謂之為慧若言我能莊嚴國土眾生可化見惑",
    "X24n0466_001:0645c10": "違道何名菩薩也如來說非莊嚴是名莊嚴者無",
    "X24n0466_001:0645c11": "存於化而土自嚴也明應住義受假竟。",
    "X24n0466_001:0645c12": "須菩提若菩薩通達無我法者。",
    "X24n0466_001:0645c13": "既云一切法皆無所有何名菩薩今實無一切諸",
    "X24n0466_001:0645c14": "法而今言菩薩但有其名今明此名亦無所有何",
    "X24n0466_001:0645c15": "名此為菩薩通達諸法無我等相故名菩薩真菩",
    "X24n0466_001:0645c16": "薩故所以能通達無我也。",
    "X24n0466_001:0645c17": "如來說名真是菩薩。",
    "X24n0466_001:0645c18": "通達非偽真菩薩也名假竟。",
    "X24n0466_001:0646a01": "須菩提於意云何如來有肉眼不如是世尊如來有",
    "X24n0466_001:0646a02": "肉眼須菩提於意云何如來有天眼不如是世尊如",
    "X24n0466_001:0646a03": "來有天眼須菩提於意云何如來有慧眼不如是世",
    "X24n0466_001:0646a04": "尊如來有慧眼須菩提於意云何如來有法眼不如",
    "X24n0466_001:0646a05": "是世尊如來有法眼須菩提於意云何如來有佛眼",
    "X24n0466_001:0646a06": "不如是世尊如來有佛眼。",
    "X24n0466_001:0646a07": "即上如來悉知悉見是人法雖多不過功德智慧",
    "X24n0466_001:0646a08": "二種嚴心為其體故備空也智慧雖多不過五眼",
    "X24n0466_001:0646a09": "舊云肉眼見障內天眼見障外慧眼見真法眼見",
    "X24n0466_001:0646a10": "俗佛眼通知內外法今言但是一智差別說之故",
    "X24n0466_001:0646a11": "有五耳釋論云法眼知聲聞緣覺等法故名法眼",
    "X24n0466_001:0646a12": "是以知俗名法眼然此中本明智慧空而直辨五",
    "X24n0466_001:0646a13": "眼不言其空者意現於後後既將智體心空智寧",
    "X24n0466_001:0646a14": "不空後明功德空前智豈不空以前明智有後明",
    "X24n0466_001:0646a15": "功德無無有雖殊智不乖也。",
    "X24n0466_001:0646a16": "須菩提於意云何恒河中所有沙佛說是沙不如是",
    "X24n0466_001:0646a17": "世尊如來說是沙須菩提於意云何如一恒河中所",
    "X24n0466_001:0646a18": "有沙有如是沙等恒河是諸恒河所有沙數佛世界",
    "X24n0466_001:0646a19": "如是寧為多不甚多世尊佛告須菩提爾所國土中",
    "X24n0466_001:0646a20": "所有眾生若干種心如來悉知何以故如來說諸心",
    "X24n0466_001:0646a21": "皆為非心是名為心所以者何須菩提過去心不可",
    "X24n0466_001:0646a22": "得見在心不可得未來心不可得。",
    "X24n0466_001:0646a23": "以舉恒沙等來為欲校量取心明其空耳如來說",
    "X24n0466_001:0646a24": "心皆為非心只以非心為心此與前不異五眼照",
    "X24n0466_001:0646b01": "理無不周備舉色心收境盡矣三世不可得說非",
    "X24n0466_001:0646b02": "心名心何者以三世心無性可得故可從緣而生",
    "X24n0466_001:0646b03": "心也。",
    "X24n0466_001:0646b04": "須菩提於意云何若有人滿三千大千世界七寶以",
    "X24n0466_001:0646b05": "用布施是人以是因緣得福多不如是世尊此人以",
    "X24n0466_001:0646b06": "是因緣得福甚多須菩提若福德有實如來不說得",
    "X24n0466_001:0646b07": "福德多以福德無故如來說得福德多。",
    "X24n0466_001:0646b08": "明福有實此則有量豈得多耶以無福為福故多",
    "X24n0466_001:0646b09": "也金玉無性故可積滿三千福德無實則可曠施",
    "X24n0466_001:0646b10": "而多心之無性惑滅解生也法假竟。",
    "X24n0466_001:0646b11": "須菩提於意云何佛可以具足色身見不不也世尊",
    "X24n0466_001:0646b12": "如來不應以具足色身見何以故如來說具足色身",
    "X24n0466_001:0646b13": "即非具足色身是名具足色身須菩提於意云何如",
    "X24n0466_001:0646b14": "來可以具足諸相見不不也世尊如來不應以具足",
    "X24n0466_001:0646b15": "諸相見何以故如來說諸相具足即非具足是名諸",
    "X24n0466_001:0646b16": "相具足。",
    "X24n0466_001:0646b17": "色身者法身如空月色身若水像世間之色無實",
    "X24n0466_001:0646b18": "可覩尋其本實即法身也慧為萬善之主施為眾",
    "X24n0466_001:0646b19": "行之首總為丈六金容別則眾相云娑婆隨現則",
    "X24n0466_001:0646b20": "為相豈可一方盡極。",
    "X24n0466_001:0646b21": "須菩提汝勿謂如來作是念我當有所說法莫作是",
    "X24n0466_001:0646b22": "念何以故若人言如來有所說法則為謗佛不能解",
    "X24n0466_001:0646b23": "我所說故須菩提說法者無法可說是名說法。",
    "X24n0466_001:0646b24": "道成(一作感)應出說法化人謬傳毀聖名為謗佛無",
    "X24n0466_001:0646c01": "法可說是名說法故傳說法之意向言無說非杜",
    "X24n0466_001:0646c02": "默不語但無存而說即說滿大下無乖法理之過也。",
    "X24n0466_001:0646c03": "爾時慧命須菩提白佛言世尊頗有眾生於未來世",
    "X24n0466_001:0646c04": "聞說是法生信心不佛言須菩提彼非眾生非不眾",
    "X24n0466_001:0646c05": "生何以故須菩提眾生眾生者如來說非眾生是名",
    "X24n0466_001:0646c06": "眾生。",
    "X24n0466_001:0646c07": "此六十二字秦譯無而魏譯有故天台疏中無科",
    "X24n0466_001:0646c08": "釋。",
    "X24n0466_001:0646c09": "須菩提白佛言世尊佛得阿耨多羅三藐三菩提為",
    "X24n0466_001:0646c10": "無所得耶。",
    "X24n0466_001:0646c11": "佛人也菩提道也佛得道故說以示人而言無法",
    "X24n0466_001:0646c12": "可說未審得道不。",
    "X24n0466_001:0646c13": "佛言如是如是須菩提我於阿耨多羅三藐三菩提",
    "X24n0466_001:0646c14": "乃至無有少法可得是名阿耨多羅三藐三菩提。",
    "X24n0466_001:0646c15": "相盡虗通謂之菩提菩提無相有何可得寂滅無",
    "X24n0466_001:0646c16": "得道之至也。",
    "X24n0466_001:0646c17": "復次須菩提是法平等無有高下是名阿耨多羅三",
    "X24n0466_001:0646c18": "藐三菩提。",
    "X24n0466_001:0647a01": "結成菩提義也人無貴賤法無好醜平等菩提義",
    "X24n0466_001:0647a02": "也。",
    "X24n0466_001:0647a03": "以無我無人無眾生無壽者修一切善法則得阿耨",
    "X24n0466_001:0647a04": "多羅三藐三菩提須菩提所言善法者如來說非善",
    "X24n0466_001:0647a05": "法是名善法。",
    "X24n0466_001:0647a06": "無我人修一切善即是修義夫形端故影直聲和",
    "X24n0466_001:0647a07": "則響順忘我人而修因必剋無相之菩提所言善",
    "X24n0466_001:0647a08": "法下人既不有善何得實耶善是離惡之名法是",
    "X24n0466_001:0647a09": "軌持之義。",
    "X24n0466_001:0647a10": "須菩提若三千大千世界中所有諸須彌山王如是",
    "X24n0466_001:0647a11": "等七寶聚有人持用布施若人以此般若波羅蜜經",
    "X24n0466_001:0647a12": "乃至四句偈等受持讀誦為他人說於前功德百分",
    "X24n0466_001:0647a13": "不及一百千萬億分乃至算數譬喻所不能及。",
    "X24n0466_001:0647a14": "聚寶有盡妙解無窮一偈法寶勝無量珍也。",
    "X24n0466_001:0647a15": "須菩提於意云何汝等勿謂如來作是念我當度眾",
    "X24n0466_001:0647a16": "生須菩提莫作是念何以故實無有眾生如來度者",
    "X24n0466_001:0647a17": "若有眾生如來度者如來則有我人眾生壽者須菩",
    "X24n0466_001:0647a18": "提如來說有我者則非有我而凡夫之人以為有我",
    "X24n0466_001:0647a19": "須菩提凡夫者如來說則非凡夫。",
    "X24n0466_001:0647a20": "菩提無得為果故以忘言而說勿謂如來見眾生",
    "X24n0466_001:0647a21": "可度若見有眾生則為我見何謂如來但說假名",
    "X24n0466_001:0647a22": "我耳故非實我而凡夫者聞說假名不達言旨以",
    "X24n0466_001:0647a23": "為實我如來說非凡夫者凡夫不實故可化而成",
    "X24n0466_001:0647a24": "佛也。",
    "X24n0466_001:0647b01": "須菩提於意云何可以三十二相觀如來不。",
    "X24n0466_001:0647b02": "謂眾生是有可化而成聖法身不無可以妙相而",
    "X24n0466_001:0647b03": "期故發問也。",
    "X24n0466_001:0647b04": "須菩提言如是如是以三十二相觀如來。",
    "X24n0466_001:0647b05": "聽者實爾用三十二相見如來也。",
    "X24n0466_001:0647b06": "佛言須菩提若以三十二相觀如來者轉輪聖王則",
    "X24n0466_001:0647b07": "是如來。",
    "X24n0466_001:0647b08": "即以近事質之令其自解。",
    "X24n0466_001:0647b09": "須菩提白佛言世尊如我解佛所說義不應以三十",
    "X24n0466_001:0647b10": "二相觀如來。",
    "X24n0466_001:0647b11": "時情謂然我解不爾。",
    "X24n0466_001:0647b12": "爾時世尊而說偈言若以色見我以音聲求我是人",
    "X24n0466_001:0647b13": "行邪道不能見如來。",
    "X24n0466_001:0647b14": "金容煥眼而非形八音盈耳而非聲偏謬為邪愚",
    "X24n0466_001:0647b15": "邪隔不見也。",
    "X24n0466_001:0647b16": "須菩提汝若作是念如來不以具足相故得阿耨多",
    "X24n0466_001:0647b17": "羅三藐三菩提須菩提莫作是念。",
    "X24n0466_001:0647b18": "功用無所有即是有不斷滅義有因有果一切宛",
    "X24n0466_001:0647b19": "然即是般若方便用論云得般若氣分故有居空",
    "X24n0466_001:0647b20": "涉有之用無復滯礙有義雖多不過因果得菩提",
    "X24n0466_001:0647b21": "是果也明果中二初誡次有汝莫作是念誡也。",
    "X24n0466_001:0647b22": "如來不以具足相故得阿耨多羅三藐三菩提。",
    "X24n0466_001:0647b23": "勿言諸法一向無所有故謂不以具足相故得菩",
    "X24n0466_001:0647b24": "提不偏在色聲故向言非非不身相故復言是也。",
    "X24n0466_001:0647c01": "須菩提汝若作是念發阿耨多羅三藐三菩提心者",
    "X24n0466_001:0647c02": "說諸法斷滅莫作是念。",
    "X24n0466_001:0647c03": "誡莫起斷滅相盡寂滅故不有道至(一作王)十方非",
    "X24n0466_001:0647c04": "謂無應畢而謝即不常感至隨現故不斷體合中",
    "X24n0466_001:0647c05": "道軌物之式限之一方豈不謬哉。",
    "X24n0466_001:0647c06": "何以故發阿耨多羅三藐三菩提心者於法不說斷",
    "X24n0466_001:0647c07": "滅相。",
    "X24n0466_001:0647c08": "須菩提若菩薩以滿恒河沙等世界七寶持用布施。",
    "X24n0466_001:0647c09": "就忍行中先校量施寶。",
    "X24n0466_001:0647c10": "若復有人知一切法無我得成於忍此菩薩勝前菩",
    "X24n0466_001:0647c11": "薩所得功德何以故須菩提以諸菩薩不受福德故。",
    "X24n0466_001:0647c12": "忘我則忍成超出故勝也。",
    "X24n0466_001:0647c13": "須菩提白佛言世尊云何菩薩不受福德。",
    "X24n0466_001:0647c14": "須菩提菩薩所作福德不應貪著是故說不受福德。",
    "X24n0466_001:0647c15": "乃云不受亦不受受其報種已名貪著無存我人",
    "X24n0466_001:0647c16": "邪染何生。",
    "X24n0466_001:0647c17": "須菩提若有人言如來若來若去若坐若臥是人不",
    "X24n0466_001:0647c18": "解我所說義何以故如來者無所從來亦無所去故",
    "X24n0466_001:0648a01": "名如來。",
    "X24n0466_001:0648a02": "若言從真如實際中來善逝自及化人去至般涅",
    "X24n0466_001:0648a03": "槃皆是不解佛所說義如來道蔭之主世界權應",
    "X24n0466_001:0648a04": "之宅眾生慈育之子舉此三事大旨彰矣無來無",
    "X24n0466_001:0648a05": "去故名如來解極會如體無方所緣至物現來無",
    "X24n0466_001:0648a06": "所從感畢為隱亦何所去也。",
    "X24n0466_001:0648a07": "須菩提若善男子善女人以三千大千世界碎為微",
    "X24n0466_001:0648a08": "塵於意云何是微塵眾寧為多不甚多世尊何以故",
    "X24n0466_001:0648a09": "若是微塵眾實有者佛則不說是微塵眾所以者何",
    "X24n0466_001:0648a10": "佛說微塵眾即非微塵眾是名微塵眾。",
    "X24n0466_001:0648a11": "以微塵成世界有合世界有合故起見見者則失",
    "X24n0466_001:0648a12": "謂有此四妄想得者非見為見乃至非塵為塵為",
    "X24n0466_001:0648a13": "得此四並是般若用塵界等是依報見是正報合",
    "X24n0466_001:0648a14": "通色心即此下是碎塵用善男子並是大行同華",
    "X24n0466_001:0648a15": "嚴佛說非微塵為塵。",
    "X24n0466_001:0648a16": "世尊如來所說三千大千世界即非世界是名世界。",
    "X24n0466_001:0648a17": "微塵非實故可碎而為多世界非有則可假借而",
    "X24n0466_001:0648a18": "成也。",
    "X24n0466_001:0648a19": "何以故若世界實有者則是一合相如來說一合相",
    "X24n0466_001:0648a20": "則非一合相是名一合相須菩提一合相者則是不",
    "X24n0466_001:0648a21": "可說但凡夫之人貪著其事。",
    "X24n0466_001:0648a22": "以非合為合故是不可說只復言是合此復非復",
    "X24n0466_001:0648a23": "是故假名說合何為而非合以非合為合竟何有",
    "X24n0466_001:0648a24": "合大經四句皆不可說有因緣故亦可得說今亦",
    "X24n0466_001:0648b01": "無合假說合耳中論大品皆破合當知無合今經",
    "X24n0466_001:0648b02": "中說合順俗假說耳凡夫貪著事不知事即理理",
    "X24n0466_001:0648b03": "無所有即是事無所有何故非世界名世界若實",
    "X24n0466_001:0648b04": "是有即應一性合不可分假眾生名一無合可得",
    "X24n0466_001:0648b05": "假名無體不可實說疑惑則凡夫貪著故計實。",
    "X24n0466_001:0648b06": "須菩提若人言佛說我見人見眾生見壽者見須菩",
    "X24n0466_001:0648b07": "提於意云何是人解我所說義不不也世尊是人不",
    "X24n0466_001:0648b08": "解如來所說義何以故世尊說我見人見眾生見壽",
    "X24n0466_001:0648b09": "者見即非我見人見眾生見壽者見是名我見人見",
    "X24n0466_001:0648b10": "眾生見壽者見。",
    "X24n0466_001:0648b11": "凡夫謂諸見決定是見今佛說非見以本來無所",
    "X24n0466_001:0648b12": "有諸見非實可改為正眾生虗假從凡至聖。○正",
    "X24n0466_001:0648b13": "說竟。",
    "X24n0466_001:0648b14": "須菩提發阿耨多羅三藐三菩提心者於一切法應",
    "X24n0466_001:0648b15": "如是知如是見如是信解不生法相須菩提所言法",
    "X24n0466_001:0648b16": "相者如來說即非法相是名法相。",
    "X24n0466_001:0648b17": "非止近益當時亦且遠傳千載始終既畢故指宗",
    "X24n0466_001:0648b18": "勸人凡欲發心成佛淨國土化眾生當如上所說",
    "X24n0466_001:0648b19": "理而生知見也如是信解者理深未明推信為解",
    "X24n0466_001:0648b20": "耳不生法相但是虗假非實法也如來說非法相",
    "X24n0466_001:0648b21": "是名法相相窮理盡明其唯如來說言非實故應",
    "X24n0466_001:0648b22": "從信矣。",
    "X24n0466_001:0648b23": "須菩提若有人以滿無量阿僧祇世界七寶持用布",
    "X24n0466_001:0648b24": "施若有善男子善女人發菩薩心者持於此經乃至",
    "X24n0466_001:0648c01": "四句偈等受持讀誦為人演說其福勝彼。",
    "X24n0466_001:0648c02": "七寶有竭四句無窮明以無所得心持經一偈其",
    "X24n0466_001:0648c03": "福勝彼有所得施。",
    "X24n0466_001:0648c04": "云何為人演說。",
    "X24n0466_001:0648c05": "徵起也。",
    "X24n0466_001:0648c06": "不取於相如如不動。",
    "X24n0466_001:0648c07": "弘通此經若為方法須不取法相須如真如上如",
    "X24n0466_001:0648c08": "是智下如是境心境快(一作扶)合故得不動不動空",
    "X24n0466_001:0648c09": "有等法。",
    "X24n0466_001:0648c10": "何以故一切有為法如夢幻泡影如露亦如電應作",
    "X24n0466_001:0648c11": "如是觀。",
    "X24n0466_001:0648c12": "明觀也觀諸法夢幻等而為人說句偈有真實及",
    "X24n0466_001:0648c13": "有此假有也大品十喻一幻二燄三水月四虗空",
    "X24n0466_001:0648c14": "五響六乾城七夢八影九鏡像十化此中舉六論",
    "X24n0466_001:0648c15": "本明九然流通方法不出止觀故今略舉即止為",
    "X24n0466_001:0648c16": "觀故見一切皆空夢幻即觀而止故一切夢幻等",
    "X24n0466_001:0648c17": "皆悉如如也。",
    "X24n0466_001:0648c18": "佛說是經已長老須菩提及諸比丘比丘尼優婆塞",
    "X24n0466_001:0648c19": "優婆夷一切世間天人阿脩羅聞佛所說皆大歡喜",
    "X24n0466_001:0648c20": "信受奉行。",
    "X24n0466_001:0648c21": "聞法歡喜既能信受復如說行說人如法受者得",
    "X24n0466_001:0648c22": "解般若真正之法非是有所得斷常等法三事具",
    "X24n0466_001:0648c23": "足說人是佛一切智人所說之法即中道正法般",
    "X24n0466_001:0648c24": "若無所得法受者最上乘人久種三多持戒修福",
    "X24n0466_001:0649a01": "三德斯備聞不驚怖即能信解是故歡喜道蘊聖",
    "X24n0466_001:0649a02": "心持授則彰宿感冥構不謀而集同聽齊悟法喜",
    "X24n0466_001:0649a03": "蕩心服玩遵承永不朽也。",
    "X24n0466_001:0649a05": "金剛般若波羅蜜經",
    "X24n0466_001:0649a12": "金剛經者諸家疏抄不可勝數而智者大師科註未",
    "X24n0466_001:0649a13": "流傳此方久矣咲菴南遊曾獲斯本雖欲刊行所費",
    "X24n0466_001:0649a14": "難辦故命余作一偈徧叩緇素以求樂施若有破慳",
    "X24n0466_001:0649a15": "者則泯諸有於六喻證般若於當念徑登金剛不壞",
    "X24n0466_001:0649a16": "場豈不快哉其偈曰。",
    "X24n0466_001:0649a17": "　般若群談同不同　　天台科註要流通",
    "X24n0466_001:0649a18": "　時人欲識金剛體　　只在方兄一諾中",
    "X24n0466_001:0649a19": "旹應永十九年龍集壬辰南呂下澣吉日寓龍華梵",
    "X24n0466_001:0649a20": "芳謹書",
    "X24n0466_001:0649b02": "鎖釋金剛經科儀會要一卷"
}