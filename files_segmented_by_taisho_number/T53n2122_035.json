{
    "T53n2122_035:0556a23": "法苑珠林卷第三十五",
    "T53n2122_035:0556a25": "西明寺沙門釋道世撰",
    "T53n2122_035:0556a26": "法服篇第三十",
    "T53n2122_035:0556a27": "然燈篇第三十一",
    "T53n2122_035:0556a28": "法服篇(此有六部)",
    "T53n2122_035:0556a29": "述意部功能部會名部濟難部感",
    "T53n2122_035:0556b01": "報部違損部",
    "T53n2122_035:0556b02": "述意部第一",
    "T53n2122_035:0556b03": "夫袈裟為福田之服。如敬佛塔。泥洹僧為儭",
    "T53n2122_035:0556b04": "身之衣尊之如法。衣名銷瘦。取能銷瘦煩惱。",
    "T53n2122_035:0556b05": "鎧名忍辱。取能降伏眾魔。亦喻蓮華。不為",
    "T53n2122_035:0556b06": "污泥所染。亦名幢相不為邪眾所傾。亦名田",
    "T53n2122_035:0556b07": "文之相。不為見者生惡。亦名救龍之服。不為",
    "T53n2122_035:0556b08": "金鳥所食。亦名降邪之衣。不為外道所壞。亦",
    "T53n2122_035:0556b09": "名不正之色。不為俗染所貪是以教有內外",
    "T53n2122_035:0556b10": "之別。人有道俗之異。在家則依乎外教。服",
    "T53n2122_035:0556b11": "先王之法服。順先王之法言。上有敬親事君",
    "T53n2122_035:0556b12": "之禮。下有妻子官榮之變。此則恭孝之躅理",
    "T53n2122_035:0556b13": "叶儒律。出家則依乎內教。服諸佛之法服。",
    "T53n2122_035:0556b14": "行諸佛之法行。上捨君親愛敬之重。下割妻",
    "T53n2122_035:0556b15": "子官榮之好。以禮誦之善自資父母。行道之",
    "T53n2122_035:0556b16": "福以報國恩之重。既許不以毀形易服為過。",
    "T53n2122_035:0556b17": "豈宜責以敬親事君之禮。是故。剃髮之辰。",
    "T53n2122_035:0556b18": "天魔聞而遙悑。染衣之日。帝釋見而遠歡",
    "T53n2122_035:0556b19": "戲女聊被無漏遂滿。醉人暫剪惡緣即捨。龍",
    "T53n2122_035:0556b20": "子賴而息驚。象王見而止怯。故知三領法衣",
    "T53n2122_035:0556b21": "蔽身儉用。三種壞色伏我愛情。既倣稻田。",
    "T53n2122_035:0556b22": "自成應供之德。遠同先佛。寔遵和敬之道。出",
    "T53n2122_035:0556b23": "塵反俗所貴如斯者乎。",
    "T53n2122_035:0556b24": "功能部第二",
    "T53n2122_035:0556b25": "如華嚴經云。著袈裟者捨離三毒也。又大",
    "T53n2122_035:0556b26": "悲經云。但使性是沙門。污沙門行自稱沙",
    "T53n2122_035:0556b27": "門。形似沙門被著袈裟。於彌勒佛乃至樓",
    "T53n2122_035:0556b28": "至佛所得入涅槃無有遺錯。又悲華經云。釋",
    "T53n2122_035:0556b29": "迦牟尼佛。昔於過去寶藏佛所發菩提心。願",
    "T53n2122_035:0556c01": "我成佛時。令我袈裟有五功德。一者我成佛",
    "T53n2122_035:0556c02": "已。若有眾生入我法中出家著袈裟者。或犯",
    "T53n2122_035:0556c03": "重禁。或犯邪見。若於三寶輕毀不信。集諸重",
    "T53n2122_035:0556c04": "罪比丘比丘尼優婆塞優婆夷。若於念中生",
    "T53n2122_035:0556c05": "恭敬心尊重佛法僧。如是眾生乃至一人必",
    "T53n2122_035:0556c06": "與授記。於三乘中得不退轉。二者我成佛已。",
    "T53n2122_035:0556c07": "天龍鬼神人及非人。若能於此著袈裟者。恭",
    "T53n2122_035:0556c08": "敬供養尊重讚歎。其人若得見此袈裟少分。",
    "T53n2122_035:0556c09": "即得不退於三乘中。三者若有眾生為飢渴",
    "T53n2122_035:0556c10": "所逼。若貧窮鬼神下賤諸人。乃至餓鬼畜生。",
    "T53n2122_035:0556c11": "若得袈裟少分乃至四寸。其人即得飲食充",
    "T53n2122_035:0556c12": "足。隨其所願疾得成就。四者若有眾生共相",
    "T53n2122_035:0556c13": "違反。起賊想展轉鬪諍。若諸天龍八部人",
    "T53n2122_035:0556c14": "及非人共鬪諍時。念此袈裟。尋生悲心。柔軟",
    "T53n2122_035:0556c15": "之心。無怨賊心。寂滅之心。調伏善心。五者有",
    "T53n2122_035:0556c16": "人若在兵甲鬪訟斷事之中。持此袈裟少分",
    "T53n2122_035:0556c17": "至此輩中。為自護故。供養恭敬尊重袈裟。是",
    "T53n2122_035:0556c18": "諸人等無能侵毀觸嬈輕弄。常得勝他過此",
    "T53n2122_035:0556c19": "諸難。若我袈裟不能成就如是五事聖功德",
    "T53n2122_035:0556c20": "者。則為欺誑十方世界現在諸佛。於未來世",
    "T53n2122_035:0556c21": "不成菩提作佛。又正法念經云。若有眾生持",
    "T53n2122_035:0556c22": "戒信心清淨。知僧福田。為法衣故。施一菓直",
    "T53n2122_035:0556c23": "為作衣價。心常愛樂而生隨喜。命終生林戲",
    "T53n2122_035:0556c24": "天。自在游戲隨意所至。若生人中神德自在。",
    "T53n2122_035:0556c25": "若有眾生心有淨信。為比丘僧染治袈裟法",
    "T53n2122_035:0556c26": "服。命終生彩地天。與諸天女五欲自娛。飲食",
    "T53n2122_035:0556c27": "甘露無有醉亂。從天命終得受人身。人所愛",
    "T53n2122_035:0556c28": "敬。",
    "T53n2122_035:0556c29": "會名部第三",
    "T53n2122_035:0557a01": "如大方等陀羅尼經云。佛言。若趣向道場。應",
    "T53n2122_035:0557a02": "如比丘法修諸淨行。具於三衣楊枝澡水食",
    "T53n2122_035:0557a03": "器坐具。行者如是應畜。至於道場如比丘法。",
    "T53n2122_035:0557a04": "佛告阿難。衣有三種。一出家衣者。作於三世",
    "T53n2122_035:0557a05": "諸佛法式。二俗服者。令我弟子趣道場時當",
    "T53n2122_035:0557a06": "著一服。常隨逐身寸尺不離。若離此衣即得",
    "T53n2122_035:0557a07": "障道罪。第三衣者。具於俗服。將至道場。常",
    "T53n2122_035:0557a08": "用坐起。其名如是。汝當受持。",
    "T53n2122_035:0557a09": "又薩婆多論問曰。佛常剃髮不。答曰不爾。",
    "T53n2122_035:0557a10": "佛髮常如剃髮。後一七日復問曰。佛初得",
    "T53n2122_035:0557a11": "道時著袈裟不。答曰無有。白衣得佛者。要有",
    "T53n2122_035:0557a12": "三十二相。出家著法衣威儀具足。捨離煩惱。",
    "T53n2122_035:0557a13": "而復一切種智入其身內。袈裟者。秦言染衣",
    "T53n2122_035:0557a14": "也。結愛等亦名染也。著此服者在獸不畏。是",
    "T53n2122_035:0557a15": "故獵師假服令獸遠見。",
    "T53n2122_035:0557a16": "又舍利弗問經云。摩訶僧祇部。勤學眾經宣",
    "T53n2122_035:0557a17": "講真義。以處本居中應著黃衣。曇無屈多迦",
    "T53n2122_035:0557a18": "部。通達理味開導利益。表發殊勝應著赤色",
    "T53n2122_035:0557a19": "衣。薩婆多部。博通敏達以導法化。應著皂",
    "T53n2122_035:0557a20": "衣。迦葉維部。精勤勇猛攝護眾生。應著木蘭",
    "T53n2122_035:0557a21": "衣。彌沙塞部。禪思入微究暢幽密。應著青衣。",
    "T53n2122_035:0557a22": "是故羅旬踰比丘分衛不能得食。後以五種",
    "T53n2122_035:0557a23": "律衣更互著之。便大得食。何以故。是其前世",
    "T53n2122_035:0557a24": "執性多嫉。見沙門來急閉戶云。大人不在。",
    "T53n2122_035:0557a25": "見他布施歡喜攝念。發心願作沙門。是故今",
    "T53n2122_035:0557a26": "身雖得出家窮弊如此。我法出家純服弊帛",
    "T53n2122_035:0557a27": "及死人衣。因羅旬踰故受種種衣也。又三千",
    "T53n2122_035:0557a28": "威儀云。有四事到他國不著袈裟無罪。一無",
    "T53n2122_035:0557a29": "塔寺。二無比丘僧。三有盜賊。四國君不樂",
    "T53n2122_035:0557b01": "道。",
    "T53n2122_035:0557b02": "濟難部第四",
    "T53n2122_035:0557b03": "如僧祇律云。昔佛在世時。尊者達尼迦闇取",
    "T53n2122_035:0557b04": "官材罪在不捨。時瓶沙王信敬三寶。見達",
    "T53n2122_035:0557b05": "尼迦身著袈裟。雖取官材釋然不問。比丘",
    "T53n2122_035:0557b06": "見已而白佛言。此達尼迦宿殖何業。為瓶",
    "T53n2122_035:0557b07": "沙王原恕乃爾。佛告比丘。乃往過去。爾時有",
    "T53n2122_035:0557b08": "一金翅鳥王。其身極大。兩翅相去六千餘里。",
    "T53n2122_035:0557b09": "常入海中取龍食之。諸龍常法畏金翅鳥。常",
    "T53n2122_035:0557b10": "求袈裟著宮門上。鳥見袈裟生恭敬心。便不",
    "T53n2122_035:0557b11": "復前行食彼諸龍。鳥食龍時。以翅博海水",
    "T53n2122_035:0557b12": "擗龍現而取食之。時有一龍為鳥所逐。即",
    "T53n2122_035:0557b13": "取袈裟戴著頂上。尋岸而走。時金翅鳥化",
    "T53n2122_035:0557b14": "作婆羅門。追逐龍後種種罵言。汝今何不放",
    "T53n2122_035:0557b15": "此袈裟。龍畏死故急捉不捨。爾時海邊有一",
    "T53n2122_035:0557b16": "仙人。龍時恐悑投趣仙人。鳥見仙人不敢復",
    "T53n2122_035:0557b17": "前。仙人即出為鳥說法。教鳥向龍共相懺悔",
    "T53n2122_035:0557b18": "已各去。佛告比丘。昔仙人者今我身是。金",
    "T53n2122_035:0557b19": "翅鳥者瓶沙王是。爾時龍者達尼迦是。昔蒙",
    "T53n2122_035:0557b20": "袈裟得免鳥食。今復蒙我袈裟因緣得脫王",
    "T53n2122_035:0557b21": "難。出家修道獲阿羅漢。是故當知。袈裟威力",
    "T53n2122_035:0557b22": "不可思議。",
    "T53n2122_035:0557b23": "又海龍王經云。爾時有龍王。而白世尊曰。於",
    "T53n2122_035:0557b24": "此海中無數種龍。有四種金翅鳥。常食斯龍",
    "T53n2122_035:0557b25": "及龍妻子。願佛擁護常得安隱。於是世尊脫",
    "T53n2122_035:0557b26": "身皂衣。告海龍王。汝取是衣分與諸龍。皆令",
    "T53n2122_035:0557b27": "周遍。有值一縷者。金翅鳥王不能犯觸。持禁",
    "T53n2122_035:0557b28": "戒者所願必得。爾時諸龍各懷驚懼。各心念",
    "T53n2122_035:0557b29": "言。是佛皂衣甚為小少。安得周遍大海諸龍。",
    "T53n2122_035:0557c01": "時佛則知龍心所疑。告龍王言。假使三千大",
    "T53n2122_035:0557c02": "千世界所有人民。各分如來皂衣終不減盡。",
    "T53n2122_035:0557c03": "譬如虛空。隨其所欲則自然生。時龍即取佛",
    "T53n2122_035:0557c04": "衣。而分作無鞅數百千萬段。各各分與。隨",
    "T53n2122_035:0557c05": "其所乏。廣狹大小自然給與。其衣如故給不",
    "T53n2122_035:0557c06": "知盡。當敬此衣。如敬世尊。如敬塔寺。佛言。",
    "T53n2122_035:0557c07": "觀如來衣者即脫龍身。於是賢劫中皆得無",
    "T53n2122_035:0557c08": "著當般泥洹。爾時四金翅鳥王各與千眷屬",
    "T53n2122_035:0557c09": "俱白佛言。今日吾等自歸三寶。悔過前犯奉",
    "T53n2122_035:0557c10": "持禁戒。從今日始常以無畏施一切龍。擁護",
    "T53n2122_035:0557c11": "正法到于滅盡。不違佛教。佛告四金翅鳥王。",
    "T53n2122_035:0557c12": "汝等先於金仁佛時。為四比丘。名曰欣樂大",
    "T53n2122_035:0557c13": "欣樂上勝上友。是四比丘違犯戒法。貪於供",
    "T53n2122_035:0557c14": "養不護身口意。作惡眾多。供養金仁佛亦不",
    "T53n2122_035:0557c15": "可計。以是之故不墮地獄。墮此禽獸。前後殺",
    "T53n2122_035:0557c16": "生不可稱計。佛現神足令識宿命。所作罪",
    "T53n2122_035:0557c17": "福普悉念之。我等寧沒身命不敢犯惡。佛為",
    "T53n2122_035:0557c18": "說經授其決言。彌勒佛時在第一會皆當得",
    "T53n2122_035:0557c19": "度。",
    "T53n2122_035:0557c20": "感報部第五",
    "T53n2122_035:0557c21": "如百緣經云。佛在世時。迦毘羅衛城中有一",
    "T53n2122_035:0557c22": "長者。名曰瞿沙。其婦生女端正殊妙。有白",
    "T53n2122_035:0557c23": "[疊*毛]衣裹身而生。因為立字。名曰白淨。年漸",
    "T53n2122_035:0557c24": "長大衣亦隨長。鮮白淨潔不煩浣染。眾人見",
    "T53n2122_035:0557c25": "之競共求索。白父母言。我今不貪世俗榮華。",
    "T53n2122_035:0557c26": "願樂出家。父母愛念不能違逆。尋將佛所求",
    "T53n2122_035:0557c27": "索入道。佛告善來。比丘尼頭髮自落。身上白",
    "T53n2122_035:0557c28": "衣化為袈裟。成比丘尼。精勤修習。得阿羅漢",
    "T53n2122_035:0557c29": "果。阿難見已。請問因緣。佛告阿難。此賢劫中",
    "T53n2122_035:0558a01": "有佛出世。號曰迦葉。將諸比丘游行聚落教",
    "T53n2122_035:0558a02": "化眾生。時有女人見佛及僧心懷歡喜。持一",
    "T53n2122_035:0558a03": "張[疊*毛]布施佛僧。發願而去。緣是功德天上人",
    "T53n2122_035:0558a04": "中。常有淨衣裹身而生。乃至今者遭值於",
    "T53n2122_035:0558a05": "我出家得道。比丘聞已歡喜奉行。",
    "T53n2122_035:0558a06": "又百緣經云。佛在世時。波羅柰國有梵摩達",
    "T53n2122_035:0558a07": "王。其婦生女身被袈裟。端正殊妙世所希有。",
    "T53n2122_035:0558a08": "因為立字名伽尸孫陀利。年漸長大衣亦隨",
    "T53n2122_035:0558a09": "大。稟性賢善慈仁孝順。將諸侍衛出城游",
    "T53n2122_035:0558a10": "戲。漸次往到鹿野苑中。見佛相好心懷喜",
    "T53n2122_035:0558a11": "悅。前禮佛足却坐一面。佛為說法。心開意解",
    "T53n2122_035:0558a12": "得須陀洹果。復求出家。佛告善來。比丘尼",
    "T53n2122_035:0558a13": "頭髮自落法服著身。成比丘尼。精勤修習得",
    "T53n2122_035:0558a14": "阿羅漢果。諸天世人所見敬仰。時諸比丘見",
    "T53n2122_035:0558a15": "是事已。請問因緣。佛告比丘。乃往過去無",
    "T53n2122_035:0558a16": "量世時。有佛出世。號加那牟尼。將諸比丘游",
    "T53n2122_035:0558a17": "行教化。時有王女值行見佛心懷喜悅。前禮",
    "T53n2122_035:0558a18": "佛足。請佛及僧。三月受請四事供養已。復以",
    "T53n2122_035:0558a19": "妙衣各施一領。緣是功德天上人中尊榮豪",
    "T53n2122_035:0558a20": "貴。常有袈裟隨身而生。佛告比丘。欲知王女",
    "T53n2122_035:0558a21": "者。今孫陀利比丘尼是。比丘聞已歡喜奉",
    "T53n2122_035:0558a22": "行。",
    "T53n2122_035:0558a23": "又百緣經云。佛在世時。波斯匿王夫人。生",
    "T53n2122_035:0558a24": "一男兒。端正殊妙世所希有。身被袈裟。生",
    "T53n2122_035:0558a25": "已能語。問父王言。如來世尊今者在不。大德",
    "T53n2122_035:0558a26": "迦葉舍利弗大目揵連。如是遍問悉為在不。",
    "T53n2122_035:0558a27": "父王答曰。皆悉都在。唯願大王為我設供。",
    "T53n2122_035:0558a28": "請佛及僧尋勅為請。佛入宮已。見其太子而",
    "T53n2122_035:0558a29": "問之曰。汝自憶念迦葉佛時是三藏比丘不。",
    "T53n2122_035:0558b01": "答言。實是。處此胞胎為安隱不。蒙佛遺恩",
    "T53n2122_035:0558b02": "得存性命得過日耳。時王夫人見此太子佛",
    "T53n2122_035:0558b03": "世尊共相問答。喜不自勝。而白佛言。今此太",
    "T53n2122_035:0558b04": "子宿殖何福。生便能語。乃能與佛感有問",
    "T53n2122_035:0558b05": "答。唯願世尊敷演解說。爾時世尊。即便為",
    "T53n2122_035:0558b06": "王說偈言。",
    "T53n2122_035:0558b07": "　宿造諸善緣　　百劫而不朽",
    "T53n2122_035:0558b08": "　善業因緣故　　今獲如是報",
    "T53n2122_035:0558b09": "此賢劫中有佛出世。號曰迦葉。將諸比丘游",
    "T53n2122_035:0558b10": "行教化到迦翅王國。時王太子。名曰善生。見",
    "T53n2122_035:0558b11": "佛世尊深生信敬。歸白大王求索入道。王不",
    "T53n2122_035:0558b12": "聽許言。我唯一子當繼王位養育民眾。終不",
    "T53n2122_035:0558b13": "聽汝出家入道。時王太子聞已愁瘁。斷穀",
    "T53n2122_035:0558b14": "不食已經六日。恐命不全。勅彼太子共作要",
    "T53n2122_035:0558b15": "誓。汝今若能讀誦三藏經書通利。聽汝出",
    "T53n2122_035:0558b16": "家。然後見我。時太子聞已。心懷喜悅尋即",
    "T53n2122_035:0558b17": "出家。誦習三藏盡令通利。王大歡喜。即語比",
    "T53n2122_035:0558b18": "丘。我今庫藏所有財物。隨汝取用終不悋惜",
    "T53n2122_035:0558b19": "於是王子比丘聞已。取財設百味食請迦葉",
    "T53n2122_035:0558b20": "佛及二萬比丘。供養既已。一一比丘各施",
    "T53n2122_035:0558b21": "三衣六物。緣是功德不墮惡世。天上人中常",
    "T53n2122_035:0558b22": "有袈裟裹身而生。乃至今者遭值於我。故有",
    "T53n2122_035:0558b23": "袈裟出家得道。比丘聞已歡喜奉行。",
    "T53n2122_035:0558b24": "違損部第六",
    "T53n2122_035:0558b25": "如賢愚經云。昔過去無量阿僧祇劫。此閻",
    "T53n2122_035:0558b26": "浮提有大國王。名曰提毘。總領八萬四千小",
    "T53n2122_035:0558b27": "國。時世無佛有辟支佛在山林中。福度眾",
    "T53n2122_035:0558b28": "生禽獸亦附。時有師子。名曰堅誓。軀體金",
    "T53n2122_035:0558b29": "色食菓噉草。不害群生。有一獵師。剃除鬚",
    "T53n2122_035:0558c01": "髮。身著袈裟。內佩弓箭行見師子。而心念",
    "T53n2122_035:0558c02": "言。可殺取皮以用上王。足得脫貧。值師子",
    "T53n2122_035:0558c03": "睡。獵師便以毒箭射傷。師子驚覺即往欲害。",
    "T53n2122_035:0558c04": "見著袈裟便自念言。著袈裟人不久在世必",
    "T53n2122_035:0558c05": "得解脫。所以然者。此袈裟乃是三世聖人標",
    "T53n2122_035:0558c06": "相。我若害之則起惡心。向三世諸賢聖人。念",
    "T53n2122_035:0558c07": "已息害。毒箭入體。命在不久。即說偈言。",
    "T53n2122_035:0558c08": "耶囉囉　婆奢沙莎呵",
    "T53n2122_035:0558c09": "說此語時。天地大動無雲而雨。諸天觀見雨",
    "T53n2122_035:0558c10": "華供養。死已剝皮持以奉王。求索賞募。王見",
    "T53n2122_035:0558c11": "念言。經書有云。若有禽獸金色身者。必是菩",
    "T53n2122_035:0558c12": "薩。我今云何與物賞之。若與賞者同彼無異。",
    "T53n2122_035:0558c13": "王即問言。師子死時有何瑞應。獵師答言。口",
    "T53n2122_035:0558c14": "說八字。雨華動地無雲而雨。王聞語已。悲喜",
    "T53n2122_035:0558c15": "交集。即召諸臣。令解是義無能解者。時山林",
    "T53n2122_035:0558c16": "中有一仙人。名曰奢摩。善解字義。王即請來",
    "T53n2122_035:0558c17": "為王解說。耶囉囉者。謂剃頭著袈裟者。當",
    "T53n2122_035:0558c18": "於生死疾得解脫。婆奢沙者。謂剃頭著染衣",
    "T53n2122_035:0558c19": "者。皆是三世賢聖之相。近於涅槃。莎訶者。",
    "T53n2122_035:0558c20": "謂剃頭著染衣者。當為一切諸天世人所見",
    "T53n2122_035:0558c21": "敬仰。仙人解竟。王大歡喜。即召八萬四千",
    "T53n2122_035:0558c22": "小王。悉集共作七寶高車載師子皮。燒香散",
    "T53n2122_035:0558c23": "華盡心供養。打金作棺。盛師子皮以用起塔。",
    "T53n2122_035:0558c24": "爾時人民因是善心。命終之後悉得生天。佛",
    "T53n2122_035:0558c25": "告阿難。爾時師子由發善心向染衣人。十億",
    "T53n2122_035:0558c26": "萬劫作轉輪王。給足眾生。廣殖福業。致得",
    "T53n2122_035:0558c27": "成佛。時師子者今我身是。時王提毘。由因供",
    "T53n2122_035:0558c28": "養師子皮故。十萬億劫天上人中尊貴第一。",
    "T53n2122_035:0558c29": "修諸善本。今彌勒是。時仙人者。今舍利弗",
    "T53n2122_035:0559a01": "是。時獵師者今提婆達多是。以是義故。若",
    "T53n2122_035:0559a02": "有眾生有惡心向諸沙門著袈裟者。當知是",
    "T53n2122_035:0559a03": "人則起惡心。向於三世諸佛賢聖。以起惡故",
    "T53n2122_035:0559a04": "獲無量罪。若有眾生能發信心。敬於出家著",
    "T53n2122_035:0559a05": "袈裟人獲無量福。",
    "T53n2122_035:0559a06": "又大集月藏經云。佛言。我昔為於一切眾生。",
    "T53n2122_035:0559a07": "修諸苦行起大悲心。捨身頭目耳鼻舌等。各",
    "T53n2122_035:0559a08": "如毘福羅山。及捨象馬國城妻子。經於三",
    "T53n2122_035:0559a09": "千阿僧祇劫。悲愍一切苦惱眾生。及謗正",
    "T53n2122_035:0559a10": "法毀呰賢聖。無慚無愧不善眾生。及於一切",
    "T53n2122_035:0559a11": "淨佛國土所棄眾生。為如是等諸眾生故。發",
    "T53n2122_035:0559a12": "願在於五濁惡世成無上道。為救三塗苦惱",
    "T53n2122_035:0559a13": "眾生。安置善道及涅槃樂。若有眾生。於我法",
    "T53n2122_035:0559a14": "中為我出家。剃除鬚髮被著袈裟。雖不受戒",
    "T53n2122_035:0559a15": "及受毀犯。若有護持供養是人。得大果報。",
    "T53n2122_035:0559a16": "何況供養具持戒者。若未來世。國王大臣及",
    "T53n2122_035:0559a17": "斷事者。於我弟子及著袈裟罵辱打縛。或驅",
    "T53n2122_035:0559a18": "使及奪財物資生之具。是人則壞三世諸佛",
    "T53n2122_035:0559a19": "真實報身。則挑一切天人眼目。則隱一切諸",
    "T53n2122_035:0559a20": "佛正法。令諸天人墮於地獄。時憍陳如及",
    "T53n2122_035:0559a21": "梵天王。而白佛言。若有為佛剃除鬚髮。被",
    "T53n2122_035:0559a22": "著袈裟不受禁戒。受已毀犯。若王大臣及斷",
    "T53n2122_035:0559a23": "事者。罵辱打縛得幾許罪。佛告梵王。我今",
    "T53n2122_035:0559a24": "為汝且略說之。若人出於萬億佛血得罪多",
    "T53n2122_035:0559a25": "不。梵王答佛。若人但出一佛身血。其罪尚多",
    "T53n2122_035:0559a26": "無量無邊。何況具出萬億佛血。終無有能",
    "T53n2122_035:0559a27": "廣說彼人罪業果報。佛告梵王。若有惱亂罵",
    "T53n2122_035:0559a28": "辱打縛為我剃髮被著袈裟不受禁戒受而犯",
    "T53n2122_035:0559a29": "者。得罪多被出萬億佛血。何以故。是人為",
    "T53n2122_035:0559b01": "我出家剃髮被著袈裟。雖不受戒或受毀犯。",
    "T53n2122_035:0559b02": "是人猶能為諸天人示涅槃道。是人便已於",
    "T53n2122_035:0559b03": "三寶中心得敬信。勝於一切九十五道。其人",
    "T53n2122_035:0559b04": "必能速入涅槃。勝於一切在家俗人。是故",
    "T53n2122_035:0559b05": "天人應當供養。若有國王見出家人作大罪",
    "T53n2122_035:0559b06": "業。止得如法擯。出國土及在寺外。不得鞭",
    "T53n2122_035:0559b07": "打及以罵辱。一切不應如其身罪。若故打罵。",
    "T53n2122_035:0559b08": "是人便已退失解脫。及離一切人天善道。必",
    "T53n2122_035:0559b09": "定歸趣阿鼻地獄。何況鞭打為佛出家具持",
    "T53n2122_035:0559b10": "戒者。頌曰。",
    "T53n2122_035:0559b11": "　外潔內明　　同資淨土　　戒品無虧",
    "T53n2122_035:0559b12": "　法服庠序　　既倣田文　　亦救龍苦",
    "T53n2122_035:0559b13": "　威儀可觀　　恩霑法雨",
    "T53n2122_035:0559b14": "感應緣(略引五驗)",
    "T53n2122_035:0559b15": "西域志云有佛袈裟驗魏明帝有火浣布",
    "T53n2122_035:0559b16": "袈裟驗宋沙門釋僧妙有袈裟驗唐",
    "T53n2122_035:0559b17": "沙門釋慧光有袈裟驗唐沙門道宣感通",
    "T53n2122_035:0559b18": "袈裟之驗",
    "T53n2122_035:0559b19": "西域志云。娑羅雙樹林邊別有一床。是釋",
    "T53n2122_035:0559b20": "迦佛素像在上。右脇而臥。身長二丈二尺四",
    "T53n2122_035:0559b21": "寸。以金色袈裟覆上。今猶現在數放神光。",
    "T53n2122_035:0559b22": "又王舍城東北是耆闍崛山有佛袈裟石。佛",
    "T53n2122_035:0559b23": "在世時。將就池浴脫衣於此。有鷲鳥銜袈",
    "T53n2122_035:0559b24": "裟升飛。既而墜地化成此石。縱橫葉文今現",
    "T53n2122_035:0559b25": "分明。其南有佛觀田命弟子難陀製造袈裟",
    "T53n2122_035:0559b26": "處。並數有瑞光現。大唐使人王玄策等。前",
    "T53n2122_035:0559b27": "後三迴。往彼見者非一。",
    "T53n2122_035:0559b28": "魏文帝時。不信南方有火浣布。帝云。火功尚",
    "T53n2122_035:0559b29": "能鑠石銷金。何為不燒其布。文帝既崩至太",
    "T53n2122_035:0559c01": "子明帝時。西國有獻火浣布袈裟。明帝初",
    "T53n2122_035:0559c02": "依父語不信。以火試之久燒不壞。始知有徵",
    "T53n2122_035:0559c03": "言不虛也。文帝前已著史籍上。有不信火浣",
    "T53n2122_035:0559c04": "布之文者。並私改有之。",
    "T53n2122_035:0559c05": "宋沙門僧妙者。上黨人也。家姓馮氏。居于江",
    "T53n2122_035:0559c06": "陵上明村。妙至大明年初。游乞零陵。因居郡",
    "T53n2122_035:0559c07": "治龍華精舍。販貨蓄聚。米至數千斛。大明八",
    "T53n2122_035:0559c08": "年卒龍華寺。災焚蕩盡。妙臨終以財物付弟",
    "T53n2122_035:0559c09": "子法宗。令造講堂僧房。法宗立堂畢。頗陀",
    "T53n2122_035:0559c10": "延曰。未時建房。至泰始三年正月。被疾甚篤。",
    "T53n2122_035:0559c11": "時有道猛比丘。隨泉陵令高陽許靜慧在縣。",
    "T53n2122_035:0559c12": "縣即郡治之邑也。猛往省宗疾。入寺數步見",
    "T53n2122_035:0559c13": "一沙門著桃華布裙單黃小被。行且罵云。小",
    "T53n2122_035:0559c14": "子法宗違處分。不立僧房。費散財物。云云。",
    "T53n2122_035:0559c15": "既迴見道猛如驚羞狀。以被蒙頭入法宗房。",
    "T53n2122_035:0559c16": "猛常往來此寺未嘗見此沙門。不欲干突之。",
    "T53n2122_035:0559c17": "先造法超道人說所聞見。超疑猛或詐妄。撿",
    "T53n2122_035:0559c18": "問形狀音氣。猛具言之。超曰。即法宗之師。",
    "T53n2122_035:0559c19": "亡來數載共歎悵之。其夕即靈語使急召法",
    "T53n2122_035:0559c20": "宗。法宗既至。數罵甚嚴。猶以僧房為言。聲",
    "T53n2122_035:0559c21": "音氣調不異平生法宗稽首謝之既畢。問和",
    "T53n2122_035:0559c22": "尚今生何處。善惡云何。妙曰。生處復粗可",
    "T53n2122_035:0559c23": "耳。但應受小讁。二年外乃可得免。兼有小",
    "T53n2122_035:0559c24": "抑橫欲訴所司。為無袈裟不能得行。可急為",
    "T53n2122_035:0559c25": "製也。法宗曰。袈裟可辦。未審和尚云何得之。",
    "T53n2122_035:0559c26": "妙曰。汝可請僧設供以袈裟為嚫。我即得",
    "T53n2122_035:0559c27": "也。法宗如言飯僧嚫衣。道猛時在會。又見",
    "T53n2122_035:0559c28": "僧妙倚于堂戶之外拱立聽經。飯嚫畢。猛",
    "T53n2122_035:0559c29": "即見袈裟已在妙身。仍進堂中欲依僧次就",
    "T53n2122_035:0560a01": "坐。問猛年臘。猛云。吾忘其年。是索勇虜臨",
    "T53n2122_035:0560a02": "江歲之二月也。妙云。與吾同臘。見大一月耳。",
    "T53n2122_035:0560a03": "乃坐猛下。猛即空一坐位。妙端默聽。至座散",
    "T53n2122_035:0560a04": "乃不復見。時一堂道俗百餘人。零陵太守泰",
    "T53n2122_035:0560a05": "山羊闡亦預法集。自猛與妙講論往反。眾但",
    "T53n2122_035:0560a06": "聞猛獨言耳。所以咸知驗。實者猛與妙不相",
    "T53n2122_035:0560a07": "識。說其形色舉動年臘少宿莫不符同。法宗",
    "T53n2122_035:0560a08": "始病厄困殆命。至靈語曰。枕疾即愈。靈語",
    "T53n2122_035:0560a09": "所著蓋是弱僮。而聲氣音用聽者莫辯其殊。",
    "T53n2122_035:0560a10": "故並信異之。初闡不甚奉法。因是大興敬",
    "T53n2122_035:0560a11": "寤連建福集。即其年設講於此寺。持齋布",
    "T53n2122_035:0560a12": "施。",
    "T53n2122_035:0560a13": "大唐貞觀五年。梁州安養寺慧光法師弟子。",
    "T53n2122_035:0560a14": "母氏家貧內無小衣。來入子房取故袈裟。作",
    "T53n2122_035:0560a15": "之而著。與諸隣母同聚言笑。忽覺脚熱。漸",
    "T53n2122_035:0560a16": "上至腰。須臾雷震霹靂。擲隣母百步之外。土",
    "T53n2122_035:0560a17": "泥兩耳。悶絕經日方得醒寤。所用衣母遂",
    "T53n2122_035:0560a18": "被震死火燒燋踡。題其背曰。由用法衣不如",
    "T53n2122_035:0560a19": "法也。其子收殯之。又再震出。乃露骸林下。",
    "T53n2122_035:0560a20": "方終銷散。是知受持法服福利三歸之龍。信",
    "T53n2122_035:0560a21": "不虛矣。近有山居僧在深巖宿。以衣障前。感",
    "T53n2122_035:0560a22": "異神來。形極可畏。申臂內探欲取宿者。畏",
    "T53n2122_035:0560a23": "觸袈裟礙不得入。遂得免脫(右此二驗出唐高僧傳)。",
    "T53n2122_035:0560a24": "西明寺道宣律師。乾封二年仲春二月住持。",
    "T53n2122_035:0560a25": "感應因緣具在第十卷初。時有四天王臣子。",
    "T53n2122_035:0560a26": "白宣律師曰。如來臨涅槃三月未至前。命",
    "T53n2122_035:0560a27": "文殊師利。汝往戒壇所嗚鍾。召四方菩薩",
    "T53n2122_035:0560a28": "并及比丘天龍八部等。使集祇桓。文殊依",
    "T53n2122_035:0560a29": "命告集已。世尊告文殊大眾言。我初踰城入",
    "T53n2122_035:0560b01": "山學道。以無價寶衣貿得鹿裘著。有樹神現",
    "T53n2122_035:0560b02": "身。手執僧伽梨。告我言。悉達太子。汝今修",
    "T53n2122_035:0560b03": "道定得正覺。過去迦葉涅槃時。將此布僧",
    "T53n2122_035:0560b04": "伽梨大衣付囑於我。令善守護待至仁者出",
    "T53n2122_035:0560b05": "世。令我付悉達。我於于時欲受大衣。地便",
    "T53n2122_035:0560b06": "大動。樹神告言。今為汝開衣示福田相。樹",
    "T53n2122_035:0560b07": "神既開我見福田相。即入金剛三昧定。地",
    "T53n2122_035:0560b08": "又大動。樹神又言。汝今猶是俗人。未合被",
    "T53n2122_035:0560b09": "此法衣。當置于頂上恭敬供養。令汝求佛道",
    "T53n2122_035:0560b10": "不為魔嬈。我依樹神。即以頭頂戴之。我初",
    "T53n2122_035:0560b11": "戴時大地震動。不勝我身。彼地神堅牢從金",
    "T53n2122_035:0560b12": "剛際踊出金剛山。隨我所行處處承我。始",
    "T53n2122_035:0560b13": "得安住。我時六年苦行身體既羸。衣猶頂上",
    "T53n2122_035:0560b14": "不敢辭疲。唯有梵王數來見我。深起大悲愍",
    "T53n2122_035:0560b15": "我勞苦。將我伽梨上至梵天。地又大動日",
    "T53n2122_035:0560b16": "月無光。地神又告梵言。汝可持衣還安頂上。",
    "T53n2122_035:0560b17": "梵王依教。大地乃安。日月還明。太子又告梵",
    "T53n2122_035:0560b18": "王。汝知僧伽梨在我頂上意不。答言不知。太",
    "T53n2122_035:0560b19": "子言。此為未來諸惡比丘比丘尼等。不敬我",
    "T53n2122_035:0560b20": "解脫法服故。以衣在頂上住。為摧伏天魔",
    "T53n2122_035:0560b21": "外道故。我入河浴。受二牧女乳糜時。被著",
    "T53n2122_035:0560b22": "此大衣即得第三禪樂。眾苦皆盡。我坐菩提",
    "T53n2122_035:0560b23": "樹初轉法輪。爾時樹神將塔來奉上我。令",
    "T53n2122_035:0560b24": "我脫此服安置塔中。我自成佛來于今五十",
    "T53n2122_035:0560b25": "載。敬重此大衣守護自濯。常使金剛神擎",
    "T53n2122_035:0560b26": "持寶塔。未甞置地。每轉法輪便被此服。自",
    "T53n2122_035:0560b27": "成道來被著五十度。我欲涅槃須有付囑。",
    "T53n2122_035:0560b28": "佛告文殊及諸比丘天龍八部等。此是迦葉",
    "T53n2122_035:0560b29": "佛麁布僧伽梨有大威德。我以佛眼觀諸天",
    "T53n2122_035:0560c01": "龍鬼神及十地菩薩等。未能動此大衣如毛",
    "T53n2122_035:0560c02": "髮許。既不能動唯有如來擎此衣塔。三匝",
    "T53n2122_035:0560c03": "繞戒壇。從南面西階升于戒壇上。從西面",
    "T53n2122_035:0560c04": "北轉至于北面上立。世尊擲衣塔上空中。衣",
    "T53n2122_035:0560c05": "塔放光遍照百億國土。一切苦趣蒙光皆除。",
    "T53n2122_035:0560c06": "猶如天樹妙樂國土。如來發聲普告諸佛。我",
    "T53n2122_035:0560c07": "欲涅槃。有古迦葉佛麁布僧伽梨。付我住持",
    "T53n2122_035:0560c08": "末法眾生。諸來十方佛等。願各捨一衣共持",
    "T53n2122_035:0560c09": "末法。十方諸佛聞是語已。即各脫僧伽梨以",
    "T53n2122_035:0560c10": "施牟尼佛。世尊受已魔王又白佛言。伏願哀",
    "T53n2122_035:0560c11": "愍聽。我欲施黃金珠寶用作盛衣塔。願見聽",
    "T53n2122_035:0560c12": "許。世尊許已。便以神力於一念頃眾塔皆成。",
    "T53n2122_035:0560c13": "成已。世尊自將大衣一一內寶塔中。魔眾白",
    "T53n2122_035:0560c14": "佛。不知此塔付囑何人安置何處。於是如",
    "T53n2122_035:0560c15": "來臨欲涅槃。即告羅雲。汝命阿難來。阿難來",
    "T53n2122_035:0560c16": "已。世尊放光遍照大千。百億釋迦俱集祇",
    "T53n2122_035:0560c17": "桓。諸佛集已。世尊即從坐起升于戒壇。又",
    "T53n2122_035:0560c18": "告阿難。汝往震旦國。於清涼山窟。命文殊",
    "T53n2122_035:0560c19": "師利。我欲付囑迦葉僧伽梨。諸來釋迦佛。",
    "T53n2122_035:0560c20": "即與文殊。於一彈指頃來至戒壇。佛告文殊",
    "T53n2122_035:0560c21": "及諸來大眾。我今涅槃。欲付汝迦葉佛衣塔",
    "T53n2122_035:0560c22": "持我遺法。我入涅槃後。將迦葉衣塔置我戒",
    "T53n2122_035:0560c23": "壇北經于十二年。又告四天王。汝將天樂",
    "T53n2122_035:0560c24": "常供養衣塔。",
    "T53n2122_035:0560c25": "佛告文殊。有惡比丘共相鬪諍滅我正法。北",
    "T53n2122_035:0560c26": "天竺國有惡王治。信受小乘誹謗大乘。小",
    "T53n2122_035:0560c27": "乘學者更相扇惑。惡魔所羂。所以殺害大乘",
    "T53n2122_035:0560c28": "三藏學者。佛告文殊。以是因緣聽住戒壇",
    "T53n2122_035:0560c29": "北十二年中。惡王治世正法滅時。汝當以",
    "T53n2122_035:0561a01": "神力擎持衣塔游行彼國。所有大乘教收內",
    "T53n2122_035:0561a02": "塔中。彼持戒比丘為王殺者。各有僧伽梨如",
    "T53n2122_035:0561a03": "法受持者。汝亦收取內我衣塔中。彼持戒",
    "T53n2122_035:0561a04": "比丘命未盡者。汝當以神力接取安須彌頂",
    "T53n2122_035:0561a05": "上。爾時魔王白佛言。我於未來世護持正法。",
    "T53n2122_035:0561a06": "至彼惡王出除滅大乘時。我從須彌頂下大",
    "T53n2122_035:0561a07": "石山。厭彼惡王并惡比丘。猶如微塵。我有千",
    "T53n2122_035:0561a08": "子並大威力。下生閻浮提為彼諸國。各造萬",
    "T53n2122_035:0561a09": "僧伽藍。滿閻浮提及三天下。為滅憂慮護",
    "T53n2122_035:0561a10": "持正法。佛告文殊。汝持我衣鉢之塔。周遍",
    "T53n2122_035:0561a11": "閻浮及三天下。乃至大千世界。處處安置。鎮",
    "T53n2122_035:0561a12": "我遺法。有阿育王塔。亦勸令造遍三千土。",
    "T53n2122_035:0561a13": "又佛告文殊師利。汝以神力往祇桓中堂西",
    "T53n2122_035:0561a14": "寶樓上。取我珠玉函將示大眾。我初踰城離",
    "T53n2122_035:0561a15": "父王宮。四十里到彼叢林。身小疲怠。權時止",
    "T53n2122_035:0561a16": "息。時彼樹神現身告我言。汝今修道定得金",
    "T53n2122_035:0561a17": "色身。為三界大師。迦葉佛涅槃時。付囑我珠",
    "T53n2122_035:0561a18": "函并絹僧伽梨。令我轉付囑汝。我語神言。汝",
    "T53n2122_035:0561a19": "絹僧伽梨非我所用。我聞先老所言。諸佛出",
    "T53n2122_035:0561a20": "世不著蠶衣。我今修道如何害生。以付我著。",
    "T53n2122_035:0561a21": "汝今是魔故來相惱。樹神告言。汝大智人何",
    "T53n2122_035:0561a22": "輒麁言。諸佛慈悲實不著蠶衣。此絲化出非",
    "T53n2122_035:0561a23": "是害生。汝今受此珠函。開中有字。我即開",
    "T53n2122_035:0561a24": "函具見諸奇特事。有大毘尼及修多羅藏。迦",
    "T53n2122_035:0561a25": "葉遺教並在此中。并見僧伽梨彼佛手迹",
    "T53n2122_035:0561a26": "遺書。付囑樹神令付與我。迦葉佛書云。我初",
    "T53n2122_035:0561a27": "成道時大梵天王施我彼絲。是化出之非是",
    "T53n2122_035:0561a28": "繰繭。梵天王施經絲。堅牢地神王施緯絲。由",
    "T53n2122_035:0561a29": "彼二施主共成一法衣。由是義故。今持施我。",
    "T53n2122_035:0561b01": "我自成道已來常披此衣未曾損失。今付悉",
    "T53n2122_035:0561b02": "達。若得成佛。取我僧伽梨安置祇桓中。若",
    "T53n2122_035:0561b03": "轉毘尼時當為我著。今留此衣。汝涅槃後一",
    "T53n2122_035:0561b04": "百年。初有無智比丘分毘尼藏遂為五部。從",
    "T53n2122_035:0561b05": "百年後分汝修多羅。當為無量部。諍論由興",
    "T53n2122_035:0561b06": "令法速滅。由彼愚僧不閑三藏。聞開著繒衣",
    "T53n2122_035:0561b07": "即為殺蠶。汝若成道後。彼絲自出諸國。非",
    "T53n2122_035:0561b08": "是殺蠶。故我將付樹神。今轉付汝。此函中並",
    "T53n2122_035:0561b09": "是我遺教。亦將付汝住持遺法。我既讀書已。",
    "T53n2122_035:0561b10": "地即六種震動珠函自開又放大光。樹神又",
    "T53n2122_035:0561b11": "告我言。可將此衣函置汝左肩上。常起恭敬",
    "T53n2122_035:0561b12": "勿安餘處。珠函在肩能摧諸魔及伏外道。令",
    "T53n2122_035:0561b13": "速成佛。我自受函來。常在肩上。乃至受乳糜。",
    "T53n2122_035:0561b14": "菩提樹下坐時。帝釋來至我所從肩上取函。",
    "T53n2122_035:0561b15": "開取僧伽梨令我披著。又取迦葉佛麁布僧",
    "T53n2122_035:0561b16": "伽梨安于絹衣上。梵王將帝釋復施布大衣。",
    "T53n2122_035:0561b17": "我依前納受。既披三重衣。二是迦葉佛衣。一",
    "T53n2122_035:0561b18": "是我許。大梵天王來告我言。我見過去諸佛。",
    "T53n2122_035:0561b19": "亦披三大衣地所不能勝。世尊宜可去二大",
    "T53n2122_035:0561b20": "衣。還安本處。著我所施衣。大地方得安住。",
    "T53n2122_035:0561b21": "我遂依王言。大地乃安住爾。",
    "T53n2122_035:0561b22": "又釋迦佛初成道時乃至涅槃。唯服麁布僧",
    "T53n2122_035:0561b23": "伽梨及白[疊*毛]三衣。未曾著蠶衣繒帛。何為",
    "T53n2122_035:0561b24": "惡比丘等謗黷我云。毘尼教中開許著之。初",
    "T53n2122_035:0561b25": "成道時愛道比丘尼。手執金縷袈裟。持施與",
    "T53n2122_035:0561b26": "我。我不敢受。令持施僧。況我三界大師服著",
    "T53n2122_035:0561b27": "蠶衣。我於三藏教中雖聽用繒綵供養佛法",
    "T53n2122_035:0561b28": "僧。然本非是蠶口出絲綿。我此閻浮洲及以",
    "T53n2122_035:0561b29": "大洲之外。有千八百大國。並有繒帛絲綿。",
    "T53n2122_035:0561c01": "皆從女口出之。非是蠶口中出。由不殺害眾",
    "T53n2122_035:0561c02": "生命故。福業所感故。從女口中出。問何以",
    "T53n2122_035:0561c03": "得知。答曰。若欲須絲作衣時即須然香至桑",
    "T53n2122_035:0561c04": "樹下。便有二化女子。從彼樹下出形。如八歲",
    "T53n2122_035:0561c05": "女。從口中吐絲。彼國人等但設繀車。從女口",
    "T53n2122_035:0561c06": "中取絲。轉至繀車上。取足便止。化女即滅。",
    "T53n2122_035:0561c07": "我聽著繒綵者。是此女絲及天繒綵。本非",
    "T53n2122_035:0561c08": "害生取絲而用。云何謗我害生取絲用邪。",
    "T53n2122_035:0561c09": "爾時文殊便白佛言。今有少疑欲有所決。未",
    "T53n2122_035:0561c10": "知許不。佛告文殊。可隨汝意。我觀大眾心",
    "T53n2122_035:0561c11": "皆有疑。前云。迦葉佛小珠函。唯長三寸三分。",
    "T53n2122_035:0561c12": "盛彼僧伽梨一衣亦恐不受。何況容受迦葉",
    "T53n2122_035:0561c13": "佛三藏教迹一切經典邪。佛告文殊大眾等。",
    "T53n2122_035:0561c14": "是諸佛力不可思議。唯佛與佛乃能知之。非",
    "T53n2122_035:0561c15": "汝等境界之所籌度。世尊又令文殊師利捧",
    "T53n2122_035:0561c16": "函。世尊起禮。以指觸函如開大城門。大眾",
    "T53n2122_035:0561c17": "咸覩。一切眾事。珠塔絹衣金銀樓觀。其數",
    "T53n2122_035:0561c18": "十萬盛諸三藏。復有天樂而常供養。臺高",
    "T53n2122_035:0561c19": "四十里。塔高十由旬。然函無增減。依本三",
    "T53n2122_035:0561c20": "寸。十方諸來佛等。各讚牟尼。能於惡世廣",
    "T53n2122_035:0561c21": "度眾生。各施僧伽梨及一珠函。用助牟尼",
    "T53n2122_035:0561c22": "尊者住持遺法。佛命文殊令開佛函。其中",
    "T53n2122_035:0561c23": "各有大衣臺觀三藏教迹。一如迦葉佛塔。平",
    "T53n2122_035:0561c24": "等無異。佛告文殊。汝將此塔還至祇桓戒",
    "T53n2122_035:0561c25": "壇北臺內安置。待我涅槃時。自當有付囑。因",
    "T53n2122_035:0561c26": "此文殊重問。世尊涅槃後。此函塔等當付何",
    "T53n2122_035:0561c27": "人何處。世尊對諸大眾。今付文殊置戒壇",
    "T53n2122_035:0561c28": "上。經三年已移置東南角。經三十年住。過是",
    "T53n2122_035:0561c29": "年已。後移西印度頻伽羅山頂光明池南住。",
    "T53n2122_035:0562a01": "如來滅度後經四十五年。有一惡王出現於",
    "T53n2122_035:0562a02": "世。破損佛法逼掠僧尼。不可具述。時有",
    "T53n2122_035:0562a03": "魔王兵眾及四天王等。便下大石壓殺惡王。",
    "T53n2122_035:0562a04": "娑竭龍王陷彼宮殿成大池水。惡王種族無",
    "T53n2122_035:0562a05": "有遺餘。唯有伽藍及諸民眾。西印度人甚弘",
    "T53n2122_035:0562a06": "熾盛。寺有十三萬。僧有六十萬。及菩薩眾亦",
    "T53n2122_035:0562a07": "有無量。經有十三萬藏。金縷字經有八萬",
    "T53n2122_035:0562a08": "藏。金銀七寶像大者高百尺。小者丈六。合",
    "T53n2122_035:0562a09": "有一百三十萬軀。自餘小者數不可量。此",
    "T53n2122_035:0562a10": "之經像皆是忉利天王工匠具相造之。以是",
    "T53n2122_035:0562a11": "因緣故。其衣塔等往彼山住。至像法末時",
    "T53n2122_035:0562a12": "一千七百年。我此閻浮提及諸四天下多惡",
    "T53n2122_035:0562a13": "比丘。起造伽藍不修禪慧亦不讀經不識文",
    "T53n2122_035:0562a14": "字。縱有識者千有一二至彼惡世。令文殊師",
    "T53n2122_035:0562a15": "利。擎持衣函塔等遍歷諸國教化人民令造",
    "T53n2122_035:0562a16": "衣塔。以神通力普被大千。令彼惡比丘等改",
    "T53n2122_035:0562a17": "惡修善。習讀三藏令法久住。所作既已。還",
    "T53n2122_035:0562a18": "將衣塔置于本處。至彌勒下時。令文殊師",
    "T53n2122_035:0562a19": "利將塔付彌勒佛。是為安置處。所以相付囑",
    "T53n2122_035:0562a20": "也。",
    "T53n2122_035:0562a21": "又如來成道後。第二十一年。佛告大目連。",
    "T53n2122_035:0562a22": "汝往祇桓戒壇北鳴鍾召。十方僧如普賢觀",
    "T53n2122_035:0562a23": "音菩薩等。并集我分身百億釋迦佛。各乘",
    "T53n2122_035:0562a24": "樓觀至戒壇所。依教集已。佛告普賢菩薩。",
    "T53n2122_035:0562a25": "汝往獼猴。池所。我常經行處有破僧伽梨衣。",
    "T53n2122_035:0562a26": "角有小珠塔。可持將來。普賢依教持至祇",
    "T53n2122_035:0562a27": "桓。世尊受此塔已。即告大眾。我初踰城至",
    "T53n2122_035:0562a28": "城樓上。城神歎我言。我為此城神。經今十",
    "T53n2122_035:0562a29": "三劫。見過去諸佛。皆踰城學道。破恩愛網殺",
    "T53n2122_035:0562b01": "煩惱賊。成無上道度脫一切。汝今亦爾。勿",
    "T53n2122_035:0562b02": "令有退。迦葉佛時付我小珠塔。待悉達踰城",
    "T53n2122_035:0562b03": "令我付汝。此是拘留孫四牙印之塔。展轉相",
    "T53n2122_035:0562b04": "付乃至婁至佛。太子受已禮拜。塔訖。放大",
    "T53n2122_035:0562b05": "光明。塔門自開。便見四牙及佛遺教。有金銀",
    "T53n2122_035:0562b06": "臺觀。其數八萬。並盛經律。又有摩尼臺觀。",
    "T53n2122_035:0562b07": "上常有燈香供養。并傍有銀題字告釋迦文",
    "T53n2122_035:0562b08": "佛。汝初成道時當取一牙印印汝脚。足下千",
    "T53n2122_035:0562b09": "輻輪現。次取一牙印印汝手掌中。便有萬字",
    "T53n2122_035:0562b10": "現。又取一牙印印汝胸臆上。便有德相現。又",
    "T53n2122_035:0562b11": "取一牙印印汝頂上。便獲大圓光現。我後成",
    "T53n2122_035:0562b12": "道依此四印。隨印現相。皆如前說。印竟內塔",
    "T53n2122_035:0562b13": "中門自然閉。塔基有銘文。令置袈裟角。自成",
    "T53n2122_035:0562b14": "道來置于左肩上。又告諸來佛及人天眾。各",
    "T53n2122_035:0562b15": "施一珠塔住待未來。諸佛依言施已。並付普",
    "T53n2122_035:0562b16": "賢守護。待如來涅槃。送至祇桓中安戒壇",
    "T53n2122_035:0562b17": "北。至闍維舍利竟。令普賢守護。住二十年已",
    "T53n2122_035:0562b18": "後付文殊。開塔取此四牙。至正法末時。令",
    "T53n2122_035:0562b19": "傳閻浮諸國佛法住持。乃至一千一百年後。",
    "T53n2122_035:0562b20": "將此四牙印百億世界形像。皆有光明生希",
    "T53n2122_035:0562b21": "有心。後乃至四洲六欲天等流通化益。後",
    "T53n2122_035:0562b22": "文殊師利將付彌勒佛。",
    "T53n2122_035:0562b23": "爾時世尊又告大眾。我初成道時欲入河洗。",
    "T53n2122_035:0562b24": "爾時河神現身手執此寶塔。內有黃金函。盛",
    "T53n2122_035:0562b25": "一安陀會。并一尼師檀。及有一鉢袋。迦葉",
    "T53n2122_035:0562b26": "佛四牙並在函中。此是迦葉佛付我令付世",
    "T53n2122_035:0562b27": "尊今澡浴竟。請披安陀會。我即受著。地為",
    "T53n2122_035:0562b28": "六種震動。而安陀會四角放光照千百億國",
    "T53n2122_035:0562b29": "土。十方諸梵王尋光來至我所前白我言。此",
    "T53n2122_035:0562c01": "白[疊*毛]五條如拘留孫佛衣。佛涅槃已展轉相",
    "T53n2122_035:0562c02": "付。乃至婁至佛。釋迦佛涅槃後付囑娑竭龍",
    "T53n2122_035:0562c03": "王。令依此法衣造八萬領。仍造塔供養鎮後",
    "T53n2122_035:0562c04": "遺法。而此安陀會四角及條節頭。皆安萬",
    "T53n2122_035:0562c05": "字。此衣賢劫中最初而造而此寶塔形同五",
    "T53n2122_035:0562c06": "寸。而世尊開塔現真珠樓觀。其數八萬。盛",
    "T53n2122_035:0562c07": "拘留孫佛所說遺教。又有彼佛三比丘坐禪。",
    "T53n2122_035:0562c08": "佛命文殊。汝取我法螺至。彼比丘所吹佛",
    "T53n2122_035:0562c09": "興世曲。文殊依命吹螺。入定比丘即起。問",
    "T53n2122_035:0562c10": "文殊師利。今有何佛出世。文殊答言。此賢",
    "T53n2122_035:0562c11": "劫中第四釋迦佛出世。彼三比丘俱來禮佛",
    "T53n2122_035:0562c12": "在一面住。即白佛言。拘留孫佛般涅槃時。付",
    "T53n2122_035:0562c13": "我安陀會尼師檀及鉢袋。令我住此塔中。乃",
    "T53n2122_035:0562c14": "至婁至佛。令我始入涅槃。迦葉佛又付我四",
    "T53n2122_035:0562c15": "牙。牟尼佛施我少爪髮。並置塔中。世尊涅",
    "T53n2122_035:0562c16": "槃後從塔中出於此閻浮提乃至大千界。處",
    "T53n2122_035:0562c17": "處流布衣塔鎮後遺法也。",
    "T53n2122_035:0562c18": "又問。如來成道竟。佛度迦葉兄弟徒眾漸多。",
    "T53n2122_035:0562c19": "於迦蘭陀竹園集二部僧。於水池邊令二部",
    "T53n2122_035:0562c20": "眾並脫僧伽梨。遣敷尼師檀。比丘在上坐。",
    "T53n2122_035:0562c21": "令褺僧伽梨置比丘頭上。爾時世尊問比丘。",
    "T53n2122_035:0562c22": "汝解我意不。比丘答不解。我滅度後一千一",
    "T53n2122_035:0562c23": "百年。多有非法比丘毀滅我正法。有惡國王",
    "T53n2122_035:0562c24": "殺害比丘。焚燒經像故。如來從座起。自脫",
    "T53n2122_035:0562c25": "僧伽梨褺置頭上。",
    "T53n2122_035:0562c26": "佛告諸比丘。我此僧伽梨過去未來諸佛。皆",
    "T53n2122_035:0562c27": "著此衣得至解脫。末世惡比丘不受持三衣。",
    "T53n2122_035:0562c28": "亦不持戒輕慢法衣。令法速滅。我今與汝合",
    "T53n2122_035:0562c29": "三千大衣。願汝受持勿令損失。當用布褐作",
    "T53n2122_035:0563a01": "此伽梨。不得用繒帛及細軟者。並用麁大布",
    "T53n2122_035:0563a02": "作之。令末世比丘不樂好衣服。世尊發此言",
    "T53n2122_035:0563a03": "時。地之六種震動。天人歎息皆大歡喜。今",
    "T53n2122_035:0563a04": "此諸大衣。世尊教勅將付四天王及諸八使",
    "T53n2122_035:0563a05": "者。令八部鬼神守護此衣。勿令損失。乃至",
    "T53n2122_035:0563a06": "彌勒下生付囑彼佛。又付梵王帝釋若至六",
    "T53n2122_035:0563a07": "齋日年三長齋月。掃灑天宮殿。令將僧伽梨",
    "T53n2122_035:0563a08": "至彼天宮供養。藏七寶匣中。用牛頭栴檀沈",
    "T53n2122_035:0563a09": "水末香。煮取香汁。澣濯伽梨。曝曝令乾",
    "T53n2122_035:0563a10": "已。後取香屑。安寶匣中用熏僧伽梨。令彼大",
    "T53n2122_035:0563a11": "衣久住。六齋七日長齋則一月。過此日月後。",
    "T53n2122_035:0563a12": "還付四天王。是為安置處也。",
    "T53n2122_035:0563a13": "世尊又告阿難言。往須彌山頂鳴鍾。召集四",
    "T53n2122_035:0563a14": "方一切諸比丘。皆集戒壇所。各各自言。得四",
    "T53n2122_035:0563a15": "果者合得八百萬人。皆令脫七條披著僧伽",
    "T53n2122_035:0563a16": "梨。以前憂多羅送至世尊前。如來手自受",
    "T53n2122_035:0563a17": "之。安置覆釜上。世尊自脫七條安置諸衣上。",
    "T53n2122_035:0563a18": "如來發聲。普告大眾天人龍神等。我於無量",
    "T53n2122_035:0563a19": "劫中。捨頭目髓腦及內外財寶。方得解脫",
    "T53n2122_035:0563a20": "衣。證無上菩提教化群生。我涅槃後。諸惡",
    "T53n2122_035:0563a21": "比丘不信我教。不持禁戒不護解脫衣。無",
    "T53n2122_035:0563a22": "有威德毀滅正法。諸惡比丘尼不順教勅。於",
    "T53n2122_035:0563a23": "金剛道場內行不淨行。猶如婬舍。不行八敬",
    "T53n2122_035:0563a24": "輕慢比丘。速滅我正法。令天人眾減諸惡充",
    "T53n2122_035:0563a25": "滿。我今共汝發四弘願。愍念來世諸惡僧",
    "T53n2122_035:0563a26": "尼。守護此衣勿令損失。安置塔中住持佛",
    "T53n2122_035:0563a27": "法。說此語時。地之六種震動天人龍神悲歎",
    "T53n2122_035:0563a28": "歡喜。聲至大千(世尊安多會五條衣。及尼師壇。廣起問答。大同僧伽梨。世尊皆從梵",
    "T53n2122_035:0563a29": "王帝釋魔王等索諸寶玉。世尊造塔不盈七日寶塔皆成。展轉相付。乃至彌勒下時付彼流通)又世尊",
    "T53n2122_035:0563b01": "初成道度五拘隣竟。至第七年中。諸聲聞弟",
    "T53n2122_035:0563b02": "子漸漸增多。有一比丘。名真陀羅是閻浮洲",
    "T53n2122_035:0563b03": "北瞿陀羅國人。因商賈為業。來至中天竺。",
    "T53n2122_035:0563b04": "遇佛出家命善來度。彼國無有布帛氈毛。一",
    "T53n2122_035:0563b05": "切國人純著駁犢皮以為上衣。此真陀羅比",
    "T53n2122_035:0563b06": "丘。於王舍城見一駁犢皮。從彼俗人索作袈",
    "T53n2122_035:0563b07": "裟。彼俗譏嫌。有比丘白佛。佛喚呵責。佛",
    "T53n2122_035:0563b08": "告諸大眾。我此閻浮提及餘大千界如瞿陀",
    "T53n2122_035:0563b09": "羅國。以皮為袈裟。總有二十萬國。恐我入涅",
    "T53n2122_035:0563b10": "槃後。多惡比丘手害生命。取皮為衣。",
    "T53n2122_035:0563b11": "佛告目連。汝至我父王所。白父王言。我為童",
    "T53n2122_035:0563b12": "子時。毀前四齒令父王收舉遺我。今須留住",
    "T53n2122_035:0563b13": "末世鎮我遺法。目連依命取已來付世尊。佛",
    "T53n2122_035:0563b14": "告諸來佛及以分身佛。可施一齒及一金剛",
    "T53n2122_035:0563b15": "塔。告諸鬼神龍王。於一彈指頃各造金剛塔。",
    "T53n2122_035:0563b16": "盛前四齒。及十方諸來佛及我分身佛。皆",
    "T53n2122_035:0563b17": "施我齒塔。令娑竭龍王收在大海中供養。",
    "T53n2122_035:0563b18": "又告文殊師利及觀音大士。待我滅度後。汝",
    "T53n2122_035:0563b19": "以神力分身取我齒塔。擎往彼國至僧伽藍",
    "T53n2122_035:0563b20": "中。令塔放光。於光明中出諸布[疊*毛]。汝為商",
    "T53n2122_035:0563b21": "客至彼貿易。或施為法衣。汝復變為三藏比",
    "T53n2122_035:0563b22": "丘。教化彼國比丘勿著皮衣。若如佛教勤行",
    "T53n2122_035:0563b23": "精進。諸天送衣并施飲食。",
    "T53n2122_035:0563b24": "又我滅度後。一千四百年後。我此閻浮提及",
    "T53n2122_035:0563b25": "大千界。多有惡比丘不修禪戒。多造塔寺遍",
    "T53n2122_035:0563b26": "滿天下。雖非皮國多有布[疊*毛]繒綵。不以為衣。",
    "T53n2122_035:0563b27": "手樂殺生取其斑駁色皮以為上服。汝至彼",
    "T53n2122_035:0563b28": "惡世時。當以神力震動大千。令塔放光觸彼",
    "T53n2122_035:0563b29": "惡人。令生改悔不習惡法也。◎",
    "T53n2122_035:0563c01": "◎然燈篇第三十一(此有二部)",
    "T53n2122_035:0563c02": "述意部第一",
    "T53n2122_035:0563c03": "夫日舒則夜卷。月生則陰滅。燈之破暗。猶慧",
    "T53n2122_035:0563c04": "之銷障。是以虔躬燈王。克成彌陀之尊。致力",
    "T53n2122_035:0563c05": "續明。遂受定光之號。茅照輕緣。迺獲身色",
    "T53n2122_035:0563c06": "之暉。燭施微因。爰果眼根之淨。況乃振此大",
    "T53n2122_035:0563c07": "智開彼勝光者哉。是以育王臨終之日。總造",
    "T53n2122_035:0563c08": "八萬四千之燈。普照八萬四千之塔。製窮機",
    "T53n2122_035:0563c09": "巧體極殊妙。莫不名應法區事動真境。灼鑠",
    "T53n2122_035:0563c10": "電搖馩馧華列。倒影綠水籠光碧樹。曄曄",
    "T53n2122_035:0563c11": "交焰。似朝霞之鏤白日。昭昭聯暉。若常星",
    "T53n2122_035:0563c12": "之繡天漢。睇金鋪以忘夜。臨玉砌而疑曉。",
    "T53n2122_035:0563c13": "可謂無盡之福常照。盛明之徵恒皎如也。",
    "T53n2122_035:0563c14": "引證部第二",
    "T53n2122_035:0563c15": "如菩薩本行經云。佛言。我昔無數劫來放捨",
    "T53n2122_035:0563c16": "身命。於閻浮提作大國王。便持刀授與左右。",
    "T53n2122_035:0563c17": "勅令剜身作千燈處。出其身肉深如大錢。以",
    "T53n2122_035:0563c18": "蘇油灌中而作千燈。安炷已訖。語婆羅門",
    "T53n2122_035:0563c19": "言。先說經法然後灸燈。而婆羅門為王。說",
    "T53n2122_035:0563c20": "偈言。",
    "T53n2122_035:0563c21": "　常者皆盡　　高者亦墮　　合會有離",
    "T53n2122_035:0563c22": "　生者有死",
    "T53n2122_035:0563c23": "王聞偈已。歡喜踊躍。今為法故以身為燈。不",
    "T53n2122_035:0563c24": "求世榮。亦不求二乘之證。持是功德願求無",
    "T53n2122_035:0563c25": "上正真之道。發是願已。即時大千世界六種",
    "T53n2122_035:0563c26": "震動。身灸千燈。一切諸天帝釋梵王輪王等。",
    "T53n2122_035:0563c27": "皆來慰問。身灸千燈得無痛耶。頗有悔耶。王",
    "T53n2122_035:0563c28": "答天帝。不以為痛。亦無悔恨。若無悔恨以何",
    "T53n2122_035:0563c29": "為證。王便誓言。而我千燈用求無上之道。審",
    "T53n2122_035:0564a01": "當成佛者諸瘡即愈。作是語已。身即平復無",
    "T53n2122_035:0564a02": "有瘡瘢。帝釋諸天王臣眷屬無量庶民。異口",
    "T53n2122_035:0564a03": "同音悉讚歡喜。皆行十善。",
    "T53n2122_035:0564a04": "如阿闍世王受決經云。時阿闍世王請佛食",
    "T53n2122_035:0564a05": "已。佛還祇洹。王與耆婆議曰。佛飯已竟。更",
    "T53n2122_035:0564a06": "復何宜。耆婆言。唯多然燈。於是王乃勅具百",
    "T53n2122_035:0564a07": "斛麻油膏。從宮門然至祇洹精舍。時有貧",
    "T53n2122_035:0564a08": "窮老母。見王作此功德。乃更感激。行乞得兩",
    "T53n2122_035:0564a09": "錢。以至油家買油膏。膏主曰。母人大貧窮",
    "T53n2122_035:0564a10": "乞得兩錢。何不買食以自連繼。用此膏為。",
    "T53n2122_035:0564a11": "母曰。我聞佛生難值百劫一遇。我幸逢佛而",
    "T53n2122_035:0564a12": "無供養。今日見王作大功德。雖實貧窮欲然",
    "T53n2122_035:0564a13": "一燈作後世本。於是膏主嘉其至意。與兩錢",
    "T53n2122_035:0564a14": "膏應得二合。特益三合。凡得五合。母則往當",
    "T53n2122_035:0564a15": "佛前然之。計此不足半夕。乃自誓言。若我",
    "T53n2122_035:0564a16": "後世得道如佛。膏當通夕光明不消。作禮而",
    "T53n2122_035:0564a17": "去。王所然燈或滅或盡。母所然燈。光明特朗",
    "T53n2122_035:0564a18": "殊勝諸燈。通夕不滅。膏又不盡。至明朝旦。",
    "T53n2122_035:0564a19": "佛告目連。天今已曉可滅諸燈。目連承教以",
    "T53n2122_035:0564a20": "次滅燈。諸燈皆滅。唯母一燈三滅不盡。便",
    "T53n2122_035:0564a21": "舉袈裟以扇之燈光益明。乃以威神引隨嵐",
    "T53n2122_035:0564a22": "風以次吹燈。燈更熾盛上照梵天。傍照三千",
    "T53n2122_035:0564a23": "世界。悉見其光。佛告目連。止止。此當來佛",
    "T53n2122_035:0564a24": "之光明功德。非汝威神所滅。此母宿命供養",
    "T53n2122_035:0564a25": "百八十億佛。已從前佛受決。務以經法未暇",
    "T53n2122_035:0564a26": "修檀。故今貧窮無有財寶。却後三十劫當得",
    "T53n2122_035:0564a27": "作佛。號曰須彌燈光如來至真等正覺。世界",
    "T53n2122_035:0564a28": "無有日月。人民身中皆有大光。光明相照如",
    "T53n2122_035:0564a29": "忉利天。母聞歡喜作禮而去。王問耆婆。我",
    "T53n2122_035:0564b01": "作功德巍巍如此。佛不與我決。此母一燈便",
    "T53n2122_035:0564b02": "與授決。耆婆曰。王所作雖多心不專一。不",
    "T53n2122_035:0564b03": "如此母注心於佛也。於是後時闍王以至誠",
    "T53n2122_035:0564b04": "心。奉獻油華供養佛故。佛便授王決曰。却",
    "T53n2122_035:0564b05": "後八萬劫。劫名喜觀。王當為佛。佛號淨其。",
    "T53n2122_035:0564b06": "闍王太子名旃陀和利。時年八歲。見父受決",
    "T53n2122_035:0564b07": "甚大歡喜。即脫身眾寶以散佛上曰。願淨其",
    "T53n2122_035:0564b08": "佛所。我作金輪王得供養佛。佛般泥洹我當",
    "T53n2122_035:0564b09": "承續為佛。佛言。必如汝願。佛號旃檀。",
    "T53n2122_035:0564b10": "又賢愚經云。阿難白佛。不審世尊。過去世中",
    "T53n2122_035:0564b11": "作何善根。致斯無極燈供果報。佛告阿難。",
    "T53n2122_035:0564b12": "過去二阿僧祇九十一劫。此閻浮提。有大國",
    "T53n2122_035:0564b13": "王。名波塞奇。大夫人生一太子。身紫金色相",
    "T53n2122_035:0564b14": "好具足。後漸長大出家成佛。教化人民度者",
    "T53n2122_035:0564b15": "甚多爾時父王請佛及僧三月供養。有一比",
    "T53n2122_035:0564b16": "丘字阿梨蜜羅(晉言聖友)於三月中作燈檀越。日",
    "T53n2122_035:0564b17": "日入城求索蘇油燈炷之具。時王女名曰牟",
    "T53n2122_035:0564b18": "尼。蹬於高樓見此比丘。日行入城經營所",
    "T53n2122_035:0564b19": "須。心生敬愍。遣人往問何所營理。比丘報",
    "T53n2122_035:0564b20": "言。我今三月與佛及僧作燈。檀越求乞蘇油",
    "T53n2122_035:0564b21": "燈炷之具。使還報命。王女歡喜。自今已往莫",
    "T53n2122_035:0564b22": "復行乞。我當給汝燈炷之具。比丘可之。於是",
    "T53n2122_035:0564b23": "已後常送蘇油燈炷之具。聖及比丘誠心",
    "T53n2122_035:0564b24": "殷著。佛授其記。汝於來世阿僧祇劫。當得",
    "T53n2122_035:0564b25": "作佛名曰定光(餘經名然燈佛)王女牟尼聞聖及比丘",
    "T53n2122_035:0564b26": "授記作佛。心自念言。佛燈之物悉是我有。比",
    "T53n2122_035:0564b27": "丘已記我獨不得作是念已往詣佛所自陳所",
    "T53n2122_035:0564b28": "懷。佛復授記。告牟尼曰。汝於來世二阿僧祇",
    "T53n2122_035:0564b29": "九十一劫。當得作佛名釋迦牟尼。十號具足。",
    "T53n2122_035:0564c01": "王女聞記歡喜發心。化成男子。重禮佛足。求",
    "T53n2122_035:0564c02": "為沙門。佛便聽之精修不息。由昔燈明布施。",
    "T53n2122_035:0564c03": "從是已來無數劫中。天上人間受福自然。身",
    "T53n2122_035:0564c04": "體殊異超絕餘人。至今成佛。受此燈明之",
    "T53n2122_035:0564c05": "報。",
    "T53n2122_035:0564c06": "又施燈功德經云。佛告舍利弗。或有人於佛",
    "T53n2122_035:0564c07": "塔廟諸形像前而設供養。故奉施燈明。乃至",
    "T53n2122_035:0564c08": "以少燈炬。或蘇油塗然持以奉施。其明唯",
    "T53n2122_035:0564c09": "照一道一階。舍利弗。如此福德非是一切聲",
    "T53n2122_035:0564c10": "聞緣覺所能可知。唯佛如來乃能知也。求世",
    "T53n2122_035:0564c11": "報者。福德尚爾。況以清淨深樂心。相續無間",
    "T53n2122_035:0564c12": "念佛功德。照道一階福德尚爾。何況全照一",
    "T53n2122_035:0564c13": "切階道也。或二三四階道。或塔身一級二級乃",
    "T53n2122_035:0564c14": "至多級。一面二面乃至四面。乃至佛形像。舍",
    "T53n2122_035:0564c15": "利弗。彼所然燈。或時速滅。或風吹滅。或油盡",
    "T53n2122_035:0564c16": "滅。或炷盡滅。或俱盡滅。如是少時於佛塔廟",
    "T53n2122_035:0564c17": "奉施燈明。為信佛法僧故。如是少燈奉施福",
    "T53n2122_035:0564c18": "田。所得果報福德之聚。唯佛能知。少燈尚多",
    "T53n2122_035:0564c19": "不可算數。況我滅後於佛塔寺。若自作若教",
    "T53n2122_035:0564c20": "他作。或然一燈二燈乃至多燈。香華纓絡寶",
    "T53n2122_035:0564c21": "幢幡蓋。及餘種種勝妙供養。復次若人。於佛",
    "T53n2122_035:0564c22": "塔廟施燈明已。臨命終時得三種明。何等為",
    "T53n2122_035:0564c23": "三。一者彼人臨命終時。先所作福悉皆現前。",
    "T53n2122_035:0564c24": "憶念善法而不忘失。因此念已心生踊悅。二",
    "T53n2122_035:0564c25": "者因此便能起念佛心能行布施得欣喜心",
    "T53n2122_035:0564c26": "無有死苦。三者因此便得念法之心。又舍利",
    "T53n2122_035:0564c27": "弗。彼人臨命終時。更復得見四種光明。何等",
    "T53n2122_035:0564c28": "為四。一者臨終見於日輪圓滿踊出。二者見",
    "T53n2122_035:0564c29": "淨月輪圓滿踊出。三者見諸天眾一處而生。",
    "T53n2122_035:0565a01": "四者見於如來應正遍知。坐菩提樹垂得菩",
    "T53n2122_035:0565a02": "提。自見己身尊重如來。合十指掌恭敬而住",
    "T53n2122_035:0565a03": "又舍利弗。於佛塔廟施燈明已。於臨終時。",
    "T53n2122_035:0565a04": "得見如是四種光明。死已便生三十三天。生",
    "T53n2122_035:0565a05": "彼天已。於五種事而得清淨。一者得清淨力。",
    "T53n2122_035:0565a06": "二者於諸天中得殊勝威德。三者常得清淨",
    "T53n2122_035:0565a07": "念慧。四者常得聞於攝意之聲。五者而得眷",
    "T53n2122_035:0565a08": "屬。常護彼意心得欣喜。於彼天宮捨壽命已。",
    "T53n2122_035:0565a09": "不墮惡趣。生於人中最上種姓信佛法家。其",
    "T53n2122_035:0565a10": "時世間若無佛者。亦不在輕賤吉凶邪見家",
    "T53n2122_035:0565a11": "生。由施燈已復得四種可樂之法。何等為四。",
    "T53n2122_035:0565a12": "一者色力。二者資財。三者大善。四者智慧。",
    "T53n2122_035:0565a13": "若人住於大乘。於佛塔廟施燈明已。得於",
    "T53n2122_035:0565a14": "八種可樂勝法。何等為八。一者獲勝肉眼。二",
    "T53n2122_035:0565a15": "者得於勝念無能測量。三者得於勝達分天",
    "T53n2122_035:0565a16": "眼。四者為於滿足修集道故得不缺戒。五者",
    "T53n2122_035:0565a17": "得智滿足證於涅槃。六者先所作善得無難",
    "T53n2122_035:0565a18": "處。七者所作善業得值諸佛。能為一切眾生",
    "T53n2122_035:0565a19": "之眼。八者以彼善根得轉輪王。所得輪寶不",
    "T53n2122_035:0565a20": "為他障。其身端正。成為帝釋。得大威力具足",
    "T53n2122_035:0565a21": "十眼。或為梵王。善弘梵事得大禪定。舍利",
    "T53n2122_035:0565a22": "弗。以其迴向菩提善根。得是八種所樂勝",
    "T53n2122_035:0565a23": "法。又舍利弗。若人於如來前。見他施燈信心",
    "T53n2122_035:0565a24": "清淨。合十指掌起隨喜心。以此善根得於八",
    "T53n2122_035:0565a25": "種增上之法。何等為八。一者得增上色。二者",
    "T53n2122_035:0565a26": "得增上眷屬。三者得增上戒。四者於人天中",
    "T53n2122_035:0565a27": "得增上生。五者得增上信。六者得增上辯。七",
    "T53n2122_035:0565a28": "者得增上聖道。八者得阿耨菩提。又告舍利",
    "T53n2122_035:0565a29": "弗。有五種法最為難得。一者得人身難。二",
    "T53n2122_035:0565b01": "者於佛正法得信樂難。三者樂於佛法得出",
    "T53n2122_035:0565b02": "家難。四者具清淨戒難。五者得漏盡難。一",
    "T53n2122_035:0565b03": "切眾生於是五法。言為難得。汝等已得(此經一卷",
    "T53n2122_035:0565b04": "略取要言)。",
    "T53n2122_035:0565b05": "又燈指經云。昔王舍城五山圍繞。於五摩伽",
    "T53n2122_035:0565b06": "陀最處。其裏。諸勝智人修梵行者。咸以此地",
    "T53n2122_035:0565b07": "莊嚴殊特心生喜樂。自遠而來雲集其中。爾",
    "T53n2122_035:0565b08": "時城中有一長者。其家巨富庫藏盈溢。如毘",
    "T53n2122_035:0565b09": "沙門。然無子嗣。禱祀神祇求乞有子。其婦",
    "T53n2122_035:0565b10": "不久便覺有娠。滿足十月生一男兒。是兒先",
    "T53n2122_035:0565b11": "世宿殖福因。初生之日。其手一指出大光明",
    "T53n2122_035:0565b12": "明照十里。父母歡喜。即集親族及諸相師。施",
    "T53n2122_035:0565b13": "設大會為兒立字。因其指光。字曰燈指。集",
    "T53n2122_035:0565b14": "諸會者覩其異相歎未曾有。時此會中有婆",
    "T53n2122_035:0565b15": "羅門。名曰婆修。博聞多知事無不曉。見兒",
    "T53n2122_035:0565b16": "奇相非常含笑而言。此兒或是那羅延天帝",
    "T53n2122_035:0565b17": "釋提桓因日之天子諸大德天來現生也。時",
    "T53n2122_035:0565b18": "兒父母聞是語已。倍增歡喜。七日設大施會。",
    "T53n2122_035:0565b19": "舉國知聞上徹於王。闍王聞已。即勅將來。",
    "T53n2122_035:0565b20": "長者受教。尋即抱兒詣王宮門。值王宴會通",
    "T53n2122_035:0565b21": "啟不得。其兒指光徹照宮庭赫然大明。照",
    "T53n2122_035:0565b22": "于王身及以宮觀。一切雜物斯皆金色。其光",
    "T53n2122_035:0565b23": "遍照於王宮內。王即怪問。此光何來忽照吾",
    "T53n2122_035:0565b24": "宮。將非世尊欲化眾生至我門邪。又非大德",
    "T53n2122_035:0565b25": "諸天釋提桓因日天子等下降來邪。王尋遣",
    "T53n2122_035:0565b26": "人往門外看。使人見已。還入白王。向者大",
    "T53n2122_035:0565b27": "王所喚小兒。今在門外。此小兒手在乳母肩",
    "T53n2122_035:0565b28": "上。其指出光明來徹照。故有此光。王勅使",
    "T53n2122_035:0565b29": "言。速將兒來。王既見已。深異此兒。自捉兒手",
    "T53n2122_035:0565c01": "觀其兒相。諦瞻覩已而作是言。外道六師稱",
    "T53n2122_035:0565c02": "無因果。真為誑惑。若無因果。云何此兒得",
    "T53n2122_035:0565c03": "有此光。以此觀之。諸外道輩陷諸眾生顛",
    "T53n2122_035:0565c04": "墜惡趣。定知此兒非自在天等自然而有。必",
    "T53n2122_035:0565c05": "因宿福獲斯善報。始知佛語審諦不虛。而不",
    "T53n2122_035:0565c06": "修福一何怪哉。王言。今猶未審。此指光曜或",
    "T53n2122_035:0565c07": "因於日而有此明。或因於月而有此明。必欲",
    "T53n2122_035:0565c08": "驗者須待夜半。既至日暮即以小兒。置于象",
    "T53n2122_035:0565c09": "上在前而行。王將群臣共入園中。而此小",
    "T53n2122_035:0565c10": "兒指光所照幽闇大明。觀視園中鳥獸華菓",
    "T53n2122_035:0565c11": "與晝無異。王觀此已。喟然歎曰。佛之所說何",
    "T53n2122_035:0565c12": "期真妙。我於今日於因於果生大堅信。深鄙",
    "T53n2122_035:0565c13": "六師愚迷之甚。是故於佛倍生宗仰。於時耆",
    "T53n2122_035:0565c14": "域即白王言。假令貧窮尚應罄竭而修善業。",
    "T53n2122_035:0565c15": "況復富饒而不作福。如是語頃天已平曉。還",
    "T53n2122_035:0565c16": "將燈指入于王宮。王甚歡喜。大賜珍寶放令",
    "T53n2122_035:0565c17": "還家。燈指漸大。其父長者為求婚所。選擇高",
    "T53n2122_035:0565c18": "門娉以為婦。長者既富禮教先備。閨門雝",
    "T53n2122_035:0565c19": "穆資產轉盛。夫盛有衰合會有離。長者及母",
    "T53n2122_035:0565c20": "俱時喪亡。譬如日到沒處暉光潛翳。如日既",
    "T53n2122_035:0565c21": "出月光不現。如火為灰熾焰永滅。強健好色",
    "T53n2122_035:0565c22": "為病所壞。少壯之年為老所侵。所愛之命為",
    "T53n2122_035:0565c23": "死所奪。父母既終生計漸損。而此燈指少長",
    "T53n2122_035:0565c24": "富逸不閑家業。惡伴交游恣心放意。耽惑酒",
    "T53n2122_035:0565c25": "色用錢無度。倉庫貯積無人料理。如月盈",
    "T53n2122_035:0565c26": "昃闇轉就損。時彼國法歲一大會集般舟山。",
    "T53n2122_035:0565c27": "于時燈指服飾嚴從詣彼會所。時後群賊知",
    "T53n2122_035:0565c28": "燈指未還。伺其空便往到其家。劫掠錢財一",
    "T53n2122_035:0565c29": "切盡取。燈指暮歸。見已舍內為賊劫掠。唯有",
    "T53n2122_035:0566a01": "木石塼瓦等。見此事已。悶絕躄地。傍人水",
    "T53n2122_035:0566a02": "灑方得惺寤。憂愁啼哭而作是念。我父昔來",
    "T53n2122_035:0566a03": "廣作方宜。修治家業劬勞積聚。倉庫財寶",
    "T53n2122_035:0566a04": "是父所為。生育我身見有委付。如何至我",
    "T53n2122_035:0566a05": "不紹父業。浮游嬾墮為人欺[夌*欠]。父之餘財",
    "T53n2122_035:0566a06": "一旦喪失倉庫空虛畜產迸散。當于爾時指",
    "T53n2122_035:0566a07": "光亦滅。其妻厭賤捨棄而走。僮僕逃失親里",
    "T53n2122_035:0566a08": "斷絕。極親厚者反如怨讎。貧窮之人如起屍",
    "T53n2122_035:0566a09": "鬼。一切悑畏能毀盛年。好色氣力名聞種",
    "T53n2122_035:0566a10": "族。門戶智慧仁義信行。悉能壞之。我之貧厄",
    "T53n2122_035:0566a11": "世間少比。正欲捨身不能自殞。當作何方以",
    "T53n2122_035:0566a12": "自存濟。復作是念。世人所鄙不過擔屍。此",
    "T53n2122_035:0566a13": "事雖惡交無供世受苦之業。有人聞語即",
    "T53n2122_035:0566a14": "雇擔屍。燈指取直尋從其言。擔負死人到",
    "T53n2122_035:0566a15": "於冡間。意欲擲棄。于時死人急抱燈指。譬",
    "T53n2122_035:0566a16": "如小兒抱其父母。急捉不放。盡力挽却不能",
    "T53n2122_035:0566a17": "得去。死人著脊猶如胡膠。不可得脫。排推不",
    "T53n2122_035:0566a18": "離。甚大悑畏。作是念言。我於今日。擔此死",
    "T53n2122_035:0566a19": "屍欲何處活。即詣旃陀羅村語言。誰能却我",
    "T53n2122_035:0566a20": "背上死屍。當重相雇。諸旃陀羅詳共盡力。",
    "T53n2122_035:0566a21": "共挽却之。亦不肯去。餘見之者罵燈指言。狂",
    "T53n2122_035:0566a22": "人何為擔負死屍入人村落。競以杖石而打",
    "T53n2122_035:0566a23": "擲之。身體傷破痛懼並至。有人憐愍將其詣",
    "T53n2122_035:0566a24": "城。既到城門。守門之人逆遮打之。不得近",
    "T53n2122_035:0566a25": "門。此何癡人。擔負死屍欲來入城。自見己",
    "T53n2122_035:0566a26": "身被諸杖木。身體皆破甚懷懊惱。發聲大哭。",
    "T53n2122_035:0566a27": "由我貧困不擇作處。為斯賤業。如何一旦復",
    "T53n2122_035:0566a28": "值苦毒。寧作餘死不負屍生。且哭且言。時守",
    "T53n2122_035:0566a29": "門者深生憐愍。放令還家。到自空室。先同乞",
    "T53n2122_035:0566b01": "索諸貧人等。共住之者。遙見死屍在其背上。",
    "T53n2122_035:0566b02": "悉皆捨去。既到舍已屍自墮地。燈指于時逾",
    "T53n2122_035:0566b03": "增惶悑悶絕躄地。久乃得蘇。尋見死屍手指",
    "T53n2122_035:0566b04": "純是黃金。雖復悑畏見是好金。即前視之。",
    "T53n2122_035:0566b05": "以刀試割。實是真金。既得金已。心生歡喜。",
    "T53n2122_035:0566b06": "復前剪頭項手足。如是剪已。尋復還生。須",
    "T53n2122_035:0566b07": "臾之頃。金頭手足其積過人。譬如王者失國",
    "T53n2122_035:0566b08": "還復本位。如盲得眼視照明了。燈指歡喜亦",
    "T53n2122_035:0566b09": "復如是。庫藏珍寶倍勝於前。威德名譽有過",
    "T53n2122_035:0566b10": "先日。親里朋友妻子僮僕一切還來。燈指歎",
    "T53n2122_035:0566b11": "曰。嗚呼怪哉。富有大力。能使世人來歸亟",
    "T53n2122_035:0566b12": "疾。嗚呼怪哉。貧有大力。能使所親捨我亟",
    "T53n2122_035:0566b13": "速。我先貧時素有所親昵交游道絕。聊無",
    "T53n2122_035:0566b14": "一人與我語者。今日一切顒顒承事合掌恭",
    "T53n2122_035:0566b15": "敬。假使生處如天帝釋。勇力如羅摩。知見",
    "T53n2122_035:0566b16": "如天師。若無錢財都無所直。富者不問愚智",
    "T53n2122_035:0566b17": "皆稱好人。實無所知人以為智。亦得勇健諸",
    "T53n2122_035:0566b18": "善名聞。雖復醜陋老弊。少壯婦女樂至其邊。",
    "T53n2122_035:0566b19": "阿闍世王聞其還富。尋即遣人來取其寶。其",
    "T53n2122_035:0566b20": "所取者盡是死人。還擲屋中見是真金。燈",
    "T53n2122_035:0566b21": "指知王欲得此寶。即以金頭手足以用上王。",
    "T53n2122_035:0566b22": "王既得已齎之還宮。於後燈指作是思惟。而",
    "T53n2122_035:0566b23": "說偈言。",
    "T53n2122_035:0566b24": "　五欲極輕動　　如電毒蛇蟲",
    "T53n2122_035:0566b25": "　榮樂不久停　　即生厭患心",
    "T53n2122_035:0566b26": "尋以珍寶施與眾人。於佛法中出家求道。精",
    "T53n2122_035:0566b27": "勤修習得阿羅漢。雖獲道果而此屍寶常隨",
    "T53n2122_035:0566b28": "逐之。比丘問佛。燈指比丘。以何因緣從生已",
    "T53n2122_035:0566b29": "來有是指光。以何因緣受此貧困。復以何因",
    "T53n2122_035:0566c01": "緣有此屍寶常隨逐之。佛告比丘至心諦聽。",
    "T53n2122_035:0566c02": "吾當為汝說其宿緣。燈指比丘。乃往古世生",
    "T53n2122_035:0566c03": "波羅柰國大長者家。為小兒時乘車在外。游",
    "T53n2122_035:0566c04": "戲晚來門戶已閉。大喚開門。無人來應。良久",
    "T53n2122_035:0566c05": "母來與兒開門。瞋罵母言。舉家擔死人去耶。",
    "T53n2122_035:0566c06": "賊來劫耶。何以無人與我開門。以是業緣",
    "T53n2122_035:0566c07": "死墮地獄。地獄餘報還生人中受斯貧困。光",
    "T53n2122_035:0566c08": "指因緣屍寶因緣。為汝更說。過去九十一劫",
    "T53n2122_035:0566c09": "有佛名毘婆尸。彼佛入涅槃後。佛法住世。",
    "T53n2122_035:0566c10": "燈指爾時為大長者。其家大富。往至塔寺恭",
    "T53n2122_035:0566c11": "敬禮拜。見有泥像一指破落。尋治此指以金",
    "T53n2122_035:0566c12": "薄薄之。修治已訖。尋發願言。我以香華伎",
    "T53n2122_035:0566c13": "樂供養治像功德因緣。願生天上人間。常得",
    "T53n2122_035:0566c14": "尊豪富貴。假令漏失尋還得之。使我於佛法",
    "T53n2122_035:0566c15": "中出家得道。以治佛指故。得是指光及死屍",
    "T53n2122_035:0566c16": "寶聚。以惡口故。從地獄出時貧窮果報。以是",
    "T53n2122_035:0566c17": "因緣少種福業。於形像所得是福報。乃至涅",
    "T53n2122_035:0566c18": "槃形像尚爾。況復如來法身者乎。",
    "T53n2122_035:0566c19": "又譬喻經云。昔佛在世時。佛大弟子大目揵",
    "T53n2122_035:0566c20": "連。乘通往到忉利天上。入帝釋園游行觀看。",
    "T53n2122_035:0566c21": "見一天女形貌端正光明照曜與眾超絕。目",
    "T53n2122_035:0566c22": "連見已。即問天女。汝本前身種何福緣。今受",
    "T53n2122_035:0566c23": "此報奇妙無量。天女答曰。我本前身時作瓶",
    "T53n2122_035:0566c24": "沙王宮中使人。時王宮中有佛精舍。我時夜",
    "T53n2122_035:0566c25": "入見佛塔中。暗無光明。我即然燈著精舍中。",
    "T53n2122_035:0566c26": "由是因緣今受此身光明殊妙。天堂受福快",
    "T53n2122_035:0566c27": "樂無極。",
    "T53n2122_035:0566c28": "又譬喻經云。昔佛在世時。諸弟子中德各不",
    "T53n2122_035:0566c29": "同。如舍利弗智慧第一。大目連神通第一。如",
    "T53n2122_035:0567a01": "阿那律天眼第一。能見三千大千世界。乃至",
    "T53n2122_035:0567a02": "微細無幽不覩。阿難見已而白佛言。此阿那",
    "T53n2122_035:0567a03": "律。宿有何業。天眼乃爾。佛告阿難。乃往過",
    "T53n2122_035:0567a04": "去九十一劫。毘婆尸佛入涅槃後。此人爾時",
    "T53n2122_035:0567a05": "身行劫賊。入佛塔中欲盜塔物。時佛塔中佛",
    "T53n2122_035:0567a06": "前然燈。其燈欲滅。賊即以箭正燈使明。見佛",
    "T53n2122_035:0567a07": "威光。[嗇*欠]然毛豎。即自念言。他人尚能捨物",
    "T53n2122_035:0567a08": "求福。我云何盜便捨而去。緣正燈炷福德",
    "T53n2122_035:0567a09": "因緣。從是以來九十一劫。常生善處。漸捨",
    "T53n2122_035:0567a10": "諸惡福祐日增。今得值我出家修道得阿羅",
    "T53n2122_035:0567a11": "漢。於眾人中天眼徹視最為第一。何況有人",
    "T53n2122_035:0567a12": "至心割捨。然燈佛前所獲福德難可稱量。又",
    "T53n2122_035:0567a13": "智度論云。若人盜佛塔中珠及盜燈明死墮",
    "T53n2122_035:0567a14": "地獄。若出為人世世生盲。",
    "T53n2122_035:0567a15": "又灌頂經云。救脫菩薩白佛言。若族姓男女。",
    "T53n2122_035:0567a16": "其有尫羸著床痛惱無救護者。我今當勸請",
    "T53n2122_035:0567a17": "諸眾僧。七日七夜齋戒一心。受持八禁六時",
    "T53n2122_035:0567a18": "行道。四十九遍讀是經典。勸然七層之燈。",
    "T53n2122_035:0567a19": "懸五色續命神幡。阿難問言。續命幡燈法則",
    "T53n2122_035:0567a20": "云何。神幡五色四十九尺。燈亦復爾。七層之",
    "T53n2122_035:0567a21": "燈一層七燈。燈如車輪。若遭厄難閉在牢獄",
    "T53n2122_035:0567a22": "枷鎖著身。亦應造立幡燈放諸雜類眾生。至",
    "T53n2122_035:0567a23": "四十九。可得過度危厄之難。不為諸橫惡",
    "T53n2122_035:0567a24": "鬼所持。",
    "T53n2122_035:0567a25": "又超日明三昧經云。日天王與無數天人。來",
    "T53n2122_035:0567a26": "詣佛所稽首言。以何等行得為日天照四天",
    "T53n2122_035:0567a27": "下。復以何緣而為月天照除夜冥。佛言。有四",
    "T53n2122_035:0567a28": "事。一常喜布施。二修身慎行。三奉戒不犯。",
    "T53n2122_035:0567a29": "四然燈於佛寺。若於父母沙門道人皆殖光",
    "T53n2122_035:0567b01": "明。又身口意行不殺等十善。佛言。又有四事",
    "T53n2122_035:0567b02": "得為月王。一布施貧匱。二奉持五戒。三恭事",
    "T53n2122_035:0567b03": "三尊。四冥設燈光於君父師等。",
    "T53n2122_035:0567b04": "又僧祇律云。佛言。從今日聽然燈。時當置火",
    "T53n2122_035:0567b05": "一邊漸次然之。當先然照金剎及佛形像。先",
    "T53n2122_035:0567b06": "禮拜已。當出次然餘處。滅時不得卒滅。當言",
    "T53n2122_035:0567b07": "諸大德欲滅燈。不聽用口吹滅(義云為有食火蟲恐人口氣損蟲所",
    "T53n2122_035:0567b08": "以不聽口吹也)聽以手扇滅及衣扇滅。當羇折頭燋去",
    "T53n2122_035:0567b09": "入時不得卒入。當唱言諸大德燈欲入始得",
    "T53n2122_035:0567b10": "入之。若不如是越威儀法也。又三千威儀云。",
    "T53n2122_035:0567b11": "然燈有五事。一當持淨巾拭中外令淨。二當",
    "T53n2122_035:0567b12": "作淨炷。三當自作麻油。四著膏不得令滿亦",
    "T53n2122_035:0567b13": "不得令少。五當護令堅莫懸妨人道。又五百",
    "T53n2122_035:0567b14": "問事云。續佛光明晝不得滅。佛無明闇以本",
    "T53n2122_035:0567b15": "無言。念齊限故滅有罪。又大唐三藏波頗師",
    "T53n2122_035:0567b16": "云。佛前燈無處取燈。以物傍取不損光者得",
    "T53n2122_035:0567b17": "頌曰。",
    "T53n2122_035:0567b18": "　藕樹交無極　　華雲衣數重",
    "T53n2122_035:0567b19": "　織竹能為象　　縛荻巧成龍",
    "T53n2122_035:0567b20": "　落灰然甤盛　　垂油濕畫峯",
    "T53n2122_035:0567b21": "　天宮儻若照　　燈王復可逢",
    "T53n2122_035:0567b22": "感應緣(略引三驗)",
    "T53n2122_035:0567b23": "宋沙門釋道冏隋沙門釋法純唐簡州",
    "T53n2122_035:0567b24": "三學山寺神燈",
    "T53n2122_035:0567b25": "宋京師南澗寺。有釋道冏。姓馬。扶風人。初出",
    "T53n2122_035:0567b26": "家為道懿弟子。懿病常遣冏等四人。至河南",
    "T53n2122_035:0567b27": "霍山採鍾乳。入穴數里跨木度水三人溺死。",
    "T53n2122_035:0567b28": "炬火又亡。冏判無濟理。冏素誦法華。唯憑誠",
    "T53n2122_035:0567b29": "此業。又存念觀音。有項見一光如熒光。追",
    "T53n2122_035:0567c01": "之不及。遂得出穴。於是進修禪業節行彌新。",
    "T53n2122_035:0567c02": "頻作數度普賢齋。並有瑞應。或見胡僧入坐。",
    "T53n2122_035:0567c03": "或見騎馬人至。並未敘暄涼。儵忽不見。後",
    "T53n2122_035:0567c04": "與同學人南游上京觀矚風化。夜乘氷度河。",
    "T53n2122_035:0567c05": "中道氷破三人沒死。冏又歸誠觀音。乃覺脚",
    "T53n2122_035:0567c06": "下如有一物臲卼復見赤光在前。乘光至",
    "T53n2122_035:0567c07": "岸。達都止南澗寺。常以般舟為業。嘗中夜",
    "T53n2122_035:0567c08": "入禪忽見四人。御車至房呼令上乘。冏欻不",
    "T53n2122_035:0567c09": "自覺。已見身在郡後沈橋間。見一人在路坐",
    "T53n2122_035:0567c10": "胡床。侍者數百人。見冏驚起曰。坐禪人耳。彼",
    "T53n2122_035:0567c11": "人因語左右曰。向止令知處而已。何忽勞屈",
    "T53n2122_035:0567c12": "法師。於是禮拜執別。令人送冏。還寺扣門。良",
    "T53n2122_035:0567c13": "久方開。入寺見房猶閉。眾咸莫測其然。宋元",
    "T53n2122_035:0567c14": "嘉二十年。臨川康王義慶携往廣陵。終於彼",
    "T53n2122_035:0567c15": "也(右此一驗出梁高僧傳)。",
    "T53n2122_035:0567c16": "隋西京淨住寺釋法純。姓祝氏。扶風始平人",
    "T53n2122_035:0567c17": "也。性愛定林情兼拯溺。嘗於道場然燈。遂感",
    "T53n2122_035:0567c18": "燈明續焰經于一七夜。不添油炷而光曜倍",
    "T53n2122_035:0567c19": "常。私密異之。為滅累之嘉相也。又油瓮所止",
    "T53n2122_035:0567c20": "在佛堂內。忽然不見。乃經再宿還來本處。而",
    "T53n2122_035:0567c21": "油滿如故。每於夜靜聞有說法教授之聲。異",
    "T53n2122_035:0567c22": "香尋隙氣衝於外。就而視之一無所見。識者",
    "T53n2122_035:0567c23": "以為幽祇所集故也。至仁壽三年遂覺不",
    "T53n2122_035:0567c24": "愈。閉室靜坐而無痛所。白衣童子手捧光明",
    "T53n2122_035:0567c25": "立侍於右。弟子慧進入問。此是何人。答曰。是",
    "T53n2122_035:0567c26": "第六欲天頻來命我。但以諸天著樂竟不許",
    "T53n2122_035:0567c27": "之。由妨修道故也。常願生無佛法處教化眾",
    "T53n2122_035:0567c28": "生。慎勿彰言。死後門徒為建齋修福。道俗湊",
    "T53n2122_035:0567c29": "集並在純前。有雙鴿飛來入純房內。在衣桁",
    "T53n2122_035:0568a01": "上注目看純。雖人觸捉都無有懼。純云。任之",
    "T53n2122_035:0568a02": "勿捉至暮方逝。與眾辭別。不覺餘想。卒于淨",
    "T53n2122_035:0568a03": "住。春秋八十有五。即仁壽三年五月十二日",
    "T53n2122_035:0568a04": "也。",
    "T53n2122_035:0568a05": "唐蜀川簡州三學山寺。至隋開皇十二年。",
    "T53n2122_035:0568a06": "寺東壁有佛跡現。長尺八寸闊七寸。兼有神",
    "T53n2122_035:0568a07": "燈自空而現。每夕常爾。齋日則多。有州宰意",
    "T53n2122_035:0568a08": "欲尋之。乘馬來寺。十里已外空燈列見漸近",
    "T53n2122_035:0568a09": "漸昧。遂並失之。返還十里如前還見。至今",
    "T53n2122_035:0568a10": "不絕。初出一燈至大。從此大燈流散四空千",
    "T53n2122_035:0568a11": "有餘現。遇大風起吹此小燈還滅。滅已大燈",
    "T53n2122_035:0568a12": "還出。小燈流散四空迄至天明始滅。每月",
    "T53n2122_035:0568a13": "於六齋日常出如此。至貞觀末。有僧法藏。以",
    "T53n2122_035:0568a14": "乞為心不護細行。夜宿寺中。有大神衣甲羽",
    "T53n2122_035:0568a15": "冑。從門中拔出擲于寺外七里。傷足餘無所",
    "T53n2122_035:0568a16": "損。夜還返寺。重門皆閉。後遂改勵精勤道",
    "T53n2122_035:0568a17": "業(右此一驗出高僧傳)。",
    "T53n2122_035:0568a18": "依道宣律師感通記云。律師問天人曰。其蜀",
    "T53n2122_035:0568a19": "地簡州三學山寺空燈常照因何而有。答曰。",
    "T53n2122_035:0568a20": "山有菩薩寺。迦葉佛正法時初立。有歡喜王",
    "T53n2122_035:0568a21": "菩薩造之。寺名法燈。自彼至今常明空表有",
    "T53n2122_035:0568a22": "小菩薩三百人斷粒遐齡常住此。山此燈又",
    "T53n2122_035:0568a23": "是山神李特續後供養(特舊蜀主)故至正月處處然",
    "T53n2122_035:0568a24": "燈以供佛寺。◎",
    "T53n2122_035:0568a25": "法苑珠林卷第三十五"
}