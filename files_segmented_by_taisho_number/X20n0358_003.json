{
    "X20n0358_003:0179a06": "金光明經文句文句記會本卷第三",
    "X20n0358_003:0179a08": "北涼三藏法師　曇無讖　譯經",
    "X20n0358_003:0179a09": "天台智者大師說文句門人灌頂錄",
    "X20n0358_003:0179a10": "四明沙門　知禮　述文句記",
    "X20n0358_003:0179a11": "雙徑沙門明得會句并記入於經文",
    "X20n0358_003:0179a12": "【記】五默念騰疑序二初分文。",
    "X20n0358_003:0179a13": "【文句】從信相歡喜下是第五默念騰疑序文為二初",
    "X20n0358_003:0179a14": "見相歡喜二默念陳疑。",
    "X20n0358_003:0179a15": "【記】二隨釋二初見相歡喜。",
    "X20n0358_003:0179a16": "爾時信相菩薩見是諸佛及希有事歡喜踊躍恭敬",
    "X20n0358_003:0179a17": "合掌向諸世尊。",
    "X20n0358_003:0179a18": "【文句】歡喜者既因心疑覩瑞見佛必知聞法是故歡",
    "X20n0358_003:0179a19": "喜。",
    "X20n0358_003:0179a20": "【記】二默念陳疑。",
    "X20n0358_003:0179a21": "至心念佛作是思惟釋迦如來無量功德唯壽命中",
    "X20n0358_003:0179a22": "心生疑惑云何如來壽命如是方八十年。",
    "X20n0358_003:0179a23": "【記】文三初明騰疑意。",
    "X20n0358_003:0179a24": "【文句】從至心念佛下是默念求決也夫疑情不可久",
    "X20n0358_003:0179b01": "處是故騰疑。",
    "X20n0358_003:0179b02": "【記】積疑不騰恐成疑蓋。二正騰所疑。",
    "X20n0358_003:0179b03": "【文句】念釋迦如來無量功德相好光明神力說法皆",
    "X20n0358_003:0179b04": "不生疑唯壽命中心生疑惑云何佛壽中八十年",
    "X20n0358_003:0179b05": "念此覆心故默騰求決也。",
    "X20n0358_003:0179b06": "【記】一切功德依壽得住其壽既促眾德奚為故皆不",
    "X20n0358_003:0179b07": "疑但念壽短此覆不騰莫能決了。三明默念意。",
    "X20n0358_003:0179b08": "【文句】而不發言者四佛適現威尊敬重不敢發言疑",
    "X20n0358_003:0179b09": "既覆心不得不念又前默念而感瑞今承前默念",
    "X20n0358_003:0179b10": "以求決爾。",
    "X20n0358_003:0179b11": "【記】威尊故默求決故念承前可見。六止疑序二",
    "X20n0358_003:0179b12": "初分文。",
    "X20n0358_003:0179b13": "【文句】從爾時四佛以正徧知下是第六止疑序文為",
    "X20n0358_003:0179b14": "二一正止疑二釋止疑。",
    "X20n0358_003:0179b15": "【記】二隨釋二初正止疑。",
    "X20n0358_003:0179b16": "爾時四佛以正徧知告信相菩薩善男子汝今不應",
    "X20n0358_003:0179b17": "思量如來壽命短促。",
    "X20n0358_003:0179b18": "【記】文三初止疑意。",
    "X20n0358_003:0179b19": "【文句】疑蓋覆心聞法不解故先止之例如見諦先斷",
    "X20n0358_003:0179b20": "疑方進脩道也若信相實疑宜須折止若是起教",
    "X20n0358_003:0179b21": "因其訓人。",
    "X20n0358_003:0179b22": "【記】疑盖覆心者五盖中疑能覆禪慧須預止者何",
    "X20n0358_003:0179b23": "哉若未解理心合致疑既覩威尊是決疑地儻堅",
    "X20n0358_003:0179b24": "執疑念則觀慧莫開故須止之令諦心受法例如",
    "X20n0358_003:0179c01": "等者疑是見惑能障真諦斷疑見道方進真脩信",
    "X20n0358_003:0179c02": "相騰疑或權或實佛止則令自他獲益。二正止",
    "X20n0358_003:0179c03": "疑三初大用不應。",
    "X20n0358_003:0179c04": "【文句】從汝今不應下正止疑也云何不應有三不應",
    "X20n0358_003:0179c05": "一大用不應八十者是佛大用是故不應。",
    "X20n0358_003:0179c06": "【記】八十之壽是法界全體起應物大用故不應以",
    "X20n0358_003:0179c07": "定短致疑。二法性不應。",
    "X20n0358_003:0179c08": "【文句】二法性海深非言思所測。",
    "X20n0358_003:0179c09": "【記】釋尊所證性海淵深豈以長短心慮測度。三",
    "X20n0358_003:0179c10": "智度不應。",
    "X20n0358_003:0179c11": "【文句】三以信能入以智能度汝信智未具豈度量所",
    "X20n0358_003:0179c12": "思。",
    "X20n0358_003:0179c13": "【記】真信真智二皆具足能知能證汝今未具不應",
    "X20n0358_003:0179c14": "度量此三不應是約三身而成止意亦可前二約",
    "X20n0358_003:0179c15": "所思止後一約能思止。三引證結。",
    "X20n0358_003:0179c16": "【文句】釋論云無量法欲量是人為覆溺故將不應而",
    "X20n0358_003:0179c17": "止之也。",
    "X20n0358_003:0179c18": "【記】佛所有法皆悉無量若以有量心慮量之必當",
    "X20n0358_003:0179c19": "覆溺於疑惑海是故四佛以三不應止其疑念。",
    "X20n0358_003:0179c20": "二釋止疑。",
    "X20n0358_003:0179c21": "何以故善男子我等不見諸天世人魔眾梵眾沙門",
    "X20n0358_003:0179c22": "婆羅門人及非人有能思算如來壽量知其齊限唯",
    "X20n0358_003:0179c23": "除如來。",
    "X20n0358_003:0179c24": "【記】文三初釋法性不應二初明八眾攝菩薩。",
    "X20n0358_003:0180a01": "【文句】何以故下釋三不應之意舉八眾皆不能量者",
    "X20n0358_003:0180a02": "釋法性不應也法身菩薩法性淨土故不在言生",
    "X20n0358_003:0180a03": "身菩薩若在家為天龍等所攝若出家為四眾所",
    "X20n0358_003:0180a04": "攝若法性身施權亦為八眾所攝。",
    "X20n0358_003:0180a05": "【記】經列八眾雖已分明但闕菩薩故約生法權實",
    "X20n0358_003:0180a06": "示之法性土者方便實報也既不居此故不在言。",
    "X20n0358_003:0180a07": "二明皆不應測性。",
    "X20n0358_003:0180a08": "【文句】若凡若聖悉不能思算也。",
    "X20n0358_003:0180a09": "【記】如來所遊深廣法性尚過菩薩所行清淨況復",
    "X20n0358_003:0180a10": "凡小而能思算。二釋智度不應二初正釋降佛",
    "X20n0358_003:0180a11": "難測。",
    "X20n0358_003:0180a12": "【文句】唯除如來者釋智度不應也若如如來是則能",
    "X20n0358_003:0180a13": "知既未如如來那忽能知。",
    "X20n0358_003:0180a14": "【記】唯佛與佛乃能究盡因智那知。二兼示佛所",
    "X20n0358_003:0180a15": "知法二初古釋可知故無常。",
    "X20n0358_003:0180a16": "【文句】舊用此語為智所知知是無常可量之法。",
    "X20n0358_003:0180a17": "【記】言此語者唯除如來句也壽量既為智之所知",
    "X20n0358_003:0180a18": "是可思法驗是無常。二明今釋常智知常。",
    "X20n0358_003:0180a19": "【文句】天台師云不爾如來有無量常智能知無量常",
    "X20n0358_003:0180a20": "法豈可以常智所知判為無常邪。",
    "X20n0358_003:0180a21": "【記】無量常智者究竟無知方具足知此知稱性以",
    "X20n0358_003:0180a22": "全本智成佛智故既知本性性豈無常古師不解",
    "X20n0358_003:0180a23": "故以有知而為佛智乃以所知是無常法。三令",
    "X20n0358_003:0180a24": "比知大用。",
    "X20n0358_003:0180b01": "【文句】智性既冥大用可解是釋三不應也。",
    "X20n0358_003:0180b02": "【記】無知之智故冥法性法性本用具足發現現長",
    "X20n0358_003:0180b03": "現短皆名常壽以全性故經釋智性略大用者以",
    "X20n0358_003:0180b04": "可解故。七集眾序。",
    "X20n0358_003:0180b05": "時四如來將欲宣暢釋迦文佛所得壽命欲色界天",
    "X20n0358_003:0180b06": "諸龍鬼神乾闥婆阿脩羅迦樓羅緊那羅摩睺羅伽",
    "X20n0358_003:0180b07": "及無量百千億那由他菩薩摩訶薩以佛神力悉來",
    "X20n0358_003:0180b08": "聚集信相菩薩摩訶薩室。",
    "X20n0358_003:0180b09": "【記】文二初正釋經文二初對他經前後。",
    "X20n0358_003:0180b10": "【文句】從時四如來下是第七集眾序餘經或先集眾",
    "X20n0358_003:0180b11": "後現瑞此經先現瑞後集眾前後互出爾。",
    "X20n0358_003:0180b12": "【記】二約今經解釋三初正明此室眾二初略釋時",
    "X20n0358_003:0180b13": "眾。",
    "X20n0358_003:0180b14": "【文句】時者將欲宣暢之時也眾者欲色界諸天也。",
    "X20n0358_003:0180b15": "【記】二明集眾意。",
    "X20n0358_003:0180b16": "【文句】信相一人利益者少有緣若集所益處多是故",
    "X20n0358_003:0180b17": "集眾。",
    "X20n0358_003:0180b18": "【記】即八十壽顯三身常豈益信相一人而已故以",
    "X20n0358_003:0180b19": "神力攝諸有緣令聞圓常得四悉益言益處多者",
    "X20n0358_003:0180b20": "豈止一室此眾聞後在處宣布耳。二兼明一經",
    "X20n0358_003:0180b21": "眾正明此室具四種眾傍兼諸品皆有四眾句三",
    "X20n0358_003:0180b22": "初明此經具四眾。",
    "X20n0358_003:0180b23": "【文句】眾有四種一發起眾信相樹神等是也二當機",
    "X20n0358_003:0180b24": "眾聞即得道者是也三影響眾從十方遠來者是",
    "X20n0358_003:0180c01": "也四結緣眾當座雖未得道作後世因緣者是也",
    "X20n0358_003:0180c02": "如流水為魚說法遠作今日得悟因緣即其事也。",
    "X20n0358_003:0180c03": "【記】影響眾者古往諸佛法身大士隱其圓極助佛",
    "X20n0358_003:0180c04": "揚化為伴奉主如影隨質似響答聲四眾名義具",
    "X20n0358_003:0180c05": "法華疏。二明眾與諸經同。",
    "X20n0358_003:0180c06": "【文句】此經集天龍眾與華嚴意同亦集人眾而文略",
    "X20n0358_003:0180c07": "新本中有無量百千婆羅門眾懺悔品初信相及",
    "X20n0358_003:0180c08": "眷屬詣耆闍崛山即是人眾也。",
    "X20n0358_003:0180c09": "【記】此中集天龍與華嚴何異此品新本既云無量",
    "X20n0358_003:0180c10": "婆羅門眾又懺悔品信相出城與無量無邊百千",
    "X20n0358_003:0180c11": "眾生俱往靈鷲豈皆鬼神驗知集眾與諸經同。",
    "X20n0358_003:0180c12": "三止常情偏局解。",
    "X20n0358_003:0180c13": "【文句】相承云此經與冥道相關正集天龍略不說人",
    "X20n0358_003:0180c14": "爾。",
    "X20n0358_003:0180c15": "【記】豈以此品舊譯文略便云止集天龍眾耶。三",
    "X20n0358_003:0180c16": "明經部法益二初異法華屬方等。",
    "X20n0358_003:0180c17": "【文句】總瑞中云一切世間未曾有事悉具出現不見",
    "X20n0358_003:0180c18": "與二乘記但明常辨性與般若方等意同故判屬",
    "X20n0358_003:0180c19": "方等教攝。",
    "X20n0358_003:0180c20": "【記】一切世間合該十界未曾有事悉具出現合於",
    "X20n0358_003:0180c21": "十界皆顯三德而且未授二乘佛記驗知未可同",
    "X20n0358_003:0180c22": "法華部但就通教對利根者明三身常辨圓法性",
    "X20n0358_003:0180c23": "與其二酥談圓不異既其首題不標般若部內二",
    "X20n0358_003:0180c24": "處稱方等名故今判教屬於方等而此部中得圓",
    "X20n0358_003:0181a01": "益者自於十界妙證新伊亦得稱為未曾有事悉",
    "X20n0358_003:0181a02": "具出現。二須乘戒顯眾益。",
    "X20n0358_003:0181a03": "【文句】此中應論乘戒緩急四句判出天龍生處得道",
    "X20n0358_003:0181a04": "不得道權實等事如別記云云。",
    "X20n0358_003:0181a05": "【記】乘戒四句者一乘戒俱急二乘戒俱緩三乘急",
    "X20n0358_003:0181a06": "戒緩四乘緩戒急先須了知乘戒體相且戒論十",
    "X20n0358_003:0181a07": "種唯取不缺不破不穿不雜此之四戒雖分定散",
    "X20n0358_003:0181a08": "皆人天因是今戒也不取隨道無著智所讚自在",
    "X20n0358_003:0181a09": "隨定具足以此六種雖名為戒體是三觀自屬乘",
    "X20n0358_003:0181a10": "耳乘論五乘不取人天以其二種雖名為乘不動",
    "X20n0358_003:0181a11": "不出體是漏善事戒所攝唯取三乘以此三乘該",
    "X20n0358_003:0181a12": "於四教是入理智雖分深淺皆動煩惱出生死故",
    "X20n0358_003:0181a13": "得名乘也今以四戒而對三乘論於緩急以成四",
    "X20n0358_003:0181a14": "句乘戒俱急者今之人天來聞法者是其俱緩者",
    "X20n0358_003:0181a15": "惡道苦縛莫預此會乘急戒緩者今諸龍鬼同集",
    "X20n0358_003:0181a16": "者是乘緩戒急著樂諸天嗜欲人等不預此者皆",
    "X20n0358_003:0181a17": "是其類復須了知集今會者雖云乘急乘有權實",
    "X20n0358_003:0181a18": "宿世脩習藏通急者今在室中覩於四佛佛身不",
    "X20n0358_003:0181a19": "同但見應化縱聞長壽須歸灰滅滅已不生若其",
    "X20n0358_003:0181a20": "宿脩別圓急者今覩四佛同尊特身一身一智聞",
    "X20n0358_003:0181a21": "山斤等雖是應壽知即法報三一難思名見常身",
    "X20n0358_003:0181a22": "權實等者此四緩急眾生之中有實行者有權示",
    "X20n0358_003:0181a23": "者權能引實作種熟脫久近因緣故云等事別記",
    "X20n0358_003:0181a24": "者即法華淨名疏及止觀也令依彼說故注云云。",
    "X20n0358_003:0181b01": "二判屬序段。",
    "X20n0358_003:0181b02": "【文句】齊此判屬序段者文云將欲宣暢大眾雲集豈",
    "X20n0358_003:0181b03": "非序之明證邪序分竟。",
    "X20n0358_003:0181b04": "【記】二大段正宗分二初總示文義二初示經文起",
    "X20n0358_003:0181b05": "盡。",
    "X20n0358_003:0181b06": "【文句】從爾時四佛下三品半文是第二正說段。",
    "X20n0358_003:0181b07": "【記】懺悔讚歎空品三品全及此壽量半品同是正",
    "X20n0358_003:0181b08": "說。二辨三章大義二初敘他師二初正明他義",
    "X20n0358_003:0181b09": "三初敘初師。",
    "X20n0358_003:0181b10": "【文句】凡三說不同一云壽量明常果為宗常果契性",
    "X20n0358_003:0181b11": "性即是體二義宛然不須多惑下懺悔品滅惡讚",
    "X20n0358_003:0181b12": "歎品生善空品導成即是經用也。",
    "X20n0358_003:0181b13": "【記】二敘次師二初敘。",
    "X20n0358_003:0181b14": "【文句】二云壽量明宗懺歎明用空品明體。",
    "X20n0358_003:0181b15": "【記】二章安破以今不云師及天台知是私破。",
    "X20n0358_003:0181b16": "【文句】此乃以因中所用之性為果上所顯之體於義",
    "X20n0358_003:0181b17": "不便故不用之。",
    "X20n0358_003:0181b18": "【記】空雖是中乃是因位用中破執且非果上所顯",
    "X20n0358_003:0181b19": "中體法雖不異用顯義殊古既昧此故今不用。",
    "X20n0358_003:0181b20": "三敘真諦二初敘。",
    "X20n0358_003:0181b21": "【文句】三三藏云正說有兩段壽量是果段三身是因",
    "X20n0358_003:0181b22": "段二文各有序虗空藏問為因段序。",
    "X20n0358_003:0181b23": "【記】虗空等者新經三身分別品云虗空藏菩薩白",
    "X20n0358_003:0181b24": "佛云何菩薩於諸如來甚深秘密如法脩行指此",
    "X20n0358_003:0181c01": "為序也。二章安破。",
    "X20n0358_003:0181c02": "【文句】直是發問於序義弱。",
    "X20n0358_003:0181c03": "【記】諸經節節皆有發問豈盡稱序故云義弱。二",
    "X20n0358_003:0181c04": "今師去取。",
    "X20n0358_003:0181c05": "【文句】師云三身成果上義非因義也是故不用初家",
    "X20n0358_003:0181c06": "所說好與今意同。",
    "X20n0358_003:0181c07": "【記】彼虗空藏雖約因問佛乃答云一切如來等有",
    "X20n0358_003:0181c08": "三身豈非果義故去三藏取初家次師可知。二",
    "X20n0358_003:0181c09": "明今意三初就新經明宗體三初四佛說迹以顯",
    "X20n0358_003:0181c10": "本。",
    "X20n0358_003:0181c11": "【文句】新舊兩文凡二處明宗初是四佛拂疑明應化",
    "X20n0358_003:0181c12": "之壽非思算所知迹既長遠本難窮極上根人聞",
    "X20n0358_003:0181c13": "迹悟本也。",
    "X20n0358_003:0181c14": "【記】拂八十之短疑明海滴之長應既聞應化能長",
    "X20n0358_003:0181c15": "能短則達法報非滅非生本迹既融思議乃絕上",
    "X20n0358_003:0181c16": "根之者秪聞其迹亦悟本源當第一周也。二王",
    "X20n0358_003:0181c17": "子示本令悟迹。",
    "X20n0358_003:0181c18": "【文句】若未悟者王子明蚊蚋脚可以作城樓鼠登兔",
    "X20n0358_003:0181c19": "角梯食月除脩羅明法身無舍利如來真實身舍",
    "X20n0358_003:0181c20": "利無是處中根人直聞理本而悟迹也。",
    "X20n0358_003:0181c21": "【記】新經壽量品四佛說壽益物事訖有憍陳如婆",
    "X20n0358_003:0181c22": "羅門欲生天故求佛舍利如芥粟許棃車毗王子",
    "X20n0358_003:0181c23": "說偈答云假使蚊蚋脚可以作城樓如來寂靜身",
    "X20n0358_003:0181c24": "無有舍利事兔角為梯隥從地得升天邪思佛舍",
    "X20n0358_003:0182a01": "利功德無是處鼠登兔角梯食月除脩羅依舍利",
    "X20n0358_003:0182a02": "盡惑一脫無是處中根直聞法身理本不生滅乃",
    "X20n0358_003:0182a03": "悟報應能常無常理事既融思議即絕當第二周",
    "X20n0358_003:0182a04": "也。三釋迦雙論令俱解。",
    "X20n0358_003:0182a05": "【文句】若未悟者釋迦論三身共說廣分別之本迹俱",
    "X20n0358_003:0182a06": "解是為三番明宗顯體。",
    "X20n0358_003:0182a07": "【記】下根既鈍偏談本迹不能懸解互融之意是故",
    "X20n0358_003:0182a08": "釋迦具演三身所謂法身應身化身如依空有電",
    "X20n0358_003:0182a09": "依電有光法身是理應身是智智既應理即起化",
    "X20n0358_003:0182a10": "身三身冥一一不定一三身宛然是故品題三身",
    "X20n0358_003:0182a11": "分別法應是本化身是迹一時俱說則生玅解思",
    "X20n0358_003:0182a12": "議乃絕當第三周此之三番皆說如來常宗顯體",
    "X20n0358_003:0182a13": "意令聞者發智證理。二判三品俱明用。",
    "X20n0358_003:0182a14": "【文句】懺品別論滅惡通亦生善歎品別論生善通亦",
    "X20n0358_003:0182a15": "滅惡空品導成俱是經用也。",
    "X20n0358_003:0182a16": "【記】佛智之宗顯法性體此即名為經宗經體一切",
    "X20n0358_003:0182a17": "眾生以此宗體而為本心若能懺歎及脩二空故",
    "X20n0358_003:0182a18": "佛妙用全體而起令此眾生滅惡生善及發空用",
    "X20n0358_003:0182a19": "導成二用故云三品俱是經用。三明此本略二",
    "X20n0358_003:0182a20": "番。",
    "X20n0358_003:0182a21": "【文句】今之四卷止有一番明宗。",
    "X20n0358_003:0182a22": "【記】以其二番皆顯三身今此一番所顯不別是故",
    "X20n0358_003:0182a23": "讖師順好略機不翻後二。二分文解釋四初壽",
    "X20n0358_003:0182a24": "量品顯體二初分文。",
    "X20n0358_003:0182b01": "【文句】文為四初四佛說偈二信相歡喜三當機得道",
    "X20n0358_003:0182b02": "四四佛還本說偈又二一經家敘二四佛喻說。",
    "X20n0358_003:0182b03": "【記】二解釋四初四佛說偈二初經家敘。",
    "X20n0358_003:0182b04": "爾時四佛於大眾中略以偈喻說釋迦如來所得壽",
    "X20n0358_003:0182b05": "量而作頌曰。",
    "X20n0358_003:0182b06": "【記】二四佛說喻二初料簡身說二初問。",
    "X20n0358_003:0182b07": "【文句】問四佛說偈為各為共。",
    "X20n0358_003:0182b08": "【記】二答二初明說。",
    "X20n0358_003:0182b09": "【文句】答經既無文不可定判或宜聞共說異口同音",
    "X20n0358_003:0182b10": "或宜聞別說各引一喻。",
    "X20n0358_003:0182b11": "【記】本稱機宜共別無在。二明身。",
    "X20n0358_003:0182b12": "【文句】見亦如是若見四佛同尊特身一身一智慧者",
    "X20n0358_003:0182b13": "即是常身弟子眾一故若見四佛佛身不同即是",
    "X20n0358_003:0182b14": "應化弟子眾多故。",
    "X20n0358_003:0182b15": "【記】釋題判教此經屬通此教明佛丈六尊特一身",
    "X20n0358_003:0182b16": "異見故名合身今此室中有三乘眾三中菩薩利",
    "X20n0358_003:0182b17": "根之者能深觀空見不空理不空理者乃是生佛",
    "X20n0358_003:0182b18": "同一覺性故雖見佛佛非外來隨大隨小皆無邊",
    "X20n0358_003:0182b19": "際故云四佛同尊特身身智應用是一是常豈唯",
    "X20n0358_003:0182b20": "諸佛無二無別與其弟子亦復不異故云眾一雖",
    "X20n0358_003:0182b21": "未開廢利人見同若鈍菩薩及二乘人既但見空",
    "X20n0358_003:0182b22": "乃覩四佛自外而來取色分齊但是應化佛尚各",
    "X20n0358_003:0182b23": "異弟子豈同三乘差別故云眾多。二分文解義",
    "X20n0358_003:0182b24": "二初敘二家分文。",
    "X20n0358_003:0182c01": "【文句】分八偈為二意初云前四偈立譬次一偈合譬",
    "X20n0358_003:0182c02": "次二偈斷疑次一偈結釋次云前四偈為譬本後",
    "X20n0358_003:0182c03": "四偈合釋兩途俱可用。",
    "X20n0358_003:0182c04": "【記】二從初師釋義四初四偈立譬。",
    "X20n0358_003:0182c05": "一切諸水可知幾滴無有能數釋尊壽命諸須彌山",
    "X20n0358_003:0182c06": "可知斤兩無有能量釋尊壽命一切大地可知塵數",
    "X20n0358_003:0182c07": "無有能算釋尊壽命虗空分界尚可盡邊無有能計",
    "X20n0358_003:0182c08": "釋尊壽命。",
    "X20n0358_003:0182c09": "【記】文二初斥古二初敘。",
    "X20n0358_003:0182c10": "【文句】舊云四偈止譬其壽長更無別意。",
    "X20n0358_003:0182c11": "【記】二斥。",
    "X20n0358_003:0182c12": "【文句】是義不然諸佛之教上中下善其言巧妙其義",
    "X20n0358_003:0182c13": "深遠此中正是常宗斷疑一經之要處何容無義。",
    "X20n0358_003:0182c14": "【記】諸佛說法三時不謬故上中下善能詮有法故",
    "X20n0358_003:0182c15": "其言巧妙所詮離情故其義深遠若齊無意寧悟",
    "X20n0358_003:0182c16": "常宗故知古師全迷經旨。二今釋二初開章敘",
    "X20n0358_003:0182c17": "意二初開章。",
    "X20n0358_003:0182c18": "【文句】且作三意消文一對四諦二對四念處三對四",
    "X20n0358_003:0182c19": "德。",
    "X20n0358_003:0182c20": "【記】大師所解其義無窮稱機釋文且示三意。二",
    "X20n0358_003:0182c21": "敘意二初明三因果。",
    "X20n0358_003:0182c22": "【文句】四諦理通因果四念論因四德論果。",
    "X20n0358_003:0182c23": "【記】四諦是理因果通依四念是行脩之在因四德",
    "X20n0358_003:0182c24": "本有證之在果非此三義莫顯常宗。二明三相",
    "X20n0358_003:0183a01": "由。",
    "X20n0358_003:0183a02": "【文句】若論果壽宜對四德果不孤起故念處明因因",
    "X20n0358_003:0183a03": "果有本故對四諦也。",
    "X20n0358_003:0183a04": "【記】討果由因因果由諦欲成因果解諦居先。二",
    "X20n0358_003:0183a05": "依章釋義三初約四諦釋二初用四諦釋偈二初",
    "X20n0358_003:0183a06": "懸說諦義二初明四諦義三初對上明境智。",
    "X20n0358_003:0183a07": "【文句】上以四佛對四諦智今以四佛所說對四諦理。",
    "X20n0358_003:0183a08": "【記】上明能說人宜對於智今明所說法合對於理",
    "X20n0358_003:0183a09": "二斥古唯齊事。",
    "X20n0358_003:0183a10": "【文句】舊讀四諦文云知苦如苦相知集如集相相是",
    "X20n0358_003:0183a11": "其事齊事而知於理不顯。",
    "X20n0358_003:0183a12": "【記】言讀文者大論第三解十號正徧知文也故論",
    "X20n0358_003:0183a13": "問云云何正徧知答知苦如苦相等舊讀此文雖",
    "X20n0358_003:0183a14": "以如字為不異解而昧三藏以知事稱理為不異",
    "X20n0358_003:0183a15": "摩訶衍中以知事即理為不異致使解義唯齊於",
    "X20n0358_003:0183a16": "事全不顯理又復此文解正徧知正知於真徧知",
    "X20n0358_003:0183a17": "於俗。三明今師正義二初約二諦二初約苦諦",
    "X20n0358_003:0183a18": "釋。",
    "X20n0358_003:0183a19": "【文句】今明知苦如苦相如是其理相是其事即事而",
    "X20n0358_003:0183a20": "真事理雙達。",
    "X20n0358_003:0183a21": "【記】二例餘諦結。",
    "X20n0358_003:0183a22": "【文句】餘三諦亦如是如是釋者於四諦理義便也。",
    "X20n0358_003:0183a23": "【記】二約三諦二初約苦諦釋。",
    "X20n0358_003:0183a24": "【文句】又一解知苦是知俗如是知真相是知中中是",
    "X20n0358_003:0183b01": "實相故今以相為中也此則三諦具在一文。",
    "X20n0358_003:0183b02": "【記】二例餘諦結。",
    "X20n0358_003:0183b03": "【文句】知苦既然下集道滅亦如是云云。",
    "X20n0358_003:0183b04": "【記】二解意者以苦等四是世出世因果之境於此",
    "X20n0358_003:0183b05": "四境若其不了即真即俗及空假中則不名諦仍",
    "X20n0358_003:0183b06": "了二諦以中為真三論空假意在諦中欲於迷悟",
    "X20n0358_003:0183b07": "十界因果一一見中法法無作方得名為世相常",
    "X20n0358_003:0183b08": "住其理不爾將何以拂信相之疑二句皆初約苦",
    "X20n0358_003:0183b09": "諦釋二例餘諦結。二明對諦意。",
    "X20n0358_003:0183b10": "【文句】明識四諦是脩長壽境故約四諦對偈也。",
    "X20n0358_003:0183b11": "【記】二以諦釋文四約因前果後以水山地空對集",
    "X20n0358_003:0183b12": "苦道滅例皆分三初集諦三初牒示。",
    "X20n0358_003:0183b13": "【文句】一切諸水者此對集諦。",
    "X20n0358_003:0183b14": "【記】二引證。",
    "X20n0358_003:0183b15": "【文句】大經云有河洄澓沒眾生即其義也。",
    "X20n0358_003:0183b16": "【記】三釋結。",
    "X20n0358_003:0183b17": "【文句】水體潤生如集能資長鼓怒浩澣無處不有集",
    "X20n0358_003:0183b18": "亦如是沒溺凡聖亘界內外也。",
    "X20n0358_003:0183b19": "【記】二苦諦三初牒示。",
    "X20n0358_003:0183b20": "【文句】諸須彌山者此對苦諦。",
    "X20n0358_003:0183b21": "【記】二引證。",
    "X20n0358_003:0183b22": "【文句】小般若以身為須彌即其義也。",
    "X20n0358_003:0183b23": "【記】引小般若者金剛般若也對大品等稱之為小",
    "X20n0358_003:0183b24": "以文為小理同大部彼以須彌喻於佛身今證苦",
    "X20n0358_003:0183c01": "者積聚義同非集所感然用佛報證生報者彰苦",
    "X20n0358_003:0183c02": "無作陰入皆如無苦可捨即生成滅故。三釋結。",
    "X20n0358_003:0183c03": "【文句】山體結搆盤峙水上如苦報積聚為集作界繫",
    "X20n0358_003:0183c04": "縛界內外色心也。",
    "X20n0358_003:0183c05": "【記】盤峙盤迴峙立也或作盤字誤也。三道諦三",
    "X20n0358_003:0183c06": "初牒示。",
    "X20n0358_003:0183c07": "【文句】大地微塵者此對道諦。",
    "X20n0358_003:0183c08": "【記】二引證。",
    "X20n0358_003:0183c09": "【文句】法華云其所說法皆悉到於一切智地即其義",
    "X20n0358_003:0183c10": "也。",
    "X20n0358_003:0183c11": "【記】引法華智地者以地喻地既到智地道之中也。",
    "X20n0358_003:0183c12": "三釋結。",
    "X20n0358_003:0183c13": "【文句】地體能容載水陸兩途如通別道到此彼岸。",
    "X20n0358_003:0183c14": "【記】水陸兩途者陸途但到海之此岸可喻三乘通",
    "X20n0358_003:0183c15": "脩道品未度變易猶在此岸水途能到海之彼岸",
    "X20n0358_003:0183c16": "可喻一乘別脩道品能即二死到三德岸。四滅",
    "X20n0358_003:0183c17": "諦三初牒示。",
    "X20n0358_003:0183c18": "【文句】虗空分界者此對滅諦。",
    "X20n0358_003:0183c19": "【記】二引證。",
    "X20n0358_003:0183c20": "【文句】法華云常寂滅相終歸於空即其義也。",
    "X20n0358_003:0183c21": "【記】引法華者以空喻空此空畢竟故曰終歸。三",
    "X20n0358_003:0183c22": "釋結。",
    "X20n0358_003:0183c23": "【文句】空體盡淨五翳所不能染三光所不能淨如滅",
    "X20n0358_003:0183c24": "諦滅無二十五有及滅化城涅槃也。",
    "X20n0358_003:0184a01": "【記】五翳者煙雲塵霧脩羅手也三光者日月星也",
    "X20n0358_003:0184a02": "常住滅理本來不翳今亦非淨問苦以山喻佛身",
    "X20n0358_003:0184a03": "道以地喻智地滅以空喻妙空此三既有即理之",
    "X20n0358_003:0184a04": "教則可論於所證法身若初集諦引證釋結但論",
    "X20n0358_003:0184a05": "煩惱豈可亦得名法身耶答無作四諦一一皆中",
    "X20n0358_003:0184a06": "若非一切咸趣煩惱那名即中以即中故苦名法",
    "X20n0358_003:0184a07": "身道是智地滅名妙空故知直以煩惱釋集示於",
    "X20n0358_003:0184a08": "法身其意最玅行者知之。二明四諦釋疑二初",
    "X20n0358_003:0184a09": "示理明疑斷三初示理明相。",
    "X20n0358_003:0184a10": "【文句】四諦理徧一切處即法身四諦智稱境而知即",
    "X20n0358_003:0184a11": "報身從體起用同其長短即應身。",
    "X20n0358_003:0184a12": "【記】上釋總瑞一切世間未曾有事悉具出現以表",
    "X20n0358_003:0184a13": "十界假實依報皆顯三德今明十界假實依報一",
    "X20n0358_003:0184a14": "一四諦諦諦三德是理徧相名為法身知此名報",
    "X20n0358_003:0184a15": "起用名應應有長短。二示斷疑相三初所斷疑。",
    "X20n0358_003:0184a16": "【文句】信相但見應短不見應長應尚不達寧知報法。",
    "X20n0358_003:0184a17": "【記】二能斷法。",
    "X20n0358_003:0184a18": "【文句】四佛舉四喻喻其應長水滴山斤地塵空界尚",
    "X20n0358_003:0184a19": "無能思算得其邊表況復智冥於法淵哉玄哉信",
    "X20n0358_003:0184a20": "無底際曠矣大矣豈有垠涯。",
    "X20n0358_003:0184a21": "【記】四種之喻本曉應長大師特以四諦解之若非",
    "X20n0358_003:0184a22": "應壽全是法身三身一體何以妙會疏之兩說故",
    "X20n0358_003:0184a23": "先示云其言巧妙其義深達若定喻一身言豈巧",
    "X20n0358_003:0184a24": "耶三若並別義豈深耶。三歎意巧。",
    "X20n0358_003:0184b01": "【文句】舉應迹以釋報法豁然明悟斷疑之巧為若此",
    "X20n0358_003:0184b02": "也。",
    "X20n0358_003:0184b03": "【記】文喻應長意彰報法信相得意疑暗豁明。二",
    "X20n0358_003:0184b04": "歎釋妙勸思。",
    "X20n0358_003:0184b05": "【文句】釋此偈妙為若此也行者思之思之。",
    "X20n0358_003:0184b06": "【記】四佛巧喻斷信相疑智者妙釋發行人解今既",
    "X20n0358_003:0184b07": "得遇豈不審思。二約四念釋念者即空假中三",
    "X20n0358_003:0184b08": "妙觀也處者身受心法四妙境也非此觀境三身",
    "X20n0358_003:0184b09": "不顯豈曰談常此釋分二初以偈對法三初捨別",
    "X20n0358_003:0184b10": "從通。",
    "X20n0358_003:0184b11": "【文句】四偈對四念處者念處之觀本在苦諦唯應約",
    "X20n0358_003:0184b12": "須彌山偈而論今則通對也。",
    "X20n0358_003:0184b13": "【記】身受心法但是五陰故知四念本在苦諦然念",
    "X20n0358_003:0184b14": "處觀脩通四教今唯約圓謂觀身淨不淨非淨非",
    "X20n0358_003:0184b15": "不淨乃至觀法我無我非我非無我皆成三諦。",
    "X20n0358_003:0184b16": "二從通對釋。",
    "X20n0358_003:0184b17": "【文句】一切諸水對受念處受能含納如海多容故也",
    "X20n0358_003:0184b18": "須彌山對身念處色相與質礙相類故也大地對",
    "X20n0358_003:0184b19": "於想行念處想取行行如地容載故也空界對心",
    "X20n0358_003:0184b20": "念處心但有名如空無相故也。",
    "X20n0358_003:0184b21": "【記】想行念處者秖是法念合此二陰今欲配地故",
    "X20n0358_003:0184b22": "存陰名想取行行者想取相貌行乃遷流故云行",
    "X20n0358_003:0184b23": "行下行字平聲。三對偈所以。",
    "X20n0358_003:0184b24": "【文句】若觀四念處是脩長壽因若念處得道即是長",
    "X20n0358_003:0184c01": "壽果故用念處對四偈也。",
    "X20n0358_003:0184c02": "【記】常壽因果非圓念處無由得成故用對偈。二",
    "X20n0358_003:0184c03": "以法釋疑二初明念處因果二初脩因相。",
    "X20n0358_003:0184c04": "【文句】若觀四枯念處破凡夫之四倒若觀四榮念處",
    "X20n0358_003:0184c05": "破二乘之四倒若觀中道念處則非榮非枯於其",
    "X20n0358_003:0184c06": "中間而般涅槃。",
    "X20n0358_003:0184c07": "【記】四枯即空四榮即假雙非即中說有次第脩無",
    "X20n0358_003:0184c08": "前後乃一心三觀也故佛於其四枯四榮雙樹中",
    "X20n0358_003:0184c09": "間般涅槃者正表於此。二得果相三初明三德",
    "X20n0358_003:0184c10": "融即相。",
    "X20n0358_003:0184c11": "【文句】成五種解脫謂色解脫乃至識解脫脫五陰縛",
    "X20n0358_003:0184c12": "名五解脫洞達五陰空無所有名五般若冥五陰",
    "X20n0358_003:0184c13": "理名五法身雖三分別不一不異不縱不橫名秘",
    "X20n0358_003:0184c14": "密藏號大涅槃。",
    "X20n0358_003:0184c15": "【記】即枯即榮即非枯榮一剎那脩剎那剎那圓念",
    "X20n0358_003:0184c16": "不息歷於五品發似證真至果位時三惑盡淨百",
    "X20n0358_003:0184c17": "界五陰自在無礙名五解脫百界五陰清淨如空",
    "X20n0358_003:0184c18": "名五般若百界五陰究竟難思名五法身智冥五",
    "X20n0358_003:0184c19": "陰理是所冥故稱之為理體雖是一不分而分般",
    "X20n0358_003:0184c20": "若能冥法身所冥以相冥故起解脫用雖三下明",
    "X20n0358_003:0184c21": "秘藏義如常所說。二明五陰常住相。",
    "X20n0358_003:0184c22": "【文句】仁王呼為法性色法性受想行識。",
    "X20n0358_003:0184c23": "【記】性名不改即百界五陰八相莫遷十方周徧然",
    "X20n0358_003:0184c24": "非事底別有性陰秪善惡陰穢污陰等當體常住",
    "X20n0358_003:0185a01": "名法性陰慎勿別求。三明三身體用相。",
    "X20n0358_003:0185a02": "【文句】陰之法性即是法身智冥法性即是報身法報",
    "X20n0358_003:0185a03": "皆非常非無常而能起用為常為無常常用則長",
    "X20n0358_003:0185a04": "無常用則短。",
    "X20n0358_003:0185a05": "【記】法報雙非全體起用能常無常常用則長等者",
    "X20n0358_003:0185a06": "長則四喻短則八十既皆應壽悉是無常今以長",
    "X20n0358_003:0185a07": "短分常無常者由山斤等能顯於常若非體常安",
    "X20n0358_003:0185a08": "令應用人天莫數是故信相聞八十滅疑壽無常",
    "X20n0358_003:0185a09": "聞四喻長悟常住體故云常用則長無常用則短。",
    "X20n0358_003:0185a10": "二將果用釋疑三初所破之疑。",
    "X20n0358_003:0185a11": "【文句】信相但見無常不能見常於用未達況解其本。",
    "X20n0358_003:0185a12": "【記】二能破之法。",
    "X20n0358_003:0185a13": "【文句】四佛舉喻明其用常迹常無邊非思算所得況",
    "X20n0358_003:0185a14": "復體理寧可心知。",
    "X20n0358_003:0185a15": "【記】三得解之相。",
    "X20n0358_003:0185a16": "【文句】信相迷除豁如雲卷斷疑之巧為若此也。",
    "X20n0358_003:0185a17": "【記】此三與向四諦釋疑其意不別然須深究。三",
    "X20n0358_003:0185a18": "約四德釋二初以偈對德。",
    "X20n0358_003:0185a19": "【文句】四偈對四德者水潤生榮對常德山能高出對",
    "X20n0358_003:0185a20": "我德碎地為塵對淨德空無苦受對樂德。",
    "X20n0358_003:0185a21": "【記】碎地為塵尚無淨相豈存於穢故對淨德喻於",
    "X20n0358_003:0185a22": "理淨淨於淨穢也。二以德疑疑二初顯德用。",
    "X20n0358_003:0185a23": "【文句】四德成就是果上所剋果與理冥冥於非常非",
    "X20n0358_003:0185a24": "無常能起常無常用冥於非我非無我起我無我",
    "X20n0358_003:0185b01": "用冥於非淨非不淨起淨不淨用冥於非樂非不",
    "X20n0358_003:0185b02": "樂起於樂無樂用。",
    "X20n0358_003:0185b03": "【記】常等四德學者須揀名同體別一凡夫所著常",
    "X20n0358_003:0185b04": "樂我淨體是見思二菩薩建立常樂我淨體是無",
    "X20n0358_003:0185b05": "明三佛之所證常樂我淨體是中道今四皆中是",
    "X20n0358_003:0185b06": "故皆以雙非顯之理須非於十二倒也今此常等",
    "X20n0358_003:0185b07": "與其非常非無常等名異體同四德雙非即法身",
    "X20n0358_003:0185b08": "也四能冥智即報身也法報既冥則能應物起常",
    "X20n0358_003:0185b09": "無常至淨不淨自在應用。二除疑念三初所破",
    "X20n0358_003:0185b10": "之疑。",
    "X20n0358_003:0185b11": "【文句】信相但見無常無樂不見常樂於應尚迷何能",
    "X20n0358_003:0185b12": "識本。",
    "X20n0358_003:0185b13": "【記】二能破之法。",
    "X20n0358_003:0185b14": "【文句】四佛舉四德之用非思算所知體本報法杳然",
    "X20n0358_003:0185b15": "慮外。",
    "X20n0358_003:0185b16": "【記】三得解之相。",
    "X20n0358_003:0185b17": "【文句】信相聞說非但疑除惑斷增信生解故歡喜踊",
    "X20n0358_003:0185b18": "躍得之於懷云云。",
    "X20n0358_003:0185b19": "【記】若知四諦斷疑之意此三可見。二一偈合譬。",
    "X20n0358_003:0185b20": "不可計劫億百千萬佛壽如是無量無邊。",
    "X20n0358_003:0185b21": "【記】文二初標古解二失。",
    "X20n0358_003:0185b22": "【文句】億百千萬下合譬偈也舊解有二失一僻取文",
    "X20n0358_003:0185b23": "二偏執義。",
    "X20n0358_003:0185b24": "【記】二明今意破古二初破僻取文二初出古解。",
    "X20n0358_003:0185c01": "【文句】舊云四譬皆有齊畔可盡之物百千是數法數",
    "X20n0358_003:0185c02": "必有窮據此為無常。",
    "X20n0358_003:0185c03": "【記】古秪齊文不知四佛巧示之意。二示今意二",
    "X20n0358_003:0185c04": "初示經深意。",
    "X20n0358_003:0185c05": "【文句】今釋不爾四佛引四譬者乃是舉量以況無量",
    "X20n0358_003:0185c06": "量物尚非思算所知無量之法寧可圖度億百千",
    "X20n0358_003:0185c07": "萬此舉數法以明無數。",
    "X20n0358_003:0185c08": "【記】四喻有量百千是數誰不知之須達舉量舉數",
    "X20n0358_003:0185c09": "況於無量無數。二斥古誣經。",
    "X20n0358_003:0185c10": "【文句】汝既不能數數那能知無數縱令知數知無數",
    "X20n0358_003:0185c11": "知量知無量者秪是化用都不關體本僻取之失",
    "X20n0358_003:0185c12": "非但自毀又亦誣經。",
    "X20n0358_003:0185c13": "【記】言有縱奪縱知應化奪迷報法報法乃是應化",
    "X20n0358_003:0185c14": "體本深文淺解自毀之他自既招愆令他謗教也。",
    "X20n0358_003:0185c15": "二破偏執義。",
    "X20n0358_003:0185c16": "【文句】偏執義者三身品云化身亦常處處說法是故",
    "X20n0358_003:0185c17": "為常當知化身備有常無常義舊人那忽一向無",
    "X20n0358_003:0185c18": "常云云。",
    "X20n0358_003:0185c19": "【記】義是所詮化身應身法身此之三身皆具四句",
    "X20n0358_003:0185c20": "謂常無常雙亦雙非顯乎三一不可一異而思說",
    "X20n0358_003:0185c21": "之古人迷此化定無常或聞化身即法故常猶謂",
    "X20n0358_003:0185c22": "法常化是無常良由不了即字義故故起信論云",
    "X20n0358_003:0185c23": "隨其所應常能住持不毀不失此顯化身三義具",
    "X20n0358_003:0185c24": "足。三二偈斷疑。",
    "X20n0358_003:0186a01": "以是因緣故說二緣不害物命施食無量是故大士",
    "X20n0358_003:0186a02": "壽不可計無量無邊亦無齊限。",
    "X20n0358_003:0186a03": "【記】文二初牒因釋義二初以事行消文二初約因",
    "X20n0358_003:0186a04": "緣釋。",
    "X20n0358_003:0186a05": "【文句】以是因緣下兩行斷疑偈也若作因緣者因親",
    "X20n0358_003:0186a06": "緣疎命是正報不殺為因食是依報施之為緣以",
    "X20n0358_003:0186a07": "此因緣得壽命長。",
    "X20n0358_003:0186a08": "【記】因親緣疎不殺存命為長壽因此因親義也施",
    "X20n0358_003:0186a09": "食助命為長壽緣此緣疎義也。二約二緣釋。",
    "X20n0358_003:0186a10": "【文句】若作二緣者不殺是不殺戒家止善施食是不",
    "X20n0358_003:0186a11": "盜戒家行善互舉止行俱是二緣法性菩提心名",
    "X20n0358_003:0186a12": "之為因止行福慧等併皆是緣緣能顯性會非常",
    "X20n0358_003:0186a13": "非無常能常能無常。",
    "X20n0358_003:0186a14": "【記】不殺有二不殺是止善放生是行善不盜有二",
    "X20n0358_003:0186a15": "不盜是止善施食是行善是故十善各有止行悉",
    "X20n0358_003:0186a16": "名二緣經於二善互舉止行一一皆是長壽二緣",
    "X20n0358_003:0186a17": "發菩提心方名為因言法性者無作四誓全法性",
    "X20n0358_003:0186a18": "起是長壽因種種二緣既能資助真正道心乃會",
    "X20n0358_003:0186a19": "法報非常非無常能起應化常與無常三身一體",
    "X20n0358_003:0186a20": "斯為妙常。二明法門指上。",
    "X20n0358_003:0186a21": "【文句】法食不殺等皆如上說。",
    "X20n0358_003:0186a22": "【記】若就法門明於施食及不殺等如疑念序疏中",
    "X20n0358_003:0186a23": "具說。二據果斷疑。",
    "X20n0358_003:0186a24": "【文句】脩因既長得果又長顯體又長起用又長破其",
    "X20n0358_003:0186b01": "短疑也。",
    "X20n0358_003:0186b02": "【記】以長釋短無常疑斷常住壽明經是故大士即",
    "X20n0358_003:0186b03": "指如來如言無上士也故義淨新譯此句云是故",
    "X20n0358_003:0186b04": "大覺尊。四一偈結成。",
    "X20n0358_003:0186b05": "是故汝今不應於佛無量壽命而生疑惑。",
    "X20n0358_003:0186b06": "【文句】是故汝今下一偈成也。",
    "X20n0358_003:0186b07": "【記】二信相歡喜。",
    "X20n0358_003:0186b08": "爾時信相菩薩摩訶薩聞是四佛宣說如來壽命無",
    "X20n0358_003:0186b09": "量深心信解歡喜踊躍。",
    "X20n0358_003:0186b10": "【記】文二初據所聞釋信相。",
    "X20n0358_003:0186b11": "【文句】爾時信相下聞偈斷疑生信也聞壽命無量者",
    "X20n0358_003:0186b12": "解迹中之能常其壽無量也疑去者解迹中之能",
    "X20n0358_003:0186b13": "短其壽八十也深心信解者悟其本識非量非無",
    "X20n0358_003:0186b14": "量也。",
    "X20n0358_003:0186b15": "【記】解言本迹者體本用迹也聞壽無量解迹用能",
    "X20n0358_003:0186b16": "常非長之長也乃知迹用能短非短而短定八十",
    "X20n0358_003:0186b17": "之疑自茲而去也深心者悟於報法高深之體也",
    "X20n0358_003:0186b18": "此之本體妙絕於量及以無量。二約入位釋歡",
    "X20n0358_003:0186b19": "喜。",
    "X20n0358_003:0186b20": "【文句】誦躍者登位也歡喜者信生也別教釋者信相",
    "X20n0358_003:0186b21": "似位中疑惑去登歡喜地中信生也圓教釋者信",
    "X20n0358_003:0186b22": "相鐵輪位中疑惑去入住銅輪位中歡喜也若作",
    "X20n0358_003:0186b23": "普贒似位釋者下地中疑惑去十地頂深信堅固",
    "X20n0358_003:0186b24": "猶若金剛鄰真接極而生歡喜也。",
    "X20n0358_003:0186c01": "【記】真信解發入歡喜位別在初地圓在初住並破",
    "X20n0358_003:0186c02": "無明名疑惑去此皆內凡而釋似位十地頂者若",
    "X20n0358_003:0186c03": "不立等覺即第十地破上品無明之惑升於後心",
    "X20n0358_003:0186c04": "此位名為眾伏之頂金剛喻定既為最後無明所",
    "X20n0358_003:0186c05": "動故生歡喜及踊躍也。三當機得道。",
    "X20n0358_003:0186c06": "說是如來壽量品時無量無邊阿僧祇眾生發阿耨",
    "X20n0358_003:0186c07": "多羅三藐三菩提心。",
    "X20n0358_003:0186c08": "【文句】從說是如來下是第三當機上根初悟也。",
    "X20n0358_003:0186c09": "【記】上根初悟者即用新經三周意也陳如求舍利",
    "X20n0358_003:0186c10": "為中根三身分別為下根阿耨多羅三藐三菩提",
    "X20n0358_003:0186c11": "翻無上正等覺即一切眾生本來覺性非登極果",
    "X20n0358_003:0186c12": "方名無上及此正等此覺心發通於五即今是分",
    "X20n0358_003:0186c13": "真。四四佛還本。",
    "X20n0358_003:0186c14": "時四如來忽然不現。",
    "X20n0358_003:0186c15": "【記】文二初因緣釋。",
    "X20n0358_003:0186c16": "【文句】從時四如來下第四息化也佛本為緣興緣已",
    "X20n0358_003:0186c17": "利益則攝化還本故言忽然不現也。",
    "X20n0358_003:0186c18": "【記】此信相等一類機緣覺性合興乃感四佛不現",
    "X20n0358_003:0186c19": "而現現為發心心既已發故不還而還也。二觀",
    "X20n0358_003:0186c20": "行釋。",
    "X20n0358_003:0186c21": "【文句】觀解者諦境發智覺慧相應深觀此慧亦不得",
    "X20n0358_003:0186c22": "慧亦不見境境智俱寂即是不現義也云云。",
    "X20n0358_003:0186c23": "【記】諦境者三諦一境本覺也覺慧者三智一心始",
    "X20n0358_003:0186c24": "覺也全本起始名之為發始合於本名曰相應善",
    "X20n0358_003:0187a01": "相應者必雙忘也不忘乃是通中起塞為表俱寂",
    "X20n0358_003:0187a02": "故不現也。",
    "X20n0358_003:0187a03": "【記】二懺悔品滅惡二初品題。",
    "X20n0358_003:0187a04": "　　金光明經懺悔品第三",
    "X20n0358_003:0187a05": "【記】句文分二初明懺悔義二初正明大義四初釋",
    "X20n0358_003:0187a06": "懺悔名三初對他經。",
    "X20n0358_003:0187a07": "【文句】諸大乘經多分散明懺悔此經專以懺悔當品。",
    "X20n0358_003:0187a08": "【記】方等陀羅尼經明四眾懺法普賢觀法經明六",
    "X20n0358_003:0187a09": "根懺法大經闍王懺逆請觀音經銷伏三障諸經",
    "X20n0358_003:0187a10": "觀門皆能滅罪何法非懺然菩薩行為轉先業作",
    "X20n0358_003:0187a11": "利他緣乃論無生等三種懺法聲聞自度縱明懺",
    "X20n0358_003:0187a12": "悔多在作法求免三途故今但對大乘諸經明散",
    "X20n0358_003:0187a13": "明專。二正釋名然懺悔二字乃雙舉二音梵語",
    "X20n0358_003:0187a14": "懺摩華言悔過以由悔過是首伏等五種之義今",
    "X20n0358_003:0187a15": "既華梵二音並列是故大師以首釋懺以伏釋悔",
    "X20n0358_003:0187a16": "乃至慚愧對釋懺悔欲令稟者即於二字脩首伏",
    "X20n0358_003:0187a17": "行及慚愧等斯是善巧說法之相故不可以華梵",
    "X20n0358_003:0187a18": "詁訓而為責也分五初約首伏釋。",
    "X20n0358_003:0187a19": "【文句】今先釋名懺者首也悔者伏也如世人得罪於",
    "X20n0358_003:0187a20": "王伏欵順從不敢違逆不逆為伏順從為首行人",
    "X20n0358_003:0187a21": "亦爾伏三寶足下正順道理不敢作非故名懺悔。",
    "X20n0358_003:0187a22": "【記】首音獸自陳罪也欵誠也。二約黑白釋。",
    "X20n0358_003:0187a23": "【文句】又懺名白法悔名黑法黑法須悔而勿作白法",
    "X20n0358_003:0187a24": "須企而尚之取捨合論故言懺悔。",
    "X20n0358_003:0187b01": "【記】企望也尚猶尊尚也。三約棄求釋。",
    "X20n0358_003:0187b02": "【文句】又懺名脩來悔名改往往日所作惡不善法鄙",
    "X20n0358_003:0187b03": "而惡之故名為悔往日所棄一切善法今日已去",
    "X20n0358_003:0187b04": "誓願勤脩故名為懺棄往求來故名懺悔。",
    "X20n0358_003:0187b05": "【記】鄙耻也惡烏路切嫌也。四約露斷釋。",
    "X20n0358_003:0187b06": "【文句】又懺名披陳眾失發露過咎不敢隱諱悔名斷",
    "X20n0358_003:0187b07": "相續心厭悔捨離能作所作合棄故言懺悔。",
    "X20n0358_003:0187b08": "【記】發露過現斷未來續。五約慚愧釋二初總釋。",
    "X20n0358_003:0187b09": "【文句】又懺者名慚悔者名愧。",
    "X20n0358_003:0187b10": "【記】直以慚愧釋於懺悔未分五種人天之義故名",
    "X20n0358_003:0187b11": "總釋。二別釋乃分人天及以四教事理之別也",
    "X20n0358_003:0187b12": "二初約人天釋。",
    "X20n0358_003:0187b13": "【文句】慚則慚天愧則愧人人見其顯天見其冥冥細",
    "X20n0358_003:0187b14": "顯麤麤細皆惡故言懺悔。",
    "X20n0358_003:0187b15": "【記】人是肉眼但見其顯諸天則有報得天眼故見",
    "X20n0358_003:0187b16": "冥密此人慚耻愧赧名為懺悔。二約四教釋良",
    "X20n0358_003:0187b17": "以此經通三乘懺三乘乃攝四教故也既慚愧義",
    "X20n0358_003:0187b18": "該於四教首伏等四豈不然耶說者據義應細作",
    "X20n0358_003:0187b19": "之又四教賢位皆要加功聖則任運可類三界人",
    "X20n0358_003:0187b20": "天果報作意自然又四教賢聖有脩有證四教之",
    "X20n0358_003:0187b21": "理本非造作是故復得名為人天四初三藏二初",
    "X20n0358_003:0187b22": "賢聖。",
    "X20n0358_003:0187b23": "【文句】又人是賢人天是聖人不逮賢聖之流是故懺",
    "X20n0358_003:0187b24": "悔。",
    "X20n0358_003:0187c01": "【記】賢則七賢聖則四聖逮及也。二事理。",
    "X20n0358_003:0187c02": "【文句】又賢聖俱是人天是第一義天第一義天是理",
    "X20n0358_003:0187c03": "賢聖是事不逮事理俱皆懺悔。",
    "X20n0358_003:0187c04": "【記】二通教二初賢聖。",
    "X20n0358_003:0187c05": "【文句】又慚三乘之聖天愧三乘之賢人不逮此天人",
    "X20n0358_003:0187c06": "故名慚愧慚愧名懺悔。",
    "X20n0358_003:0187c07": "【記】此教菩薩同二乘斷惑故三乘皆聖。二事理。",
    "X20n0358_003:0187c08": "【文句】又三乘賢聖皆是人第一義理為天約此人天",
    "X20n0358_003:0187c09": "慚愧故名懺悔。",
    "X20n0358_003:0187c10": "【記】三別教二初賢聖。",
    "X20n0358_003:0187c11": "【文句】又三乘賢聖尚非菩薩之賢況菩薩之聖今慚",
    "X20n0358_003:0187c12": "愧三十心之賢十地之聖故名慚愧懺悔。",
    "X20n0358_003:0187c13": "【記】通教聖位正斷見思別教三賢能斷塵沙又伏",
    "X20n0358_003:0187c14": "無明故云尚非。二事理。",
    "X20n0358_003:0187c15": "【文句】總此賢聖皆是人第一義理名為天約此人天",
    "X20n0358_003:0187c16": "論慚愧故名懺悔。",
    "X20n0358_003:0187c17": "【記】此以但中為第一義。四圓教二初賢聖。",
    "X20n0358_003:0187c18": "【文句】又三十心去自判聖人十信是賢人約此賢聖",
    "X20n0358_003:0187c19": "論慚愧懺悔。",
    "X20n0358_003:0187c20": "【記】三十心去皆證法身皆垂八相故判為聖十信",
    "X20n0358_003:0187c21": "長別苦輪海故故得名賢。二事理。",
    "X20n0358_003:0187c22": "【文句】總此賢聖皆名人第一義理名為天約此人天",
    "X20n0358_003:0187c23": "論慚愧懺悔。",
    "X20n0358_003:0187c24": "【記】以具德中為第一義。三合十數。",
    "X20n0358_003:0188a01": "【文句】合十番釋名也。",
    "X20n0358_003:0188a02": "【記】以慚愧中分於總別總一別五并首伏等四故",
    "X20n0358_003:0188a03": "成十番釋懺悔名。二明懺悔處四初明懺須得",
    "X20n0358_003:0188a04": "處懺之所依如器淳朴非砧不成以何為砧謂一",
    "X20n0358_003:0188a05": "實相無別實相即罪相是得此處者罪無不滅德",
    "X20n0358_003:0188a06": "無不顯此自分二初引經明處二初引諸經二初",
    "X20n0358_003:0188a07": "引大經二文。",
    "X20n0358_003:0188a08": "【文句】次明懺悔處者大經闍王偈云麤言及軟語皆",
    "X20n0358_003:0188a09": "歸第一義是故我今日歸依於世尊又梵行品云",
    "X20n0358_003:0188a10": "我昔與汝等不見四真諦是故久流轉生死大苦",
    "X20n0358_003:0188a11": "海若能見四諦則得斷生死生死既盡已則不受",
    "X20n0358_003:0188a12": "諸有。",
    "X20n0358_003:0188a13": "【記】麤言軟語等者七方便教三障須滅眾行須脩",
    "X20n0358_003:0188a14": "能所不泯名曰麤言若圓教者一切脩惡皆即性",
    "X20n0358_003:0188a15": "惡所破既寂能破自忘無言之言名為軟語於此",
    "X20n0358_003:0188a16": "麤軟當處寂然思議道絕故曰皆歸第一義也四",
    "X20n0358_003:0188a17": "真諦者二死之苦五住之集以即性故無一可捨",
    "X20n0358_003:0188a18": "萬行之道三德之滅以即性故無脩無證而言斷",
    "X20n0358_003:0188a19": "生死者就即論斷無斷之斷斷無不盡亦曰斷於",
    "X20n0358_003:0188a20": "性德之苦此四絕思皆第一義能如是知名為得",
    "X20n0358_003:0188a21": "處。二引法華二文。",
    "X20n0358_003:0188a22": "【文句】法華云行處近處住忍辱地亦不行不分別又",
    "X20n0358_003:0188a23": "云寶處在近汝可前進即滅化城即至寶所。",
    "X20n0358_003:0188a24": "【記】履歷名行親習名近此二皆須依一實處欲忍",
    "X20n0358_003:0188b01": "眾辱要住理地此地是心更何所行及以分別亦",
    "X20n0358_003:0188b02": "不謂我行不分別若不爾者何名得處寶處在近",
    "X20n0358_003:0188b03": "等者指障即德近豈過此然須觀照故云前進廢",
    "X20n0358_003:0188b04": "執權情名即滅化城體權是實名即至寶所。二",
    "X20n0358_003:0188b05": "引此經二初引。",
    "X20n0358_003:0188b06": "【文句】此經云我當為是作歸依處。",
    "X20n0358_003:0188b07": "【記】我即真我離人無法法即所攬常住五陰此陰",
    "X20n0358_003:0188b08": "為舍普覆眾生闍王說偈解第一義名歸世尊今",
    "X20n0358_003:0188b09": "此經云我作歸處彼感此應其義泯然。二釋。",
    "X20n0358_003:0188b10": "【文句】歸依處者即甚深無量法性也法性秪是諦理",
    "X20n0358_003:0188b11": "諦理秪是妙境諸佛所師寂滅真如秘密之藏十",
    "X20n0358_003:0188b12": "方眾聖安住其中。",
    "X20n0358_003:0188b13": "【記】經云我作歸處我體如何故以法性諦理妙境",
    "X20n0358_003:0188b14": "佛師秘藏而證釋之十方等者若分若滿聖皆住",
    "X20n0358_003:0188b15": "中即以此處令眾生住初心能住名為得處。二",
    "X20n0358_003:0188b16": "結示須處。",
    "X20n0358_003:0188b17": "【文句】若得其本本立則道生不得其處則平地顛墜",
    "X20n0358_003:0188b18": "如盲人入棘林動轉罣礙為是義故須識懺悔處",
    "X20n0358_003:0188b19": "也。",
    "X20n0358_003:0188b20": "【記】實相本立則能生於無生妙懺清信之道若其",
    "X20n0358_003:0188b21": "不體諸法即性乃於中道平坦之地而起八倒名",
    "X20n0358_003:0188b22": "為顛墜如盲等者四眼無明盲於佛眼入於偏教",
    "X20n0358_003:0188b23": "諸見棘林觸途成礙皆由失處。二明得處懺妙",
    "X20n0358_003:0188b24": "二初約妙明懺三初引經示妙。",
    "X20n0358_003:0188c01": "【文句】故普賢觀云端坐念實相眾罪如霜露慧日能",
    "X20n0358_003:0188c02": "消除我心自空罪福無主是名大懺悔是名莊嚴",
    "X20n0358_003:0188c03": "懺悔是名無罪相懺悔。",
    "X20n0358_003:0188c04": "【記】端坐者身儀也禪波羅蜜具出坐法須者宜檢",
    "X20n0358_003:0188c05": "念實相者懺罪觀也實相無相當云何念必以無",
    "X20n0358_003:0188c06": "念之念念無相之相以無相相相無念念若於念",
    "X20n0358_003:0188c07": "外別有實相實相之外別有於念則非此經念實",
    "X20n0358_003:0188c08": "相也眾罪等者滅罪所以也前念實相蓋體脩惡",
    "X20n0358_003:0188c09": "即是性惡性惡照明斯為慧日脩惡本虗如消霜",
    "X20n0358_003:0188c10": "露我心等者亦出此經心性本來即空假中離三",
    "X20n0358_003:0188c11": "惑染名曰自空十界罪福二我叵得誰為主宰如",
    "X20n0358_003:0188c12": "此體達是無生懺故使如來立三種名。二約義",
    "X20n0358_003:0188c13": "明妙。",
    "X20n0358_003:0188c14": "【文句】無罪相者此約空為處也莊嚴懺悔者約俗諦",
    "X20n0358_003:0188c15": "為處也大懺悔者約中道為處也若三種差別者",
    "X20n0358_003:0188c16": "此是歷別論處爾即一而三即三而一者此圓妙",
    "X20n0358_003:0188c17": "懺悔也。",
    "X20n0358_003:0188c18": "【記】以三種名對於三諦其義可知若於三諦歷別",
    "X20n0358_003:0188c19": "而解乃次第觀非今妙義其義妙者空即三諦假",
    "X20n0358_003:0188c20": "中亦然名即一而三三諦俱空假中亦然即三而",
    "X20n0358_003:0188c21": "三行者應知三一相即為彰懺處絕乎思議若以",
    "X20n0358_003:0188c22": "此語增於言想則永不識懺悔處也。三約人顯",
    "X20n0358_003:0188c23": "妙。",
    "X20n0358_003:0188c24": "【文句】諸大菩薩脩學佛法而懺悔也。",
    "X20n0358_003:0189a01": "【記】大人所學其法豈麤。二結名妙懺。",
    "X20n0358_003:0189a02": "【文句】若識此法而懺悔者最妙最上懺悔處也。",
    "X20n0358_003:0189a03": "【記】解見思心即三德藏罪根既寂懺法自忘能所",
    "X20n0358_003:0189a04": "泯然何以名狀彊稱此處為妙上也。三明懺妙",
    "X20n0358_003:0189a05": "人尊二初引經書示。",
    "X20n0358_003:0189a06": "【文句】大經云譬如有人在大海浴當知是人已用一",
    "X20n0358_003:0189a07": "切諸河之水大品云譬如負債人依投於王債主",
    "X20n0358_003:0189a08": "反更供養何敢就其覔物書云如墻頭草非其莖",
    "X20n0358_003:0189a09": "葉能高能長所依得處也。",
    "X20n0358_003:0189a10": "【記】當念深廣其猶大海就此懺悔名之為浴萬行",
    "X20n0358_003:0189a11": "皆攝名用諸水此喻懺得般若無始惡業繫屬行",
    "X20n0358_003:0189a12": "人猶如債主見業實相名依投王業隨觀轉名返",
    "X20n0358_003:0189a13": "供養此喻懺得解脫心性無上猶如墻頭初心達",
    "X20n0358_003:0189a14": "性如草依高行位雖卑已能超過七方便頂此喻",
    "X20n0358_003:0189a15": "懺得法身也書云即劉子也。二舉行人結。",
    "X20n0358_003:0189a16": "【文句】行人若依法性為懺悔處者高出一切諸處所",
    "X20n0358_003:0189a17": "也。",
    "X20n0358_003:0189a18": "【記】四勸先求懺悔處。",
    "X20n0358_003:0189a19": "【文句】行人若識此意先當求覔法性道理為懺悔處",
    "X20n0358_003:0189a20": "也。",
    "X20n0358_003:0189a21": "【記】然懺悔處誰人不具何法暫非但為本迷滿目",
    "X20n0358_003:0189a22": "不見全心不知故下文云於十力前不識諸佛勸",
    "X20n0358_003:0189a23": "求覔者須親善師須憑妙教勤聽勤問審讀審思",
    "X20n0358_003:0189a24": "若其然者必於能詮識所詮體翛然慮外無以狀",
    "X20n0358_003:0189b01": "名斯乃所求法性道理此理至妙為懺法所依故",
    "X20n0358_003:0189b02": "名為處若依此處而立行門方得名為大乘懺也。",
    "X20n0358_003:0189b03": "三明懺悔法此乃示於能懺之法也三初開章。",
    "X20n0358_003:0189b04": "【文句】次明懺悔法者法為二種一正法二助法。",
    "X20n0358_003:0189b05": "【記】此之正助亦名慧行及行行也大約即是緣了",
    "X20n0358_003:0189b06": "二因脩德之法也。二示相二初正法二初略示。",
    "X20n0358_003:0189b07": "【文句】正法者即是觀法性之慧也。",
    "X20n0358_003:0189b08": "【記】上辨處中雖語能觀意乃以觀顯所依處今說",
    "X20n0358_003:0189b09": "能觀意乃以處顯能觀觀法不孤立故須相帶解",
    "X20n0358_003:0189b10": "之不濫方可用心。二廣示二初明脩觀相二初",
    "X20n0358_003:0189b11": "就內心脩觀二初明觀隨於境。",
    "X20n0358_003:0189b12": "【文句】法性常故是觀亦常法性樂我淨故觀慧亦爾",
    "X20n0358_003:0189b13": "法性不可思議至深至妙無上無等等者觀慧亦",
    "X20n0358_003:0189b14": "爾。",
    "X20n0358_003:0189b15": "【記】法性者諸法實相也名如來藏何德不具雖具",
    "X20n0358_003:0189b16": "此德而本離念今乃稱本絕念而觀是故此觀亦",
    "X20n0358_003:0189b17": "具本性一切功德是故結云觀慧亦爾。二明境",
    "X20n0358_003:0189b18": "觀不二二初融境觀二初示相。",
    "X20n0358_003:0189b19": "【文句】境智相冥無二之法如如不異者境如智智如",
    "X20n0358_003:0189b20": "境故言如如不異也。",
    "X20n0358_003:0189b21": "【記】境是本覺智是始覺雖分本始而是一覺境智",
    "X20n0358_003:0189b22": "既爾方曰相冥無二之法故舉此經如如不異如",
    "X20n0358_003:0189b23": "名不異即境不異智智不異境亦云一合其體一",
    "X20n0358_003:0189b24": "故方能冥合。二引證。",
    "X20n0358_003:0189c01": "【文句】經言說智及智處皆名為般若說智及智處皆",
    "X20n0358_003:0189c02": "名為實相。",
    "X20n0358_003:0189c03": "【記】經即仁王般若也智是般若處是實相能觀之",
    "X20n0358_003:0189c04": "智與所觀處同是般若智外無境也二皆實相境",
    "X20n0358_003:0189c05": "外無智也境智相冥其狀如是。二會說默。",
    "X20n0358_003:0189c06": "【文句】說如不說不說如說說不說無二無別。",
    "X20n0358_003:0189c07": "【記】復由說默二相不異顯於境智一體相冥非由",
    "X20n0358_003:0189c08": "無相境智焉發即默之說非由性離之說莫彰不",
    "X20n0358_003:0189c09": "二境智故境智後須論說默是以止觀義例云故",
    "X20n0358_003:0189c10": "不思議境即是觀是故得云境照境境照智智照",
    "X20n0358_003:0189c11": "智智照境照者方照非說可窮照者應說非照可",
    "X20n0358_003:0189c12": "了說者方說非照可窮說者應照非說前了故知",
    "X20n0358_003:0189c13": "彼義與此無殊。二用淨心歷法二初例內心泯",
    "X20n0358_003:0189c14": "淨。",
    "X20n0358_003:0189c15": "【文句】以此觀慧歷一切法亦復如是。",
    "X20n0358_003:0189c16": "【記】上論妙觀且就內心研於妙境攝一切法觀境",
    "X20n0358_003:0189c17": "若成可以此觀徧歷三科及以業惑自然皆見不",
    "X20n0358_003:0189c18": "思議境故義例云脩觀次第必先內心內心若淨",
    "X20n0358_003:0189c19": "將此淨心徧歷諸法任運泯合。二引教示融相",
    "X20n0358_003:0189c20": "二初約法示。",
    "X20n0358_003:0189c21": "【文句】故云毗盧遮那徧一切處若行若住若明若闇",
    "X20n0358_003:0189c22": "皆得不離見佛世尊六根所對無非佛法。",
    "X20n0358_003:0189c23": "【記】毗盧遮那此方翻為徧一切處乃以華音彰法",
    "X20n0358_003:0189c24": "體徧體雖本徧迷時不知今以內心妙觀徧歷於",
    "X20n0358_003:0190a01": "一切處皆見遮那此猶總歷復更別歷六作六受",
    "X20n0358_003:0190a02": "行住二作必兼坐臥語默四作是名六作明暗略",
    "X20n0358_003:0190a03": "舉眼受於色合例取聲乃至意法是名六受故總",
    "X20n0358_003:0190a04": "結云六根所對雖結六受身必六作於此作受常",
    "X20n0358_003:0190a05": "得見佛佛必三身斯由內心成妙三觀故於作受",
    "X20n0358_003:0190a06": "常見如來三德三諦是故結云無非佛法。二引",
    "X20n0358_003:0190a07": "事喻三初以耆婆喻任運破障。",
    "X20n0358_003:0190a08": "【文句】耆婆攬草無非藥者普能愈病。",
    "X20n0358_003:0190a09": "【記】二以摩男喻法爾生善。",
    "X20n0358_003:0190a10": "【文句】釋摩男所執一切砂礫皆變為寶。",
    "X20n0358_003:0190a11": "【記】三以那律喻自然顯理。",
    "X20n0358_003:0190a12": "【文句】阿那律空器悉滿甘露。",
    "X20n0358_003:0190a13": "【記】此三乃是別示三觀徧歷一切任運能契微妙",
    "X20n0358_003:0190a14": "三法說有前後照不縱橫。二明滅罪相。",
    "X20n0358_003:0190a15": "【文句】若如是者所觀之罪非復是罪罪即實相所觀",
    "X20n0358_003:0190a16": "之福福即非福福即實相純是實相是名大懺悔",
    "X20n0358_003:0190a17": "也。",
    "X20n0358_003:0190a18": "【記】既於內心復歷緣境諦觀冥契乃達十界罪福",
    "X20n0358_003:0190a19": "無主修惡脩善全體即是性惡性善斯乃名見罪",
    "X20n0358_003:0190a20": "福實相故法華云深達罪福相徧照於十方十方",
    "X20n0358_003:0190a21": "即是十界十界皆實相相相宛然一收一切一切",
    "X20n0358_003:0190a22": "皆各收於一切此等一切無非實相妄想皆實實",
    "X20n0358_003:0190a23": "亦自忘此為大懺。二助法三初明用助意。",
    "X20n0358_003:0190a24": "【文句】助道懺悔者若純用正懺亦不須助若正道闇",
    "X20n0358_003:0190b01": "昧不明了者脩助以助之。",
    "X20n0358_003:0190b02": "【記】正助二懺脩逐根緣自有一向脩於正道直登",
    "X20n0358_003:0190b03": "圓住或內外凡自有一向脩於助道如南獄立有",
    "X20n0358_003:0190b04": "相安樂行不入三昧但誦持故亦能得見上妙色",
    "X20n0358_003:0190b05": "像此二隨根脩入不同若悟理時必兩捨也自有",
    "X20n0358_003:0190b06": "正助相兼而脩或先正後助或先助後正或同時",
    "X20n0358_003:0190b07": "而脩今之所立意在同脩耳若於三句都不攝者",
    "X20n0358_003:0190b08": "則人身牛也。二明助道法二初喻用助意。",
    "X20n0358_003:0190b09": "【文句】所謂灰汁澡豆皂莢木槵以助清水爾。",
    "X20n0358_003:0190b10": "【記】清水喻正灰等喻助以垢難去獨水不能灰皂",
    "X20n0358_003:0190b11": "助之水方有用。二示助道法。",
    "X20n0358_003:0190b12": "【文句】略言勤用身口意而為助也身謂旋禮口謂讀",
    "X20n0358_003:0190b13": "誦心謂策觀而助開門。",
    "X20n0358_003:0190b14": "【記】助本助正正觀不開蓋理惑覆故脩助行治於",
    "X20n0358_003:0190b15": "事蔽事蔽若息不資理惑故令正觀開入理門具",
    "X20n0358_003:0190b16": "論六度略舉三業其策觀者或以五法策於正觀",
    "X20n0358_003:0190b17": "亦助開門或策事觀謂五門禪各有對治助開正",
    "X20n0358_003:0190b18": "觀。三明用助功。",
    "X20n0358_003:0190b19": "【文句】如順流順風助之以篙櫂去則疾也。",
    "X20n0358_003:0190b20": "【記】正解如順水正觀如順風可喻正道能趣妙理",
    "X20n0358_003:0190b21": "篙櫂可喻旋禮等善助於風水船豈不疾。三總",
    "X20n0358_003:0190b22": "結。",
    "X20n0358_003:0190b23": "【文句】如是略論正助也。",
    "X20n0358_003:0190b24": "【記】四明懺悔位三初他釋局淺二初敘他。",
    "X20n0358_003:0190c01": "【文句】四明懺悔位者若作一種解者謂鄙濁凡夫應",
    "X20n0358_003:0190c02": "須懺悔離垢清淨者何用懺悔。",
    "X20n0358_003:0190c03": "【記】二略斥。",
    "X20n0358_003:0190c04": "【文句】此不如是。",
    "X20n0358_003:0190c05": "【記】二今釋通深二初正釋二初明六凡合懺二初",
    "X20n0358_003:0190c06": "四趣二初明地獄二初造逆。",
    "X20n0358_003:0190c07": "【文句】故新本業障滅品中說人從父母稟身十月懷",
    "X20n0358_003:0190c08": "抱三年鞠養撫念惟惟始能升頭戴髮教方教數",
    "X20n0358_003:0190c09": "始解作人那忽違恩背義而行殺逆天雖大不覆",
    "X20n0358_003:0190c10": "此人地雖厚不載此人此人命終直入地獄如是",
    "X20n0358_003:0190c11": "逆罪應須懺悔滅除業障。",
    "X20n0358_003:0190c12": "【記】鞠亦養也撫拍也惟惟憐子之貌也內則六年",
    "X20n0358_003:0190c13": "教之數與方名注云方名東西殺逆殺或作弑同",
    "X20n0358_003:0190c14": "音試下殺於上也易曰臣弑君子弑父也天雖下",
    "X20n0358_003:0190c15": "明天地之不能容其受生故須入地獄也以五逆",
    "X20n0358_003:0190c16": "罪感五無間。二破戒。",
    "X20n0358_003:0190c17": "【文句】佛為人天師師嚴道尊凡有所說若有違犯罪",
    "X20n0358_003:0190c18": "莫大焉初篇後聚那可違負爾則欺佛負心復負",
    "X20n0358_003:0190c19": "三師七僧此則佛海死屍華園爛肉此四重人應",
    "X20n0358_003:0190c20": "須懺悔滅除業障。",
    "X20n0358_003:0190c21": "【記】初篇四重也後聚吉羅也若論五篇則初後俱",
    "X20n0358_003:0190c22": "篇六聚則始終俱聚綺文互現故云初篇後聚也",
    "X20n0358_003:0190c23": "三師謂和尚及羯磨教授二闍黎也七僧印證戒",
    "X20n0358_003:0190c24": "者此據中國十人也佛海者佛法如海犯重如屍",
    "X20n0358_003:0191a01": "華園可解言犯重者須出淨眾。二明三趣。",
    "X20n0358_003:0191a02": "【文句】多瞋墮蛇虺多欲墮鳩鴿多癡墮蝨蟻多慢墮",
    "X20n0358_003:0191a03": "飛鳥多諂墮脩羅多慳墮餓鬼餓鬼常饑渴畜生",
    "X20n0358_003:0191a04": "相殘害脩羅多怖畏是四惡道聞名尚不可況復",
    "X20n0358_003:0191a05": "當之應須懺悔滅除業障。",
    "X20n0358_003:0191a06": "【記】心既多瞋等身口動作成於瞋業故墮蛇虺舉",
    "X20n0358_003:0191a07": "本攝末故云多瞋下多欲等悉可為例蛇虺者爾",
    "X20n0358_003:0191a08": "雅云蝮虺慱三寸首大如擘郭璞云身廣三寸頭",
    "X20n0358_003:0191a09": "如大擘指此自一種蛇名蝮虺諂者莊子云希其",
    "X20n0358_003:0191a10": "意而道其言曰諂餓鬼常饑等者舉果難當須明",
    "X20n0358_003:0191a11": "懺悔。二人天二初人。",
    "X20n0358_003:0191a12": "【文句】人中八苦一苦尚不可忍況八苦交橫應當懺",
    "X20n0358_003:0191a13": "悔滅除業障。",
    "X20n0358_003:0191a14": "【記】八苦者生老病死怨憎會愛別離求不得五陰",
    "X20n0358_003:0191a15": "盛。二天。",
    "X20n0358_003:0191a16": "【文句】天上有五衰地獄等苦色界天不得速入定求",
    "X20n0358_003:0191a17": "不得苦無色界天有四心苦三界籠樊生死窟宅",
    "X20n0358_003:0191a18": "應須懺悔滅除業障。",
    "X20n0358_003:0191a19": "【記】五衰者衣裳垢膩頭上華萎身體臭穢腋下汗",
    "X20n0358_003:0191a20": "出不樂本座四心者受想行識也籠樊者樊藩也",
    "X20n0358_003:0191a21": "詩云營營青蠅止于樊今眾生處三界中如在籠",
    "X20n0358_003:0191a22": "藩籬之內不能自出也。二明四教皆懺四初三",
    "X20n0358_003:0191a23": "藏二初聲聞二初七賢。",
    "X20n0358_003:0191a24": "【文句】若出家人雖欲脩道為五煩惱所障心不得停",
    "X20n0358_003:0191b01": "心為四顛倒所惑不得入四念處亦須懺悔除滅",
    "X20n0358_003:0191b02": "業障念處治彼四倒二惡不勤斷二善不勤生不",
    "X20n0358_003:0191b03": "得入如意足煖法不發亦須懺悔五根不生喜有",
    "X20n0358_003:0191b04": "退墮根生未有力雖有力未鄰真如是四善根中",
    "X20n0358_003:0191b05": "應須懺悔滅除業障。",
    "X20n0358_003:0191b06": "【記】初五停心謂不淨停貪慈悲停瞋因緣停癡數",
    "X20n0358_003:0191b07": "息停覺觀界方便停著我若貪等五煩惱障心不",
    "X20n0358_003:0191b08": "得停應須懺悔停下剩心字次四念處去用對位",
    "X20n0358_003:0191b09": "道品四顛倒者執身淨受樂心常法我四念治此",
    "X20n0358_003:0191b10": "四倒四正勤者二惡者已起令滅未起令不起二",
    "X20n0358_003:0191b11": "善者已生令增長未生令發生四如意足者謂欲",
    "X20n0358_003:0191b12": "精進心思惟五根者謂信進念定慧五力者名同",
    "X20n0358_003:0191b13": "於根以不動排障而分兩科法華文句以正勤如",
    "X20n0358_003:0191b14": "意根力四科對煖頂忍世第一位煖頂與此有不",
    "X20n0358_003:0191b15": "同者或是文誤或別有意。二四果。",
    "X20n0358_003:0191b16": "【文句】苦忍明發雖不墮三途欲界七生次第應受一",
    "X20n0358_003:0191b17": "生尚苦何況七生雖斷欲界五下分六品餘三品",
    "X20n0358_003:0191b18": "在亦應懺悔雖斷五下八品盡餘一品在雖斷色",
    "X20n0358_003:0191b19": "盡餘無色分在亦須懺悔雖入有涅槃猶有果身",
    "X20n0358_003:0191b20": "在身子風熱畢陵伽眼痛欲棄有餘入無餘亦須",
    "X20n0358_003:0191b21": "懺悔雖斷三界正使盡習氣尚存亦須懺悔。",
    "X20n0358_003:0191b22": "【記】苦忍明發者見道有十六心謂於下欲界四諦",
    "X20n0358_003:0191b23": "各起法忍法智上色無色二界四諦各起類忍類",
    "X20n0358_003:0191b24": "智此上下八諦共十六心斷八十八使見惑也今",
    "X20n0358_003:0191c01": "云苦忍即欲界苦諦下苦法忍也明發得苦法智",
    "X20n0358_003:0191c02": "也觀欲界苦諦已即觀上界苦諦得類忍智餘三",
    "X20n0358_003:0191c03": "諦例說雖不下以無見惑橫起故不墮惡道欲界",
    "X20n0358_003:0191c04": "七生者欲界九品思惑共潤七生謂上上品潤二",
    "X20n0358_003:0191c05": "生上中上下中上各潤一生中中中下共潤一生",
    "X20n0358_003:0191c06": "下三品共潤一生此言初果也雖斷欲下明二果",
    "X20n0358_003:0191c07": "五下分者身見戒取疑貪瞋貧雖通上不是唯上",
    "X20n0358_003:0191c08": "瞋一唯下不通於上餘三徧攝一切見惑雖復通",
    "X20n0358_003:0191c09": "上而能牽下縱斷貪等至無所有處由身見等還",
    "X20n0358_003:0191c10": "來欲界是故此五名為下分餘三品在受一生名",
    "X20n0358_003:0191c11": "一往來也雖斷五下名三果向人也餘一品即第",
    "X20n0358_003:0191c12": "九品也亦名一種子那含雖斷色下正明三果人",
    "X20n0358_003:0191c13": "也九品已盡不來欲界而進斷上惑雖入下無學。",
    "X20n0358_003:0191c14": "二支佛。",
    "X20n0358_003:0191c15": "【文句】支佛亦爾亦須懺悔。",
    "X20n0358_003:0191c16": "【記】侵習未能全盡故須懺悔言亦爾者例上羅漢",
    "X20n0358_003:0191c17": "懺習氣也菩薩未斷且在人天。二通教。",
    "X20n0358_003:0191c18": "【文句】若乾慧地未得理水霑心故言乾慧性地未能",
    "X20n0358_003:0191c19": "見理八人見地猶有愛惑薄地神通未能還生欲",
    "X20n0358_003:0191c20": "界離欲地猶有上界惑已辦地不能除習辟支佛",
    "X20n0358_003:0191c21": "地但作神通不能達文字菩薩地未窮至極如是",
    "X20n0358_003:0191c22": "等位皆須懺悔滅除業障。",
    "X20n0358_003:0191c23": "【記】教詮體空異前析滅空含中道是大乘門利根",
    "X20n0358_003:0191c24": "方見屬後二教今就二乘及鈍菩薩論懺悔也支",
    "X20n0358_003:0192a01": "佛不達文字者不能說法化他也然支佛有部行",
    "X20n0358_003:0192a02": "麟喻之別部行者或能說法今約麟喻為言也獨",
    "X20n0358_003:0192a03": "悟孤行喻麟頭之一角故名麟喻。三別教。",
    "X20n0358_003:0192a04": "【文句】十信但信未能稱理十住但入偏理十行但事",
    "X20n0358_003:0192a05": "未能入中十迴向但脩中未能證中十地雖證中",
    "X20n0358_003:0192a06": "地地皆有障未窮於學不得無學應須懺悔滅除",
    "X20n0358_003:0192a07": "業障。",
    "X20n0358_003:0192a08": "【記】十信但信者信能造心是佛性故未能稱理者",
    "X20n0358_003:0192a09": "以佛性心別脩空故文使十住偏證空理十行但",
    "X20n0358_003:0192a10": "出建立之事既其二觀互破互立未能入中十向",
    "X20n0358_003:0192a11": "不偏但脩未證然由漸脩登地頓證前前雖顯後",
    "X20n0358_003:0192a12": "後猶障是故名為地地有障至等覺尚有未得無",
    "X20n0358_003:0192a13": "學故此凡聖皆須懺悔。四圓教。",
    "X20n0358_003:0192a14": "【文句】又十信雖三智圓脩但是方便陀羅尼十住已",
    "X20n0358_003:0192a15": "去乃至等覺已來秪如十四日月非十五日月匡",
    "X20n0358_003:0192a16": "郭未圓光未頓足暗未頓盡應須懺悔滅除業障。",
    "X20n0358_003:0192a17": "【記】此機初解中具二邊空假即中故能三智一心",
    "X20n0358_003:0192a18": "脩證不言名字及五品者以高況下也十信尚懺",
    "X20n0358_003:0192a19": "況爾前耶但是等者法華中說三陀羅尼雖通初",
    "X20n0358_003:0192a20": "後以位得之其相最顯一旋陀羅尼旋假入空此",
    "X20n0358_003:0192a21": "齊七信二百千萬億旋陀羅尼旋空出假此當八",
    "X20n0358_003:0192a22": "信已上三法音方便陀羅尼以二觀為方便轉入",
    "X20n0358_003:0192a23": "中道法音當第十信也匡郭等者此三喻於法身",
    "X20n0358_003:0192a24": "智斷俱未究盡俱須懺也。二斥局。",
    "X20n0358_003:0192b01": "【文句】齊此已來當知懺悔位長其義極廣云何而言",
    "X20n0358_003:0192b02": "止齊凡夫。",
    "X20n0358_003:0192b03": "【記】下從造無間業者上至圓教等覺故云位長位",
    "X20n0358_003:0192b04": "位橫論各有三障煩惱頭數結業流類苦報等差",
    "X20n0358_003:0192b05": "故云義廣古人何為但在凡夫。三引經證結。",
    "X20n0358_003:0192b06": "【文句】是故五十校計經齊至等覺皆令懺悔即其義",
    "X20n0358_003:0192b07": "也。",
    "X20n0358_003:0192b08": "【記】大師本以三昧總持說懺悔位該亘凡聖自然",
    "X20n0358_003:0192b09": "與彼校計經合寔匪尋經作此安布行者知之。",
    "X20n0358_003:0192b10": "二舉利勸脩四初明聞者宿殖。",
    "X20n0358_003:0192b11": "【文句】若人得聞如此懺悔功德不少故文云非於一",
    "X20n0358_003:0192b12": "佛五佛十佛脩諸功德聞是懺悔乃於無量百千",
    "X20n0358_003:0192b13": "佛所脩諸功德聞是懺悔。",
    "X20n0358_003:0192b14": "【記】二明聞者得報。",
    "X20n0358_003:0192b15": "【文句】語其華報在在處處常為國王輔相大臣之所",
    "X20n0358_003:0192b16": "恭敬語其果報常為十方諸佛互相恭敬。",
    "X20n0358_003:0192b17": "【記】果報者此懺詣理功至極果乃與諸佛互相恭",
    "X20n0358_003:0192b18": "敬。三以聞況脩。",
    "X20n0358_003:0192b19": "【文句】直聞此懺悔尚得如此功德況復如法脩行。",
    "X20n0358_003:0192b20": "【記】解既稱理脩之成行則分滿之果證之匪遙。",
    "X20n0358_003:0192b21": "四結示歸敬。",
    "X20n0358_003:0192b22": "【文句】已聞懺悔義此法從經出此經從佛說是故當",
    "X20n0358_003:0192b23": "報恩歸命禮諸佛云云。",
    "X20n0358_003:0192b24": "【記】佛恩若此欲報之者唯當而說而脩行之歸命",
    "X20n0358_003:0192c01": "禮佛五悔中一其四悔法安得不脩。二正釋品",
    "X20n0358_003:0192c02": "題二初釋二字義二初依字訓釋二初釋懺二初",
    "X20n0358_003:0192c03": "明求鑑。",
    "X20n0358_003:0192c04": "【文句】懺悔品依字訓釋懺者鑑也披陳發舒己之三",
    "X20n0358_003:0192c05": "業不敢隱諱令他委鑑顏恧而口蹙心摧而意伏。",
    "X20n0358_003:0192c06": "【記】恧奴六反慙也。二明被鑑。",
    "X20n0358_003:0192c07": "【文句】身被鑑故而顏恧口被鑑故而脣蹙心被鑑故",
    "X20n0358_003:0192c08": "而意伏故懺名鑑也。",
    "X20n0358_003:0192c09": "【記】二釋悔二初明能廢。",
    "X20n0358_003:0192c10": "【文句】悔者廢也內懷鄙耻悔造眾非。",
    "X20n0358_003:0192c11": "【記】二明所廢。",
    "X20n0358_003:0192c12": "【文句】悔身故則三廢悔口故則四廢悔心故則十廢",
    "X20n0358_003:0192c13": "故悔名廢也。",
    "X20n0358_003:0192c14": "【記】意云十廢者意如君主身口如臣君既克己臣",
    "X20n0358_003:0192c15": "息暴虐故意總十。二約法門釋種種。",
    "X20n0358_003:0192c16": "【文句】又法門釋者懺悔名慚愧慚愧是白法又自不",
    "X20n0358_003:0192c17": "作惡不教他作惡如是等種種說。",
    "X20n0358_003:0192c18": "【記】二明三種懺三初明三種相貌二初列名示。",
    "X20n0358_003:0192c19": "【文句】懺悔有三一作法二取相三無生此三種通大",
    "X20n0358_003:0192c20": "小。",
    "X20n0358_003:0192c21": "【記】列三種名示事通大小。二約相釋二初明小",
    "X20n0358_003:0192c22": "三初作法。",
    "X20n0358_003:0192c23": "【文句】小乘作法者如毗尼中發露與學二十僧行摩",
    "X20n0358_003:0192c24": "那埵或半月作法或對首作法或責心但令作法",
    "X20n0358_003:0193a01": "成就不障僧事即清淨也。",
    "X20n0358_003:0193a02": "【記】毗尼此云律二十僧者此約懺僧殘罪也然對",
    "X20n0358_003:0193a03": "治有四法一治覆藏情過謂行波利婆沙此云覆",
    "X20n0358_003:0193a04": "藏或云別住謂別住一房不得與僧同處設入眾",
    "X20n0358_003:0193a05": "中不得談論亦不得答行此法者須滿一百日不",
    "X20n0358_003:0193a06": "憶元覆藏日數故乃以百日為限二治覆藏罪謂",
    "X20n0358_003:0193a07": "犯已覆藏得吉罪不覆藏得殘罪若覆藏者先懺",
    "X20n0358_003:0193a08": "吉罪後與別住三治僧殘情過罪謂六夜行摩那",
    "X20n0358_003:0193a09": "埵此云意喜前雖自意歡喜亦使眾僧歡喜由前",
    "X20n0358_003:0193a10": "喜故與其少日即六夜也故名意喜僧眾歡云此",
    "X20n0358_003:0193a11": "人改悔成清淨故云眾僧喜也四治僧殘謂二十",
    "X20n0358_003:0193a12": "僧中以白四羯磨出罪然覆藏不經明相直行摩",
    "X20n0358_003:0193a13": "那埵然後入眾出罪或半月作法者謂行別住時",
    "X20n0358_003:0193a14": "每至半月說戒須白眾僧云我犯僧殘對首作法",
    "X20n0358_003:0193a15": "者懺重吉也責心懺輕吉也摩夷論云故作者對",
    "X20n0358_003:0193a16": "首一說誤作者責心而悔小乘犯夷亦有懺法而",
    "X20n0358_003:0193a17": "疏文不引者以懺已既為學悔沙彌仍障聖果故",
    "X20n0358_003:0193a18": "非此中復本清淨義也故荊谿云小學悔已障果",
    "X20n0358_003:0193a19": "仍成重罪未忘。二取相。",
    "X20n0358_003:0193a20": "【文句】阿含中亦作相懺犯欲人作毒蛇口想此觀成",
    "X20n0358_003:0193a21": "時婬罪即滅。",
    "X20n0358_003:0193a22": "【記】上明作法但令三業順於佛制法成罪滅尚是",
    "X20n0358_003:0193a23": "散心罪滅猶淺今論取相屬於定心想成相起滅",
    "X20n0358_003:0193a24": "罪則深故蛇口想成豈惟婬罪得除亦乃欲心不",
    "X20n0358_003:0193b01": "起。三無生。",
    "X20n0358_003:0193b02": "【文句】亦有觀空懺秪是真空。",
    "X20n0358_003:0193b03": "【記】言觀空者析法明空也觀造罪心本無主宰念",
    "X20n0358_003:0193b04": "念無常無誰能作無是業報我見若亡諸使永寂",
    "X20n0358_003:0193b05": "此觀若成四趣則除三界須出小乘三懺其相略",
    "X20n0358_003:0193b06": "然。二明大三初作法二取相三無生行者應知",
    "X20n0358_003:0193b07": "三種懺法無生是主二為助緣故前疏云灰汁皂",
    "X20n0358_003:0193b08": "莢助於清水若闕妙觀不名大乘便同外道無益",
    "X20n0358_003:0193b09": "苦行須近善師學懺悔處及懺悔法方可行於道",
    "X20n0358_003:0193b10": "場事儀故於諸事皆用妙觀照而導之使作法等",
    "X20n0358_003:0193b11": "皆順實理悉為佛因有謂道場所脩行法而為事",
    "X20n0358_003:0193b12": "治須於十乘先脩六法後方助開而不思前六在",
    "X20n0358_003:0193b13": "道場中用如今明懺具談三種豈捨事行又有一",
    "X20n0358_003:0193b14": "卷法華三昧別行於世大師制立正為初心懺障",
    "X20n0358_003:0193b15": "道罪方可造脩諸禪三昧又諸苦行精進之門各",
    "X20n0358_003:0193b16": "隨宜樂初心可脩但須皆用圓無生觀為主為導",
    "X20n0358_003:0193b17": "使一一行即脩是性無脩無得則成圓行也豈諸",
    "X20n0358_003:0193b18": "事行妙觀妙境妨脩發大心安心等法皆妨脩耶",
    "X20n0358_003:0193b19": "若其然者隨自意中歷彼三性全無十乘何名三",
    "X20n0358_003:0193b20": "昧若自未諳當依善友開導策脩乃成深益又須",
    "X20n0358_003:0193b21": "了知大乘三懺後一雖可獨脩不進則須假前二",
    "X20n0358_003:0193b22": "前二不可暫離無生得此意已方可說行三種懺",
    "X20n0358_003:0193b23": "法初作法。",
    "X20n0358_003:0193b24": "【文句】大乘中亦有作法或八百日虗空藏塗廁是也",
    "X20n0358_003:0193c01": "或九十日般舟是也或四十九日大悲懺是也或",
    "X20n0358_003:0193c02": "二十一日法華是也或七日方等是也灰湯澡豆",
    "X20n0358_003:0193c03": "淨身辛酒禁口慚愧勤心旋誦各有徧數等皆作",
    "X20n0358_003:0193c04": "法懺攝也。",
    "X20n0358_003:0193c05": "【記】八百等者虗空藏經云知法者復教八百日塗",
    "X20n0358_003:0193c06": "廁日日告言汝作不淨事一心塗治一切廁勿令",
    "X20n0358_003:0193c07": "人知塗已洗浴禮三十五佛稱虗空藏名向十二",
    "X20n0358_003:0193c08": "部經五體投地自說罪咎等九十日等者般舟經",
    "X20n0358_003:0193c09": "云有四事疾得是三昧一者不得有世間思想如",
    "X20n0358_003:0193c10": "指相彈頃三月二者不得臥出三月如指相彈頃",
    "X20n0358_003:0193c11": "三者經行不得休息不得坐三月除其飯食左右",
    "X20n0358_003:0193c12": "四者為人說經不得望人衣服飲食是為四般舟",
    "X20n0358_003:0193c13": "此云佛立三昧成時見十方佛在虗空中立故名",
    "X20n0358_003:0193c14": "佛立也灰湯下明上諸行法各淨三業也旋誦下",
    "X20n0358_003:0193c15": "諸法各有製度旋誦之度方等最切旋一百二十",
    "X20n0358_003:0193c16": "帀誦袒持呪一百二十徧一旋一呪不徐不疾旋",
    "X20n0358_003:0193c17": "訖却坐思惟中道正空導此軌儀故名作法。二",
    "X20n0358_003:0193c18": "取相。",
    "X20n0358_003:0193c19": "【文句】取相懺者如方等求十二夢王菩薩戒見華光",
    "X20n0358_003:0193c20": "摩頂虗空藏中唱聲印臂相起罪滅雖不正明作",
    "X20n0358_003:0193c21": "法兼得事用也。",
    "X20n0358_003:0193c22": "【記】十二夢王者方等陀羅尼經云先求好夢凡十",
    "X20n0358_003:0193c23": "二種隨得一相則許懺悔梵網經云若犯十戒者",
    "X20n0358_003:0193c24": "應教懺悔要見好相好相者佛來摩頂見光見華",
    "X20n0358_003:0194a01": "等便得罪滅唱聲下彼經明行者夢中若坐禪中",
    "X20n0358_003:0194a02": "現此菩薩以摩尼珠印印行者臂作罪滅字或聞",
    "X20n0358_003:0194a03": "罪滅聲得此相起知罪必滅雖不下以在道場非",
    "X20n0358_003:0194a04": "不作法俱從勝立名為取相言用事者作法也。",
    "X20n0358_003:0194a05": "三無生。",
    "X20n0358_003:0194a06": "【文句】無生懺者如普賢觀云端坐念實相如日照霜",
    "X20n0358_003:0194a07": "露觀空緣理無相最上雖不正作事相兼上兩懺",
    "X20n0358_003:0194a08": "也。",
    "X20n0358_003:0194a09": "【記】以無念念念罪實相念與實相能所名別其體",
    "X20n0358_003:0194a10": "不二如是念之罪相既忘實相亦泯此慧如日消",
    "X20n0358_003:0194a11": "罪霜露無緣緣畢竟空無中邊相此理無過故名",
    "X20n0358_003:0194a12": "最上雖不下此三種懺同時而脩無生是正二為",
    "X20n0358_003:0194a13": "助緣故云兼兩斯乃正助一合而行如膏益明證",
    "X20n0358_003:0194a14": "理彌速也。二明三種功能二初正示功能二初",
    "X20n0358_003:0194a15": "明滅惡二初四番通小釋言通小者以此四番釋",
    "X20n0358_003:0194a16": "三種懺意雖在大而且未彰異小之相故使滅惡",
    "X20n0358_003:0194a17": "於大小說皆無妨故故云通小四中初約遮性釋",
    "X20n0358_003:0194a18": "三初作法。",
    "X20n0358_003:0194a19": "【文句】作法懺成違無作罪滅而性罪不除如犯殺生",
    "X20n0358_003:0194a20": "作法懺成違無作罪去而償命猶在即其義也。",
    "X20n0358_003:0194a21": "【記】無作罪者昔受佛戒由作法故發無作體若毀",
    "X20n0358_003:0194a22": "犯者得違逆罪今由作法翻破此罪言性罪者即",
    "X20n0358_003:0194a23": "十惡也不論受與不受犯之性自是罪如犯下論",
    "X20n0358_003:0194a24": "云斬大草殺畜二罪同懺二種違制之罪俱除而",
    "X20n0358_003:0194b01": "殺畜償命猶存。二取相。",
    "X20n0358_003:0194b02": "【文句】取相懺能滅性罪性罪去違無作罪亦去如伐",
    "X20n0358_003:0194b03": "樹枝葉萎根本未去續生如故也。",
    "X20n0358_003:0194b04": "【記】由以定心想成勝相熏脩力彊能轉惡業是故",
    "X20n0358_003:0194b05": "能滅性遮二罪如伐下枝葉喻性遮罪根本喻無",
    "X20n0358_003:0194b06": "明也心惑既存罪可重作如枝葉續生也既對遮",
    "X20n0358_003:0194b07": "性辨於無明故此無明通界內外此即通小之相",
    "X20n0358_003:0194b08": "也。三無生。",
    "X20n0358_003:0194b09": "【文句】觀無生懺能滅無明如覆大地根枝葉等悉盡",
    "X20n0358_003:0194b10": "無餘。",
    "X20n0358_003:0194b11": "【記】二約三學釋。",
    "X20n0358_003:0194b12": "【文句】又作法滅違戒上罪取相滅犯定上罪無生滅",
    "X20n0358_003:0194b13": "犯慧上罪。",
    "X20n0358_003:0194b14": "【記】作法防非故滅戒罪取相專意故滅定罪無生",
    "X20n0358_003:0194b15": "觀照故滅慧罪事非是戒家罪散亂是定家罪惑",
    "X20n0358_003:0194b16": "暗是慧家罪。三除三報釋。",
    "X20n0358_003:0194b17": "【文句】又作法滅三惡道報障取相滅人道報障無生",
    "X20n0358_003:0194b18": "滅三界有漏報障。",
    "X20n0358_003:0194b19": "【記】雖俱報障而有苦樂三惡唯苦違法而得故作",
    "X20n0358_003:0194b20": "法能除人道之報半苦半樂散善所招故取相能",
    "X20n0358_003:0194b21": "滅三界天報望人皆定無苦惟樂三漏所感故無",
    "X20n0358_003:0194b22": "生能滅。四除三業釋。",
    "X20n0358_003:0194b23": "【文句】又作法滅三惡道業障取相滅人道業障無生",
    "X20n0358_003:0194b24": "滅三界有漏業障。",
    "X20n0358_003:0194c01": "【記】例報可知能感所感而分兩釋也。二二番惟",
    "X20n0358_003:0194c02": "大釋前之四釋通大小乘無生滅惑未簡通別作",
    "X20n0358_003:0194c03": "法或取毗尼之制今之二釋無生的破障中無明",
    "X20n0358_003:0194c04": "通惑不生為今取相驗知此去唯就大釋二初別",
    "X20n0358_003:0194c05": "煩惱釋。",
    "X20n0358_003:0194c06": "【文句】又作法滅怖畏憂愁之煩惱亦是破煩惱取相",
    "X20n0358_003:0194c07": "滅四住之煩惱無生滅無明之煩惱。",
    "X20n0358_003:0194c08": "【記】怖畏屬思憂愁屬見今作法成位在五品能伏",
    "X20n0358_003:0194c09": "此惑指伏為破故云亦是取相懺成在七信位故",
    "X20n0358_003:0194c10": "滅四住既見真諦望中名相故名取相無生觀成",
    "X20n0358_003:0194c11": "位登初住所除的在根本無明故知此釋別就大",
    "X20n0358_003:0194c12": "乘明三種懺。二通三障釋。",
    "X20n0358_003:0194c13": "【文句】又三種懺共除報障取相除業障無生除煩惱",
    "X20n0358_003:0194c14": "障。",
    "X20n0358_003:0194c15": "【記】共除報者此乃現報父母生身得六根淨轉報",
    "X20n0358_003:0194c16": "實在正助合行若但理觀雖入真似亦有不得六",
    "X20n0358_003:0194c17": "根淨者故云三懺共除報障取相除業者約出假",
    "X20n0358_003:0194c18": "說能挾宿世無量業種作度生緣業不能障於業",
    "X20n0358_003:0194c19": "自在名除業障以其未是真出假位故見俗諦猶",
    "X20n0358_003:0194c20": "名取相無生除惑其義可知。二明生善。",
    "X20n0358_003:0194c21": "【文句】又作法懺如服薑桂差病而已不能肥身譬罪",
    "X20n0358_003:0194c22": "滅不能生善取相懺如服五石病差身充不能得",
    "X20n0358_003:0194c23": "道無生懺如服五芝病除身飛升仙得道。",
    "X20n0358_003:0194c24": "【記】仍約喻顯五石者謂白瑛紫瑛石膏鍾乳石脂",
    "X20n0358_003:0195a01": "五芝者謂五色苓芝也薑桂且喻小乘作法故未",
    "X20n0358_003:0195a02": "生善若大作法生善非少五石五芝通喻小大生",
    "X20n0358_003:0195a03": "事理善。二勸人脩學。",
    "X20n0358_003:0195a04": "【文句】如是等種種分別行者須知。",
    "X20n0358_003:0195a05": "【記】言須知者謂須知小大皆能滅惡生善須知此",
    "X20n0358_003:0195a06": "三脩方有益說而不行為罪所得也。三明經具",
    "X20n0358_003:0195a07": "三懺二初示經有三文。",
    "X20n0358_003:0195a08": "【文句】今文具有大乘三懺著淨潔衣專聽是經又七",
    "X20n0358_003:0195a09": "日七夜朝暮淨心等即作法也於其坐處得見彌",
    "X20n0358_003:0195a10": "勒文殊普賢即取相也五陰舍宅觀悉空寂本無",
    "X20n0358_003:0195a11": "有生亦無和合即無生也。",
    "X20n0358_003:0195a12": "【記】二結懺為經用。",
    "X20n0358_003:0195a13": "【文句】三意宛然故能滅諸惡蕩三障顯經力用也。",
    "X20n0358_003:0195a14": "【記】二經文二初對判分文二初對判。",
    "X20n0358_003:0195a15": "【文句】從此品下明經力用今品正明夜夢晝說懺悔",
    "X20n0358_003:0195a16": "斷惡拔苦下品正明昔歎發誓生善與樂旁正互",
    "X20n0358_003:0195a17": "舉。",
    "X20n0358_003:0195a18": "【記】明經力用通指三品也今品下乃以此品對讚",
    "X20n0358_003:0195a19": "歎品論於旁正耳。二分文。",
    "X20n0358_003:0195a20": "【文句】此品文為二初夢中見聞二覺已說見聞夢又",
    "X20n0358_003:0195a21": "二一夢見金鼓二夢擊鼓聲見鼓又三一正見鼓",
    "X20n0358_003:0195a22": "二見鼓光三見光中佛。",
    "X20n0358_003:0195a23": "【記】二依文釋義二初明夢中見聞二初夢見金鼓",
    "X20n0358_003:0195a24": "三初正見金鼓。",
    "X20n0358_003:0195b01": "爾時信相菩薩即於其夜夢見金鼓其狀姝大。",
    "X20n0358_003:0195b02": "【記】文二初釋夢。",
    "X20n0358_003:0195b03": "【文句】夢者是入如夢三昧也又入觀如夢出觀如覺",
    "X20n0358_003:0195b04": "入觀心靜能觀法性。",
    "X20n0358_003:0195b05": "【記】疏中前釋信相菩薩在其似位或是鄰極之似",
    "X20n0358_003:0195b06": "或是鄰真之似於此位中夢見金鼓豈是博地昏",
    "X20n0358_003:0195b07": "惑之夢故以二義釋於夢字初謂三昧名為如夢",
    "X20n0358_003:0195b08": "由達性具脩德無功因辦果事如夢勤加是故名",
    "X20n0358_003:0195b09": "為如夢三昧次又入下乃以凡人有夢有覺喻法",
    "X20n0358_003:0195b10": "性觀有入有出此以說默而為出入二釋皆示夢",
    "X20n0358_003:0195b11": "是觀智初釋稍親問夢是顛倒迷真之法觀是覺",
    "X20n0358_003:0195b12": "智悟理之法經文云夢疏中那以觀智釋之迷解",
    "X20n0358_003:0195b13": "天殊如何融會耶答佛地迷盡凡夫未解皆不論",
    "X20n0358_003:0195b14": "觀於迷能解得言觀智故起信論云依業識故故",
    "X20n0358_003:0195b15": "說見佛若離業識則無所見今明似解照法性故",
    "X20n0358_003:0195b16": "名為入觀依業識故名之為夢智解未極安得非",
    "X20n0358_003:0195b17": "夢照法性夢豈非觀智不得此意此文莫銷。二",
    "X20n0358_003:0195b18": "釋鼓二初正釋二初直表三德。",
    "X20n0358_003:0195b19": "【文句】法性即金鼓金鼓體圓空鳴圓即法身空即般",
    "X20n0358_003:0195b20": "若鳴即解脫姝者勝義深義大者廣義無量義如",
    "X20n0358_003:0195b21": "上文游於無量甚深法性意爾。",
    "X20n0358_003:0195b22": "【記】能觀之智既以夢示夢必見相故以金鼓表於",
    "X20n0358_003:0195b23": "所觀即法性也蓋由鼓體具圓空鳴可表三德其",
    "X20n0358_003:0195b24": "狀姝大復彰三德無量甚深。二三皆深廣。",
    "X20n0358_003:0195c01": "【文句】姝大略敘鼓體委論應言圓姝大空姝大鳴姝",
    "X20n0358_003:0195c02": "大鼓體備三種三種皆甚深無量。",
    "X20n0358_003:0195c03": "【記】以此三德一一皆是法性全體趣舉一德皆能",
    "X20n0358_003:0195c04": "具二得名三身三智三脫若不爾者那得三種皆",
    "X20n0358_003:0195c05": "無量甚深耶。二結示。",
    "X20n0358_003:0195c06": "【文句】此即夢中所覩法身觀一而見三佛也。",
    "X20n0358_003:0195c07": "【記】即鼓之三德對光秪是所照法身即此法身攝",
    "X20n0358_003:0195c08": "報攝應為上三德故云觀一而見三佛也。二見",
    "X20n0358_003:0195c09": "鼓光。",
    "X20n0358_003:0195c10": "其明普照喻如日光。",
    "X20n0358_003:0195c11": "【文句】從其明普照下是第二見鼓光也光是智慧契",
    "X20n0358_003:0195c12": "此法性克成大果智與體冥體圓姝大光圓亦姝",
    "X20n0358_003:0195c13": "大體空姝大光空亦姝大體鳴既姝大光鳴亦姝",
    "X20n0358_003:0195c14": "大何者此身與諸佛同體同意故也此即夢中所",
    "X20n0358_003:0195c15": "覩報身佛一佛而三也。",
    "X20n0358_003:0195c16": "【記】全所照理起能照智故法性德皆成智德鼓圓",
    "X20n0358_003:0195c17": "空鳴光豈不爾鼓三姝大光亦合然須知法性體",
    "X20n0358_003:0195c18": "是本覺智是始覺秪是一覺由不覺故分本始殊",
    "X20n0358_003:0195c19": "既成大果已離不覺故始冥本稱法報合豈始覺",
    "X20n0358_003:0195c20": "得異於本耶所引新本同體同意同事者既法報",
    "X20n0358_003:0195c21": "合故與諸佛無二無別此即下此見鼓光正表報",
    "X20n0358_003:0195c22": "智此智冥法法具三故故報亦三亦是此報上能",
    "X20n0358_003:0195c23": "冥法下能垂應故云具三。三見光中佛。",
    "X20n0358_003:0195c24": "復於光中得見十方無量無邊諸佛世尊眾寶樹下",
    "X20n0358_003:0196a01": "坐瑠璃座與無量百千眷屬圍繞而為說法。",
    "X20n0358_003:0196a02": "【記】文二初約文表義。",
    "X20n0358_003:0196a03": "【文句】從復於光中見十方佛下是第三見光中諸佛",
    "X20n0358_003:0196a04": "也光從鼓出徧照十方用從體起應周法界與機",
    "X20n0358_003:0196a05": "緣同事也瑠璃座者所安之理也佛坐其上智稱",
    "X20n0358_003:0196a06": "法性也大眾圍繞者所應之機也。",
    "X20n0358_003:0196a07": "【記】言光從等者對上二身此總表應故云同事應",
    "X20n0358_003:0196a08": "不孤立必具三身瑠璃下法佛坐下報大眾下應。",
    "X20n0358_003:0196a09": "二結義歸圓二初別結此三。",
    "X20n0358_003:0196a10": "【文句】此即夢中所覩應佛即一而論三也。",
    "X20n0358_003:0196a11": "【記】以全法報為應身故是故經文具表三佛。二",
    "X20n0358_003:0196a12": "通結上義。",
    "X20n0358_003:0196a13": "【文句】覩此三佛即是三身三德種種三法門從此設",
    "X20n0358_003:0196a14": "教名金光明也。",
    "X20n0358_003:0196a15": "【記】言三佛者即鼓表法佛光表報佛明表應佛既",
    "X20n0358_003:0196a16": "其三佛皆具三義乃顯法法具三略則十種三法",
    "X20n0358_003:0196a17": "廣則一切皆三此諸三法順譬釋則世金光明所",
    "X20n0358_003:0196a18": "譬三法也若就附文當體釋皆是法金光明以一",
    "X20n0358_003:0196a19": "一具三可貴可重義寂而常照義能多利益義故",
    "X20n0358_003:0196a20": "其義既爾是故此經名金光明也此所表義乃由",
    "X20n0358_003:0196a21": "大師得旋總持一中解無量無量中解一故釋題",
    "X20n0358_003:0196a22": "消文圓融若此見聞之者當去情著而思脩之。",
    "X20n0358_003:0196a23": "二夢見擊鼓二初分文。",
    "X20n0358_003:0196a24": "【文句】從見有一人下是第二夢見擊鼓文為三一見",
    "X20n0358_003:0196b01": "擊鼓二出大音聲三聲所詮辯。",
    "X20n0358_003:0196b02": "【記】二釋義三初見擊鼓。",
    "X20n0358_003:0196b03": "見有一人似婆羅門以枹擊鼓。",
    "X20n0358_003:0196b04": "【記】二出大音聲。",
    "X20n0358_003:0196b05": "出大音聲。",
    "X20n0358_003:0196b06": "【記】三聲所詮辯。",
    "X20n0358_003:0196b07": "其聲演說懺悔偈頌。",
    "X20n0358_003:0196b08": "【記】文二初明似智會法起用。",
    "X20n0358_003:0196b09": "【文句】鼓是法身擊是機智婆羅門是淨行似是鄰真",
    "X20n0358_003:0196b10": "鄰真之人以似解之淨智和會法身甘露相應滅",
    "X20n0358_003:0196b11": "苦生樂。",
    "X20n0358_003:0196b12": "【記】上鼓表三光三佛三秪是一三今對信相機智",
    "X20n0358_003:0196b13": "所觀合三為一但名法身婆羅門表真似淨行既",
    "X20n0358_003:0196b14": "是鄰真故經稱似圓似能伏同體惑染故名淨智",
    "X20n0358_003:0196b15": "以此淨智會本常理乃以甘露相似相應能以妙",
    "X20n0358_003:0196b16": "音徧三千界滅苦生樂故使經文復以擊鼓表似",
    "X20n0358_003:0196b17": "位三身若不爾者則信相本性與佛天殊佛之應",
    "X20n0358_003:0196b18": "用非信相感也行者應了釋迦信相同興此夢故",
    "X20n0358_003:0196b19": "有懺法利益眾生耳。二明枹鼓合成三身。",
    "X20n0358_003:0196b20": "【文句】鼓是法身枹鼓合是報身擊出是應身聲所詮",
    "X20n0358_003:0196b21": "辯是法界大用起教利益眾生。",
    "X20n0358_003:0196b22": "【記】二覺已說見聞二初分文。",
    "X20n0358_003:0196b23": "【文句】從時信相菩薩下是第二覺已說見聞文為四",
    "X20n0358_003:0196b24": "一往佛所二與緣俱三伸敬四述夢。",
    "X20n0358_003:0196c01": "【記】二隨釋四初往佛所。",
    "X20n0358_003:0196c02": "時信相菩薩從夢寤已至心憶念夢中所聞懺悔偈",
    "X20n0358_003:0196c03": "頌過夜至旦出王舍城。",
    "X20n0358_003:0196c04": "【記】文二初釋夢旦二初約教釋。",
    "X20n0358_003:0196c05": "【文句】夢者入法門為夜夢出法門如過夜至旦又三",
    "X20n0358_003:0196c06": "十心惑障未遺故如夢登地斷惑如過夜至旦。",
    "X20n0358_003:0196c07": "【記】疏存二釋初約入觀出觀此乃就法橫釋次約",
    "X20n0358_003:0196c08": "伏惑斷惑此乃就位竪釋入觀本期登地斷惑故",
    "X20n0358_003:0196c09": "知二釋其意相須也言三十心者借別顯圓也。",
    "X20n0358_003:0196c10": "二約觀解。",
    "X20n0358_003:0196c11": "【文句】觀解者觀行位中所觀三身如夢分真位中所",
    "X20n0358_003:0196c12": "觀三身如旦出王舍城者表出因位也。",
    "X20n0358_003:0196c13": "【記】言觀行位者既對分真即五品十信俱名觀行",
    "X20n0358_003:0196c14": "以未證真似受觀名內外凡位無明眠法全未破",
    "X20n0358_003:0196c15": "故故觀三身如夢所見真位分破於理明了故觀",
    "X20n0358_003:0196c16": "三身猶如已旦出王舍等者變易五陰因位未離",
    "X20n0358_003:0196c17": "如居王舍今出此舍表至於果既論觀法有入分",
    "X20n0358_003:0196c18": "真及極果分故預表之。二釋出往。",
    "X20n0358_003:0196c19": "【文句】往耆闍崛山者表向果地也。",
    "X20n0358_003:0196c20": "【記】王城露鷲雖俱是地山為佛居故表果地信相",
    "X20n0358_003:0196c21": "在城合表因地今以出往表因趣果。二與緣俱。",
    "X20n0358_003:0196c22": "爾時亦有無量無邊百千眾生與菩薩俱往耆闍崛",
    "X20n0358_003:0196c23": "山至於佛所。",
    "X20n0358_003:0196c24": "【記】三伸敬。",
    "X20n0358_003:0197a01": "至佛所已頂禮佛足右繞三帀却坐一面敬心合掌",
    "X20n0358_003:0197a02": "瞻仰尊顏目不暫捨。",
    "X20n0358_003:0197a03": "【文句】伸敬有三頂禮是身敬瞻仰是意敬說夢是口",
    "X20n0358_003:0197a04": "敬頂禮者菩薩居因信首為貴諸佛在果慈悲為",
    "X20n0358_003:0197a05": "賤以貴敬賤也。",
    "X20n0358_003:0197a06": "【記】信首為貴者佛法大海以信得入信是因人以",
    "X20n0358_003:0197a07": "上求故如首為貴慈悲為賤者拔苦與樂乃果人",
    "X20n0358_003:0197a08": "下化故如足為賤以貴敬賤者以信扣慈也經禮",
    "X20n0358_003:0197a09": "畢右繞表戀慕。四述夢二初分文。",
    "X20n0358_003:0197a10": "【文句】從以其夢中下是第四述夢也此下總有一百",
    "X20n0358_003:0197a11": "六十二行偈分為二初四行半總明夢後一百五",
    "X20n0358_003:0197a12": "十七行半別明夢總又為二初三行半明見金鼓",
    "X20n0358_003:0197a13": "後一行明見擊鼓見鼓又三初一行見鼓形狀次",
    "X20n0358_003:0197a14": "一行見鼓光明次一行半見光中諸佛。",
    "X20n0358_003:0197a15": "【記】皆言行者古以散說一十七字為行偈頌二等",
    "X20n0358_003:0197a16": "四五言則四句為行七言偈則二句為行所以古",
    "X20n0358_003:0197a17": "師分經悉以行數為準邇世變亂製度增減字數",
    "X20n0358_003:0197a18": "致損元規豈但使古疏分經參差亦令目錄紙數",
    "X20n0358_003:0197a19": "無準寄語有識當依古製。二釋義二初總明夢",
    "X20n0358_003:0197a20": "二初明見金鼓三初見鼓形狀。",
    "X20n0358_003:0197a21": "以其夢中所見金鼓及懺悔偈向如來說。昨夜所",
    "X20n0358_003:0197a22": "夢至心憶持夢見金鼓妙色晃耀。",
    "X20n0358_003:0197a23": "【記】二見鼓光明。",
    "X20n0358_003:0197a24": "其光大盛明踰於日徧照十方恒沙世界。",
    "X20n0358_003:0197b01": "【記】三見光中佛。",
    "X20n0358_003:0197b02": "又因此光得見諸佛眾寶樹下座瑠璃座無量大眾",
    "X20n0358_003:0197b03": "圍繞說法。",
    "X20n0358_003:0197b04": "【文句】即長行中三身意入觀所觀之境也。",
    "X20n0358_003:0197b05": "【記】此三共是長行所表三身之意鼓雖具三是所",
    "X20n0358_003:0197b06": "證故合為法身光具鼓三全理是智故合為報身",
    "X20n0358_003:0197b07": "諸佛境智及以攝機亦具三身對上名應此合九",
    "X20n0358_003:0197b08": "三乃如夢三昧所觀之境三昧是觀。二明見擊",
    "X20n0358_003:0197b09": "鼓。",
    "X20n0358_003:0197b10": "見婆羅門擊是金鼓其鼓音中說如是偈。",
    "X20n0358_003:0197b11": "【文句】次一行見擊鼓者自覩其觀智之機扣擊法身",
    "X20n0358_003:0197b12": "之境也出大音聲者已如上說自覩其境智合能",
    "X20n0358_003:0197b13": "多利益也。",
    "X20n0358_003:0197b14": "【記】上文所表合九之三雖是佛法既與心法及眾",
    "X20n0358_003:0197b15": "生法無差別故故為信相心性之境今於夢中見",
    "X20n0358_003:0197b16": "已似智會性法身起應機用說懺悔偈斯乃信相",
    "X20n0358_003:0197b17": "同於如來起經力用。二別明夢二初分文。",
    "X20n0358_003:0197b18": "【文句】從是大金鼓下一百五十七行半偈別明夢事",
    "X20n0358_003:0197b19": "文為二初從是大金鼓下至悉能滅除有二十一",
    "X20n0358_003:0197b20": "行三句明金鼓有滅惡生善之力二從一切諸苦",
    "X20n0358_003:0197b21": "無依無歸下一百三十五行三句正明教詔懺悔",
    "X20n0358_003:0197b22": "之法就能滅惡生善文為六一有三行滅世間因",
    "X20n0358_003:0197b23": "果之苦二有三行生出世間因果之樂三有四行",
    "X20n0358_003:0197b24": "能令眾生自行化他俱備四有四行能滅眾生報",
    "X20n0358_003:0197c01": "障又發宿命通五有四行能令眾生得諸法門六",
    "X20n0358_003:0197c02": "有三行三句能破眾生八難流轉。",
    "X20n0358_003:0197c03": "【記】二釋義二初明金鼓有滅惡生善之力二初別",
    "X20n0358_003:0197c04": "分經六初滅世間因果苦。",
    "X20n0358_003:0197c05": "是大金鼓所出妙音悉能滅除三世諸苦地獄餓鬼",
    "X20n0358_003:0197c06": "畜生等苦貧窮困厄及諸有苦是鼓所出微妙之音",
    "X20n0358_003:0197c07": "能除眾生諸惱所逼。",
    "X20n0358_003:0197c08": "【記】前二行滅果諸有者三有也後一行滅因諸惱",
    "X20n0358_003:0197c09": "三惑也。二生出世間因果樂。",
    "X20n0358_003:0197c10": "斷眾怖畏令得無懼猶如諸佛得無所畏諸佛聖人",
    "X20n0358_003:0197c11": "所成功德離於生死到大智岸如是眾生所得功德",
    "X20n0358_003:0197c12": "定及助道猶如大海。",
    "X20n0358_003:0197c13": "【記】前二行出世間果斷眾怖者離五怖謂惡道怖",
    "X20n0358_003:0197c14": "惡名怖死怖不活怖大眾威德怖得無所畏者有",
    "X20n0358_003:0197c15": "四一一切智無所畏二漏盡無所畏三說障道無",
    "X20n0358_003:0197c16": "所畏四說盡苦道無所畏離二死此岸到三智彼",
    "X20n0358_003:0197c17": "岸後一行出世間因定謂楞嚴此定具慧即觀不",
    "X20n0358_003:0197c18": "思議境等正道行也助道即事度等對治行也。",
    "X20n0358_003:0197c19": "三能令眾生自他俱備。",
    "X20n0358_003:0197c20": "是鼓所出如是妙音令眾生得梵音深遠證佛無上",
    "X20n0358_003:0197c21": "菩提勝果轉無上輪微妙清淨住壽無量不思議劫",
    "X20n0358_003:0197c22": "演說正法利益眾生能害煩惱消除諸苦貪瞋癡等",
    "X20n0358_003:0197c23": "悉令寂滅。",
    "X20n0358_003:0197c24": "【記】前一行半自行備後二行半化他備害煩惱是",
    "X20n0358_003:0198a01": "破因除苦是破果下二句釋上貪瞋癡釋上煩惱",
    "X20n0358_003:0198a02": "等之一字等取諸苦悉令寂滅是正釋上能害消",
    "X20n0358_003:0198a03": "除義也。四能滅報障兼得宿命。",
    "X20n0358_003:0198a04": "若有眾生處在地獄大火熾然燒炙其身若聞金鼓",
    "X20n0358_003:0198a05": "微妙音聲所出言教即尋禮佛亦令眾生得知宿命",
    "X20n0358_003:0198a06": "百生千生千萬億生令心正念諸佛世尊亦聞無上",
    "X20n0358_003:0198a07": "微妙之言。",
    "X20n0358_003:0198a08": "【記】以戒緩故處於地獄以乘急故聞金鼓聲不獨",
    "X20n0358_003:0198a09": "出獄兼知宿命千萬億生善知此事故正念諸佛",
    "X20n0358_003:0198a10": "復聞諸佛圓妙法音。五能令眾生得諸法門。",
    "X20n0358_003:0198a11": "是金鼓中所出妙音復令眾生值遇諸佛遠離一切",
    "X20n0358_003:0198a12": "諸惡業等善脩無量白淨之業諸天世人及餘眾生",
    "X20n0358_003:0198a13": "隨其所思諸所願求如是金鼓所出之音皆悉能令",
    "X20n0358_003:0198a14": "成就具足。",
    "X20n0358_003:0198a15": "【文句】先少得後多得云云。",
    "X20n0358_003:0198a16": "【記】先少得者且約一種遠惡脩善之法也後多得",
    "X20n0358_003:0198a17": "者隨思隨願皆悉令成就也。六能破眾生八難",
    "X20n0358_003:0198a18": "流轉即經云諸難也八難者三塗為三人中有四",
    "X20n0358_003:0198a19": "一盲聾瘖瘂二世智辯聰三佛前佛後四北洲天",
    "X20n0358_003:0198a20": "上一謂無想或長壽天。",
    "X20n0358_003:0198a21": "若有眾生墮大地獄猛火炎熾焚燒其身無有救護",
    "X20n0358_003:0198a22": "流轉諸難當令是等悉滅諸苦若有眾生諸苦所切",
    "X20n0358_003:0198a23": "三惡道報及以人中如是金鼓所出之音悉能除滅。",
    "X20n0358_003:0198a24": "【記】二總示義。",
    "X20n0358_003:0198b01": "【文句】釋此六義皆從三塗漸至人天二乘菩薩等一",
    "X20n0358_003:0198b02": "一皆有破惡生善之力。",
    "X20n0358_003:0198b03": "【記】經示六文該益雖徧語猶總略備解或難是故",
    "X20n0358_003:0198b04": "大師令講解者就此六文一一委明從苦得樂漏",
    "X20n0358_003:0198b05": "得無漏捨小入大自權至實從因至果節節皆論",
    "X20n0358_003:0198b06": "破惡生善具辯應如二十五有皆得果報因華小",
    "X20n0358_003:0198b07": "草中草上草小樹大樹一實事方便實報十番利",
    "X20n0358_003:0198b08": "益方盡金鼓所出妙音被物之相具如妙玄及請",
    "X20n0358_003:0198b09": "觀音疏也。二明教詔懺悔之法二初分文二初",
    "X20n0358_003:0198b10": "正分經文。",
    "X20n0358_003:0198b11": "【文句】從一切諸苦無依無歸下有一百三十五行三",
    "X20n0358_003:0198b12": "句是第二明教詔懺悔之法文為五一從一切諸",
    "X20n0358_003:0198b13": "苦下有十九行一句教自說過罪懺悔二從我當",
    "X20n0358_003:0198b14": "供養下有三十五行明供養諸佛自行化他脩懺",
    "X20n0358_003:0198b15": "悔三從諸佛世尊我既依止下有二十一行明稱",
    "X20n0358_003:0198b16": "歎脩懺悔四從我以善業諮因緣故下有五十一",
    "X20n0358_003:0198b17": "行半明發願脩懺悔五從若有敬禮稱歎十力下",
    "X20n0358_003:0198b18": "有九行結成懺悔。",
    "X20n0358_003:0198b19": "【記】二敘意生起。",
    "X20n0358_003:0198b20": "【文句】生起五意者但眾生邪倒障理不識法性愚癡",
    "X20n0358_003:0198b21": "障解不識因果惡業障行不識善法聖人慈悲因",
    "X20n0358_003:0198b22": "大士之夢示其懺悔示其道理示其因果示其善",
    "X20n0358_003:0198b23": "行故論自懺荷佛恩深故伸供養供養不洩其誠",
    "X20n0358_003:0198b24": "故歌詠稱歎供歎是行須願指歸行願既圓結成",
    "X20n0358_003:0198c01": "讚美也。",
    "X20n0358_003:0198c02": "【記】邪倒障理者於苦果身起八顛倒障四德此言",
    "X20n0358_003:0198c03": "報障也下二可知聖人下據上釋迦自作序云我",
    "X20n0358_003:0198c04": "今當說懺悔等法今云聖人即本師也令達三障",
    "X20n0358_003:0198c05": "即三德也示其懺悔總示也下三句別示也示道",
    "X20n0358_003:0198c06": "理報障即法身也示因果煩惱即般若也三觀為",
    "X20n0358_003:0198c07": "因三智為果也示善行結業即解脫也須願指歸",
    "X20n0358_003:0198c08": "者以願導之令至究竟也。二釋義五初教自說",
    "X20n0358_003:0198c09": "罪過懺悔二初分文。",
    "X20n0358_003:0198c10": "【文句】自懺文為三初一行一句明法身是依憑之所",
    "X20n0358_003:0198c11": "次兩行請佛覆護次十六行正明懺悔。",
    "X20n0358_003:0198c12": "【記】二釋義三初明法身是依憑。",
    "X20n0358_003:0198c13": "一切諸苦無依無歸無有救護我為是等作歸依處。",
    "X20n0358_003:0198c14": "【文句】夫法身具三德即是一體三寶法性是法寶寂",
    "X20n0358_003:0198c15": "而常照是佛寶徧一切處是僧寶自凡夫二乘雖",
    "X20n0358_003:0198c16": "不知亦不出法性總而言之一切菩薩何甞不以",
    "X20n0358_003:0198c17": "此為歸依依此則本立而道生也。",
    "X20n0358_003:0198c18": "【記】對脩合故但名法身而性常離故具三德此三",
    "X20n0358_003:0198c19": "尊重復名三寶法名不覺佛名為覺此寂照性本",
    "X20n0358_003:0198c20": "具諸法故徧一切脩德之處以此和義名之為僧",
    "X20n0358_003:0198c21": "凡小雖迷而全體即是是故圓教初中後心一切",
    "X20n0358_003:0198c22": "菩薩無不以此為歸為本此本若立則三智三行",
    "X20n0358_003:0198c23": "三身三脫一切道法任運而生經言我為等者眾",
    "X20n0358_003:0198c24": "生性德全是果佛真如我也。二請佛覆護。",
    "X20n0358_003:0199a01": "是諸世尊今當證知久已於我生大悲心在在處處",
    "X20n0358_003:0199a02": "十方諸佛現在世雄兩足之尊。",
    "X20n0358_003:0199a03": "【文句】內本雖立外無佛加不得成就若蒙擁護斷惡",
    "X20n0358_003:0199a04": "生善辦在斯須如萌芽得雨扶疎豐鬱是故請佛",
    "X20n0358_003:0199a05": "也。",
    "X20n0358_003:0199a06": "【記】經兩足之尊者大經明十號中兩釋一約人天",
    "X20n0358_003:0199a07": "善趣兩足為貴於佛天人中尊二約福慧俱備名",
    "X20n0358_003:0199a08": "為兩足斯須猶頃刻也扶疎盛也豐鬱茂也說文",
    "X20n0358_003:0199a09": "云扶疎枝葉四布也。三正明懺悔二初分文。",
    "X20n0358_003:0199a10": "【文句】內外因緣既備正須懺悔也正懺文為二初三",
    "X20n0358_003:0199a11": "句總明懺悔後十五行一句別明懺悔。",
    "X20n0358_003:0199a12": "【記】二釋義二初總明懺悔。",
    "X20n0358_003:0199a13": "我本所作惡不善業今者懺悔。",
    "X20n0358_003:0199a14": "【文句】總懺者總懺三障也本者煩惱是二障本也惡",
    "X20n0358_003:0199a15": "者報障也不善者業障也三障障三身三佛三寶",
    "X20n0358_003:0199a16": "三障若轉諸三法門悉明故總懺也。",
    "X20n0358_003:0199a17": "【記】二別明懺悔二初分文。",
    "X20n0358_003:0199a18": "【文句】別懺者別懺三障也文為三初一行一句懺煩",
    "X20n0358_003:0199a19": "惱障次一行懺報障次十三行懺業障。",
    "X20n0358_003:0199a20": "【記】二釋義三初懺煩惱障。",
    "X20n0358_003:0199a21": "諸十力前不識諸佛及父母恩不解善法造作眾惡。",
    "X20n0358_003:0199a22": "【記】文二初釋文三初釋不識諸佛。",
    "X20n0358_003:0199a23": "【文句】諸十力前者正懺煩惱障也獨頭無明癡倒殊",
    "X20n0358_003:0199a24": "甚不識法身佛也法身佛徧一切處癡闇不知公",
    "X20n0358_003:0199b01": "於佛前造作眾罪如牛羊不識天子如鳥雀不識",
    "X20n0358_003:0199b02": "檠像於前造過愚癡不識法身亦復如是。",
    "X20n0358_003:0199b03": "【記】十力者一是處非處力二業力三定力四根力",
    "X20n0358_003:0199b04": "五欲力六性力七至處道力八宿命力九天眼力",
    "X20n0358_003:0199b05": "十漏盡力此十通名力者即諸佛所得如實智用",
    "X20n0358_003:0199b06": "通達一切了了分明無能壞無勝能故名力也大",
    "X20n0358_003:0199b07": "菩薩亦分得此力但比佛小劣故沒不受名故直",
    "X20n0358_003:0199b08": "名佛為十力也此之十力法佛本具報佛證之應",
    "X20n0358_003:0199b09": "佛用之眾生色心依正因果舉體即是三佛十力",
    "X20n0358_003:0199b10": "但以迷故全智為惑名煩惱障而獨頭無明為煩",
    "X20n0358_003:0199b11": "惱種蓋由觸處不了法身故喻牛羊鳥雀之眼不",
    "X20n0358_003:0199b12": "識天子及以檠像以不了故三細六麤熾然而起",
    "X20n0358_003:0199b13": "言檠像者累土木為佛像也人知畏敬鳥雀不然",
    "X20n0358_003:0199b14": "或引周禮正弓之擎者非此中意。二釋及父母",
    "X20n0358_003:0199b15": "恩。",
    "X20n0358_003:0199b16": "【文句】父母恩者方便是父智度是母此二法門能生",
    "X20n0358_003:0199b17": "法身而不識者是不知報佛也。",
    "X20n0358_003:0199b18": "【記】淨名云善權方便父智度菩薩母一切諸導師",
    "X20n0358_003:0199b19": "無不由之生以其不了獨頭相應全是二智是故",
    "X20n0358_003:0199b20": "法身隱滅不生。三釋不解善法。",
    "X20n0358_003:0199b21": "【文句】不解善法者善法是助道之行能資智顯理而",
    "X20n0358_003:0199b22": "不解者是不識應佛。",
    "X20n0358_003:0199b23": "【記】助道眾善能辦應身既其不解是故不脩。二",
    "X20n0358_003:0199b24": "結示。",
    "X20n0358_003:0199c01": "【文句】三佛皆不能知豈非無明過患此別懺煩惱障",
    "X20n0358_003:0199c02": "也。",
    "X20n0358_003:0199c03": "【記】舉不識解顯今識解是妙懺也。二懺報障。",
    "X20n0358_003:0199c04": "自恃種姓及諸財寶盛年放逸作諸惡行。",
    "X20n0358_003:0199c05": "【記】文三初約事釋。",
    "X20n0358_003:0199c06": "【文句】自恃種姓下別懺報障也略言有三種一以姓",
    "X20n0358_003:0199c07": "慠他二以財忽物三以壯年陵彼雖報有此三不",
    "X20n0358_003:0199c08": "應自恣若縱恣者此報成障事也。",
    "X20n0358_003:0199c09": "【記】以姓慠他者以貴慠賤也西土剎利婆羅門姓",
    "X20n0358_003:0199c10": "貴毗舍首陀姓賤餘二可解此二善報若縱恣者",
    "X20n0358_003:0199c11": "為脩道障若不縱者堪能助道。二約法釋二初",
    "X20n0358_003:0199c12": "約三學。",
    "X20n0358_003:0199c13": "【文句】今更約法門解出家人以慧為姓定為財戒為",
    "X20n0358_003:0199c14": "年染此三法自尊卑他者是名染法非求法也。",
    "X20n0358_003:0199c15": "【記】乃以事三表於三學由慧得道故如姓貴定能",
    "X20n0358_003:0199c16": "資慧故如財寶戒能製犯故如盛年染此下示為",
    "X20n0358_003:0199c17": "障相大論云自法染愛故毀訾他人法雖持禁戒",
    "X20n0358_003:0199c18": "人不脫地獄苦非求法者法過涅槃尚了如幻豈",
    "X20n0358_003:0199c19": "染自法以慢他人不見己他方名求法也。二約",
    "X20n0358_003:0199c20": "三教。",
    "X20n0358_003:0199c21": "【文句】法華云汝年少壯我年衰邁者凡人以五陰盛",
    "X20n0358_003:0199c22": "為壯二乘通教以空出有為壯別教菩薩以法眼",
    "X20n0358_003:0199c23": "過慧眼為壯。",
    "X20n0358_003:0199c24": "【記】三中且取盛年一種該於三教窮子除糞至知",
    "X20n0358_003:0200a01": "庫藏歷漸三味二邊心彊皆名少壯佛居道後究",
    "X20n0358_003:0200a02": "竟無為方名衰邁凡人下欲明法壯更舉事壯藏",
    "X20n0358_003:0200a03": "教二乘通教三乘析體雖殊皆以空彊而陵有弱",
    "X20n0358_003:0200a04": "別雖三觀共緣無量故恃法眼陵於慧眼此等皆",
    "X20n0358_003:0200a05": "名盛年放逸種姓財寶歷教亦然。三結須懺。",
    "X20n0358_003:0200a06": "【文句】著此諸法者悉是恃彊陵弱成報障也悉須懺",
    "X20n0358_003:0200a07": "悔。",
    "X20n0358_003:0200a08": "【記】三學三教名報障者此心成就由宿熏感望後",
    "X20n0358_003:0200a09": "在因望前為果故得名為於報起障障故須懺。",
    "X20n0358_003:0200a10": "三懺業障三初節經示義。",
    "X20n0358_003:0200a11": "【文句】從心念不善下十三行別懺業障文為十二初",
    "X20n0358_003:0200a12": "一行懺由心口造惡業二一行懺內外因緣造惡",
    "X20n0358_003:0200a13": "業三一行懺五欲因緣造惡業四一行信受邪師",
    "X20n0358_003:0200a14": "造惡業五一行隨順惡主造惡業六一行愛心所",
    "X20n0358_003:0200a15": "使造惡業七二行為衣食女色造惡業八一行於",
    "X20n0358_003:0200a16": "佛世敬田造惡業九一行於無佛世敬田造惡業",
    "X20n0358_003:0200a17": "十兩句於正法造惡業十一一行於恩田造惡業",
    "X20n0358_003:0200a18": "十二一行半總一切處造惡業。",
    "X20n0358_003:0200a19": "【記】二隨文略釋十二段如疏列初懺由心口造惡",
    "X20n0358_003:0200a20": "業。",
    "X20n0358_003:0200a21": "心念不善口作惡業隨心所作不見其過。",
    "X20n0358_003:0200a22": "【文句】亦是教他作惡也從身口意是自行惡也。",
    "X20n0358_003:0200a23": "【記】亦是教他者指口作惡業也即自造四過復教",
    "X20n0358_003:0200a24": "他人行一切惡既隨癡心豈能反照。二懺內外",
    "X20n0358_003:0200b01": "因緣造惡業。",
    "X20n0358_003:0200b02": "凡夫愚行無知闇覆親近惡友煩惱亂心。",
    "X20n0358_003:0200b03": "【記】三懺五欲因緣造惡業。",
    "X20n0358_003:0200b04": "五欲因緣心生忿恚不知厭足故作眾惡。",
    "X20n0358_003:0200b05": "【記】心生忿恚者求五欲則忿他不與有五欲則忿",
    "X20n0358_003:0200b06": "他見侵忿怒也。四懺信受邪師造惡業。",
    "X20n0358_003:0200b07": "親近非聖因生慳嫉貧窮因緣姦諂作惡。",
    "X20n0358_003:0200b08": "【記】親近非聖謂外道也外道自以為聖故佛弟子",
    "X20n0358_003:0200b09": "指為非聖慳吝財也嫉妬賢也私詐曰姦曲媚曰",
    "X20n0358_003:0200b10": "諂由貧窮故而行詐媚。五隨順惡主造惡業。",
    "X20n0358_003:0200b11": "繫屬於他常有怖畏不得自在而造諸惡。",
    "X20n0358_003:0200b12": "【記】六愛心所使造惡業。",
    "X20n0358_003:0200b13": "貪欲恚癡擾動其心渴愛所逼造作眾惡。",
    "X20n0358_003:0200b14": "【記】七為衣食女色造惡業。",
    "X20n0358_003:0200b15": "依因衣食及以女色諸結惱熱造作眾惡身口意惡",
    "X20n0358_003:0200b16": "所集三業如是眾罪今悉懺悔。",
    "X20n0358_003:0200b17": "【記】八於佛世敬田造惡業。",
    "X20n0358_003:0200b18": "或不恭敬佛法聖眾如是眾罪今悉懺悔。",
    "X20n0358_003:0200b19": "【記】九於無佛世敬田造惡業言無佛世敬田者以",
    "X20n0358_003:0200b20": "辟支佛出無佛世故菩薩歷劫形服不拘故無佛",
    "X20n0358_003:0200b21": "世隨機化物。十於正法造惡業。",
    "X20n0358_003:0200b22": "以無智故誹謗正法。",
    "X20n0358_003:0200b23": "【記】十一於恩因造惡業恩田者田有三種三寶曰",
    "X20n0358_003:0200b24": "敬田父母曰恩田貧窮曰悲田通名田者皆堪種",
    "X20n0358_003:0200c01": "福故。",
    "X20n0358_003:0200c02": "不知恭敬父母尊長如是眾罪今悉懺悔。",
    "X20n0358_003:0200c03": "【記】十二總一切處造惡業。",
    "X20n0358_003:0200c04": "愚惑所覆驕慢放逸因貪恚癡造作諸惡如是眾罪",
    "X20n0358_003:0200c05": "今悉懺悔。",
    "X20n0358_003:0200c06": "【記】驕慢者俱舍云慢對他心舉驕由染自法。三",
    "X20n0358_003:0200c07": "示解釋法。",
    "X20n0358_003:0200c08": "【文句】造業因緣甚多不可具列故總而懺之若欲細",
    "X20n0358_003:0200c09": "釋從人道為始二乘通別菩薩等行一一作之例",
    "X20n0358_003:0200c10": "應可解故五十校計經云上至等覺皆須懺悔即",
    "X20n0358_003:0200c11": "其義也。",
    "X20n0358_003:0200c12": "【記】約今稟教且人為始若所懺多屬四趣通惑所",
    "X20n0358_003:0200c13": "造名有漏業別惑所造名無漏業大悲不思議等",
    "X20n0358_003:0200c14": "種種之業故等覺來皆須懺也。",
    "X20n0358_003:0200c16": "金光明經文句文句記會本卷第三"
}