{
    "T33n1707_02a:0328c02": "folio_2a 仁王般若經疏卷中三",
    "T33n1707_02a:0328c04": "吉藏法師撰",
    "T33n1707_02a:0328c05": "3 菩薩教化品仁王護國般若波羅蜜經菩薩教化品第",
    "T33n1707_02a:0328c06": "三",
    "T33n1707_02a:0328c07": "前品依空護佛果，即方便智實智；此品依五",
    "T33n1707_02a:0328c08": "忍十地化眾生，即實智方便，故言教化品。前",
    "T33n1707_02a:0328c09": "品非無因，為成其果；此品非無果，為成其因。",
    "T33n1707_02a:0328c10": "又起如幻教迹，化如幻眾生，故云教化品。就",
    "T33n1707_02a:0328c11": "此品中分為二段：初問、二答。初問中三：初問",
    "T33n1707_02a:0328c12": "十地自利行相、二問利他行化相、三問所化",
    "T33n1707_02a:0328c13": "眾生德行相貌。",
    "T33n1707_02a:0328c14": "白佛言：「世尊！護十地行菩薩，云何行可行？云何",
    "T33n1707_02a:0328c15": "行化眾生？以何相眾生可化？」初段中護十地",
    "T33n1707_02a:0328c16": "者，牒所修十地位也。言云何行可行者，問何",
    "T33n1707_02a:0328c17": "等行法可依之修行，成十地得自行。第二問",
    "T33n1707_02a:0328c18": "云何行化眾生者，問菩薩行化用何等法化",
    "T33n1707_02a:0328c19": "眾生。第三問言以何相眾生可化者，問所化",
    "T33n1707_02a:0328c20": "眾生之體相。",
    "T33n1707_02a:0328c21": "佛言：「大王！五忍是菩薩法：伏忍上中下、信忍上",
    "T33n1707_02a:0328c22": "中下、順忍上中下、無生忍上中下、寂滅忍上下，",
    "T33n1707_02a:0328c23": "名為諸佛菩薩修般若波羅蜜。」佛言下，第二",
    "T33n1707_02a:0328c24": "答前三問，即為三段：初從五忍是菩薩法下，",
    "T33n1707_02a:0328c25": "說十四忍具足，答初問自行；從白佛言云何",
    "T33n1707_02a:0328c26": "菩薩本業清淨乃至諸鬼神現身修行般若，答",
    "T33n1707_02a:0328c27": "前第二外化行問；從佛告大王汝先言下竟",
    "T33n1707_02a:0328c28": "品，答第三問，就前自行中有二：初略說五忍，",
    "T33n1707_02a:0328c29": "明自行體；善男子下，第二廣分別十四忍，顯",
    "T33n1707_02a:0329a01": "自行相。就前略中有二意：初生起、二立五忍",
    "T33n1707_02a:0329a02": "意。初生起者，伏忍上中下即是得聖方便行；",
    "T33n1707_02a:0329a03": "二信忍上中下即是入聖之初門；三順忍上",
    "T33n1707_02a:0329a04": "中下即是順無生果之近緣；四無生忍上中",
    "T33n1707_02a:0329a05": "下即是向果之功能；五寂滅忍上下即是因",
    "T33n1707_02a:0329a06": "果合說。就立五忍意有三段：初五忍是菩薩",
    "T33n1707_02a:0329a07": "法，表五忍屬人；二伏忍上中下，出五忍位；名",
    "T33n1707_02a:0329a08": "為諸佛菩薩下，第三結釋。初文可知。第二出",
    "T33n1707_02a:0329a09": "位中伏忍上中下者，習忍下、性忍中、道種忍",
    "T33n1707_02a:0329a10": "上，在三賢位；信忍上中下，初地下、二地中、三",
    "T33n1707_02a:0329a11": "地上；順忍上中下，四地下、五地中、六地上；無",
    "T33n1707_02a:0329a12": "生忍上中下，七地下、八地中、九地上；寂滅忍",
    "T33n1707_02a:0329a13": "上下，十地下、佛地上。",
    "T33n1707_02a:0329a14": "「善男子！初發相信恒河沙眾生修行伏忍，於三",
    "T33n1707_02a:0329a15": "寶中生習種性十心：信心、精進心、念心、慧心、定",
    "T33n1707_02a:0329a16": "心、施心、戒心、護心、願心、迴向心，是為菩薩能少",
    "T33n1707_02a:0329a17": "分化眾生。」善男子下，第二廣分別十四忍。",
    "T33n1707_02a:0329a18": "開五忍為十四忍。初明習種性名習忍，即有",
    "T33n1707_02a:0329a19": "三段：初標修忍人；二別列十種心；三是為菩",
    "T33n1707_02a:0329a20": "薩下，明化眾生功能。文言初發相信恒河沙",
    "T33n1707_02a:0329a21": "眾生修行伏忍者，解云：無量恒河沙世界人",
    "T33n1707_02a:0329a22": "天二乘修行種種功德聚集作一分，正與信",
    "T33n1707_02a:0329a23": "心菩薩等也。文言於三寶中生習種性，三寶",
    "T33n1707_02a:0329a24": "道理即是果報，立志遠大故不怯弱，於三寶",
    "T33n1707_02a:0329a25": "懃策勵，即是信習一切種智之本性十信。",
    "T33n1707_02a:0329a26": "「已超過二乘一切善地，一切諸佛菩薩長養十",
    "T33n1707_02a:0329a27": "心，為聖胎也。次第起於乾慧性種性，有十種心，",
    "T33n1707_02a:0329a28": "所謂四意止，身、受、心、法，不淨、苦、無常、無我也；三",
    "T33n1707_02a:0329a29": "意止；三善根，慈、施、慧也。三意止，所謂三世，過去",
    "T33n1707_02a:0329b01": "因忍、現在因果忍、未來果忍也。」超過二乘地",
    "T33n1707_02a:0329b02": "者，此是大乘之解，故過二乘。成大乘法身種",
    "T33n1707_02a:0329b03": "子，名為聖胎也。次第二明中忍性種性。文有",
    "T33n1707_02a:0329b04": "三：初總舉性種十心；二所謂下，別列十心；三",
    "T33n1707_02a:0329b05": "是菩薩下，明中忍功能。云次第起於乾慧者，",
    "T33n1707_02a:0329b06": "小乘法中習種之外前別有乾慧地，未得理",
    "T33n1707_02a:0329b07": "解潤心故。今此對初地真解名種性為乾慧",
    "T33n1707_02a:0329b08": "地也。第二別列十心中四意止是四念處。三",
    "T33n1707_02a:0329b09": "意止即三善根，不貪善根即是施、不瞋善根",
    "T33n1707_02a:0329b10": "即是慈、不癡善根即是慧，下文釋謂慈施慧。",
    "T33n1707_02a:0329b11": "三意止者，過去無明行名因忍，三因五果現",
    "T33n1707_02a:0329b12": "在名因果忍，未來生老死名為果忍。",
    "T33n1707_02a:0329b13": "「是菩薩亦能化一切眾生，已能過我人知見眾",
    "T33n1707_02a:0329b14": "生等想，及外道倒想所不能壞。復有十道種性",
    "T33n1707_02a:0329b15": "地，所謂觀色識想受行，得戒忍、知見忍、定忍、慧",
    "T33n1707_02a:0329b16": "忍、解脫忍，觀三界因果，空忍、無願忍、無想忍，觀",
    "T33n1707_02a:0329b17": "二諦虛實一切法無常名無常忍、一切法空得",
    "T33n1707_02a:0329b18": "無生忍。」是菩薩亦能化一切眾生者，第三明",
    "T33n1707_02a:0329b19": "中忍功能。觀五陰無我，故已過我人等想。觀",
    "T33n1707_02a:0329b20": "三世因果非常非斷，故外道等不能破壞。此",
    "T33n1707_02a:0329b21": "經性種性在十解、十行，依《華嚴》十住為習種、",
    "T33n1707_02a:0329b22": "十行為性種。依《華嚴》十解為十住，一名發心",
    "T33n1707_02a:0329b23": "住乃至十灌頂住。十行者，一名歡喜行乃至十",
    "T33n1707_02a:0329b24": "名真實行。第三道種性明上忍，有三：初總明",
    "T33n1707_02a:0329b25": "五陰觀；二別明十堅心；三是菩薩下，結上忍",
    "T33n1707_02a:0329b26": "功能化眾生。十堅者，五分法身、三空忍、觀二",
    "T33n1707_02a:0329b27": "諦虛實一切無常忍、一切法空得無生忍。",
    "T33n1707_02a:0329b28": "「是菩薩十堅心作轉輪王，亦能化四天下，生一",
    "T33n1707_02a:0329b29": "切眾生善根。又信忍菩薩，所謂善達明中行者，",
    "T33n1707_02a:0329c01": "斷三界色煩惱縛，能化百佛千佛萬佛國中現",
    "T33n1707_02a:0329c02": "百身千身萬身，神通無量功德，常以十五心為",
    "T33n1707_02a:0329c03": "首，四攝法、四無量心、四弘願、三解脫門。是菩薩",
    "T33n1707_02a:0329c04": "從善覺地至於薩婆若，以此十五心為一切行",
    "T33n1707_02a:0329c05": "根本種子。又順忍菩薩，所謂見勝現法。」是菩",
    "T33n1707_02a:0329c06": "薩下，結上忍功能化眾生德。十堅心，結自利",
    "T33n1707_02a:0329c07": "德。作轉輪王下，結化他德。此經明名道種性，",
    "T33n1707_02a:0329c08": "華嚴名十迴向，一名救護一切眾生離眾生相",
    "T33n1707_02a:0329c09": "迴向乃至十名法界無量迴向。此經作金輪",
    "T33n1707_02a:0329c10": "王，故化四天下。依下文，上品十善鐵輪王化",
    "T33n1707_02a:0329c11": "一閻浮提；習種銅輪王化二天下，除東北二",
    "T33n1707_02a:0329c12": "方；性種性銀輪王化三天下，除北方。此處經",
    "T33n1707_02a:0329c13": "文略耳。又此四王在閻浮統領餘三天下，與",
    "T33n1707_02a:0329c14": "佛相似。又信忍下，明信忍有三種：一想信，輕",
    "T33n1707_02a:0329c15": "毛菩薩；二久信，三賢是；三證信，初地已上。就信",
    "T33n1707_02a:0329c16": "忍，文有四：初標信忍名德。又信忍菩薩，出名；",
    "T33n1707_02a:0329c17": "所謂善達明中行者，出信忍德。斷三界下，第",
    "T33n1707_02a:0329c18": "二斷障。能化百佛下，第三明所化國土，初地",
    "T33n1707_02a:0329c19": "現百身、二地現千身、三地現萬身。常以十五",
    "T33n1707_02a:0329c20": "心為首下，第四起勝修。初出德內，善達明中",
    "T33n1707_02a:0329c21": "行者，總標信忍等三位。善者，善覺忍，此在初",
    "T33n1707_02a:0329c22": "地。達者，是觀達忍，在二地。明者，是明慧忍，在",
    "T33n1707_02a:0329c23": "三地。三昧照明，名為明慧。斷三界色煩惱縛",
    "T33n1707_02a:0329c24": "者，初二三地觀色諦無相，不取著色法故離色",
    "T33n1707_02a:0329c25": "縛。道理亦觀心諦無生，文隱顯從多說耳。第",
    "T33n1707_02a:0329c26": "三所化國土中乃至萬佛世界，此明神通化",
    "T33n1707_02a:0329c27": "益。依他經攝報果中初地化百佛世界、二地",
    "T33n1707_02a:0329c28": "化千佛世界、三地化萬佛世界，現身等亦爾。",
    "T33n1707_02a:0329c29": "依願智果，皆言不可數。第四起勝修行者，初",
    "T33n1707_02a:0330a01": "地行布施攝令生信、愛語攝令生解、利行攝",
    "T33n1707_02a:0330a02": "令起因、同事攝令得果。亦名同事，謂苦樂事",
    "T33n1707_02a:0330a03": "同也。言四無量心者，是利他心，此具三緣：一",
    "T33n1707_02a:0330a04": "眾生緣，緣假名眾生與樂。二法緣，緣五陰法",
    "T33n1707_02a:0330a05": "數。三名無緣，緣諸眾生五陰無所得。一慈是",
    "T33n1707_02a:0330a06": "與樂心也、二悲是拔苦心、三喜是慶物心、四",
    "T33n1707_02a:0330a07": "捨是平等心，緣境無限，故名無量。四弘誓願",
    "T33n1707_02a:0330a08": "者，是利他願。未度苦令度苦、未解集令解集、",
    "T33n1707_02a:0330a09": "未得安道令得安道、未得涅槃令得涅槃。三",
    "T33n1707_02a:0330a10": "解脫門者，是無漏三三昧，離縛名解脫，通人",
    "T33n1707_02a:0330a11": "至果名之為門。《婆娑》云「一名無願，能厭生死。二",
    "T33n1707_02a:0330a12": "名無相，能樂涅槃。三名空定，觀生死涅槃二",
    "T33n1707_02a:0330a13": "俱無相。」如《地持．菩薩分品》說。依下偈文，初地",
    "T33n1707_02a:0330a14": "作四天王，二地作忉利天王，三地作夜摩天",
    "T33n1707_02a:0330a15": "王。初地名歡喜，二地名離垢，三地名明地，此",
    "T33n1707_02a:0330a16": "三地同在信忍位。第三解順忍，文有四：初總",
    "T33n1707_02a:0330a17": "標順忍菩薩名；二見勝下，舉順等三位；三能",
    "T33n1707_02a:0330a18": "斷下，明離障分齊；四現一身下，明現土起用",
    "T33n1707_02a:0330a19": "化生。初總標可知等。二明位者，見者是第四",
    "T33n1707_02a:0330a20": "炎地，下文云名炎慧地。勝者是第五難勝地，",
    "T33n1707_02a:0330a21": "下文云名勝慧忍。現法者是第六現前地，下",
    "T33n1707_02a:0330a22": "文云名現法忍。第三明離障分齊。",
    "T33n1707_02a:0330a23": "「能斷三界心等煩惱縛故，現一身於十方佛國",
    "T33n1707_02a:0330a24": "中，無量不可說神通化眾生。又無生忍菩薩，所",
    "T33n1707_02a:0330a25": "謂遠不動觀慧，亦斷三界心色等習煩惱故，現",
    "T33n1707_02a:0330a26": "不可說不可說功德神通。」文云斷三界心煩",
    "T33n1707_02a:0330a27": "惱縛者，此之三位能觀三界心諦無生無所",
    "T33n1707_02a:0330a28": "得，不取心相，知心無生，故能斷迷心煩惱。通",
    "T33n1707_02a:0330a29": "論亦斷迷色惑，今從多故，但斷迷心耳。此是",
    "T33n1707_02a:0330b01": "無名相中說，不可定以一文為執，而講者須",
    "T33n1707_02a:0330b02": "深知此意。第四現土中，文云現一身於十方國",
    "T33n1707_02a:0330b03": "化眾生者，依《地經》攝報果炎地菩薩能現一億",
    "T33n1707_02a:0330b04": "身，能化一億佛國眾生等。難勝地攝報果，能",
    "T33n1707_02a:0330b05": "現千億身，化千億世界眾生等。現前地攝報",
    "T33n1707_02a:0330b06": "果，能現百千億身，化眾生亦爾。此約階位為",
    "T33n1707_02a:0330b07": "言，若願智果中皆不可計知。依此經，四地為",
    "T33n1707_02a:0330b08": "兜率天王，五地為他化樂天王，六地為化樂",
    "T33n1707_02a:0330b09": "天王。若依六天次第，應五地為化樂天王，六",
    "T33n1707_02a:0330b10": "地為他化天王，此文誤也。第四明無生忍。就",
    "T33n1707_02a:0330b11": "文有四：初總標忍名；二所謂下，出位；三亦斷",
    "T33n1707_02a:0330b12": "下，治障；四現不可說下，現土。初文可知。第二",
    "T33n1707_02a:0330b13": "出位中言遠者，遠行地。不動者，不動地。觀慧",
    "T33n1707_02a:0330b14": "者，善慧地。七地，下文遠達忍。八地，下文等觀",
    "T33n1707_02a:0330b15": "忍。九地，下文慧光忍。三明治障。云亦斷三界",
    "T33n1707_02a:0330b16": "心色等習煩惱等者，此三位深證心色無生，",
    "T33n1707_02a:0330b17": "故能斷色心等習。依《地論》七地斷細相習障，",
    "T33n1707_02a:0330b18": "八地斷無相行障，九地斷不能利益眾生障。",
    "T33n1707_02a:0330b19": "四明現土。經云現不可說神通者，依《地論》七",
    "T33n1707_02a:0330b20": "地攝報果中，現百千億那由他身，化眾生亦",
    "T33n1707_02a:0330b21": "爾。八地攝報果，現百萬三千大千世界微塵",
    "T33n1707_02a:0330b22": "身，化眾生等亦爾。九地現十阿僧祇百千佛",
    "T33n1707_02a:0330b23": "土微塵數身，化眾生亦爾。依經下文，七地為",
    "T33n1707_02a:0330b24": "初禪王，八地為二禪王，九地為三禪王。此等",
    "T33n1707_02a:0330b25": "皆是菩薩無生自在，不可定執也。",
    "T33n1707_02a:0330b26": "「復次寂滅忍，佛與菩薩同用此忍，入金剛三昧",
    "T33n1707_02a:0330b27": "下忍中行名為菩薩。」第五明寂滅忍。寂者是",
    "T33n1707_02a:0330b28": "定，滅者是慧。寂而常照、照而常寂，故名寂滅",
    "T33n1707_02a:0330b29": "忍。文有五：初明位地分齊；二入金剛三昧下，",
    "T33n1707_02a:0330c01": "明行差別；三共觀下，明因異果；四盡相無相",
    "T33n1707_02a:0330c02": "下，彰果異因；五善男子一切眾生下，歎果殊",
    "T33n1707_02a:0330c03": "勝。初文云佛與菩薩同用此忍者，是法雲",
    "T33n1707_02a:0330c04": "地菩薩。依《地論》斷於諸法中不得自在障，為",
    "T33n1707_02a:0330c05": "無礙道。佛者，一切智、一切種智依止，智體圓",
    "T33n1707_02a:0330c06": "滿，名解脫道。前之四忍，斷生死未盡，不得寂",
    "T33n1707_02a:0330c07": "滅之名。第二明行差別。入金剛三昧下忍中",
    "T33n1707_02a:0330c08": "行名菩薩者，此定堅固永不退，名金剛三昧。",
    "T33n1707_02a:0330c09": "無礙道因位所攝，名下忍。依《地經》攝報果得",
    "T33n1707_02a:0330c10": "十不可說佛土微塵三昧等。",
    "T33n1707_02a:0330c11": "「上忍中行名為薩婆若，共觀第一義諦，斷三界",
    "T33n1707_02a:0330c12": "心習無明，盡相為金剛，盡相無相為薩婆若，超",
    "T33n1707_02a:0330c13": "度世諦第一義諦之外為第十一地，薩云若覺",
    "T33n1707_02a:0330c14": "非有非無湛然清淨常住不變，同真際、等法性，",
    "T33n1707_02a:0330c15": "無緣大悲教化一切眾生。」上忍中行名為薩",
    "T33n1707_02a:0330c16": "婆若者，解脫道果位所攝名為上忍位。薩婆",
    "T33n1707_02a:0330c17": "若者，此云一切智。此忍因果位別，唯分上下二",
    "T33n1707_02a:0330c18": "品；前之四忍同是因位，故各分三品。此無差",
    "T33n1707_02a:0330c19": "別中作差別名，豈可定執？此處五忍是通，因",
    "T33n1707_02a:0330c20": "果無礙解脫皆名為忍，不同小乘唯見道無",
    "T33n1707_02a:0330c21": "礙八忍。第三明因異果中，共觀第一義者，與",
    "T33n1707_02a:0330c22": "佛同觀實諦，名共觀也。斷三界心習無明者，依",
    "T33n1707_02a:0330c23": "《地論》此斷微智障，名心習無明。觀空諦究竟",
    "T33n1707_02a:0330c24": "無礙道中，斷心習無明盡亦斷色習，文略不",
    "T33n1707_02a:0330c25": "論耳。言盡相為金剛者，能破生死因果究竟",
    "T33n1707_02a:0330c26": "名為盡也。第四明果異因。文云盡相無相為",
    "T33n1707_02a:0330c27": "薩婆若者，非但盡相亦盡無相，所謂緣觀",
    "T33n1707_02a:0330c28": "並󱅤、境智俱寂始是圓滿顯現，故名盡相無",
    "T33n1707_02a:0330c29": "相。薩婆若者，云一切智，證中道一實諦，故云",
    "T33n1707_02a:0331a01": "出二諦之外。十地是學果，佛十一地是無學",
    "T33n1707_02a:0331a02": "果，絕相非有、備德非無，離染故清淨、離苦故",
    "T33n1707_02a:0331a03": "常樂，會於無德絕妄名法身也，故云同真",
    "T33n1707_02a:0331a04": "際、等法性。無緣大悲教化一切眾生者，是應",
    "T33n1707_02a:0331a05": "身。",
    "T33n1707_02a:0331a06": "「乘薩婆若乘來化三界。善男子！一切眾生煩惱",
    "T33n1707_02a:0331a07": "不出三界藏，一切眾生果報二十二根不出三",
    "T33n1707_02a:0331a08": "界，諸佛應化法身亦不出三界，三界外無眾生，",
    "T33n1707_02a:0331a09": "佛何所化？是故我言：三界外別有一眾生界藏",
    "T33n1707_02a:0331a10": "者，外道大有經中說，非七佛之所說。大王！我常",
    "T33n1707_02a:0331a11": "語：一切眾生斷三界煩惱果報盡者名為佛。」",
    "T33n1707_02a:0331a12": "乘薩婆若乘來化三界者，是化身。又前是化他",
    "T33n1707_02a:0331a13": "心，後是化他身。第五歎德殊勝。文有六：一明",
    "T33n1707_02a:0331a14": "所化三界；二諸佛應身下，明能化應身；三從三",
    "T33n1707_02a:0331a15": "界外下，明三界攝生周盡；四我言三界外別",
    "T33n1707_02a:0331a16": "有一眾生界藏下，明非邪顯正；五大王下，歎",
    "T33n1707_02a:0331a17": "果異因；六眾生本業下，舉因顯果。初明所化",
    "T33n1707_02a:0331a18": "三界。文言煩惱不出三界者，是集諦。三界有",
    "T33n1707_02a:0331a19": "二種：一分段、二變易。文言果報二十二根不出",
    "T33n1707_02a:0331a20": "三界者，此明苦諦。二十二根者，眼等六根，苦、",
    "T33n1707_02a:0331a21": "樂、憂、喜、捨五，合為十一。男、女、命三，為十四。信、",
    "T33n1707_02a:0331a22": "進、念、定、慧五，為十九。三無漏根，未知根、已知",
    "T33n1707_02a:0331a23": "根、無知根，為二十二根。二十一根不出分段，三",
    "T33n1707_02a:0331a24": "界無知根在無學出分段三界。不出者，不出",
    "T33n1707_02a:0331a25": "四住習氣。三界二十二根義如別章。第二明",
    "T33n1707_02a:0331a26": "能化。文言諸佛應化法身亦不出三界者，謂所",
    "T33n1707_02a:0331a27": "化眾生，故言不出三界。若舉實而言，三界本",
    "T33n1707_02a:0331a28": "來清淨，何出不出？第三明三界攝生周盡。文",
    "T33n1707_02a:0331a29": "云三界外無眾生者，分段、變易二種三界外，更",
    "T33n1707_02a:0331b01": "無生死眾生可化也。第四非邪顯正。文言三",
    "T33n1707_02a:0331b02": "界外別有一眾生界者，外道大有經中說非七",
    "T33n1707_02a:0331b03": "佛之所說者，若依舊說流來義，即同外道大",
    "T33n1707_02a:0331b04": "有所說。二種生死外別有生死眾生藏者，即",
    "T33n1707_02a:0331b05": "是舊說無明義也，是外道邪說，非佛正說。第",
    "T33n1707_02a:0331b06": "五歎果異因中，言我常語一切眾生斷三界煩",
    "T33n1707_02a:0331b07": "惱果報盡名為佛者，斷盡分段、變易二種也。",
    "T33n1707_02a:0331b08": "「自性清淨名覺薩云若性，是眾生本業、是諸佛",
    "T33n1707_02a:0331b09": "菩薩本所修行五忍中十四忍具足。」自性清",
    "T33n1707_02a:0331b10": "淨者，煩惱既盡，體無暇摷也，此是斷德也。名",
    "T33n1707_02a:0331b11": "覺薩云若者，此云一切智，是其智德也。第六",
    "T33n1707_02a:0331b12": "舉因顯果。文云眾生本業是諸佛菩薩本所修",
    "T33n1707_02a:0331b13": "行，十三忍是菩薩修，名因行；第十四忍是佛",
    "T33n1707_02a:0331b14": "德，名顯果。上來至此，答自利行竟。",
    "T33n1707_02a:0331b15": "白佛言：「云何菩薩本業清淨化眾生？」佛言：「從一",
    "T33n1707_02a:0331b16": "地乃至後一地，自所行處及佛行處一切知見",
    "T33n1707_02a:0331b17": "故。本業者，若菩薩住百佛國中，作閻浮四天王，",
    "T33n1707_02a:0331b18": "修百法門，二諦平等心化一切眾生。若菩薩住",
    "T33n1707_02a:0331b19": "千佛國中，作忉利天王，修千法門，十善道化一",
    "T33n1707_02a:0331b20": "切眾生。若菩薩住十萬佛國中作炎天王，修十",
    "T33n1707_02a:0331b21": "萬法門，四禪定化一切眾生。」白佛言下，答第",
    "T33n1707_02a:0331b22": "二利他行相。問文有二：初騰前問。月光去前問",
    "T33n1707_02a:0331b23": "既遠，今更重發起。云何菩薩本業清淨者，十",
    "T33n1707_02a:0331b24": "地是菩薩本業。菩薩以慈悲智慧於生死涅",
    "T33n1707_02a:0331b25": "槃二處無染，名本業清淨也。佛言下，正答問，",
    "T33n1707_02a:0331b26": "以顯利他行相。有三：初略答前問；二若菩薩",
    "T33n1707_02a:0331b27": "住百佛下，廣答；三散無量下，慶蒙法利供養",
    "T33n1707_02a:0331b28": "讚歎。初文言從一地至後一地，謂從初地至佛",
    "T33n1707_02a:0331b29": "地也。言自所行處者，謂是因地。及佛行處，謂",
    "T33n1707_02a:0331c01": "果地也。無緣之照，因果並󱅤，故云一切智見",
    "T33n1707_02a:0331c02": "也。若菩薩住百佛下，第二廣答十地，為十別。",
    "T33n1707_02a:0331c03": "就初地，文有五句：一住百佛下，明所化國土。",
    "T33n1707_02a:0331c04": "二作閻浮王下，明攝位，謂作人中四種輪王",
    "T33n1707_02a:0331c05": "及四天王。依《地經》初地作鐵輪王，《瓔珞經》云",
    "T33n1707_02a:0331c06": "「修行十信，一劫二劫三劫修十信善，有三品：",
    "T33n1707_02a:0331c07": "上品善，鐵輪王，化一天下；中品善，粟散王；下",
    "T33n1707_02a:0331c08": "品善，人中王。十住銅輪王，十行銀輪王，十迴",
    "T33n1707_02a:0331c09": "向金輪王，初地已上瑠璃寶瓔珞。」初地百寶瓔",
    "T33n1707_02a:0331c10": "珞七寶相輪、四天王萬子為眷族，十住為銅輪",
    "T33n1707_02a:0331c11": "王。若爾，十住位已過初地，豈可以一經執為",
    "T33n1707_02a:0331c12": "定解？故彼經云「是諸地無名無相，但應化故",
    "T33n1707_02a:0331c13": "言有。」三從百法門下，辨所解法門，此乃一念",
    "T33n1707_02a:0331c14": "解百法門也。四二諦已下，明自行證理，真俗",
    "T33n1707_02a:0331c15": "無相，名平等心。五化一切眾生，明利他行相。",
    "T33n1707_02a:0331c16": "二地至十地，例有四句。二地四者，初若菩薩",
    "T33n1707_02a:0331c17": "住千佛下，明所化土。二作忉利天王下，明增",
    "T33n1707_02a:0331c18": "上生相。《地經》云「二地作金輪王」，《瓔珞》與此經",
    "T33n1707_02a:0331c19": "同作忉利王。修千法門下，明所解法門。四十",
    "T33n1707_02a:0331c20": "善道化一切眾生下，明利他行相。三地四者，",
    "T33n1707_02a:0331c21": "初若菩薩住十萬下，明所化土。二作琰魔天",
    "T33n1707_02a:0331c22": "王下，明增上生相。故《地經》云「作忉利王」，《瓔珞",
    "T33n1707_02a:0331c23": "經》同此經作琰魔天王。三修十萬法門下，明",
    "T33n1707_02a:0331c24": "所解法門。四禪定化一切眾生下，明利他行",
    "T33n1707_02a:0331c25": "相，以禪定益物也。",
    "T33n1707_02a:0331c26": "「若菩薩住百億佛國中，作兜率天王，修百億法",
    "T33n1707_02a:0331c27": "門，行道品化一切眾生。」四地四者，初若菩薩",
    "T33n1707_02a:0331c28": "住百億下，明所化土。二作兜率下，明增上生相。",
    "T33n1707_02a:0331c29": "故《地經》云「作琰魔天王」，《瓔珞經》同此經為兜",
    "T33n1707_02a:0332a01": "率天王。三修百億法門下，明所解法門。四",
    "T33n1707_02a:0332a02": "道品化一切眾生下，明利他行相，以道品化眾",
    "T33n1707_02a:0332a03": "生也。",
    "T33n1707_02a:0332a04": "「若菩薩住千億佛國中，作化樂天王，修千億法",
    "T33n1707_02a:0332a05": "門，二諦四諦八諦化一切眾生。」五地四者，初",
    "T33n1707_02a:0332a06": "若菩薩住千億下，明所化土。二作化樂天王",
    "T33n1707_02a:0332a07": "下，明增上生相。故《地經》作兜率天王，《瓔珞經》亦",
    "T33n1707_02a:0332a08": "同此經為化樂天王。三修千億法門下，明所",
    "T33n1707_02a:0332a09": "解法門。四二諦下，明利他行相，真俗二諦。又",
    "T33n1707_02a:0332a10": "有作四諦、無作四諦為八諦。亦可修八法為",
    "T33n1707_02a:0332a11": "八諦，謂無常苦空無我為四，常樂我淨為四，",
    "T33n1707_02a:0332a12": "故有八也。又云八諦者，相諦、差別諦、說諦、成",
    "T33n1707_02a:0332a13": "諦、事諦、生諦、盡無生智諦、令入道智諦、菩薩及",
    "T33n1707_02a:0332a14": "成就如來智諦。覺有為法相續，故善知生諦。",
    "T33n1707_02a:0332a15": "覺煩惱滅，故善知盡無生諦。此之八名與《瓔",
    "T33n1707_02a:0332a16": "珞經》十六諦中八名相似，未詳所出。",
    "T33n1707_02a:0332a17": "「若菩薩住十萬億佛國中，作他化天王，修十萬",
    "T33n1707_02a:0332a18": "億法門，十二因緣智化一切眾生。」六地四者，",
    "T33n1707_02a:0332a19": "初住十萬億佛國下，明所化土。二作他化天",
    "T33n1707_02a:0332a20": "王下，明增上生相。《地經》云「作化樂天王」，瓔珞",
    "T33n1707_02a:0332a21": "經同此經云「作他化天王」。三修十萬億法下，",
    "T33n1707_02a:0332a22": "明所知法門。四十二緣下，明利他行相，自知",
    "T33n1707_02a:0332a23": "十二教化令知。",
    "T33n1707_02a:0332a24": "「若菩薩住百萬億佛國中，作初禪王，修百萬億",
    "T33n1707_02a:0332a25": "法門，方便智願智化一切眾生。」七地四者，初",
    "T33n1707_02a:0332a26": "住百萬億下，明所化土。二作初禪王下，明增",
    "T33n1707_02a:0332a27": "上生相。《地經》作他化天王，《瓔珞經》千色光慧",
    "T33n1707_02a:0332a28": "瓔珞作梵天王。三修百萬億法門下，明所知",
    "T33n1707_02a:0332a29": "法門。四方便智下，明利他行相，以二智化眾",
    "T33n1707_02a:0332b01": "生。",
    "T33n1707_02a:0332b02": "「若菩薩住百萬微塵數佛國中，作二禪梵王，修",
    "T33n1707_02a:0332b03": "百萬微塵數法門，雙照方便禪通智化一切",
    "T33n1707_02a:0332b04": "眾生。」八地四者，初住百萬下，明所化土。二",
    "T33n1707_02a:0332b05": "作二禪梵王下，明增上生相。《地經》云「作梵王，",
    "T33n1707_02a:0332b06": "王一千界」，《瓔珞經》梵師子瓔珞光光天王。三",
    "T33n1707_02a:0332b07": "修百萬下，明所知法門。四雙照方便下，明利",
    "T33n1707_02a:0332b08": "他行相，以神通化眾生也。",
    "T33n1707_02a:0332b09": "「若菩薩住百萬億阿僧祇微塵數佛國中，作三",
    "T33n1707_02a:0332b10": "禪大梵王，修百萬億阿僧祇微塵數法門，四無",
    "T33n1707_02a:0332b11": "閡智化一切眾生。」九地四者，初住百萬億下，",
    "T33n1707_02a:0332b12": "明所化土。二作三禪王下，明增上生相。《地經》",
    "T33n1707_02a:0332b13": "作梵王，王二千界，《瓔珞》云「作淨居天王」。三修",
    "T33n1707_02a:0332b14": "百萬億下，明所知法門。四四無礙智下，明利",
    "T33n1707_02a:0332b15": "他行相，以四辨化眾生也。",
    "T33n1707_02a:0332b16": "「若菩薩住不可說不可說佛國中，作第四禪大",
    "T33n1707_02a:0332b17": "靜天王，三界主，修不可說不可說法門，得理盡",
    "T33n1707_02a:0332b18": "三昧，同佛行處，盡三界源，教化一切眾生如佛",
    "T33n1707_02a:0332b19": "境界。是故一切菩薩本業行淨。若十方諸如來，",
    "T33n1707_02a:0332b20": "亦修是業登薩婆若果，作三界王，化一切眾生。」",
    "T33n1707_02a:0332b21": "十地四者，初住不可說下，明所化土。二作",
    "T33n1707_02a:0332b22": "第四禪王下，明增上生相。《地經》云「作大自在天",
    "T33n1707_02a:0332b23": "王，王三千界」，《瓔珞經》作大淨居天王。三修不",
    "T33n1707_02a:0332b24": "可說下，明所知法門。四得理盡三昧下，明利他",
    "T33n1707_02a:0332b25": "行相。以三昧化眾生，以金剛定照窮佛性，名",
    "T33n1707_02a:0332b26": "理盡。同佛眼見，名同佛地。又同寂滅忍，名同佛",
    "T33n1707_02a:0332b27": "行處。善斷有頂種，名盡三界源。佛地有三：初",
    "T33n1707_02a:0332b28": "十方諸如來下，明自得薩婆若果。二三界王",
    "T33n1707_02a:0332b29": "下，明增上生相。三化一切下，明化益行相。第二",
    "T33n1707_02a:0332c01": "廣答利他問竟。",
    "T33n1707_02a:0332c02": "爾時百萬億恒河沙大眾各從座起，散無量不",
    "T33n1707_02a:0332c03": "可思議華，燒無量不可思議香，供養釋迦牟尼",
    "T33n1707_02a:0332c04": "佛及無量大菩薩，合掌聽波斯匿王說般若波",
    "T33n1707_02a:0332c05": "羅蜜，今於佛前以偈讚曰：爾時百萬億下，大",
    "T33n1707_02a:0332c06": "段第三大眾慶蒙法利供養。文五：初設供養；",
    "T33n1707_02a:0332c07": "二今於佛前下，明月光讚佛所說十一地行相",
    "T33n1707_02a:0332c08": "能利眾生；三時諸大眾聞月光下，明眾聞月",
    "T33n1707_02a:0332c09": "光所讚獲益無量；四佛告諸得道下，明佛讚",
    "T33n1707_02a:0332c10": "月光起行長久所說不虛，亦云發月光本行；",
    "T33n1707_02a:0332c11": "五是十四法門下，牒上法門結歡修學，亦云",
    "T33n1707_02a:0332c12": "三世凡聖同修。初供養，先華後香，讚十四婆",
    "T33n1707_02a:0332c13": "若。就行門是菩提心華、大乘戒香。第二讚中",
    "T33n1707_02a:0332c14": "先經家序列，後正偈讚，合五十九偈以讚誦",
    "T33n1707_02a:0332c15": "上事。就五十九偈大分有三：初有六行，總頌",
    "T33n1707_02a:0332c16": "上義；二十善下四十五行，別頌十四忍功德；",
    "T33n1707_02a:0332c17": "三從三賢下八行，重結歎上五忍等功德也。",
    "T33n1707_02a:0332c18": "就六行總頌中有四：初三句歎佛三業，初一",
    "T33n1707_02a:0332c19": "句歎身業、次一句歎意業、後一句歎口業。",
    "T33n1707_02a:0332c20": "「世尊導師金剛體，心行寂滅轉法輪，八辯洪音",
    "T33n1707_02a:0332c21": "為眾說，時眾得道百萬億。時六天人出家道，成",
    "T33n1707_02a:0332c22": "比丘眾菩薩行，五忍功德妙法門，十四正士能",
    "T33n1707_02a:0332c23": "諦了。三賢十聖忍中行，唯佛一人能盡源，佛眾",
    "T33n1707_02a:0332c24": "法海三寶藏，無量功德攝在中。」八辯者，依《梵",
    "T33n1707_02a:0332c25": "摩喻經》，一最好、二易了、三調和、四柔濡、五不",
    "T33n1707_02a:0332c26": "誤、六不妄、七尊慧、八深遠。洪者，大音也。第二",
    "T33n1707_02a:0332c27": "從時眾下一行半，明眾獲益無量。天無出家",
    "T33n1707_02a:0332c28": "法，今言出家者，必依佛出生死家。人有剃除",
    "T33n1707_02a:0332c29": "鬚髮出家成比丘眾，天有捨俗入道成菩薩",
    "T33n1707_02a:0333a01": "僧。第三從五忍下兩行，總歎五忍功德。五忍",
    "T33n1707_02a:0333a02": "行深妙法門，十四聖人窮證不虛，名諦了。習",
    "T33n1707_02a:0333a03": "性道種調心學觀，名三賢。十聖者，十地也，等",
    "T33n1707_02a:0333a04": "覺以下會真名聖。此十三人同在因位，為造",
    "T33n1707_02a:0333a05": "修未息，名忍中行。佛居果位，窮證實相，名盡",
    "T33n1707_02a:0333a06": "源。第四佛眾下一行，歎一體三寶。佛是佛寶、",
    "T33n1707_02a:0333a07": "眾是僧寶、法是法寶，一體三寶包含蘊蓄稱",
    "T33n1707_02a:0333a08": "之為藏，無德不備故云攝在其中。又分前六",
    "T33n1707_02a:0333a09": "行為二：初五行歎三寶，後一行結歎也。前五",
    "T33n1707_02a:0333a10": "行為三：初三句歎佛，次三句歎僧，次兩行歎法。",
    "T33n1707_02a:0333a11": "十善菩薩下，第二有四十五行，別頌上十四",
    "T33n1707_02a:0333a12": "忍。就中分六段：初二行，頌上伏忍前方便。第",
    "T33n1707_02a:0333a13": "二習種下有七行，頌伏忍上中下功德。第三",
    "T33n1707_02a:0333a14": "從善覺下有十行，頌信忍上中下功德。第四",
    "T33n1707_02a:0333a15": "從炎慧下八行，頌順忍上中下功德。第五從",
    "T33n1707_02a:0333a16": "遠達下十行，頌無生忍上中下功德。第六從",
    "T33n1707_02a:0333a17": "灌頂下八行，頌寂滅忍上下功德。",
    "T33n1707_02a:0333a18": "「十善菩薩發大心，長別三界苦輪海，中下品善",
    "T33n1707_02a:0333a19": "粟散王，上品十善鐵輪王。習種銅輪二天下，銀",
    "T33n1707_02a:0333a20": "輪三天性種性，道種堅德轉輪王，七寶金光四",
    "T33n1707_02a:0333a21": "天下。」十善菩薩即是第一頌外凡夫。發一",
    "T33n1707_02a:0333a22": "念菩提心故，破無始有輪，故云長別三界苦輪",
    "T33n1707_02a:0333a23": "海也。十信雖未出三界，已發大心求出三界，",
    "T33n1707_02a:0333a24": "已能離三惡道，文總言長別也。《瓔珞經》爾時住",
    "T33n1707_02a:0333a25": "前名信根菩薩，亦名假名菩薩，亦名名字菩",
    "T33n1707_02a:0333a26": "薩。若一劫二劫三劫修十信，上品善鐵輪王，",
    "T33n1707_02a:0333a27": "中品粟散王，下品人王中，具足一切煩惱。此",
    "T33n1707_02a:0333a28": "經中下品善粟散王，此明其勝王也。習種下",
    "T33n1707_02a:0333a29": "七行，第二頌上地前伏忍三十心，為二：前兩行",
    "T33n1707_02a:0333b01": "別歎三品為三種輪王。",
    "T33n1707_02a:0333b02": "「伏忍聖胎三十人，十信十心十堅心，三世諸佛",
    "T33n1707_02a:0333b03": "於中行，無不由此伏忍生。一切菩薩行本源，是",
    "T33n1707_02a:0333b04": "故發心信心難，若得信心必不退，進入無生初",
    "T33n1707_02a:0333b05": "地道。教化眾生覺中行，是名菩薩初發心。善覺",
    "T33n1707_02a:0333b06": "菩薩四天王，雙照二諦平等道，權化眾生遊百",
    "T33n1707_02a:0333b07": "國，始登一乘無相道。入理般若名為住，住生德",
    "T33n1707_02a:0333b08": "行名為地。初住一心足德行，於第一義而不動。」",
    "T33n1707_02a:0333b09": "伏忍下，第二五行總歎三品。三十心為二：",
    "T33n1707_02a:0333b10": "初一行，列伏忍三十心；三世諸佛下四行，歎伏",
    "T33n1707_02a:0333b11": "忍功能。聖胎者，與十聖為胎也。十信十心十",
    "T33n1707_02a:0333b12": "堅心，誦上三十心也。第二歎伏忍功能中四",
    "T33n1707_02a:0333b13": "行，分為三：初三句明伏忍能生一切諸佛賢",
    "T33n1707_02a:0333b14": "聖，次三句明發心功能，次一行總結。前三句",
    "T33n1707_02a:0333b15": "為二：初句明三世諸佛，此舉所生人；下二句",
    "T33n1707_02a:0333b16": "出能生之本。次三句即為三：初句明發心難，",
    "T33n1707_02a:0333b17": "次句明第七住不退，次句明不退方便所證",
    "T33n1707_02a:0333b18": "道。第三教化眾生下兩句，通結因果化行。善",
    "T33n1707_02a:0333b19": "覺下十行，第三誦信忍，分為二：前八行，誦上",
    "T33n1707_02a:0333b20": "三地；三忍下二行，結歎。前八行為三：初四行",
    "T33n1707_02a:0333b21": "誦上初地信忍下品，次二行誦上二地信忍中",
    "T33n1707_02a:0333b22": "品，次兩行誦上三地信忍上品。前四行為二：",
    "T33n1707_02a:0333b23": "前一行半，歎初地菩薩能統化之功德；第二",
    "T33n1707_02a:0333b24": "有兩行半，明入地功能。前二句歎其智慧，即為",
    "T33n1707_02a:0333b25": "三別：初句明攝報果增上生；次明地中觀行，",
    "T33n1707_02a:0333b26": "證會無生達真化俗為雙照，悲智並行故云平",
    "T33n1707_02a:0333b27": "等；次明地中化國土廣狹。第二功能中有五",
    "T33n1707_02a:0333b28": "句即為五別：初句越凡得聖入一乘無相道；",
    "T33n1707_02a:0333b29": "次句明入地心所入勝利名為住；次句明生",
    "T33n1707_02a:0333c01": "成佛智名為地；次句結滿地心；次句明心相",
    "T33n1707_02a:0333c02": "無生、悟理不動，故云於第一義而不動。第二",
    "T33n1707_02a:0333c03": "段，有兩行，誦上二地，即為四：初句釋地名。",
    "T33n1707_02a:0333c04": "「離達開士忉利王，現形六道千國土，無緣無相",
    "T33n1707_02a:0333c05": "第三諦，無無無生無二照。明慧空照炎天王，應",
    "T33n1707_02a:0333c06": "形萬國導群生，忍心無二三諦中，出有入無變",
    "T33n1707_02a:0333c07": "化生。善覺離明三道人，能滅三界色煩惱。」開",
    "T33n1707_02a:0333c08": "士者，菩薩大士也。忉利者，地中王。次句明所",
    "T33n1707_02a:0333c09": "化土廣狹。次句無緣者，無有內心緣也。無相",
    "T33n1707_02a:0333c10": "者，無有二諦相，離此緣相名第三諦。又云無",
    "T33n1707_02a:0333c11": "緣，知心無緣；無相者，色無相。此二體空，名第三",
    "T33n1707_02a:0333c12": "諦。此次句無無者，即無真俗二諦，故云無無",
    "T33n1707_02a:0333c13": "也。無生者，即是初地無生。無二照者，無有真",
    "T33n1707_02a:0333c14": "俗二見，故云無二照也。第三明慧下兩行，頌",
    "T33n1707_02a:0333c15": "上三地信忍上品，即為四別：初句釋地名，出",
    "T33n1707_02a:0333c16": "地中王；次句明所化土；次句明信忍上品入三",
    "T33n1707_02a:0333c17": "諦，照境窮盡色心空諦，名三諦中。次句出",
    "T33n1707_02a:0333c18": "有入無者，明三地菩薩緣有化生而不執即",
    "T33n1707_02a:0333c19": "是出有，即有知空名入無。神通改易，故云",
    "T33n1707_02a:0333c20": "變化生也。善覺離明下兩偈，總誦上信忍。初",
    "T33n1707_02a:0333c21": "句誦前三位，覺是初地，離是二地，明是三地",
    "T33n1707_02a:0333c22": "也，故云三道人。第二句歎斷德。能滅三界色",
    "T33n1707_02a:0333c23": "煩惱者，明地斷障，此處是變化色煩惱也。",
    "T33n1707_02a:0333c24": "「還觀三界身口色，法性第一無遺照。炎慧妙光",
    "T33n1707_02a:0333c25": "大精進，兜率天王遊億國，實智緣寂方便道，達",
    "T33n1707_02a:0333c26": "無生照空有了。勝慧三諦自達明，化樂天王百",
    "T33n1707_02a:0333c27": "億國，空空諦觀無二相，變化六道入無間。法現",
    "T33n1707_02a:0333c28": "開士自在王，無二無照達理空。」身口色者，變",
    "T33n1707_02a:0333c29": "化色也。觀色同法性，故無遺照。炎慧下，第四",
    "T33n1707_02a:0334a01": "段，八行，誦上四地已上順忍。就八行有二段：",
    "T33n1707_02a:0334a02": "前六行頌上順忍，後兩行總頌結止。前六行",
    "T33n1707_02a:0334a03": "有三：兩行誦下品，次兩行頌中品，次兩行頌上",
    "T33n1707_02a:0334a04": "品。前兩行即為四句：初句名精進者，四地",
    "T33n1707_02a:0334a05": "精進增上。次句明地中王所化土也。次明",
    "T33n1707_02a:0334a06": "實智者，四地化令證他故名實智也，清淨不",
    "T33n1707_02a:0334a07": "著即是方便道也。此之實智是方便實，地稱",
    "T33n1707_02a:0334a08": "實，故言緣實也。實智觀空、方便智照有，故",
    "T33n1707_02a:0334a09": "言達無生照空有了。勝慧下，二行四句，即為",
    "T33n1707_02a:0334a10": "四別：初句地名，自達三明也。次句明地中",
    "T33n1707_02a:0334a11": "王所化土也。次句空空者，以空遣空，故言空",
    "T33n1707_02a:0334a12": "空也。無二相者，無二諦相也。次句明六道化",
    "T33n1707_02a:0334a13": "生也。法現下，頌六地四句，即為四別。法現，即",
    "T33n1707_02a:0334a14": "是現前地。開士，即是地中人，名為大士，亦名",
    "T33n1707_02a:0334a15": "開士。自在王，即攝報果。無二無照，即理空",
    "T33n1707_02a:0334a16": "也。",
    "T33n1707_02a:0334a17": "「三諦現前大智光，照千億土教一切。炎勝法現",
    "T33n1707_02a:0334a18": "無相定，能洗三界迷心惑，空慧寂然無緣觀，還",
    "T33n1707_02a:0334a19": "觀心空無量報。」三諦者，即是第三諦。現前者，",
    "T33n1707_02a:0334a20": "即是大智現前也。照千億土下，即是所化土。",
    "T33n1707_02a:0334a21": "炎勝下二行四句，即總誦上結句。初句四字",
    "T33n1707_02a:0334a22": "頌上三地名，炎是四地，勝是五地，現是六地；",
    "T33n1707_02a:0334a23": "下三字難勝地功能。次句斷障，故云能洗，洗迷",
    "T33n1707_02a:0334a24": "心惑。次句明實智息緣，緣觀並󱅤，故云寂然",
    "T33n1707_02a:0334a25": "無緣觀。次句還觀心空，非不觀色，從多分言",
    "T33n1707_02a:0334a26": "觀心空。無量報者，方便智無量功德報也。",
    "T33n1707_02a:0334a27": "「遠達無生初禪王，常萬億土教眾生，未度報身",
    "T33n1707_02a:0334a28": "一生在，進入等觀法流地，始入無緣金剛忍，三",
    "T33n1707_02a:0334a29": "界報形永不受。觀第三義無二照，二十一生空",
    "T33n1707_02a:0334b01": "寂行，三界愛習順道定，遠達正士獨諦了。」遠",
    "T33n1707_02a:0334b02": "達下，第五段，有十行偈，頌上七地已上無生忍。",
    "T33n1707_02a:0334b03": "分為三段：前五行頌上七地無生忍下品，次",
    "T33n1707_02a:0334b04": "三行頌上八地無生忍中品，次兩行頌上九地",
    "T33n1707_02a:0334b05": "無生忍上品。前五行中即為十句。初遠達者，",
    "T33n1707_02a:0334b06": "七地名遠達地。《大品》名深入無生即是地中",
    "T33n1707_02a:0334b07": "行。初禪王，即是地中王，借相解義初禪王也。",
    "T33n1707_02a:0334b08": "次句萬億者，明所化土分齊，故言萬億土。一",
    "T33n1707_02a:0334b09": "生在者，地前有分段生，初地已上但有變易",
    "T33n1707_02a:0334b10": "生。今言七地一生在者，借相解義，故言報身",
    "T33n1707_02a:0334b11": "一生在。又解七地功用，生，即是變易生，故云",
    "T33n1707_02a:0334b12": "一生在；八地已上無有功用生，但有無功用",
    "T33n1707_02a:0334b13": "變易生也。雙觀故言等。無功用水，故言法流。",
    "T33n1707_02a:0334b14": "始入者，背功用相生，故言始入。息相堅固，故",
    "T33n1707_02a:0334b15": "言無緣金剛忍。離三界習，故言不受。又云不",
    "T33n1707_02a:0334b16": "受未來分段報，故云界報形永不受。八地已",
    "T33n1707_02a:0334b17": "上更受二禪身者，是變易也。得中道第一義，",
    "T33n1707_02a:0334b18": "故云無二照。從初地至七地已來，地別三生，",
    "T33n1707_02a:0334b19": "故云二十一生。達法無所有，故言空寂行。三",
    "T33n1707_02a:0334b20": "界愛習者，三界無明習也。獨諦了者，七地菩",
    "T33n1707_02a:0334b21": "薩了功用無相，故言獨諦了。",
    "T33n1707_02a:0334b22": "「等觀菩薩二禪王，變生法身無量光，入百恒土",
    "T33n1707_02a:0334b23": "化一切，圓照三世恒劫事，返照樂虛無盡源，於",
    "T33n1707_02a:0334b24": "第三諦常寂然。」等觀下，三行六句，頌上八地，",
    "T33n1707_02a:0334b25": "即為六別。初句明二禪王者，明利他人。八地",
    "T33n1707_02a:0334b26": "菩薩忘功息相，雙觀二諦遍修萬行，入大法",
    "T33n1707_02a:0334b27": "流水齊觀空有，故云等觀。第二句明八地已",
    "T33n1707_02a:0334b28": "上得大法身，名利他身也。第三句名入百恒",
    "T33n1707_02a:0334b29": "土者，是利他行。第四句圓照恒劫者，明利他",
    "T33n1707_02a:0334c01": "智。第五句八地已上得反照智，苦樂並虛，而",
    "T33n1707_02a:0334c02": "世間人多以苦實樂虛，今此八地菩薩觀虛",
    "T33n1707_02a:0334c03": "實平等，盡於無盡源也。又解反照樂受性苦",
    "T33n1707_02a:0334c04": "名為虛，無始皆苦名無盡源。第六句中道第",
    "T33n1707_02a:0334c05": "一義諦不遷，故云常寂然也。",
    "T33n1707_02a:0334c06": "「慧光開士三禪王，能於千恒一時現，常在無為",
    "T33n1707_02a:0334c07": "空寂行，恒沙佛藏一念了。」慧光開士下，二行",
    "T33n1707_02a:0334c08": "偈四句頌上九地。初句三禪王者，明利他人。",
    "T33n1707_02a:0334c09": "第二句一時者，明利他身。第三句歎無功用",
    "T33n1707_02a:0334c10": "行。第四句歎無功用智教，故云一念了。",
    "T33n1707_02a:0334c11": "「灌頂菩薩四禪王，於億恒土化群生，始入金剛",
    "T33n1707_02a:0334c12": "一切了，二十九生永已度。寂滅忍中下忍觀，一",
    "T33n1707_02a:0334c13": "轉妙覺常湛然，等慧灌頂三品士，除前餘習無",
    "T33n1707_02a:0334c14": "明緣，無明習相故煩惱，二諦理窮一切盡。」灌",
    "T33n1707_02a:0334c15": "頂菩薩下，第六段有八行，頌上寂滅忍。有兩",
    "T33n1707_02a:0334c16": "段：初五行頌十地寂滅忍下品，後三行頌寂",
    "T33n1707_02a:0334c17": "滅忍上品。前五行十句。灌頂者，在十三法師",
    "T33n1707_02a:0334c18": "上，即是諸師頂蓋，故名灌頂。言五地王者，欲",
    "T33n1707_02a:0334c19": "界及四禪王也，亦可是五淨居王也，此是明",
    "T33n1707_02a:0334c20": "利他人。第二句於億恒土者，明益他行。第三",
    "T33n1707_02a:0334c21": "句明金剛心初達堅固，故云始入金剛一切",
    "T33n1707_02a:0334c22": "了。第四句明二十九生者，十地應三十生，何",
    "T33n1707_02a:0334c23": "故但說二十九生者，留一生佛地方盡。第五",
    "T33n1707_02a:0334c24": "句言下忍觀者，結十地菩薩，明因分齊。第六",
    "T33n1707_02a:0334c25": "句一轉妙覺者，明得果分齊。第七句等慧灌",
    "T33n1707_02a:0334c26": "頂三品士者，總頌結前八九十地同得淨土，",
    "T33n1707_02a:0334c27": "故云三品士。等即八地，慧即九地，灌頂是十",
    "T33n1707_02a:0334c28": "地。第八句下三句，明離障分齊。除前餘習無",
    "T33n1707_02a:0334c29": "明緣者，八地已上唯斷無明色心等習煩惱，",
    "T33n1707_02a:0335a01": "故云除前餘習無明緣也。無明習相故煩惱",
    "T33n1707_02a:0335a02": "者，是諸舊煩惱，四住地是客煩惱。能所並󱅤、",
    "T33n1707_02a:0335a03": "境智俱寂，故云理窮一切盡。",
    "T33n1707_02a:0335a04": "「圓智無相三界王，三十生盡等大覺，大寂無為",
    "T33n1707_02a:0335a05": "金剛藏，一切報盡無極悲。第一義諦常安穩，窮",
    "T33n1707_02a:0335a06": "源盡性妙智存。」圓智無相下，第二三行頌佛",
    "T33n1707_02a:0335a07": "地上忍，即為六別。圓智者，境盡智無名圓智，",
    "T33n1707_02a:0335a08": "即是一切種智。三界王者，無上法王亦十三",
    "T33n1707_02a:0335a09": "王外，佛是法輪王。三十生盡者，十地各三生",
    "T33n1707_02a:0335a10": "盡也。因成果熟，故言等大覺。大寂無為，即上",
    "T33n1707_02a:0335a11": "忍。言金剛者，無惑之金剛也。言一切報盡者，",
    "T33n1707_02a:0335a12": "分段、變易俱盡也。言無極悲者，明其恩德，即",
    "T33n1707_02a:0335a13": "是無緣大悲。第一義諦常安穩者，涅槃佛性",
    "T33n1707_02a:0335a14": "理中精，最名為第一。深有所以名為義。知一",
    "T33n1707_02a:0335a15": "切法不二之相，故言常安穩。窮源盡性者，因",
    "T33n1707_02a:0335a16": "盡名窮源，見終名盡性。種智常凝，故名云妙智",
    "T33n1707_02a:0335a17": "存。上來四十五行，別頌五忍竟。",
    "T33n1707_02a:0335a18": "「三賢十聖住果報，唯佛一人居淨土。一切眾生",
    "T33n1707_02a:0335a19": "暫住報，登金剛源居淨土。如來三業德無極，我",
    "T33n1707_02a:0335a20": "今月光禮三寶。法王無上人中樹，覆蓋大眾無",
    "T33n1707_02a:0335a21": "量光，常口說法非無義，心智寂滅無緣照。人中",
    "T33n1707_02a:0335a22": "師子為眾說，大眾歡喜散金華，百億萬土六大",
    "T33n1707_02a:0335a23": "動，含生之生受妙報。天尊快說十四王，是故我",
    "T33n1707_02a:0335a24": "今略歎佛。」三賢十聖下，大段第三，八行，總",
    "T33n1707_02a:0335a25": "結五忍中有三：初兩行明淨土分齊，第二一",
    "T33n1707_02a:0335a26": "行歎如來三業功德，後之五行歎三業益物。",
    "T33n1707_02a:0335a27": "初句云三賢十聖住果報者，住分段、變易報土",
    "T33n1707_02a:0335a28": "也。又三賢住分段同居報土，十聖住實報無",
    "T33n1707_02a:0335a29": "障礙報土。第二句云唯佛者，無一人住常寂",
    "T33n1707_02a:0335b01": "光土。第三句云暫住報者，前二士皆是生滅",
    "T33n1707_02a:0335b02": "無常。第四句云金剛源者，唯佛一人居純清",
    "T33n1707_02a:0335b03": "淨土。第三一行歎三業功德中，上半口業歎、",
    "T33n1707_02a:0335b04": "下半身業歎，文相顯可知。就後五行歎三業",
    "T33n1707_02a:0335b05": "利益中，初行言法王無上人中樹者，明身光益",
    "T33n1707_02a:0335b06": "物。如來無上法王道王大千陰覆一切，喻如",
    "T33n1707_02a:0335b07": "世間樹，故云覆蓋大眾。第二行初句歎口說。",
    "T33n1707_02a:0335b08": "如來說常無常一切法皆深有所以，故云非無",
    "T33n1707_02a:0335b09": "義。下句歎意業寂，如來大寂三昧，不緣而照，",
    "T33n1707_02a:0335b10": "因緣相絕，故云無緣照。第三行明師子吼說",
    "T33n1707_02a:0335b11": "除疑，令眾生歡喜。第四行身通六動，令眾生",
    "T33n1707_02a:0335b12": "得果。第五行結歎。天尊快說者，佛出世人天",
    "T33n1707_02a:0335b13": "之表，故云天尊快說。十四王者，習種銅輪、性",
    "T33n1707_02a:0335b14": "種銀輪、道種金輪王，十地名十，即為十三，佛",
    "T33n1707_02a:0335b15": "為三界王，合前十三為十四王也。是故我今",
    "T33n1707_02a:0335b16": "略歎者，月光自謙慧光微薄，不能廣歎如來智，",
    "T33n1707_02a:0335b17": "故云略歎佛也。",
    "T33n1707_02a:0335b18": "時諸大眾聞月光王歎十四王無量功德藏，得",
    "T33n1707_02a:0335b19": "大法利。即於座中有十恒河沙天王、十恒河沙",
    "T33n1707_02a:0335b20": "梵王、十恒河沙鬼神王，乃至三趣，得無生法忍；",
    "T33n1707_02a:0335b21": "八部阿須輪王，現轉鬼身，天上受道，三生入正",
    "T33n1707_02a:0335b22": "位者，或四生五生乃至十生得入正位證聖人",
    "T33n1707_02a:0335b23": "性，得一切無量果報。時諸大眾下，第三明大",
    "T33n1707_02a:0335b24": "眾聞法得益。長行有三段：初明諸天人得益；",
    "T33n1707_02a:0335b25": "乃至下，第二三趣獲利；三生下，第三得道延",
    "T33n1707_02a:0335b26": "促不同、獲益遲疾。初明天王得無生忍。就別，",
    "T33n1707_02a:0335b27": "七地已上名無生忍；就通，初地已上名無生",
    "T33n1707_02a:0335b28": "忍。三趣得益生者，無生通上下。三趣者，人、天、",
    "T33n1707_02a:0335b29": "神三趣也；非三途，三途不堪不受道故。八部",
    "T33n1707_02a:0335c01": "者，四天王住下有四修羅王：一羅睺阿修羅",
    "T33n1707_02a:0335c02": "王、二毘摩質多羅阿修羅王、三般利阿修羅王、",
    "T33n1707_02a:0335c03": "四毘樓闍阿修羅王，須彌山下復有四大阿",
    "T33n1707_02a:0335c04": "修羅：一恐㝹、二富樓摩、三婆羅呵、四兜牟樓，故",
    "T33n1707_02a:0335c05": "云八部阿修羅也。出《三藏記》也。三生下，第三",
    "T33n1707_02a:0335c06": "明入道延促，有四句：三生四生五生十生，經",
    "T33n1707_02a:0335c07": "歷不同，延促有異，聞法已後更經三四等生",
    "T33n1707_02a:0335c08": "得入也。所言正位者，有二義：一人空正位，十",
    "T33n1707_02a:0335c09": "解已上得人空；二法空正位，初地已上得無生",
    "T33n1707_02a:0335c10": "正位。",
    "T33n1707_02a:0335c11": "仁王般若經疏卷中三終"
}