{
    "X14n0297_001:0684c06": "楞嚴圓通疏前茅卷之上",
    "X14n0297_001:0684c08": "天台山幽溪沙門　傳燈　述",
    "X14n0297_001:0684c09": "敘緣起",
    "X14n0297_001:0684c10": "余欲述此疏久矣。曾於萬曆辛丑。赴虎林虞司勳德",
    "X14n0297_001:0684c11": "園居士勝果寺法華三昧之請。諸來法侶。請余著述。",
    "X14n0297_001:0684c12": "先作一序。題為圓通疏。遷延至今。未果厥志。今秋臨",
    "X14n0297_001:0684c13": "海王伯無居士。詣余幽溪。同脩大悲三□□□□□",
    "X14n0297_001:0684c14": "比丘。復有此請。而十人同□□□□□□□□□□",
    "X14n0297_001:0684c15": "求大悲菩薩。冥熏加被。□□□□□□□□□□□",
    "X14n0297_001:0684c16": "七日。一以耳根圓通為□□□□□□□□□□□",
    "X14n0297_001:0684c17": "不蒙顯應。然似冥冥中。精心陰速發我神識。□於此",
    "X14n0297_001:0684c18": "經海印三昧。稍有悟入處。適齹臺楊海翁居士。訪余",
    "X14n0297_001:0684c19": "山中。又以海印發光之顏為贈。既有會余心。即欲以",
    "X14n0297_001:0684c20": "海印三昧。更其疏名。而比丘居士咸曰。先此十年。已",
    "X14n0297_001:0684c21": "作此序。似有所待。況此經所宗者圓通。願弗更之。請",
    "X14n0297_001:0684c22": "以此名。題楞嚴行法。不亦可乎。以余山中。明秋。有楞",
    "X14n0297_001:0684c23": "嚴壇法之舉。故然其言。仍題為圓通疏云。",
    "X14n0297_001:0684c24": "敘承稟",
    "X14n0297_001:0685a01": "余稟台教於百松大和尚。其於楞嚴旨趣。猶多所發",
    "X14n0297_001:0685a02": "明。萬曆十年。歲在壬午。師講是經於台之聖水。一日",
    "X14n0297_001:0685a03": "入室次。室中虗無人。余合十互跪。以大定之旨請。師",
    "X14n0297_001:0685a04": "但瞪目周視。寂無言說。余於當下。大有省發。依而脩",
    "X14n0297_001:0685a05": "持者久之。至丁亥歲。始於台之幽溪道場。著玄義四",
    "X14n0297_001:0685a06": "卷。寓此意於體宗章中。轉以利人。庶少酬法乳之恩。",
    "X14n0297_001:0685a07": "亦將謂古今諸師。無有發其奧者。後閱寂音大師合",
    "X14n0297_001:0685a08": "論。兼去秋得正脉一書。皆於顯見性中。多有所發揮。",
    "X14n0297_001:0685a09": "因知會心處。不約而符。初不間於古今。惜合論約而",
    "X14n0297_001:0685a10": "不周。正脉繁而失據。處中之意。尚有俟於來哲。豈余",
    "X14n0297_001:0685a11": "寡昧所能盡。然管中窺豹。所見一班。又不能不與未",
    "X14n0297_001:0685a12": "窺者說。達人大觀。見全豹者。幸無誚焉。",
    "X14n0297_001:0685a13": "會異同",
    "X14n0297_001:0685a14": "此經與餘經有名同義同而意別者。首楞嚴三昧經",
    "X14n0297_001:0685a15": "是也。有名別而義意俱同者。圓覺經是也。有名別義",
    "X14n0297_001:0685a16": "同而意別者。法華經是也。有名別義意俱同。不可連",
    "X14n0297_001:0685a17": "類者。涅槃經是也。又有文同義意不同。相懸若霄壤",
    "X14n0297_001:0685a18": "者。莊子是也。盖首楞嚴三昧經。同以徤相分別為義。",
    "X14n0297_001:0685a19": "彼但為深位菩薩。出假入中而說。故佛告堅意菩薩。",
    "X14n0297_001:0685a20": "首楞三昧。非初地等菩薩之所能得。唯有十地。乃能",
    "X14n0297_001:0685a21": "得之。乃具列百種三昧。惟初脩治心。猶如虗空。二觀",
    "X14n0297_001:0685a22": "察現在眾生諸心。初心可脩。若第三分別眾生。諸根",
    "X14n0297_001:0685a23": "利鈍。第四決定了知眾生因果去。至第一百入大滅",
    "X14n0297_001:0685a24": "度而不永滅。皆初心絕分。非名同義同而意別乎。若",
    "X14n0297_001:0685b01": "圓覺之為經。名雖不同。而圓覺即圓通同詮一理。奢",
    "X14n0297_001:0685b02": "摩他等三名。同詮一行。但所談名相。出沒不同。廣略",
    "X14n0297_001:0685b03": "有異。蓋非熟楞嚴。無以脩圓覺。非熟圓覺。無以脩楞",
    "X14n0297_001:0685b04": "嚴。學者當以二經相參而看可也。法華與此經義同",
    "X14n0297_001:0685b05": "意別者。佛之知見也蓋一代時教。統為法華佛知見",
    "X14n0297_001:0685b06": "而設。獨楞嚴一經明佛知見最親。而謂之意別者。法",
    "X14n0297_001:0685b07": "華雖曰諸佛如來為大事因緣。開示悟入佛之知見。",
    "X14n0297_001:0685b08": "經文初未甞見一言道及此義。此在意。而不□義故",
    "X14n0297_001:0685b09": "也。曷為意。佛之本懷也。曷為本懷。佛之知見也。盖佛",
    "X14n0297_001:0685b10": "之出世。本為此事。其柰眾生。機器未堪。故不得已。於",
    "X14n0297_001:0685b11": "一實相。作十界隔歷說。於一佛乘。作五乘差別說。雖",
    "X14n0297_001:0685b12": "示九界。而意不在九。人不知此意。而各保證。所見不",
    "X14n0297_001:0685b13": "同。縱令菩薩得見實報莊嚴之相。謂之不暢本懷可",
    "X14n0297_001:0685b14": "也。雖云五乘。而意不在五。人不知此意。而各各保證",
    "X14n0297_001:0685b15": "所入不同。縱令眾生成菩薩道。謂之不暢本懷可也。",
    "X14n0297_001:0685b16": "或大隔於小。(華嚴)或大所不用。(阿含)或聞大而證小。(方等般若)",
    "X14n0297_001:0685b17": "　　或聞小而證大。(阿含)或互相知。(不定)互不相知。(秘密)俱",
    "X14n0297_001:0685b18": "非佛意。謂之不暢本懷可也。假使餘經有文義。富於",
    "X14n0297_001:0685b19": "法華而不談佛意。亦謂之不暢本懷可也。盖佛意要",
    "X14n0297_001:0685b20": "在同一座席共一道味。以一味雨。潤於人華。所謂無",
    "X14n0297_001:0685b21": "小無大。同歸法界。人人成佛而後已。分明暢言。欲令",
    "X14n0297_001:0685b22": "眾生開示悟入佛之知見。不在茲乎。故楞嚴與法華",
    "X14n0297_001:0685b23": "義同而意別。涅槃與此經義意俱同。而不可連類者。",
    "X14n0297_001:0685b24": "此經所談常住真心。與四種律儀。同涅槃扶律談常。",
    "X14n0297_001:0685c01": "然有文通義通。收通歸別之例。具如下文教相章中",
    "X14n0297_001:0685c02": "說。謂之不可連類。此經與莊子名同者。如二卷出指",
    "X14n0297_001:0685c03": "非指。四卷何藉劬勞肯綮脩證。盖房相筆授此經時。",
    "X14n0297_001:0685c04": "用此方文字潤色。其實文同而義意不同。盖此經樹",
    "X14n0297_001:0685c05": "可指。而見不可指。指皆是見。而無樹者。指皆是樹。而",
    "X14n0297_001:0685c06": "無是見者。由其在迷。不能雙泯乎是非。故有可指非",
    "X14n0297_001:0685c07": "指之辨。若由是真精玅覺明性。則是非雙泯。指與非",
    "X14n0297_001:0685c08": "指俱忘。故能出指非指。彼齊物論。言世間是非。皆從",
    "X14n0297_001:0685c09": "彼此上生。聖人不由。照之於天。亦因是也。是亦彼也。",
    "X14n0297_001:0685c10": "彼亦是也。彼亦一是非。此亦一是非。果且有彼是乎",
    "X14n0297_001:0685c11": "哉。果且無彼是乎哉。彼是莫得其偶。謂之道樞。樞始",
    "X14n0297_001:0685c12": "得其環中。以應無窮。是亦一無窮。非亦一無窮也。故",
    "X14n0297_001:0685c13": "曰莫若以明。然後發明。所以因是之故。而曰以指喻",
    "X14n0297_001:0685c14": "指之非指。不若以非指喻指之非指。以馬喻馬之非",
    "X14n0297_001:0685c15": "馬。不若以非馬喻馬之非馬也。天地一指也。萬物一",
    "X14n0297_001:0685c16": "馬也。莊子蓋以彼之是。即我之是也。人惟不肯以己",
    "X14n0297_001:0685c17": "度人。執於有我。決意是我非彼。物論之所以不齊。職",
    "X14n0297_001:0685c18": "由於是。故以指喻指之非指。是以我指之是。而喻人",
    "X14n0297_001:0685c19": "指之非不可也。不知彼之指亦指。安得以其不在我",
    "X14n0297_001:0685c20": "手。而遂謂之非指哉。不若就彼而反觀之。他若有言。",
    "X14n0297_001:0685c21": "亦將謂我指為非指矣。如此反覆相喻。彼我之間。同",
    "X14n0297_001:0685c22": "於自是均相非。果且有是乎。果且非是乎。但見無有",
    "X14n0297_001:0685c23": "是者。無不是者。而是非於是乎泯矣。喻馬非馬。亦復",
    "X14n0297_001:0685c24": "如是。是則彼均是非於環中之天。謂之道樞。原其所",
    "X14n0297_001:0686a01": "宗。一氣而已。與今經菩提妙淨明體。見與見緣。并所",
    "X14n0297_001:0686a02": "想相。如虗空花。本無所有。云何有是非是。何啻霄壤",
    "X14n0297_001:0686a03": "之相懸乎。肯綮之語。彼明養生之主。故引庖丁解牛",
    "X14n0297_001:0686a04": "以明。始臣之解牛之時。所見無非牛者。三年之後。未",
    "X14n0297_001:0686a05": "甞見全牛也。方今之時。臣以神遇。而不以目視。官知",
    "X14n0297_001:0686a06": "止而神欲行。依乎天理。批大郤導大窾。因其固然。技",
    "X14n0297_001:0686a07": "經肯綮之未甞。而況大軱乎。庖丁之意。言臣之所好",
    "X14n0297_001:0686a08": "道也。非技也。技進而精。至於自然而然。不知其然。則",
    "X14n0297_001:0686a09": "不得以技名之。而名之曰道。當初學解牛之時。目中",
    "X14n0297_001:0686a10": "所見無非牛者。三年之後。則見牛之筋脉骨節。各有",
    "X14n0297_001:0686a11": "虗度。可以游刃。不見其為全牛云云。盖喻初學道時。",
    "X14n0297_001:0686a12": "人間世務看不破。覷不透。只見萬事叢挫。擺脫不開。",
    "X14n0297_001:0686a13": "功夫純熟之後。則見事各有理。理有固然。純而應之。",
    "X14n0297_001:0686a14": "大大小小。全不費力。道者何。養生之主也。養生之道。",
    "X14n0297_001:0686a15": "學至於此。可為至矣。若比夫此經菩提之為道。至於",
    "X14n0297_001:0686a16": "精純。而能了達。見與見緣并所想相。如虗空花。本無",
    "X14n0297_001:0686a17": "所有。當其歷緣對境。一味道體。故曰汝但不隨分別",
    "X14n0297_001:0686a18": "世間三種相續。三緣斷故。三因不生。則汝心中。演若",
    "X14n0297_001:0686a19": "達多。狂性自歇。歇即菩提。不從人得。何藉劬勞肯綮",
    "X14n0297_001:0686a20": "脩證。此正圓覺所謂居一切時。不起妄念。豈藉劬勞",
    "X14n0297_001:0686a21": "肯綮哉。古德所謂用其文。不取其意是也。近世弘經",
    "X14n0297_001:0686a22": "人。多不達此意。至有以楞嚴比莊子。金剛比老子。無",
    "X14n0297_001:0686a23": "怪乎口義副墨。言佛一大藏教。都從莊子中演出。既",
    "X14n0297_001:0686a24": "棄金以擔麻。復認麻以為金。可不哀哉。",
    "X14n0297_001:0686b01": "明科判",
    "X14n0297_001:0686b02": "佛經分科。自西晉道安法師始。謂不問大小乘經。悉",
    "X14n0297_001:0686b03": "可分為三分。謂序分。正宗分。流通分。序則敘一經之",
    "X14n0297_001:0686b04": "由致。正則正說當機得益。流通則命弟子弘傳。天龍",
    "X14n0297_001:0686b05": "呵護。使玅法之水。從今以注當。聖教筌蹄。不壅於來",
    "X14n0297_001:0686b06": "世。於三分中。隨其義之起止。而節節分科。所謂如禾",
    "X14n0297_001:0686b07": "之有科。以容其苞本。水之有源。以派其支流。古人謂",
    "X14n0297_001:0686b08": "科含大義。信不誣矣。故諸師釋經。動必分科。如楞嚴",
    "X14n0297_001:0686b09": "一經。吳興溫陵長水孤山諸師。皆有科判。獨天如會",
    "X14n0297_001:0686b10": "解無之。然無則獨利於上根。有則斯益於下士。又初",
    "X14n0297_001:0686b11": "學見科多而望洋。久習得科分而游刃。釋經分科亦",
    "X14n0297_001:0686b12": "要事也。若烟颺細科。塵飛雜辨。滔滔漫漫。杳莫可究。",
    "X14n0297_001:0686b13": "此天台之所不許。溫陵之所深刺。余雖不敏。敢不慎",
    "X14n0297_001:0686b14": "諸。今準孤山法師大科。而多加更治。依會解而節文。",
    "X14n0297_001:0686b15": "庶便乎熟習。隨經文而傍科。不失乎品節。故以母科",
    "X14n0297_001:0686b16": "書於上。子科列於傍。謂之傍科。老於講肆者。用則存",
    "X14n0297_001:0686b17": "之。舍則略之。區區蟲書。厥細如絲。諒無礙於法眼也。",
    "X14n0297_001:0686b18": "雪疑謗",
    "X14n0297_001:0686b19": "此經如來金口親宣。秘在印土。至大唐神龍間。始度",
    "X14n0297_001:0686b20": "支那。而天台智者大師。生于蕭梁朝。得道說法于陳",
    "X14n0297_001:0686b21": "隋時。預聞西天。有楞嚴經。□為圓融周正。由是西望。",
    "X14n0297_001:0686b22": "一十八載。雖不及見。而所立止觀法門。多與懸合。如",
    "X14n0297_001:0686b23": "三止。與奢摩他等三法合。性具法門。與七大性色真",
    "X14n0297_001:0686b24": "空等合。明地位。與五十五位真菩提路合。十境三障",
    "X14n0297_001:0686c01": "四魔。與五十重陰境合。至於引央掘摩羅經。所謂彼",
    "X14n0297_001:0686c02": "眼根。於諸如來常。了了分明見。具足無減脩。六根皆",
    "X14n0297_001:0686c03": "如此說。以明圓脩大定。佛之知見。一照性本。匪假脩",
    "X14n0297_001:0686c04": "成。與屈指飛光等見性十義合。是以自古諸師。莫不",
    "X14n0297_001:0686c05": "稟台教以釋楞嚴。如孤山吳興栢庭桐江諸師。固是",
    "X14n0297_001:0686c06": "當家兒孫。至於長水。本宗賢首。溫陵原是禪宗。亦未",
    "X14n0297_001:0686c07": "甞不景行承用。以止觀法門。是先佛世尊。所說契經",
    "X14n0297_001:0686c08": "要義故也。至於天如會解。所稟猶多。惟近代義學。澆",
    "X14n0297_001:0686c09": "漓特甚。既好新而尚奇。復排同而黨異。有謂阿難雖",
    "X14n0297_001:0686c10": "請三法。如來但答一心。由是排斥三止。悉所不用。良",
    "X14n0297_001:0686c11": "由不知機應相符。碪椎互發。問處則圓伸三止之名。",
    "X14n0297_001:0686c12": "答處惟密宣三止之義。苟能預習天台三止。又能傍",
    "X14n0297_001:0686c13": "通圓覺三觀。用彼讀此。則首楞三法。如指諸掌。此等",
    "X14n0297_001:0686c14": "諸師。如稻麻竹葦。豈能細數其過。惟近時一二師。既",
    "X14n0297_001:0686c15": "形於筆。復災於木。苟不破斥。妨道孔多。然亦不能一",
    "X14n0297_001:0686c16": "一脩究其非。但破陣首。餘當望風也。",
    "X14n0297_001:0686c17": "楞嚴別眼云。若依三止脩□。便是釘樁搖櫓。只是一",
    "X14n0297_001:0686c18": "柄金剛王寶劍。觸有有壞。擬空空敗云云。",
    "X14n0297_001:0686c19": "雪謗曰。行船固不可以釘樁。然亦不可以無櫓。櫓者",
    "X14n0297_001:0686c20": "三止之謂也。要問搖者之何如爾。若論承平之世。即",
    "X14n0297_001:0686c21": "金剛王寶劍。亦須束之高閣。今也國王。為賊所侵。發",
    "X14n0297_001:0686c22": "兵討除。五欲持此以誅暴逆。試回問之。觸有有壞。擬",
    "X14n0297_001:0686c23": "空空敗。復是何物。余笑此師。不善為盜。大似掩耳竊",
    "X14n0297_001:0686c24": "鈴。須知泯一切而冷然者。真空也。爍群昏而獨照者。",
    "X14n0297_001:0687a01": "奢摩也。建萬法而無朕者。妙有也。遺眾累而圓應者。",
    "X14n0297_001:0687a02": "三摩也。統有無而玅絕者。中道也。踞寂滅而周知者。",
    "X14n0297_001:0687a03": "禪那也。恒一而三。空可也。假可也。中可也。恒三而一。",
    "X14n0297_001:0687a04": "吾又不知孰為空。孰為假。孰為中矣。如是而脩。是名",
    "X14n0297_001:0687a05": "玅蓮華。金剛王寶覺。如幻三摩提。佛母真三昧。佛之",
    "X14n0297_001:0687a06": "知見。海印發光。如來說之于先。智者闡之于後。智者",
    "X14n0297_001:0687a07": "揭之于今。二經印之于古。一佛一祖。以心傳心。能遵",
    "X14n0297_001:0687a08": "乎此。是為續佛慧命。毀謗乎此。是為斷人間佛種。可",
    "X14n0297_001:0687a09": "不慎哉。可不慎哉。",
    "X14n0297_001:0687a10": "近日楞嚴正脉。大非天如禪師會解。因而波及天台。",
    "X14n0297_001:0687a11": "以諸師悉以天台三止。配解楞嚴。而天如既會眾解。",
    "X14n0297_001:0687a12": "以成一家言。不得不以己之所悟心宗。而玄同乎天",
    "X14n0297_001:0687a13": "台。今既欲雪天台之謗。亦不得不為天如。與諸師而",
    "X14n0297_001:0687a14": "一雪之。",
    "X14n0297_001:0687a15": "正脉云。今略開三條。以見大意。第一多種不相應迷。",
    "X14n0297_001:0687a16": "此復有二。一者問答不相應。謂阿難最初問奢摩他",
    "X14n0297_001:0687a17": "三摩禪那。諸師偏以天台三止釋之。且如來鑑機。必",
    "X14n0297_001:0687a18": "問答相應。今阿難所問。果即天台三止。則如來下答",
    "X14n0297_001:0687a19": "辭義。須即與三止工夫相似。而註家仍當指結。何處",
    "X14n0297_001:0687a20": "是體真止。何處是方便隨緣止。何處是息二邊分別",
    "X14n0297_001:0687a21": "止。今細揀經文。了無如是義相。而註家亦不更銷歸",
    "X14n0297_001:0687a22": "前問。至於徵心顯見諸文。亦不明其與三止有何干",
    "X14n0297_001:0687a23": "涉。豈問處原是三止。而答處全不相應。則是如來錯",
    "X14n0297_001:0687a24": "答問端。何以為鑒機之教。又即使如來所答全與三",
    "X14n0297_001:0687b01": "止相應。當亦墮於天台所檢過中。以彼明言止觀偏",
    "X14n0297_001:0687b02": "取。如隻輪單翼。不能遠到。豈佛會問答。反出天台之",
    "X14n0297_001:0687b03": "下耶。此更不通之甚也。",
    "X14n0297_001:0687b04": "雪謗云。余初見正脉。入經註釋。發揮一二卷中十種",
    "X14n0297_001:0687b05": "見性。深讚其識邁十古。殊有大人作略。及讀懸解大",
    "X14n0297_001:0687b06": "破天如。與天台三止。方知其於此經。亦不過管中窺",
    "X14n0297_001:0687b07": "豹。但見一班。而於諸家立宗命教。升堂入室之旨。何",
    "X14n0297_001:0687b08": "異黃口小兒。強學大人高談闊論。使有識者傍觀。一",
    "X14n0297_001:0687b09": "何可哂。今分兩節破之。先破問答不相應有二。先出",
    "X14n0297_001:0687b10": "次第三止。次明圓頓三止。方以經文。分拍對當。次第",
    "X14n0297_001:0687b11": "三止者。一體真止。諸法從緣生。因緣空無主。息心達",
    "X14n0297_001:0687b12": "本源。故號為沙門。知因緣假合。幻化性虗。故名為體。",
    "X14n0297_001:0687b13": "攀緣妄想。得空即息。空即是真。故言體真止。二方便",
    "X14n0297_001:0687b14": "隨緣止。若二乘體真。不須方便。菩薩入假。正應行用。",
    "X14n0297_001:0687b15": "知空非空。故言方便。分別藥病。故言隨緣。心安俗諦。",
    "X14n0297_001:0687b16": "故名為止。經言動止心常一。亦得證此意也。三息三",
    "X14n0297_001:0687b17": "邊分別止。生死流動。涅槃保證。皆是偏行。不會中道。",
    "X14n0297_001:0687b18": "今知俗非俗。俗邊寂然。亦不得非俗。空邊寂然。名息",
    "X14n0297_001:0687b19": "二邊。圓頓止觀相者。以止緣於諦。則一諦而三諦。以",
    "X14n0297_001:0687b20": "諦繫於止。則一止而三止。譬如三相。在一念心。雖一",
    "X14n0297_001:0687b21": "念心。而有三相(云云)。其相云何。體無明顛倒。即是實",
    "X14n0297_001:0687b22": "相之真。名體真止。如此實相。遍一切處。隨緣歷境。安",
    "X14n0297_001:0687b23": "心不動。名隨緣方便止。生死涅槃。靜散休息。名息二",
    "X14n0297_001:0687b24": "邊分別止。略出止觀文竟。今分拍對當經文。如首卷",
    "X14n0297_001:0687c01": "七處徵心去。至二卷見見之時見非是見。此如來答",
    "X14n0297_001:0687c02": "阿難所問奢摩他。即天台體真止也。齊此至三卷明",
    "X14n0297_001:0687c03": "陰入處界去。答三摩。即方便隨緣止也。齊此明七大",
    "X14n0297_001:0687c04": "本如來藏去。答禪那。即息二邊分別止也。盖止不自",
    "X14n0297_001:0687c05": "止。由照諦以成止。脩不自脩。由解性以成脩。在如來",
    "X14n0297_001:0687c06": "所答。本約常住真心性淨明體。以開阿難三諦之解。",
    "X14n0297_001:0687c07": "在阿難隨聞入觀處。則即三諦之性。以成奢摩等三",
    "X14n0297_001:0687c08": "止之脩。以諦之與觀。猶形聲之與影響。必相須以進。",
    "X14n0297_001:0687c09": "諸師之於此經。及止觀法門。不墮於疑。則生乎謗。政",
    "X14n0297_001:0687c10": "由不達脩行有境觀之分。相成之義。此學佛道者之",
    "X14n0297_001:0687c11": "大病。所以經中每言奢摩他路。及玅菩提路。玅莊嚴",
    "X14n0297_001:0687c12": "□路者性也。境也。諦也。譬康莊大道也。奢摩他□。即",
    "X14n0297_001:0687c13": "止觀能脩法門。譬行路之人也。即會解亦未甞不云。",
    "X14n0297_001:0687c14": "如引孤山所釋云。阿難雖以大定為請。然如來下文",
    "X14n0297_001:0687c15": "所示別無其方。始則決擇真妄。次則真妄和融。乃至",
    "X14n0297_001:0687c16": "第四卷中。皆是發明圓理而已。盖此圓理。乃大定之",
    "X14n0297_001:0687c17": "本也。如此亦可謂分明指示境觀相須之義。而交光",
    "X14n0297_001:0687c18": "讀會解時。惟以己是。而獘乎他人。如此道理。略不餐",
    "X14n0297_001:0687c19": "采。亦獨何哉。今更分明釋配三諦。以明三止之義。經",
    "X14n0297_001:0687c20": "文初約七處徵妄心無所。次約三處徵妄心無體。此",
    "X14n0297_001:0687c21": "顯破妄心。密顯真心。次會見歸心。約十義明真見。此",
    "X14n0297_001:0687c22": "傍破妄見。正顯真見。以三諦言之。真諦也。盖湛然清",
    "X14n0297_001:0687c23": "淨者謂之真。會萬物而歸己者謂之真。直指不生滅",
    "X14n0297_001:0687c24": "性而不涉萬殊者謂之真。使阿難直下體會不墮分",
    "X14n0297_001:0688a01": "別。不落言詮。謂之體。其心泊然超出。謂之止。非體真",
    "X14n0297_001:0688a02": "止而何哉。然如來非不言體之之義也。如云吾不見",
    "X14n0297_001:0688a03": "時。又見見之時。又云若能轉物。如是體意。不一而足。",
    "X14n0297_001:0688a04": "人欲疑謗。其如經文之親切著明乎。今復取圓覺三",
    "X14n0297_001:0688a05": "觀而會釋之。彼云若諸菩薩。悟靜圓覺。以淨覺心。取",
    "X14n0297_001:0688a06": "靜為行。靜即真也。取靜。即體之之義也。經文明陰入",
    "X14n0297_001:0688a07": "□界。本如來藏。以諦言之。俗諦也。盖不隔萬類。一一",
    "X14n0297_001:0688a08": "審實者。謂之俗。使阿難歷緣對境。觸類而推。於此諸",
    "X14n0297_001:0688a09": "法。一一見如來藏。謂之方便隨緣。於是諸法。安心不",
    "X14n0297_001:0688a10": "動。謂之止。此有二義。一深位菩薩所脩。與瓔珞經假",
    "X14n0297_001:0688a11": "觀同。即知病識藥。應病與藥。令得服行是也。一初心",
    "X14n0297_001:0688a12": "所脩。與圓覺經三摩同。彼經云。若諸菩薩。悟淨圓覺。",
    "X14n0297_001:0688a13": "以靜覺心。知覺心性。及以根塵。皆因幻化。即起諸幻。",
    "X14n0297_001:0688a14": "以除幻者。變化諸幻。而開幻眾。心性根塵。即此經陰",
    "X14n0297_001:0688a15": "入處界也。皆因幻化。即五陰文中。所喻空華義同。即",
    "X14n0297_001:0688a16": "起諸幻。即方便隨緣止也。以除幻者。即方便止所破",
    "X14n0297_001:0688a17": "之惑。變化諸幻。而開幻眾。即脩此止者。能變化染污",
    "X14n0297_001:0688a18": "陰界。以成清淨陰界也。初心先脩幻觀。開化自性眾",
    "X14n0297_001:0688a19": "生。然後乘此方便。以變化他界眾生也。經文明七大",
    "X14n0297_001:0688a20": "性色真空。性空真色。以三諦言之。中諦也。盖統萬法",
    "X14n0297_001:0688a21": "而稱王自在者謂之中。不偏不倚周遍法界者謂之",
    "X14n0297_001:0688a22": "中。使阿難照了此性。不作空有解。中中直入者。謂之",
    "X14n0297_001:0688a23": "息二邊分別止。圓覺經云。若諸菩薩。悟淨圓覺。以靜",
    "X14n0297_001:0688a24": "覺心。不取幻化。及諸靜相。了知身心。皆為&#;礙。無知",
    "X14n0297_001:0688b01": "覺明。不依諸礙。永得超過礙無礙境。受用世界。及與",
    "X14n0297_001:0688b02": "身心。相在塵域。知器中鍠。聲出于外。不取幻化。及諸",
    "X14n0297_001:0688b03": "靜相。即息二邊分別也。永得超過礙無礙境。即止於",
    "X14n0297_001:0688b04": "中道第一義諦也。而云如器中鍠。聲出于外。即此經",
    "X14n0297_001:0688b05": "性色真空等。清淨本然。周遍法界也。今反問云。如此",
    "X14n0297_001:0688b06": "約圓覺。與天台三止。對當經文。勉強乎。自然乎。干涉",
    "X14n0297_001:0688b07": "乎。不于涉乎。相應乎。不相應乎。",
    "X14n0297_001:0688b08": "彼又云。又即便如來所答。全與三止相應。當亦墮於",
    "X14n0297_001:0688b09": "天台所檢過中。以彼明言。止觀偏取。隻輪單翼。不能",
    "X14n0297_001:0688b10": "遠到。豈佛會問答。反出於天台之下耶。此更不通之",
    "X14n0297_001:0688b11": "甚也。",
    "X14n0297_001:0688b12": "雪謗云。作如此說。迷名失義之甚也。盖世間法。出世",
    "X14n0297_001:0688b13": "間法。名之與義。多不相類。以名為賓為傍。義為主為",
    "X14n0297_001:0688b14": "實。不可以少分為賓之名。以傷多分為主之義。故祖",
    "X14n0297_001:0688b15": "師云。以名求義。萬無一得。以義定名。萬無一失。大師",
    "X14n0297_001:0688b16": "言隻輪單翼。墮偏脩之失者。慮初學迷名失義而說",
    "X14n0297_001:0688b17": "也。若今以三止釋大定者。盖先以名而定名。然後以",
    "X14n0297_001:0688b18": "義而釋名也。如孤山法師以三止而釋者。準涅槃經",
    "X14n0297_001:0688b19": "中。奢摩他。此云止。毗婆舍那。此云觀。優畢叉。此云止",
    "X14n0297_001:0688b20": "觀等。今經三名。既與涅槃一同二異。乃於彼奢摩他",
    "X14n0297_001:0688b21": "中。開出三義。為奢摩他。三摩。禪那。雲間師評孤山所",
    "X14n0297_001:0688b22": "說之義最當。為引圓覺經證成云。且如圓覺三法。經",
    "X14n0297_001:0688b23": "中亦名為定。如云爾時便有二十五種清淨定輪云",
    "X14n0297_001:0688b24": "云。又云辨音汝當知。一切諸菩薩。無礙清淨慧。皆從",
    "X14n0297_001:0688c01": "禪定生。所謂奢摩他。三摩提禪那。是知彼圓覺。尚可",
    "X14n0297_001:0688c02": "直作三止而釋。況今經乎。盖阿難既厭多聞小慧。宜",
    "X14n0297_001:0688c03": "以大定為請。今以三止而釋者。以止屬於定故也。此",
    "X14n0297_001:0688c04": "從以名定名。所說如此。若以義定名者。如孤山疏自",
    "X14n0297_001:0688c05": "會通云。此之三止。即是三觀。以即照而寂。即寂而照。",
    "X14n0297_001:0688c06": "故奢摩他即空觀。三摩即假觀。禪那即中觀。故會解",
    "X14n0297_001:0688c07": "云。今復釋而明之。奢摩他。寂靜之義也。三摩。觀照之",
    "X14n0297_001:0688c08": "義也。禪那。寂照不二之義也。此盖復出孤山止觀融",
    "X14n0297_001:0688c09": "通之義耳。而交光法師。即欲大顯楞嚴。而廣破諸師。",
    "X14n0297_001:0688c10": "宜於往古諸疏。一一細讀。是者而存之。非者而斥之。",
    "X14n0297_001:0688c11": "方服人心。乃全然不顧。惟是己非人。迷名失義。一至",
    "X14n0297_001:0688c12": "于此。自坐不通之甚。而反說他不通之甚。可乎不可",
    "X14n0297_001:0688c13": "乎。",
    "X14n0297_001:0688c14": "二者科釋不相應。迷此則不但迷於經文。即於自所",
    "X14n0297_001:0688c15": "釋。亦多自相矛盾。如舊解雖不分小科。亦略分於三",
    "X14n0297_001:0688c16": "大科。一曰見道。二曰脩道。三曰證道。初科既云見道。",
    "X14n0297_001:0688c17": "即應未及說於脩道。而脩道須有待於下科。及至釋",
    "X14n0297_001:0688c18": "文。往往搜尋三觀。應當即是脩道。其實經文。元無如",
    "X14n0297_001:0688c19": "是語脉。只是文外強判。而順文豈有教人修三觀之",
    "X14n0297_001:0688c20": "語。縱取一二相似之文。附會說之。殊無情謂。近亦有",
    "X14n0297_001:0688c21": "不撥見道之科。而却開大段。以硬派為三觀者。不思",
    "X14n0297_001:0688c22": "見道者。開悟理性之謂也。三觀者。脩進功夫之事也。",
    "X14n0297_001:0688c23": "既說止觀即是脩道。何須判成見道分哉。又若此處",
    "X14n0297_001:0688c24": "早是脩道。即是如來但教眾生從三觀而修。至下耳",
    "X14n0297_001:0689a01": "根圓通。又何用哉。",
    "X14n0297_001:0689a02": "雪謗云。余讀至此。不覺為之失笑。不謂此師。鹵莽之",
    "X14n0297_001:0689a03": "見。一至于是。此本不待辨。而有識者。自別薰蕕。第今",
    "X14n0297_001:0689a04": "海內。多有逐臭之夫。故為之一拂。以免蒼蠅白玉之",
    "X14n0297_001:0689a05": "玷。彼引會解三科。不知本是溫陵要解所判。元有五",
    "X14n0297_001:0689a06": "大科。一見道分。二脩道分。三證果分。四結經分。五助",
    "X14n0297_001:0689a07": "道分。此乃千古不刊之判。盖溫陵雖禪宗老學。實教",
    "X14n0297_001:0689a08": "苑白眉。觀其所判所釋。大有手段。非學語小師談儱",
    "X14n0297_001:0689a09": "侗禪者比也。若孤山用三止消文。又自有科。而交光",
    "X14n0297_001:0689a10": "初未覩其籓籬。今先為出其所判大略。會同溫陵。然",
    "X14n0297_001:0689a11": "後正斥正脉之謬。彼云正宗分大科為六。初依常住",
    "X14n0297_001:0689a12": "真心以開圓解。此與溫陵見道分同。二依常住真心",
    "X14n0297_001:0689a13": "以起圓行。與脩道分同。三依正助兩行以分圓位。與",
    "X14n0297_001:0689a14": "證果分同。四承三法既備問名受持。與結經分同。五",
    "X14n0297_001:0689a15": "因釋餘疑廣辨七趣。與助道分同。六無問自說預明",
    "X14n0297_001:0689a16": "禪境。與之小異。盖溫陵合禪境為助道。此開助道為",
    "X14n0297_001:0689a17": "禪境爾。二師所判。既深得乎大旨。所釋豈迷於小節。",
    "X14n0297_001:0689a18": "但云始則決擇真妄。次則真妄和融。直至第四卷中。",
    "X14n0297_001:0689a19": "皆是發明圓理而已。盖此圓理。乃大定之本也。何曾",
    "X14n0297_001:0689a20": "開大段。以硬派三觀。設有一二乘義。便以空假中釋",
    "X14n0297_001:0689a21": "者。是明三諦。非說三觀。諸師不知諦觀名同。往往差",
    "X14n0297_001:0689a22": "錯理會。亦無怪乎交光以諦作觀也。惜孤山徒見經",
    "X14n0297_001:0689a23": "文說理圓融。有三諦之義。而無次第之文。故只作圓",
    "X14n0297_001:0689a24": "融而解。不敢定判何真何假何中道。不知理雖圓融。",
    "X14n0297_001:0689b01": "而文理宛有不次之次。如上文引圓覺三法之文。而",
    "X14n0297_001:0689b02": "消次第之義。如指諸掌。然前三卷答阿難者。約不次",
    "X14n0297_001:0689b03": "而明三諦之次第也。若四卷答富那之問。則又約次",
    "X14n0297_001:0689b04": "第以明不次第之三諦。前次第。則阿難約自悟入者",
    "X14n0297_001:0689b05": "而結成之。故云玅湛總持不動尊。玅湛結真。總持結",
    "X14n0297_001:0689b06": "俗。不動結中。二不次第。則如來自結成之。故云而如",
    "X14n0297_001:0689b07": "來藏玅明元心。非心非空。至常樂我淨。此結真諦也。",
    "X14n0297_001:0689b08": "而如來藏元明心玅。即心即空等。結俗諦也。而如來",
    "X14n0297_001:0689b09": "藏妙明心元。離即離非。是即非即。結中道也。明文了",
    "X14n0297_001:0689b10": "義。昭昭乎如白日之麗天。人可非之。佛可非乎。至於",
    "X14n0297_001:0689b11": "見道脩道混亂之說。自是正脉。自生穿鑿。吹毛求疵。",
    "X14n0297_001:0689b12": "一於此有所不明。以為葛藤之本。則蔓蔓不絕。將用",
    "X14n0297_001:0689b13": "斧柯。故又有客之一救二救三救。皆無足採拾。本欲",
    "X14n0297_001:0689b14": "置之不辨。然亦可以藉顯正義。故不避繁瑣。聊為辨",
    "X14n0297_001:0689b15": "之。",
    "X14n0297_001:0689b16": "正脉設客救有三。一曰吳興有通請別請之判。前之",
    "X14n0297_001:0689b17": "三觀。恐是應其通請。深心所脩。復之圓通。應其別請",
    "X14n0297_001:0689b18": "初心方便爾。答。審如是。即應通前俱科為脩分。而於",
    "X14n0297_001:0689b19": "脩分復分為兩科。一應通請之脩。二應別請之脩。方",
    "X14n0297_001:0689b20": "成彼說。何為同是脩義。而乃一科為見道。一科為脩",
    "X14n0297_001:0689b21": "道乎。且既分乎淺深二脩。則初心者必先脩圓通。後",
    "X14n0297_001:0689b22": "脩三觀。敢問脩圓通者。至何位次。始是深心。方可脩",
    "X14n0297_001:0689b23": "三觀乎。今據菩薩自敘。從初入流。乃至寂滅現前。了",
    "X14n0297_001:0689b24": "無接脩三觀之相。而如來乃謂此根初解。先得人空。",
    "X14n0297_001:0689c01": "按位當至七信。齊小羅漢。而菩薩聞所聞盡。似當此",
    "X14n0297_001:0689c02": "位。又曰空性圓明。成法解脫。按位當至八九信位。已",
    "X14n0297_001:0689c03": "超小乘無學。而菩薩空所空滅。似當此位。又云解脫",
    "X14n0297_001:0689c04": "法已。俱空不生。按位當至十信滿心。後判無生忍位。",
    "X14n0297_001:0689c05": "按位即當初住。而菩薩寂滅現前。即此位也。是尚未",
    "X14n0297_001:0689c06": "至於深心乎。何亦不見接脩三觀之語。豈更在於後",
    "X14n0297_001:0689c07": "位方脩耶。然菩薩此位。已超世出世間。發三科無邊",
    "X14n0297_001:0689c08": "妙用。豈天台所說三觀。尚非此等覺菩薩所能修乎。",
    "X14n0297_001:0689c09": "而今之習三觀者。皆初住以上之菩薩耶。是大不通",
    "X14n0297_001:0689c10": "也。",
    "X14n0297_001:0689c11": "雪謗云。吳興元有通請別請之判。謂奢摩他三法。通",
    "X14n0297_001:0689c12": "於十方如來因中共修者。故謂之通。耳根別在此方",
    "X14n0297_001:0689c13": "當機發行之由。故謂之別。阿難所以通別兼請者。以",
    "X14n0297_001:0689c14": "通若無別。則通無所入之門。別若無通。則別為事相",
    "X14n0297_001:0689c15": "之行。如世人誰無六根。以知見立知即無明本。諸佛",
    "X14n0297_001:0689c16": "豈無六根。以知見無見。斯即涅槃。般若經云。如人有",
    "X14n0297_001:0689c17": "目。日光明照。見種種色。此之謂也。若以二門分文。則",
    "X14n0297_001:0689c18": "前之四卷見道分。酧其通請。請入華屋去。酧其別請。",
    "X14n0297_001:0689c19": "答通但令其見道。答別方令其修道。如溫陵師云。見",
    "X14n0297_001:0689c20": "道而後脩道。脩道而後證果。此常途之序也。若快馬",
    "X14n0297_001:0689c21": "見鞭影。即入正路。又何拘於常途。若阿難者。聞見道",
    "X14n0297_001:0689c22": "後。即不歷僧祗。而頓獲法身。豈常途之可拘乎。第為",
    "X14n0297_001:0689c23": "後人作眼。又不得不作此判。如此道理。亦極淺近。雖",
    "X14n0297_001:0689c24": "學語小師。便自通達。何必縷縷設問設答而破他乎。",
    "X14n0297_001:0690a01": "此政所謂以醯鷄而議大鵬者也。此已知之。則彼所",
    "X14n0297_001:0690a02": "謂初心必脩圓通。後脩三觀等。固不勞辨。然而因之",
    "X14n0297_001:0690a03": "發明三觀淺深脩相。諭彼知之。亦要事也。因諭之曰。",
    "X14n0297_001:0690a04": "有初心三觀。有深位三觀。初心三觀。即今之行人。發",
    "X14n0297_001:0690a05": "足便須念念照空假中是也。深位三觀。即瓔珞經明",
    "X14n0297_001:0690a06": "十地菩薩。三觀方得現前。首楞三昧經。亦如此說者",
    "X14n0297_001:0690a07": "是也。若此經與圓覺所修三止觀。則通乎初後淺深。",
    "X14n0297_001:0690a08": "如乾慧地中。即以此心中中流入。至初住位。以真方",
    "X14n0297_001:0690a09": "便。發此十心去。直至等覺。此脩止觀。故瓔珞云。等覺",
    "X14n0297_001:0690a10": "照寂。玅覺寂照。皆止觀一體之異名也。若如此說。則",
    "X14n0297_001:0690a11": "初心脩圓通。即脩三觀。云何修。盖當其入流之時。照",
    "X14n0297_001:0690a12": "了聞性湛然清淨。即是空觀。體真奢摩他也。照了聞",
    "X14n0297_001:0690a13": "性體是法界。能總持萬法。即是假觀。方便三摩也。照",
    "X14n0297_001:0690a14": "了聞性常凝不動。即是中觀。息二邊禪那也。前云玅",
    "X14n0297_001:0690a15": "湛總持不動尊。進脩之方。義必臻此而後已。然觀音",
    "X14n0297_001:0690a16": "所敘工夫次第。文雖四節。理必頓彰。如曰亡前塵。盡",
    "X14n0297_001:0690a17": "內根。空觀智。滅諦理。以至寂滅現前。要必一念圓具。",
    "X14n0297_001:0690a18": "斯與果位。名目相應。其或強配地位。隨語作淺深解。",
    "X14n0297_001:0690a19": "便是釘樁搖櫓。何異以生滅之心為本修因。以求不",
    "X14n0297_001:0690a20": "生不滅之果者乎。至若經云。忽然超越世出世間。自",
    "X14n0297_001:0690a21": "有頓悟凡夫。如廣額屠兒。放下屠刀。便預當來千佛",
    "X14n0297_001:0690a22": "一數者在。又不可以凡情而限之也。至於文中客之",
    "X14n0297_001:0690a23": "二救三救。說理說行不分辨。教悟教脩不分辨。費許",
    "X14n0297_001:0690a24": "多唇舌。不過皆從見道修道不明白上迷起。從迷積",
    "X14n0297_001:0690b01": "迷。叨怛不止。前既諭明。斬斷葛藤根。諒後學不隨其",
    "X14n0297_001:0690b02": "滋蔓也。若夫性定之說。此又天台之熟談。而輙謬斥。",
    "X14n0297_001:0690b03": "迷性定為止觀。談何容易哉。今問交光果曾熟習天",
    "X14n0297_001:0690b04": "台止觀否。果曾熟讀天台圓頓止觀。與法華玄義文",
    "X14n0297_001:0690b05": "句等諸書否。觀其全性起脩。全脩在性之義。全然不",
    "X14n0297_001:0690b06": "知。或誤以諦為觀。以觀為諦。則諦觀之義。亦有所不",
    "X14n0297_001:0690b07": "諳。宜其未甞熟習與熟讀也。此本當與之確論者。以",
    "X14n0297_001:0690b08": "有下文在。姑且置之。",
    "X14n0297_001:0690b09": "又曰。若復正當圓通中脩三觀。則聞性本取其體無",
    "X14n0297_001:0690b10": "分別。但一返聞。單刀直入。故首廢六識。不用覺觀思",
    "X14n0297_001:0690b11": "惟。偈云覺觀出思惟。身心不能及。今若加以三觀。則",
    "X14n0297_001:0690b12": "依舊思惟覺觀。安能離於六識。然則如來首破六識",
    "X14n0297_001:0690b13": "是不當也。若於圓通後修。則其謬當知前深淺位中",
    "X14n0297_001:0690b14": "所辨。是則三時既皆無有用處。何得誣佛意中。有同",
    "X14n0297_001:0690b15": "天台之三觀耶。又彼智臣真解王意。不差不謬。則王",
    "X14n0297_001:0690b16": "當更無改令。即應佛於後文。請修之時。惟指前文三",
    "X14n0297_001:0690b17": "觀令脩。何必別說反聞。為修法耶。今既別說。而不用",
    "X14n0297_001:0690b18": "三觀。足驗前但開示性具理體非含三觀。而諸師豈",
    "X14n0297_001:0690b19": "真輪王之智臣哉。",
    "X14n0297_001:0690b20": "雪謗曰。余始讀正脉。觀其能發揮如來所談見性。極",
    "X14n0297_001:0690b21": "甚歎服。今觀此說。是亦但知其性。而不知其定。至於",
    "X14n0297_001:0690b22": "圓修耳門。大似捕風捉影。言見道可也。若曰脩道。吾",
    "X14n0297_001:0690b23": "未敢許。何者。盖圓通法門。有性也。脩也。如文殊所選。",
    "X14n0297_001:0690b24": "多言性。而少言修。觀音所陳。多言修。而少言性。故偈",
    "X14n0297_001:0690c01": "云。十方俱擊皷。十處一時聞。此則圓真實。隔垣聽音",
    "X14n0297_001:0690c02": "響。遐邇俱可聞。此則通真實。聲無亦非滅。聲有亦非",
    "X14n0297_001:0690c03": "生。生滅二圓離。此則常真實。此顯觀音之性。與眾生",
    "X14n0297_001:0690c04": "之性。在耳而莫不皆然。至云。縱令在夢想。不為不思",
    "X14n0297_001:0690c05": "無。覺觀出思惟。身心不能及者。盖言夢想中。如前惑",
    "X14n0297_001:0690c06": "舂杵為鐘皷。猶恠其作木石聲。如此夢中覺觀。昭昭",
    "X14n0297_001:0690c07": "靈靈。不假思惟。出於思惟之表。是則但云聞性不假",
    "X14n0297_001:0690c08": "思惟。何甞言總無覺觀。若曰總無。何異木石。須知此",
    "X14n0297_001:0690c09": "言出者。是超出之出。非從思惟中出之出。若作此出。",
    "X14n0297_001:0690c10": "則錯會文意矣。要知此言性也。未言修也。若觀音所",
    "X14n0297_001:0690c11": "陳。入流亡所四節工夫。多言脩。而少言性。曷為性。流",
    "X14n0297_001:0690c12": "之一字。與寂滅二字是也。餘文皆屬於脩。若曰聞性。",
    "X14n0297_001:0690c13": "本取體無分別。首發六識是也。若曰一總不用覺觀。",
    "X14n0297_001:0690c14": "此又不通之甚也。何則。盖觀音所敘工夫。未甞不言",
    "X14n0297_001:0690c15": "覺觀。如云如是漸增。聞所聞盡。漸增工夫。總非覺觀",
    "X14n0297_001:0690c16": "乎。又曰盡聞不住。覺所覺空。上覺字。即第二節觀智。",
    "X14n0297_001:0690c17": "盡之一字是也。下所覺字。即第一節亡所工夫。亡之",
    "X14n0297_001:0690c18": "一字是也。下空字。方是第三節重空法門。如此明言",
    "X14n0297_001:0690c19": "其覺。非有覺有觀乎。又下偈揀餘門云。涯量不冥會。",
    "X14n0297_001:0690c20": "各非圓覺觀。云何獲圓通。顯言耳門三昧。具圓覺圓",
    "X14n0297_001:0690c21": "觀。何總非之云。不須覺觀。須知耳門三昧。具圓通常。",
    "X14n0297_001:0690c22": "更須取圓覺二字足之。以為性境。以為觀智。復須取",
    "X14n0297_001:0690c23": "圓覺三觀。如前會通三文之義。為圓通三觀法門。一",
    "X14n0297_001:0690c24": "曰若諸菩薩。悟淨圓覺。以淨覺心。取靜為行。此則如",
    "X14n0297_001:0691a01": "所謂取其體無分別者。為奢摩他。一二卷中所明之",
    "X14n0297_001:0691a02": "義是也。一曰若諸菩薩。悟淨圓覺。以淨覺心。知覺心",
    "X14n0297_001:0691a03": "性。及與根塵。皆因幻化。即起諸幻。以除幻者。變化諸",
    "X14n0297_001:0691a04": "幻而開幻眾。此則了達耳根。及與聲塵。皆如幻如化。",
    "X14n0297_001:0691a05": "了無真實。能如此知。則不隨聲塵。以起分別。所謂知",
    "X14n0297_001:0691a06": "幻即離。不作方便。離幻即覺。亦無漸次。名為即起諸",
    "X14n0297_001:0691a07": "幻覺。以除根塵。能幻之者。入流亡所等。不在茲乎。能",
    "X14n0297_001:0691a08": "變化眾生六受用根。成如來清淨六根。謂之化幻開",
    "X14n0297_001:0691a09": "幻。即三卷明陰界入空花如幻等為三摩也。一曰若",
    "X14n0297_001:0691a10": "諸菩薩。悟淨圓覺。以淨覺心。不取幻化。及諸靜相。了",
    "X14n0297_001:0691a11": "知身心。皆為&#;礙等。至相在塵域。如器中鍠聲出于",
    "X14n0297_001:0691a12": "外。此則稱性了達聞性。體是法界。圓遍十方。如器中",
    "X14n0297_001:0691a13": "鍠。聲出于外。三卷明七大本如來藏。清淨本然。周遍",
    "X14n0297_001:0691a14": "法界。為禪那也。此三法門。亦隨樂欲。惑單脩乎一與",
    "X14n0297_001:0691a15": "二。或圓脩乎三。應亦同圓覺。有二十五種定輪之殊。",
    "X14n0297_001:0691a16": "然性本圓融。舉其一而具乎三。言乎三而體惟一。學",
    "X14n0297_001:0691a17": "一即三。言三即一。不在茲乎。又復應知。圓通法門。以",
    "X14n0297_001:0691a18": "大圓覺性為體。不入則已。入則寂滅之性。觸處現前。",
    "X14n0297_001:0691a19": "所謂塵消覺圓淨。寂照含虗空。何三止觀而不在乎。",
    "X14n0297_001:0691a20": "正脉客又問曰。經既全談性具之理。而非談三觀。如",
    "X14n0297_001:0691a21": "來何故自呼為奢摩他。而又明其是微密觀照耶。答。",
    "X14n0297_001:0691a22": "我非撥其畢竟不是止觀。以阿難原本問定。而如來",
    "X14n0297_001:0691a23": "原木答定。則夫止觀定慧。何違於經。但此中說定說",
    "X14n0297_001:0691a24": "觀。名似同於常途。而義實逈別。天台三觀。實非其類。",
    "X14n0297_001:0691b01": "故今反復。但明其不是天台止觀而已。非並其本定",
    "X14n0297_001:0691b02": "本觀。而總非之也。良以奢摩他微密觀照。若以天台",
    "X14n0297_001:0691b03": "觀意會釋。則甚為障隔。經之本旨。請申明之。一者以",
    "X14n0297_001:0691b04": "修障性。盖經初三卷半文。佛本發揮性定。而諸註竟",
    "X14n0297_001:0691b05": "以天台脩意會釋之。則何能使人頓領性定。而識取",
    "X14n0297_001:0691b06": "本有家珍耶。客曰。天台三觀。專明性具圓理。極斥權",
    "X14n0297_001:0691b07": "乘偏漸。何言其屬權宗。而全墮脩成耶。吾未之聞也。",
    "X14n0297_001:0691b08": "答。我亦非是斥天台為權乘。而責其偏墮於修成。盖",
    "X14n0297_001:0691b09": "此師於如來禪中。亦比他家殊勝。所說觀門。義亦圓",
    "X14n0297_001:0691b10": "妙。雅合性宗。但較之今經。旨趣逈別。良以台宗三諦",
    "X14n0297_001:0691b11": "三觀三止。敵體相對而立。至於本具理體。全在三諦",
    "X14n0297_001:0691b12": "境中。而三止三觀。但是依性所脩之定。非即說性為",
    "X14n0297_001:0691b13": "定也。今經最初三卷半文。發揮自性。本具圓融。不動",
    "X14n0297_001:0691b14": "之體。即是奢摩他定。而領悟照見於此者。即是微密",
    "X14n0297_001:0691b15": "觀照。故此中語解語悟。則誠有之。而脩習全未涉也。",
    "X14n0297_001:0691b16": "今註家鹵莾。不加研究。而意以脩習止觀之意判之。",
    "X14n0297_001:0691b17": "則學者何由而知其為性定哉。客曰。承斯指示。研味",
    "X14n0297_001:0691b18": "經文。是誠說性。而未說脩。然則三如來藏。作天台之",
    "X14n0297_001:0691b19": "三諦可乎。答。諦者理也。境也。若謂為三諦。則猶近之。",
    "X14n0297_001:0691b20": "而不甚遠。以諦境原擬性具之理而立。如人為父母",
    "X14n0297_001:0691b21": "畵像。必相似焉。至於三止三觀。則是依諦理所起。脩",
    "X14n0297_001:0691b22": "習功夫。如對畵像。祭祀恭敬思想。今經所示三如來",
    "X14n0297_001:0691b23": "藏。乃如父母現在生活本身。尚非畵像。可以全同。至",
    "X14n0297_001:0691b24": "於祭拜思敬。有何干涉耶。客曰。三諦固說性具之理。",
    "X14n0297_001:0691c01": "三如來藏亦說性具之理。何得三諦。但如畵像。而三",
    "X14n0297_001:0691c02": "如來藏。便如本身耶。答。子如不達此意。則孤負楞嚴",
    "X14n0297_001:0691c03": "多矣。夫三諦。但是大師。為行人懸擬自心微妙圓融",
    "X14n0297_001:0691c04": "之相。立真立俗立中。而體會須用三觀三止。想像思",
    "X14n0297_001:0691c05": "脩。久久方到不思議境。是其初門。若離六識覺觀思",
    "X14n0297_001:0691c06": "惟。莫可措心也。今三如來藏。全不同此。以其的實本",
    "X14n0297_001:0691c07": "體。即是眾生現前六根中見色聞聲。無分別體。故佛",
    "X14n0297_001:0691c08": "最初開示。首先破除六識。不用一切思惟懸想之心。",
    "X14n0297_001:0691c09": "次乃即於現前眼根中。竪指伸拳。覿面指出。朗然湛",
    "X14n0297_001:0691c10": "然。無分別見性為心。又復屈指飛光。顯其本不動等。",
    "X14n0297_001:0691c11": "皆是令其當面。親見自心。故阿難初悟。自敘如失乳",
    "X14n0297_001:0691c12": "兒。復見慈母。豈不同於父母。現在親身相見。何勞畵",
    "X14n0297_001:0691c13": "像思想哉。若捨父母現身。不行禮敬。反拜畵像。是大",
    "X14n0297_001:0691c14": "顛倒。是則以三如來藏為三諦。尚猶不可。何況迷為",
    "X14n0297_001:0691c15": "三止觀乎。客曰。三如來藏。是展轉入於深妙圓融之",
    "X14n0297_001:0691c16": "極理。何得言最初所示見性。即是其體乎。予笑曰。子",
    "X14n0297_001:0691c17": "之迷根。其在是乎。諸師正由高推後之藏心。而不達",
    "X14n0297_001:0691c18": "其即前初示見根等性。體無有二。直謂離根性而別",
    "X14n0297_001:0691c19": "有。所以脩時。更不用根性。却擬藏性。立三諦而起三",
    "X14n0297_001:0691c20": "觀。以為圓妙。不知依舊落於識心覺觀思惟之境。失",
    "X14n0297_001:0691c21": "盡經旨。孤盡佛心。今請以喻明之。譬如金獅子。被泥",
    "X14n0297_001:0691c22": "所塗。金體全隱。忽有智者。欲以金體。顯示於人。將其",
    "X14n0297_001:0691c23": "眼睛擦透。露出金色。則人莫不喜躍。更求擦之。由是",
    "X14n0297_001:0691c24": "漸次。大開金體。光明熾然照耀。然終與初擦眼金。無",
    "X14n0297_001:0692a01": "有異色。亦無照體。由斯喻以詳經旨。炳然可見。則知",
    "X14n0297_001:0692a02": "三如來藏。雖極開顯圓融。全體大用。其與初顯根中",
    "X14n0297_001:0692a03": "見性。安有二體。特以言不頓彰。取次發揮。從微至著。",
    "X14n0297_001:0692a04": "亦如擦金然也。又當知見聞等性。但是藏心之偏名。",
    "X14n0297_001:0692a05": "而實無偏體。如祖師直指人心。亦曰在眼曰見。在耳",
    "X14n0297_001:0692a06": "曰聞。確然是斯旨也。故佛答請脩。教其旋倒聞根。所",
    "X14n0297_001:0692a07": "聞根性。即是三如來藏性。豈有異體耶。客曰。若是則",
    "X14n0297_001:0692a08": "三諦尚非。三觀有何交涉。而梵僧何以預傳斯經。同",
    "X14n0297_001:0692a09": "於天台三觀。答。此有兩意推廣。一者西天東土。人智",
    "X14n0297_001:0692a10": "昏明。亦多彷彿。焉知梵僧。不惑於似是而非耶。二者",
    "X14n0297_001:0692a11": "彼或但謂略同天台三諦。則其言非謬。豈必謂其全",
    "X14n0297_001:0692a12": "同三觀乎。特是後人。承虗接響。而謬成三觀耳。非梵",
    "X14n0297_001:0692a13": "僧之過也。客曰。阿難問成佛妙定。佛答必是圓定。則",
    "X14n0297_001:0692a14": "奢摩他三摩禪那。須是舉一即三。言三即一。方始為",
    "X14n0297_001:0692a15": "圓。今何三名各開。安得為圓定耶。答。舊見溺人。原本",
    "X14n0297_001:0692a16": "非淺。何怪子之深惑耶。良以前人性脩。既不能分。而",
    "X14n0297_001:0692a17": "堅謂決同天台三觀。又見斯定亦有三名。更不研審",
    "X14n0297_001:0692a18": "甄別。其文其義。為同與否。但見一名。輙補為三。強謂",
    "X14n0297_001:0692a19": "舉一即三。言三即一。秪欲附會台宗圓妙之像而已。",
    "X14n0297_001:0692a20": "跡此而論。不但不知斯定。所以為圓之本旨。而台宗",
    "X14n0297_001:0692a21": "應亦未通達也。盖台宗三觀。要如摩醯天眼。不縱不",
    "X14n0297_001:0692a22": "橫。方始為圓。盖三皆頓具。而無前後。故非縱。三皆互",
    "X14n0297_001:0692a23": "攝。而不並列。故非橫。今處處兼齊。不明統攝。全墮於",
    "X14n0297_001:0692a24": "橫。是則台宗。尚未徹知。安望其明斯經旨耶。且台宗",
    "X14n0297_001:0692b01": "中三觀。舉一即三。言三即一。乃大師親口自說。非假",
    "X14n0297_001:0692b02": "傍人註釋。今據如來親口。並不曾說奢摩他等三名。",
    "X14n0297_001:0692b03": "有斯義焉。是皆後人不達斯定圓旨。全不係於三名",
    "X14n0297_001:0692b04": "互具。妄擬台定。而立斯見也。客曰。斯定取何意為圓",
    "X14n0297_001:0692b05": "極耶。答。三如來藏。顯然明白。先由次第開顯。後乃統",
    "X14n0297_001:0692b06": "示圓彰。皆其性本具足。非由脩習而然。若就此而明。",
    "X14n0297_001:0692b07": "其舉一即三。言三即一。非縱非橫。極為允當。而圓融",
    "X14n0297_001:0692b08": "極旨。亦未有過於此者。何得捨斯義。而謬取三名。兼",
    "X14n0297_001:0692b09": "具為圓耶。",
    "X14n0297_001:0692b10": "雪謗曰。此師始既不肯此經作止觀釋。及乎談至極",
    "X14n0297_001:0692b11": "則。如老鼠進羊角一般。無可柰何處也。自認輸一半。",
    "X14n0297_001:0692b12": "却云但此中說定說觀。名似同於常途。而義實逈別。",
    "X14n0297_001:0692b13": "天台三觀。實非其類。一者以脩障性。此已前文斥破。",
    "X14n0297_001:0692b14": "更不繁文。但其謬解天台三諦三觀三止。云是敵體",
    "X14n0297_001:0692b15": "相對而立。至於本具理體。全在三諦境中。而三止三",
    "X14n0297_001:0692b16": "觀。但是依性所脩之定。非即說性為定(云云)。此何異",
    "X14n0297_001:0692b17": "以管窺天。將螺酌海。宜其諦之與境修之與性。皆不",
    "X14n0297_001:0692b18": "明也。一不明此。便將如來經文。錯亂解說。疑誤後學。",
    "X14n0297_001:0692b19": "罪過非小。盖凡言境者。事境也。諦者。理性也。曷為事",
    "X14n0297_001:0692b20": "境。此固多種。且約今家所用六識言之。即眾生日用",
    "X14n0297_001:0692b21": "之間。根塵相對。起一念分別者是也。此謂之人心。大",
    "X14n0297_001:0692b22": "師欲直指此心。使人直下見性成佛。故於此約性以",
    "X14n0297_001:0692b23": "明真俗中三諦。曷為真俗中。引華嚴釋成云。遊心法",
    "X14n0297_001:0692b24": "界如虗空。則知諸佛之境界。以遊此心圓具十法界",
    "X14n0297_001:0692c01": "者謂之俗。即玅有也。如虗空者謂之真。即真空也。知",
    "X14n0297_001:0692c02": "諸佛境界者謂之中。即圓中也。良以此之識心。雖稱",
    "X14n0297_001:0692c03": "為六。而七識八識。與真常淨識。莫不畢具於中。若隨",
    "X14n0297_001:0692c04": "之而妄生分別。即墮在分別事識中。若能直下照了",
    "X14n0297_001:0692c05": "即真俗中。則真常淨識。當體顯現。如曰遊心法界淨",
    "X14n0297_001:0692c06": "若虗空。且與此經所明十種見性。相去幾何哉。所以",
    "X14n0297_001:0692c07": "此經。首約七處破妄心無所。次約三處破妄心無體。",
    "X14n0297_001:0692c08": "古德云。使阿難介爾妄心。無逃避處。妄賊既除。真王",
    "X14n0297_001:0692c09": "自顯。無生之理。於此見矣。若非真能見道者。不能說",
    "X14n0297_001:0692c10": "此等語。誠哉言乎。妙哉言乎。所以二種根本中。首言",
    "X14n0297_001:0692c11": "生死根本。則汝今者。用攀緣心。為自性者。現今為之",
    "X14n0297_001:0692c12": "徵破者。即六識是也。一者菩提妙淨明體。則汝今者",
    "X14n0297_001:0692c13": "識精元明。能生諸緣。緣所遺者。識精元明。則八九皆",
    "X14n0297_001:0692c14": "在其中。真妄和合。能生六識故曰能生諸緣。此緣字。",
    "X14n0297_001:0692c15": "的確指示緣塵分別之心。若說根身器界。皆從生起。",
    "X14n0297_001:0692c16": "此又失旨之甚。若能如此破去緣塵。則生死根本寂。",
    "X14n0297_001:0692c17": "生死寂。則菩提涅槃真體現。一去一留。不勞彈指間。",
    "X14n0297_001:0692c18": "豈如來別有實法與人哉。故下文云。汝但不隨分別",
    "X14n0297_001:0692c19": "世間三種相續。三緣斷故。三因不生。狂心自歇。歇即",
    "X14n0297_001:0692c20": "菩提。不從人得。是則首破妄心。皆奢摩他之前陣。破",
    "X14n0297_001:0692c21": "此妄心竟。然後與之論真論俗論中。故繼此以明真",
    "X14n0297_001:0692c22": "見去。皆約菩提妙淨明體而論。故知所明見性。即八",
    "X14n0297_001:0692c23": "識也。在諸佛。方是真常淨識。在阿難。猶在八識。以其",
    "X14n0297_001:0692c24": "同凡夫未曾脫出。若曰吾不見時與見見之時。方是",
    "X14n0297_001:0693a01": "脫出工夫。方是九識淨體。然此妙識。由首破妄心脫",
    "X14n0297_001:0693a02": "出而後明。同天台三諦。由照破六識而後現。故知楞",
    "X14n0297_001:0693a03": "嚴雖曰論見。其實論心。由先約盲人矚暗。是心而不",
    "X14n0297_001:0693a04": "是眼故也。今問破識而後之定。是性定耶。非性定耶。",
    "X14n0297_001:0693a05": "離識已。性顯耶。未顯耶。故知釋迦與智者。把臂而共",
    "X14n0297_001:0693a06": "行。異口而同律。懸受梵僧之讖。不在茲乎。又大師欲",
    "X14n0297_001:0693a07": "明開示眾生佛之知見。在止觀玄義中。每引殃掘摩",
    "X14n0297_001:0693a08": "羅。對佛所說偈。以明眾生六根本有真常之性。所謂",
    "X14n0297_001:0693a09": "彼眼根。於諸如來常。了了分明見。具足無減脩。所謂",
    "X14n0297_001:0693a10": "彼耳根。於諸如來常。了了分明聞。具足無減脩。餘四",
    "X14n0297_001:0693a11": "根。皆如此說。彼眼根。眾生根也。於諸如來常。言眾生",
    "X14n0297_001:0693a12": "終日常。而不知常。惟如來乃能知之。謂此真常之性。",
    "X14n0297_001:0693a13": "在眼則了了分明見。在耳則了了分明聞。與佛無異。",
    "X14n0297_001:0693a14": "皆不假脩而後具。故曰具足無減脩。明文了義。與此",
    "X14n0297_001:0693a15": "經同乎異乎。天台知乎不知乎。而曰天台不知性定。",
    "X14n0297_001:0693a16": "謗何容易哉。又復應知。諸經與諸祖入道用境。各有",
    "X14n0297_001:0693a17": "不同。如達磨之直指人心。六識心也。二祖云。我心未",
    "X14n0297_001:0693a18": "安。乞師為我安心。祖云。將心來。吾為汝安。二祖曰。覔",
    "X14n0297_001:0693a19": "心了不可得。祖云吾為汝(安心)竟。若曰別有心法。又何",
    "X14n0297_001:0693a20": "謂之直指人心乎。天台三觀。所照之心亦然。惟與此",
    "X14n0297_001:0693a21": "經。同而復異。如先破妄心。同也。後照六根。異也。盲人",
    "X14n0297_001:0693a22": "矚暗。是心非眼。則照眼仍是照心。要知三家。一以惟",
    "X14n0297_001:0693a23": "識為宗。達磨。密用惟識者也。天台。巧用惟識者也。楞",
    "X14n0297_001:0693a24": "嚴。明用惟識者也。此義不知。妄生人我。強辨是非。迷",
    "X14n0297_001:0693b01": "頭逐影。此又滅裂之太甚也。又復應知。用識有破而",
    "X14n0297_001:0693b02": "不立者。楞嚴與禪宗是也。有即破即立。即立即破者。",
    "X14n0297_001:0693b03": "天台是也。如天台始既於一念心。明空假中。此即立",
    "X14n0297_001:0693b04": "也。終以空假中。破此識心。此即破也。直至果德菩提",
    "X14n0297_001:0693b05": "涅槃。未甞異乎最初一念。故曰三千未顯。同名無明。",
    "X14n0297_001:0693b06": "三千既顯。同名常樂。即一念而三千。即三千而一念。",
    "X14n0297_001:0693b07": "煩惱即菩提。生死即涅槃之旨。舍天台何從哉。而曰",
    "X14n0297_001:0693b08": "夫三諦。但是大師為行人懸擬自心。微妙圓融之相。",
    "X14n0297_001:0693b09": "立真立俗立中。而體會須用三觀三止。想像思脩。久",
    "X14n0297_001:0693b10": "久方到。不思議境。是其初門。若離六識。覺觀思惟莫",
    "X14n0297_001:0693b11": "可指心不知。天台十乘初觀不思議境。見道也。徹見",
    "X14n0297_001:0693b12": "六識諸法實相。悟佛知見。即初心在眼曰見。在耳曰",
    "X14n0297_001:0693b13": "聞。所謂彼眼根於諸如來常。了了分明見。具足無減",
    "X14n0297_001:0693b14": "修。交光豈識此旨哉。又曰。經中三如來藏。全不同於",
    "X14n0297_001:0693b15": "三諦。三藏如父母。現在活身。三諦如畫像。三止三觀。",
    "X14n0297_001:0693b16": "如拜祭思敬。此又迷名失義之甚也。凡註釋家。於經",
    "X14n0297_001:0693b17": "文名異義同處。悉須與之會同。入不二法門。況今義",
    "X14n0297_001:0693b18": "同數同。名略不同處。強欲立籓籬。生是非乎。何謂數",
    "X14n0297_001:0693b19": "同。大師立三名。而經文亦列其三。何謂名略不同。大",
    "X14n0297_001:0693b20": "師名三諦。而經文名三藏故也。今先會通其名。然後",
    "X14n0297_001:0693b21": "出其義理。懸契佛心之所在。夫言諦者。審實不虗之",
    "X14n0297_001:0693b22": "謂也。在纏而論。謂之三諦。出纏而論。謂之三寶。及三",
    "X14n0297_001:0693b23": "身三菩提三涅槃等。言藏者。蘊積之謂也。亦在纏稱",
    "X14n0297_001:0693b24": "之為藏。以空如來藏離不解脫一切煩惱障故。出纏",
    "X14n0297_001:0693c01": "亦轉名為三寶三身三涅槃等。此皆名轉。體不轉也。",
    "X14n0297_001:0693c02": "又名體俱不轉者。如汝以生滅之心。合如來藏。此約",
    "X14n0297_001:0693c03": "在纏言之也。我以不滅不生合如來藏。此約出纏言",
    "X14n0297_001:0693c04": "之也。夫諦以審實。藏以蘊積。俱有在纏立名之義。何",
    "X14n0297_001:0693c05": "有彼此。而強立譬喻以分真像乎。何謂義理懸契佛",
    "X14n0297_001:0693c06": "心。如大師所說三諦。蓋本於仁王纓絡與中觀論。二",
    "X14n0297_001:0693c07": "經所說。其義則竪。如云一者有諦。六凡所見虗假凡",
    "X14n0297_001:0693c08": "俗。審實不虗。二者無諦二乘聖人所見。真空寂莫。真",
    "X14n0297_001:0693c09": "實不虗。三者中諦。諸佛菩薩之所證見。審實不虗。以",
    "X14n0297_001:0693c10": "竪約十界以明故也。中論所說。其義則橫。論云。因緣",
    "X14n0297_001:0693c11": "所生法。我說即是空。亦名為假名。亦名中道義。十法",
    "X14n0297_001:0693c12": "界皆是因緣生法。以佛種從緣起故。故空則十界皆",
    "X14n0297_001:0693c13": "空。假則十界皆假。中則十界皆中。大師甞約此二義。",
    "X14n0297_001:0693c14": "以明一念識心。具不思議十界三諦之境。與此經所",
    "X14n0297_001:0693c15": "說三如來藏。甚為懸契。如云而如來藏本妙圓心。非",
    "X14n0297_001:0693c16": "心非空。至非意識界。此所非者。即仁王瓔珞所說六",
    "X14n0297_001:0693c17": "凡所見之俗也。又云非無明。乃至非智非得。此所非",
    "X14n0297_001:0693c18": "者。即二經所說二乘所見之真也。又云非檀那。至非",
    "X14n0297_001:0693c19": "常樂我淨。此所非者。即二經所說諸佛菩薩所見之",
    "X14n0297_001:0693c20": "中也。約經言之。此當空如來藏真諦而十界三諦俱",
    "X14n0297_001:0693c21": "非。此政大師明橫竪具足。舉真諦。則一真一切真。無",
    "X14n0297_001:0693c22": "俗無中而不真。總真諦。次而如來藏元明心玅。即心",
    "X14n0297_001:0693c23": "即空。至即常樂我淨。即大師所謂舉俗諦。則一俗一",
    "X14n0297_001:0693c24": "切俗。無真無中而不俗總俗諦。又云而如來藏妙明",
    "X14n0297_001:0694a01": "心元。離即離非。是即非即。即大師所謂舉中諦。則一",
    "X14n0297_001:0694a02": "中一切中。無真無俗而不中。總中諦。以此會之。則不",
    "X14n0297_001:0694a03": "惟大師所立圓融三諦。與三如來藏合。即所立性具",
    "X14n0297_001:0694a04": "十界。始終無改之理。與此經三如來藏同。以如來藏",
    "X14n0297_001:0694a05": "十界。俱即故也。而吾大師。非聖人再來。孰能至此。則",
    "X14n0297_001:0694a06": "知彼梵僧而先讖者。亦聖人也。如來之所遣。使支那",
    "X14n0297_001:0694a07": "眾生。預敦其信也。而交光不於是平心氣。生信向而",
    "X14n0297_001:0694a08": "乃反加疑謗云。西天東土。人智昏明。亦多彷彿。焉知",
    "X14n0297_001:0694a09": "梵僧。不惑於似是而非耶。又曰彼或但謂略同天",
    "X14n0297_001:0694a10": "台三諦。則其言非謬。豈必謂其全同三觀。特是後人",
    "X14n0297_001:0694a11": "承虗接響。以謬成三觀耳。非梵僧之過也。是何言歟。",
    "X14n0297_001:0694a12": "是何言歟。若使交光已死。則彼於九泉之下方。稽首",
    "X14n0297_001:0694a13": "懺悔之不暇。若或猶生。吾當以前義反覆詰之。彼必",
    "X14n0297_001:0694a14": "當斬。首以謝我也。而交光又謂台宗天王三目之喻。",
    "X14n0297_001:0694a15": "謂三皆頓具。而無前後。故非縱。此稍是也。三皆互攝",
    "X14n0297_001:0694a16": "而不並列故非撗。今經處處兼齊不明統攝。全墮於",
    "X14n0297_001:0694a17": "橫。此又大不識經旨也。不知前卷經文明三諦三如",
    "X14n0297_001:0694a18": "來藏。此一性中之三也。雖有三法。以在纏理性言之",
    "X14n0297_001:0694a19": "故但屬法身。四卷請入華屋去。明稱前性具三法。以",
    "X14n0297_001:0694a20": "起脩中三法。即奢摩他等三。雖有三法。以約脩故。但",
    "X14n0297_001:0694a21": "屬般若。七八卷說他位。明因脩以證三法。雖有三法。",
    "X14n0297_001:0694a22": "以在果故。但屬解脫。總謂依性中三。起脩中三。由脩",
    "X14n0297_001:0694a23": "中三。證果上三。如此明之。正舉一即三。言三即一。不",
    "X14n0297_001:0694a24": "縱不橫。微妙寂絕而謂之處處兼齊。不明統攝。全墮",
    "X14n0297_001:0694b01": "於橫。胡不通之甚耶。",
    "X14n0297_001:0694b02": "客又問曰。的據佛心。約何義而立三名乎。答麤據問",
    "X14n0297_001:0694b03": "處三名。似乎無異眾典。尅求答處。三義自見。宛爾逈",
    "X14n0297_001:0694b04": "殊。當知如來約取大定者初中後三時而立此三名",
    "X14n0297_001:0694b05": "耳。謂約最初開解。本具性定為奢摩他。約中間入此",
    "X14n0297_001:0694b06": "性定。為三摩提。約最後住持脩證性定。為禪那。客曰。",
    "X14n0297_001:0694b07": "定之圓旨。既惟在於三如來藏。今經奢摩他中。獨有",
    "X14n0297_001:0694b08": "三藏。應惟奢摩他。獨具圓意。後二名中。無有三藏。後",
    "X14n0297_001:0694b09": "應不圓。答。諸家之解。前後不相通者正同子之所惑。",
    "X14n0297_001:0694b10": "將謂後之所談。全非前之所示。不知奢摩中。是教悟",
    "X14n0297_001:0694b11": "此本有三如來藏。三摩提中。是教入此本有三如來",
    "X14n0297_001:0694b12": "藏。禪那中。是教住持脩證此本有三如來藏始終通",
    "X14n0297_001:0694b13": "一藏性。豈前有而後無耶。若後之所入所證。非前藏",
    "X14n0297_001:0694b14": "性。則入證之前。何勞廣陳藏性。而解悟之後。所入所",
    "X14n0297_001:0694b15": "證。更是何性乎。大抵舊之解家於經後分。多不顧前。",
    "X14n0297_001:0694b16": "如談三藏。已早不達其即前初示之根性。及說圓通。",
    "X14n0297_001:0694b17": "何曾明其但入藏性。及陳諸位。又豈知其牒圓通而",
    "X14n0297_001:0694b18": "脩證藏性乎。不思阿難。既以華屋喻前藏性。則圓通",
    "X14n0297_001:0694b19": "所以進華屋之門。而五十五位所以升華屋之堂。而",
    "X14n0297_001:0694b20": "入華屋之室也。豈離前華屋。而他有所適哉。是則始",
    "X14n0297_001:0694b21": "終既惟一藏性。則始終惟一圓融性定而已。何謂前",
    "X14n0297_001:0694b22": "圓而後不圓乎。",
    "X14n0297_001:0694b23": "雪謗曰。如此判釋。又不達脩性之甚也。蓋奢摩他三",
    "X14n0297_001:0694b24": "名屬脩。而不屬性。如圓覺經。奢摩他。以取靜為相。三",
    "X14n0297_001:0694c01": "摩。以取幻化為相。禪那。以不取為相。取與不取。皆工",
    "X14n0297_001:0694c02": "夫邊事。說脩而不說性。今交光乃曰。約初中後。立此",
    "X14n0297_001:0694c03": "三名。約初開解本具性定為奢摩他等。若然。不但違",
    "X14n0297_001:0694c04": "於圓覺。亦乃違於本經。如阿難首請三法。如來為說",
    "X14n0297_001:0694c05": "常心以開圓解。阿難言下知歸即解即行。故得豁然",
    "X14n0297_001:0694c06": "大悟。說偈讚佛。開口便云。玅湛總持不動尊。蓋深悟",
    "X14n0297_001:0694c07": "如來所說三如來藏審諦之理是我本具玅性。如是",
    "X14n0297_001:0694c08": "玅湛。如是總持。如是不動。乃如來果上所證三德。我",
    "X14n0297_001:0694c09": "於因中能如是照了玅湛。是為奢摩他。如是照了總",
    "X14n0297_001:0694c10": "持。是為三摩。如是照了不動。是為禪那。則如來答阿",
    "X14n0297_001:0694c11": "難所請三法已竟。後富那一番問答。不過因釋餘疑",
    "X14n0297_001:0694c12": "以結圓融三諦。以明奢摩等三止之法。舉一即三。言",
    "X14n0297_001:0694c13": "三即一爾。至請入華屋。不過於答通請後。重具別請",
    "X14n0297_001:0694c14": "入屋之門。如人已識華屋。元是我家。進屋趨入之方。",
    "X14n0297_001:0694c15": "亦一一偹諳。獨不得其門而入爾故此譬喻。有屋。有",
    "X14n0297_001:0694c16": "人。有進趨之方。又有所入之門。缺一不可。屋喻本性。",
    "X14n0297_001:0694c17": "人喻行人。進趨之方喻三止。門喻二十五法。蓋曰於",
    "X14n0297_001:0694c18": "此門頭。不知從何門而入。故有別請入屋之門。謂之",
    "X14n0297_001:0694c19": "最初方便。蓋此經所入之門。的在耳根。言圓通者。不",
    "X14n0297_001:0694c20": "過重拈上顯性之義。以為揀取之辭爾是則前文為",
    "X14n0297_001:0694c21": "性中三法。此去為脩中三法地位明證此三法。淺深",
    "X14n0297_001:0694c22": "之階差也。而交光乃曰初奢摩。中三摩。後禪那。且問",
    "X14n0297_001:0694c23": "如此分判道理。從何處來。依經乎。依論乎。一憑胷臆。",
    "X14n0297_001:0694c24": "自是非人。古人錯答一字。尚五百年山中作野狐。今",
    "X14n0297_001:0695a01": "者統部文義。悉皆錯亂。若欲不招無間業。莫謗如來",
    "X14n0297_001:0695a02": "正法輪。交光其慎之哉。交光其慎之哉雪多種不相",
    "X14n0297_001:0695a03": "應迷已竟。",
    "X14n0297_001:0695a04": "二者多種不決定迷。此復有二。一者破識不決定。夫",
    "X14n0297_001:0695a05": "一大時教。權實攸分。全係於用識。與不用識也。正以",
    "X14n0297_001:0695a06": "眾生。背涅槃。而永沉生死。全由身心。二皆錯認。故圓",
    "X14n0297_001:0695a07": "覺云。妄認五蘊四大以為身相。緣塵分別以為心相。",
    "X14n0297_001:0695a08": "是雖二皆錯誤然身之錯認。人或易曉。心之錯認人",
    "X14n0297_001:0695a09": "所難知。故六識非心。豈惟界內人天。所不覺知。雖出",
    "X14n0297_001:0695a10": "世二乘。亦未了達。至於權教菩薩。雖知別有賴耶。而",
    "X14n0297_001:0695a11": "所取以為觀慧之體者。亦不能外此六識。所謂以生",
    "X14n0297_001:0695a12": "滅心為本脩因。終不能取常住果。是以權教極果。但",
    "X14n0297_001:0695a13": "齊圓之二行。故斯楞嚴妙旨。豈惟深處難信難解。即",
    "X14n0297_001:0695a14": "此最初破識一節。即展轉猶豫。不能成決定信。展轉",
    "X14n0297_001:0695a15": "迷混。不能成分明解也。",
    "X14n0297_001:0695a16": "雪謗曰。一大時教。權實攸分。全係於用識與不用識。",
    "X14n0297_001:0695a17": "誠哉言也。但交光此語。似是而非。獨不知有能破焉。",
    "X14n0297_001:0695a18": "所破焉。又有離焉。即焉。姑無論他宗。即如天台所觀",
    "X14n0297_001:0695a19": "所破之境。全約六識。蓋自其人情近要者。觀之破之。",
    "X14n0297_001:0695a20": "若舍此而別觀八識九識。何異藕絲懸山徒增分別。",
    "X14n0297_001:0695a21": "絕念無由。若能觀能破。即空假中。是全用佛智。如天",
    "X14n0297_001:0695a22": "王征討不服。必自近而之遠。要知能破能觀者。用識",
    "X14n0297_001:0695a23": "不用識。以分權實。政不在所觀所破也。又有離焉即",
    "X14n0297_001:0695a24": "焉者。維摩所謂生死即涅槃。煩惱即菩提也。此之六",
    "X14n0297_001:0695b01": "識。即生死煩惱之心。天台以之觀三諦焉。成三觀焉。",
    "X14n0297_001:0695b02": "三諦者。佛境也。三觀者。佛智也。即楞嚴一經之大旨",
    "X14n0297_001:0695b03": "也。若離是而別求玄妙。又何異撥波而求水乎。圓覺",
    "X14n0297_001:0695b04": "云。知是空花。即無輪轉。離幻即覺。亦無漸次。今經云。",
    "X14n0297_001:0695b05": "見與見緣。并所想相。如虗空花。本無所有。此見及緣。",
    "X14n0297_001:0695b06": "元是菩提妙淨明體。一佛一祖。立教立論。以心印心。",
    "X14n0297_001:0695b07": "懸契若此。交光於此。實有所不知。故不分能破。所破",
    "X14n0297_001:0695b08": "即之與離。妄生是非。乃有下文與諸師許多紛競。今",
    "X14n0297_001:0695b09": "預言之。庶為下雪謗張本。",
    "X14n0297_001:0695b10": "客曰。習楞嚴者。誰不知其最初破識。何有難信難解",
    "X14n0297_001:0695b11": "之相。答。子若深信朗解。何不覺舊註之非。曰。請示之。",
    "X14n0297_001:0695b12": "曰。如佛問阿難。最初緣何發心。而阿難答以緣佛相",
    "X14n0297_001:0695b13": "好發心。是佛但欲取其緣相之識。破其非心而已。非",
    "X14n0297_001:0695b14": "責其不當執相好為實有也。舊註輙斷之曰。見相實",
    "X14n0297_001:0695b15": "有。生滅宛然。緣此發心。安趨常果。此若是佛本意。則",
    "X14n0297_001:0695b16": "佛向下即當破三十二相。不是如來。仍戒不當執為",
    "X14n0297_001:0695b17": "實有。不當緣此發心。此註方為不謬。今向下了無此",
    "X14n0297_001:0695b18": "意。豈非大錯。又引後文以生滅心為因。不獲常果證",
    "X14n0297_001:0695b19": "之。不知彼文正惟斥乎用識之非。豈是責其執相之",
    "X14n0297_001:0695b20": "過。是其前後總迷。盡將破識之旨。轉為破相之宗。豈",
    "X14n0297_001:0695b21": "非迷混。何曾朗解破識非心之正意乎。會解列此註",
    "X14n0297_001:0695b22": "於前。而不言其非。後乃補曰。阿難見相乃緣塵分別",
    "X14n0297_001:0695b23": "之見。其所發心。即妄想攀緣之心。後文七徵八辯。重",
    "X14n0297_001:0695b24": "重逐破者此也。夫既知破心便是破相。何又並取破",
    "X14n0297_001:0695c01": "相之註乎。是雖似知。而亦未的。故為是兩岐之不決",
    "X14n0297_001:0695c02": "他。豈非猶預。而未成真信乎。",
    "X14n0297_001:0695c03": "雪謗曰。識緣相起。破相便是破識。天如所會。正在乎",
    "X14n0297_001:0695c04": "此。但不應以阿難一人之非。而槩非佛之相好。如此",
    "X14n0297_001:0695c05": "破斥。方服人心而乃責其轉為破相之宗。不惟二師。",
    "X14n0297_001:0695c06": "於常寂光中。大開笑口。能服將來之具眼者乎。",
    "X14n0297_001:0695c07": "又曰。且又不當將前在面之眼。誤濫後之見性。而謂",
    "X14n0297_001:0695c08": "八還辯見。亦同七徵逐破。",
    "X14n0297_001:0695c09": "雪謗曰經文初二兩卷。有破有顯。有傍有正。自徵心",
    "X14n0297_001:0695c10": "去。破妄心為正。顯真心為傍。故破妄文多。七處破所。",
    "X14n0297_001:0695c11": "三處破體是也。顯真文略。如首開常住真心。次言二",
    "X14n0297_001:0695c12": "種根本。末言諸法惟心所現。顯見性去。顯真為正。破",
    "X14n0297_001:0695c13": "妄為傍。故顯真文多。十種見性是也。破妄文略。首言",
    "X14n0297_001:0695c14": "是心非眼。驗見不動。且蜜破動者為非。童耄無遷。則",
    "X14n0297_001:0695c15": "蜜破遷者為非。以不還破還。則蜜破可還者為非。乃",
    "X14n0297_001:0695c16": "至以大破小等。例有蜜破之意。諸師非不知所顯真",
    "X14n0297_001:0695c17": "見。但未分明指陳示人。以此為過。言七徵八辯。重重",
    "X14n0297_001:0695c18": "逐破者。此取二卷中傍義。如重簡能緣之心。而天如",
    "X14n0297_001:0695c19": "隨文筆之便而及之。胡吹毛求疵。一至是乎。",
    "X14n0297_001:0695c20": "又曰。且又將見性坐以緣塵分別之名。却不知緣塵",
    "X14n0297_001:0695c21": "分別。獨識有之。而佛所顯見性。乃白淨無記。並無緣",
    "X14n0297_001:0695c22": "塵分別之用。如佛云。但如鏡中無別分析是也。此皆",
    "X14n0297_001:0695c23": "法相不明混濫之極。差錯非小。",
    "X14n0297_001:0695c24": "雪謗曰。若說所顯見性。白淨無記。無緣塵分別之用",
    "X14n0297_001:0696a01": "可也。能保見聞之際。並無緣塵之用乎。如阿難云。□",
    "X14n0297_001:0696a02": "我承聽法音。現以緣心。兄所瞻仰。未敢認為本元心",
    "X14n0297_001:0696a03": "地。如來破云。如汝今者。尚以緣心聽法。此法亦緣。非",
    "X14n0297_001:0696a04": "得法性。此有二。一色上緣心。非見根之緣塵分別乎。",
    "X14n0297_001:0696a05": "一聲上緣心。非聞根之緣塵分別乎。如此緣心當破",
    "X14n0297_001:0696a06": "乎。不當破乎。法相明乎。不明乎。而又前云見性中但",
    "X14n0297_001:0696a07": "顯無破。此文非破而何哉要知如來之意。雖在顯而",
    "X14n0297_001:0696a08": "不在破。若迷情未除。又不得不然。故破顯二門。初無",
    "X14n0297_001:0696a09": "定體。如正在於破。而或乘可顯處。即便顯之。正在於",
    "X14n0297_001:0696a10": "顯。而或乘可破處。即便破之。故余判此經。以破妄知",
    "X14n0297_001:0696a11": "見顯真知見為力用。一往就初二兩卷分文。以立傍",
    "X14n0297_001:0696a12": "正。蓋在乎此。然交光雖曰能悟見性真常。不免還作",
    "X14n0297_001:0696a13": "門外漢。以其引見精文。但如鏡中無別分析者為真",
    "X14n0297_001:0696a14": "見。古德云。無量劫來生死本。癡人認作本來人。又深",
    "X14n0297_001:0696a15": "蜜經云。阿陀那識甚微細。一切種子成暴流。我於凡",
    "X14n0297_001:0696a16": "愚不開演。恐彼彼分別執為我。其交光之謂乎。",
    "X14n0297_001:0696a18": "楞嚴圓通疏前茅卷之上"
}