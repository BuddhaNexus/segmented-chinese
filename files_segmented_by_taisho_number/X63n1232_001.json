{
    "X63n1232_001:0158b07": "永明壽禪師顯跡五代宋初。我",
    "X63n1232_001:0158b08": "世宗憲皇帝嘉其專修淨業。普利眾生。",
    "X63n1232_001:0158b09": "錫封妙圓正修智覺禪師。標為佛門正宗。其書如宗",
    "X63n1232_001:0158b10": "鏡錄．萬善同歸集．心賦。已入大藏。武林黃君松",
    "X63n1232_001:0158b11": "石搜訪散佚。又得師山居詩及永明道蹟。既梓",
    "X63n1232_001:0158b12": "於維揚。而自行錄一編為師百八實修。尤下學",
    "X63n1232_001:0158b13": "上達之津筏。甞攜之京師。雲間大司冦張公以",
    "X63n1232_001:0158b14": "見之晚。不及奏列藏函為憾。公薨。任子伯耕請",
    "X63n1232_001:0158b15": "校刊流布。以資公冥福。讀是編者。敬信持行。人",
    "X63n1232_001:0158b16": "人如獲師印彌陀塔。其亦公之神所默啟夫。西",
    "X63n1232_001:0158b17": "原居士蔣恭棐為識其緣起。時",
    "X63n1232_001:0158b18": "乾隆十年夏五月朔日。",
    "X63n1232_001:0158c03": "慧日永明寺智覺禪師自行錄",
    "X63n1232_001:0158c05": "永平道者山大雲峯禪寺嗣祖",
    "X63n1232_001:0158c06": "居幻沙門釋　文冲重校編集",
    "X63n1232_001:0158c07": "恭惟古聖罔伐己能。緬想前賢。靡彰自德。然釋典有",
    "X63n1232_001:0158c08": "先自行化他之教。儒宗標內舉不避親之文。師常示",
    "X63n1232_001:0158c09": "徒云。因觀弘明集中。先德有檢覆三業門云。夫剋責",
    "X63n1232_001:0158c10": "之情猶昧。審的之旨未彰。故以事檢校心。凡所修習。",
    "X63n1232_001:0158c11": "既知不及。彌增疎忽。何謂檢校。我此身從旦至中。從",
    "X63n1232_001:0158c12": "中至暮。從暮至夜。從夜至曉。乃至一時一刻。一念一",
    "X63n1232_001:0158c13": "頃。有幾心幾行幾善幾惡。幾心欲摧伏煩惱。幾心欲",
    "X63n1232_001:0158c14": "降伏魔怨。幾心念三寶四諦。幾心悟苦空無常。幾心",
    "X63n1232_001:0158c15": "念報父母恩慈。幾心願代眾生受苦。幾心發念菩薩",
    "X63n1232_001:0158c16": "道業。幾心欲布施持戒。幾心欲忍辱精進。幾心欲禪",
    "X63n1232_001:0158c17": "寂顯慧。幾心欲慈濟五道。幾心欲勸勵行所難行。幾",
    "X63n1232_001:0158c18": "心欲超求辨所難辨。幾心欲忍苦建立佛法。幾心欲",
    "X63n1232_001:0158c19": "作佛化度羣生。上已檢心。次復檢口。如上時刻。旦已",
    "X63n1232_001:0158c20": "來。已得演說幾句深義。已得披讀幾許經典。已得理",
    "X63n1232_001:0158c21": "誦幾許文字。已得幾回歎佛功德。已得幾回稱菩薩",
    "X63n1232_001:0158c22": "行。已得幾回讚歎隨喜。已得幾回回向發願。次復檢",
    "X63n1232_001:0158c23": "身。如上時刻。已得幾回屈身禮佛幾拜。已得幾回屈",
    "X63n1232_001:0158c24": "身禮法禮僧。已得幾回執勞掃塔塗地。已得幾回燒",
    "X63n1232_001:0159a01": "香散花。已得幾回掃除塵垢正列供具。已得幾回懸",
    "X63n1232_001:0159a02": "旛表剎合掌供養。已得幾回遶佛恭敬十百千匝。如",
    "X63n1232_001:0159a03": "是檢察。會理甚少。違道極多。白淨之業。纔不足言。煩",
    "X63n1232_001:0159a04": "惱重障。森然滿目。闇礙轉積。解脫何由。如上校察。自",
    "X63n1232_001:0159a05": "救無功。何有時閑議人善惡。故須三業自相訓責。知",
    "X63n1232_001:0159a06": "我所作幾善幾惡。是以若不自先檢責。何以化導羣",
    "X63n1232_001:0159a07": "機。故菩薩為度眾生。故先自修行。所以淨名經云。資",
    "X63n1232_001:0159a08": "財無量。攝諸貧民。奉戒清淨。攝諸毀禁。以忍調行。攝",
    "X63n1232_001:0159a09": "諸恚怒。以大精進。攝諸懈怠。一心禪定。攝諸亂意。以",
    "X63n1232_001:0159a10": "決定慧。攝諸無智。又經云。自持戒。勸他持戒。自坐禪。",
    "X63n1232_001:0159a11": "勸他坐禪。大智度論云。本師釋迦牟尼佛不捨穿針",
    "X63n1232_001:0159a12": "之福。祖師龍樹菩薩釋云。如百歲翁翁舞。何以故。為",
    "X63n1232_001:0159a13": "教兒孫故。況未居究竟位。全是自利門。從十信初心。",
    "X63n1232_001:0159a14": "歷十住．十行．十回向．十地。直至等覺佛前普賢位。猶",
    "X63n1232_001:0159a15": "自利利他門。登妙覺位。至佛後普賢。方純是利他之",
    "X63n1232_001:0159a16": "行。是以行明因示誨次。遂請問所行。或因師自說。編",
    "X63n1232_001:0159a17": "紀二三。既自治之行可觀。則攝化之門弗墜。有斯益",
    "X63n1232_001:0159a18": "故。乃敢敘焉。今具錄每日晝夜中間總行一百八件",
    "X63n1232_001:0159a19": "佛事。具列如後。",
    "X63n1232_001:0159a20": "第一。一生隨處常建法華堂。莊嚴淨土。",
    "X63n1232_001:0159a21": "第二。常晝夜六時。普為一切法界眾生。代修法華懺。",
    "X63n1232_001:0159a22": "第三。常修安養淨業。所有毫善。悉皆念念普為一切",
    "X63n1232_001:0159a23": "法界有情。同回向往生。",
    "X63n1232_001:0159a24": "第四。或時坐禪。普願一切法界眾生。同入禪智法明",
    "X63n1232_001:0159b01": "妙性。",
    "X63n1232_001:0159b02": "第五。每夜上堂說法。普為十方禪眾法界有情。同悟",
    "X63n1232_001:0159b03": "心宗一乘妙旨。",
    "X63n1232_001:0159b04": "第六。每日常念妙法蓮華經一部七卷逐品。上報四",
    "X63n1232_001:0159b05": "重深恩。下為一切法界二十五有含識。願證二十",
    "X63n1232_001:0159b06": "五種三昧。垂形十界。同化有情。",
    "X63n1232_001:0159b07": "上報四恩者。一報師長訓誘恩。二報父母養育恩。",
    "X63n1232_001:0159b08": "三報國王荷負恩。四報施主供給恩。下為二十五",
    "X63n1232_001:0159b09": "有者。一為地獄界證離垢三昧。二為旁生界證不",
    "X63n1232_001:0159b10": "退三昧。三為餓鬼界證心樂三昧。四為修羅界證",
    "X63n1232_001:0159b11": "歡喜三昧。五為南閻浮提證如幻三昧。六為東弗",
    "X63n1232_001:0159b12": "婆提證日光三昧。七為西瞿耶尼證月光三昧。八",
    "X63n1232_001:0159b13": "為北鬱單越證熱燄三昧。九為四天王證不動三",
    "X63n1232_001:0159b14": "昧。十為三十三天證難伏三昧。十一為燄摩天證",
    "X63n1232_001:0159b15": "閱意三昧。十二為兜率天證青色三昧。十三為化",
    "X63n1232_001:0159b16": "樂天證黃色三昧。十四為他化自在天證赤色三",
    "X63n1232_001:0159b17": "昧。十五為初禪證白色三昧。十六為梵王天證種",
    "X63n1232_001:0159b18": "種三昧。十七為二禪證雙三昧。十八為三禪證雷",
    "X63n1232_001:0159b19": "音三昧。十九為四禪證霪雨三昧。二十為阿那含",
    "X63n1232_001:0159b20": "天證照鏡三昧。二十一為無想天證空三昧。二十",
    "X63n1232_001:0159b21": "二為空處天證常三昧。二十三為識處天證樂三",
    "X63n1232_001:0159b22": "昧。二十四為無所有處天證我三昧。二十五為非",
    "X63n1232_001:0159b23": "想非非想天證淨三昧。",
    "X63n1232_001:0159b24": "第七。每日常誦般若心經八卷。普為法界八苦眾生。",
    "X63n1232_001:0159c01": "離苦解脫。",
    "X63n1232_001:0159c02": "第八。每日常讀大方廣佛華嚴淨行品。依文發一百",
    "X63n1232_001:0159c03": "四十大願。普令一切法界眾生。見聞之中。皆得入",
    "X63n1232_001:0159c04": "道。",
    "X63n1232_001:0159c05": "第九。常六時誦千手千眼大悲陀羅尼。普為一切法",
    "X63n1232_001:0159c06": "界眾生。懺六根所造一切障。",
    "X63n1232_001:0159c07": "第十。常六時誦加句佛頂尊勝陀羅尼。普為法界一",
    "X63n1232_001:0159c08": "切眾生。懺六根所作一切罪。",
    "X63n1232_001:0159c09": "第十一。普為一切法界眾生。晝夜六時。皈命敬禮三",
    "X63n1232_001:0159c10": "寶。及晨朝禮十方佛。",
    "X63n1232_001:0159c11": "一禮佛寶。",
    "X63n1232_001:0159c12": "　稽首圓滿遍知覺　　寂靜平等本真源",
    "X63n1232_001:0159c13": "　相好嚴特非有無　　慧光普照微塵剎",
    "X63n1232_001:0159c14": "一心敬禮十方三世盡虗空遍法界微塵剎土中",
    "X63n1232_001:0159c15": "一切常住佛寶兩足尊．此界他方人間天上法寶．",
    "X63n1232_001:0159c16": "真身舍利形像一一塔廟。唯願三寶威神。覆護所",
    "X63n1232_001:0159c17": "有諸佛住處。願與法界一切眾生。一一分身悉往",
    "X63n1232_001:0159c18": "禮拜。雖不得能禮之身．所禮之佛。然不壞幻相。影",
    "X63n1232_001:0159c19": "現法界。",
    "X63n1232_001:0159c20": "二禮法寶。",
    "X63n1232_001:0159c21": "　稽首湛然真妙法　　甚深十二修多羅",
    "X63n1232_001:0159c22": "　非文非字非言宣　　一音隨類皆明了",
    "X63n1232_001:0159c23": "一心敬禮十方三世盡虗空遍法界微塵剎土中",
    "X63n1232_001:0159c24": "一切常住法寶離欲尊．天上人間龍宮海藏十二",
    "X63n1232_001:0160a01": "部經．一切聖典。同前禮佛。運心所有經卷之處。一",
    "X63n1232_001:0160a02": "一分身悉往禮拜。",
    "X63n1232_001:0160a03": "三禮僧寶。",
    "X63n1232_001:0160a04": "　稽首清淨諸賢聖　　十方和合應真僧",
    "X63n1232_001:0160a05": "　執持禁戒無有違　　振錫攜瓶利含識",
    "X63n1232_001:0160a06": "一心敬禮十方三世盡虗空遍法界微塵剎土中",
    "X63n1232_001:0160a07": "一切常住僧寶眾中尊．寶剎淨土巖阿石室諸大",
    "X63n1232_001:0160a08": "菩薩．緣覺．聲聞．一切賢聖。同前禮佛。運心所有僧",
    "X63n1232_001:0160a09": "住之處。一一分身悉往禮拜。",
    "X63n1232_001:0160a10": "次執爐云。嚴持香花。如法供養。願此香花雲。以為",
    "X63n1232_001:0160a11": "光明臺。供養一切佛。經法諸菩薩。聲聞緣覺眾。及",
    "X63n1232_001:0160a12": "一切天仙。受用作佛事。普願一切法界眾生。悉入",
    "X63n1232_001:0160a13": "我供養法界海中。同證無生一實境界。一心擎爐。",
    "X63n1232_001:0160a14": "觀此香烟。變為珍珠．瓔珞．香臺．寶樓．天衣．妙樂．異",
    "X63n1232_001:0160a15": "果．華雲．種種供具。供養十方諸佛。大作佛事。",
    "X63n1232_001:0160a16": "禮十方佛。",
    "X63n1232_001:0160a17": "一心敬禮東方善德佛．盡東方法界一切諸佛。",
    "X63n1232_001:0160a18": "一心敬禮東南方無憂德佛．盡東南方法界一切",
    "X63n1232_001:0160a19": "諸佛。",
    "X63n1232_001:0160a20": "一心敬禮南方栴檀德佛．盡南方法界一切諸佛。",
    "X63n1232_001:0160a21": "一心敬禮西南方寶施佛．盡西南方法界一切諸",
    "X63n1232_001:0160a22": "佛。",
    "X63n1232_001:0160a23": "一心敬禮西方無量明佛．盡西方法界一切諸佛。",
    "X63n1232_001:0160a24": "一心敬禮西北方華德佛．盡西北方法界一切諸",
    "X63n1232_001:0160b01": "佛。",
    "X63n1232_001:0160b02": "一心敬禮北方相德佛．盡北方法界一切諸佛。",
    "X63n1232_001:0160b03": "一心敬禮東北方三乘行佛．盡東北方法界一切",
    "X63n1232_001:0160b04": "諸佛。",
    "X63n1232_001:0160b05": "一心敬禮上方廣眾德佛．盡上方法界一切諸佛。",
    "X63n1232_001:0160b06": "一心敬禮下方明德佛．盡下方法界一切諸佛。",
    "X63n1232_001:0160b07": "第十二。每日普為法界一切眾生。禮釋迦如來真身",
    "X63n1232_001:0160b08": "舍利寶塔。願罪滅福生。障消道現。",
    "X63n1232_001:0160b09": "第十三。自製大乘悲智六百願文。每日普為一切法",
    "X63n1232_001:0160b10": "界眾生。發願禮拜。",
    "X63n1232_001:0160b11": "第十四。晨朝。禮和尚本師靈鷲山中釋迦牟尼佛。普",
    "X63n1232_001:0160b12": "願一切法界眾生。紹隆三寶。",
    "X63n1232_001:0160b13": "第十五。晨朝。禮妙法蓮華經真淨妙法。普願一切法",
    "X63n1232_001:0160b14": "界眾生。同證法華三昧。咸生彌陀淨方。",
    "X63n1232_001:0160b15": "第十六。晨朝。禮阿闍黎金色世界大智文殊師利菩",
    "X63n1232_001:0160b16": "薩摩訶薩。普願一切法界眾生。入法界門。開根本",
    "X63n1232_001:0160b17": "智。",
    "X63n1232_001:0160b18": "第十七。晨朝。普為一切法界眾生。頂戴阿彌陀佛行",
    "X63n1232_001:0160b19": "道。承廣大之願力。慕極樂之圓修。",
    "X63n1232_001:0160b20": "第十八。晨朝。普為一切法界眾生。旋繞念一字王心",
    "X63n1232_001:0160b21": "陀羅尼。普願圓證心王居總持位。真言曰。唵部淋",
    "X63n1232_001:0160b22": "潑。",
    "X63n1232_001:0160b23": "第十九。晨朝。普為一切法界眾生。旋繞念釋迦牟尼",
    "X63n1232_001:0160b24": "佛。願繼能仁。成寂滅忍。",
    "X63n1232_001:0160c01": "第二十。晨朝。普為一切法界眾生。旋繞念文殊師利",
    "X63n1232_001:0160c02": "菩薩摩訶薩。願成無性妙慧。作法王之子。",
    "X63n1232_001:0160c03": "第二十一。午時。禮皈依主安樂世界阿彌陀佛。普願",
    "X63n1232_001:0160c04": "一切法界眾生。頓悟自心。成妙淨土。",
    "X63n1232_001:0160c05": "第二十二。午時。禮大方廣佛華嚴經不思議藏。普願",
    "X63n1232_001:0160c06": "一切法界眾生。入緣起性德之門。遊毗盧大願之",
    "X63n1232_001:0160c07": "海。",
    "X63n1232_001:0160c08": "第二十三。午時。禮懺悔師銀色世界大行普賢菩薩",
    "X63n1232_001:0160c09": "摩訶薩。普願一切法界眾生。了罪性空。成無生懺。",
    "X63n1232_001:0160c10": "第二十四。午時。普為一切法界眾生。旋繞念觀世音",
    "X63n1232_001:0160c11": "本身陀羅尼。普願具圓通身。成普門行。真言曰。唵",
    "X63n1232_001:0160c12": "悉羅毗婆尼薩訶。",
    "X63n1232_001:0160c13": "第二十五。午時。普為一切法界眾生。旋繞念多寶佛。",
    "X63n1232_001:0160c14": "願分身散形。同證一乘。",
    "X63n1232_001:0160c15": "第二十六。午時。普為一切法界眾生。旋繞念普賢菩",
    "X63n1232_001:0160c16": "薩摩訶薩。願成差別之智門。運無始終之妙行。",
    "X63n1232_001:0160c17": "第二十七。午時。普為一切法界眾生。頂戴觀音行道。",
    "X63n1232_001:0160c18": "成觀音實際之身。運同體大悲之行。",
    "X63n1232_001:0160c19": "第二十八。黃昏。禮教授師兜率天宮當來下生彌勒",
    "X63n1232_001:0160c20": "尊佛。普願一切法界眾生。成無等真慈。繼一生補",
    "X63n1232_001:0160c21": "處。",
    "X63n1232_001:0160c22": "第二十九。黃昏。禮大般若波羅蜜多經清淨法藏。普",
    "X63n1232_001:0160c23": "願一切法界眾生。行無所得之方便。具一切種智",
    "X63n1232_001:0160c24": "之圓門。",
    "X63n1232_001:0161a01": "第三十。黃昏。禮同學法侶寶陀洛山大慈大悲救苦",
    "X63n1232_001:0161a02": "觀世音菩薩摩訶薩．盡十方法界一切菩薩摩訶",
    "X63n1232_001:0161a03": "薩。普願一切法界眾生。入圓通門。運法界行。",
    "X63n1232_001:0161a04": "第三十一。黃昏時。普願一切法界眾生。旋繞念文殊",
    "X63n1232_001:0161a05": "心陀羅尼。普願入阿字門。了無生性。真言曰。阿囉",
    "X63n1232_001:0161a06": "跛佐曩。",
    "X63n1232_001:0161a07": "第三十二。黃昏時。普為一切法界眾生。旋繞念釋迦",
    "X63n1232_001:0161a08": "牟尼分身佛。願廣布身雲。入相成道。",
    "X63n1232_001:0161a09": "第三十三。黃昏時。普為一切法界眾生。旋繞念觀世",
    "X63n1232_001:0161a10": "音菩薩摩訶薩。願具十四無畏。福佑眾生。",
    "X63n1232_001:0161a11": "第三十四。黃昏時。普為一切法界眾生。頂戴釋迦寶",
    "X63n1232_001:0161a12": "塔行道。普為紹隆佛種。永為法界福田。",
    "X63n1232_001:0161a13": "第三十五。初夜。禮證明師。七寶塔中過去多寶佛．盡",
    "X63n1232_001:0161a14": "十方三世一切諸佛。普願一切法界眾生。不違本",
    "X63n1232_001:0161a15": "願。助轉法輪。",
    "X63n1232_001:0161a16": "第三十六。初夜。禮大寶積經真如海藏。普願一切法",
    "X63n1232_001:0161a17": "界眾生。依了義經。通佛妙旨。",
    "X63n1232_001:0161a18": "第三十七。初夜。禮慈悲導師安樂世界大勢至菩薩",
    "X63n1232_001:0161a19": "摩訶薩及一切清淨大海眾。普願一切法界眾生。",
    "X63n1232_001:0161a20": "引導利濟眾生。同了唯心淨土。",
    "X63n1232_001:0161a21": "第三十八。初夜。普為一切法界眾生。旋繞念觀音蓮",
    "X63n1232_001:0161a22": "華部心陀羅尼。普願具大悲門。圓自在慧。真言曰。",
    "X63n1232_001:0161a23": "唵阿盧勒繼娑嚩訶。",
    "X63n1232_001:0161a24": "第三十九。初夜。普為一切法界眾生。旋繞念彌勒慈",
    "X63n1232_001:0161b01": "尊佛。願生內院親成法忍。",
    "X63n1232_001:0161b02": "第四十。初夜。普為一切法界眾生。旋繞念大勢至菩",
    "X63n1232_001:0161b03": "薩摩訶薩。願攝諸根。淨念相繼。託質蓮臺。",
    "X63n1232_001:0161b04": "第四十一。初夜。普為一切法界眾生。頂戴法華經行",
    "X63n1232_001:0161b05": "道。盡入法華三昧。同歸究竟一乘。",
    "X63n1232_001:0161b06": "第四十二。中夜。禮十方釋迦牟尼分身佛。普願一切",
    "X63n1232_001:0161b07": "法界眾生。不動道場。分身百憶。",
    "X63n1232_001:0161b08": "第四十三。中夜。禮大般涅槃經諸佛祕藏。普願一切",
    "X63n1232_001:0161b09": "法界眾生。明自性心。住祕密藏。",
    "X63n1232_001:0161b10": "第四十四。中夜。禮大慈大悲救苦地藏菩薩摩訶薩。",
    "X63n1232_001:0161b11": "普願一切法界眾生。證無垢三昧。度惡趣眾生。",
    "X63n1232_001:0161b12": "第四十五。中夜。普為一切法界眾生。旋繞念佛頂金",
    "X63n1232_001:0161b13": "輪陀羅尼。普願無見頂相作法輪王。真言曰。唵齒",
    "X63n1232_001:0161b14": "臨。",
    "X63n1232_001:0161b15": "第四十六。中夜。普為一切法界眾生。旋繞念藥師琉",
    "X63n1232_001:0161b16": "璃光佛。願成本願風輪。往生寶剎。",
    "X63n1232_001:0161b17": "第四十七。中夜。普為一切法界眾生。旋繞念藥王菩",
    "X63n1232_001:0161b18": "薩摩訶薩。願作大醫王。救度一切。",
    "X63n1232_001:0161b19": "第四十八。中夜。普為一切法界眾生。頂戴華嚴經行",
    "X63n1232_001:0161b20": "道。咸入海印三昧。頓悟法界圓宗。",
    "X63n1232_001:0161b21": "第四十九。後夜。禮東方滿月世界藥師琉璃光佛。普",
    "X63n1232_001:0161b22": "願一切法界眾生。發大誓心。攝無邊眾。",
    "X63n1232_001:0161b23": "第五十。後夜。禮般若波羅蜜多心經無生奧典。普為",
    "X63n1232_001:0161b24": "一切法界眾生。冥合真心。了無所得。",
    "X63n1232_001:0161c01": "第五十一。後夜。禮藥王菩薩摩訶薩。普願一切法界",
    "X63n1232_001:0161c02": "眾生。說妙法藥。除煩惱病。",
    "X63n1232_001:0161c03": "第五十二。後夜。普為一切法界眾生。旋繞念金剛經",
    "X63n1232_001:0161c04": "心中心陀羅尼。普願證金剛三昧堅固佛身。真言",
    "X63n1232_001:0161c05": "曰。唵烏倫尼薩婆訶。",
    "X63n1232_001:0161c06": "第五十三。後夜。普為一切法界眾生。旋繞念阿彌陀",
    "X63n1232_001:0161c07": "佛。願成無上慧。攝化有情。",
    "X63n1232_001:0161c08": "第五十四。後夜。普為一切法界眾生。頂戴大般若經",
    "X63n1232_001:0161c09": "行道。願入無住觀門。成就無生法忍。",
    "X63n1232_001:0161c10": "第五十五。後夜。普為一切法界眾生。旋繞念地藏菩",
    "X63n1232_001:0161c11": "薩摩訶薩。願布無緣慈。救㧞三塗苦。",
    "X63n1232_001:0161c12": "第五十六。稍暇時。旋繞行道。普願一切法界眾生。得",
    "X63n1232_001:0161c13": "紫金光身。相好圓滿。",
    "X63n1232_001:0161c14": "第五十七。看讀大乘經典。普願一切法界眾生。同明",
    "X63n1232_001:0161c15": "佛慧。",
    "X63n1232_001:0161c16": "第五十八。晝夜六時。普為一切法界眾生。念七如來",
    "X63n1232_001:0161c17": "名號。念寶勝如來。願一切眾生。積劫塵勞。悉皆清",
    "X63n1232_001:0161c18": "淨。念離怖畏如來。願一切眾生。離五怖畏。得涅槃",
    "X63n1232_001:0161c19": "樂。念廣博身如來。願一切眾生。咽喉廣大。禪悅充",
    "X63n1232_001:0161c20": "足。念甘露王如來。願一切眾生。飲甘露味。成大菩",
    "X63n1232_001:0161c21": "提。念妙色身如來。願一切眾生。離醜陋形。相好圓",
    "X63n1232_001:0161c22": "滿。念多寶如來。願一切眾生。永離貧窮。法財具足。",
    "X63n1232_001:0161c23": "念阿彌陀如來。願一切眾生。離惡趣形。神栖淨土。",
    "X63n1232_001:0161c24": "第五十九。晨朝。普為一切法界眾生。受持大乘六念。",
    "X63n1232_001:0162a01": "一念佛。願成佛身。二念法。願轉法輪。三念僧。欲覆",
    "X63n1232_001:0162a02": "護眾。四念戒。欲滿諸願。五念施。捨諸煩惱。六念天。",
    "X63n1232_001:0162a03": "欲滿天中天一切種智。",
    "X63n1232_001:0162a04": "第六十。晝夜六時。普為盡十方一切法界眾生。逐方",
    "X63n1232_001:0162a05": "焚香。供養十方面三寶。願此香變為珍寶瓔珞。樓",
    "X63n1232_001:0162a06": "臺寶閣。音樂花果。衣服飲食。種種供具等。供養十",
    "X63n1232_001:0162a07": "方諸佛。",
    "X63n1232_001:0162a08": "第六十一。晝夜六時。普為盡法界眾生。逐方皈命十",
    "X63n1232_001:0162a09": "方面三寶。願入三乘之聖位。成五分之法身。",
    "X63n1232_001:0162a10": "第六十二。晝夜六時。普為十方法界眾生。讚歎三寶。",
    "X63n1232_001:0162a11": "願具梵音聲色像第一。",
    "X63n1232_001:0162a12": "第六十三。晨朝。普為十方面眾生。代發菩提心。並願",
    "X63n1232_001:0162a13": "念念圓滿無上菩提。直至後心無有間斷。發菩提",
    "X63n1232_001:0162a14": "心。真言曰。唵冐地[口*爾]多母怛播那野弭。",
    "X63n1232_001:0162a15": "第六十四。晝夜六時。普為盡法界眾生。散花供養十",
    "X63n1232_001:0162a16": "方面三寶。願此花滿法界虗空界。大作佛事。令一",
    "X63n1232_001:0162a17": "切眾生皆得依報嚴淨。常居妙土散花。真言曰。唵",
    "X63n1232_001:0162a18": "薩婆怛他薩多布社摩尼吽吽。",
    "X63n1232_001:0162a19": "第六十五。晨朝。普為盡十方面眾生。擎爐焚香。懺悔",
    "X63n1232_001:0162a20": "先業。念七佛滅罪陀羅尼。普願三業無假。畢竟清",
    "X63n1232_001:0162a21": "淨。真言曰。離波離波諦求訶求訶諦陀羅尼諦尼",
    "X63n1232_001:0162a22": "訶羅諦毗唎尼諦摩訶迦諦真靈乾諦薩訶。",
    "X63n1232_001:0162a23": "第六十六。晨朝。普為十方面一切法界眾生。授菩薩",
    "X63n1232_001:0162a24": "戒。願承三寶威神。一一現前。皆得親受。",
    "X63n1232_001:0162b01": "第六十七。晨朝。普為盡十方面眾生。念施戒陀羅尼。",
    "X63n1232_001:0162b02": "普願具佛律儀。謹潔無犯。真言曰。娑囉波羅提藥",
    "X63n1232_001:0162b03": "叉呬唎陀野薩婆訶。",
    "X63n1232_001:0162b04": "第六十八。午時。普為盡十方面眾生。擎爐焚香。念諸",
    "X63n1232_001:0162b05": "佛心中心真言。普願發真妙心。開佛知見。真言曰。",
    "X63n1232_001:0162b06": "唵摩尼達哩吽癹[日*乇]。",
    "X63n1232_001:0162b07": "第六十九。黃昏時。普為盡十方面眾生。擎爐焚香。念",
    "X63n1232_001:0162b08": "阿彌陀佛心真言。悉願證悟佛心。同生安養。真言",
    "X63n1232_001:0162b09": "曰。唵阿密栗多帝際賀囉吽。",
    "X63n1232_001:0162b10": "第七十。初夜。普為盡十方面眾生。擎爐焚香。念般若",
    "X63n1232_001:0162b11": "大悲心陀羅尼。悉願諦了自心。圓明般若。真言曰。",
    "X63n1232_001:0162b12": "怛姪他揭諦揭諦波羅揭諦波羅僧揭諦菩提薩",
    "X63n1232_001:0162b13": "婆訶。",
    "X63n1232_001:0162b14": "第七十一。中夜。普為盡十方面眾生。擎爐焚香。念七",
    "X63n1232_001:0162b15": "俱胝佛母準提大明陀羅尼。悉願安法界胎。孕菩",
    "X63n1232_001:0162b16": "提子。真言曰。",
    "X63n1232_001:0162b17": "　稽首皈依蘇悉諦　　頭面頂禮七俱胝",
    "X63n1232_001:0162b18": "　我今稱讚大總持　　惟願慈悲垂加護",
    "X63n1232_001:0162b19": "曩謨引颯鉢多(二合引)喃(引)三藐迦三沒馱(引)俱胝",
    "X63n1232_001:0162b20": "(引)喃(引)怛你也(二合)他(引)唵(引)左隸祖隸尊提薩嚩",
    "X63n1232_001:0162b21": "(二合引)訶。",
    "X63n1232_001:0162b22": "第七十二。後夜。普為盡十方面眾生。擎爐焚香。念阿",
    "X63n1232_001:0162b23": "字一切佛心智門陀羅尼。悉願入無生門。具真佛",
    "X63n1232_001:0162b24": "智。真言曰。南無三滿多勃陀喃阿。",
    "X63n1232_001:0162c01": "第七十三。晝夜六時。普為一切法界眾生。受持金剛",
    "X63n1232_001:0162c02": "鈴金剛杵跋折羅等。先加持鈴杵。真言曰。唵嚩日",
    "X63n1232_001:0162c03": "羅健茶虎。次振鈴警覺盡虗空界一切如來。真言",
    "X63n1232_001:0162c04": "曰。唵嚩日羅(二合)[序-予+丘]瑟姹。次振此鈴遍周法界。大作",
    "X63n1232_001:0162c05": "佛事。警悟一切愚昧異生。願一聞鈴音。覺悟摩訶",
    "X63n1232_001:0162c06": "般若波羅蜜多。",
    "X63n1232_001:0162c07": "第七十四。晝夜六時。修行五悔。懺滌六根。普為一切",
    "X63n1232_001:0162c08": "法界四恩二十五有十二類生。承三寶力。對十方",
    "X63n1232_001:0162c09": "佛前。志心懺悔。與一切法界眾生。從無始有神識",
    "X63n1232_001:0162c10": "以來。至於今日。因無明妄造一切生死。隨逆順境。",
    "X63n1232_001:0162c11": "起愛憎心。鼓動六根。造塵沙罪。從多劫來。眼根因",
    "X63n1232_001:0162c12": "緣貪著色故。貪愛諸塵。以受塵故。受此人身世所",
    "X63n1232_001:0162c13": "生處。或著諸色。色壞我眼。為恩愛奴。故色使我經",
    "X63n1232_001:0162c14": "歷三界。為此弊使。盲無所見。眼根不善。傷害我多。",
    "X63n1232_001:0162c15": "十方諸佛常在不滅。我濁惡眼障故不見。今始覺",
    "X63n1232_001:0162c16": "悟。誦持大乘不思議藏。皈命普賢一切世尊。令我",
    "X63n1232_001:0162c17": "與法界眾生眼根所造一切重罪。畢竟清淨。",
    "X63n1232_001:0162c18": "懺悔耳根。從無始來。耳根因緣。隨逐外聲。聞妙音",
    "X63n1232_001:0162c19": "時。心生惑著。聞惡聲時。起百八種煩惱賊害。如此",
    "X63n1232_001:0162c20": "惡耳。報得惡事。恒聞惡聲。生諸攀緣。顛倒聽故。墮",
    "X63n1232_001:0162c21": "落惡道邊地邦疆。不聞正法。處處惑著。無暫停時。",
    "X63n1232_001:0162c22": "坐此竅聲。勞我神識。十方諸佛。常在說法。我濁惡",
    "X63n1232_001:0162c23": "耳障故不聞。今始覺悟。誦持大乘功德海藏。皈命",
    "X63n1232_001:0162c24": "普賢一切世尊。令我與法界眾生耳根所作一切",
    "X63n1232_001:0163a01": "重罪。畢竟清淨。",
    "X63n1232_001:0163a02": "懺悔鼻根。從無始來。坐此鼻根。聞諸香氣。迷惑不",
    "X63n1232_001:0163a03": "了。動諸結使諸煩惱賊臥者。皆起因此分別。墮落",
    "X63n1232_001:0163a04": "生死。十方諸佛功德妙香。充滿法界。我濁惡鼻障",
    "X63n1232_001:0163a05": "故不聞。今始覺悟。誦持大乘清淨妙藏。皈命普賢",
    "X63n1232_001:0163a06": "一切世尊。令我與法界眾生鼻根所造一切重罪。",
    "X63n1232_001:0163a07": "畢竟清淨。",
    "X63n1232_001:0163a08": "懺悔舌根。從無始來。舌根所造不善惡業。貪著美",
    "X63n1232_001:0163a09": "味。損害眾生。破諸禁戒。開放逸門。又以舌根起口",
    "X63n1232_001:0163a10": "過罪。妄言綺語。兩舌惡口。誹謗三寶。讚歎邪見。非",
    "X63n1232_001:0163a11": "法說法。法說非法。諸惡業刺。從舌根出。斷正法輪。",
    "X63n1232_001:0163a12": "從舌根起。以是因緣。當墮惡道。百劫千生。永無出",
    "X63n1232_001:0163a13": "期。諸佛法味。彌滿法界。我濁惡舌障故不能說法。",
    "X63n1232_001:0163a14": "今始覺悟。誦持大乘諸佛祕藏。歸命普賢一切世",
    "X63n1232_001:0163a15": "尊。令我與法界一切眾生舌根所造一切重罪。畢",
    "X63n1232_001:0163a16": "竟清淨。",
    "X63n1232_001:0163a17": "懺悔身根。從無始來。身根不善。貪著諸觸。顛倒不",
    "X63n1232_001:0163a18": "了。煩惱熾然。起三不善。謂殺盜婬。與諸眾生。作大",
    "X63n1232_001:0163a19": "怨結。乃至破塔壞寺。焚燒經像。用三寶物。無有羞",
    "X63n1232_001:0163a20": "恥。如是等罪。無量無邊。從身業生。說不可盡。十方",
    "X63n1232_001:0163a21": "諸佛。常放淨光。照燭一切。我濁惡身障故不覺。唯",
    "X63n1232_001:0163a22": "知貪著麤弊惡觸。現受眾苦。後受地獄．畜生．餓鬼",
    "X63n1232_001:0163a23": "等種種諸苦。沒在其中。不覺不知。今始覺悟。誦持",
    "X63n1232_001:0163a24": "大乘真實法藏。皈命普賢一切世尊。令我與法界",
    "X63n1232_001:0163b01": "一切眾生身根所造一切重罪。畢竟清淨。",
    "X63n1232_001:0163b02": "懺悔意根。從無始來。意根不善。貪著諸法。狂愚不",
    "X63n1232_001:0163b03": "了。隨所緣境。起貪嗔痴。八邪八難。無不經歷。如此",
    "X63n1232_001:0163b04": "意根。即是一切生死根本。眾苦之源。如經中說。釋",
    "X63n1232_001:0163b05": "迦牟尼。名毗盧遮那。遍一切處。當知一切諸法即",
    "X63n1232_001:0163b06": "是佛法。妄想分別。受諸熱惱。是則于菩提中見不",
    "X63n1232_001:0163b07": "清淨。于解脫中而自纏縛。今始覺悟。誦持大乘圓",
    "X63n1232_001:0163b08": "滿法藏。皈命普賢一切世尊。令我于一切法界眾",
    "X63n1232_001:0163b09": "生意根所造一切重罪。乃至六根所起無量無邊",
    "X63n1232_001:0163b10": "惡業罪障。已起今起。未來應起。斷相續心。畢竟清",
    "X63n1232_001:0163b11": "淨。",
    "X63n1232_001:0163b12": "第七十五。晝夜六時。同與一切法界眾生。勸請十方",
    "X63n1232_001:0163b13": "一切諸佛。現出應世。常轉法輪。將般涅槃。惟願久",
    "X63n1232_001:0163b14": "住。遍眾生界。盡出苦輪。皆達本心。同歸淨海。",
    "X63n1232_001:0163b15": "第七十六。晝夜六時。同與法界一切眾生。隨喜十方",
    "X63n1232_001:0163b16": "諸佛諸大菩薩無盡功德。及一切凡夫所作。漏與",
    "X63n1232_001:0163b17": "無漏一切微細善根。皆入圓因。同成種智。",
    "X63n1232_001:0163b18": "第七十七。晝夜六時。同與法界一切眾生回向。從無",
    "X63n1232_001:0163b19": "始來。至於今日。三業所作。一念善根。盡用普施一",
    "X63n1232_001:0163b20": "切法界眾生。回向無上菩提。同生西方淨土。",
    "X63n1232_001:0163b21": "第七十八。晝夜六時。同與一切法界眾生發願。與一",
    "X63n1232_001:0163b22": "切法界眾生親證法華三昧。頓悟圓滿一乘。臨命",
    "X63n1232_001:0163b23": "終時。神識不亂。濁業消滅。正念現前。隨願往生西",
    "X63n1232_001:0163b24": "方淨土。皈命彌陀佛。成就大忍心。遍入法界中。盡",
    "X63n1232_001:0163c01": "於未來際。護持正法藏。開演一乘門。圓滿佛菩提。",
    "X63n1232_001:0163c02": "修習普賢行。廣大如法界。究竟若虗空。誓與諸含",
    "X63n1232_001:0163c03": "靈。一時成佛道。",
    "X63n1232_001:0163c04": "第七十九。每日普為一切法界眾生。晝夜六時。一心",
    "X63n1232_001:0163c05": "焚香。皈命天王。別置道場。盡形供養。承菩薩威光。",
    "X63n1232_001:0163c06": "安然履道。",
    "X63n1232_001:0163c07": "第八十。每日普為一切法界眾生。晝夜六時。念天王",
    "X63n1232_001:0163c08": "心。真言曰。唵悉唎曳莎婆訶。",
    "X63n1232_001:0163c09": "第八十一。每日普為一切法界眾生。晝夜六時。念天",
    "X63n1232_001:0163c10": "王護身真言。願諸眾生。身安道隆。永消魔患。真言",
    "X63n1232_001:0163c11": "曰。唵藥义瓦惹薩訶。",
    "X63n1232_001:0163c12": "第八十二。普為一切法界眾生。晝夜六時。別建道場。",
    "X63n1232_001:0163c13": "供養般若。誦摩訶般若波羅蜜多。課念名號。悉願",
    "X63n1232_001:0163c14": "諸眾生。承大威德法門。發明十方佛慧。",
    "X63n1232_001:0163c15": "第八十三。普為一切法界眾生。晝夜六時。別建道場。",
    "X63n1232_001:0163c16": "供養觀音尊像。六時旋繞。課誦名號。願諸眾生五",
    "X63n1232_001:0163c17": "眼圓明。十身顯現。",
    "X63n1232_001:0163c18": "第八十四。普為一切法界眾生。晝夜六時。別置香花。",
    "X63n1232_001:0163c19": "供養妙法蓮華經。同悟究竟一乘。咸證法華三昧。",
    "X63n1232_001:0163c20": "第八十五。每夜普為一切法界眾生。常施一切曠野",
    "X63n1232_001:0163c21": "鬼神及水陸空行一切饑餓眾生等食及水。",
    "X63n1232_001:0163c22": "第八十六。每夜常與九品鬼神．法界眾生。受三皈依",
    "X63n1232_001:0163c23": "法。",
    "X63n1232_001:0163c24": "第八十七。每夜常施一切鬼神．六道冥官三昧耶戒。",
    "X63n1232_001:0164a01": "真言曰。唵三昧耶薩怛噤(蒲禁切)。",
    "X63n1232_001:0164a02": "第八十八。每夜常為一切鬼神．法界眾生。說三乘法。",
    "X63n1232_001:0164a03": "第八十九。受持穢跡陀羅尼。普願一切法界眾生。所",
    "X63n1232_001:0164a04": "向之處。身心內外境界。悉皆清淨。真言曰。唵(引)佛",
    "X63n1232_001:0164a05": "舌屈聿(唯律切)摩訶鉢囉恨那[得-彳+口](音許)勿汁勿醯摩尼",
    "X63n1232_001:0164a06": "微吉微摩那棲唵斫急那烏深暮屈聿[合*牛][合*牛](呼含切)",
    "X63n1232_001:0164a07": "吽(于令切)泮泮泮泮泮(音潑)娑訶。",
    "X63n1232_001:0164a08": "第九十。晝夜六時。受持內外五供養陀羅尼。願一切",
    "X63n1232_001:0164a09": "法界眾生。內外心境。理事無礙。悉成供養之具。供",
    "X63n1232_001:0164a10": "養無量如來。遍至十方。大作佛事。真言曰。唵薩利",
    "X63n1232_001:0164a11": "縛怛他薩哆度波補瑟波逸波阿迦末利補左茗",
    "X63n1232_001:0164a12": "伽三母囉野三母囉野三摩曳薩娑訶。",
    "X63n1232_001:0164a13": "第九十一。受持回向真言。一回向真如實際。心心契",
    "X63n1232_001:0164a14": "合。二回向無上菩提。念念圓滿。三回施法界一切",
    "X63n1232_001:0164a15": "眾生。同生淨土。真言曰。唵三摩囉微羅摩莎羅摩",
    "X63n1232_001:0164a16": "訶斫迦囉嚩吽。",
    "X63n1232_001:0164a17": "第九十二。受持往生真言。願臨終命時。與一切法界",
    "X63n1232_001:0164a18": "眾生。同生淨土。念往生呪一遍。",
    "X63n1232_001:0164a19": "第九十三。普為一切法界眾生。受持一切如來大寶",
    "X63n1232_001:0164a20": "出生灌頂陀羅尼。悉願決定成就無上菩提。為法",
    "X63n1232_001:0164a21": "王之真子。真言曰。唵薩婆怛他薩多尼摩羅三婆",
    "X63n1232_001:0164a22": "吠吽吽。",
    "X63n1232_001:0164a23": "第九十四。晝夜六時。普為一切法界眾生打鐘。先願",
    "X63n1232_001:0164a24": "此鐘聲周遍法界。大作佛事。奉請十方一切凡聖",
    "X63n1232_001:0164b01": "四眾。各具威儀。隨眾行道。次願此鐘聲周遍法界。",
    "X63n1232_001:0164b02": "警覺一切長夜生死。皆得惺惺。後願此鐘聲周遍",
    "X63n1232_001:0164b03": "法界。普願一切三塗八難受苦眾生。聞此皆解脫。",
    "X63n1232_001:0164b04": "仍書破地獄真言。於中口誦三遍。願破諸地獄。閉",
    "X63n1232_001:0164b05": "惡趣門。聲遍十方。受苦一切眾生。聞此鐘聲。悉皆",
    "X63n1232_001:0164b06": "解脫。破地獄真言曰。喃謨阿瑟吒始帝喃三藐三",
    "X63n1232_001:0164b07": "勃陀俱胝喃惹羅嚩囉薩斯地利地利薩婆訶。",
    "X63n1232_001:0164b08": "第九十五。晝夜六時。普為一切法界眾生。受持錫杖。",
    "X63n1232_001:0164b09": "願振此錫聲。周遍法界。大作佛事。覺悟一切地獄",
    "X63n1232_001:0164b10": "眾生。離苦解脫。覺悟一切饑渴眾生。口中悉是甘",
    "X63n1232_001:0164b11": "泉。覺悟一切蟲獸。悉皆開道回避。皈命解脫。",
    "X63n1232_001:0164b12": "第九十六。常時採鮮花。供養一切尊像。普為一切法",
    "X63n1232_001:0164b13": "界眾生。善根柔軟。成就妙圓。",
    "X63n1232_001:0164b14": "第九十七。常勸一切人念阿彌陀佛。因修淨業及修",
    "X63n1232_001:0164b15": "福智二嚴。習戒定慧六度萬行熏修等。乃至廣結",
    "X63n1232_001:0164b16": "香花淨會。供養大齋。種種施為。恒有導首。",
    "X63n1232_001:0164b17": "第九十八。常與四眾授菩薩戒。",
    "X63n1232_001:0164b18": "第九十九。常印施天下彌陀佛塔．般若．寶幢．楞嚴．法",
    "X63n1232_001:0164b19": "華等經及諸神呪。勸十種受持。三業供養。",
    "X63n1232_001:0164b20": "第一百．三依之外。所有財帛。逐時旋施。作有為功德。",
    "X63n1232_001:0164b21": "救濟貧苦。供養眾生。常放一切生命。慈覆有情。",
    "X63n1232_001:0164b22": "第一百一。遇緣廣施醫藥。願盡未來際。常作醫王。普",
    "X63n1232_001:0164b23": "救一切眾生身心重病。",
    "X63n1232_001:0164b24": "第一百二。常帶持大佛頂。普願一切法界眾生。永祛",
    "X63n1232_001:0164c01": "魔障。",
    "X63n1232_001:0164c02": "第一百三。常帶持大隨求等一百道不可思議神呪。",
    "X63n1232_001:0164c03": "普願一切法界眾生所求如意。",
    "X63n1232_001:0164c04": "第一百四。常香．花．燈．水．幡．葢等種供養道場。精嚴佛",
    "X63n1232_001:0164c05": "事。",
    "X63n1232_001:0164c06": "第一百五。常供養悲敬二田。或潑棄盪鉢之水。乃至",
    "X63n1232_001:0164c07": "一唾。皆施餓鬼眾生。或施畜生一摶之食。皆令發",
    "X63n1232_001:0164c08": "無上菩提心。",
    "X63n1232_001:0164c09": "第一百六。常焚香供養僧伽黎大衣。每披挂之時。恒",
    "X63n1232_001:0164c10": "發誓願。與一切法界眾生。常服如來無上福田之",
    "X63n1232_001:0164c11": "衣。具足如來微細禁戒。",
    "X63n1232_001:0164c12": "第一百七。每受粥飯之時。恒發願先供養法界一體",
    "X63n1232_001:0164c13": "三寶。廓周沙界。大作佛事。十方施主六度圓滿。一",
    "X63n1232_001:0164c14": "切飢渴眾生法喜充足。為補飢瘡。修西方淨業。成",
    "X63n1232_001:0164c15": "無上菩提。故受此食。今此食者。不潤生死身。惟成",
    "X63n1232_001:0164c16": "佛果法身。願定慧今增長。施生之時。普施六道眾",
    "X63n1232_001:0164c17": "生。具足六波羅蜜。",
    "X63n1232_001:0164c18": "第一百八。常纂集製作祖教妙旨宗鏡錄等。法施有",
    "X63n1232_001:0164c19": "情。乃至內外搜揚。寄言教化。共六十一本。總一百",
    "X63n1232_001:0164c20": "九十七卷。",
    "X63n1232_001:0164c21": "宗鏡錄一部百卷萬善同歸集三卷",
    "X63n1232_001:0164c22": "明宗論一卷華嚴寶印頌三卷",
    "X63n1232_001:0164c23": "論真心體訣一卷唯明訣一卷",
    "X63n1232_001:0164c24": "正因果論一卷坐禪六妙門一卷",
    "X63n1232_001:0165a01": "靈珠讚一卷坐禪儀軌一卷",
    "X63n1232_001:0165a02": "華嚴論要略一卷布金歌一卷",
    "X63n1232_001:0165a03": "警睡眠法一卷住心要箋一卷",
    "X63n1232_001:0165a04": "唯心頌一卷華嚴十玄門一卷",
    "X63n1232_001:0165a05": "華嚴六相義一卷無常偈一卷",
    "X63n1232_001:0165a06": "出家功德偈一卷定慧相資歌一卷",
    "X63n1232_001:0165a07": "施食文一卷文殊靈異記一卷",
    "X63n1232_001:0165a08": "大悲智願文一卷放生文一卷",
    "X63n1232_001:0165a09": "文殊禮讚文一卷羅漢禮讚文一卷",
    "X63n1232_001:0165a10": "華嚴禮讚文一卷警世文一卷",
    "X63n1232_001:0165a11": "發二百善心斷二百惡心文一卷",
    "X63n1232_001:0165a12": "觀音禮讚文一卷法華禮讚文一卷",
    "X63n1232_001:0165a13": "大悲禮讚文一卷佛頂禮讚文一卷",
    "X63n1232_001:0165a14": "般若禮讚文一卷西方禮讚文一卷",
    "X63n1232_001:0165a15": "普賢禮讚文一卷十大願文一卷",
    "X63n1232_001:0165a16": "高僧讚三卷一千首上堂語錄五卷",
    "X63n1232_001:0165a17": "加持文一卷雜頌一卷",
    "X63n1232_001:0165a18": "詩讚一卷山居詩一卷",
    "X63n1232_001:0165a19": "愁賦一卷物外集十卷五百首",
    "X63n1232_001:0165a20": "吳越唱和詩一卷雜牋表一卷",
    "X63n1232_001:0165a21": "光明會應瑞詩一卷華嚴感通賦一道",
    "X63n1232_001:0165a22": "供養石橋羅漢一十會祥瑞詩一卷",
    "X63n1232_001:0165a23": "觀音靈驗賦一道示眾警策一卷",
    "X63n1232_001:0165a24": "神栖安養賦一道",
    "X63n1232_001:0165b01": "心賦一道七千五百字",
    "X63n1232_001:0165b02": "觀心玄樞三卷金剛證驗賦一道",
    "X63n1232_001:0165b03": "法華靈瑞賦一道雜歌一卷",
    "X63n1232_001:0165b04": "勸受菩薩戒文一卷受菩薩戒儀一卷",
    "X63n1232_001:0165b05": "自行錄一卷",
    "X63n1232_001:0165b06": "右總前每日所行一百八件佛事。乘戒兼急。權實",
    "X63n1232_001:0165b07": "雙行。體用相收。理事無礙。今引萬善同歸集後偈。",
    "X63n1232_001:0165b08": "以顯圓修。頌曰。",
    "X63n1232_001:0165b09": "　菩提無發而發　　佛道無求而求",
    "X63n1232_001:0165b10": "　妙行無行而行　　真智無作而作",
    "X63n1232_001:0165b11": "　興悲悟其同體　　行慈深入無緣",
    "X63n1232_001:0165b12": "　無所捨而行檀　　無所持而具戒",
    "X63n1232_001:0165b13": "　修進了無所起　　習忍達無所傷",
    "X63n1232_001:0165b14": "　般若悟境無生　　禪定知心無住",
    "X63n1232_001:0165b15": "　鑒無身而具相　　證無說而談詮",
    "X63n1232_001:0165b16": "　建立水月道場　　莊嚴性空世界",
    "X63n1232_001:0165b17": "　羅列幻花供具　　供養影響如來",
    "X63n1232_001:0165b18": "　懺悔罪性本空　　勸請法身常住",
    "X63n1232_001:0165b19": "　回向了無所得　　隨喜福等真如",
    "X63n1232_001:0165b20": "　讚嘆彼我虗玄　　發願能所平等",
    "X63n1232_001:0165b21": "　禮拜影現法會　　行道步躡真空",
    "X63n1232_001:0165b22": "　焚香妙達無生　　誦經深通實相",
    "X63n1232_001:0165b23": "　散花顯諸無著　　彈指以表去塵",
    "X63n1232_001:0165b24": "　施為谷響度門　　修集空花萬行",
    "X63n1232_001:0165c01": "　深入無生性海　　常遊如幻法門",
    "X63n1232_001:0165c02": "　誓斷無染塵勞　　願生唯心淨土",
    "X63n1232_001:0165c03": "　履踐實際理地　　出入無礙觀門",
    "X63n1232_001:0165c04": "　降伏鏡像魔軍　　大作夢中佛事",
    "X63n1232_001:0165c05": "　廣度如化含識　　同證寂滅菩提",
    "X63n1232_001:0165c07": "自行錄(終)",
    "X63n1232_001:0165c13": "自行錄跋",
    "X63n1232_001:0165c15": "夫心者。乃萬法之本源。智慧之靈府也。只因歷劫染",
    "X63n1232_001:0165c16": "習深厚。障蔽妙明。種種幻妄。紛紛不息。故生生汩沒",
    "X63n1232_001:0165c17": "於輪迴之中。備受楚毒。昇墜不常。何可而得已也。及",
    "X63n1232_001:0165c18": "今四眾人等。回向佛乘。雖依佛祖明訓修持正法。以",
    "X63n1232_001:0165c19": "作出世之津梁。奈功行悠悠。光陰虗度。不能勇猛精",
    "X63n1232_001:0165c20": "進。速取無上正等菩提。今閱　永明壽祖自行錄一",
    "X63n1232_001:0165c21": "書。每日所行一百八件功行之事。行願雙持。自他兼",
    "X63n1232_001:0165c22": "利。無有片刻虗費光陰。至此方見壽祖是古佛再來。",
    "X63n1232_001:0165c23": "非予等下劣凡愚所敢望也。今刻此錄。惟願同人興",
    "X63n1232_001:0165c24": "決烈之志。開特達之懷。切不可望洋而退。但量己力。",
    "X63n1232_001:0166a01": "於此錄中。或取一二則。三五十則。逐日精進。以為常",
    "X63n1232_001:0166a02": "課。切不可懈怠心生。一暴十寒而虗度光陰也。果能",
    "X63n1232_001:0166a03": "如是。自然功不浪施。漸入漸深。漸廣漸厚。至於無上",
    "X63n1232_001:0166a04": "菩提。不期然而得也。如其不修實行。豈不辜負發心",
    "X63n1232_001:0166a05": "出家之志也。伏願此錄流傳四方。目睹親聞者。追古",
    "X63n1232_001:0166a06": "德之勤修。滿平生之志願。早授靈山記莂。廣度一切",
    "X63n1232_001:0166a07": "含識。是為跋。時維",
    "X63n1232_001:0166a08": "道光癸卯嘉平月佛成道日。",
    "X63n1232_001:0166a09": "武林古閒地菴苾蒭梅嶼謹識",
    "X63n1232_001:0166a13": "竊維咸豐庚申辛酉兩次兵災。余妻室子弟姪等。",
    "X63n1232_001:0166a14": "均皆同時殉難。迨於同治甲子歲。杭城收復。余由",
    "X63n1232_001:0166a15": "越地回省。室如懸罄。形單影隻。淚如泉湧。欲剃髮",
    "X63n1232_001:0166a16": "為僧。罪孽根深。至不得已。再整門庭。即於是歲季",
    "X63n1232_001:0166a17": "秋。五體投地。立願為善。至今時日已久。屢為",
    "X63n1232_001:0166a18": "佛恩護佑。余信更深。光緒己卯歲。進山瞻拜南山淨",
    "X63n1232_001:0166a19": "慈寺側",
    "X63n1232_001:0166a20": "永明壽禪師古塔。惟久遠失修。余即解囊裝整。",
    "X63n1232_001:0166a21": "中興三寶。建造山門．兩傍念佛堂．客堂．僧房．香積",
    "X63n1232_001:0166a22": "廚。於庚辰歲。一律完竣。始於己卯歲四月佛誕日",
    "X63n1232_001:0166a23": "開設。每月十七日啟建蓮社法華道場。莊嚴淨土。",
    "X63n1232_001:0166a24": "禮塔念佛。惟恐居士路途遠近不等。特設素齋供",
    "X63n1232_001:0166b01": "養。以安跋涉之勞。去歲臘底。幸得許君贈有",
    "X63n1232_001:0166b02": "永明壽禪師自行錄一卷。余伏誦之下。不勝歡喜安",
    "X63n1232_001:0166b03": "養。緣是書原板兵燹無存。伏念",
    "X63n1232_001:0166b04": "禪師躬行一百八件。功德無量無邊。余心慕而力未",
    "X63n1232_001:0166b05": "逮焉。惟有捐資重刊刷印。佈送十方。俾大眾等宣",
    "X63n1232_001:0166b06": "揚。以廣流傳。庶幾",
    "X63n1232_001:0166b07": "佛法遠行。謹跋。"
}