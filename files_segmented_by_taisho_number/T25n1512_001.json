{
    "T25n1512_001:0798a02": "No. 1512 [cf. Nos. 1511, 1513, 1514]",
    "T25n1512_001:0798a03": "金剛仙論卷第一",
    "T25n1512_001:0798a05": "《金剛般若波羅蜜》者，總括八部之大宗，契眾",
    "T25n1512_001:0798a06": "經之綱要。其所明也，唯論常果佛性及十地",
    "T25n1512_001:0798a07": "因。因滿性顯則有感應應世，故說八部《般",
    "T25n1512_001:0798a08": "若》，以十種義，釋對治十。其第一部十萬偈《大品》",
    "T25n1512_001:0798a09": "是，第二部二萬五千偈《放光》是，第三部一萬八千",
    "T25n1512_001:0798a10": "偈《光讚》是，第四部八千偈《道行》是，第五部四十千偈",
    "T25n1512_001:0798a11": "《小品》是，第六部二千五百偈《天王問》是，第七部六百偈《文殊》",
    "T25n1512_001:0798a12": "是，第八部三百偈即此《金剛般若》是。",
    "T25n1512_001:0798a13": "此是八部之名。前之七部遣相未盡，但稱「般",
    "T25n1512_001:0798a14": "若」；此第八部遣相最盡，故別立「金剛」之名也。",
    "T25n1512_001:0798a15": "初第一部，如來成道五年在王舍城說。次五",
    "T25n1512_001:0798a16": "部，亦王舍城說。第七、第八部，舍婆提城說。此",
    "T25n1512_001:0798a17": "《金剛般若》，唯須菩提蒙加設問、如來答也。十",
    "T25n1512_001:0798a18": "障者：一者無物相障。如般若中說，有為無為",
    "T25n1512_001:0798a19": "一切諸法乃至涅槃空。眾生不解，起於斷見，",
    "T25n1512_001:0798a20": "謂一切法無。此障對治，佛告須菩提：「有菩薩",
    "T25n1512_001:0798a21": "摩訶薩，行檀波羅蜜乃至般若波羅蜜。」如是",
    "T25n1512_001:0798a22": "等。此經中對治者，謂第三分，經云「菩薩不住",
    "T25n1512_001:0798a23": "於事行於布施」等，此遣斷見也。二者有物相",
    "T25n1512_001:0798a24": "障。眾生聞如來說有菩薩行六波羅蜜，眾生",
    "T25n1512_001:0798a25": "計著起於常見，便謂一切法有。此障對治，佛",
    "T25n1512_001:0798a26": "告須菩提：「菩薩不見我為菩薩及諸波羅蜜。」",
    "T25n1512_001:0798a27": "如是等。此經中對治者，謂修行分，經說「若菩",
    "T25n1512_001:0798a28": "薩起眾生相人相則非菩薩」，此遣常見也。三",
    "T25n1512_001:0798a29": "者非有似有障者，如來說色等諸法是有，若",
    "T25n1512_001:0798a30": "是有者不應復更說言諸法空也。此障對治，",
    "T25n1512_001:0798b01": "佛告舍利弗：「色等諸法體相空，如陽炎，非有",
    "T25n1512_001:0798b02": "似有。」如是等。此經中對治者，謂但凡夫之人",
    "T25n1512_001:0798b03": "貪著其事等，遣實有見也。此第三何異第",
    "T25n1512_001:0798b04": "一？上第一總明有為無，以一切法空；此第三",
    "T25n1512_001:0798b05": "偏明有為法空。但疑者云：若諸法空者，何故",
    "T25n1512_001:0798b06": "可見而有用？以為異也。四者謗相障。上聞如",
    "T25n1512_001:0798b07": "來說色等諸法體相空如陽炎非有似有，眾",
    "T25n1512_001:0798b08": "生不解便起謗意，謂佛性涅槃無為之法亦",
    "T25n1512_001:0798b09": "同有為諸法性空無體之無，若爾則無修行",
    "T25n1512_001:0798b10": "得果之者。此彰對治，佛告舍利弗：「非空空。」如",
    "T25n1512_001:0798b11": "是等。此經中對治者，謂第六諸法空分中亦",
    "T25n1512_001:0798b12": "非無法相等，遣空見也。此第四障何異第一、",
    "T25n1512_001:0798b13": "第二？第一明有為無為一切諸法空，第三偏",
    "T25n1512_001:0798b14": "明有為法空；此第四唯明無為之法妙有之",
    "T25n1512_001:0798b15": "體無萬相故空，不同有為之法無性故空。以",
    "T25n1512_001:0798b16": "此為異也。五者一有相障。聞如來說色是空，",
    "T25n1512_001:0798b17": "而眾生起心不異空更有色。此障對治，佛告",
    "T25n1512_001:0798b18": "舍利弗：「空者非色。」如是等。此經中對治者，謂",
    "T25n1512_001:0798b19": "「一合相者即是不可說」等，遣即見也。六者異",
    "T25n1512_001:0798b20": "有相障。如來上說空者非色，眾生不解，謂異",
    "T25n1512_001:0798b21": "色別有空。此障對治，佛告舍利弗：「不離空更",
    "T25n1512_001:0798b22": "有色。色即是空，空即是色。」如是等。此經中對",
    "T25n1512_001:0798b23": "治者，謂「是故佛說一切法無我、無人、無眾生」",
    "T25n1512_001:0798b24": "等，遣異見也。七者實有相障。聞如來上說萬",
    "T25n1512_001:0798b25": "法虛空體是空者，何故佛說色等諸法是有？",
    "T25n1512_001:0798b26": "此障對治，佛告舍利弗：「色等諸法但有名用。」",
    "T25n1512_001:0798b27": "如是等。此經中對治者，謂「如來說微塵即非",
    "T25n1512_001:0798b28": "微塵，世界即非世界」等，遣報教見。此第七",
    "T25n1512_001:0798b29": "何異上第一、第三、第四？此中明空不異於上，",
    "T25n1512_001:0798b30": "但難言方法。若是空者，如來何故說有？以此",
    "T25n1512_001:0798c01": "為異也。八者異異相障。聞如來說色等諸法",
    "T25n1512_001:0798c02": "體相空但有名用，眾生心色等諸法若是空",
    "T25n1512_001:0798c03": "者，不應有生住滅；若實有生住滅，則非是空。",
    "T25n1512_001:0798c04": "此障對治，佛告舍利弗：「諸法不生不住不滅、",
    "T25n1512_001:0798c05": "不淨不染。」如是等。此經中對治者，謂量分中",
    "T25n1512_001:0798c06": "第七分說「何以故？離一切諸法即名諸佛如",
    "T25n1512_001:0798c07": "來」等，此遣有相見。",
    "T25n1512_001:0798c08": "九者如名義相障。如來說色等諸法可見可",
    "T25n1512_001:0798c09": "觸，眾生起心：如名，義亦如是可見可觸。此障",
    "T25n1512_001:0798c10": "對治，佛告舍利弗：「諸法有名假施設」如是等。",
    "T25n1512_001:0798c11": "此經中對治者，謂「實無有法名為菩薩」等，此",
    "T25n1512_001:0798c12": "遣依名報義見。",
    "T25n1512_001:0798c13": "十者如義名相障。如來上說色等法寂靜空",
    "T25n1512_001:0798c14": "但有名假設。設若如是，眾生起心：如義，名亦",
    "T25n1512_001:0798c15": "如是，有義故有名。若無義者，云何有名？此障",
    "T25n1512_001:0798c16": "對治，佛告須菩提：「菩薩不見一切名。以不見",
    "T25n1512_001:0798c17": "一切名故，不著一切義」如是等。此經中對治",
    "T25n1512_001:0798c18": "者，謂第十一分中「一切有為法，如星醫燈幻」",
    "T25n1512_001:0798c19": "等，此遣依義執名見。對此十障故，說八部《般",
    "T25n1512_001:0798c20": "若》，究竟一切智滿足。此十何故名障？已一一",
    "T25n1512_001:0798c21": "或體皆能礙於實解，故通名為障也。言「金",
    "T25n1512_001:0798c22": "剛」者，從譬喻為名，取其堅實之義，如世間金",
    "T25n1512_001:0798c23": "剛。有二義：一其體堅實能破萬物；二則萬物",
    "T25n1512_001:0798c24": "不能壞於金剛。明此果頭無為法身金剛般",
    "T25n1512_001:0798c25": "若及十地智惠。亦有二義：一能摧魔怨敵壞",
    "T25n1512_001:0798c26": "諸煩惱；二者諸魔煩惱不能俎壞。故名金",
    "T25n1512_001:0798c27": "剛。又凡夫二乘於此理教不能解入，故亦名",
    "T25n1512_001:0798c28": "金剛也。",
    "T25n1512_001:0798c29": "「般若」者，乃是西國正音，此魏播云慧明。此",
    "T25n1512_001:0798c30": "金剛無相極理，體是西實。智慧能照達理原、",
    "T25n1512_001:0799a01": "了諸法相、顯明常住佛果，故曰般若也。",
    "T25n1512_001:0799a02": "「波羅蜜」者，魏云到彼岸。明此經所詮之理是",
    "T25n1512_001:0799a03": "常住法身彼岸之體，能令眾生度生死河到涅",
    "T25n1512_001:0799a04": "槃彼岸，故名波羅蜜也。",
    "T25n1512_001:0799a05": "「經」者，舊人相傳訓之曰常。依西國正本，云修",
    "T25n1512_001:0799a06": "多羅。若播其名者，外國云修多羅，此方播",
    "T25n1512_001:0799a07": "之為本。此明理、教皆有本義。理為本者，明所",
    "T25n1512_001:0799a08": "詮證法無為之理，能與十二部經言教為本，",
    "T25n1512_001:0799a09": "故名理為本也。教為本者，明尋此言教能得",
    "T25n1512_001:0799a10": "證法，故名言教與證法為本。故以教為本也。",
    "T25n1512_001:0799a11": "故今言經者，非播名也。但此中人，義以經",
    "T25n1512_001:0799a12": "字顯修多羅處，故言經也。",
    "T25n1512_001:0799a13": "「論」者，如來滅度後之中，有高行大士號曰婆",
    "T25n1512_001:0799a14": "藪槃豆，魏云天親。此人實是大權菩薩，現",
    "T25n1512_001:0799a15": "形通化，遍見如來一代所說大小乘教意。以",
    "T25n1512_001:0799a16": "此《金剛般若經》文句甚略、義富遠博，世人不",
    "T25n1512_001:0799a17": "能解此深遠妙義，為眾生故作義釋之為論",
    "T25n1512_001:0799a18": "也。",
    "T25n1512_001:0799a19": "所以論初設此二偈者，然論主天親將欲作",
    "T25n1512_001:0799a20": "論釋此金剛般若深遠妙義，若不㯹顯法體",
    "T25n1512_001:0799a21": "置於論初、遠馮佛僧在於經首者，則何以作",
    "T25n1512_001:0799a22": "論解釋此經深遠之義？然如來滅後，聲聞菩",
    "T25n1512_001:0799a23": "薩諸大論師，凡欲有所制遠解佛正經者，莫",
    "T25n1512_001:0799a24": "不皆先歸敬三寶，假靈威然後作論。二偈之",
    "T25n1512_001:0799a25": "興大意在此也。",
    "T25n1512_001:0799a26": "就此二偈之中分為二段：初有一偈半六句，",
    "T25n1512_001:0799a27": "明致敬三寶；後半偈二句，釋成致敬之意。就",
    "T25n1512_001:0799a28": "初六句中，前一句，明此金剛般若理教深妙，",
    "T25n1512_001:0799a29": "即是法寶之體。第二句，明上法門理教既深，",
    "T25n1512_001:0799a30": "世間愚人不能解悟，即是出不解之人。第三",
    "T25n1512_001:0799b01": "句，明諸佛菩薩俱能通達，此顯佛僧二寶，即",
    "T25n1512_001:0799b02": "是出能解之者。第四句，以諸佛菩薩能通達",
    "T25n1512_001:0799b03": "此理，故教導我等宜修吏教，此障吏敬之",
    "T25n1512_001:0799b04": "或。第五、第六二句，重釋致敬之意也。下半偈",
    "T25n1512_001:0799b05": "兩句，偏釋菩薩有可敬之德也。",
    "T25n1512_001:0799b06": "「法」者，以軌則為能。又法名自體不失己相。何",
    "T25n1512_001:0799b07": "者是法家自體相而言不失？明此金剛般若",
    "T25n1512_001:0799b08": "甚深妙法能防生死非法，不令眾生墮三惡",
    "T25n1512_001:0799b09": "道，能令眾生得人天二乘果，乃能令眾生十",
    "T25n1512_001:0799b10": "地行滿終得佛果至極之樂，故名為法也。",
    "T25n1512_001:0799b11": "「門」者，明此金剛般若理之與教皆能津通行",
    "T25n1512_001:0799b12": "人遠詣佛果，故名為門也。「句」者，即此金剛般",
    "T25n1512_001:0799b13": "若能詮之教也。「義」者，是所詮證理。明此般若",
    "T25n1512_001:0799b14": "理教深妙，非諸凡夫二乘心心意識之所能",
    "T25n1512_001:0799b15": "解，乃是如來八部之終、隱覆之說。所以得知，",
    "T25n1512_001:0799b16": "如下經云「如來說眾生即非眾生」等，此即是",
    "T25n1512_001:0799b17": "句義。理教難解，故言句義也。「及次第」者，明此",
    "T25n1512_001:0799b18": "法門十二段分數次第。從此一段至此一段",
    "T25n1512_001:0799b19": "生起法用，或時次第、或時超越，所以難知。下",
    "T25n1512_001:0799b20": "經文「云何住」者，生下住分。「云何修行？云何",
    "T25n1512_001:0799b21": "降伏其心」，生下如實修行分。此即是次第之",
    "T25n1512_001:0799b22": "意難識，故言及次第也。「世間不解離明慧」者，",
    "T25n1512_001:0799b23": "上句雖明般若，理教難，法體未知，不解者",
    "T25n1512_001:0799b24": "誰？是以第二句明世間愚人不能解。世間者，",
    "T25n1512_001:0799b25": "眾生世間也。不能解者，此凡夫之人未得聞",
    "T25n1512_001:0799b26": "思修等法出世間勝解斷除惑障永盡生死，",
    "T25n1512_001:0799b27": "故不能窮達理原悟此深法也。應問：世間愚",
    "T25n1512_001:0799b28": "人何故不解？即答云：以離明慧。離明慧者，前",
    "T25n1512_001:0799b29": "愚人未得初地已上真無漏解斷除癡闇，故",
    "T25n1512_001:0799b30": "言離明慧，以離此出世間明慧故，不能解此",
    "T25n1512_001:0799c01": "般若深法也。「大智通達教我等」者，上句雖明",
    "T25n1512_001:0799c02": "不解之人，猶未影能解之者，是以第三句明",
    "T25n1512_001:0799c03": "諸佛菩薩俱秉妙解能達斯理，此即並出佛",
    "T25n1512_001:0799c04": "僧二寶也。大智通達者，諸佛如來二障永盡、",
    "T25n1512_001:0799c05": "種智圓滿，照窮此法門理教斯盡，更無勝者，",
    "T25n1512_001:0799c06": "故言大智通達也。若據菩薩而論，亦漸除惑",
    "T25n1512_001:0799c07": "障，分有種智，片悟同佛，解此法門句義次第",
    "T25n1512_001:0799c08": "所以，亦得云大智通達也。第二意若此般若",
    "T25n1512_001:0799c09": "理教甚深難解者，論主何由得解作論解釋？",
    "T25n1512_001:0799c10": "故答大智通達教我等也。教我等者，此明論",
    "T25n1512_001:0799c11": "主自云諸佛菩薩有大方便，於己所得無名",
    "T25n1512_001:0799c12": "相理作名相說，訓導於我并餘論師及一切",
    "T25n1512_001:0799c13": "眾生，故得解此般若深義、作論解釋，功由大",
    "T25n1512_001:0799c14": "聖，非我自力能解，故言教我等也。「歸命無量",
    "T25n1512_001:0799c15": "功德身」者，上雖辨所敬人法，未論致敬之意，",
    "T25n1512_001:0799c16": "是以第四顯吏敬之。或此金剛般若甚深法",
    "T25n1512_001:0799c17": "門，乃是諸佛之母，能出生現果常住涅槃體",
    "T25n1512_001:0799c18": "偏無量功德，故所以歸命。又諸佛菩薩各有",
    "T25n1512_001:0799c19": "十力、四無所畏等無量大功德聚，能以前理",
    "T25n1512_001:0799c20": "教導於我，有莫大之恩，故亦言歸命。此一句",
    "T25n1512_001:0799c21": "應遍在上第三句下，皆言歸命也。「應當敬彼",
    "T25n1512_001:0799c22": "如是等」者，此下兩句重釋第四句致敬之意。",
    "T25n1512_001:0799c23": "上雖云歸命，猶未展敬仰之心，將欲更重以",
    "T25n1512_001:0799c24": "三業致敬故，以總舉前所敬人法來，故應當",
    "T25n1512_001:0799c25": "敬我如是等也。「頭面禮足而頂戴」者，上雖云",
    "T25n1512_001:0799c26": "致敬，未出致敬之所以，此句正辨恭敬之事",
    "T25n1512_001:0799c27": "也。頭者一形之重，足者身之所輕，今以己",
    "T25n1512_001:0799c28": "所尊，禮彼佛僧之早，此乃方顯處敬之至",
    "T25n1512_001:0799c29": "也，故言頭面禮足而頂戴。亦應言意業尊重、",
    "T25n1512_001:0799c30": "口業讚嘆，但以偈使故略也。此一句亦遍在",
    "T25n1512_001:0800a01": "上三寶之下，皆言頂禮也。「以能荷佛難勝事",
    "T25n1512_001:0800a02": "者」，此兩句半偈別釋菩薩有可敬之德。論主",
    "T25n1512_001:0800a03": "此中假設疑意云：諸佛如來具三達明解鑒",
    "T25n1512_001:0800a04": "盡萬法，超學地之表，無能過者，可名大智，理",
    "T25n1512_001:0800a05": "合致敬。菩薩既位居學地，處不足之境，理",
    "T25n1512_001:0800a06": "解未圓、斷惑不盡，何得名為大智，敬同佛",
    "T25n1512_001:0800a07": "也？故偈釋言以能荷佛難勝事。何者是佛",
    "T25n1512_001:0800a08": "家難勝事而云菩薩荷負也？今明佛家難勝",
    "T25n1512_001:0800a09": "事者，即此般若理教宗深致遠，非是凡夫二",
    "T25n1512_001:0800a10": "乘圖度之境，故不堪受持流通益物。然菩薩",
    "T25n1512_001:0800a11": "大士獨秉妙解負斯重任，於如來滅後像",
    "T25n1512_001:0800a12": "正法中受持洪化、繼軌先聖。此即是荷負佛",
    "T25n1512_001:0800a13": "難勝事，故功齊諸佛，故得名為大智通達，致",
    "T25n1512_001:0800a14": "敬同佛也。此明菩薩有二種：一者初地已上",
    "T25n1512_001:0800a15": "菩薩，已積行僧祇，現見理原，斷除煩惱，自證",
    "T25n1512_001:0800a16": "而說，故能荷負受持流通益物。二者地前信",
    "T25n1512_001:0800a17": "地菩薩，亦積行來久，一大僧祇欲滿不滿，雖",
    "T25n1512_001:0800a18": "未現見理原，以能髣髴見理相似解，深伏煩",
    "T25n1512_001:0800a19": "惱，故亦能荷負受持流通益物也。「攝受眾生",
    "T25n1512_001:0800a20": "利益故」者，今言菩薩在像正流通般若勝",
    "T25n1512_001:0800a21": "法，為當自為悕於名利？為當為利於物？故",
    "T25n1512_001:0800a22": "偈下句言攝受眾生利益故，明菩薩大士於",
    "T25n1512_001:0800a23": "佛滅後流通此經，乃為曠兼群生、等潤含識。",
    "T25n1512_001:0800a24": "故以法錄物令從己化，使獲出世無上菩",
    "T25n1512_001:0800a25": "提無盡之福。此明不為自利，故言攝受眾生",
    "T25n1512_001:0800a26": "利益故也。此前二偈，是論主歸敬三寶，申己",
    "T25n1512_001:0800a27": "造論之意也。如是已下訖於經末，正辨經體。",
    "T25n1512_001:0800a28": "序、正、流通義如常辨。於中隨義曲分，凡有十",
    "T25n1512_001:0800a29": "二段，始從序分終訖流通，即其事也。十二段",
    "T25n1512_001:0800a30": "解名生起，如下次第廣釋釋可知也。然十二",
    "T25n1512_001:0800b01": "段中，所以初明序分者，然如來將欲說法故，",
    "T25n1512_001:0800b02": "以威神冥加召集有緣為興發之由，故名為",
    "T25n1512_001:0800b03": "序。然諸經明序義次第發起，皆先放光動地",
    "T25n1512_001:0800b04": "召集有緣，廣作由致然後方說。此經所以異",
    "T25n1512_001:0800b05": "於眾經者，以如來說法序義凡有多種：一、放",
    "T25n1512_001:0800b06": "光動地召集有緣廣現瑞相，然後說法。二、不",
    "T25n1512_001:0800b07": "放光動地廣現瑞相，如來知眾生機感，自然",
    "T25n1512_001:0800b08": "說法不待請問。三、眾中有怯弱眾生，內心懷",
    "T25n1512_001:0800b09": "疑不放問佛，是故如來自唱：「我是一切智人，",
    "T25n1512_001:0800b10": "汝何故不問於我？汝若問我，我當為汝說法。」",
    "T25n1512_001:0800b11": "四、如來威神冥加，與其智力令其說法。五、諸",
    "T25n1512_001:0800b12": "菩薩在餘處說法竟，至如來所印其所說。",
    "T25n1512_001:0800b13": "六、有人生疑發問，如來為說。七、如來直以己",
    "T25n1512_001:0800b14": "相貌為說法之序。今此經序即是第四如來",
    "T25n1512_001:0800b15": "威神冥加，故說此為序也。如十萬偈般若，如",
    "T25n1512_001:0800b16": "來具足以三業加須菩提；如大品、八千偈般",
    "T25n1512_001:0800b17": "若等，此六部中但以口意二業加須菩提；此",
    "T25n1512_001:0800b18": "金剛般若唯以意加，不具身口也。若此經意",
    "T25n1512_001:0800b19": "加故說，何故經文不辨其事？以如來說八部",
    "T25n1512_001:0800b20": "般若，勢分相續不斷不絕故，更不別明也。經",
    "T25n1512_001:0800b21": "初五句，眾經通序：一、如是；二、我聞；三、一時；四、",
    "T25n1512_001:0800b22": "婆伽婆；五、住處也。所以一切經初置斯五句",
    "T25n1512_001:0800b23": "者，有三種義：一、為證成經理不虛，末代生",
    "T25n1512_001:0800b24": "信。二、為表異外道，以阿憂為吉。三、為息於諍",
    "T25n1512_001:0800b25": "論，表己推宗有在也。等證生信，所以先明。「如",
    "T25n1512_001:0800b26": "是」者，欲使人識經達旨，明金剛般若理教正",
    "T25n1512_001:0800b27": "如是我之所說，與佛昔說不異故，初明如是",
    "T25n1512_001:0800b28": "也。雖云今說般若理教與佛昔說不異，而未",
    "T25n1512_001:0800b29": "知聞者是誰；若無聞者，未必可信。是以第二",
    "T25n1512_001:0800b30": "次言「我聞」，此明聞之有人，非為傳聽，所以可",
    "T25n1512_001:0800c01": "信也。須菩提雖云我聞，然說必有時。若說無",
    "T25n1512_001:0800c02": "時節，亦未必可信，故第三次明一時也。雖出",
    "T25n1512_001:0800c03": "說經時節，然說必有人。未知說者是誰，若是",
    "T25n1512_001:0800c04": "天魔外道餘人說者，未必可信，故第四次明",
    "T25n1512_001:0800c05": "能說之人是佛婆伽婆，所說故所以可信也。",
    "T25n1512_001:0800c06": "雖云此般若理教是佛之所說，未知如來在",
    "T25n1512_001:0800c07": "何處說。若說無方所，亦未必可信，是故第五",
    "T25n1512_001:0800c08": "次明說經之處在舍婆提城給孤獨園也。五",
    "T25n1512_001:0800c09": "句中何故初名「如是」者？若依世辨釋名，如是",
    "T25n1512_001:0800c10": "之義乃有多途，略而言之凡有四種：一者發",
    "T25n1512_001:0800c11": "心如是；二者教他；三者譬喻；四者決定。發心",
    "T25n1512_001:0800c12": "如是者，自念：「我當如是發菩提心修諸善行」",
    "T25n1512_001:0800c13": "等，是名發心如是也。教他如是者，教前人言：",
    "T25n1512_001:0800c14": "「汝當如是發菩提心修諸善行」等也。譬喻如",
    "T25n1512_001:0800c15": "是者，又威德熾盛如日光明，智慧深廣猶如",
    "T25n1512_001:0800c16": "大海，面貌端政喻如滿月，勇健雄猛如師子",
    "T25n1512_001:0800c17": "王，是名譬喻如是也。決定如是者，我如是見",
    "T25n1512_001:0800c18": "聞等，是名決定如是也。今言如是者，但取第",
    "T25n1512_001:0800c19": "四決定如是，明須菩提自云我親從如來聞",
    "T25n1512_001:0800c20": "此金剛般若理之與教，我之所說如佛所說，",
    "T25n1512_001:0800c21": "不多不少不飾不謬，決定如是，無有傳聞之",
    "T25n1512_001:0800c22": "失，故曰如是也。「我聞」者，如是之義聞必有人，",
    "T25n1512_001:0800c23": "故次云我聞。此中誰自稱我而言我聞？解者",
    "T25n1512_001:0800c24": "多道：須菩提言我與千二百五十比丘同聞",
    "T25n1512_001:0800c25": "此經，故曰我聞。然理通而言亦得通。阿難云",
    "T25n1512_001:0800c26": "我聞別義則非也。三種阿難，大小中乘傳持",
    "T25n1512_001:0800c27": "三乘法藏，其義可知也。何以得知？須菩提云",
    "T25n1512_001:0800c28": "我聞，非餘人也。凡有二義驗知也：一以經文",
    "T25n1512_001:0800c29": "下校量分中須菩提問「當何名此經？我等云",
    "T25n1512_001:0800c30": "何奉持」，以此文來驗，故知今言我聞者是",
    "T25n1512_001:0801a01": "須菩提。雖復當時須菩提有如是問，後時言",
    "T25n1512_001:0801a02": "我聞者，何必是須菩提也？復更以何文驗知",
    "T25n1512_001:0801a03": "是須菩提云我聞也？昔如來滅後，凡有三時",
    "T25n1512_001:0801a04": "結集法藏。初在王舍城因陀羅窟中，五百比",
    "T25n1512_001:0801a05": "丘結集法藏，舍利弗等諸羅漢比丘各自稱",
    "T25n1512_001:0801a06": "言：某甲經如是我聞佛在某處說。後時為惡",
    "T25n1512_001:0801a07": "國王壞滅佛法，自此以後復有七百比丘重",
    "T25n1512_001:0801a08": "結集法藏，皆云某甲經我從某甲比丘邊聞，",
    "T25n1512_001:0801a09": "不云我從佛聞。此之再集，並是小乘之人結",
    "T25n1512_001:0801a10": "集法藏。又復如來在鐵圍山外不至餘世界",
    "T25n1512_001:0801a11": "二界中間，無量諸佛共集於彼，說佛話經",
    "T25n1512_001:0801a12": "訖，欲結集大乘法藏，復召集徒眾，羅漢有八",
    "T25n1512_001:0801a13": "十億那由他，菩薩眾有無量無邊恒河沙不",
    "T25n1512_001:0801a14": "可思議，皆集於彼。當於爾時，菩薩聲聞皆云",
    "T25n1512_001:0801a15": "如是我聞如來在某處說某甲經。須菩提云",
    "T25n1512_001:0801a16": "金剛般若經如是我聞佛在舍婆提城說，故",
    "T25n1512_001:0801a17": "知今言我聞者是須菩提也。「一時」者，既曰",
    "T25n1512_001:0801a18": "我聞，說必有時，故次云一時。然時有多種，或",
    "T25n1512_001:0801a19": "有一念時、有日夜時、有百年時、有一劫時、有",
    "T25n1512_001:0801a20": "春秋冬夏時。今言一時者，非此等時，正是如",
    "T25n1512_001:0801a21": "來說此金剛般若經時。雖言一時，不云某年",
    "T25n1512_001:0801a22": "某月某日說，故不知何時也。如《大華嚴．世間",
    "T25n1512_001:0801a23": "淨眼品》，如來即成道日，在寂滅道場說；〈十地",
    "T25n1512_001:0801a24": "品〉，第二七日，在他化自在天中說；如十萬偈",
    "T25n1512_001:0801a25": "般若，如來成道五年說。經有成文。餘七部般",
    "T25n1512_001:0801a26": "若但云一時，皆不知何年說也。《如來藏經》，佛",
    "T25n1512_001:0801a27": "成道十年說。如《大集．寶幢品》，佛成道一年，",
    "T25n1512_001:0801a28": "王舍城迦蘭陀竹園說。〈陀羅尼自在王品〉，",
    "T25n1512_001:0801a29": "成道十六年，在欲色二界中間說。經有明",
    "T25n1512_001:0801b01": "文者即便可知，經無明文者即不可知也。",
    "T25n1512_001:0801b02": "然說此經時雖不知幾年，足知中後時說。何",
    "T25n1512_001:0801b03": "以得知？經云「食時著衣持鉢入城乞食，得食",
    "T25n1512_001:0801b04": "還園食訖，諸比丘方集說此經」，故知中後說",
    "T25n1512_001:0801b05": "也。相傳云：如來一代成道乃至涅槃，恒說《摩",
    "T25n1512_001:0801b06": "訶般若》、《華嚴》、《大集》未曾斷絕。此《金剛般若》八",
    "T25n1512_001:0801b07": "部之中是最後說也，須菩提直道我聞一時，",
    "T25n1512_001:0801b08": "不云幾年，是故但言一時也。上雖云如是",
    "T25n1512_001:0801b09": "般若理教我聞一時，未知從誰邊聞。若餘人",
    "T25n1512_001:0801b10": "邊聞，則不可信。今言我從佛聞，明知是如來",
    "T25n1512_001:0801b11": "所說，所以可信故。次言「婆伽婆」。然此名乃是",
    "T25n1512_001:0801b12": "西國正音，魏無正名相播，故仍存胡本。義",
    "T25n1512_001:0801b13": "釋云能破煩惱，或云具足功德智慧，亦言有",
    "T25n1512_001:0801b14": "大名稱天人歸敬，亦云能降伏天摩制諸外",
    "T25n1512_001:0801b15": "道。如是等義乃眾多，非可具論，且云斯四",
    "T25n1512_001:0801b16": "耳。依西國正本，一切經首皆言婆伽婆。此",
    "T25n1512_001:0801b17": "方經初多云佛在，時有安婆伽婆，亦有並存",
    "T25n1512_001:0801b18": "二名者。此第四明能說人也。前雖云從佛邊",
    "T25n1512_001:0801b19": "聞，未知如來於何處說。若無方所，則不可信，",
    "T25n1512_001:0801b20": "故次云「在舍婆提城」也。然如來法身妙絕形",
    "T25n1512_001:0801b21": "相，常在聖行梵行中住。故下經言「諸佛以不",
    "T25n1512_001:0801b22": "住道為處」，如是身者豈有頑域方處？而言",
    "T25n1512_001:0801b23": "在舍婆提者，明諸佛應現正欲赴眾生感。眾",
    "T25n1512_001:0801b24": "生既有方所，故聖亦同之。又欲令未來眾生",
    "T25n1512_001:0801b25": "知如來在此處說金剛般若，生敬重心，或時",
    "T25n1512_001:0801b26": "禮拜、或復讚嘆、或時起塔、香華供養尊重，器",
    "T25n1512_001:0801b27": "世間生功德故。此舍婆提城者，昔劫初有仙",
    "T25n1512_001:0801b28": "兄弟二人，弟名舍婆，魏云幼小；兄阿婆提，",
    "T25n1512_001:0801b29": "魏云不可害。此二人住彼處求道，即因為",
    "T25n1512_001:0801c01": "名。弟略去婆，兄略去阿，二名雙存，故曰",
    "T25n1512_001:0801c02": "舍婆提城，亦言舍衛城。如因拘尸那仙人，名",
    "T25n1512_001:0801c03": "拘尸那城；因迦毘羅仙人，名迦毘羅衛城。此",
    "T25n1512_001:0801c04": "皆因人為名也。唯阿踰闍城因事為名，魏云",
    "T25n1512_001:0801c05": "不可除伏城也。「祇樹給孤獨園」者，上雖云在",
    "T25n1512_001:0801c06": "舍婆提城，其處猶寬，是以第二指其別處也。",
    "T25n1512_001:0801c07": "祇者，外國音，其國太子名祇陀鳩摩羅。祇陀",
    "T25n1512_001:0801c08": "者魏播云太子，鳩摩羅者魏播云童子。",
    "T25n1512_001:0801c09": "樹者此方之名也。此園先屬太子，須達長者",
    "T25n1512_001:0801c10": "後時以黃金布地買得此園，廣集貧窮孤老",
    "T25n1512_001:0801c11": "於中養濟，又復於中造立精舍，時人因名給",
    "T25n1512_001:0801c12": "孤獨園。雙舉兩主，並置胡漢之名，故曰祇",
    "T25n1512_001:0801c13": "樹給孤獨園也。",
    "T25n1512_001:0801c14": "「與大比丘眾」者，前雖云我聞，主知與誰同",
    "T25n1512_001:0801c15": "聞，故列同聞之人皆是羅漢眾也。「千二百五",
    "T25n1512_001:0801c16": "十人」者，舉現在大數也。若作六句，此同聞人",
    "T25n1512_001:0801c17": "應是第六句。若作五句，則我聞中攝也。依下",
    "T25n1512_001:0801c18": "流通分中具列菩薩，四眾八部聞經歡喜，何",
    "T25n1512_001:0801c19": "故此中但云千二百五十比丘，而不具列諸",
    "T25n1512_001:0801c20": "眾者？出以此經其義雖廣而其文至略，故此",
    "T25n1512_001:0801c21": "序分中不廣辨同聞之人，但出大比丘之數，",
    "T25n1512_001:0801c22": "常隨徒眾後則具列也。餘經皆列名嘆德辨",
    "T25n1512_001:0801c23": "數在先，所以此經𨷂不列名、不嘆德者，亦",
    "T25n1512_001:0801c24": "以文略故也。大比丘者，義乃多種，今但取斷",
    "T25n1512_001:0801c25": "煩惱盡得羅漢者以之為大比丘。此中不取",
    "T25n1512_001:0801c26": "白四羯磨等九種比丘，故曰大也。比丘者，外",
    "T25n1512_001:0801c27": "國正音，此方義釋或云乞士、或云破惡、或云",
    "T25n1512_001:0801c28": "怖魔，無正名相播，故仍存西本也。",
    "T25n1512_001:0801c29": "「爾時世尊食時」者，日中前時，表沙門少欲，食",
    "T25n1512_001:0802a01": "必有時也。「著衣持鉢」者，表出家人知足之相，",
    "T25n1512_001:0802a02": "唯三衣鉢更無餘長，出入隨身猶如飛鳥不",
    "T25n1512_001:0802a03": "捨二翼，去住隨意情無繫戀也。「入舍婆提大",
    "T25n1512_001:0802a04": "城」者，傳云祇園在此城東，從外而入也。大城",
    "T25n1512_001:0802a05": "者，此城寬博縱廣十二由旬，居民凡有十八",
    "T25n1512_001:0802a06": "億家，故曰大城也。如來所以入城者，為乞食",
    "T25n1512_001:0802a07": "故也。然如來法身金剛之體不假食而立，所",
    "T25n1512_001:0802a08": "言如來乞食者，如來現行乞食有多種利益，",
    "T25n1512_001:0802a09": "是故如來入城乞食。若具辨乞食利益乃有",
    "T25n1512_001:0802a10": "多種，經中但云二十，今且論其十種：一者如",
    "T25n1512_001:0802a11": "來入城乞食，眾生見如來三十二相八十種",
    "T25n1512_001:0802a12": "好，妙相莊嚴如須彌山王，發菩提心求如來",
    "T25n1512_001:0802a13": "身。二者聾盲瘖痾諸苦眾生見如來，暫時",
    "T25n1512_001:0802a14": "止苦發菩提心。三者諸豪貴長者自恃種性",
    "T25n1512_001:0802a15": "生於我慢，見如來威德嚴儀挺特異世，憍慢",
    "T25n1512_001:0802a16": "心息發菩提心。四為守護女人有三鑒：在家",
    "T25n1512_001:0802a17": "為父母所護，出嫁為夫主所護，老時為子所",
    "T25n1512_001:0802a18": "護，及懈怠者不能見佛，見如來入城，情懷",
    "T25n1512_001:0802a19": "歡喜發菩提心。五為釋梵四王、天龍八部導",
    "T25n1512_001:0802a20": "從如來，各各以天香華伎樂讚嘆供養如來，",
    "T25n1512_001:0802a21": "此中諸人見即生念：「諸天尚捨天樂供養如",
    "T25n1512_001:0802a22": "來，我等何以不爾？」便學諸天神祇廣設供養",
    "T25n1512_001:0802a23": "發菩提心。六如來入城乞食，四天王各奉一",
    "T25n1512_001:0802a24": "鉢，如來受已合四鉢為一。佛現如此不思",
    "T25n1512_001:0802a25": "議事，見者歡喜發菩提心。七為貧富二人施",
    "T25n1512_001:0802a26": "食。然富人饒食，欲多施如來，便見如來鉢",
    "T25n1512_001:0802a27": "空，故得多施。貪者食少，懼不敢施，便見如來",
    "T25n1512_001:0802a28": "鉢滿，故得少施。令各稱意，都此希有之事，故",
    "T25n1512_001:0802a29": "發菩提心。八為如來鉢中盛百味飲食，皆不",
    "T25n1512_001:0802b01": "雜亂如異器盛；施一切眾僧及諸眾生，食之",
    "T25n1512_001:0802b02": "不增不減，見者歡喜發菩提心。九為未來弟",
    "T25n1512_001:0802b03": "子為俗人譏呵云：「汝師如來尚不乞食，汝",
    "T25n1512_001:0802b04": "何故乞食？」是故如來現行乞食也。十者如來",
    "T25n1512_001:0802b05": "金剛之體身內不空，又常在三昧，其實不食，",
    "T25n1512_001:0802b06": "唯有諸天知如來不食，為化眾生入城乞食。",
    "T25n1512_001:0802b07": "現行乞食有此多益，故入城乞食也。",
    "T25n1512_001:0802b08": "「於其城中次第乞食」者，西國法四性住城內，",
    "T25n1512_001:0802b09": "屠兒魁膾居城外，若入城時搖鈴為拭，各自",
    "T25n1512_001:0802b10": "別行不相雜合。今言次第者，城內四姓中不",
    "T25n1512_001:0802b11": "捨貧從富，又不棄賤從貴，故云次第乞食。若",
    "T25n1512_001:0802b12": "爾佛於眾生則心不平等也？此明如來心非",
    "T25n1512_001:0802b13": "不等，但隨國法故也。然如來亦入下賤家乞",
    "T25n1512_001:0802b14": "食，如來設至下賤家者不令人見，若剎利、婆",
    "T25n1512_001:0802b15": "羅門等見則便譏呵云：「沙門不清淨人，乃從",
    "T25n1512_001:0802b16": "下賤人乞食。」遂不生敬重。若諸貴不生敬",
    "T25n1512_001:0802b17": "重，則佛法不立故。西國沙門多不從屠兒旃",
    "T25n1512_001:0802b18": "陀羅而行乞食，又亦不到惡象惡馬惡狗等",
    "T25n1512_001:0802b19": "家而乞食也。唯有如來一人得次第乞食，其",
    "T25n1512_001:0802b20": "餘比丘一向不得次第乞食也。「還至本處」者，",
    "T25n1512_001:0802b21": "乞食得已，還至祇園也。「飯食訖」者，如來不食",
    "T25n1512_001:0802b22": "現食，所鉢分為三分，一分置草葉上施陸地",
    "T25n1512_001:0802b23": "眾生，一分置水中施水中眾生，一分自食。",
    "T25n1512_001:0802b24": "然如來其實不食，唯有諸天知如來不食現",
    "T25n1512_001:0802b25": "食也。「收衣鉢」者，疊僧伽梨，洗鉢已著常處",
    "T25n1512_001:0802b26": "也。「洗足已」者，然如來腳足猶如蓮華塵水不",
    "T25n1512_001:0802b27": "著。諸佛常法受步行法，然如來行地，離地四",
    "T25n1512_001:0802b28": "指足不躡地，下生蓮華承如來足，豈有塵",
    "T25n1512_001:0802b29": "垢？而言洗足，示出家人威儀嚴淨有可敬之",
    "T25n1512_001:0802c01": "相也。「如常敷坐」者，此非是人天八部所造、弟",
    "T25n1512_001:0802c02": "子所敷，亦非如來念故方有，明諸佛如來殖",
    "T25n1512_001:0802c03": "因深厚，自然報有七寶堂閣眾寶妙坐，不假",
    "T25n1512_001:0802c04": "施設，故云如常敷坐。佛欲坐則有，去已則無",
    "T25n1512_001:0802c05": "也。結跏趺坐者，四威儀中坐威儀勝，若行住",
    "T25n1512_001:0802c06": "者則多疲惓，久而無患又隨順三昧，見者歡",
    "T25n1512_001:0802c07": "喜皆發菩意也。「端身而住」者，此明如來身",
    "T25n1512_001:0802c08": "業。表明如來離威儀濁，有三昧相儼然不動，",
    "T25n1512_001:0802c09": "如鑄金像、如木索人也。「正念不動」者，此明如",
    "T25n1512_001:0802c10": "來意業。專心一境得勝三昧，更無移躁故不",
    "T25n1512_001:0802c11": "動也。正念既是心法。何以可知？然正念雖是",
    "T25n1512_001:0802c12": "心法，冥漠難惻，以形靜驗心足知有定。如得",
    "T25n1512_001:0802c13": "定比丘，或一日不動、或七日不動。以身不動",
    "T25n1512_001:0802c14": "故，明知內心有定。自此前其序分。",
    "T25n1512_001:0802c15": "「爾時諸比丘」以下訖「善付囑諸菩薩」，此是第",
    "T25n1512_001:0802c16": "二段經，名為善護念分也。此所以名善護念",
    "T25n1512_001:0802c17": "者，須菩提既得如來冥加之力，將欲稟如來。",
    "T25n1512_001:0802c18": "此冥加力故親對如來，為諸菩薩說金剛般",
    "T25n1512_001:0802c19": "若，欲問地上三種事發起下經故。初首嘆言",
    "T25n1512_001:0802c20": "「希有世尊！如來善護念善付屬諸菩薩」，此明如",
    "T25n1512_001:0802c21": "來善能教化根熟未熟二種菩薩，令世間解",
    "T25n1512_001:0802c22": "滿，速入性地及初地大乘法中故。次明此第",
    "T25n1512_001:0802c23": "二分也。「諸比丘」者，此猶是如來常隨徒眾千",
    "T25n1512_001:0802c24": "二百五十比丘。而所以言「來詣佛所」者，此",
    "T25n1512_001:0802c25": "諸比丘常法各在四面，離佛住處或一百二",
    "T25n1512_001:0802c26": "百步外，隨己所宜如法行道，不得近佛。若近",
    "T25n1512_001:0802c27": "佛者，則多妨丙，是故遠住。如來乞食自持",
    "T25n1512_001:0802c28": "衣鉢不將弟子，又諸比丘各自乞食不隨如",
    "T25n1512_001:0802c29": "來。如來常法，食後為四眾八部如應說法，是",
    "T25n1512_001:0803a01": "故如來威力冥加，令諸比丘來詣佛所也。若",
    "T25n1512_001:0803a02": "如來不以意力加者，則諸比丘無由得來也。",
    "T25n1512_001:0803a03": "「爾時惠命須菩提恭敬而立，白佛言希有世尊」",
    "T25n1512_001:0803a04": "者，一切聲聞菩薩於如來前凡欲有所發問，",
    "T25n1512_001:0803a05": "若不蒙佛加被則不敢發問。然須菩提若實",
    "T25n1512_001:0803a06": "是聲聞，則要假佛加方能發問；設是方便菩",
    "T25n1512_001:0803a07": "薩權為聲聞，亦假如來加被方能問也。如來",
    "T25n1512_001:0803a08": "向來始欲集眾而未有所說，須菩提有何因",
    "T25n1512_001:0803a09": "緣，於大眾中便嘆如來言「希有世尊！如來善",
    "T25n1512_001:0803a10": "護念善付屬諸菩薩」者，以須菩提先得如來",
    "T25n1512_001:0803a11": "冥加力故，智惠辨才與佛無異，將異諸菩薩",
    "T25n1512_001:0803a12": "說金剛般若波羅蜜經，欲問如來地上三種事",
    "T25n1512_001:0803a13": "發起下經，是故嘆言希有世尊也。此言希有",
    "T25n1512_001:0803a14": "者，非謂以時時有故為希有也。此音希有，乃",
    "T25n1512_001:0803a15": "云為增，亦言為能，亦可云善也。此明如來",
    "T25n1512_001:0803a16": "快能護念付囑二種菩薩，應根授藥不差機會，",
    "T25n1512_001:0803a17": "不令失受道之時，故曰希有也。「如來、應、正遍",
    "T25n1512_001:0803a18": "知」者，略嘆三號也。「善護念諸菩薩、善付屬諸",
    "T25n1512_001:0803a19": "菩薩」者，汎論菩薩有二種：一者初地以上出",
    "T25n1512_001:0803a20": "世間菩薩；二者地前世間菩薩。地前菩薩復",
    "T25n1512_001:0803a21": "有二種：一者外凡；二者內凡。就內凡菩薩復",
    "T25n1512_001:0803a22": "有二種：一根熟；二者根未熟。今言善護念者，",
    "T25n1512_001:0803a23": "嘆如來善護地前姓種解行根熟菩薩。善付",
    "T25n1512_001:0803a24": "屬者，嘆付屬習種性中根未熟菩薩。此二種",
    "T25n1512_001:0803a25": "菩薩所以言護念付屬者，若如來不護念付",
    "T25n1512_001:0803a26": "屬者，此菩薩起心發行所觀境界容有錯謬",
    "T25n1512_001:0803a27": "退失，不能決定入於性地，乃至或時逕劫住",
    "T25n1512_001:0803a28": "世不能速入初地，故須如來護念付屬也。根",
    "T25n1512_001:0803a29": "熟者，性種解行中，觀三種二諦、二種無我，一",
    "T25n1512_001:0803b01": "大僧祇欲滿不滿，欲證髣髴見理，無生法忍",
    "T25n1512_001:0803b02": "光明已現在前分中，具足功德智惠二種莊",
    "T25n1512_001:0803b03": "嚴等，八萬四千諸波羅蜜決定能證。初地永",
    "T25n1512_001:0803b04": "不退失，故名根熟，而未得名為初地已上證",
    "T25n1512_001:0803b05": "無生法忍大力菩薩也。根未熟者，習種性中。",
    "T25n1512_001:0803b06": "然此習種性人亦有二種：一者一往決定；二",
    "T25n1512_001:0803b07": "者不定。不定者雖習世間聞思修等功德智",
    "T25n1512_001:0803b08": "惠諸波羅蜜行，未能決定入於性地乃至初",
    "T25n1512_001:0803b09": "地，容有進退故，名此退人，為根未熟也。如七",
    "T25n1512_001:0803b10": "種發菩提心人，前三種人多是不退，後四種",
    "T25n1512_001:0803b11": "人或退不退，若遇諸佛菩薩善知識則不退",
    "T25n1512_001:0803b12": "轉，若不遇善知識，退菩提心，轉入外凡二乘",
    "T25n1512_001:0803b13": "之地。此是習種性人有退不退。或云性種菩",
    "T25n1512_001:0803b14": "薩猶退墮地獄，《樂莊嚴經》中道「性地菩薩決",
    "T25n1512_001:0803b15": "定不退」，是以《寶鬘論》中有人問龍樹菩薩",
    "T25n1512_001:0803b16": "云：《地持經》中道「性地菩薩退墮阿鼻地獄」，此",
    "T25n1512_001:0803b17": "義云何？龍樹菩薩答言：《地持經》雖云「性地",
    "T25n1512_001:0803b18": "菩薩墮於地獄」，我不敢作如是說。何以故？《不",
    "T25n1512_001:0803b19": "增不減經》中明性地菩薩畢竟不墮地獄。又",
    "T25n1512_001:0803b20": "《樂莊嚴經》中說「性地菩薩若一時殺閻浮提眾",
    "T25n1512_001:0803b21": "生，雖有此罪猶不墮地獄。若四天下乃至三",
    "T25n1512_001:0803b22": "千大千世界眾生，亦不墮地獄。何以故？此人",
    "T25n1512_001:0803b23": "曠劫修行、多供諸佛，功德智惠善根純熟。雖",
    "T25n1512_001:0803b24": "造重罪，以福德力大故，罪即消滅不墮地獄。",
    "T25n1512_001:0803b25": "如大熱鐵𨫼，以一渧水投之於上即自消滅」。",
    "T25n1512_001:0803b26": "以此驗知，性地菩薩不墮地獄。若爾者，二經",
    "T25n1512_001:0803b27": "相違云何會通？解云：《地持經》中道言入者，催",
    "T25n1512_001:0803b28": "怖地前菩薩，令其生懼，速證初地，非謂實入",
    "T25n1512_001:0803b29": "阿鼻地獄。如《十地經》中七勸，勸八地菩薩言",
    "T25n1512_001:0803c01": "「汝莫樂住寂滅定」，然八地菩薩既位出功用、",
    "T25n1512_001:0803c02": "永絕識務，念念無生、運運自進，豈有樂住寂",
    "T25n1512_001:0803c03": "滅假勸方進也？欲令速入九地十地乃至佛",
    "T25n1512_001:0803c04": "地，是故如勸，非謂實樂住寂滅。何以知然？故",
    "T25n1512_001:0803c05": "經言「亦莫捨此忍門」，明知非實樂住也。此亦",
    "T25n1512_001:0803c06": "如是，實不墮地獄。言其墮者，欲令速證初地，",
    "T25n1512_001:0803c07": "非謂實墮也。故知性種以上一向不退也。所以",
    "T25n1512_001:0803c08": "言善護念者，唯依根熟菩薩，善付屬但依根",
    "T25n1512_001:0803c09": "未熟者。明諸佛雖有自在之力，但能度於有",
    "T25n1512_001:0803c10": "緣眾生，不度無緣。何者是有緣？如《海龍王經》",
    "T25n1512_001:0803c11": "說「諸佛從因地來，以四攝六度等法所攝於",
    "T25n1512_001:0803c12": "佛有緣者，如來自度故」。就根熟眾生，明其護",
    "T25n1512_001:0803c13": "念。不為如來四攝等法所攝者，於佛無緣，付",
    "T25n1512_001:0803c14": "囑諸菩薩有緣善知識，念於聞思修等，已得",
    "T25n1512_001:0803c15": "行中不退，未得行中其於上上證法勝進不",
    "T25n1512_001:0803c16": "失。然如來非不善護念根未熟者，亦非不善",
    "T25n1512_001:0803c17": "付囑根熟之人，但出經者意不能煩文，且上",
    "T25n1512_001:0803c18": "舉一邊也。論曰「善護念者，依根熟菩薩說」等",
    "T25n1512_001:0803c19": "者，論主先分處二種菩薩也。又言「云何善護",
    "T25n1512_001:0803c20": "念善付屬」者，將偈解釋，故假設此問。問：",
    "T25n1512_001:0803c21": "如來以何等心行、作何方法、與何念力名護念",
    "T25n1512_001:0803c22": "力，名護念付屬二種菩薩？是故即以偈答「巧",
    "T25n1512_001:0803c23": "護義應知」。然此論主凡作八十行偈，以釋此",
    "T25n1512_001:0803c24": "經。前之二偈，論主將欲造論，先明歸敬三寶、",
    "T25n1512_001:0803c25": "申己造論之意。自下有七十七行偈，正釋經",
    "T25n1512_001:0803c26": "文。最後一偈，作論既竟，讚嘆迴向也。此巧護",
    "T25n1512_001:0803c27": "一偈明何等義？正釋前經中希有等經。然此",
    "T25n1512_001:0803c28": "希有，嘆如來快能念付囑二種菩薩，故名為",
    "T25n1512_001:0803c29": "巧，即以此巧護為希有故，以此巧釋希有也。",
    "T25n1512_001:0804a01": "「護」者，通釋善護念付屬。此偈應云善護念付",
    "T25n1512_001:0804a02": "屬，但以偈俠故單舉護也。義應知者，理正如",
    "T25n1512_001:0804a03": "此，勸問者令知也。然此一句釋善護念付囑",
    "T25n1512_001:0804a04": "已竟，第二句所以復言「加彼身同行」者，此為",
    "T25n1512_001:0804a05": "釋上經中疑難。難云：此經不應如是說，應言",
    "T25n1512_001:0804a06": "善護念諸眾生、善付屬諸眾生。所以然者，明",
    "T25n1512_001:0804a07": "如來慈悲平等被物無私，應遍念六道不遺凡",
    "T25n1512_001:0804a08": "聖。若言護念一切眾生，則義通凡聖；直云護",
    "T25n1512_001:0804a09": "念菩薩，但攝修行之人，則統收不盡。何故",
    "T25n1512_001:0804a10": "不云善護念諸眾生，但云護念諸菩薩也？故",
    "T25n1512_001:0804a11": "答「加彼身同行」。言護念諸菩薩者，即是護念",
    "T25n1512_001:0804a12": "一切眾生。加持彼身者，如來以智惠力加二",
    "T25n1512_001:0804a13": "種菩薩身，令入性地，乃至初地證智也。若爾，",
    "T25n1512_001:0804a14": "還復前疑：猶是如來唯護念菩薩，不護念眾",
    "T25n1512_001:0804a15": "生。故下二字云同行也。同行者，即是菩薩以",
    "T25n1512_001:0804a16": "四攝六度攝取一切眾生，以為伴侶、以為眷",
    "T25n1512_001:0804a17": "屬也。若爾，菩薩也修萬行，而眾生未修，云",
    "T25n1512_001:0804a18": "何言同行也？答：意欲明大士覩真如佛性，於",
    "T25n1512_001:0804a19": "平等理中得相似解，亦得相似一體悲心，故",
    "T25n1512_001:0804a20": "不見眾生異於我身、我異眾生，我身修行",
    "T25n1512_001:0804a21": "即一切眾生修行。此明菩薩與眾生同，非異",
    "T25n1512_001:0804a22": "眾生同於菩薩，故云加彼身同行也。明諸",
    "T25n1512_001:0804a23": "佛加菩薩化眾生迭傳相攝，即拘瑣法門也。",
    "T25n1512_001:0804a24": "此一句，理而言之，通釋二種菩薩；別而言之，",
    "T25n1512_001:0804a25": "唯釋善護念也。「不退得未得」者，釋經善付",
    "T25n1512_001:0804a26": "囑。得者，已前修行也；未得者，所未修行也。",
    "T25n1512_001:0804a27": "不退者，欲令習種性人於向已得行中堅固",
    "T25n1512_001:0804a28": "不失、未得行中令勝進不退，故付善知識也。",
    "T25n1512_001:0804a29": "「是名善付屬」者，結句，應言是名善護念、是名",
    "T25n1512_001:0804b01": "善付囑，以偈俠故略也。「云何加彼身同行」",
    "T25n1512_001:0804b02": "者？論主提偈中第二句，依下答分為二問：一",
    "T25n1512_001:0804b03": "問云何加彼身？二問云何為同行也？下答亦",
    "T25n1512_001:0804b04": "有二：「謂於菩薩身中與智惠力，令成就佛法」",
    "T25n1512_001:0804b05": "者，答第一加彼身。明菩薩蒙佛加故，得勝智力，",
    "T25n1512_001:0804b06": "亦成就初地佛法也。「又彼菩薩攝取眾生與",
    "T25n1512_001:0804b07": "教化力等」者，答第二同行。明菩薩以佛加故，",
    "T25n1512_001:0804b08": "得教化力，能利益眾生，即是同行也。「云何不",
    "T25n1512_001:0804b09": "退得未得」者，問偈中第三句，云何為得？主得",
    "T25n1512_001:0804b10": "中不退也。故答「謂於得未得功德中懼其退",
    "T25n1512_001:0804b11": "失，欲令習種菩薩於二行中固解不退，故付",
    "T25n1512_001:0804b12": "智者。又得不退乃至付屬應知」者，雖云得未",
    "T25n1512_001:0804b13": "得中不退，未知何等法中不退，故出「謂大乘",
    "T25n1512_001:0804b14": "法中不退、大乘法中勝進也，不捨大乘」者，",
    "T25n1512_001:0804b15": "令不捨因中菩提心慈悲無量等行，及果頭無",
    "T25n1512_001:0804b16": "為法身大乘法也。",
    "T25n1512_001:0804b17": "金剛仙論卷第一"
}