{
    "T11n0316_036:0874c16": "4佛說大乘菩薩藏正法經卷第三",
    "T11n0316_036:0874c17": "十六",
    "T11n0316_036:0874c19": "西天譯經三藏銀青光祿大夫",
    "T11n0316_036:0874c20": "試光祿卿慈覺傳梵大師賜紫沙",
    "T11n0316_036:0874c21": "門臣法護等奉　詔譯",
    "T11n0316_036:0874c22": "勝慧波羅蜜多品第十一之四",
    "T11n0316_036:0874c23": "「復次舍利子！一切有學阿那含辟支佛，於此",
    "T11n0316_036:0874c24": "福行應先發起如是勝心，得不退轉一生補",
    "T11n0316_036:0874c25": "處，次當作佛。菩薩摩訶薩亦應於此發隨喜",
    "T11n0316_036:0874c26": "心，過去未來現在諸佛世尊此福行中一切",
    "T11n0316_036:0874c27": "善根亦皆隨喜，勸請諸佛轉妙法輪。此福行",
    "T11n0316_036:0874c28": "中以一切菩提善根悉共回向。未發菩提心",
    "T11n0316_036:0874c29": "者語令發起，已發菩提心者諸菩薩為說回",
    "T11n0316_036:0875a01": "向。以利養攝諸貧窮，以醫藥施諸疾病，於諸",
    "T11n0316_036:0875a02": "怯弱亦當親近為作憐愍，於諸毀戒以法覆",
    "T11n0316_036:0875a03": "護，出離罪報令住涅槃。於和尚阿闍梨尊",
    "T11n0316_036:0875a04": "重供養如佛世尊，於講法處精進勇猛。求諸",
    "T11n0316_036:0875a05": "法師設百由旬亦應故往，樂聞正法而無厭",
    "T11n0316_036:0875a06": "足。於說法者無所希望，常當親近恭敬供",
    "T11n0316_036:0875a07": "養，如己父母不生疲厭。又福行中，於身口意",
    "T11n0316_036:0875a08": "不生動亂、離諸過失。住佛塔廟，攝受梵福集",
    "T11n0316_036:0875a09": "諸善本，圓滿相好莊嚴化身。離諸口過莊嚴",
    "T11n0316_036:0875a10": "語業，決定勝解莊嚴一心，遊戲神通莊嚴",
    "T11n0316_036:0875a11": "佛剎，以清淨智莊嚴法相。聞彼正法離諸障",
    "T11n0316_036:0875a12": "礙得無障礙，於說法者歡喜稱讚，於所說法",
    "T11n0316_036:0875a13": "不生執著，亦無損壞如是莊嚴解脫法門。以",
    "T11n0316_036:0875a14": "諸園林施佛及僧，如是莊嚴佛菩提樹，植諸",
    "T11n0316_036:0875a15": "善本憐愍一切，業惑清淨得無生滅，如是莊",
    "T11n0316_036:0875a16": "嚴菩提道場。發無盡願施諸玩好，獲得圓滿",
    "T11n0316_036:0875a17": "無盡寶手。遠離顰蹙平等如掌，樂施一切而",
    "T11n0316_036:0875a18": "先獲得面目端嚴，後諸有情共喜樂見。光淨",
    "T11n0316_036:0875a19": "嚴飾施諸有情，而獲光明普照一切。讚美言",
    "T11n0316_036:0875a20": "辭非由積習，戒福德藏悉皆清淨。生人天",
    "T11n0316_036:0875a21": "中，十善道業亦復清淨，神通變化亦不唐捐。",
    "T11n0316_036:0875a22": "順諸佛教不起分別，深心清淨平等開化，為",
    "T11n0316_036:0875a23": "諸有情之所愛敬。於最上法及勝解行隨力",
    "T11n0316_036:0875a24": "為說，而能攝受一切福行。又當發起一切智",
    "T11n0316_036:0875a25": "心，具七聖財信為先行，一切世間之所愛敬。",
    "T11n0316_036:0875a26": "是故決定最先開導，而能圓滿一切佛法及諸",
    "T11n0316_036:0875a27": "善法。此說是為菩薩摩訶薩福行善巧。「云何",
    "T11n0316_036:0875a28": "諸菩薩智行善巧？謂於因緣發生智解。云何",
    "T11n0316_036:0875a29": "因緣？謂深心樂欲隨知法會，勤求善友住於",
    "T11n0316_036:0875b01": "佛智，不依聲聞辟支佛智，於論議師極生信",
    "T11n0316_036:0875b02": "樂。其說法者，知彼器已內心具足，於其智慧",
    "T11n0316_036:0875b03": "無有慳惜，相續為說甚深妙法。彼聞法者，為",
    "T11n0316_036:0875b04": "作如是求法相應，則能於此智行相應。云何",
    "T11n0316_036:0875b05": "求法相應？謂於法師得是少義，而於初夜後",
    "T11n0316_036:0875b06": "夜思擇稱量，此等云何是理非理？展轉研究",
    "T11n0316_036:0875b07": "乃至心無所得，離諸障礙及無垢染，得出離",
    "T11n0316_036:0875b08": "智發真實行。於此甚深法、廣大法無邊法、勝",
    "T11n0316_036:0875b09": "外道法，智解通徹常放光明，最極高顯踰於",
    "T11n0316_036:0875b10": "山峯，勇猛精進不捨重擔，行殊勝行心唯",
    "T11n0316_036:0875b11": "一境，富樂作意不捨杜多，常樂法樂不持世",
    "T11n0316_036:0875b12": "行，求出世法憶念不忘隨為宣說。聖族弟子",
    "T11n0316_036:0875b13": "咸皆歡喜，開導勝緣奉持禁戒慚愧莊嚴，趣",
    "T11n0316_036:0875b14": "向佛道，無明暗蔽諸無智者悉自遠離，而得",
    "T11n0316_036:0875b15": "慧眼清淨，廣大覺悟、深妙覺悟、極妙覺悟。以",
    "T11n0316_036:0875b16": "觀察智，復能分別自他功德，而使純熟圓滿",
    "T11n0316_036:0875b17": "清淨業報。是為菩薩摩訶薩智行善巧。「復次",
    "T11n0316_036:0875b18": "求智菩薩於法師所行四種施。何等為四？謂",
    "T11n0316_036:0875b19": "樺皮紙筆墨等及妙法座、一切利養、法集偈",
    "T11n0316_036:0875b20": "讚。是為四種，於智行中而得成辦。又智行中",
    "T11n0316_036:0875b21": "於法師所，應當成就四種守護。何等為四？一",
    "T11n0316_036:0875b22": "者守護身，二者守護善，三者守護處所，四者",
    "T11n0316_036:0875b23": "守護所化徒眾，是名為四。又智行中，而復成",
    "T11n0316_036:0875b24": "就四種重擔。何等為四？所謂法、智、財物及與",
    "T11n0316_036:0875b25": "菩提，是為四種。又智行中成就五力：一者信",
    "T11n0316_036:0875b26": "力，於法勝解。二者精進力，勤求多聞。三者念",
    "T11n0316_036:0875b27": "力，於菩提心而無忘失。四者定力，於一切法",
    "T11n0316_036:0875b28": "決定平等。五者勝慧力，復樂多聞。是為五種，",
    "T11n0316_036:0875b29": "於智行中而得圓滿。又智行中成就四戒。何",
    "T11n0316_036:0875c01": "等為四？謂真實法戒、勤求法戒、決定法戒、向",
    "T11n0316_036:0875c02": "菩提戒，是名為四。又諸勤求法者，於智行中",
    "T11n0316_036:0875c03": "成就四忍。何等為四？一者敝惡人來毀生",
    "T11n0316_036:0875c04": "罵辱，不應加報，善言悔謝；二者風日寒熱及",
    "T11n0316_036:0875c05": "飢渴等悉能忍受；三者於和尚阿闍梨隨",
    "T11n0316_036:0875c06": "轉給侍；四者於空無相無願三解脫門住大",
    "T11n0316_036:0875c07": "法忍；是為四種。又復成就四種精進。何等為",
    "T11n0316_036:0875c08": "四？所謂多聞精進、總持精進、辯說精進、正行",
    "T11n0316_036:0875c09": "精進，是為四種。又智行中而復成就四種勝",
    "T11n0316_036:0875c10": "定。何等為四？所謂離相寂靜、心一境性、入神",
    "T11n0316_036:0875c11": "通定、悟佛知見，是名為四。又智行中成就四",
    "T11n0316_036:0875c12": "法。云何為四？謂諸有不住、非自然性、四緣生",
    "T11n0316_036:0875c13": "滅是無主宰、唯一信解，是名四法。又復成就",
    "T11n0316_036:0875c14": "四種方便。何等為四？一者隨轉世間，二者隨",
    "T11n0316_036:0875c15": "轉契經，三者隨轉於法，四者隨轉於智；是為",
    "T11n0316_036:0875c16": "四種，於智行中而得具足。又復成就四無礙",
    "T11n0316_036:0875c17": "道。何等為四？所謂波羅蜜多、七菩提分、八聖",
    "T11n0316_036:0875c18": "道支及一切智智，是為四種無障礙道。又復",
    "T11n0316_036:0875c19": "成就四種無厭。何等為四？謂多聞無厭、辯說",
    "T11n0316_036:0875c20": "無厭、尋伺無厭、智慧無厭，是名四種。又智行",
    "T11n0316_036:0875c21": "中如是知見，而復隨順一切有情、一切剎土，",
    "T11n0316_036:0875c22": "即布施、持戒、忍辱、精進、禪定、勝慧、慈悲喜捨。",
    "T11n0316_036:0875c23": "所以者何？舍利子！乃至諸菩薩決定於諸智",
    "T11n0316_036:0875c24": "中以是知見而為先行，彼若安住是智而得",
    "T11n0316_036:0875c25": "通達一切智行，諸佛威神之所護念，諸有魔",
    "T11n0316_036:0875c26": "等皆不得便，普為集會一切智智。舍利子！是",
    "T11n0316_036:0875c27": "為菩薩摩訶薩於勝慧波羅蜜多得智行善",
    "T11n0316_036:0875c28": "巧。「云何諸菩薩念處善巧？菩薩念處此有四",
    "T11n0316_036:0875c29": "種。何等為四？一者以身觀身念處，二者以受",
    "T11n0316_036:0876a01": "觀受念處，三者以心觀心念處，四者以法觀",
    "T11n0316_036:0876a02": "法念處。云何以身觀身念處？舍利子！此諸菩",
    "T11n0316_036:0876a03": "薩修身觀時，觀身前際、觀身後際、觀身現在，",
    "T11n0316_036:0876a04": "而此身者從顛倒生、隨因緣滅，無動無作無",
    "T11n0316_036:0876a05": "自性無執取。譬如諸外山林藥草種等，從因",
    "T11n0316_036:0876a06": "緣生，亦無自性及無執取。又此身者如墻壁",
    "T11n0316_036:0876a07": "瓦礫草木影像，謂蘊處界是無執是空、是無",
    "T11n0316_036:0876a08": "我我所、是無常是速朽滅、是不精實、是顛倒",
    "T11n0316_036:0876a09": "法、是可厭離、是不堅固。諸菩薩摩訶薩應如",
    "T11n0316_036:0876a10": "是觀，當樂勤求堅固之身。所以者何？謂如來",
    "T11n0316_036:0876a11": "身。如來身者，即法界身、金剛身、不可壞身、堅",
    "T11n0316_036:0876a12": "固身、於三界一切最勝妙身。修是觀時，當知",
    "T11n0316_036:0876a13": "凡夫麁重穢惡具諸過患；彼復能離一切過患，",
    "T11n0316_036:0876a14": "得獲如來最妙身相。又當觀念諸有情身，由",
    "T11n0316_036:0876a15": "何所造相續不斷？謂四大種及阿賴耶識造",
    "T11n0316_036:0876a16": "作執持薰習功能有無量力。譬如地界、水界、",
    "T11n0316_036:0876a17": "火界、風界，外四大種有種種門、種種處、種種",
    "T11n0316_036:0876a18": "名、種種相、種種物，由是一切有情任持命根。",
    "T11n0316_036:0876a19": "身四大種集起亦復如是，有種種門、種種處、",
    "T11n0316_036:0876a20": "種種名、種種相、種種物，由是一切有情於其",
    "T11n0316_036:0876a21": "命根亦復任持。以別相觀身無常，而不厭離",
    "T11n0316_036:0876a22": "生死。以別相觀身是苦，而不樂住涅槃。以別",
    "T11n0316_036:0876a23": "相觀身無我，而不遠離化度有情。以別相觀",
    "T11n0316_036:0876a24": "身空寂，而無畢竟寂滅。以別相觀身遠離，而",
    "T11n0316_036:0876a25": "不捨善法。彼能如是以身觀身者，應當了知",
    "T11n0316_036:0876a26": "是不堅固、是不可愛。觀內身者而知煩惱不",
    "T11n0316_036:0876a27": "能容受，觀外身者了諸煩惱不共合集，而得",
    "T11n0316_036:0876a28": "成就清淨身業，及得清淨莊嚴身相，為諸天",
    "T11n0316_036:0876a29": "人之所讚仰。舍利子！是為菩薩摩訶薩得以",
    "T11n0316_036:0876b01": "身觀身念處。「云何諸菩薩以受觀受念處？謂",
    "T11n0316_036:0876b02": "諸菩薩於彼一切苦樂等受，應以智慧方便",
    "T11n0316_036:0876b03": "善可了知，於諸樂受無貪惜意，若見諸惡道",
    "T11n0316_036:0876b04": "受苦觸時，起大悲心無緣息意，於苦樂受觸，",
    "T11n0316_036:0876b05": "無無明意隨念了知。如是苦、樂、非苦非樂得",
    "T11n0316_036:0876b06": "出離見。而諸菩薩以智慧方便，於諸有情，或",
    "T11n0316_036:0876b07": "為成就、或為遠離。然此有情於受出離無所",
    "T11n0316_036:0876b08": "知解，於此樂受隨樂施與，於彼苦受隨為除",
    "T11n0316_036:0876b09": "滅，於非苦樂受隨順一切智智得獲輕安，以",
    "T11n0316_036:0876b10": "大方便善巧而攝受之，為說妙法，令諸有情",
    "T11n0316_036:0876b11": "亦獲輕安。何等因緣說如是受？謂於善成就",
    "T11n0316_036:0876b12": "而有樂受，於不善成就乃有苦受。復於是處",
    "T11n0316_036:0876b13": "我人眾生壽者起種種受，所謂執受、取受、顛",
    "T11n0316_036:0876b14": "倒受、遍計受、惡見受、眼想受乃至意想受、色",
    "T11n0316_036:0876b15": "想受乃至法想受，乃至眼觸為緣所生諸受。",
    "T11n0316_036:0876b16": "以要言之，乃至於內外法意觸為緣所生諸",
    "T11n0316_036:0876b17": "受，是中或苦、或樂、非苦非樂說名為受。",
    "T11n0316_036:0876b18": "「復次於總聚中，或有一受，謂一心所表。二受，",
    "T11n0316_036:0876b19": "謂內外所表。三受，謂過去未來現在所表。四",
    "T11n0316_036:0876b20": "受，謂四大所表。五受，謂五蘊作意。六受，謂",
    "T11n0316_036:0876b21": "六處遍計。七受，謂七識住處。八受，謂八邪相",
    "T11n0316_036:0876b22": "應。九受，謂九有情居。十受，謂十善業道。乃",
    "T11n0316_036:0876b23": "至總略諸受種種作意，是故應知有情無量",
    "T11n0316_036:0876b24": "受亦無量。又諸菩薩觀樂受時，見諸有情住",
    "T11n0316_036:0876b25": "生死際，令發智慧，為彼開示善不善受。舍利",
    "T11n0316_036:0876b26": "子！是為菩薩摩訶薩以受觀受念處。「云何諸",
    "T11n0316_036:0876b27": "菩薩以心觀心念處？謂諸菩薩祕密守護正",
    "T11n0316_036:0876b28": "念不動，觀察此心速疾生滅，無有狀貌及無",
    "T11n0316_036:0876b29": "住處，亦不在內亦不在外不在中間。知初發",
    "T11n0316_036:0876c01": "心最極微量遠離心相，於其方分了不能得。",
    "T11n0316_036:0876c02": "是心所集一切善根，最極微量亦皆遠離，及",
    "T11n0316_036:0876c03": "無方分。又於是心回向菩提。於自體相，無心",
    "T11n0316_036:0876c04": "所了、無心所觀、無心所入。」佛言：「是故得成阿",
    "T11n0316_036:0876c05": "耨多羅三藐三菩提。何以故？謂菩提心與彼",
    "T11n0316_036:0876c06": "善心，於其作用而不共行，又善根心與菩提",
    "T11n0316_036:0876c07": "心亦不共行，又善根心與回向心亦不共行，",
    "T11n0316_036:0876c08": "又回向心與菩提心及善根心悉不共行。應",
    "T11n0316_036:0876c09": "當如是觀察，不生驚怖，次復獲得甚深緣起",
    "T11n0316_036:0876c10": "不壞因果。然法性心即有情自性，如是還屬",
    "T11n0316_036:0876c11": "諸法因緣，無動無作及無主宰，彼如覆障不",
    "T11n0316_036:0876c12": "共相應。是故應知，此法性心亦不共行。云何",
    "T11n0316_036:0876c13": "法性及覆障心？法性心者，謂於是處悉無所",
    "T11n0316_036:0876c14": "施。若復以一切所有回向遍覆莊嚴佛剎，是",
    "T11n0316_036:0876c15": "心覆障。如彼幻化於剎那頃最極寂淨，名",
    "T11n0316_036:0876c16": "法性心。若復集諸禁戒回向一切迅疾神通，",
    "T11n0316_036:0876c17": "是心覆障。猶如夢想畢竟盡盡無餘，名法",
    "T11n0316_036:0876c18": "性心。若復樂忍辱力乃至回向遍覆莊嚴，是",
    "T11n0316_036:0876c19": "心覆障。猶如陽焰畢竟離身心相，名法性心。",
    "T11n0316_036:0876c20": "若復發起一切精進回向圓滿一切佛法，是",
    "T11n0316_036:0876c21": "心覆障。如水中月無執無見，名法性心。若復",
    "T11n0316_036:0876c22": "以一切禪定解脫三摩地三摩鉢底回向諸",
    "T11n0316_036:0876c23": "佛三昧，是為覆障。無色無見無對無表，名法",
    "T11n0316_036:0876c24": "性心。若復以智分別宣說一切清淨句義回",
    "T11n0316_036:0876c25": "向圓滿諸佛智慧，是為覆障。種種施設，名法",
    "T11n0316_036:0876c26": "性心。若復於諸善根有所間斷，是為覆障。心",
    "T11n0316_036:0876c27": "無因生，名法性心。若復因菩提分法所起，是",
    "T11n0316_036:0876c28": "為覆障。解脫六境，名法性心。若復於佛境界",
    "T11n0316_036:0876c29": "有所斷滅，是為覆障。舍利子！菩薩摩訶薩如",
    "T11n0316_036:0877a01": "是行以觀心行時，安住神通，得彼神通於一",
    "T11n0316_036:0877a02": "心中，而能了知一切有情心之所趣，知已隨",
    "T11n0316_036:0877a03": "其本性而為說法。又復安住大悲，得彼大悲",
    "T11n0316_036:0877a04": "而能化度一切有情無有疲倦，於此觀行加",
    "T11n0316_036:0877a05": "持是心無盡無滅。設復入生死際斷諸繫縛，",
    "T11n0316_036:0877a06": "而於此心念智不起、超諸行法，一切聲聞辟",
    "T11n0316_036:0877a07": "支佛所不能及，而得安住是心乃至圓滿一",
    "T11n0316_036:0877a08": "切佛法。是心於剎那頃能與勝慧平等相應，",
    "T11n0316_036:0877a09": "決定成就阿耨多羅三藐三菩提果。舍利子！",
    "T11n0316_036:0877a10": "是名菩薩摩訶薩以心觀心念處。」",
    "T11n0316_036:0877a11": "佛說大乘菩薩藏正法經卷第三十六"
}