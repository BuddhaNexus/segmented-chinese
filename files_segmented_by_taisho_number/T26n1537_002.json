{
    "T26n1537_002:0458b21": "阿毘達磨法蘊足論卷第二",
    "T26n1537_002:0458b23": "尊者大目乾連造",
    "T26n1537_002:0458b24": "三藏法師玄奘奉　詔譯",
    "T26n1537_002:0458b25": "◎預流支品第二",
    "T26n1537_002:0458b26": "一時薄伽梵在室羅筏，住逝多林給孤獨園。",
    "T26n1537_002:0458b27": "爾時世尊告苾芻眾：「有四種法，若正勤脩，是",
    "T26n1537_002:0458b28": "人名為多有所作。何等為四？謂親近善士、聽",
    "T26n1537_002:0458b29": "聞正法、如理作意、法隨法行。汝等苾芻應如",
    "T26n1537_002:0458c01": "是學：我當親近供養善士，恭敬一心聽聞正",
    "T26n1537_002:0458c02": "法，如理觀察甚深妙義，精進脩行法隨法行。」",
    "T26n1537_002:0458c03": "爾時世尊為攝前義而說頌曰：",
    "T26n1537_002:0458c04": "「善哉見善士，　　能斷疑增慧，",
    "T26n1537_002:0458c05": "　令愚成智人，　　慧者應親近。",
    "T26n1537_002:0458c06": "　善士應親近，　　以親近彼時，",
    "T26n1537_002:0458c07": "　令疑斷慧增，　　使愚成智故。」",
    "T26n1537_002:0458c08": "云何為善士？謂佛及弟子。又諸所有補特伽",
    "T26n1537_002:0458c09": "羅，具戒具德、離諸瑕穢、成調善法、堪紹師",
    "T26n1537_002:0458c10": "位、成就勝德，知羞悔過、善守好學、具知具",
    "T26n1537_002:0458c11": "見、樂思擇、愛稱量、憙觀察性，聰敏具覺慧、",
    "T26n1537_002:0458c12": "息追求有慧類，離貪趣貪滅、離瞋趣瞋滅、離",
    "T26n1537_002:0458c13": "癡趣癡滅、調順趣調順、寂靜趣寂靜、解脫趣",
    "T26n1537_002:0458c14": "解脫、越度趣越度、妙覺趣妙覺、涅槃趣涅槃，",
    "T26n1537_002:0458c15": "樂調順諦、離憍放逸、好慧忍辱柔和、升直",
    "T26n1537_002:0458c16": "道如見，專自調伏、專自寂靜、專自涅槃，為",
    "T26n1537_002:0458c17": "纔支身遊諸國邑王都聚落求衣食等，具質",
    "T26n1537_002:0458c18": "直、具調順、具足質直及調順，具忍辱、具柔和，",
    "T26n1537_002:0458c19": "具足忍辱及柔和，具供養、具恭敬、具足供養",
    "T26n1537_002:0458c20": "及恭敬，具正行、具守根、具足正行及守根，具",
    "T26n1537_002:0458c21": "軌範、具所行、具足軌範及所行，具信尸羅及",
    "T26n1537_002:0458c22": "聞捨慧，自具淨信亦能勸勵安立有情同具",
    "T26n1537_002:0458c23": "淨信，自具尸羅及聞捨慧亦能勸勵安立有",
    "T26n1537_002:0458c24": "情同具尸羅及聞捨慧，是名善士。何故名善",
    "T26n1537_002:0458c25": "士？以所說善士，離非善法、成就善法，具足成",
    "T26n1537_002:0458c26": "就四念住、四正勝、四神足、五根、五力、七等覺",
    "T26n1537_002:0458c27": "支、八聖道支，故名善士。若能於此所說善士，",
    "T26n1537_002:0458c28": "親近承事恭敬供養，如是名為親近善士。云",
    "T26n1537_002:0458c29": "何名為聽聞正法？謂所親近供養善士，未顯",
    "T26n1537_002:0459a01": "了處為正顯了、未開悟處為正開悟，以慧通",
    "T26n1537_002:0459a02": "達深妙句義方便為其宣說施設安立開示，",
    "T26n1537_002:0459a03": "以無量門正為開示，苦真是苦、集真是集、滅",
    "T26n1537_002:0459a04": "真是滅、道真是道。云何名為以無量門正為",
    "T26n1537_002:0459a05": "開示苦真是苦？謂正開示生苦、老苦、病苦、死",
    "T26n1537_002:0459a06": "苦、怨憎會苦、愛別離苦、求不得苦，略說一切",
    "T26n1537_002:0459a07": "五取蘊苦。如有頌言：",
    "T26n1537_002:0459a08": "「諸蘊起為苦，　　生及出亦苦，",
    "T26n1537_002:0459a09": "　生已有老苦，　　病苦與死苦，",
    "T26n1537_002:0459a10": "　煩惱生為苦，　　生已住亦苦，",
    "T26n1537_002:0459a11": "　非聰敏悔苦，　　不調伏死苦，",
    "T26n1537_002:0459a12": "　無智有情苦，　　增羯吒私苦，",
    "T26n1537_002:0459a13": "　愚夫生死苦，　　多劫馳流苦。」",
    "T26n1537_002:0459a14": "此等名為以無量門正為開示苦真是苦。云",
    "T26n1537_002:0459a15": "何名為以無量門正為開示集真是集？謂正",
    "T26n1537_002:0459a16": "開示愛、後有愛、憙俱行愛、彼彼憙愛，為去",
    "T26n1537_002:0459a17": "來今眾苦因本、道路由緒，能作生緣起集",
    "T26n1537_002:0459a18": "等起，能起集等起現法中諸苦，身壞後苦由",
    "T26n1537_002:0459a19": "是出生。如有頌言：",
    "T26n1537_002:0459a20": "「因愛棄良醫，　　癰本榛藤渴，",
    "T26n1537_002:0459a21": "　未調伏一切，　　數數感眾苦。",
    "T26n1537_002:0459a22": "　如樹根未拔，　　雖斫斫還生，",
    "T26n1537_002:0459a23": "　未拔愛隨眠，　　數數感眾苦。",
    "T26n1537_002:0459a24": "　如毒箭在身，　　損壞色力等，",
    "T26n1537_002:0459a25": "　眾生內有愛，　　損壞諸善根。」",
    "T26n1537_002:0459a26": "此等名為以無量門正為開示集真是集。云",
    "T26n1537_002:0459a27": "何名為以無量門正為開示滅真是滅？謂正",
    "T26n1537_002:0459a28": "開示，即上所說愛、後有愛、憙俱行愛、彼彼憙",
    "T26n1537_002:0459a29": "愛，無餘永斷、棄捨變吐、盡離染滅、寂靜永沒，",
    "T26n1537_002:0459b01": "名為舍宅、亦名洲渚、亦名救護、亦名歸依、亦",
    "T26n1537_002:0459b02": "名所趣、亦名無憂、亦名無病、亦名無動、亦",
    "T26n1537_002:0459b03": "名無沒、亦名無熾、亦名無熱、亦名安隱、亦",
    "T26n1537_002:0459b04": "名惔怕、亦名善事、亦名吉祥、亦名涅槃。如",
    "T26n1537_002:0459b05": "有頌言：",
    "T26n1537_002:0459b06": "「究竟沙門果，　　調伏所稱讚，",
    "T26n1537_002:0459b07": "　我慢滅無餘，　　永證甘露迹。",
    "T26n1537_002:0459b08": "　所歸住趣宅，　　勝宮佛所讚，",
    "T26n1537_002:0459b09": "　惔怕滅無邊，　　彼岸常安隱。",
    "T26n1537_002:0459b10": "　所依盡苦滅，　　脫無窟究竟，",
    "T26n1537_002:0459b11": "　勝義旨應供，　　智所習聖欣。",
    "T26n1537_002:0459b12": "　都無老病死，　　無愁歎苦憂，",
    "T26n1537_002:0459b13": "　微難見無邊，　　滅諦無同類。」",
    "T26n1537_002:0459b14": "此等名為以無量門正為開示滅真是滅。云",
    "T26n1537_002:0459b15": "何名為以無量門正為開示道真是道？謂正",
    "T26n1537_002:0459b16": "開示，此道此行於去來今眾苦，能斷能棄、能",
    "T26n1537_002:0459b17": "吐能盡、能離染、能滅、能寂靜、能令永滅沒。此",
    "T26n1537_002:0459b18": "復云何？謂八支聖道：正見、正思惟、正語、正業、",
    "T26n1537_002:0459b19": "正命、正精進、正念、正定。如有頌言：",
    "T26n1537_002:0459b20": "「此威猛一趣，　　如鳥路清虛，",
    "T26n1537_002:0459b21": "　牟尼定所行，　　為眾數宣說。",
    "T26n1537_002:0459b22": "　哀愍說一趣，　　見道盡生邊，",
    "T26n1537_002:0459b23": "　此道於瀑流，　　去來今能度。",
    "T26n1537_002:0459b24": "　能究竟調靜，　　能盡生死流，",
    "T26n1537_002:0459b25": "　能通達多界，　　能開明眼道。",
    "T26n1537_002:0459b26": "　如殑伽駛流，　　速趣於大海，",
    "T26n1537_002:0459b27": "　開示廣慧道，　　速證於涅槃。",
    "T26n1537_002:0459b28": "　哀愍一切眾，　　轉未聞法輪，",
    "T26n1537_002:0459b29": "　教導諸天人，　　稽首度有海。」",
    "T26n1537_002:0459c01": "此等名為以無量門正為開示道真是道。若",
    "T26n1537_002:0459c02": "於此等所說正法，樂聽、樂聞、樂受持、樂究竟、",
    "T26n1537_002:0459c03": "樂解了、樂觀察、樂尋思、樂推究、樂通達、樂",
    "T26n1537_002:0459c04": "觸、樂證、樂作證，為聞法故，履艱險徑、涉邊",
    "T26n1537_002:0459c05": "表路、遊平坦道皆無忌難；為受持故，數以",
    "T26n1537_002:0459c06": "耳根，對說法音，發勝耳識，如是名為聽聞正",
    "T26n1537_002:0459c07": "法。",
    "T26n1537_002:0459c08": "云何名為如理作意？謂從善士聞正法已，內",
    "T26n1537_002:0459c09": "自慶慰，歡喜踊躍：「奇哉世尊！能說如是深妙",
    "T26n1537_002:0459c10": "正法。佛所說苦實為真苦，佛所說集實為真",
    "T26n1537_002:0459c11": "集，佛所說滅實為真滅，佛所說道實為真",
    "T26n1537_002:0459c12": "道。」彼由如是內自慶慰歡喜踊躍引攝其心，",
    "T26n1537_002:0459c13": "隨攝等攝作意發意，審正觀察深妙句義，如",
    "T26n1537_002:0459c14": "是名為如理作意。",
    "T26n1537_002:0459c15": "云何名為法隨法行？謂彼旋環如理作意審",
    "T26n1537_002:0459c16": "正觀察深妙義已，便生出離遠離所生五勝",
    "T26n1537_002:0459c17": "善法，謂信、精進及念、定、慧。彼於自內所生出",
    "T26n1537_002:0459c18": "離遠離所生五勝善法，脩習堅住無間脩習",
    "T26n1537_002:0459c19": "增上加行，如是名為法隨法行。精進修行法",
    "T26n1537_002:0459c20": "隨法行，便得趣入正性離生。",
    "T26n1537_002:0459c21": "所以得入正性離生，由精進脩法隨法行。所",
    "T26n1537_002:0459c22": "以能脩法隨法行，由如理觀甚深妙義。所以",
    "T26n1537_002:0459c23": "能觀甚深妙義，由能恭敬聽聞正法。所以復",
    "T26n1537_002:0459c24": "能聽聞正法，由能親近供養善士。若能親近",
    "T26n1537_002:0459c25": "供養善士便聞正法，聞正法已便能如理觀",
    "T26n1537_002:0459c26": "深妙義，如理觀察深妙義已便能進脩法隨",
    "T26n1537_002:0459c27": "法行，既精進脩法隨法行便得趣入正性離",
    "T26n1537_002:0459c28": "生。如山頂上天雨霖霪先溪澗滿，溪澗滿",
    "T26n1537_002:0459c29": "已小溝瀆滿，小溝瀆滿已大溝瀆滿，大溝",
    "T26n1537_002:0460a01": "瀆滿已小河滿，小河滿已大河滿，大河滿",
    "T26n1537_002:0460a02": "已大海滿，大海如是漸次方滿。聖道大海亦",
    "T26n1537_002:0460a03": "復如是，要先親近供養善士方聞正法，聞正",
    "T26n1537_002:0460a04": "法已方能如理觀深妙義，如理觀察深妙義",
    "T26n1537_002:0460a05": "已方能進脩法隨法行，精進脩行法隨法行",
    "T26n1537_002:0460a06": "得圓滿已方得趣入正性離生。既得趣入正",
    "T26n1537_002:0460a07": "性離生，便名已生八支聖道，謂正見等如前",
    "T26n1537_002:0460a08": "已說。如是四種，名預流支。",
    "T26n1537_002:0460a09": "由此四種，於聖道流能獲能得、能至隨至、能",
    "T26n1537_002:0460a10": "辦能滿、能觸能證、能作證故，名預流支。又此",
    "T26n1537_002:0460a11": "四種，於所求義，由脩習多脩習，能獲能得、能",
    "T26n1537_002:0460a12": "至隨至、能辦能滿、能觸能證。能作證故，名預",
    "T26n1537_002:0460a13": "流支。又此四種，於聖道流能隨順、能增長、能",
    "T26n1537_002:0460a14": "嚴飾、能磨瑩、能為常安助資糧故，名預流",
    "T26n1537_002:0460a15": "支。又此四種，由語增語、由想等想施設言說",
    "T26n1537_002:0460a16": "為預流支故，名預流支。◎",
    "T26n1537_002:0460a17": "◎證淨品第三之一",
    "T26n1537_002:0460a18": "一時薄伽梵在室羅筏，住逝多林給孤獨",
    "T26n1537_002:0460a19": "園。爾時世尊告苾芻眾：「若諸有情，於汝言",
    "T26n1537_002:0460a20": "教信心聽受、能奉行者，汝當哀愍方便勸勵，",
    "T26n1537_002:0460a21": "安立令住四證淨中。何等為四？謂佛證淨、法",
    "T26n1537_002:0460a22": "證淨、僧證淨、聖所愛戒。所以者何？諸有地界",
    "T26n1537_002:0460a23": "水火風界，是四大種容可改易。若有成就此",
    "T26n1537_002:0460a24": "四證淨諸聖弟子，必無改易。由此多聞諸",
    "T26n1537_002:0460a25": "聖弟子成就如是四證淨故，若墮地獄、傍生、",
    "T26n1537_002:0460a26": "鬼界，無有是處。是故若有於汝言教信心聽",
    "T26n1537_002:0460a27": "受能奉行者，汝當哀愍方便勸勵安立，令住",
    "T26n1537_002:0460a28": "四證淨中。」",
    "T26n1537_002:0460a29": "云何佛證淨？如世尊言：此聖弟子，以如是相",
    "T26n1537_002:0460b01": "隨念諸佛，謂此世尊是如來、阿羅漢、正等覺、",
    "T26n1537_002:0460b02": "明行圓滿、善逝、世間解、無上丈夫、調御士、天人",
    "T26n1537_002:0460b03": "師、佛、薄伽梵。所言此者，謂此欲界、或此世",
    "T26n1537_002:0460b04": "界、此贍部洲。又言此者，謂即此身，持等持、軀",
    "T26n1537_002:0460b05": "等軀、聚得自體。又言此者，謂此處生佛及弟",
    "T26n1537_002:0460b06": "子、諸仙牟尼、諸聰叡者、善調伏者、善調順",
    "T26n1537_002:0460b07": "者。又言此者，謂即於此教授教誡善說法中，",
    "T26n1537_002:0460b08": "是故言此。言聖弟子者，聖謂佛法僧，歸依佛",
    "T26n1537_002:0460b09": "法僧故名聖弟子。以如是相隨念佛者，謂以",
    "T26n1537_002:0460b10": "此相、此門、此理，於諸佛所起念隨念、專念憶",
    "T26n1537_002:0460b11": "念，不忘不失、不遺不漏、不失法性、心明記",
    "T26n1537_002:0460b12": "性，是故名為以如是相隨念諸佛。所言謂者，",
    "T26n1537_002:0460b13": "謂如是相、如是狀、如是種、如是類，是故言謂。",
    "T26n1537_002:0460b14": "所言此者，謂如是戒、如是法、如是慧、如是",
    "T26n1537_002:0460b15": "通、如是解脫、如是多住，是故言此。言世尊",
    "T26n1537_002:0460b16": "者，如後當釋。言如來者，如世尊言：從菩薩",
    "T26n1537_002:0460b17": "證無上正等菩提夜，乃至佛無餘依般涅槃",
    "T26n1537_002:0460b18": "界夜，於其中間諸有所說、宣暢敷演，一切皆",
    "T26n1537_002:0460b19": "如，無有虛妄、無有變異、諦實如理無有顛",
    "T26n1537_002:0460b20": "倒，皆以如是如實正慧見已而說，故名如來。",
    "T26n1537_002:0460b21": "阿羅漢者，略有二種阿羅漢性：一者有為；二",
    "T26n1537_002:0460b22": "者無為。云何有為阿羅漢性？謂彼果得及彼",
    "T26n1537_002:0460b23": "得得，無學根力、無學尸羅、無學善根、十無",
    "T26n1537_002:0460b24": "學法及彼種類諸無學法，是名有為阿羅漢",
    "T26n1537_002:0460b25": "性。云何無為阿羅漢性？謂貪瞋癡一切煩惱",
    "T26n1537_002:0460b26": "皆悉永斷，超一切趣、斷一切道，三火永靜、焦",
    "T26n1537_002:0460b27": "渴永息、憍逸永離、窟宅永破，度四瀑流，無",
    "T26n1537_002:0460b28": "上究竟、無上寂靜、無上愛盡、離滅涅槃，是名",
    "T26n1537_002:0460b29": "無為阿羅漢性。如來具足圓滿成就如是所",
    "T26n1537_002:0460c01": "說有為無為阿羅漢性，故名阿羅漢。又貪瞋",
    "T26n1537_002:0460c02": "癡及餘煩惱皆悉應斷，如來於彼永斷遍",
    "T26n1537_002:0460c03": "知，如多羅樹永斷根頂無復遺餘，皆得當來",
    "T26n1537_002:0460c04": "永不生法，故名阿羅漢。又身語意三種惡行",
    "T26n1537_002:0460c05": "皆應永斷，如來於彼永斷遍知乃至廣說，故",
    "T26n1537_002:0460c06": "名阿羅漢。又過去佛皆已遠離惡不善法，所",
    "T26n1537_002:0460c07": "有雜染、後有熾然、苦異熟果皆得當來永不",
    "T26n1537_002:0460c08": "生法；今佛亦爾，故名阿羅漢。又佛世尊成就",
    "T26n1537_002:0460c09": "最勝吉祥功德，應受上妙衣服飲食諸坐臥",
    "T26n1537_002:0460c10": "具醫藥資緣種種供養，故名阿羅漢。如有頌",
    "T26n1537_002:0460c11": "言：",
    "T26n1537_002:0460c12": "「世所應受用，　　種種上妙物，",
    "T26n1537_002:0460c13": "　如來皆應受，　　故名阿羅漢。」",
    "T26n1537_002:0460c14": "正等覺者，如世尊言：諸所有法、一切正性，",
    "T26n1537_002:0460c15": "如來一切知見解了正等覺，故名正等覺。又",
    "T26n1537_002:0460c16": "等法者，謂四念住、四正勝、四神足、五根、五",
    "T26n1537_002:0460c17": "力、七等覺支、八聖道支，如來一切知見解了",
    "T26n1537_002:0460c18": "正等覺，故名正等覺。又於一切苦集滅道，能",
    "T26n1537_002:0460c19": "現觀道，能證預流果、一來果、不還果、阿羅漢",
    "T26n1537_002:0460c20": "果道，能證神境智作證通、天耳智作證通、他",
    "T26n1537_002:0460c21": "心智作證通、宿住隨念智作證通、死生智作",
    "T26n1537_002:0460c22": "證通、漏盡智作證通道，能盡貪瞋癡慢憍垢",
    "T26n1537_002:0460c23": "道，如來一切皆正等覺，至誠堅住慇重作意，",
    "T26n1537_002:0460c24": "以因、以門、以理、以相正等覺故，名正等覺。明",
    "T26n1537_002:0460c25": "行圓滿者，何等為明？謂佛所有無學三明：一",
    "T26n1537_002:0460c26": "者無學宿住隨念智作證明；二者無學死生",
    "T26n1537_002:0460c27": "智作證明；三者無學漏盡智作證明，是謂為",
    "T26n1537_002:0460c28": "明。何等為行？謂佛所有無學身律儀、語律儀、",
    "T26n1537_002:0460c29": "命清淨，是謂為行。又佛所有上妙威儀，往來",
    "T26n1537_002:0461a01": "顧視、屈伸俯仰、服僧伽胝、執持衣鉢，悉皆",
    "T26n1537_002:0461a02": "嚴整，是謂為行。此行前明，總謂明行。如來具",
    "T26n1537_002:0461a03": "足圓滿成就如是明行，一向鮮白、一向微妙、",
    "T26n1537_002:0461a04": "一向無罪，是故名為明行圓滿。言善逝者，謂",
    "T26n1537_002:0461a05": "佛成就極樂安隱無艱無難往趣妙法，故名",
    "T26n1537_002:0461a06": "善逝。又貪瞋癡及餘煩惱所生種種難往趣",
    "T26n1537_002:0461a07": "法，如來於彼永斷遍知，如多羅樹永斷根頂",
    "T26n1537_002:0461a08": "無復遺餘，皆得當來永不生法，故名善逝。又",
    "T26n1537_002:0461a09": "如過去諸佛世尊，皆乘如實無虛妄道，趣出",
    "T26n1537_002:0461a10": "世間殊勝功德，一至永至無復退還；今佛亦",
    "T26n1537_002:0461a11": "然，故名善逝。世間解者，謂五取蘊名為世",
    "T26n1537_002:0461a12": "間，如來於彼知見解了正等覺，故名世間解。",
    "T26n1537_002:0461a13": "又說五趣名為世間，如來於彼知見解了正",
    "T26n1537_002:0461a14": "等覺，故名世間解。又說六處名為世間，如來",
    "T26n1537_002:0461a15": "於彼知見解了正等覺，故名世間解。又說三",
    "T26n1537_002:0461a16": "界所攝諸處名為世間，從彼而生、從彼而起、",
    "T26n1537_002:0461a17": "從彼而出，因彼而生、因彼而起、因彼而出，如",
    "T26n1537_002:0461a18": "來於彼知見解了正等覺，故名世間解。無上",
    "T26n1537_002:0461a19": "丈夫者，如世尊言：所有有情，無足、二足、四足、",
    "T26n1537_002:0461a20": "多足，有色無色、有想無想非想非非想，如",
    "T26n1537_002:0461a21": "來於中最稱第一、最勝最尊、最上無上，由此",
    "T26n1537_002:0461a22": "故說無上丈夫。調御士者，謂佛世尊略以三",
    "T26n1537_002:0461a23": "種巧調御事，調御一切所化有情：一、於一類",
    "T26n1537_002:0461a24": "一向柔軟；二、於一類一向麁獷；三、於一類",
    "T26n1537_002:0461a25": "柔軟麁獷。云何如來於彼一類一向柔軟？謂",
    "T26n1537_002:0461a26": "為彼說此身妙行、此身妙行所感異熟，此語",
    "T26n1537_002:0461a27": "妙行、此語妙行所感異熟，此意妙行、此意妙",
    "T26n1537_002:0461a28": "行所感異熟，此天、此人，此善趣、此樂世、此涅",
    "T26n1537_002:0461a29": "槃，是名如來於彼一類一向柔軟。云何如來",
    "T26n1537_002:0461b01": "於彼一類一向麁獷？謂為彼說此身惡行、",
    "T26n1537_002:0461b02": "此身惡行所感異熟，此語惡行、此語惡行所",
    "T26n1537_002:0461b03": "感異熟，此意惡行、此意惡行所感異熟，此地",
    "T26n1537_002:0461b04": "獄、此傍生、此鬼界，此險難、此惡趣、此墮",
    "T26n1537_002:0461b05": "落，是名如來於彼一類一向麁獷。云何如來",
    "T26n1537_002:0461b06": "於彼一類柔軟麁獷？謂於時時為說身妙",
    "T26n1537_002:0461b07": "行、語妙行、意妙行；或於時時為說身妙行、語",
    "T26n1537_002:0461b08": "妙行、意妙行所感異熟；或於時時為說身惡",
    "T26n1537_002:0461b09": "行、語惡行、意惡行；或於時時為說身惡行、",
    "T26n1537_002:0461b10": "語惡行、意惡行所感異熟；或於時時為說天",
    "T26n1537_002:0461b11": "人，善趣、樂世、涅槃；或於時時為說地獄、傍",
    "T26n1537_002:0461b12": "生、鬼界，險難、惡趣、墮落。是名如來於彼一類",
    "T26n1537_002:0461b13": "柔軟麁獷。如來於彼，以此三種巧調御事，",
    "T26n1537_002:0461b14": "如是調伏、如是止息、如是寂靜、如是令其無",
    "T26n1537_002:0461b15": "餘永捨貪瞋癡等一切煩惱，如是令其無餘",
    "T26n1537_002:0461b16": "永盡貪瞋癡等一切煩惱，令永調伏、令永止",
    "T26n1537_002:0461b17": "息、令永寂靜，得上調御、得勝調御、得勝清",
    "T26n1537_002:0461b18": "涼，永除曲穢，善滅慢覆及諂垢濁，是故如來",
    "T26n1537_002:0461b19": "名調御士。天人師者，如世尊告阿難陀言：我",
    "T26n1537_002:0461b20": "非但與苾芻、苾芻尼、鄔波索迦、鄔波斯迦四眾",
    "T26n1537_002:0461b21": "為師，然我亦與諸天魔梵、沙門婆羅門等諸",
    "T26n1537_002:0461b22": "天人眾為師、為勝師、為隨師，為範、為勝範、為",
    "T26n1537_002:0461b23": "隨範，為將為導，是故如來名天人師。所言",
    "T26n1537_002:0461b24": "佛者，謂於如來無學智見明鑒覺慧照現觀",
    "T26n1537_002:0461b25": "等已能具起及得成就，故名為佛。且如有一",
    "T26n1537_002:0461b26": "大婆羅門來詣佛所，以妙伽他讚問佛曰：",
    "T26n1537_002:0461b27": "「稽首世導師，　　名最上覺者，",
    "T26n1537_002:0461b28": "　何緣父母等，　　號尊名佛陀？」",
    "T26n1537_002:0461b29": "世尊哀愍彼婆羅門，亦以伽他而告彼曰：",
    "T26n1537_002:0461c01": "「婆羅門當知，　　我如去來佛，",
    "T26n1537_002:0461c02": "　成就覺者相，　　故我名佛陀。",
    "T26n1537_002:0461c03": "　婆羅門當知，　　我觀三世行，",
    "T26n1537_002:0461c04": "　皆有生滅法，　　故我名佛陀。",
    "T26n1537_002:0461c05": "　婆羅門當知，　　我於應知斷，",
    "T26n1537_002:0461c06": "　證脩事已辦，　　故我名佛陀。",
    "T26n1537_002:0461c07": "　婆羅門當知，　　我於一切境，",
    "T26n1537_002:0461c08": "　具一切智見，　　故我名佛陀。",
    "T26n1537_002:0461c09": "　婆羅門當知，　　我於無量劫，",
    "T26n1537_002:0461c10": "　脩諸純淨行，　　經無量死生，",
    "T26n1537_002:0461c11": "　今於最後身，　　離塵垢毒箭，",
    "T26n1537_002:0461c12": "　證得無上覺，　　故我名佛陀。」",
    "T26n1537_002:0461c13": "薄伽梵者，謂有善法名薄伽梵，成就無上諸",
    "T26n1537_002:0461c14": "善法故；或脩善法，名薄伽梵，已脩無上諸善",
    "T26n1537_002:0461c15": "法故。又佛世尊圓滿脩習身戒心慧，成就大",
    "T26n1537_002:0461c16": "悲我無限無量，成無量法，名薄伽梵。又佛",
    "T26n1537_002:0461c17": "世尊具大威德，能往能至、能壞能成、能自在",
    "T26n1537_002:0461c18": "轉，名薄伽梵。又佛世尊，永破一切貪瞋癡等",
    "T26n1537_002:0461c19": "惡不善法、永破雜染後有熾然苦異熟果、永",
    "T26n1537_002:0461c20": "破當來生老病死，名薄伽梵。如有頌言：",
    "T26n1537_002:0461c21": "「永破貪瞋癡，　　惡不善法等，",
    "T26n1537_002:0461c22": "　具勝無漏法，　　故名薄伽梵。」",
    "T26n1537_002:0461c23": "又佛世尊，於未聞法能自通達得最上覺，成",
    "T26n1537_002:0461c24": "現法智、無障礙智，善解當來脩梵行果，為諸",
    "T26n1537_002:0461c25": "弟子分別解說，設大法會普施有情，名薄伽",
    "T26n1537_002:0461c26": "梵。如有頌言：",
    "T26n1537_002:0461c27": "「如來設法會，　　普哀愍無依；",
    "T26n1537_002:0461c28": "　如是天人師，　　稽首度有海。」",
    "T26n1537_002:0461c29": "又佛世尊，為諸弟子隨宜說法，皆令歡喜恭",
    "T26n1537_002:0462a01": "敬信受、如教脩行，名稱普聞遍諸方域無不",
    "T26n1537_002:0462a02": "讚禮，名薄伽梵。若聖弟子以如是相隨念諸",
    "T26n1537_002:0462a03": "佛，見為根本、證智相應，諸信信性、現前信性、",
    "T26n1537_002:0462a04": "隨順印可、愛慕愛慕性、心證心淨，是名佛",
    "T26n1537_002:0462a05": "證淨。若能於此勸勵安立，當知是名方便勸",
    "T26n1537_002:0462a06": "勵安立令住佛證淨中。",
    "T26n1537_002:0462a07": "云何法證淨？如世尊言：此聖弟子，以如是相",
    "T26n1537_002:0462a08": "隨念正法，謂佛正法善說、現見、無熱、應時、引",
    "T26n1537_002:0462a09": "導、近觀、智者內證。所言此者，謂此欲界、或此",
    "T26n1537_002:0462a10": "世界、此贍部洲。又言此者，謂即此身，持等持、",
    "T26n1537_002:0462a11": "軀等軀、聚得自體。又言此者，謂此處生佛及",
    "T26n1537_002:0462a12": "弟子、諸仙牟尼、諸聰叡者、善調伏者、善調順",
    "T26n1537_002:0462a13": "者。又言此者，謂即於此教授教誡善說法中，",
    "T26n1537_002:0462a14": "是故言此。言聖弟子者，聖謂佛法僧，歸依",
    "T26n1537_002:0462a15": "佛法僧故名聖弟子。以如是相隨念法者，謂",
    "T26n1537_002:0462a16": "以此相、此門、此理，於正法所起念隨念、專念",
    "T26n1537_002:0462a17": "憶念，不忘不失、不遺不漏、不失法性、心明記",
    "T26n1537_002:0462a18": "性，是故名為以如是相隨念正法。言善說者，",
    "T26n1537_002:0462a19": "謂佛所說，苦真是苦、集真是集、滅真是滅、",
    "T26n1537_002:0462a20": "道真是道，故名善說。若佛世尊非苦說苦、非",
    "T26n1537_002:0462a21": "集說集、非滅說滅、非道說道，可非善說；以佛",
    "T26n1537_002:0462a22": "世尊苦說為苦、集說為集、滅說為滅、道說為",
    "T26n1537_002:0462a23": "道，故佛正法名為善說。言現見者，謂正脩習",
    "T26n1537_002:0462a24": "世尊所說苦集滅道現觀道時，於現法中即",
    "T26n1537_002:0462a25": "入苦集滅道現觀，故名現見。若正脩習世尊",
    "T26n1537_002:0462a26": "所說苦集滅道現觀道時，非現法中即入苦",
    "T26n1537_002:0462a27": "集滅道現觀，世尊正法可非現見；以正脩習",
    "T26n1537_002:0462a28": "世尊所說苦集滅道現觀道時，於現法中即",
    "T26n1537_002:0462a29": "入苦集滅道現觀，故佛正法名為現見。又正",
    "T26n1537_002:0462b01": "脩習世尊所說能斷見苦見集見滅見道所",
    "T26n1537_002:0462b02": "斷及脩所斷隨眠道時，於現法中即斷見苦",
    "T26n1537_002:0462b03": "見集見滅見道所斷及脩所斷一切隨眠，故",
    "T26n1537_002:0462b04": "名現見。若正脩習世尊所說能斷見苦見集",
    "T26n1537_002:0462b05": "見滅見道所斷及脩所斷隨眠道時，非現法",
    "T26n1537_002:0462b06": "中即斷見苦見集見滅見道所斷及脩所斷",
    "T26n1537_002:0462b07": "一切隨眠，世尊正法可非現見；以正脩習世",
    "T26n1537_002:0462b08": "尊所說能斷見苦見集見滅見道所斷及脩",
    "T26n1537_002:0462b09": "所斷隨眠道時，於現法中即斷見苦見集見",
    "T26n1537_002:0462b10": "滅見道所斷及脩所斷一切隨眠，故佛正法名",
    "T26n1537_002:0462b11": "為現見。又正脩習世尊所說能證見苦見集",
    "T26n1537_002:0462b12": "見滅見道所斷及脩所斷隨眠滅道時，於現法",
    "T26n1537_002:0462b13": "中即證見苦見集見滅見道所斷及脩所斷",
    "T26n1537_002:0462b14": "諸隨眠滅，故名現見。若正脩習世尊所說能",
    "T26n1537_002:0462b15": "證見苦見集見滅見道所斷及脩所斷隨眠滅",
    "T26n1537_002:0462b16": "道時，非現法中即證見苦見集見滅見道所",
    "T26n1537_002:0462b17": "斷及脩所斷諸隨眠滅，世尊正法可非現見；",
    "T26n1537_002:0462b18": "以正脩習世尊所說能證見苦見集見滅見",
    "T26n1537_002:0462b19": "道所斷及脩所斷隨眠滅道時，即證見苦見",
    "T26n1537_002:0462b20": "集見滅見道所斷及脩所斷諸隨眠滅，故佛",
    "T26n1537_002:0462b21": "正法名為現見。言無熱者，謂八支聖道名為",
    "T26n1537_002:0462b22": "無熱。所以者何？熱謂煩惱。八支聖道中，一切",
    "T26n1537_002:0462b23": "煩惱無得無近得、無有無等有，故佛正法名",
    "T26n1537_002:0462b24": "為無熱。言應時者，謂八支聖道名為應時。所",
    "T26n1537_002:0462b25": "以者何？由正修習世尊所說苦集滅道現觀",
    "T26n1537_002:0462b26": "道時，即入苦集滅道現觀，故名應時。若正脩",
    "T26n1537_002:0462b27": "習世尊所說苦集滅道現觀道，後方入苦集",
    "T26n1537_002:0462b28": "滅道現觀，世尊正法可非應時；以正脩習世",
    "T26n1537_002:0462b29": "尊所說苦集滅道現觀道時，即入苦集滅道",
    "T26n1537_002:0462c01": "現觀，故佛正法名為應時。又正脩習世尊所",
    "T26n1537_002:0462c02": "說能斷見苦見集見滅見道所斷及脩所斷",
    "T26n1537_002:0462c03": "隨眠道時，即斷見苦見集見滅見道所斷及",
    "T26n1537_002:0462c04": "脩所斷一切隨眠，故名應時。若正脩習世尊",
    "T26n1537_002:0462c05": "所說能斷見苦見集見滅見道所斷及脩所",
    "T26n1537_002:0462c06": "說隨眠道，後方斷見苦見集見滅見道所斷",
    "T26n1537_002:0462c07": "及脩所斷一切隨眠，世尊正法可非應時；以",
    "T26n1537_002:0462c08": "正脩習世尊所說能斷見苦見集見滅見道",
    "T26n1537_002:0462c09": "所斷及脩所斷隨眠道時，即斷見苦見集見",
    "T26n1537_002:0462c10": "滅見道所斷及脩所斷一切隨眠，故佛正法",
    "T26n1537_002:0462c11": "名為應時。又正脩習世尊所說能證見苦見",
    "T26n1537_002:0462c12": "集見滅見道所斷及脩所斷隨眠滅道時，即",
    "T26n1537_002:0462c13": "證見苦見集見滅見道所斷及脩所斷諸隨眠",
    "T26n1537_002:0462c14": "滅，故名應時。若正脩習世尊所說能證見苦",
    "T26n1537_002:0462c15": "見集見滅見道所斷及脩所斷隨眠滅道，後",
    "T26n1537_002:0462c16": "方證見苦見集見滅見道所斷及脩所斷諸隨",
    "T26n1537_002:0462c17": "眠滅，世尊正法可非應時；以正脩習世尊所",
    "T26n1537_002:0462c18": "說能證見苦見集見滅見道所斷及脩所斷",
    "T26n1537_002:0462c19": "隨眠滅道時，即證見苦見集見滅見道所斷",
    "T26n1537_002:0462c20": "及脩所斷諸隨眠滅，故佛正法名為應時。言",
    "T26n1537_002:0462c21": "引導者，謂八支聖道名為引導。所以者何？以",
    "T26n1537_002:0462c22": "八支聖道習修多脩習，能於苦集滅道現觀",
    "T26n1537_002:0462c23": "能引能導、能隨能逐，故佛正法名為引導。言",
    "T26n1537_002:0462c24": "近觀者，謂八支聖道名為近觀。所以者何？以",
    "T26n1537_002:0462c25": "八支聖道脩習多脩習，能於苦集滅道如實",
    "T26n1537_002:0462c26": "知見苦集滅道，故佛正法名為近觀。智者內",
    "T26n1537_002:0462c27": "證者，佛及佛弟子名為智者，世尊所說苦集",
    "T26n1537_002:0462c28": "滅道，智者自內知見、解了、正等覺為苦集滅",
    "T26n1537_002:0462c29": "道，故佛正法名智者內證。若聖弟子，以如是",
    "T26n1537_002:0463a01": "相隨念正法，見為根本、證智相應，諸信信性、現",
    "T26n1537_002:0463a02": "前信性、隨順印可、愛慕愛慕性、心證心淨，是",
    "T26n1537_002:0463a03": "名法證淨。若能於此勸勵安立，當知是名方",
    "T26n1537_002:0463a04": "便勸勵安立令住法證淨中。",
    "T26n1537_002:0463a05": "云何僧證淨？如世尊言：此聖弟子，以如是相",
    "T26n1537_002:0463a06": "隨念於僧，謂佛弟子，具足妙行、質直行、如理",
    "T26n1537_002:0463a07": "行、法隨法行、和敬行、隨法行。於此僧中，有預",
    "T26n1537_002:0463a08": "流向、有預流果、有一來向、有一來果、有不還",
    "T26n1537_002:0463a09": "向、有不還果、有阿羅漢向、有阿羅漢果，如",
    "T26n1537_002:0463a10": "是總有四雙八隻補特伽羅。佛弟子眾，戒具",
    "T26n1537_002:0463a11": "足、定具足、慧具足、解脫具足、解脫智見具",
    "T26n1537_002:0463a12": "足，應請、應屈、應恭敬、無上福田世所應供。所",
    "T26n1537_002:0463a13": "言此者，謂此欲界、或此世界、此贍部洲。又",
    "T26n1537_002:0463a14": "言此者，謂即此身，持等持、軀等軀、聚得自體。",
    "T26n1537_002:0463a15": "又言此者，謂此處生佛及弟子、諸仙牟尼、",
    "T26n1537_002:0463a16": "諸聰叡者、善調伏者、善調順者。又言此者，謂",
    "T26n1537_002:0463a17": "即於此教授教誡善說法中、是故言此。言聖",
    "T26n1537_002:0463a18": "弟子者、聖謂佛法僧、歸依佛法僧故名聖弟",
    "T26n1537_002:0463a19": "子。以如是相隨念僧者、謂以此相、此門、此理，",
    "T26n1537_002:0463a20": "於諸僧所起念隨念、專念憶念，不忘不失、不",
    "T26n1537_002:0463a21": "遺不漏，不失法性、心明記性，是故名為以如",
    "T26n1537_002:0463a22": "是相隨念於僧。言妙行者，謂世尊說有四種",
    "T26n1537_002:0463a23": "行：一、苦遲通行；二、苦速通行；三、樂遲通行；",
    "T26n1537_002:0463a24": "四、樂速通行。佛弟子眾於此中行，故名妙行。",
    "T26n1537_002:0463a25": "又世尊說有四種行：一、不安隱行；二、安隱行；",
    "T26n1537_002:0463a26": "三、調伏行；四、寂靜行。佛弟子眾唯行後三，",
    "T26n1537_002:0463a27": "故名妙行。質直行者，謂八支聖道名為質直。",
    "T26n1537_002:0463a28": "所以者何？以八支聖道不迂不曲不迴、質直",
    "T26n1537_002:0463a29": "平坦一趣。佛弟子眾於此中行，名質直行。如",
    "T26n1537_002:0463b01": "理行者，謂八支聖道名為如理。佛弟子眾於",
    "T26n1537_002:0463b02": "此中行，名如理行。又世尊說四念住、四正勝、",
    "T26n1537_002:0463b03": "四神足、五根、五力、七等覺支及正定，并資并",
    "T26n1537_002:0463b04": "具，名為如理。如世尊言：此一趣道，令諸有",
    "T26n1537_002:0463b05": "情皆得清淨、超諸愁歎、滅諸憂苦、證如理",
    "T26n1537_002:0463b06": "法，謂聖正定并資并具七聖道支，名聖正",
    "T26n1537_002:0463b07": "定資之與具。何等為七？謂初正見乃至正念。",
    "T26n1537_002:0463b08": "以聖正定？由七道支引導脩治方得成滿，故",
    "T26n1537_002:0463b09": "說名聖正定資具。佛弟子眾於此中行，名如",
    "T26n1537_002:0463b10": "理行。法隨法行者，謂涅槃名法，八支聖道名",
    "T26n1537_002:0463b11": "隨法。佛弟子眾於此中行，名法隨法行。又別",
    "T26n1537_002:0463b12": "解脫名法，別解脫律儀名隨法。佛弟子眾於",
    "T26n1537_002:0463b13": "此中行，名法隨法行。又身律儀、語律儀、命清",
    "T26n1537_002:0463b14": "淨名法，受持此法名隨法。佛弟子眾於此中",
    "T26n1537_002:0463b15": "行，名法隨法行。和敬行者，謂佛弟子眾，一",
    "T26n1537_002:0463b16": "戒、一學、一說、一別解脫，同戒、同學、同說、同",
    "T26n1537_002:0463b17": "別解脫。受具百歲所應學處，初受具者亦於",
    "T26n1537_002:0463b18": "中學；初受具者所應學處，受具百歲亦於中",
    "T26n1537_002:0463b19": "學。如受具百歲所應學法，初受具者亦如是",
    "T26n1537_002:0463b20": "學；如初受具者所應學法，受具百歲亦如是",
    "T26n1537_002:0463b21": "學。佛弟子眾能於此中一戒性、一學性、一",
    "T26n1537_002:0463b22": "說性、一別解脫性、同戒性、同學性、同說性、",
    "T26n1537_002:0463b23": "同別解脫性，名和敬行。又佛弟子眾，互相恭",
    "T26n1537_002:0463b24": "敬、互相推讓，於長宿者起迎合掌、慰問禮",
    "T26n1537_002:0463b25": "拜、表相和敬。佛弟子眾如是而行，名和敬",
    "T26n1537_002:0463b26": "行。隨法行者，謂八支聖道名為隨法。佛弟子",
    "T26n1537_002:0463b27": "眾於中隨順遊歷涉行，名隨法行。◎",
    "T26n1537_002:0463b28": "說一切有部法蘊足論卷第二"
}