{
    "T37n1763_009:0415b06": "2大般涅槃經集解卷第九長壽品第四卷之第二",
    "T37n1763_009:0415b08": "　釋長壽因義　出密迹力士殺童子事",
    "T37n1763_009:0415b09": "　出諸羯磨名　出入河歸海事",
    "T37n1763_009:0415b10": "　合椋牛譬　釋法性義",
    "T37n1763_009:0415b11": "　釋無想天受樂事　釋一體三寶義",
    "T37n1763_009:0415b12": "長壽品之第二",
    "T37n1763_009:0415b13": "爾時佛讚迦葉菩薩：善哉善哉。案僧亮曰：",
    "T37n1763_009:0415b14": "上說雖顯，而義旨未周，故須明也。寶亮曰：此",
    "T37n1763_009:0415b15": "下先答長壽因也。開為七段：第一許說、第二",
    "T37n1763_009:0415b16": "戒眾、第三總說、第四勸令外化、第五佛自引",
    "T37n1763_009:0415b17": "證、第六正業體相、第七釋疑也。智秀曰：此一",
    "T37n1763_009:0415b18": "品答因果兩問，即為兩別。前答因問中有三",
    "T37n1763_009:0415b19": "段：第一讚其能問、第二辨長壽因相、第三論",
    "T37n1763_009:0415b20": "義也。明駿案：此下答因問也。大分為兩：第一",
    "T37n1763_009:0415b21": "正答、第二迦葉諮難也。就正答中有五翻：第",
    "T37n1763_009:0415b22": "一從此訖「利益眾生」，先歎其能問也。有三意：",
    "T37n1763_009:0415b23": "初以遠齊諸佛、次以近等大士、後稱其弘益",
    "T37n1763_009:0415b24": "以結歎也。第二從「我無智力」訖「深智慧故」，迦",
    "T37n1763_009:0415b25": "葉仰詶歎旨也。亦有三意：初引蚊蚋為譬，不",
    "T37n1763_009:0415b26": "敢仰齊諸佛；次引藏臣為喻，謂已頂奉恭敬，",
    "T37n1763_009:0415b27": "或有片同菩薩；後自謙光云「所問管劣，豈能",
    "T37n1763_009:0415b28": "曠益，正可自利而已」也；第三從「諦聽」以下訖",
    "T37n1763_009:0415b29": "「轉為人說，誡使至心」，勸令轉教也。第四從「我",
    "T37n1763_009:0415c01": "以修集」已下，舉現在為證也。第五正答問，有",
    "T37n1763_009:0415c02": "五階。夫十地以大悲為首，五戒以不殺為先，",
    "T37n1763_009:0415c03": "是以命問之端發言在戒，故知菩薩心戒無",
    "T37n1763_009:0415c04": "自大悲者矣。今既明壽因，是故第一先舉至",
    "T37n1763_009:0415c05": "慈之譬以明自行也。第二勸行不殺，授以十",
    "T37n1763_009:0415c06": "善五戒，以顯外化也。第三俯入三塗，拔現在",
    "T37n1763_009:0415c07": "之苦，廣明悲之用也。第四發四弘誓，安慰未",
    "T37n1763_009:0415c08": "來，廣慈之用也。第五結也。天上者，自近而言",
    "T37n1763_009:0415c09": "遠耳。",
    "T37n1763_009:0415c10": "善男子！汝今未得至如一切智問等無有異。",
    "T37n1763_009:0415c11": "案僧亮曰：此下第三答問分也。僧宗曰：此問",
    "T37n1763_009:0415c12": "總一經之宏致、收萬行之樞機，仰弘聖旨，故",
    "T37n1763_009:0415c13": "重稱善以讚也。爾問我答，照理是同，諸佛敷",
    "T37n1763_009:0415c14": "揚，何以異此，故曰等諸佛也。寶亮曰：迦葉之",
    "T37n1763_009:0415c15": "實未易可詳，以迹而取，豈議照與佛齊？既所",
    "T37n1763_009:0415c16": "問理玄，獨焉峯秀，為近見之徒須此歎耳。",
    "T37n1763_009:0415c17": "善男子！我坐道場菩提樹下至則能利益無量",
    "T37n1763_009:0415c18": "眾生。案僧宗曰：非唯仰等諸佛，亦復同昔",
    "T37n1763_009:0415c19": "大士也。昔七處八會，說《華嚴》、《方廣》，于時十方",
    "T37n1763_009:0415c20": "大士雲集論義，亦甞作此問。",
    "T37n1763_009:0415c21": "爾時迦葉菩薩復白佛言至法性虛空甚深之",
    "T37n1763_009:0415c22": "義。案僧宗曰：佛上雖歎，言過所稱，謙退未",
    "T37n1763_009:0415c23": "達，德光愈著也。智慧海者，一則深廣、二則藏",
    "T37n1763_009:0415c24": "寶也。法性虛空者，有二種：一則萬法本來無",
    "T37n1763_009:0415c25": "性、二則涅槃亦稱法性，此非思力所及。",
    "T37n1763_009:0415c26": "世尊！譬如國王髻中明珠至令我廣得深智慧",
    "T37n1763_009:0415c27": "故。案僧宗曰：謂蒙答旨，頂奉恭敬，如彼藏",
    "T37n1763_009:0415c28": "臣也。",
    "T37n1763_009:0415c29": "爾時佛告迦葉菩薩至既聽受已轉為人說。",
    "T37n1763_009:0416a01": "案僧亮曰：大乘之法，不為一人守護之，方應",
    "T37n1763_009:0416a02": "無邊而流通也。僧宗曰：將答所問事，須誡而",
    "T37n1763_009:0416a03": "勅之。夫宗致幽玄，非輕心所受，雖復言指迦",
    "T37n1763_009:0416a04": "葉，而意在時眾也。",
    "T37n1763_009:0416a05": "善男子！我以修集如是業故至今復為人廣說",
    "T37n1763_009:0416a06": "是義。案僧宗曰：所明不虛，乃引我為證也。",
    "T37n1763_009:0416a07": "善男子！譬如王子犯罪繫獄至大慈大悲大喜",
    "T37n1763_009:0416a08": "大捨。案僧亮曰：此先譬說、後法說也。菩薩",
    "T37n1763_009:0416a09": "有外行內行。慈是外行之因，八河歸海，外行",
    "T37n1763_009:0416a10": "果也；群生是內行因，涅槃佛性，是內行果也。",
    "T37n1763_009:0416a11": "次說三寶一體，重顯二果常也。王自迴駕者，",
    "T37n1763_009:0416a12": "獄為不淨，非王行處，慈故至也。五道是苦，非",
    "T37n1763_009:0416a13": "菩薩所居，亦以慈故，難至而能至也。",
    "T37n1763_009:0416a14": "授不殺戒教修善法至隨所壽終生於天上。",
    "T37n1763_009:0416a15": "案僧亮曰：慈本救苦，戒是救苦之本、濟慈之",
    "T37n1763_009:0416a16": "行也。生於天上者，因地現報也。僧宗曰：十善",
    "T37n1763_009:0416a17": "四等是要行，四弘誓是要願也。十善中略指",
    "T37n1763_009:0416a18": "不殺為長壽因者，蓋取其相似義也；餘九略",
    "T37n1763_009:0416a19": "不說耳。寶亮曰：別有經明四弘誓配四諦也，",
    "T37n1763_009:0416a20": "謂未度苦者說苦諦令度、未免縛者說集諦",
    "T37n1763_009:0416a21": "令解也、未涅槃者說滅諦令會也、末安者說",
    "T37n1763_009:0416a22": "道諦令安也。其心曠故名弘，必能行故名誓",
    "T37n1763_009:0416a23": "也。",
    "T37n1763_009:0416a24": "爾時迦葉菩薩復白佛言至實作子想如羅睺",
    "T37n1763_009:0416a25": "羅。案僧宗曰：此舉事為難，謂不等也。物情",
    "T37n1763_009:0416a26": "見昔往往治罪，如似傷慈，故須明也。明駿案：",
    "T37n1763_009:0416a27": "此下第二迦葉難也。難意有兩。承上旨云：行",
    "T37n1763_009:0416a28": "慈持戒為因，得長壽為果。今此第一先難令",
    "T37n1763_009:0416a29": "無慈，而犯殺戒，使因義不立也；後第二舉現",
    "T37n1763_009:0416b01": "見涅槃，無長壽果也。若有長因，果不容短；果",
    "T37n1763_009:0416b02": "必不長，故知無因。反䨱兩關以成其義也。就",
    "T37n1763_009:0416b03": "前關中有三翻：第一定子想之慈也；第二舉",
    "T37n1763_009:0416b04": "事，以金剛神為成難也；第三舉理，以塗割為",
    "T37n1763_009:0416b05": "類也。此即第一定慈也。三種惡人亦作子想",
    "T37n1763_009:0416b06": "不耶？有兩階：先迦葉定、後佛答也。",
    "T37n1763_009:0416b07": "迦葉菩薩復白佛言至同於子想如羅睺羅。",
    "T37n1763_009:0416b08": "案僧亮曰：慈實不等，以二事為證。一以眾生",
    "T37n1763_009:0416b09": "不可等，謂破戒是也；二以菩薩慈事不等，力",
    "T37n1763_009:0416b10": "士所殺童子是也。承佛旨者，佛尚不等，況菩",
    "T37n1763_009:0416b11": "薩乎。僧宗曰：金剛即菩薩也。既承神旨，則二",
    "T37n1763_009:0416b12": "聖共殺，斯不等明矣。",
    "T37n1763_009:0416b13": "佛告迦葉：汝今不應至同於子想如羅睺羅。",
    "T37n1763_009:0416b14": "案僧亮曰：白衣毀法尚加苦治，況出家耶？",
    "T37n1763_009:0416b15": "僧宗曰：聖人與奪，利益有時，未必待化；但迦",
    "T37n1763_009:0416b16": "葉所舉之事，實是化耳。明駿案：此下佛答有",
    "T37n1763_009:0416b17": "五階。第一拂迹，顯童子是化；第二明王法與",
    "T37n1763_009:0416b18": "佛法曲異，以證不殺也；第三以小況大，若放",
    "T37n1763_009:0416b19": "一光尚與無畏，況當有殺也；第四舉三譬，明",
    "T37n1763_009:0416b20": "未後行法，四眾能治破法罪人，得福無量；第",
    "T37n1763_009:0416b21": "五雙結二旨，若不治者得無量罪，能如法治",
    "T37n1763_009:0416b22": "是我弟子也。",
    "T37n1763_009:0416b23": "善男子！譬如國王至諸行惡之人有果報故。",
    "T37n1763_009:0416b24": "案僧亮曰：佛以三事證平等也。一以羯磨治",
    "T37n1763_009:0416b25": "罪，不斷其命；二以光照，光是慈果，施無畏也；",
    "T37n1763_009:0416b26": "三治眾得福，不害於慈也。寶亮曰：人若猶有",
    "T37n1763_009:0416b27": "信者，則不得斷命。夫生道萬端，何必苟在斯",
    "T37n1763_009:0416b28": "法？比丘自可依法而立德，豈懼譏呵而壞行",
    "T37n1763_009:0416b29": "耶？",
    "T37n1763_009:0416c01": "善男子！汝今當知如來即是至具有如是無量",
    "T37n1763_009:0416c02": "勢力。案僧亮曰：得無量福者，先以事況也。",
    "T37n1763_009:0416c03": "將欲滅之者，不悔則滅，能悔則止。彼王以二",
    "T37n1763_009:0416c04": "事故得福：一怜愍人民、二令惡者修善。治法",
    "T37n1763_009:0416c05": "比丘，一以護法、二令修善也。下以翦樹拔髮",
    "T37n1763_009:0416c06": "偏與護法為作譬。",
    "T37n1763_009:0416c07": "善男子！未可見法汝欲見者至即應驅遣呵責",
    "T37n1763_009:0416c08": "舉處。案僧亮曰：此第三事引證也。明未來",
    "T37n1763_009:0416c09": "護法得福無量，以明必有深利益也。",
    "T37n1763_009:0416c10": "若善比丘見壞法者至是我弟子真聲聞也。",
    "T37n1763_009:0416c11": "明駿案：此弟五階，雙結得失也。",
    "T37n1763_009:0416c12": "迦葉菩薩復白佛言至若治毀禁是言則失。",
    "T37n1763_009:0416c13": "案僧宗曰：向以童子為化，顯無不等之失。然",
    "T37n1763_009:0416c14": "猶治罪人，於慈成硋，是故引此塗割二事以",
    "T37n1763_009:0416c15": "為問。",
    "T37n1763_009:0416c16": "佛告迦葉：善男子！譬如國王至如是教誨得福",
    "T37n1763_009:0416c17": "無量。案僧宗曰：將欲答難，先舉譬也。國王",
    "T37n1763_009:0416c18": "譬佛，大臣譬通法菩薩，諸子譬四眾，端正譬",
    "T37n1763_009:0416c19": "得理之解不偏也。寶亮曰：明如來以四部弟",
    "T37n1763_009:0416c20": "子付弘法之人，教成就也。假令三部弟子不",
    "T37n1763_009:0416c21": "從誨喻、不盡成道，而餘有一眾，不可以少欲",
    "T37n1763_009:0416c22": "而不治也。所以不得罪者，有二意：一無有惡",
    "T37n1763_009:0416c23": "心、二明運慈故也。",
    "T37n1763_009:0416c24": "善男子！如來亦爾至亦能善知宿世之事。案",
    "T37n1763_009:0416c25": "僧宗曰：合譬，以凡況聖。答難，顯一子之平等",
    "T37n1763_009:0416c26": "非謬也。",
    "T37n1763_009:0416c27": "迦葉菩薩復白佛言至如來不應作如是言。",
    "T37n1763_009:0416c28": "案寶亮曰：將欲說果，以果難因。現果不長，",
    "T37n1763_009:0416c29": "往因寧等耶？僧宗曰：雖復捉果尋因，而事在",
    "T37n1763_009:0417a01": "難果，即答長壽果問也。智秀曰：猶是難因也。",
    "T37n1763_009:0417a02": "因必是實，理召常果，則不應涅槃。今已果徵",
    "T37n1763_009:0417a03": "因，因非實矣。以此而推，故知猶是難因，未是",
    "T37n1763_009:0417a04": "答果也。有兩翻：第一難、第二答也。就難中有",
    "T37n1763_009:0417a05": "三階：第一直謂不應長壽之旨、第二舉譬、第",
    "T37n1763_009:0417a06": "三合譬結難。此即第一，將欲為難，先領旨也。",
    "T37n1763_009:0417a07": "何以故？如知法人能說種種至是知法人言行",
    "T37n1763_009:0417a08": "相違。案智秀曰：此第二階舉譬也。",
    "T37n1763_009:0417a09": "如來所言亦復如是至得是短壽不滿百年。",
    "T37n1763_009:0417a10": "案智秀曰：第三階合譬結難也。",
    "T37n1763_009:0417a11": "佛告迦葉：善男子！汝今何緣至於諸常中最為",
    "T37n1763_009:0417a12": "第一。案智秀曰：此第二翻，佛直呵答而已。",
    "T37n1763_009:0417a13": "上來所明，不應復有如此麁言。",
    "T37n1763_009:0417a14": "迦葉菩薩復白佛言：世尊！云何如來得壽無量。",
    "T37n1763_009:0417a15": "案僧宗曰：若語其事，但八十年也。而云諸",
    "T37n1763_009:0417a16": "常法中最第一者，不應無旨，是故問言云何",
    "T37n1763_009:0417a17": "常也。智秀曰：此下答第二長壽果問也。答問",
    "T37n1763_009:0417a18": "不同，或須重稱問以求答、或直爾而問、或因",
    "T37n1763_009:0417a19": "答前餘勢仍為答者。此答中有三別：第一正",
    "T37n1763_009:0417a20": "答長壽義、第二設難、第三改正三歸。從此訖",
    "T37n1763_009:0417a21": "「壽命第一」，正答問也。有兩意：初迦葉問、後佛",
    "T37n1763_009:0417a22": "答也。",
    "T37n1763_009:0417a23": "佛告迦葉：善男子！如八大河至及諸小河悉入",
    "T37n1763_009:0417a24": "大海。案道生曰：所以歸海者，至下者也。其",
    "T37n1763_009:0417a25": "以眾流為海之水，水亦名為海矣。",
    "T37n1763_009:0417a26": "迦葉！如是一切人中天上至悉入如來壽命海",
    "T37n1763_009:0417a27": "中。案道生曰：如來何壽？以百姓為壽耳，謂",
    "T37n1763_009:0417a28": "之壽海。",
    "T37n1763_009:0417a29": "是故如來壽命無量。案法瑤曰：夫長壽之",
    "T37n1763_009:0417b01": "由，窮不殺之理。然人天之命亦少分不殺，是",
    "T37n1763_009:0417b02": "則入佛壽命少分因也，故云一切命皆入佛",
    "T37n1763_009:0417b03": "命海中也。僧宗曰：海之吞納眾流，無有增咸；",
    "T37n1763_009:0417b04": "因地萬善鍾於極果，以因滿則常也。又《勝鬘",
    "T37n1763_009:0417b05": "經》言「如來藏即是佛性，在因為藏、在果為佛，",
    "T37n1763_009:0417b06": "非始非終，隱顯為異耳。」若眾生無性者，中間",
    "T37n1763_009:0417b07": "亦可斷絕；以其性義不亡，必應成佛，至佛乃",
    "T37n1763_009:0417b08": "常。如眾流至海更無去處，故惑盡行周，得佛",
    "T37n1763_009:0417b09": "自常也。寶亮曰：海是納流之器，如來之壽是",
    "T37n1763_009:0417b10": "眾命之極。研辨其旨，凡有三義，其兩義玄推、",
    "T37n1763_009:0417b11": "一義從文。第一明眾生壽命皆是如來壽命，",
    "T37n1763_009:0417b12": "海內無有過於佛者；第二眾生壽命雖復無",
    "T37n1763_009:0417b13": "量，流轉不定，至佛方住；第三明菩薩在行地",
    "T37n1763_009:0417b14": "之日施眾生命，以此為因，得果之日則不容",
    "T37n1763_009:0417b15": "短促。然經言眾生生死，如蠶作繭，非聖所教。",
    "T37n1763_009:0417b16": "而今乃言施命為因，此實難曉。又言眾生可",
    "T37n1763_009:0417b17": "害，而行道者無有害心，即名施命，此復難",
    "T37n1763_009:0417b18": "解。夫聖人出世，正欲令人斷煩惱滅生死。若",
    "T37n1763_009:0417b19": "從此義應是奪命，而言施命者何耶？夫命者",
    "T37n1763_009:0417b20": "名之為生，生於真壽，真壽者即法性身也。是",
    "T37n1763_009:0417b21": "故聖人使眾生修道，顯真常之壽。聖意在此，",
    "T37n1763_009:0417b22": "故為施命也。",
    "T37n1763_009:0417b23": "復次迦葉！譬如阿耨達池至如來亦爾出一切",
    "T37n1763_009:0417b24": "命。案道生曰：以百姓壽為壽，感必出矣。出",
    "T37n1763_009:0417b25": "必無窮，若陂池也。法瑤曰：此明天人壽命皆",
    "T37n1763_009:0417b26": "由佛化所得，故曰從如來命出一切命也。僧",
    "T37n1763_009:0417b27": "宗曰：前譬明入，今譬明出也。《大品經》言「一切",
    "T37n1763_009:0417b28": "天人、剎利大姓，乃至居士，一切皆由菩薩所",
    "T37n1763_009:0417b29": "化」也。明因地之時施一切命，化功則應還於",
    "T37n1763_009:0417c01": "化主，故至佛則常也。",
    "T37n1763_009:0417c02": "迦葉！譬如一切諸常法中至於諸常中最為第",
    "T37n1763_009:0417c03": "一。案智秀曰：上海譬雖明形待因時之命",
    "T37n1763_009:0417c04": "在果為極，未顯終竟不盡，故以此譬更明無",
    "T37n1763_009:0417c05": "盡如虛空。",
    "T37n1763_009:0417c06": "迦葉！譬如諸藥醍醐第一至於眾生中壽命第",
    "T37n1763_009:0417c07": "一。案智秀曰：讚歎常旨也。解由境生，不無",
    "T37n1763_009:0417c08": "除惑之功，故擬況醍醐。",
    "T37n1763_009:0417c09": "迦葉菩薩復白佛言至常宣妙法如注大雨。",
    "T37n1763_009:0417c10": "案僧宗曰：承機致請也。上乃明妙果是常，未",
    "T37n1763_009:0417c11": "明迹須必滅。今因迦葉致請，明丈六非實，以",
    "T37n1763_009:0417c12": "下況上，則本迹可知矣。寶亮曰：明理既竟，引",
    "T37n1763_009:0417c13": "四事證也。第一借近況遠、第二明有常之名。",
    "T37n1763_009:0417c14": "根本在佛、第三引法性為證、第四明一體三",
    "T37n1763_009:0417c15": "寶唯一極為證。此即第一也。智秀曰：答問顯",
    "T37n1763_009:0417c16": "常已明於前，此下第二更舉三緣為證。此第",
    "T37n1763_009:0417c17": "一引伏難也。既云常，則應常住；既不住，便是",
    "T37n1763_009:0417c18": "無常。",
    "T37n1763_009:0417c19": "迦葉！汝今不應於如來所至是故現捨入於涅",
    "T37n1763_009:0417c20": "槃。案寶亮曰：外道五通尚能延促自在，豈",
    "T37n1763_009:0417c21": "況如來具以自在示同毒樹。",
    "T37n1763_009:0417c22": "迦葉！當知佛是常法至既脩集已廣為人說。",
    "T37n1763_009:0417c23": "案智秀曰：此章中有兩翻，第一難、第二答。",
    "T37n1763_009:0417c24": "答中有兩階，前正況答、此結勸。",
    "T37n1763_009:0417c25": "爾時迦葉菩薩白佛言至微塵世性亦不現故。",
    "T37n1763_009:0417c26": "案僧亮曰：將說內行因果，先難果常也。若",
    "T37n1763_009:0417c27": "果不常現，云何得與世法別也。性者，異道計",
    "T37n1763_009:0417c28": "云：以冥初為世間性也。法瑤曰：前明如來常",
    "T37n1763_009:0417c29": "理曉然，但據今日現入涅槃似是虛妄，則與",
    "T37n1763_009:0418a01": "世間所說同也。若無以辨異，則致或者眾。故",
    "T37n1763_009:0418a02": "發斯問，使畫然有判也。僧宗曰：就答果中有",
    "T37n1763_009:0418a03": "四章。第一寄言行相違，顯本是常也。雖知是",
    "T37n1763_009:0418a04": "常，外道亦言有常。第二釋常我之名本在於",
    "T37n1763_009:0418a05": "佛，為外道所竊。今釋其真偽，真則佛法涅槃，",
    "T37n1763_009:0418a06": "其體是常，常即法性。但昔涅槃亦言法性，二",
    "T37n1763_009:0418a07": "教既同，事須洗釋，故第三簡今昔二名同明",
    "T37n1763_009:0418a08": "法性、所明不同。昔明法性，但以單滅；今明法",
    "T37n1763_009:0418a09": "性，常而妙有。極果體圓備三歸之德，是故第",
    "T37n1763_009:0418a10": "四勸厲行人使歸依也。有何異有，誠知本當，",
    "T37n1763_009:0418a11": "但即事為滅也。如即外道亦有空言，俱無事",
    "T37n1763_009:0418a12": "驗。滯言之徒無以取信，願佛為釋，使真偽有",
    "T37n1763_009:0418a13": "在也。智秀曰：此下第二意，舉例重貴也。若",
    "T37n1763_009:0418a14": "同不現者，則應俱是無常。",
    "T37n1763_009:0418a15": "佛告迦葉：譬如長者。案僧亮曰：果不常現，",
    "T37n1763_009:0418a16": "迹不可辨，乃因譬以釋之。此譬中有四分義：",
    "T37n1763_009:0418a17": "初譬佛在世，讀誦得旨，修成佛也。第二譬佛",
    "T37n1763_009:0418a18": "始滅，得佛遺法，不解深義，猶得人天也。第三",
    "T37n1763_009:0418a19": "譬己智慧，又無慈悲，欲求自度，不解究竟，不",
    "T37n1763_009:0418a20": "成佛果也。第四求常之心遂生耶見，見多",
    "T37n1763_009:0418a21": "者則失人天，少則不失也。長者，譬佛也。寶",
    "T37n1763_009:0418a22": "亮所釋與此同，唯合第四為第三耳；僧宗",
    "T37n1763_009:0418a23": "開第四譬為第五。",
    "T37n1763_009:0418a24": "多有諸牛。案僧亮曰：經藏也。牛出五味，經",
    "T37n1763_009:0418a25": "生五果也。",
    "T37n1763_009:0418a26": "同共一群。案僧亮曰：歸一解脫也。僧宗",
    "T37n1763_009:0418a27": "曰：雖復十二部中理味有異，然同一佛說也。",
    "T37n1763_009:0418a28": "付放牧人。案僧亮曰：弘通菩薩。",
    "T37n1763_009:0418a29": "令逐水草。案僧亮曰：受學弟子。",
    "T37n1763_009:0418b01": "唯為醍醐不求乳酪。案僧亮曰：所謂諸佛",
    "T37n1763_009:0418b02": "為一大事因緣出於世也。法瑤曰：人天為乳",
    "T37n1763_009:0418b03": "酪，二乘為生蘇，菩薩為熟蘇，唯佛為醍醐耳。",
    "T37n1763_009:0418b04": "彼牧牛者搆已自食。案僧亮曰：讀誦得旨。",
    "T37n1763_009:0418b05": "長者命終。案僧亮曰：佛涅槃也。此下第二",
    "T37n1763_009:0418b06": "譬也。",
    "T37n1763_009:0418b07": "所有諸牛悉為群賊之所抄掠。案僧亮曰：",
    "T37n1763_009:0418b08": "凡夫不從經旨取解，喻之抄掠也。法瑤曰：外",
    "T37n1763_009:0418b09": "道盜竊遺餘經法，謂之抄掠也。寶亮曰：雖復",
    "T37n1763_009:0418b10": "受持，捉相心強，多諸雜偽，不得真理。",
    "T37n1763_009:0418b11": "賊得牛已無有婦女。案道生曰：作醍醐者，",
    "T37n1763_009:0418b12": "本是婦女所能，若從其受，必有成理。今云無",
    "T37n1763_009:0418b13": "者，譬無弘通之近賢聖善友，所以無成。",
    "T37n1763_009:0418b14": "即自搆將得已而食。案道生曰：凡夫橫取，",
    "T37n1763_009:0418b15": "凡有三焉，此其一也。雖復無師，藉以讀誦之",
    "T37n1763_009:0418b16": "善，或受人天而計之為福，橫之一。僧亮曰：",
    "T37n1763_009:0418b17": "去聖曰近，由得人天資也。法瑤曰：雖無出要，",
    "T37n1763_009:0418b18": "亦得少善，譬搆將也。寶亮曰：雖無慧方便，非",
    "T37n1763_009:0418b19": "不以相心受持。",
    "T37n1763_009:0418b20": "爾時群賊各相謂言至名為世間第一上味。",
    "T37n1763_009:0418b21": "案僧亮曰：第三譬也。知經大意，以人天漸",
    "T37n1763_009:0418b22": "進，終期為佛也。何方得之者，自知無解，無方",
    "T37n1763_009:0418b23": "便也。僧宗曰：雖得常名，不解趣常之實。",
    "T37n1763_009:0418b24": "我等無器。案僧亮曰：菩薩以大悲為器、忘",
    "T37n1763_009:0418b25": "身濟物，自審無之法也。法瑤曰：不知求涅槃",
    "T37n1763_009:0418b26": "之方也。曇濟曰：慈戒為萬行之器，自知無也。",
    "T37n1763_009:0418b27": "僧宗曰：謂此身非受道器也。",
    "T37n1763_009:0418b28": "設使得乳無安置處。案僧亮曰：謂設得人",
    "T37n1763_009:0418b29": "天，非求佛之因也。僧宗曰：既云假設，則無得",
    "T37n1763_009:0418c01": "理也。非唯二乘無漏不可，而辨設行地之善，",
    "T37n1763_009:0418c02": "亦非所辨也。智秀曰：非唯無安涅槃極果之",
    "T37n1763_009:0418c03": "處，設得微善如乳，亦無正信之器為其本也。",
    "T37n1763_009:0418c04": "復共相謂唯有皮囊可以盛之。案僧亮曰：",
    "T37n1763_009:0418c05": "欲學聲聞受身，如皮囊受水，不盛醍醐也。法",
    "T37n1763_009:0418c06": "瑤曰：雖知涅槃方便，而有讀誦之善，非正解，",
    "T37n1763_009:0418c07": "唯得人天。",
    "T37n1763_009:0418c08": "雖有盛處不知攢搖。案僧亮曰：攢譬思慧、",
    "T37n1763_009:0418c09": "搖譬修慧，雖自求度，而不生二慧也。僧宗曰：",
    "T37n1763_009:0418c10": "正是無方便之說也。上來諸句未若此顯，但",
    "T37n1763_009:0418c11": "保著人天，不知推求更有勝此者也。寶亮曰：",
    "T37n1763_009:0418c12": "雖復欲行小乘，不知作假名法空觀行。",
    "T37n1763_009:0418c13": "漿猶難得況復生蘇。案道生曰：精純成蘇，",
    "T37n1763_009:0418c14": "餘汁為漿。二乘成道，身則是餘。苟不解常，乖",
    "T37n1763_009:0418c15": "此遠矣，橫之二也。僧亮曰：向果譬漿、得果譬",
    "T37n1763_009:0418c16": "蘇，既無二慧，得之與向皆不成也。法瑤曰：既",
    "T37n1763_009:0418c17": "不知解說之攢搖，世俗之善猶尚難得，況二",
    "T37n1763_009:0418c18": "乘果乎。曇濟曰：聲聞向中七方便，譬漿也。僧",
    "T37n1763_009:0418c19": "宗曰：初地至七地如生蘇，八地至十地如熟",
    "T37n1763_009:0418c20": "蘇，漿非五味之限。今明既不知攢求勝出之",
    "T37n1763_009:0418c21": "善，乃至住前凡夫有漏之善尚不可得，豈況",
    "T37n1763_009:0418c22": "上住真味生蘇當可得耶？寶亮曰：信首五根",
    "T37n1763_009:0418c23": "亦不立。",
    "T37n1763_009:0418c24": "爾時諸賊以醍醐故加之以水。案僧亮曰：",
    "T37n1763_009:0418c25": "此第四譬也。求常不已，遂生邪見也。法瑤曰：",
    "T37n1763_009:0418c26": "雖知此經能得常果，而不能知常之所在，更",
    "T37n1763_009:0418c27": "說種種常法，謂加之以水也。僧宗曰：第四譬",
    "T37n1763_009:0418c28": "也。醍醐為物，其質甚清，欲速得故，加水令",
    "T37n1763_009:0418c29": "清。是則清色相似，其味則殊。雖知涅槃是常",
    "T37n1763_009:0419a01": "樂法，欲速得故，乃計此身即是常樂，名同而",
    "T37n1763_009:0419a02": "實異也。譬加以水，則損雜血之乳；若計身為",
    "T37n1763_009:0419a03": "我，則損人天之善也。寶亮曰：此下第三譬，悉",
    "T37n1763_009:0419a04": "起諸耶見也。",
    "T37n1763_009:0419a05": "以水多故乳酪醍醐一切俱失。案道生曰：",
    "T37n1763_009:0419a06": "又謂經得常住勝解，而不識之，更說種種耶",
    "T37n1763_009:0419a07": "常之法。常耶既增，壞本常味，五時俱失，橫之",
    "T37n1763_009:0419a08": "三也。僧亮曰：耶見多者能斷善根，人天俱",
    "T37n1763_009:0419a09": "失；少者，由信因果也。法瑤曰：加以倒常之水，",
    "T37n1763_009:0419a10": "壞真常故，五味失也。僧宗曰：第五譬，遂斷善",
    "T37n1763_009:0419a11": "根，乃至人天因果頓失也。",
    "T37n1763_009:0419a12": "凡夫亦爾雖有善法皆是如來正法之餘。",
    "T37n1763_009:0419a13": "案道生曰：合譬也。佛經令人得戒定智慧，斯",
    "T37n1763_009:0419a14": "三法者本是得佛之要道也。彼以取世樂故，",
    "T37n1763_009:0419a15": "失本為餘也，取世樂故為棄也。",
    "T37n1763_009:0419a16": "何以故？如來世尊入涅槃後至如彼諸賊劫掠",
    "T37n1763_009:0419a17": "群牛。案道生曰：本不應取，以世樂而取，謂",
    "T37n1763_009:0419a18": "之為盜竊也。僧亮曰：合第二譬也。",
    "T37n1763_009:0419a19": "諸凡夫人雖復得是戒定智慧無有方便不能",
    "T37n1763_009:0419a20": "解脫。案道生曰：不解戒定智為常住解脫",
    "T37n1763_009:0419a21": "因義，故不解解說，合二橫也。",
    "T37n1763_009:0419a22": "以是義故不能獲得至不知方便亡失醍醐。",
    "T37n1763_009:0419a23": "案僧亮曰：合第三第四無方便譬也。寶亮",
    "T37n1763_009:0419a24": "曰：自「凡夫亦爾」至此，合第二譬。",
    "T37n1763_009:0419a25": "又如群賊為醍醐故至如彼群賊不得醍醐。",
    "T37n1763_009:0419a26": "案僧亮曰：此別合上第三譬。上云多水，未被",
    "T37n1763_009:0419a27": "合也。何者？夫耶見有輕重，重者說無因果，",
    "T37n1763_009:0419a28": "人天都失；輕者謬計涅槃，或得人天也。僧",
    "T37n1763_009:0419a29": "宗曰：此乃舉第四譬而先合第五譬也。寶亮",
    "T37n1763_009:0419b01": "曰：此合第三譬也，闕不合初耳。",
    "T37n1763_009:0419b02": "是諸凡夫有少梵行至如彼群賊加水之乳。",
    "T37n1763_009:0419b03": "案道生曰：雖更加常，未斷善根者，猶以少",
    "T37n1763_009:0419b04": "善生欲界天，合三橫也。",
    "T37n1763_009:0419b05": "而是凡夫實不知因至雖復說之而實不知。",
    "T37n1763_009:0419b06": "案道生曰：尚不知世善故生天，豈知歸三寶",
    "T37n1763_009:0419b07": "耶？僧亮曰：是加水之中小加者也。不知因修",
    "T37n1763_009:0419b08": "梵行者，人天近因尚不能知，況出世常因而",
    "T37n1763_009:0419b09": "能知耶？僧宗曰：修少梵行受少樂者，合自構",
    "T37n1763_009:0419b10": "而食也，如彼群賊。加水之乳，更舉第四譬也，",
    "T37n1763_009:0419b11": "而是凡夫，實不能知。因少梵行者，即是加水",
    "T37n1763_009:0419b12": "也，因名所以。既計身為常，豈達真常所以也。",
    "T37n1763_009:0419b13": "寶亮曰：此下釋教也。昔唱外道生天，謂言用",
    "T37n1763_009:0419b14": "耶見為因。今釋云非是因耶見作因，乃是",
    "T37n1763_009:0419b15": "昔日供養父母，有孝敬之善為因故也。外道",
    "T37n1763_009:0419b16": "既不知此理，豈知出生死之路，橫計顛倒以",
    "T37n1763_009:0419b17": "成大耶。",
    "T37n1763_009:0419b18": "是故如來出世之後至群賊退散牛無損命。",
    "T37n1763_009:0419b19": "案道生曰：後佛出世，說真常也。僧亮曰：譬",
    "T37n1763_009:0419b20": "後佛出生也。凡夫橫求，理本常存，三世諸佛",
    "T37n1763_009:0419b21": "同共一道也。僧宗曰：上五譬明外道竊得常",
    "T37n1763_009:0419b22": "名而無常實。今明常名，始終還於佛也。前",
    "T37n1763_009:0419b23": "合譬已竟，此義生耳。",
    "T37n1763_009:0419b24": "時轉輪王即以諸牛至一切眾生無有患苦。",
    "T37n1763_009:0419b25": "案僧宗曰：明釋迦出也，還以常法付菩薩。",
    "T37n1763_009:0419b26": "法轉輪王出現世時至善說世法及出生法。",
    "T37n1763_009:0419b27": "案道生曰：善說世善，所以得常住之義，況出",
    "T37n1763_009:0419b28": "世乎。凡夫既捨，佛得持還也。",
    "T37n1763_009:0419b29": "為眾生故令諸菩薩隨而演說。案道生曰：",
    "T37n1763_009:0419c01": "以付菩薩使得常解，道兼天下。",
    "T37n1763_009:0419c02": "菩薩摩訶薩既得醍醐至所謂如來常樂我淨。",
    "T37n1763_009:0419c03": "案僧宗曰：合有二意，前合賊散、後合付菩",
    "T37n1763_009:0419c04": "薩也。",
    "T37n1763_009:0419c05": "以是義故善男子至要是如來非是餘法。案",
    "T37n1763_009:0419c06": "道生曰：以上來而言之，常法虛實，居然有在",
    "T37n1763_009:0419c07": "也。智秀曰：結答難也。",
    "T37n1763_009:0419c08": "迦葉！應當如是知如來身至隨我所行至我至",
    "T37n1763_009:0419c09": "處。案智秀曰：勸受持也。",
    "T37n1763_009:0419c10": "善男子！若有脩習如是二字至即是諸佛之法",
    "T37n1763_009:0419c11": "性也。案道生曰：法者，無復非法之義也。性",
    "T37n1763_009:0419c12": "者，真極無變之義也。即真而無變，豈有滅耶？",
    "T37n1763_009:0419c13": "今言滅是法性，蓋無所滅耳。僧亮曰：菩薩通",
    "T37n1763_009:0419c14": "達法性，成佛涅槃。法性無滅、涅槃常住，此說",
    "T37n1763_009:0419c15": "內行果上義也。凡夫不解空，故不得涅槃，以",
    "T37n1763_009:0419c16": "空證涅槃也。寶亮曰：此下第三證佛果之",
    "T37n1763_009:0419c17": "地。以法性為壽命故，所以長遠也。有人解此",
    "T37n1763_009:0419c18": "滅相為斷滅之滅。謂之不然。何者？下文結句",
    "T37n1763_009:0419c19": "云「即是諸佛之法性也」，豈是斷滅之辭乎？今",
    "T37n1763_009:0419c20": "釋云：若能安此二字為寂滅者，佛於此人",
    "T37n1763_009:0419c21": "真入伊字涅槃，應言何以故即法性也。",
    "T37n1763_009:0419c22": "迦葉菩薩白佛言：世尊至我今云何當知是義。",
    "T37n1763_009:0419c23": "案道生曰：向云滅是法性，似若丈六猶存。",
    "T37n1763_009:0419c24": "丈六若實，故是非法中出也。法性無有非法，",
    "T37n1763_009:0419c25": "何有丈六哉？身與法性不可得竝，而有身所",
    "T37n1763_009:0419c26": "未了也。僧亮曰：執方便為難也。真極無變，謂",
    "T37n1763_009:0419c27": "之法性，必捨身智，然後是耳。今身既不滅，復",
    "T37n1763_009:0419c28": "言是性，霜炎之理二不俱存，云何當得知是",
    "T37n1763_009:0419c29": "義也。法瑤曰：向言涅槃是佛法性，似若都滅",
    "T37n1763_009:0420a01": "涅槃是法性也；今欲明法性乃是法身常住",
    "T37n1763_009:0420a02": "體也。夫法性者即是法身者，若以滅盡為法",
    "T37n1763_009:0420a03": "性者，則為無所有，豈有法身乎？若有法身者，",
    "T37n1763_009:0420a04": "則非滅盡，何有法性乎？二事不得並也。僧宗",
    "T37n1763_009:0420a05": "曰：此第二文也。今教所明法性者，謂圓果無",
    "T37n1763_009:0420a06": "非故稱法、體不可改故稱性，而名與昔同，",
    "T37n1763_009:0420a07": "事須料簡也。",
    "T37n1763_009:0420a08": "佛告迦葉：善男子！汝今不應至夫法性者無有",
    "T37n1763_009:0420a09": "滅也。案道生曰：法性照圓，理實常存，至於",
    "T37n1763_009:0420a10": "應感豈暫癈耶？僧亮曰：推本以證末，是則有",
    "T37n1763_009:0420a11": "為橫生滅耳。法性本來非有，故無滅也；如來",
    "T37n1763_009:0420a12": "亦本來非有，豈有滅也。",
    "T37n1763_009:0420a13": "善男子！譬如無想天至非諸聲聞緣覺所知。",
    "T37n1763_009:0420a14": "案僧亮曰：凡夫受報色心，必須直以想微。二",
    "T37n1763_009:0420a15": "乘不知，名為無想天耳。有漏近事非汝境界，",
    "T37n1763_009:0420a16": "況無漏乎？僧宗曰：依此經所明，乃至四空斯",
    "T37n1763_009:0420a17": "皆有色。今無想天，是等四禪中四凡夫天",
    "T37n1763_009:0420a18": "之最上，那含天之下，有此一地。雖有色身，以",
    "T37n1763_009:0420a19": "其心細而無色想，唯佛乃知，餘無能了。",
    "T37n1763_009:0420a20": "善男子！不應說言如來身者至非諸聲聞緣覺",
    "T37n1763_009:0420a21": "所及。案僧宗曰：豈況如來妙極而當可知？",
    "T37n1763_009:0420a22": "昔指孤滅以為法性，權而非實。",
    "T37n1763_009:0420a23": "善男子！汝今不應思量至種種方便不可思議。",
    "T37n1763_009:0420a24": "案智秀曰：誡勸也。",
    "T37n1763_009:0420a25": "復次善男子！應當脩集至脩常想者則有歸處。",
    "T37n1763_009:0420a26": "案僧亮曰：佛實不滅，於涅槃後不聞此",
    "T37n1763_009:0420a27": "經，生實滅想，依異體三寶出家受戒，不成清",
    "T37n1763_009:0420a28": "淨具足三歸。若聞經不信，雖復出家，不能成",
    "T37n1763_009:0420a29": "果也。僧宗曰：此第四文也。向明法性苟非孤",
    "T37n1763_009:0420b01": "滅，則妙有可歸。若能安心在乎非無，則識真",
    "T37n1763_009:0420b02": "果，故舉三歸令標擬有方也。寶亮曰：唯一極",
    "T37n1763_009:0420b03": "位，故是常也。明此三法是一體而無三，故稱",
    "T37n1763_009:0420b04": "無異相也。體是嶷然，故云無常相也。不為三",
    "T37n1763_009:0420b05": "相所遷，故無變異相也。一體三寶者，正辨一",
    "T37n1763_009:0420b06": "佛體之三義也。但以初名當於法體，萬想悉",
    "T37n1763_009:0420b07": "是義名，無別體名覺義名異，是故佛寶當體，",
    "T37n1763_009:0420b08": "其餘法僧屬義名也。昔說三寶三體各別，今",
    "T37n1763_009:0420b09": "牽昔日法之與僧置於佛上，故言一佛體之",
    "T37n1763_009:0420b10": "三寶。以覺察之義為佛寶；體無非法，具眾功",
    "T37n1763_009:0420b11": "德，故稱法寶；體不隔物，必與理和，號曰僧寶",
    "T37n1763_009:0420b12": "也。若於此三法為異脩者，當知此人不成清",
    "T37n1763_009:0420b13": "淨歸依。既謂佛寶未極，云何而得具足戒耶？",
    "T37n1763_009:0420b14": "不言頭數咸少，正云戒非上品耳。若依憑常",
    "T37n1763_009:0420b15": "住三歸，則得戒具足。夫行從信地而生，今信",
    "T37n1763_009:0420b16": "既未圓，所得之戒何容具足耶？佛昔自言：我",
    "T37n1763_009:0420b17": "為二乘。今若依憑差別三寶，尚不能得如我",
    "T37n1763_009:0420b18": "作聲聞緣覺之近果，況復不依常住三歸而",
    "T37n1763_009:0420b19": "入無漏真聖之位耶？故知執教解經者，其事",
    "T37n1763_009:0420b20": "必謬矣。智秀曰：此下答問中第三大意也。以",
    "T37n1763_009:0420b21": "昔明三寶，言旨未周，故歸心未正。今辨法性，",
    "T37n1763_009:0420b22": "體備三寶，長存不滅。是則歸心須改，故此一",
    "T37n1763_009:0420b23": "章顯正歸依也。有三翻：第一佛自明理，勸物",
    "T37n1763_009:0420b24": "歸依；第二迦葉設難，佛答；第三迦葉述旨，佛",
    "T37n1763_009:0420b25": "讚成也。三寶無別體，故言無異，不流動故，非",
    "T37n1763_009:0420b26": "無常也。無復改愚成智，故不變易也。",
    "T37n1763_009:0420b27": "善男子！譬如因樹則有樹影至譬如闇中有樹",
    "T37n1763_009:0420b28": "無影。案僧亮曰：樹譬佛，影譬歸依。無樹無",
    "T37n1763_009:0420b29": "影，無佛無依也。有樹無影者，闇中有樹無影，",
    "T37n1763_009:0420c01": "佛雖在而不現，則不成歸依也。法瑤曰：明有",
    "T37n1763_009:0420c02": "常理故得有歸依義耳，如有樹則有影也。僧",
    "T37n1763_009:0420c03": "宗曰：相承解云，有能歸之心，必有所歸之理；",
    "T37n1763_009:0420c04": "此解迦葉之難乃為便也，就文又有不便。舊",
    "T37n1763_009:0420c05": "釋此樹譬真法身，影譬應身；於前文為便，於",
    "T37n1763_009:0420c06": "難為不便也。此二釋各參一邊，未為愜盡，並",
    "T37n1763_009:0420c07": "不消文意。今云有歸依者，正言極果妙有是",
    "T37n1763_009:0420c08": "常，則有歸依之德。若無此德，則有義亦壞。是",
    "T37n1763_009:0420c09": "故迦葉就影為難，欲使無歸依之德也。智秀",
    "T37n1763_009:0420c10": "曰：能歸之心，終能成佛。故以樹譬歸依之心，",
    "T37n1763_009:0420c11": "影譬所成之佛也，故云因樹則有影。",
    "T37n1763_009:0420c12": "迦葉！汝不應言有樹無影至各各異故故使無",
    "T37n1763_009:0420c13": "常。案僧亮曰：星月有光、樹有闇影，但以微",
    "T37n1763_009:0420c14": "故，非肉眼見耳。法身亦爾，非汝所見也。法瑤",
    "T37n1763_009:0420c15": "曰：勿謂不見便言無也。常住法身，慧眼所",
    "T37n1763_009:0420c16": "見，故歸義不無；但肉眼不見，便謂無有常住",
    "T37n1763_009:0420c17": "之歸依義耳。品初勸問云「若歸」者，即此常住",
    "T37n1763_009:0420c18": "三歸是也。又云「若戒」者，即前大慈大悲一子",
    "T37n1763_009:0420c19": "想是也。寶亮曰：天眼資細空明而矚色，故不",
    "T37n1763_009:0420c20": "同肉眼之用也。",
    "T37n1763_009:0420c21": "迦葉菩薩復白佛言至而得長壽善知宿命。",
    "T37n1763_009:0420c22": "案智秀曰：第三翻述旨傳化，有兩別：前迦葉",
    "T37n1763_009:0420c23": "領解、後佛讚成也。",
    "T37n1763_009:0420c24": "大般涅槃經集解卷第九"
}