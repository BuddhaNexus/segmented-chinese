{
    "X79n1560_006:0503b10": "禪林僧寶傳卷第六",
    "X79n1560_006:0503b12": "宋明白庵居沙門　惠洪　撰",
    "X79n1560_006:0503b13": "雲居宏覺膺禪師",
    "X79n1560_006:0503b14": "禪師名道膺。幽州玉田人也。生于王氏。兒稚中。骨氣",
    "X79n1560_006:0503b15": "深穩。言少理多。十歲出家於范陽延壽寺。又十五年。",
    "X79n1560_006:0503b16": "乃成大僧。其師使習毗尼。非其好。棄之游方。至翠微",
    "X79n1560_006:0503b17": "會。有僧自豫章來。夜語及洞上法席。於是一鉢南來。",
    "X79n1560_006:0503b18": "造新豐。謁悟本价禪師。价問。汝名什麼。對曰。道膺。价",
    "X79n1560_006:0503b19": "曰。何不向上更道。對曰。向上即不名道膺。价喜以謂。",
    "X79n1560_006:0503b20": "類其初見雲巖時祗對。容以為入室。膺深入。留雲峯",
    "X79n1560_006:0503b21": "之後。結庵而居。月一來謁价。价呵其未忘情。於道為",
    "X79n1560_006:0503b22": "雜。乃焚其庵。去海昏登歐阜歐阜。廬山西北崦。冠世",
    "X79n1560_006:0503b23": "絕境也。就樹縛屋而居。號雲居。衲子亦追求。而集散",
    "X79n1560_006:0503b24": "處。山間樹下。久成苫架。說法其下曰。佛法有什麼多",
    "X79n1560_006:0503c01": "事。行得即是。但知心是佛。莫愁佛不解語。欲得如是",
    "X79n1560_006:0503c02": "事。還須如是人。若是如是人。愁箇什麼。若云如是事",
    "X79n1560_006:0503c03": "即難。自古先德。淳素任真。元來無巧設。有人問。如何",
    "X79n1560_006:0503c04": "是道。或時答[鹿*瓦]甎木頭。作麼。皆重元來他根本。脚下",
    "X79n1560_006:0503c05": "實有力。即是不思議人。握土成金。若無如是事。饒汝",
    "X79n1560_006:0503c06": "說得。簇花簇錦相似。直道我放光動地。世間更無過",
    "X79n1560_006:0503c07": "也。盡說了合殺頭。人總不信受。元來自家。脚下虗無",
    "X79n1560_006:0503c08": "力。汝等譬如獵狗。但尋得有蹤跡底。若遇羚羊掛角",
    "X79n1560_006:0503c09": "時。非但不見蹤迹。氣息也不識。僧便問。羚羊掛角時",
    "X79n1560_006:0503c10": "如何。答曰。六六三十六。曰。會麼。僧曰。不會。曰。不見道",
    "X79n1560_006:0503c11": "無蹤迹。又問。世尊有密語。迦葉不覆藏。如何是世尊",
    "X79n1560_006:0503c12": "密語。膺呼問者名曰。會麼。曰。不會。曰。汝若不會。世尊",
    "X79n1560_006:0503c13": "有密語。汝若會。迦葉不覆藏。乃曰。僧家發言吐氣。須",
    "X79n1560_006:0503c14": "有來由。莫當等閑。這裏是什麼所在。爭受容易。凡問",
    "X79n1560_006:0503c15": "箇事。也須識好惡。若不識尊卑良賤。不知觸犯。信口",
    "X79n1560_006:0503c16": "亂道。也無利益。竝(音旁)家行脚。到處覔相似語。所以尋",
    "X79n1560_006:0503c17": "常。向兄弟道。莫怪不相似。恐怕同學多去。第一莫將",
    "X79n1560_006:0503c18": "來。將來不相似言語。也須看他。前頭八十老人。出場",
    "X79n1560_006:0503c19": "屋。不是小兒戲。不是因循底事。一言參差。即千里萬",
    "X79n1560_006:0503c20": "里。難為収攝。蓋為學處容易。不著力。敲骨打髓。須有",
    "X79n1560_006:0503c21": "來由。言語如鉗如夾。如鈎如鏁。須教相續不斷。始得。",
    "X79n1560_006:0503c22": "頭頭上具。物物上明。豈不是得妙底事。一種學。大須",
    "X79n1560_006:0503c23": "子細研窮。直須諦當。的的無差。到這裏。有什麼[跳兆+典]跣",
    "X79n1560_006:0503c24": "處。有什麼擬議處。向去底人。須常慘悚戢翼。始得。若",
    "X79n1560_006:0504a01": "是知有底人。自解護惜。終不取次。十度發言。九度休",
    "X79n1560_006:0504a02": "去。為什麼如此。恐怕無利益。體得底人。心若獵月扇。",
    "X79n1560_006:0504a03": "口邊直得醭出。不是強為。任運如此。欲得與麼事。須",
    "X79n1560_006:0504a04": "是與麼人。既是與麼人。不愁恁麼事。恁麼事即難得。",
    "X79n1560_006:0504a05": "又曰。汝等直饒學得佛邊事。早是錯用心了也。不見",
    "X79n1560_006:0504a06": "古人。講得天花落。石點頭。尚不干自己事。自餘是什",
    "X79n1560_006:0504a07": "麼閑。如今擬將有限身心。向無限中用。有什麼交涉。",
    "X79n1560_006:0504a08": "如將方木逗圓孔中。多少聱訛。若無與麼事。饒汝說",
    "X79n1560_006:0504a09": "得。簇花簇錦。也無用處。未離情識在。若一切事。須向",
    "X79n1560_006:0504a10": "這裏及盡。始得無過。方得出身。若有一毫髮去不盡。",
    "X79n1560_006:0504a11": "即被塵累。豈況便多。差之毫釐。過犯山岳。不見古人",
    "X79n1560_006:0504a12": "道。學處不玄。盡是流俗。閨閤中物。捨不得。俱為滲漏。",
    "X79n1560_006:0504a13": "直須向這裏。及取去。及去及來。併盡一切事。始得無",
    "X79n1560_006:0504a14": "過。如人頭頭上了。物物上通。祇喚作了事人。終不喚",
    "X79n1560_006:0504a15": "作尊貴。將知。尊貴一路自別。便是世間極重極貴物。",
    "X79n1560_006:0504a16": "不得將來。向尊貴邊。須知不可思議。不當好心。所以",
    "X79n1560_006:0504a17": "古人道。猶如雙鏡。光光相對。光明相照。更無虧盈。豈",
    "X79n1560_006:0504a18": "不是一般。猶喚作影像邊事。如日出時。光照世間。明",
    "X79n1560_006:0504a19": "朗是一半。那一半。喚作什麼。如今人未認得。光影門",
    "X79n1560_006:0504a20": "頭戶底。粗淺底事。將作屋裏事。又爭得。又曰。得者不",
    "X79n1560_006:0504a21": "輕微。明者不賤用。識者不咨嗟。解者無厭惡。從天降",
    "X79n1560_006:0504a22": "下。即貧窮。從地湧出。即富貴。門裏出身則易。身裏出",
    "X79n1560_006:0504a23": "門則難。動則埋身千尺。不動則當處生苗。一言逈脫",
    "X79n1560_006:0504a24": "獨拔當時語言不要多。多則無用處。僧問。如何是從",
    "X79n1560_006:0504b01": "天降下。即貧窮。曰不貴得。又問。如何是從地湧出。即",
    "X79n1560_006:0504b02": "富貴。曰無中或有。又曰。了無所有。得無所圖。言無所",
    "X79n1560_006:0504b03": "是。行無所依。心無所託。及盡始得無過。在眾如無眾。",
    "X79n1560_006:0504b04": "無眾如在眾。在身如無身。處世如無世。豈不是無嬈",
    "X79n1560_006:0504b05": "其德。超於萬類。脫一切覊鏁。千人萬人得。尚道不當",
    "X79n1560_006:0504b06": "自己。如今若得。共起初一般。古人曰。體得那邊事。却",
    "X79n1560_006:0504b07": "來這邊行李。那邊有什麼事。這邊又作麼生行李。所",
    "X79n1560_006:0504b08": "以道。有也莫將來。無也莫將去。現在底。是誰家事。又",
    "X79n1560_006:0504b09": "曰。欲體此事。直似一息不來底人。方與那箇人相應。",
    "X79n1560_006:0504b10": "若體得這箇人意。方有少許說話分。方有少許行李",
    "X79n1560_006:0504b11": "分。暫時不在。如同死人。豈況如今。論年論月。不在。如",
    "X79n1560_006:0504b12": "人長在。愁什麼家事不辦。欲知久遠事。祗在如今。如",
    "X79n1560_006:0504b13": "今若得。久遠亦得。如人千鄉萬里歸家。行到即是。是",
    "X79n1560_006:0504b14": "即一切總是。不是即一切總不是。直得頂上光燄生。",
    "X79n1560_006:0504b15": "亦不是。能為一切。一切不為道。終日貪前頭事。失却",
    "X79n1560_006:0504b16": "背後事。若見背後事。失却前頭事。如人不前。後有什",
    "X79n1560_006:0504b17": "麼事。僧問。有人衣錦繡入來。見和尚後。為甚寸絲不",
    "X79n1560_006:0504b18": "掛。曰。直得琉璃殿上。行撲倒。也須粉碎。乃曰。若有一",
    "X79n1560_006:0504b19": "毫許。去及不盡。即被塵累。豈況更多。不見尋常道。升",
    "X79n1560_006:0504b20": "天底事。須對眾掉却。十成底事。須對眾去却。擲地作",
    "X79n1560_006:0504b21": "金聲。不須回頭顧著。自餘有什麼用處。不見二祖當",
    "X79n1560_006:0504b22": "時。詩書愽覽。三藏聖教。如觀掌中。因什麼。更求達磨",
    "X79n1560_006:0504b23": "安心。將知此門中事。不是等閑。所以道。智人不向言",
    "X79n1560_006:0504b24": "中取。得人豈向說中求。不是異於常徒。息一切萬累",
    "X79n1560_006:0504c01": "道。暫時不在塗路。便有來由。非但惡眷屬。善眷屬。也",
    "X79n1560_006:0504c02": "覔不得。甚處去。通身去。歸家去。省覲去。始脫得諸有",
    "X79n1560_006:0504c03": "門去。去得牢籠。脫險難。異常徒。又曰。如掌中觀物決",
    "X79n1560_006:0504c04": "定。決定方可隨緣。若一如此。千萬亦然。千萬之中。難",
    "X79n1560_006:0504c05": "為一二。一二不可得。不見道。顯照底人即易得。顯己",
    "X79n1560_006:0504c06": "底人即難得。不道全無。即是希有。若未得如此。不受",
    "X79n1560_006:0504c07": "強為。強為即生惱。生惱即退道。退道則罪來加身。即",
    "X79n1560_006:0504c08": "見不得。說什麼大話。汝既出家。如囚免獄。少欲知足。",
    "X79n1560_006:0504c09": "莫貪世榮。忍饑忍渴。志存無為。得在佛法中。十生九",
    "X79n1560_006:0504c10": "死。也莫相拋出。生入死。莫違佛法。斬釘截鐵。莫負如",
    "X79n1560_006:0504c11": "來。事宜無多。各自了取。有事近前。無事莫立。膺住持",
    "X79n1560_006:0504c12": "三十年。道徧天下。眾至千五百人。南昌鍾王師尊之。",
    "X79n1560_006:0504c13": "願以為世世師。唐天復元年秋示微疾。十二月二十",
    "X79n1560_006:0504c14": "八日。為大眾開最後方便。敘出世始卒之意。眾皆愴",
    "X79n1560_006:0504c15": "然。越明年正月三日。問侍者。今日是幾。對云。初三。師",
    "X79n1560_006:0504c16": "云。三十年後。但云祇這是。乃端然告寂。",
    "X79n1560_006:0504c17": "澧州洛浦安禪師",
    "X79n1560_006:0504c18": "禪師名元安。生淡氏。鳳翔南游人也。幼依懷恩寺祐",
    "X79n1560_006:0504c19": "律師。剃髮受具。既長通經論。初造翠微。無所契悟。北",
    "X79n1560_006:0504c20": "至臨濟。臨濟稱其俊爽可教。安自負辭去。至夾山。庵",
    "X79n1560_006:0504c21": "于冢巔。夾山訝之。以書抵安。誡使者曰。此僧得書不",
    "X79n1560_006:0504c22": "發。明日當來。發之不來也。安得書果置之不答。使者",
    "X79n1560_006:0504c23": "具以告夾山。夾山曰。旦暮必至矣。俄報安至。夾山望",
    "X79n1560_006:0504c24": "見呵曰。雞栖鳳巢。非其同類。出去。安乃問曰。自遠趨",
    "X79n1560_006:0505a01": "風。請師一接。夾山曰。目前無闍梨。此間無老僧。安曰。",
    "X79n1560_006:0505a02": "錯。夾山曰。住住。且莫草草忩忩。雲月是同。谿山各異。",
    "X79n1560_006:0505a03": "截斷天下人舌頭則不無。闍梨爭教無舌人解語乎。",
    "X79n1560_006:0505a04": "安茫然不知答。夾山以杖擊之。夾山歿。眾以安次補。",
    "X79n1560_006:0505a05": "住持久移居洛浦。謂眾曰。末後一句始到牢關。把斷",
    "X79n1560_006:0505a06": "要津不通凡聖。欲知上流之士。不將佛祖言教。貼在",
    "X79n1560_006:0505a07": "額上。如龜負圖。自取喪身之禍。指南一路。智者知疏。",
    "X79n1560_006:0505a08": "學道先須識得自己宗旨。方可臨機。不失其宜。祇如",
    "X79n1560_006:0505a09": "鋒鋩未兆已前。都無是箇非箇。瞥爾暫起見聞。便有",
    "X79n1560_006:0505a10": "張三李四。胡來漢去。四姓雜居。不親而親。是非互起。",
    "X79n1560_006:0505a11": "致使玄關固閉。識鏁難開。疑網羅籠。智刀劣剪。若不",
    "X79n1560_006:0505a12": "當陽曉示。迷子何以知歸。欲得大用現前。但可頓忘",
    "X79n1560_006:0505a13": "諸見。諸見若盡。昏霧不生。智照洞然。更無他物。以今",
    "X79n1560_006:0505a14": "學人觸目有滯。蓋為因他數量作解。被他數量該括",
    "X79n1560_006:0505a15": "方寸。不能移易。所以聽不出聲。見不超色。假饒併當",
    "X79n1560_006:0505a16": "門頭。淨潔自己。未能通明。還同不了。若也單明自己。",
    "X79n1560_006:0505a17": "法眼未明。此人祇具一隻眼。所以是非欣厭貫系。不",
    "X79n1560_006:0505a18": "得脫坼自由。謂之深可慜傷。各自努力。唐光化元年",
    "X79n1560_006:0505a19": "戊午。秋八月。誡門弟子曰。出家之法。長物不留。況其",
    "X79n1560_006:0505a20": "他哉。切須在念。時不待人。至十二月一日。又曰。吾旦",
    "X79n1560_006:0505a21": "夕行矣。有問問諸人。若對得。分付鉢袋子。曰若道這",
    "X79n1560_006:0505a22": "箇是。即是頭上安頭。若道不是。即斬頭覔活。堂中第",
    "X79n1560_006:0505a23": "一座對曰。青山不舉足。日下不挑燈。安曰。去。汝扶吾",
    "X79n1560_006:0505a24": "宗不起。有彥從上座曰。去此二途。請和尚不問。安曰。",
    "X79n1560_006:0505b01": "未在。更道。彥從曰。彥從道不盡。安曰。我不管汝道不",
    "X79n1560_006:0505b02": "盡。曰彥從無侍者。祗對和尚。安乃歸方丈。中夜喚彥",
    "X79n1560_006:0505b03": "從至曰。汝今日祗對老僧。甚有道理。據汝合體得先",
    "X79n1560_006:0505b04": "師意旨。先師道。目前無法。意在目前。不是目前法。非",
    "X79n1560_006:0505b05": "耳目所到。且道那句是賓。那句是主。彥從茫然不知。",
    "X79n1560_006:0505b06": "安曰。苦苦。二更時。眾請安代答。安曰。慈舟不泛滄波",
    "X79n1560_006:0505b07": "上。劒峽徒勞放木鵝。泊然而化。閱世六十有五。坐四",
    "X79n1560_006:0505b08": "十六夏。",
    "X79n1560_006:0505b09": "贊曰。洞山价。夾山會。皆藥山的骨孫。其鍛鍊鉗鎚。可",
    "X79n1560_006:0505b10": "謂妙密。然价之宗至膺。纔有同安察。後雲居簡而已。",
    "X79n1560_006:0505b11": "會之宗。遂止於洛浦安公。莊子曰。北溟有魚。其名曰",
    "X79n1560_006:0505b12": "鯤。化而為鵬。九萬里風。斯在下。然聽其自化。也使之",
    "X79n1560_006:0505b13": "化。則非能鵬也。膺安似之。其絕也理之固然。",
    "X79n1560_006:0505b15": "禪林僧寶傳卷第六"
}