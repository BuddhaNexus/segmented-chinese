{
    "X55n0905_001:0588b03": " 大乘止觀序",
    "X55n0905_001:0588b05": "錢唐胡子浸雲問於華藏單子曰。何謂道。單子曰性",
    "X55n0905_001:0588b06": "是也。胡子疑焉曰修可廢歟。單子曰。在璞之玉匪剖",
    "X55n0905_001:0588b07": "弗見。在鑛之金匪鍊弗純。在纏之性匪修弗顯。必曰",
    "X55n0905_001:0588b08": "性也而可以廢修也。彼芸芸者孰無性耶。於是以靈",
    "X55n0905_001:0588b09": "峰老人所註南嶽大乘止觀授於胡子而告之曰。修",
    "X55n0905_001:0588b10": "道之要盡於大乘止觀一書。而大乘止觀之要盡於",
    "X55n0905_001:0588b11": "轉無塵智之一言。何也。心也者萬法之體也。華嚴云。",
    "X55n0905_001:0588b12": "三界無別法。惟是一心作。首楞嚴云。諸法所生。惟心",
    "X55n0905_001:0588b13": "所現。一切因果世界微塵。因心成體。彼凡夫不了惟",
    "X55n0905_001:0588b14": "心之義而為六塵所縛。則六塵塵也。聲聞不了惟心",
    "X55n0905_001:0588b15": "之義而為四諦所縛。則四諦亦塵也。緣覺不了惟心",
    "X55n0905_001:0588b16": "之義而為十二因緣所縛。則十二因緣亦塵也。菩薩",
    "X55n0905_001:0588b17": "不了惟心之義而為六度所縛。則六度亦塵也。不寧",
    "X55n0905_001:0588b18": "惟是。昔有僧問先德曰撥塵見佛時如何。曰佛即是",
    "X55n0905_001:0588b19": "塵。由是觀之。若心外見有纖毫之法。無論若凡若聖",
    "X55n0905_001:0588b20": "皆塵也。而抑知夫即心是塵即塵是心也哉。緣論云。",
    "X55n0905_001:0588b21": "更無心外法。能與心為緣。悉從自心生。還與心為相。",
    "X55n0905_001:0588b22": "良以世出世間諸法惟是一心。苟於此諦了而不疑。",
    "X55n0905_001:0588b23": "則取捨情忘馳求心歇而無塵之智轉矣。今之時慕",
    "X55n0905_001:0588b24": "道者如牛毛。明道者如麟角。執性而廢修者恪守無",
    "X55n0905_001:0588c01": "為。執修而廢性者罔知本妙。加以游談不根之徒。目",
    "X55n0905_001:0588c02": "不睹三藏之靈文。耳不聞五宗之玄旨。儼為人師如",
    "X55n0905_001:0588c03": "盲導瞽。余雖辭而闢之。其如一傳眾咻。法燄智燈危",
    "X55n0905_001:0588c04": "若一綫。誠能流布是書。俾知夫寂照者性之體也。止",
    "X55n0905_001:0588c05": "觀者性之用也。由寂故而起於止。而即以止合乎寂。",
    "X55n0905_001:0588c06": "由照故而起於觀。而即以觀合乎照。是則全性起修",
    "X55n0905_001:0588c07": "全修是性。圓悟圓修之道莫詳於此。然而以少方便",
    "X55n0905_001:0588c08": "疾得菩提則曰轉無塵智而已矣。是故修道之要盡",
    "X55n0905_001:0588c09": "於大乘止觀一書。而大乘止觀之要盡於轉無塵智",
    "X55n0905_001:0588c10": "之一言也。胡子忻然與其仲弟用和．季弟濟之并吳",
    "X55n0905_001:0588c11": "子寶林．邵子南厓昆季．姚子三摩謀而付諸梓。而乞",
    "X55n0905_001:0588c12": "余言弁其首。爰述胡子相往復之語而為之序。",
    "X55n0905_001:0588c13": "乾隆五十四年歲次己酉仲冬之吉富春華藏居士",
    "X55n0905_001:0588c14": "單照謹撰",
    "X55n0905_001:0588c18": "夫飲百川之泉者須窮其源。攀萬木之條者須知其",
    "X55n0905_001:0588c19": "本。況佛法心燈普照一切。為人天之眼目。作凡聖之",
    "X55n0905_001:0588c20": "依歸。豈可晦其所由來也。天台智者嗣法於南嶽慧",
    "X55n0905_001:0588c21": "思禪師。習止觀。嘗讀法華藥王品至善男子是真精",
    "X55n0905_001:0588c22": "進是名真法供養如來。見靈山一會儼然未散。其師",
    "X55n0905_001:0588c23": "歎曰。非汝莫見。非我莫知。由是觀之。其師功行豈等",
    "X55n0905_001:0588c24": "閒哉。所著甚富。其大乘止觀一書。會靈峰蕅益旭公",
    "X55n0905_001:0589a01": "分以科註。合四卷。名大乘止觀釋要。歲久淹沒。而智",
    "X55n0905_001:0589a02": "者大師名滿天下。其師著述竟罕人知。此皆飲水不",
    "X55n0905_001:0589a03": "窮其源。攀木不知其本故耳。當知智者大師五分法",
    "X55n0905_001:0589a04": "身由師所生。靈峰云。重子而輕父斯之謂歟。真寂寺",
    "X55n0905_001:0589a05": "苾蒭源洪法師遍覓是論。復購得故板。見其殘缺悉",
    "X55n0905_001:0589a06": "校正無訛。擬重補刻。適有海甯沈維樹先生解囊樂",
    "X55n0905_001:0589a07": "助成此勝因。(圓)見而隨喜。頓忘淺陋。敬為之序。",
    "X55n0905_001:0589a08": "道光六年月在太簇人日苾蒭尼悟德通圓書於孝",
    "X55n0905_001:0589a09": "圓菴之摩訶衍室",
    "X55n0905_001:0589a12": " 南嶽大乘止觀序",
    "X55n0905_001:0589a14": "兩浙路勸農使兼提點刑獄公事朝奉大",
    "X55n0905_001:0589a15": "夫行尚書度支員外郎護軍借紫朱頔譔",
    "X55n0905_001:0589a16": "鶴林示滅而來。賢聖應世者非一。咸以六度萬行通",
    "X55n0905_001:0589a17": "達大智。安住於法界。拔濟於羣迷。金文寶軸具載於",
    "X55n0905_001:0589a18": "諸法之藏。若夫空一切法。證一切性。不於三界現其",
    "X55n0905_001:0589a19": "身意。達正覺之真源。顯毗盧之實相。則見乎南嶽大",
    "X55n0905_001:0589a20": "師之止觀也。大師靈山佛會之聖眾。三世化緣於衡",
    "X55n0905_001:0589a21": "岫。密承佛旨。親聽法音。總馬鳴．龍樹之心要。具菩提",
    "X55n0905_001:0589a22": "涅槃之了義。故著止觀上下二論。遣真妄於一念。明",
    "X55n0905_001:0589a23": "體相之無迹。空拳舒手無物可見。則止觀之理自是",
    "X55n0905_001:0589a24": "而顯。寂照其門由是而入。為出世之宗本。作佛種之",
    "X55n0905_001:0589b01": "導師。不歷僧祗直超聖位。嗟夫斯教雖大顯示啟來",
    "X55n0905_001:0589b02": "者。而人世未之普見。流于海外逮五百年。咸平中日",
    "X55n0905_001:0589b03": "本國僧寂照以斯教航海而來。復歸聖朝。天禧四年",
    "X55n0905_001:0589b04": "夏四月。靈隱山天竺教主遵式將示生生之佛種。咸",
    "X55n0905_001:0589b05": "成上上之勝緣。乃俾刻其文。又復以序為請。重念如",
    "X55n0905_001:0589b06": "意稱珠已還合浦。虗室生白坐見法身。顧鑽仰之未",
    "X55n0905_001:0589b07": "至。抑稱讚之無取。但願一切信心見者能修。修者能",
    "X55n0905_001:0589b08": "證。對諸境而不動。於諸法而無染。一受不退。一得永",
    "X55n0905_001:0589b09": "得。盡未來際常與南嶽大師俱生。行如來事焉。",
    "X55n0905_001:0589b12": " 南嶽禪師大乘止觀原序",
    "X55n0905_001:0589b14": "天竺寺沙門　遵式　述",
    "X55n0905_001:0589b15": "止觀用也。本乎明靜。明靜德也。本乎一性。性體本覺",
    "X55n0905_001:0589b16": "謂之明。覺體本寂謂之靜。明靜不二謂之體。體無所",
    "X55n0905_001:0589b17": "分則明靜安寄。體無不備則明靜斯在。語體則非一",
    "X55n0905_001:0589b18": "而常一。語德乃不二而常二。秪分而不分。秪一而不",
    "X55n0905_001:0589b19": "一耳。體德無改彊名為萬法之性。體德無住彊名為",
    "X55n0905_001:0589b20": "萬法之本。萬法者復何謂也。謂舉體明靜之所為也。",
    "X55n0905_001:0589b21": "何其然乎。良由無始本覺之明彊照。照生而自惑謂",
    "X55n0905_001:0589b22": "之昏。無始無住之本隨緣。緣起而自亂謂之動。昏動",
    "X55n0905_001:0589b23": "既作。萬法生焉。捏目空花豈是他物。故云不變隨緣",
    "X55n0905_001:0589b24": "名之為心。隨緣不變名之為性。心。昏動也。性。明靜也。",
    "X55n0905_001:0589c01": "若知無始即明而為昏。故可了今即動而為靜。于是",
    "X55n0905_001:0589c02": "聖人見其昏動可即也。明靜可復也。故因靜以訓止。",
    "X55n0905_001:0589c03": "止其動也。因明以教觀。觀其昏也。使其究一念即動",
    "X55n0905_001:0589c04": "而靜。即昏而明。昏動既息。萬法自亡。但存乎明靜之",
    "X55n0905_001:0589c05": "體矣。是為圓頓。是為無作。是如來行。是照性成脩。脩",
    "X55n0905_001:0589c06": "成而用廢。誰論止觀體顯而性泯。亦無明靜。豁然誰",
    "X55n0905_001:0589c07": "寄。無所名焉。為示物旨歸。止成謂之解脫。觀成謂之",
    "X55n0905_001:0589c08": "般若。體顯謂之法身。是三即一。是一即三。如伊三點。",
    "X55n0905_001:0589c09": "如天三目。非縱橫也。非一異也。是為不思議三德。是",
    "X55n0905_001:0589c10": "為大般涅槃也。嗚呼。此法自鶴林韜光授大迦葉。迦",
    "X55n0905_001:0589c11": "葉授之阿難。阿難而下燈燈相屬至第十一馬鳴。鳴",
    "X55n0905_001:0589c12": "授龍樹。樹以此法寄言于中觀論。論度東夏。獨淮河",
    "X55n0905_001:0589c13": "慧文禪師解之授南嶽大師。南嶽從而照心。即復于",
    "X55n0905_001:0589c14": "性。獲六根清淨。位鄰乎聖。斯止觀之用驗矣。我大師",
    "X55n0905_001:0589c15": "惜其無聞後代。從大悲心出此數萬言。目為大乘止",
    "X55n0905_001:0589c16": "觀。亦名一乘。亦名曲示心要。分為三卷。初卷開止觀",
    "X55n0905_001:0589c17": "之解。次卷示止觀之行。解行備矣。猶目足焉。俾我安",
    "X55n0905_001:0589c18": "安不遷而運到清涼池。噫斯文也。歲月遼遠。因韜晦",
    "X55n0905_001:0589c19": "于海外。道將復行也。果咸平三祀日本國圓通大師",
    "X55n0905_001:0589c20": "寂照。錫背扶桑。杯汎諸夏。既登鄮嶺。解篋出卷。天竺",
    "X55n0905_001:0589c21": "沙門遵式首而得之。度支外郎朱公頔冠首序。出俸",
    "X55n0905_001:0589c22": "錢模板廣而行之。大矣哉斯法也。始自西傳。猶月之",
    "X55n0905_001:0589c23": "生。令復東返。猶日之昇。素影圓暉終環回于我土也。",
    "X55n0905_001:0589c24": "因序大略以紀顯晦耳。",
    "X55n0905_001:0590a03": " 大乘止觀釋要自序",
    "X55n0905_001:0590a05": "大乘者心性之異名也。止觀者寂照之異名也。世顧",
    "X55n0905_001:0590a06": "離心性別覓大乘。離止觀別談寂照。何異騎牛覔牛。",
    "X55n0905_001:0590a07": "丙丁童子求火乎。儒者之道有見而知之。有聞而知",
    "X55n0905_001:0590a08": "之。佛道亦然。北齊大師悟中論四句偈義。直接龍樹",
    "X55n0905_001:0590a09": "心印。一傳南嶽。再傳天台。天台述為摩訶止觀等書。",
    "X55n0905_001:0590a10": "由是止觀法門盛聞於世。頓．漸．不定三法並圓。乃南",
    "X55n0905_001:0590a11": "嶽所示。曲授心要。世皆罔聞。今試細讀。實為圓三止",
    "X55n0905_001:0590a12": "觀總綱。文不繁而義已備。獨慈雲懺主五百年後序",
    "X55n0905_001:0590a13": "而行之。迄今又將五百餘年。微言將絕。予愧不敏。未",
    "X55n0905_001:0590a14": "能聞道。姑效盲人摸象述為釋要。以助其傳。李石蘭．",
    "X55n0905_001:0590a15": "張孺含二居士集眾緣付梓大乘緣起為弁簡端。古",
    "X55n0905_001:0590a16": "吳蕅益沙門智旭謹識。",
    "X55n0905_001:0590a17": "(序目皆照流通本所刻。分卷音釋依藏本故不同也)。",
    "X55n0905_001:0590a21": "目錄",
    "X55n0905_001:0590a23": "(一)單子序(二)通尼序(三)朱序(四)原序(五)釋",
    "X55n0905_001:0590a24": "要序",
    "X55n0905_001:0590b01": "釋題初略標大綱",
    "X55n0905_001:0590b02": "二廣作分別(分五)",
    "X55n0905_001:0590b03": "一明止觀依止(從第一卷起至第三卷)",
    "X55n0905_001:0590b04": "二明止觀境界(從第三卷起至卷末止)",
    "X55n0905_001:0590b05": "三明止觀體狀(從第四卷初起)",
    "X55n0905_001:0590b06": "四明止觀斷得(第四卷)五明止觀作用",
    "X55n0905_001:0590b07": "三歷事指點",
    "X55n0905_001:0590b08": "(前序三篇共五頁。卷一三十九頁。卷二四十五頁。卷三四十一頁。卷四六十一頁。後序二篇共四頁。",
    "X55n0905_001:0590b09": "文雖有四卷。修行大要在第四卷止觀體狀三十頁書。其餘前後三卷半文為學者開解决疑而已。)",
    "X55n0905_001:0590b15": "大乘止觀法門釋要卷第一",
    "X55n0905_001:0590b17": "明　古吳沙門智旭　述",
    "X55n0905_001:0590b18": "夫佛祖授受不過以心印心。此心之體即是大乘。",
    "X55n0905_001:0590b19": "欲證大乘莫若止觀。止則不隨妄想而一相永淨。",
    "X55n0905_001:0590b20": "觀則不滯空寂而妙用恒興。頓了諸法。觸處皆通。",
    "X55n0905_001:0590b21": "可謂成菩提於彈指。功越僧祇。入法界於微塵。理",
    "X55n0905_001:0590b22": "絕分量者也。粵自大師曲授之後。韜晦海東。逮夫",
    "X55n0905_001:0590b23": "咸平復歸之時重暉斯土。不謂延至今時又將置",
    "X55n0905_001:0590b24": "諸高閣。習台宗者尚多逐流而迷源。稟異傳者寧",
    "X55n0905_001:0590c01": "知探本而攝末。自惟闇昧解行俱荒。竊仰靈文饑",
    "X55n0905_001:0590c02": "渴方甚。是以輙忘固陋略辨旨歸。將釋法門大文",
    "X55n0905_001:0590c03": "為二。初題目。二入文。△初中又二。初正釋題。二出",
    "X55n0905_001:0590c04": "師號。今初。",
    "X55n0905_001:0590c05": "大乘止觀法門",
    "X55n0905_001:0590c06": "總題六字。具有能起所起．能依所依．能通所通．能",
    "X55n0905_001:0590c07": "繇所繇．能簡所簡．能成所成．能詮所詮．能解所解",
    "X55n0905_001:0590c08": "八雙十六雙義。初能起者。所謂大乘梵語名摩訶",
    "X55n0905_001:0590c09": "衍。即是眾生自性清淨心。依此能起止觀法門。蓋",
    "X55n0905_001:0590c10": "眾生心性本來寂炤。繇寂義故能起妙止。繇炤義",
    "X55n0905_001:0590c11": "故能起妙觀也。二所起者。即止觀法門。廼三世諸",
    "X55n0905_001:0590c12": "佛背塵合覺之要術。良以眾生心性本來寂炤。然",
    "X55n0905_001:0590c13": "但有性德未有修德。不覺念起而有無明。念起便",
    "X55n0905_001:0590c14": "成動相。違於本寂。無明便成昧相。違於本炤。遂舉",
    "X55n0905_001:0590c15": "心性之全體而為阿梨耶識。名為業相。此則全真",
    "X55n0905_001:0590c16": "成妄。妄分能所。能名轉相。所名現相。三細既呈。六",
    "X55n0905_001:0590c17": "麤隨具。惑業苦三連環不息。苦極思本。返察苦源",
    "X55n0905_001:0590c18": "知苦無性。繇於惑業。惑業無性。有而非有惟是一",
    "X55n0905_001:0590c19": "心。諸妄永寂名之為止。知無性苦及與惑業。非有",
    "X55n0905_001:0590c20": "而有差別萬殊。洞明緣起亦惟一心。大用繁興名",
    "X55n0905_001:0590c21": "之為觀。此二皆依大乘自性清淨心而得起也。三",
    "X55n0905_001:0590c22": "能依者。即是止觀。謂繇意識能知名義故。聞說諸",
    "X55n0905_001:0590c23": "法自性寂靜本來無相。但以虗妄因緣非有似有。",
    "X55n0905_001:0590c24": "然復有即非有惟是一心。亦無心相可取。如是意",
    "X55n0905_001:0591a01": "識能解了故。攀緣永息說名為止。如理觀察說名",
    "X55n0905_001:0591a02": "為觀。當知修止觀者則是意識之功能也。四所依",
    "X55n0905_001:0591a03": "者。謂以大乘自性清淨心為依止故。依本寂義而",
    "X55n0905_001:0591a04": "修於止。依本炤義而修於觀。當知修止觀者必以",
    "X55n0905_001:0591a05": "心性為所依也。五能通者。謂止觀法門。此復有三。",
    "X55n0905_001:0591a06": "以教為門能成聞慧。以行為門能成思慧。以理為",
    "X55n0905_001:0591a07": "門能成修慧。是中約分別性以修止觀。一往是教",
    "X55n0905_001:0591a08": "為門。約依他性以修止觀。一往是行為門。約真實",
    "X55n0905_001:0591a09": "性以修止觀。一往是理為門也。六所通者。謂大乘",
    "X55n0905_001:0591a10": "自性清淨心。此亦有三。所謂理乘隨乘得乘。一往",
    "X55n0905_001:0591a11": "為語。隨乘是觀門所通。得乘是止門所通。理乘是",
    "X55n0905_001:0591a12": "止觀不二門所通也。復次大乘亦可名能通。止觀",
    "X55n0905_001:0591a13": "亦可名所通。以教為乘通至相似止觀。以行為乘",
    "X55n0905_001:0591a14": "通至分真止觀。以理為乘通至究竟止觀也。七能",
    "X55n0905_001:0591a15": "繇者。謂大乘止觀。此復三義。大三義者謂大多勝。",
    "X55n0905_001:0591a16": "乘三義者謂理隨得。止三義者謂止息義．停止義．",
    "X55n0905_001:0591a17": "不止止義。觀三義者謂觀穿義．觀達義．不觀觀義。",
    "X55n0905_001:0591a18": "眾生現前一念自性清淨心。體絕對待故大。具足",
    "X55n0905_001:0591a19": "諸法故多。無法可比故勝。性具三義名理乘。悟達",
    "X55n0905_001:0591a20": "三義名隨乘。契合三義名得乘。體此三義一心徧",
    "X55n0905_001:0591a21": "能。息滅見思塵沙無明幻惑名止息義。安住三諦",
    "X55n0905_001:0591a22": "不思議境名停止義。實無能息所息能停所停之",
    "X55n0905_001:0591a23": "殊名不止止義。了此一心三義徧能穿徹三惑蔽",
    "X55n0905_001:0591a24": "障名觀穿義。具知一境三諦平等差別因緣名觀",
    "X55n0905_001:0591b01": "達義。實無能穿所穿能達所達之殊名不觀觀義。",
    "X55n0905_001:0591b02": "惟此大乘止觀能繇圓教圓行圓理之門也。八所",
    "X55n0905_001:0591b03": "繇者。謂大乘法門三千性相俱名為法。即法能通",
    "X55n0905_001:0591b04": "復名為門。諸法之性非有．非無．非亦有無．非非有",
    "X55n0905_001:0591b05": "無。四句圓離。亡泯清淨。悉檀說之。得具四門四非",
    "X55n0905_001:0591b06": "定四。一一圓融。通為止觀之所繇也。若欲粗點示",
    "X55n0905_001:0591b07": "者。約染分分別性修止觀是繇空門。約染分依他",
    "X55n0905_001:0591b08": "性修止觀是繇有門。約染分真實性修止觀是繇",
    "X55n0905_001:0591b09": "亦有亦空門。約淨分三性修止觀是繇非有非空",
    "X55n0905_001:0591b10": "門。亦可約分別性是有門。約依他性是雙亦門。約",
    "X55n0905_001:0591b11": "真實性是空門。亦可一一性各論四門。以三性咸",
    "X55n0905_001:0591b12": "離四句咸得四句說之故也。又修止是繇空門。修",
    "X55n0905_001:0591b13": "雙是繇有門。止觀雙行是繇雙亦門及雙非門。為",
    "X55n0905_001:0591b14": "令易解作此分別。得意為言。一門一切門。一切門",
    "X55n0905_001:0591b15": "一門。方是所繇大乘門也。九能簡者。謂大乘二字",
    "X55n0905_001:0591b16": "簡非諸餘止觀法門。十所簡者。謂止觀法門有於",
    "X55n0905_001:0591b17": "多種。若體真止入空觀。但能自度不能度人。不名",
    "X55n0905_001:0591b18": "大乘。若方便隨緣止出假觀。雖能度人不到究竟。",
    "X55n0905_001:0591b19": "若二止為方便得入息二邊分別止。二觀為方便",
    "X55n0905_001:0591b20": "得入中道第一義觀。一往說是大乘。然次第歷別",
    "X55n0905_001:0591b21": "則前二不高後一不廣。亦不名大。在因能運至果",
    "X55n0905_001:0591b22": "休息復不名乘。今依自性清淨心而為依止。即動",
    "X55n0905_001:0591b23": "而靜即昏而明。定慧力莊嚴。以此度眾生。盡未來",
    "X55n0905_001:0591b24": "際無二際想。方是大乘之止觀也。十一能成者。謂",
    "X55n0905_001:0591c01": "繇妙止觀力。克證大乘自性清淨平等一實之心。",
    "X55n0905_001:0591c02": "十二所成者。謂本源自性清淨心。大乘無上極果",
    "X55n0905_001:0591c03": "為妙止觀之所證得。因該果海果徹因源也。十三",
    "X55n0905_001:0591c04": "能詮者。總此六字皆是能詮。大能詮於體相用三",
    "X55n0905_001:0591c05": "絕待之義。乘能詮於從因至果自度度他之義。止",
    "X55n0905_001:0591c06": "能詮於會妄歸真之義。觀能詮於即體起用之義。",
    "X55n0905_001:0591c07": "法能詮於軌物任持之義。門能詮於就路通家之",
    "X55n0905_001:0591c08": "義。十四所詮者。謂即此字下所顯之義。能起吾人",
    "X55n0905_001:0591c09": "聞思修慧。十五能解者。謂識心明利故因文得義。",
    "X55n0905_001:0591c10": "不同牛羊眼視莫辨旨歸。十六所解者。謂名句文",
    "X55n0905_001:0591c11": "身是聞慧所行之境。廼至慧力殊勝故則能廣歷",
    "X55n0905_001:0591c12": "一切六塵諸境。悉於其中得見大乘止觀法門也。",
    "X55n0905_001:0591c13": "若欲五重說者。即是以法為名。自性清淨心為體。",
    "X55n0905_001:0591c14": "止觀為宗。除障得益為用。無上醍醐為相。△二出",
    "X55n0905_001:0591c15": "師號。",
    "X55n0905_001:0591c16": "南嶽思大禪師曲授心要",
    "X55n0905_001:0591c17": "師諱慧思。姓李氏。元魏南豫州武津人也。兒童時",
    "X55n0905_001:0591c18": "夢梵僧勉令入。道嘗於空塚及移託古城鑿穴棲",
    "X55n0905_001:0591c19": "身。除乞食緣。晝夜讀法華經。頂禮精勤不事寢息。",
    "X55n0905_001:0591c20": "久雨濕蒸舉身浮腫。忍心向經忽爾消磨。又夢普",
    "X55n0905_001:0591c21": "賢乘白象王摩頂。所摩頂上隱起肉髻。年十五出",
    "X55n0905_001:0591c22": "家受具。夢二十四僧為加羯磨圓滿戒法。因讀妙",
    "X55n0905_001:0591c23": "勝定經見讚美禪定。乃徧親禪學。後謁北齊慧文",
    "X55n0905_001:0591c24": "大師咨受口訣。授以觀心之法。坐禪達旦遂動八",
    "X55n0905_001:0592a01": "觸。因見三生行道之迹。夏竟將受歲。放身倚壁豁",
    "X55n0905_001:0592a02": "然大悟法華三昧。此後弘通大乘。初河南兗州。次",
    "X55n0905_001:0592a03": "郢州。次光州開岳寺。次大蘇山。每講大般若經時。",
    "X55n0905_001:0592a04": "為諸惡論師競以毒藥欲斷師命。師一心念般若。",
    "X55n0905_001:0592a05": "毒即為消。繇此發願造金字大品般若經及法華",
    "X55n0905_001:0592a06": "經。造畢製願文一卷。命弟子智顗代講。至一心具",
    "X55n0905_001:0592a07": "萬行。忽有所疑。師曰。如汝疑者。廼大品次第意耳。",
    "X55n0905_001:0592a08": "未是法華圓頓旨也。吾昔於夏中一念頓證諸法",
    "X55n0905_001:0592a09": "現前。吾既身證不必有疑。顗問所證是十地耶。曰。",
    "X55n0905_001:0592a10": "吾一生望入銅輪。以領徒太早損己益他。但居鐵",
    "X55n0905_001:0592a11": "輪耳。後避地居南嶽。登祝融峰遇嶽神會棋。神詣",
    "X55n0905_001:0592a12": "師曰師何來此。師曰求檀越一坐具地。神曰諾。師",
    "X55n0905_001:0592a13": "飛錫以定其處(今福嚴寺是)。神曰。師已占福地。弟子當",
    "X55n0905_001:0592a14": "何所居。師即轉一石鼓下。逢平地而止(今嶽君塑像猶在石",
    "X55n0905_001:0592a15": "鼓之上)。嶽神乞戒。師即為說法要。師將順世。大集門",
    "X55n0905_001:0592a16": "學連日說法苦切寒心。廼曰。若有十人不惜身命",
    "X55n0905_001:0592a17": "常修法華．般舟．方等懺悔常坐苦行者。隨有所須",
    "X55n0905_001:0592a18": "吾自供給。如無此人吾當遠去。竟無答者。即展眾",
    "X55n0905_001:0592a19": "斂念將入寂。弟子靈辨不覺號哭。師訶之曰。惡魔",
    "X55n0905_001:0592a20": "出去。眾聖相迎。方論受生處。何驚吾耶。即端坐唱",
    "X55n0905_001:0592a21": "佛來迎。合掌而逝。顏色如生異香滿室。陳大建九",
    "X55n0905_001:0592a22": "年六月二十二日也。壽六十三。夏四十九。師身相",
    "X55n0905_001:0592a23": "挺特。耳有重輪。頂有肉髻。牛行象步。不倚不斜。平",
    "X55n0905_001:0592a24": "昔禦寒惟一艾衲。繒纊之屬一切不受。所居之處",
    "X55n0905_001:0592b01": "靈瑞重沓。供物嚴備瓶水自滿。有諸天童以為侍",
    "X55n0905_001:0592b02": "衛。或現形大小。或寂爾藏身。異香勝迹不可勝記",
    "X55n0905_001:0592b03": "(已上出天台山方外志)。今言思大禪師者。後人尊稱之辭。言",
    "X55n0905_001:0592b04": "曲授心要者。以觀心之要不過止觀體狀。今為徧",
    "X55n0905_001:0592b05": "決眾疑。故說前後諸文。又初文略說止觀義無不",
    "X55n0905_001:0592b06": "了。次文廣作分別皆是曲重開示也。按此法門唐",
    "X55n0905_001:0592b07": "末流散海外。有宋咸平三年日本國寂炤持此本",
    "X55n0905_001:0592b08": "至。四明慈雲師得之為作序流通云。△入文為三。",
    "X55n0905_001:0592b09": "初略標大綱。二廣作分別。三歷事指點。初中三。初",
    "X55n0905_001:0592b10": "一番問答泛標正法。第二番問答標宗大乘。第三",
    "X55n0905_001:0592b11": "番問答標示止觀。初中又二。初問。二答。今初。",
    "X55n0905_001:0592b12": "有人問沙門曰。夫稟性斯質託修異焉。但匠有殊彫",
    "X55n0905_001:0592b13": "故器成不一。吾聞大德洞於究竟之理。鑑於玄廓之",
    "X55n0905_001:0592b14": "宗。故以策修冀聞正法爾。",
    "X55n0905_001:0592b15": "沙門以勤息為義。廼出家之都名不改名性即指",
    "X55n0905_001:0592b16": "自性清淨心。一期果報五陰名質。有其質者必稟",
    "X55n0905_001:0592b17": "其性。所謂性相近也。所緣名託。造進為修。隨於染",
    "X55n0905_001:0592b18": "淨緣。成逆順二修。遂有十界差別之果。所謂習相",
    "X55n0905_001:0592b19": "遠也。匠喻師友。彫喻訓誨。器喻學人。秉教修行所",
    "X55n0905_001:0592b20": "尅之果不一者。三乘七方便等種種差別也。究竟",
    "X55n0905_001:0592b21": "之理指本性言。玄廓之宗指妙修言。玄則不滯於",
    "X55n0905_001:0592b22": "淺近。廓則不局於偏隅。不滯不局乃名正法。蓋已",
    "X55n0905_001:0592b23": "密請大乘止觀法門矣。△二答。",
    "X55n0905_001:0592b24": "沙門曰。余雖幼染緇風少餐道味。但下愚難改。行理",
    "X55n0905_001:0592c01": "無沾。今辱子之問。莫知何說也。",
    "X55n0905_001:0592c02": "此謙退以觀機也。染緇風餐道味。是明其習於正",
    "X55n0905_001:0592c03": "教。下愚難改是謙言。未臻行理繇行理無沾。所以",
    "X55n0905_001:0592c04": "不能懸鑑他心。莫知問者。欲何所說。然大師示居",
    "X55n0905_001:0592c05": "鐵輪已屬行位。今言無沾實謙辭耳。△第二番問",
    "X55n0905_001:0592c06": "答亦二。初問。二答。今初。",
    "X55n0905_001:0592c07": "外人曰。唯然大德。願無憚勞。為說大乘行法。謹即奉",
    "X55n0905_001:0592c08": "持不敢遺忘。",
    "X55n0905_001:0592c09": "未達惟心心遊理外名為外人。發大乘心求大乘",
    "X55n0905_001:0592c10": "法斯可與言大乘矣。△二答。",
    "X55n0905_001:0592c11": "沙門曰。善哉佛子。廼能發是無上之心。樂聞大乘行",
    "X55n0905_001:0592c12": "法。汝今即時已超二乘境界。況欲聞而行乎。然雖發",
    "X55n0905_001:0592c13": "是勝心。要藉行成其德。但行法萬差。入道非一。今且",
    "X55n0905_001:0592c14": "依經論為子略說大乘止觀二門。依此法故速能成",
    "X55n0905_001:0592c15": "汝之所願也。",
    "X55n0905_001:0592c16": "能發大心便名佛子。以其堪紹佛位故也。昔有羅",
    "X55n0905_001:0592c17": "漢畜一沙彌。沙彌忽發大心。師即讓令前行。故知",
    "X55n0905_001:0592c18": "一念發心實超二乘境界。然既發勝心。尤須勝行。",
    "X55n0905_001:0592c19": "行雖萬別止觀為要。以止觀二門能攝能生一切",
    "X55n0905_001:0592c20": "行故。△第三番問答亦二。初問。二答。今初。",
    "X55n0905_001:0592c21": "外人曰。善哉願說。充滿我意。亦使餘人展轉利益。則",
    "X55n0905_001:0592c22": "是傳燈不絕為報佛恩。",
    "X55n0905_001:0592c23": "佛以度生為事。惟有傳法能報佛恩。此正大乘自",
    "X55n0905_001:0592c24": "利利他之深心也。△二答。",
    "X55n0905_001:0593a01": "沙門曰。諦聽善攝。為汝說之。所言止者。謂知一切諸",
    "X55n0905_001:0593a02": "法從本已來。性自非有不生不滅。但以虗妄因緣故",
    "X55n0905_001:0593a03": "非有而有。然彼有法有即非有。唯是一心體無分別。",
    "X55n0905_001:0593a04": "作是觀者能令妄念不流。故名為止。所言觀者。雖知",
    "X55n0905_001:0593a05": "本不生今不滅。而以心性緣起不無虗妄世用。猶如",
    "X55n0905_001:0593a06": "幻夢非有而有。故名為觀。",
    "X55n0905_001:0593a07": "先誡諦聽令生聞慧。又誡善攝令生思慧。以階修",
    "X55n0905_001:0593a08": "慧也。梵語奢摩他。此翻為止。而有三別。一體真止。",
    "X55n0905_001:0593a09": "二方便隨緣止。三息二邊分別止。就一一止各有",
    "X55n0905_001:0593a10": "三義。體真止。止息見思。停止真諦。見思真諦如水",
    "X55n0905_001:0593a11": "與冰同一濕性。性則不當止與不止也。方便隨緣",
    "X55n0905_001:0593a12": "止。止息塵沙。停止俗諦。塵沙俗諦亦如冰水。性非",
    "X55n0905_001:0593a13": "止與不止也。息二邊分別止。止息無明。停止中諦。",
    "X55n0905_001:0593a14": "無明中諦亦如冰水。性非止與不止也。謂知一切",
    "X55n0905_001:0593a15": "諸法等者。知之一字即所謂作是觀之觀字。廼繇",
    "X55n0905_001:0593a16": "觀以入止也。一切諸法徧指十界十如權實性相。",
    "X55n0905_001:0593a17": "所謂因緣所生法也。從本已來性自非有不生不",
    "X55n0905_001:0593a18": "滅。所謂我說即是空也。十界俱空。不同但空而已。",
    "X55n0905_001:0593a19": "但以虗妄因緣故非有而有。所謂亦名為假名也。",
    "X55n0905_001:0593a20": "十界互具不同偏假而已。然彼有法有即非有。唯",
    "X55n0905_001:0593a21": "是一心體無分別。所謂亦名中道義也。法法皆中。",
    "X55n0905_001:0593a22": "不同但中而已。觀即空故。令界內外見思妄念不",
    "X55n0905_001:0593a23": "流。觀即假故。令界內外塵沙妄念不流。觀即中故。",
    "X55n0905_001:0593a24": "令界內外無明妄念不流。為令易解次第分別。得",
    "X55n0905_001:0593b01": "意為語。三止圓在一心之中。故為大乘止門。梵語",
    "X55n0905_001:0593b02": "毗鉢舍那。此翻為觀。亦有三別。一從假入空觀。二",
    "X55n0905_001:0593b03": "從空入假觀。三中道第一義觀。就一一觀亦各三",
    "X55n0905_001:0593b04": "義。從假入空觀。穿見思觀達真諦。見思真諦性元",
    "X55n0905_001:0593b05": "非二。不當觀與不觀。從空入假觀。穿塵沙觀達俗",
    "X55n0905_001:0593b06": "諦。塵沙俗諦性元非二。不當觀與不觀。中道妙觀",
    "X55n0905_001:0593b07": "觀。穿無明觀達中諦。無明中諦性元非二。不當觀",
    "X55n0905_001:0593b08": "與不觀也。此示觀文與止稍別。前約因緣所生。即",
    "X55n0905_001:0593b09": "空假中以明妙止。則三妙觀已在其中。但是就事",
    "X55n0905_001:0593b10": "顯理攝末歸本。譬如大佛頂經所明。陰入處界皆",
    "X55n0905_001:0593b11": "如來藏也。今言雖知本不生今不滅。即牒上文全",
    "X55n0905_001:0593b12": "事即理言之。所謂隨緣即不變也。而以心性緣起",
    "X55n0905_001:0593b13": "不無虗妄世用。猶如幻夢非有而有。廼即指彼一",
    "X55n0905_001:0593b14": "切諸法隨拈一法無非緣起法界。所謂不變隨緣。",
    "X55n0905_001:0593b15": "即性具相。俱體俱用。譬如大佛頂經所明。如來藏",
    "X55n0905_001:0593b16": "中七大互融。方為大乘觀門也。夫以背塵合覺。所",
    "X55n0905_001:0593b17": "有三止三觀總名為止。全體起用。所有即寂即炤",
    "X55n0905_001:0593b18": "總名為觀。既非歒對之功。永異偏小之旨。得此意",
    "X55n0905_001:0593b19": "已廣悔下文染淨三性若竪若橫。種種止觀從始",
    "X55n0905_001:0593b20": "至終罔非圓極。方知智者大師遍立十境。備論十",
    "X55n0905_001:0593b21": "乘。要不出於此矣。秪緣根有利鈍。致使說有詳略。",
    "X55n0905_001:0593b22": "何容重子而反輕父哉。初略標綱要竟。△二廣作",
    "X55n0905_001:0593b23": "分別二。初重問。二詳答。今初。",
    "X55n0905_001:0593b24": "外人曰。余解昧識微。聞斯未能即悟。願以方便更為",
    "X55n0905_001:0593c01": "開示。",
    "X55n0905_001:0593c02": "△二詳答三。初許說。二立科。三解釋。今初。",
    "X55n0905_001:0593c03": "沙門曰。然。更當為汝廣作分別。亦令未聞尋之取悟",
    "X55n0905_001:0593c04": "也。",
    "X55n0905_001:0593c05": "△二立科。",
    "X55n0905_001:0593c06": "就廣分別止觀門中作五番建立。一明止觀依止。二",
    "X55n0905_001:0593c07": "明止觀境界。三明止觀體狀。四明止觀斷得。五明止",
    "X55n0905_001:0593c08": "觀作用。",
    "X55n0905_001:0593c09": "一明止觀依止。有兩卷半文。即慈雲所謂初卷開",
    "X55n0905_001:0593c10": "止觀之解者也。二明止觀境界至五明止觀作用。",
    "X55n0905_001:0593c11": "有卷半文。即慈雲所謂次卷示止觀之行者也。次",
    "X55n0905_001:0593c12": "第者。依止即迷悟之源。繇迷故有三性境界差別。",
    "X55n0905_001:0593c13": "繇有所觀境故。得辨止觀體狀。繇修止觀。便有斷",
    "X55n0905_001:0593c14": "得。繇得體故。便有作用也。△三解釋。即為五。初明",
    "X55n0905_001:0593c15": "止觀依止(至)五明止觀作用。初中二。初分科。二各",
    "X55n0905_001:0593c16": "釋。今初。",
    "X55n0905_001:0593c17": "就第一依止中復作三門分別。一明何所依止。二明",
    "X55n0905_001:0593c18": "何故依止。三明以何依止。",
    "X55n0905_001:0593c19": "△二各釋。即為三。初明何所依止(至)三明以何依",
    "X55n0905_001:0593c20": "止。初中二。初標列。二釋成。今初。",
    "X55n0905_001:0593c21": "初明何所依止者。謂依止一心以修止觀也。就中復",
    "X55n0905_001:0593c22": "有三種差別。一出眾名。二釋名義。三辨體狀。",
    "X55n0905_001:0593c23": "先標一心。次列三別也。一心即指吾人現前一念",
    "X55n0905_001:0593c24": "介爾之心。其性元與諸佛及眾生等。所謂三無差",
    "X55n0905_001:0594a01": "別。蓋既全真成妄。即復全妄是真。故名一心。非於",
    "X55n0905_001:0594a02": "妄心之外別立一真心也。譬如指即波之水性即",
    "X55n0905_001:0594a03": "漚之海性耳。△二釋成。即為三。初出眾名。二釋名",
    "X55n0905_001:0594a04": "義。三辨體狀。今初。",
    "X55n0905_001:0594a05": "初出眾名者。此心即是自性清淨心。又名真如。亦名",
    "X55n0905_001:0594a06": "佛性。復名法身。又稱如來藏。亦號法界。復名法性。如",
    "X55n0905_001:0594a07": "是等名無量無邊。故言眾名。",
    "X55n0905_001:0594a08": "此略列七種名以為釋義之本也。△二釋名義三。",
    "X55n0905_001:0594a09": "初標章。二廣釋。三結成。今初。",
    "X55n0905_001:0594a10": "次辨釋名義。",
    "X55n0905_001:0594a11": "△二廣釋為七。初釋自性清淨心(至)七釋法性。今",
    "X55n0905_001:0594a12": "初。",
    "X55n0905_001:0594a13": "問曰。云何名為自性清淨心耶。答曰。此心無始以來",
    "X55n0905_001:0594a14": "雖為無明染法所覆。而性淨無改。故名為淨。何以故。",
    "X55n0905_001:0594a15": "無明染法本來與心相離故。云何為離。謂以無明體",
    "X55n0905_001:0594a16": "是無法。有即非有。以非有故。無可與心相應。故言離",
    "X55n0905_001:0594a17": "也。既無無明染法與之相應。故名性淨。中實本覺。故",
    "X55n0905_001:0594a18": "名為心。故言自性清淨心也。",
    "X55n0905_001:0594a19": "言此現前一念心之自性。自從無始以來雖被無",
    "X55n0905_001:0594a20": "明染法所覆。而清淨如故。性不可改。譬如虗空雖",
    "X55n0905_001:0594a21": "被狂華於中起滅。而空性無改。以彼狂華體非有",
    "X55n0905_001:0594a22": "故。不得言其與空相應。是名離也。非如兩物異處",
    "X55n0905_001:0594a23": "而名離也。言中實本覺者。性非有無。名之為中。不",
    "X55n0905_001:0594a24": "同空之對有得名。理非虗謬。名之為實。不同空之",
    "X55n0905_001:0594b01": "因色顯發。元無不覺。名為本覺。不同空之晦昧無",
    "X55n0905_001:0594b02": "知。故但可以空為喻。不可認空為心。△二釋真如。",
    "X55n0905_001:0594b03": "問曰。云何名為真如。答曰。一切諸法依此心有。以心",
    "X55n0905_001:0594b04": "為體望於諸法。法悉虗妄。有即非有。對此虗偽法故",
    "X55n0905_001:0594b05": "目之為真。又復諸法雖實非有。但以虗妄因緣而為",
    "X55n0905_001:0594b06": "生滅之相。然彼虗法生時此心不生。諸法滅時此心",
    "X55n0905_001:0594b07": "不滅。不生故不增。不滅故不減。以不生不滅不增不",
    "X55n0905_001:0594b08": "減故名之為真。三世諸佛及以眾生。同以此一淨心",
    "X55n0905_001:0594b09": "為體。凡聖諸法自有差別異相。而此真心無異無相。",
    "X55n0905_001:0594b10": "故名之為如。又真如者。以一切法真實如是。唯是一",
    "X55n0905_001:0594b11": "心。故名此一心以為真如。若心外有法者。即非真實。",
    "X55n0905_001:0594b12": "亦不如是。即為偽異相也。是故起信論言。一切諸法",
    "X55n0905_001:0594b13": "從本已來。離言說相。離名字相。離心緣相。畢竟平等。",
    "X55n0905_001:0594b14": "無有變異。不可破壞。唯是一心。故名真如。以此義故。",
    "X55n0905_001:0594b15": "自性清淨心復名真如也。",
    "X55n0905_001:0594b16": "初兩番釋真。次一番釋如。次一番合釋真如也。真",
    "X55n0905_001:0594b17": "者不妄。如者不異。初釋真者。一切諸法種種差別",
    "X55n0905_001:0594b18": "悉是虗妄偽相。心則即差別而非差別。如金即器。",
    "X55n0905_001:0594b19": "器有差別。金性無差。器相是偽。金體是真也。又釋",
    "X55n0905_001:0594b20": "真者。諸法虗妄因緣生滅。心則即生滅而不生滅。",
    "X55n0905_001:0594b21": "如金即器。器有成壞。金無成壞。成壞即是生滅增",
    "X55n0905_001:0594b22": "減之妄。無成壞者名為真也。次一番釋如者。舉凡",
    "X55n0905_001:0594b23": "聖之萬殊。同真心之一體。體非有二。故言無異。相",
    "X55n0905_001:0594b24": "惟實相。故言無相。次合釋真如者。心外無法。法惟",
    "X55n0905_001:0594c01": "是心。真實如是故名真如。引論證成在文易見。△",
    "X55n0905_001:0594c02": "三釋佛性二。初略釋。二廣辨。今初。",
    "X55n0905_001:0594c03": "問曰。云何復名此心以為佛性。答曰。佛名為覺。性名",
    "X55n0905_001:0594c04": "為心。以此淨心之體非是不覺。故說為覺心也。",
    "X55n0905_001:0594c05": "△二廣辨三。初約不覺辨。二約覺辨。三釋餘疑。初",
    "X55n0905_001:0594c06": "中二。初直明心非不覺。二雙顯。二佛性義。今初。",
    "X55n0905_001:0594c07": "問曰。云何知此真心非是不覺。答曰。不覺即是無明",
    "X55n0905_001:0594c08": "住地。若此淨心是無明者。眾生成佛無明滅時應無",
    "X55n0905_001:0594c09": "真心。何以故。以心是無明故。既是無明自滅。淨心自",
    "X55n0905_001:0594c10": "在。故知淨心非是不覺。又復不覺滅故方證淨心。將",
    "X55n0905_001:0594c11": "知心非不覺也。",
    "X55n0905_001:0594c12": "無明自滅淨心自在。乃約在纏真如以明非是不",
    "X55n0905_001:0594c13": "覺。不覺滅故方證淨心。乃約出纏真如以明非是",
    "X55n0905_001:0594c14": "不覺。此心雖有在纏出纏之異。而元非不覺則同",
    "X55n0905_001:0594c15": "也。△二雙顯。二佛性義。",
    "X55n0905_001:0594c16": "問曰。何不以自體是覺名之為覺。而以非不覺故說",
    "X55n0905_001:0594c17": "為覺耶。答曰。心體平等非覺非不覺。但為明如如佛",
    "X55n0905_001:0594c18": "故擬對說為覺也。是故經言。一切無涅槃。無有涅槃",
    "X55n0905_001:0594c19": "佛。無有佛涅槃。遠離覺所覺。若有若無有。是二悉俱",
    "X55n0905_001:0594c20": "離。此即偏就心體平等說也。若就心體法界用義以",
    "X55n0905_001:0594c21": "明覺者。此心體具三種大智。所謂無師智。自然智。無",
    "X55n0905_001:0594c22": "礙智。是覺心體本具此三智性。故以此心為覺性也。",
    "X55n0905_001:0594c23": "是故須知同異之義。云何同。謂心體平等即是智覺。",
    "X55n0905_001:0594c24": "智覺即是心體平等。故言同也。復云何異。謂本覺之",
    "X55n0905_001:0595a01": "義是用。在凡名佛性。亦名三種智性。出障名智慧佛",
    "X55n0905_001:0595a02": "也。心體平等之義是體。故凡聖無二唯名如如佛也。",
    "X55n0905_001:0595a03": "是故言異。應如是知。",
    "X55n0905_001:0595a04": "問意單取覺義。答則雙非二邊。然心體實非覺與",
    "X55n0905_001:0595a05": "不覺。亦得說為覺者。以具如如佛及智慧佛二義",
    "X55n0905_001:0595a06": "故也。約如如佛則非覺非不覺。然既稱佛亦可強",
    "X55n0905_001:0595a07": "名為覺矣。約智慧佛既具三智之用。便可直稱為",
    "X55n0905_001:0595a08": "覺也。無師智即一切智。了達十界一相不繇他悟",
    "X55n0905_001:0595a09": "故。自然智即道種智。了達三千性相無量差別不",
    "X55n0905_001:0595a10": "繇作意故。無礙智即一切種智。了達一相無相無",
    "X55n0905_001:0595a11": "相無不相。一一相中具見一切諸法真實之相。究",
    "X55n0905_001:0595a12": "盡邊底無障蔽故。又無師智者謂一切智等三智",
    "X55n0905_001:0595a13": "一心中得不從他授故。自然智者謂一心法爾具",
    "X55n0905_001:0595a14": "足三智故。無礙智者謂一切智三諦俱空。道種智",
    "X55n0905_001:0595a15": "三諦皆假。一切種智三諦並中。無隔礙故。夫如如",
    "X55n0905_001:0595a16": "佛與智慧佛。全體即用全用即體。安得非同。但智",
    "X55n0905_001:0595a17": "慧佛凡夫但有其性未彰其用。而如如佛在凡不",
    "X55n0905_001:0595a18": "減在聖不增。安得非異。又復應知智慧佛性。凡夫",
    "X55n0905_001:0595a19": "用雖不彰而性元無減。如如佛性。凡夫體雖無減",
    "X55n0905_001:0595a20": "而迷不自覺。則異仍非異。直是非同非異。說有同",
    "X55n0905_001:0595a21": "異之義耳。△二約覺辨四。初辨智慧佛性。二辨報",
    "X55n0905_001:0595a22": "應佛性。三辨出障佛性。四辨平等佛性。智慧佛即",
    "X55n0905_001:0595a23": "自受用報身。報佛即他受用報身。應佛即勝劣二",
    "X55n0905_001:0595a24": "應及隨類應身。出障即果頭法身。平等即在纏法",
    "X55n0905_001:0595b01": "身。如此單複三身。諸佛咸以淨心為性。故皆得名",
    "X55n0905_001:0595b02": "為覺也。初中三。初雙許二義。二約修廣釋。三舉喻",
    "X55n0905_001:0595b03": "結成。今初。",
    "X55n0905_001:0595b04": "問曰。智慧佛者。為能覺淨心故名為佛。為淨心自覺",
    "X55n0905_001:0595b05": "故名為佛。答曰。具有二義。一者覺於淨心。二者淨心",
    "X55n0905_001:0595b06": "自覺。雖言二義體無別也。",
    "X55n0905_001:0595b07": "△二約修廣釋二。初約迷真起妄成不覺義。次約",
    "X55n0905_001:0595b08": "返妄歸真具二覺義。初中四。初明二熏。二出名相。",
    "X55n0905_001:0595b09": "三明互依。四結流轉。今初。",
    "X55n0905_001:0595b10": "此義云何。謂一切諸佛本在凡時。心依熏變不覺自",
    "X55n0905_001:0595b11": "動顯現虗狀。虗狀者即是凡夫五陰及以六塵。亦名",
    "X55n0905_001:0595b12": "似識．似色．似塵也。似識者即六七識也。由此似識念",
    "X55n0905_001:0595b13": "念起時即不了知似色等法。但是心作虗相無實。以",
    "X55n0905_001:0595b14": "不了故妄執虗相以為實事。妄執之時即還熏淨心",
    "X55n0905_001:0595b15": "也。",
    "X55n0905_001:0595b16": "初言心依熏變等者。謂一真如心雖復體嘗不變。",
    "X55n0905_001:0595b17": "然法爾有隨緣之能。繇其從未悟故。不免依熏而",
    "X55n0905_001:0595b18": "變。繇其但有性德未有修德。不覺念起妄為明覺。",
    "X55n0905_001:0595b19": "此明覺者即是無明。無明一動三細六粗遂具。名",
    "X55n0905_001:0595b20": "為顯現虗狀。所謂五陰六塵是也。受想行識名似",
    "X55n0905_001:0595b21": "識。色陰名似色。六塵名似塵。皆言似者。一心所現",
    "X55n0905_001:0595b22": "虗妄影狀無實體故。塵即是色不言可知。識即前",
    "X55n0905_001:0595b23": "六識及第七識。此七皆無別體。依心而起如水起",
    "X55n0905_001:0595b24": "波故也。此明根本無明熏變力也。次言由此似識",
    "X55n0905_001:0595c01": "念念等者。妄執秖是見思。亦名枝末無明。繇此無",
    "X55n0905_001:0595c02": "明增上熏力。令本淨心錮蔽五濁變作住地無明。",
    "X55n0905_001:0595c03": "此明枝末無明熏變力也。△二出名相。",
    "X55n0905_001:0595c04": "然似識不了之義。即是果時無明。亦名迷境無明。是",
    "X55n0905_001:0595c05": "故經言。於緣中癡故。似識妄執之義即是妄想。所執",
    "X55n0905_001:0595c06": "之境即成妄境界也。以果時無明熏心故令心不覺。",
    "X55n0905_001:0595c07": "即是子時無明。亦名住地無明也。妄想熏心故令心",
    "X55n0905_001:0595c08": "變動。即是業識。妄境熏心故令心成似塵種子。似識",
    "X55n0905_001:0595c09": "熏心故令心成似識種子。此似塵．似識二種種子。總",
    "X55n0905_001:0595c10": "名為虗狀種子也。",
    "X55n0905_001:0595c11": "先明似識不了之義。名為果時迷境。無明即界內",
    "X55n0905_001:0595c12": "十二因緣中無明支也。亦名為癡。以不了境虗故。",
    "X55n0905_001:0595c13": "於三漏中即無明漏。其餘見惑及三界思惑名為",
    "X55n0905_001:0595c14": "欲漏．有漏。次明似識妄執之義即是妄想。所謂三",
    "X55n0905_001:0595c15": "界見思惑也。次明所執之境成妄境界。心若不執。",
    "X55n0905_001:0595c16": "境界本虗也。次明迷境無明還熏淨心。令彼淨心",
    "X55n0905_001:0595c17": "成不覺義。此以枝末無明轉熏根本無明成現行",
    "X55n0905_001:0595c18": "也。次明見思妄想還熏淨心。令彼淨心舉體變動。",
    "X55n0905_001:0595c19": "名為業識。此以六七識現行轉熏阿梨耶識成現",
    "X55n0905_001:0595c20": "行也。又以妄境熏心即成似塵種子。謂阿梨耶中",
    "X55n0905_001:0595c21": "具有十一色法之種子故。以似識熏心即成似識",
    "X55n0905_001:0595c22": "種子。謂阿梨耶中具有前七識及諸心所之種子",
    "X55n0905_001:0595c23": "故。雖有二種種子。同一虗狀別無實體。不過全攬",
    "X55n0905_001:0595c24": "一心以為體耳。△三明互依。",
    "X55n0905_001:0596a01": "然此果時無明等。雖云各別。熏起一法要俱時和合。",
    "X55n0905_001:0596a02": "故能熏也。何以故。以不相離相藉有故。若無似識即",
    "X55n0905_001:0596a03": "無果時無明。若無無明即無妄想。若無妄想即不成",
    "X55n0905_001:0596a04": "妄境。是故四種俱時和合方能現於虗狀之果。何以",
    "X55n0905_001:0596a05": "故。以不相離故。又復虗狀種子依彼子時無明住故。",
    "X55n0905_001:0596a06": "又復虗狀種子不能獨現果故。若無子時無明即無",
    "X55n0905_001:0596a07": "業識。若無業識即虗狀種子不能顯現成果。亦即自",
    "X55n0905_001:0596a08": "體不立。是故和合方現虗狀果也。是故虗狀果中還",
    "X55n0905_001:0596a09": "具似識似塵虗妄無明妄執。",
    "X55n0905_001:0596a10": "此明枝末根本二種無明及前七第八。若現若種",
    "X55n0905_001:0596a11": "皆必互依而互熏也。前云果時無明熏心以為子",
    "X55n0905_001:0596a12": "時無明。妄想熏心以為業識。似乎各別熏起。實必",
    "X55n0905_001:0596a13": "俱時和合方成熏義。以似識等四相藉而有。不相",
    "X55n0905_001:0596a14": "離故。當知現行熏起非各別矣。又色心虗狀種子",
    "X55n0905_001:0596a15": "必依根本無明而住。必依業識而成現行之果。既",
    "X55n0905_001:0596a16": "成果已還具六七之似識。可以熏心再成似識種",
    "X55n0905_001:0596a17": "子。還具十一色法之似塵。可以熏心冥成似塵種",
    "X55n0905_001:0596a18": "子。還具虗妄果時無明。可以轉熏子時無明。還具",
    "X55n0905_001:0596a19": "妄執之妄想可以轉熏業識。當知現種更互相熏。",
    "X55n0905_001:0596a20": "亦必俱時和合。非各別矣。△四結流轉。",
    "X55n0905_001:0596a21": "由此義故略而說之。云不覺故動。顯現虗狀也。如是",
    "X55n0905_001:0596a22": "果子相生無始流轉名為眾生。",
    "X55n0905_001:0596a23": "本來無非不覺。無非妄動。無非虗狀。果既生子子",
    "X55n0905_001:0596a24": "復生果。無始流轉。豈於心外有少許實法哉。約迷",
    "X55n0905_001:0596b01": "真起妄成不覺義竟。△次約返妄歸真具二覺義",
    "X55n0905_001:0596b02": "二。初明能覺淨心義。二明淨心自覺義。初中五。初",
    "X55n0905_001:0596b03": "名字覺。二觀行覺。三相似覺。四分真覺。五究竟覺。",
    "X55n0905_001:0596b04": "今初。",
    "X55n0905_001:0596b05": "後遇善友為說諸法皆一心作。似有無實。聞此法已。",
    "X55n0905_001:0596b06": "△二觀行覺。",
    "X55n0905_001:0596b07": "隨順修行。漸知諸法皆從心作。唯虗無實。",
    "X55n0905_001:0596b08": "△三相似覺又二。初正明覺於通惑。二兼明漸除",
    "X55n0905_001:0596b09": "別惑。今初。",
    "X55n0905_001:0596b10": "若此解成時。是果時無明滅也。無明滅故不執虗狀",
    "X55n0905_001:0596b11": "為實。即是妄想及妄境滅也。爾時意識轉名無塵智。",
    "X55n0905_001:0596b12": "以知無實塵故。",
    "X55n0905_001:0596b13": "果時無明滅。即圓初信。妄想妄境滅。通至十信。蓋",
    "X55n0905_001:0596b14": "界內妄想妄境有正有習故也。無塵智即妙觀察",
    "X55n0905_001:0596b15": "智。△二兼明漸除別惑又二。初出別惑之相。二明",
    "X55n0905_001:0596b16": "漸除之繇。今初。",
    "X55n0905_001:0596b17": "雖然知境虗故說果時無明滅。猶見虗相之有。有即",
    "X55n0905_001:0596b18": "非有。本性不生今即不滅。唯是一心。以不知此理故",
    "X55n0905_001:0596b19": "亦名子時無明。亦名迷理無明。但細於前迷事無明",
    "X55n0905_001:0596b20": "也。以彼麤滅故說果時無明滅也。又不執虗狀為實",
    "X55n0905_001:0596b21": "故說妄想滅。猶見有虗相謂有異心。此執亦是妄想。",
    "X55n0905_001:0596b22": "亦名虗相。但細於前。以彼麤滅故言妄想滅也。又此",
    "X55n0905_001:0596b23": "虗境以有細無明妄想所執故。似與心異。相相不一。",
    "X55n0905_001:0596b24": "即是妄境。但細於前。以其細故名為虗境。又彼粗相",
    "X55n0905_001:0596c01": "實執滅故。說妄境滅也。",
    "X55n0905_001:0596c02": "猶見虗相之有。即界內見惑習氣及界外見惑。故",
    "X55n0905_001:0596c03": "亦名子時無明。亦名迷理無明也。猶見虗相謂有",
    "X55n0905_001:0596c04": "異心。不知心無異相。及執虗境似與心異。不知心",
    "X55n0905_001:0596c05": "外無境。此皆界內思惑習氣及界外思惑。故亦是",
    "X55n0905_001:0596c06": "妄想妄境也。△二明漸除之繇又三。初因末驗本。",
    "X55n0905_001:0596c07": "二正明滅繇。三例後結前。今初。",
    "X55n0905_001:0596c08": "以此論之。非直果時迷事無明滅息。無明住地亦少",
    "X55n0905_001:0596c09": "分除也。若不分分漸除者。果時無明不得分分漸滅。",
    "X55n0905_001:0596c10": "但相微難彰。是故不說住地分滅也。今且約迷事無",
    "X55n0905_001:0596c11": "明滅後以說住地漸滅因由。即知一念發修已來亦",
    "X55n0905_001:0596c12": "能漸滅也。",
    "X55n0905_001:0596c13": "此明十信位中界外見思雖未永斷亦既圓伏。故",
    "X55n0905_001:0596c14": "云無明住地亦少分除。倘無明不分分除。則見思",
    "X55n0905_001:0596c15": "何繇得滅。譬如樹根不搖則枝葉必不零落。但相",
    "X55n0905_001:0596c16": "微難彰故不說耳。實則一念發修圓觀之始。便已",
    "X55n0905_001:0596c17": "圓伏無明。何況十信位耶。△二正明滅繇。",
    "X55n0905_001:0596c18": "此義云何。謂以二義因緣故。住地無明業識等漸已",
    "X55n0905_001:0596c19": "微薄。二義者何。一者知境虗智熏心故。令舊無明住",
    "X55n0905_001:0596c20": "地習氣及業識等漸除也。何以故。智是明法。性能治",
    "X55n0905_001:0596c21": "無明故。二者細無明虗執及虗境熏心故。雖更起無",
    "X55n0905_001:0596c22": "明住地等。即復輕弱。不同前迷境等所熏起者。何以",
    "X55n0905_001:0596c23": "故。以能熏微細故。所起不覺亦即薄也。以此義故。住",
    "X55n0905_001:0596c24": "地無明業識等漸已損滅也。",
    "X55n0905_001:0597a01": "知境虗智即無塵智也。智治無明。令無明薄。是漸",
    "X55n0905_001:0597a02": "滅之緣。細無明熏所起輕弱。是漸滅之因。餘可知。",
    "X55n0905_001:0597a03": "△三例後結前。",
    "X55n0905_001:0597a04": "如迷事無明滅後既有此義。應知一念創始發修之",
    "X55n0905_001:0597a05": "時。無明住地即分滅也。以其分分滅故。所起智慧分",
    "X55n0905_001:0597a06": "分增明故。得果時迷事無別滅也。",
    "X55n0905_001:0597a07": "一念創始發修之時。謂從名字初入觀行也。觀行",
    "X55n0905_001:0597a08": "位中亦即能知境虗即有知境虗智對治無明。又",
    "X55n0905_001:0597a09": "既知境虗則不執虗狀為實。爾時麤想麤境被制",
    "X55n0905_001:0597a10": "伏故。不復熏心。但有細無明虗執及虗境熏心而",
    "X55n0905_001:0597a11": "已。無明住地安得不分滅哉。又無明住地若不分",
    "X55n0905_001:0597a12": "滅。何繇果時無明任運先滅而登圓信也。△四分",
    "X55n0905_001:0597a13": "真覺。",
    "X55n0905_001:0597a14": "自迷事無明滅後。業識及住地無明漸薄故。所起虗",
    "X55n0905_001:0597a15": "狀果報亦轉輕妙。不同前也。以是義故。似識轉轉明",
    "X55n0905_001:0597a16": "利。似色等法復不令意識生迷。以內識生外色塵等",
    "X55n0905_001:0597a17": "俱細利故。無塵之智倍明。無明妄想極薄。還復熏心",
    "X55n0905_001:0597a18": "復令住地無明業識習氣漸欲向盡。所現無塵之智",
    "X55n0905_001:0597a19": "為倍明了。如是念念轉轉熏習故。無明住地埀盡所",
    "X55n0905_001:0597a20": "起。無塵之智即能知彼虗狀果報體性非有。本自不",
    "X55n0905_001:0597a21": "生今即無滅。唯是一心體無分別。以唯心外無法故。",
    "X55n0905_001:0597a22": "此智即是金剛無礙智也。",
    "X55n0905_001:0597a23": "迷事無明滅。正指十信位中三界見思正習俱盡",
    "X55n0905_001:0597a24": "也。從此業識及住地無明漸薄。即圓十住廼至十",
    "X55n0905_001:0597b01": "地分分斷惑之相。所起虗狀果報亦轉輕妙。即實",
    "X55n0905_001:0597b02": "報國土所有變易生死之相。不同前三界中分段",
    "X55n0905_001:0597b03": "故也。漸欲向盡。即第十地相。垂盡即等覺相。金剛",
    "X55n0905_001:0597b04": "無礙智即金剛後心妙覺之無間道也。△五究竟",
    "X55n0905_001:0597b05": "覺。",
    "X55n0905_001:0597b06": "此智成已即復熏心。心為明智熏故。即一念無明習",
    "X55n0905_001:0597b07": "氣於此即滅。無明盡故業識染法種子習氣即亦隨",
    "X55n0905_001:0597b08": "壞。是故經言其地壞者彼亦隨壞。即其義也。",
    "X55n0905_001:0597b09": "其地指無明習氣。彼指業識染法種子。習氣金剛",
    "X55n0905_001:0597b10": "道後異熟空。此之謂也。已上皆明能覺淨心之義。",
    "X55n0905_001:0597b11": "△次明淨心自覺義。",
    "X55n0905_001:0597b12": "種子習氣壞故虗狀永泯。虗狀泯故心體寂炤名為",
    "X55n0905_001:0597b13": "體證真如。何以故。以無異法為能證故即是寂炤。無",
    "X55n0905_001:0597b14": "能證所證之別名為無分別智。何以故。以此智外無",
    "X55n0905_001:0597b15": "別有真如可分別故。此即是心顯成智。智是心用心",
    "X55n0905_001:0597b16": "是智體。體用一法自性無二。故名自性體證也。",
    "X55n0905_001:0597b17": "無分別智即大圓鏡智也。餘皆可知。已上約修廣",
    "X55n0905_001:0597b18": "釋竟。△三舉喻結成。",
    "X55n0905_001:0597b19": "如似水靜。內炤炤潤義殊而常湛一。何以故。炤潤潤",
    "X55n0905_001:0597b20": "炤故心亦如是。寂炤義分而體融無二。何以故。炤寂",
    "X55n0905_001:0597b21": "寂炤故。炤寂順體寂炤順用。炤自體名為覺於淨心。",
    "X55n0905_001:0597b22": "體自炤即名為淨心自覺。故言二義一體。此即以無",
    "X55n0905_001:0597b23": "分別智為覺也。淨心從本已來具此智性不增不減。",
    "X55n0905_001:0597b24": "故以淨心為佛性也。此就智慧佛以明淨心為佛性。",
    "X55n0905_001:0597c01": "如似水靜下先舉喻心。亦如是下次法合。淨心從",
    "X55n0905_001:0597c02": "本下結成淨心名為佛性。從問曰智慧佛者至此",
    "X55n0905_001:0597c03": "是第二約覺辨中初辨智慧佛性竟。△二辨報應",
    "X55n0905_001:0597c04": "佛性。",
    "X55n0905_001:0597c05": "又此淨心自體。具足福德之性及巧用之性。復為淨",
    "X55n0905_001:0597c06": "業所熏。出生報應二佛。故以此心為佛性也。",
    "X55n0905_001:0597c07": "福德性出生報佛。通於自他受用。巧用性出生應",
    "X55n0905_001:0597c08": "佛。具足勝劣形儀。皆繇淨業所熏。此報應佛性不",
    "X55n0905_001:0597c09": "外於淨心也。△三辨出障佛性。",
    "X55n0905_001:0597c10": "又復不覺滅故以心為覺。動義息故說心不動。虗相",
    "X55n0905_001:0597c11": "泯故言心無相。然此心體非覺非不覺。非動非不動。",
    "X55n0905_001:0597c12": "非相非無相。雖然以不覺滅故說心為覺。亦無所妨",
    "X55n0905_001:0597c13": "也。此就對治出障心體以論於覺。不據智用為覺。",
    "X55n0905_001:0597c14": "雖復非覺非不覺等。而以不覺滅故不妨說覺。此",
    "X55n0905_001:0597c15": "果頭法身佛性不外於淨心也。△四辨平等佛性。",
    "X55n0905_001:0597c16": "又復淨心本無不覺說心為本覺。本無動變說心為",
    "X55n0905_001:0597c17": "本寂。本無虗相說心本平等。然其心體非覺非不覺。",
    "X55n0905_001:0597c18": "非動非不動。非相非無相。雖然以本無不覺故說為",
    "X55n0905_001:0597c19": "本覺。亦無所失也。此就凡聖不二以明心體為如如",
    "X55n0905_001:0597c20": "佛。不論心體本具性覺之用也。",
    "X55n0905_001:0597c21": "雖復非覺非不覺等。而以本無不覺故亦不妨說",
    "X55n0905_001:0597c22": "為本覺。此在纏法身佛性凡聖不二亦惟一淨心",
    "X55n0905_001:0597c23": "也。已上廣辨佛性中二約覺辨竟。△三釋餘疑四。",
    "X55n0905_001:0597c24": "初釋執性癈修疑。二釋本有不覺疑。三釋自然因",
    "X55n0905_001:0598a01": "緣疑。四釋無明心性疑。今初。",
    "X55n0905_001:0598a02": "問曰。若就本無不覺名為佛者。凡夫即是佛。何用修",
    "X55n0905_001:0598a03": "道為。答曰。若就心體平等。無即修與不修。成與不成。",
    "X55n0905_001:0598a04": "亦無覺與不覺。但為明如如佛故。擬對說為覺也。又",
    "X55n0905_001:0598a05": "復若據心體平等。亦無眾生諸佛與此心體有異。故",
    "X55n0905_001:0598a06": "經偈云。心佛及眾生。是三無差別。然復心性緣起法",
    "X55n0905_001:0598a07": "界法門法爾不壞故常平等常差別。常平等故。心佛",
    "X55n0905_001:0598a08": "及眾生是三無差別。常差別故。流轉五道說名眾生。",
    "X55n0905_001:0598a09": "反流盡源說名為佛。以有此平等義故。無佛無眾生。",
    "X55n0905_001:0598a10": "為此緣起差別義故。眾生須修道。",
    "X55n0905_001:0598a11": "此躡上平等法身義而起疑也。答中先明擬對說",
    "X55n0905_001:0598a12": "覺。則如如佛但是修之所顯。非是修之所成。次明",
    "X55n0905_001:0598a13": "平等不礙差別。繇有平等差別二義。方成心性緣",
    "X55n0905_001:0598a14": "起法界法門。平等則六而常即。差別則即而常六。",
    "X55n0905_001:0598a15": "知平等故不生退屈。知差別故不生上慢也。△二",
    "X55n0905_001:0598a16": "釋本有不覺疑。",
    "X55n0905_001:0598a17": "問曰。云何得知心體本無不覺。答曰。若心體本有不",
    "X55n0905_001:0598a18": "覺者。聖人證淨心時應更不覺。凡夫未證得應為覺。",
    "X55n0905_001:0598a19": "既見證者無有不覺。未證者不名為覺。故定知心體",
    "X55n0905_001:0598a20": "本無不覺。問曰。聖人滅不覺故得自證淨心。若無不",
    "X55n0905_001:0598a21": "覺云何言滅。又若無不覺即無眾生。答曰。前已具釋",
    "X55n0905_001:0598a22": "心體平等無凡無聖。故說本無不覺。不無心性緣起。",
    "X55n0905_001:0598a23": "故有滅有證有凡有聖。又復緣起之有。有即非有。故",
    "X55n0905_001:0598a24": "言本無不覺。今亦無不覺。然非不有。故言有滅有證",
    "X55n0905_001:0598b01": "有凡有聖。但證以順用入體即無不覺。故得驗知心",
    "X55n0905_001:0598b02": "體本無不覺。但凡是違用一體謂異。是故不得證知",
    "X55n0905_001:0598b03": "平等之體也。",
    "X55n0905_001:0598b04": "前問云何知此真心非是不覺。將謂真心全體不",
    "X55n0905_001:0598b05": "覺。故以無明滅時應無真心答之。此問云何得知",
    "X55n0905_001:0598b06": "心體本無不覺。將謂真心具有不覺。覺與不覺二",
    "X55n0905_001:0598b07": "體並存。故以聖應不覺凡夫應覺答之。次復躡起",
    "X55n0905_001:0598b08": "一問。意謂聖已滅不覺故應無更起不覺之理。然",
    "X55n0905_001:0598b09": "因中若無不覺。何須言滅。又既無不覺。何名眾生。",
    "X55n0905_001:0598b10": "答中共有三番釋疑。初一番約心體說平等。約緣",
    "X55n0905_001:0598b11": "起說差別。次一番單約緣起中即具平等差別二",
    "X55n0905_001:0598b12": "義。第三番明平等中差別之繇。繇於違順二用而",
    "X55n0905_001:0598b13": "體實平等也。△三釋自然因緣疑。",
    "X55n0905_001:0598b14": "問曰。心顯成智者。為無明盡故自然是智。為更別有",
    "X55n0905_001:0598b15": "因緣。答曰。此心在染之時本具福智二種之性。不少",
    "X55n0905_001:0598b16": "一法。與佛無異。但為無明染法所覆故。不得顯用。後",
    "X55n0905_001:0598b17": "得福智二種淨業所熏故。染法都盡。然此淨業除染",
    "X55n0905_001:0598b18": "之時。即能顯彼二性。令成事用。所謂相好依報一切",
    "X55n0905_001:0598b19": "智等。智體自是真心性照之能。智用由熏成也。",
    "X55n0905_001:0598b20": "問中具有雙計。自然是智即計自然。別有因緣即",
    "X55n0905_001:0598b21": "計因緣。答中二番雙破。初云本具福智二性。即非",
    "X55n0905_001:0598b22": "因緣。染覆不顯即非自然。次云二種淨業所熏。即",
    "X55n0905_001:0598b23": "非自然。顯彼二性令成事用。即非因緣也。體是性",
    "X55n0905_001:0598b24": "炤之能。用由熏成。可謂全性起修。全修在性。超諸",
    "X55n0905_001:0598c01": "戲論者矣。△四釋無明心性疑。",
    "X55n0905_001:0598c02": "問曰。心顯成智。即以心為佛性。心起不覺。亦應以心",
    "X55n0905_001:0598c03": "為無明性。答曰。若就法性之義論之。亦得為無明性",
    "X55n0905_001:0598c04": "也。是故經言。明與無明其性無二。無二之性即是實",
    "X55n0905_001:0598c05": "性也。",
    "X55n0905_001:0598c06": "智如水。無明如冰。水以濕為性。冰亦以濕為性。若",
    "X55n0905_001:0598c07": "知濕性無二。則水與氷徒有名字。惟濕為實性耳。",
    "X55n0905_001:0598c08": "然就取用義強。但云水濕可耳。何必言氷濕哉。又",
    "X55n0905_001:0598c09": "既知氷性元濕。則決不離冰覔水。亦決不執氷為",
    "X55n0905_001:0598c10": "水矣。已上釋佛性竟。△四釋法身。",
    "X55n0905_001:0598c11": "問曰。云何名此心以為法身。答曰。法以功能為義。身",
    "X55n0905_001:0598c12": "以依止為義。以此心體有隨染之用。故為一切染法",
    "X55n0905_001:0598c13": "之所熏習。即以此心隨染。故能攝持熏習之氣。復能",
    "X55n0905_001:0598c14": "依熏顯現染法。即此心性能持能現二種功能。及所",
    "X55n0905_001:0598c15": "持所現二種染法皆依此一心而立。與心不一不異。",
    "X55n0905_001:0598c16": "故名此心以為法身。此能持之功能。與所持之氣和",
    "X55n0905_001:0598c17": "合。故名為子時阿梨耶識也。依熏現法之能。與所現",
    "X55n0905_001:0598c18": "之相和合。故名為果報阿梨耶識。此二識體一用異",
    "X55n0905_001:0598c19": "也。然此阿梨耶中即有二分。一者染分。即是業與果",
    "X55n0905_001:0598c20": "報之相。二者淨分。即是心性及能熏淨法名為淨分。",
    "X55n0905_001:0598c21": "以其染性即是淨性更無別法故。由此心性為彼業",
    "X55n0905_001:0598c22": "果染事所依故。說言生死依如來藏。即是法身藏也。",
    "X55n0905_001:0598c23": "又此心體雖為無量染法所覆。即復具足過恒河沙",
    "X55n0905_001:0598c24": "數無漏性功德法。為無量淨業所熏故。此等淨性即",
    "X55n0905_001:0599a01": "能攝持熏習之氣。復能依熏顯現諸佛功德之用。即",
    "X55n0905_001:0599a02": "此恒沙性淨功德。及能持能現二種功能。并所持所",
    "X55n0905_001:0599a03": "現二種淨用。皆依此一心而立。與心不一不異。故名",
    "X55n0905_001:0599a04": "此心為法身也。",
    "X55n0905_001:0599a05": "答中先明隨染法身。後明隨淨法身中乃具明染",
    "X55n0905_001:0599a06": "淨二分性元非二。以結前起後也。染法淨法俱名",
    "X55n0905_001:0599a07": "為法。以俱有功能故俱名為身。以俱為依止故。以",
    "X55n0905_001:0599a08": "此心性能持能現二種功能。及所持所現染淨二",
    "X55n0905_001:0599a09": "法。與心不一不異故。能持即業識種子。能現即業",
    "X55n0905_001:0599a10": "識現行。所持即染法種子。所現即染法現行。種不",
    "X55n0905_001:0599a11": "是現。現不是種。能不是所。所不是能。故言不一。離",
    "X55n0905_001:0599a12": "心無種。離心無現。離心無能。離心無所。故言不異。",
    "X55n0905_001:0599a13": "既法法皆心。故心是法身也。能持持於所持之氣",
    "X55n0905_001:0599a14": "即是種子。故名子時阿梨耶識。氣者氣類也。能現",
    "X55n0905_001:0599a15": "現於所現之相即是現行。故名果報阿梨耶識。相",
    "X55n0905_001:0599a16": "者相狀也。現行亦熏種子。種子亦熏現行。約熏現",
    "X55n0905_001:0599a17": "義名為種子。約熏種義名為現行。故曰體一用異。",
    "X55n0905_001:0599a18": "已上但約隨染明法身也。然阿梨耶中不惟具足",
    "X55n0905_001:0599a19": "染分。亦復具足淨分。以染淨二性更無別法。染性",
    "X55n0905_001:0599a20": "即淨性故。但迷時則為業果染事所依。妄成二死。",
    "X55n0905_001:0599a21": "悟時顯發無漏性功德法。具足淨用耳。淨法種現",
    "X55n0905_001:0599a22": "互熏。例前可知。△五釋如來藏。",
    "X55n0905_001:0599a23": "問曰。云何復名此心為如來藏。答曰。有三義。一者能",
    "X55n0905_001:0599a24": "藏名藏。二者所藏名藏。三者能生名藏。所言能藏者",
    "X55n0905_001:0599b01": "復有二種。一者如來果德法身。二者眾生性德。淨心",
    "X55n0905_001:0599b02": "並能包含染淨二性及染淨二事無所妨礙。故言能",
    "X55n0905_001:0599b03": "藏名藏。藏體平等名之為如。平等緣起目之為來。此",
    "X55n0905_001:0599b04": "即是能藏名如來藏也。第二所藏名藏者。即此真心",
    "X55n0905_001:0599b05": "而為無明[穀-禾+卵]藏所覆藏故。名為所藏也。藏體無異無",
    "X55n0905_001:0599b06": "相名之為如。體備染淨二用目之為來。故言所藏名",
    "X55n0905_001:0599b07": "藏也。第三能生名藏者。如女胎藏能生於子。此心亦",
    "X55n0905_001:0599b08": "爾。體具染淨二性之用故。依染淨二種熏力能生世",
    "X55n0905_001:0599b09": "間出世間法也。是故經云。如來藏者是善不善因。又",
    "X55n0905_001:0599b10": "復經言。心性是一。云何能生種種果報。又復經言。諸",
    "X55n0905_001:0599b11": "佛正徧知海從心想而生也。故染淨平等名之為如。",
    "X55n0905_001:0599b12": "能生染淨目之為來。故言能生名如來藏也。",
    "X55n0905_001:0599b13": "能藏所藏能生並是藏義。能藏雙約在纏出纏言",
    "X55n0905_001:0599b14": "之。所藏單約在纏言之。能生直約現前一念言之。",
    "X55n0905_001:0599b15": "文並易知。△六釋法界。",
    "X55n0905_001:0599b16": "問曰。云何復名淨心以為法界。答曰。法者法爾故。界",
    "X55n0905_001:0599b17": "者性別故。以此心體法爾具足一切諸法。故言法界。",
    "X55n0905_001:0599b18": "△七釋法性。",
    "X55n0905_001:0599b19": "問曰。云何名此淨心以為法性。答曰。法者一切法。性",
    "X55n0905_001:0599b20": "者體別義。以此淨心有差別之性故。能與諸法作體",
    "X55n0905_001:0599b21": "也。又性者體實不改義。以一切法皆以此心為體。諸",
    "X55n0905_001:0599b22": "法之相自有生滅。故名虗妄。此心真實不改不滅。故",
    "X55n0905_001:0599b23": "名法性也。",
    "X55n0905_001:0599b24": "初一釋約不變隨緣差別性。次一釋約隨緣不變",
    "X55n0905_001:0599c01": "真實性也。△三結成。",
    "X55n0905_001:0599c02": "其餘實際實相等無量名字不可具釋。上來釋名義",
    "X55n0905_001:0599c03": "竟。",
    "X55n0905_001:0599c04": "實者真實。際者邊際。心外無法。法唯是心。無邊際",
    "X55n0905_001:0599c05": "故名為實際。無妄想故名為實相。等者等餘法住",
    "X55n0905_001:0599c06": "法位及中實理心一實境界等諸名字也。",
    "X55n0905_001:0599c08": "大乘止觀法門釋要卷第一"
}