{
    "T51n2077_027:0649a20": "續傳燈錄卷第二十七",
    "T51n2077_027:0649a22": "大鑑下第十六世",
    "T51n2077_027:0649a23": "昭覺圓悟克勤禪師法嗣昭覺圓悟克勤禪師法嗣",
    "T51n2077_027:0649a24": "徑山宗杲禪師臨安府徑山妙喜大慧宗杲禪師。生於宣州",
    "T51n2077_027:0649a25": "寧國奚氏。年十三方從學發蒙。未半月棄去",
    "T51n2077_027:0649a26": "出家。十七落髮受具。雖年少已知有宗門中",
    "T51n2077_027:0649a27": "事。遍閱諸家語錄。尤喜雲門睦州語。嘗疑五",
    "T51n2077_027:0649a28": "家宗派元初只是一箇達磨。甚處有許多門",
    "T51n2077_027:0649a29": "庭。然性俊逸不󰊋。父母勉之令游方。時宣州",
    "T51n2077_027:0649b01": "有明教紹珵禪師者。興教坦之嗣琅邪覺之",
    "T51n2077_027:0649b02": "孫也。師聞其飽參倒心事之。常請益雪竇拈",
    "T51n2077_027:0649b03": "古頌古及古宿因緣。珵指示惟要直下自見",
    "T51n2077_027:0649b04": "自說。不少假其言語。師洞達先德微旨。珵異",
    "T51n2077_027:0649b05": "之每嘆云。杲再來人也。復游郢州見大陽元",
    "T51n2077_027:0649b06": "首座洞山微和尚堅侍者。微在芙容首眾。堅",
    "T51n2077_027:0649b07": "為侍者十年。師參三人甚久。盡得曹洞宗旨。",
    "T51n2077_027:0649b08": "一日見其臂香傳授以表不妄付囑。心非之",
    "T51n2077_027:0649b09": "曰。禪有傳授豈佛祖自證自悟之法。遂去之",
    "T51n2077_027:0649b10": "至真如喆座下。入慶藏主賢蓬頭之室。又與",
    "T51n2077_027:0649b11": "慶同往黃龍見晦堂東林參照覺俱不合。又",
    "T51n2077_027:0649b12": "謁心印珣禪師。珣秀鐵面之高第。與師語大",
    "T51n2077_027:0649b13": "奇之。欲留會下而師不樂。珣因指令往寶峯",
    "T51n2077_027:0649b14": "參準禪師。準即湛堂也。師始至機辯縱橫。準",
    "T51n2077_027:0649b15": "云。汝鼻孔因甚無半邊。師曰。寶峯門下。準",
    "T51n2077_027:0649b16": "云。杜撰禪和。又因彩粧十王次準指問師。這",
    "T51n2077_027:0649b17": "官人姓什麼。師曰。姓梁。湛堂姓梁。準摩頭",
    "T51n2077_027:0649b18": "云。爭奈姓梁底少箇幞頭。師曰。頭雖不同鼻",
    "T51n2077_027:0649b19": "孔髣髴。準云。杜撰禪和。又因看金剛經。問師",
    "T51n2077_027:0649b20": "云。是法平等無有高下。為甚雲居山高寶峯",
    "T51n2077_027:0649b21": "山低。師曰。是法平等無有高下。準云。爾做得",
    "T51n2077_027:0649b22": "坐主奴。又一日語師云。杲上坐我這些子禪。",
    "T51n2077_027:0649b23": "爾一一理會得耶。師曰。理會得。準云。教爾說",
    "T51n2077_027:0649b24": "也說得。教爾做也做得。拈古頌古小參普說",
    "T51n2077_027:0649b25": "總得。只是有一件事不是。爾還知麼。師曰。未",
    "T51n2077_027:0649b26": "審是什麼事。準云。爾只欠㘞地一下。所以說",
    "T51n2077_027:0649b27": "時有不說時便無。入方丈時有出方丈時便",
    "T51n2077_027:0649b28": "無。惺惺時有睡著便無。如何敵得生死。師",
    "T51n2077_027:0649b29": "曰。正是某甲疑處。準病。師問曰。某甲嚮後當",
    "T51n2077_027:0649c01": "見誰人。準云。有箇勤巴子。我不識渠汝可見",
    "T51n2077_027:0649c02": "之。當能辦子事。若了不下便可脩行看一大",
    "T51n2077_027:0649c03": "藏經。後身出來參禪決是箇善知識也。湛堂",
    "T51n2077_027:0649c04": "歿。師謁張天覺丞相求塔銘。天覺門庭高於",
    "T51n2077_027:0649c05": "衲子少許可。見師一言而契。即下榻朝夕與",
    "T51n2077_027:0649c06": "語。名其菴曰妙喜。字之曰曇晦。且言子必見",
    "T51n2077_027:0649c07": "川勤吾助子往遂津其行。勤即圓悟也。時方",
    "T51n2077_027:0649c08": "自蔣山奉詔住東京天寧。未至師先到寺挂",
    "T51n2077_027:0649c09": "塔參堂畢。勤方入院師晨夕參請。勤舉。僧問",
    "T51n2077_027:0649c10": "雲門。如何是諸佛出身處。答云。東山水上行。",
    "T51n2077_027:0649c11": "令師下語。師參及一年。凡下四十九轉語皆",
    "T51n2077_027:0649c12": "不契。一日勤赴一達官宅陞坐。舉僧問雲門。",
    "T51n2077_027:0649c13": "如何是諸佛出身處。雲門云。東山水上行。若",
    "T51n2077_027:0649c14": "是天寧即不然。若有人問如何是諸佛出身",
    "T51n2077_027:0649c15": "處。只向道。薰風自南來殿閣生微涼。師聞舉",
    "T51n2077_027:0649c16": "豁然省悟。遂以所悟告勤。勤察師雖得前後",
    "T51n2077_027:0649c17": "際斷動相不生。然却坐在淨裸裸處。語師云。",
    "T51n2077_027:0649c18": "未也。子雖有得矣而大法未明。一日入室。勤",
    "T51n2077_027:0649c19": "云。也不易爾到這裏田地。但可惜死了不能",
    "T51n2077_027:0649c20": "得活。不疑言句是為大病。不見道。懸崖撒手",
    "T51n2077_027:0649c21": "自肯承當。絕後再甦欺君不得。須知有這箇",
    "T51n2077_027:0649c22": "道理。師言。某甲只據如今得處已是快活。更",
    "T51n2077_027:0649c23": "不能理會得也。勤不肯。因令師在擇木寮作",
    "T51n2077_027:0649c24": "不釐務侍者。每日同士大夫閑話入室日不",
    "T51n2077_027:0649c25": "下三四。勤因舉有句無句如藤倚樹詰師。師",
    "T51n2077_027:0649c26": "纔開口勤便云。不是不是。如此者半載未蒙",
    "T51n2077_027:0649c27": "印可。念念不忘于心。一日同諸官客飯師把",
    "T51n2077_027:0649c28": "箸在手都忘下口。勤笑云。這漢參黃楊木禪",
    "T51n2077_027:0649c29": "却倒縮去。師遂說譬喻曰。和尚這箇道理。恰",
    "T51n2077_027:0650a01": "似狗看熱油鐺相似。要舐又舐不得。要捨又",
    "T51n2077_027:0650a02": "捨不得。勤云。爾喻得極好。只這箇便是金剛",
    "T51n2077_027:0650a03": "圈栗棘蓬也。又一日問曰。見說和尚當時在",
    "T51n2077_027:0650a04": "五祖亦曾問此話。不知五祖如何答乞師垂",
    "T51n2077_027:0650a05": "示。勤默不應。師曰。和尚當時不可獨自問。須",
    "T51n2077_027:0650a06": "對大眾前問。如今說又何妨。勤遂云。我問。有",
    "T51n2077_027:0650a07": "句無句如藤倚樹時如何。五祖云。描也描不",
    "T51n2077_027:0650a08": "成畫也畫不就。又問。忽遇樹倒藤枯時如何。",
    "T51n2077_027:0650a09": "五祖云。相隨來也。師聞舉當下大悟。乃曰。某",
    "T51n2077_027:0650a10": "甲會也。勤云。只恐爾又透這公案未得。師曰。",
    "T51n2077_027:0650a11": "請和尚舉。勤遂連舉前輩一絡索誵訛語話徵",
    "T51n2077_027:0650a12": "詰之。師隨聲酬對了無滯礙。勤拊掌稱善。又",
    "T51n2077_027:0650a13": "對眾稱賞云。杲非一生兩生為善知識來。師",
    "T51n2077_027:0650a14": "自是縱橫踔厲大肆其說如建瓴水。如轉圓",
    "T51n2077_027:0650a15": "石於千仞之坂。諸老斂袵莫嬰其鋒矣。初師",
    "T51n2077_027:0650a16": "既大徹。反於數禪客有疑乃以問勤。勤云。我",
    "T51n2077_027:0650a17": "這箇禪如大海相似。爾將得箇大海來傾取",
    "T51n2077_027:0650a18": "去始得。若只將鉢盂來盛得些子去便休。是",
    "T51n2077_027:0650a19": "爾器量只如此。教我怎奈何。能有幾箇得到",
    "T51n2077_027:0650a20": "爾田地。舊時只有箇璟上坐。與爾一般。却已",
    "T51n2077_027:0650a21": "死了也。未幾遂舉師首眾。于時士大夫往往",
    "T51n2077_027:0650a22": "爭與之遊。雅為右丞呂公舜徒所重。奏賜紫",
    "T51n2077_027:0650a23": "衣號佛日大師。女真難作。虜酋欲取禪僧十",
    "T51n2077_027:0650a24": "輩。師在選中既而獲免。蓋若有相之者遂渡",
    "T51n2077_027:0650a25": "江而南。時勤賜號圓悟禪師主雲居法席。命",
    "T51n2077_027:0650a26": "師居第一坐。常與諸衲子入室。圓悟每來聽",
    "T51n2077_027:0650a27": "其語。師一日入室罷。却上方丈與圓悟同坐。",
    "T51n2077_027:0650a28": "圓悟云。或有箇禪和子得似老僧。汝又如何",
    "T51n2077_027:0650a29": "支遣師曰。何幸如之。正如東坡說作劊子手。",
    "T51n2077_027:0650b01": "一生得遇一箇肥漢剮。圓悟呵呵大笑云。爾",
    "T51n2077_027:0650b02": "倒與我入室。拶得我上壁也。圓悟常言。近來",
    "T51n2077_027:0650b03": "諸方盡成窠窟。五祖下我與佛鑑佛眼三人",
    "T51n2077_027:0650b04": "結社參禪。如今早見漏逗出來。佛鑑下有一",
    "T51n2077_027:0650b05": "種。作狗子叫鵓鳩鳴取笑人。佛眼下有一種。",
    "T51n2077_027:0650b06": "覷燈籠露柱指東畫西。如眼見鬼一般。我這",
    "T51n2077_027:0650b07": "裏且無此兩般病痛。師曰。大好無病痛。圓悟",
    "T51n2077_027:0650b08": "云。何謂也。師曰。擊石火閃電光。引得無限人",
    "T51n2077_027:0650b09": "弄業識。舉了便會了。豈不是佛法大窠窟。圓",
    "T51n2077_027:0650b10": "悟不覺吐舌。乃云。休管他休管他。我只以契",
    "T51n2077_027:0650b11": "證為期。若不契證斷定不放過。師曰。說契證",
    "T51n2077_027:0650b12": "即得。第恐後來只恁麼傳將去。舉了便會了。",
    "T51n2077_027:0650b13": "硬主張擊石火閃電光。業識茫茫未有了日。",
    "T51n2077_027:0650b14": "圓悟深以為然。未幾圓悟還蜀。師始辭居古",
    "T51n2077_027:0650b15": "雲門。學者雲集。復避亂走湖南。轉江右入閩。",
    "T51n2077_027:0650b16": "築菴長樂洋嶼。時從之者纔五十三人。未五",
    "T51n2077_027:0650b17": "十日得法者十三人。前此蓋未始有也。後皆",
    "T51n2077_027:0650b18": "角立。始應給事江公少明之請住小谿雲門",
    "T51n2077_027:0650b19": "菴。丞相張魏公在蜀時。圓悟為言師真得法",
    "T51n2077_027:0650b20": "髓。及造朝遂以臨安徑山延之。法席之盛冠",
    "T51n2077_027:0650b21": "于一時。百舍重趼往赴惟恐其後。至無所容",
    "T51n2077_027:0650b22": "乃建千僧大閣以居之。凡二千餘眾。初開法",
    "T51n2077_027:0650b23": "陞坐問答未已。復有數僧競出爭問。師乃約",
    "T51n2077_027:0650b24": "住曰。止止。假使大地草木盡抹為塵。一一塵",
    "T51n2077_027:0650b25": "有一口。一一口具無礙廣長舌相。一一舌相",
    "T51n2077_027:0650b26": "出無量差別音聲。一一音聲發無量差別言",
    "T51n2077_027:0650b27": "詞。一一言詞有無量差別妙義。如上塵數衲",
    "T51n2077_027:0650b28": "僧各各具如是口如是舌如是音聲如是言詞",
    "T51n2077_027:0650b29": "如是妙義。同時致百千問難。問問各別不消",
    "T51n2077_027:0650c01": "徑山長老咳嗽一聲。一時答了。乘時於其中",
    "T51n2077_027:0650c02": "間作無量無邊廣大佛事。一一佛事周遍法",
    "T51n2077_027:0650c03": "界。所謂一毛現神變。一切佛同說經。於無量",
    "T51n2077_027:0650c04": "劫不得其邊際。便恁麼去鬧熱門庭即得。若",
    "T51n2077_027:0650c05": "以正眼觀之。正是業識茫茫無本可據。祖師",
    "T51n2077_027:0650c06": "門下一點也用不著。況復鉤章棘句展露言",
    "T51n2077_027:0650c07": "鋒。非唯埋沒從上宗乘。亦乃笑破衲僧鼻孔。",
    "T51n2077_027:0650c08": "所以道。毫釐繫念三塗業因。瞥爾情生萬劫",
    "T51n2077_027:0650c09": "󰊋鎖。聖名凡號盡是虛聲。殊相劣形皆為幻",
    "T51n2077_027:0650c10": "色。汝欲求之得無累乎。及其厭之又成大患。",
    "T51n2077_027:0650c11": "看他先德恁麼告報。如國家兵器不得已而",
    "T51n2077_027:0650c12": "用之。本分事上亦無這箇消息。山僧今日如",
    "T51n2077_027:0650c13": "斯舉唱。大似無夢說夢好肉剜瘡。點撿將來",
    "T51n2077_027:0650c14": "合喫拄杖。只今莫有下得毒手者麼。若有堪",
    "T51n2077_027:0650c15": "報不報之恩。共助無為之化。如無倒行此令",
    "T51n2077_027:0650c16": "去也。驀拈拄杖曰。橫按鏌𮢄全正令。太平寰",
    "T51n2077_027:0650c17": "宇斬癡頑。卓一下喝一喝。示眾曰。顛倒想生",
    "T51n2077_027:0650c18": "生死續。顛倒想滅生死絕。生死絕處涅槃空。",
    "T51n2077_027:0650c19": "涅槃空處眼中屑。涅槃既空喚什麼作眼中",
    "T51n2077_027:0650c20": "屑。白雲乍可來青嶂。明月難教下碧天。又曰。",
    "T51n2077_027:0650c21": "摩竭提國猶在半途。少室峯前全無巴鼻。談",
    "T51n2077_027:0650c22": "玄說妙好肉剜瘡。舉古明今拋沙撒土。爭似",
    "T51n2077_027:0650c23": "飢飡渴飲閑坐困眠。從教四序推移都不干",
    "T51n2077_027:0650c24": "預我事。雖然如是。也須實到這箇田地始得。",
    "T51n2077_027:0650c25": "只如實到這箇田地底如何親近。喝一喝曰。",
    "T51n2077_027:0650c26": "灸瘡瘢上更著艾炷去也。又曰。我宗無語句。",
    "T51n2077_027:0650c27": "實無一法與人。早是通身浸在屎窖裏了也。",
    "T51n2077_027:0650c28": "那堪踏步向前。如之若何問向上向下三玄",
    "T51n2077_027:0650c29": "三要銀盌裏盛雪北斗裏藏身意旨如何。豈",
    "T51n2077_027:0651a01": "不是屎窖邊更掘屎窖。雖然如是若於屎窖",
    "T51n2077_027:0651a02": "中知些氣息。方知三世諸佛歷代祖師天下",
    "T51n2077_027:0651a03": "老和尚古往今來一切善知識盡在屎窖裏轉",
    "T51n2077_027:0651a04": "大法輪。其或未然。切忌向屎窖裏作活計。又",
    "T51n2077_027:0651a05": "上堂問答罷乃曰問得亦好不問更親。何故",
    "T51n2077_027:0651a06": "聲前一路千聖不傳。學者勞形如猿捉影。可",
    "T51n2077_027:0651a07": "中有箇英靈漢。恁麼不恁麼。聊聞舉著剔起",
    "T51n2077_027:0651a08": "便行。猶在葛藤窠裏。直得內無所證外無所",
    "T51n2077_027:0651a09": "修似地擎山如石含玉。亦未是衲僧放身命",
    "T51n2077_027:0651a10": "處。敢問大眾。作麼生是衲僧放身命處。若也",
    "T51n2077_027:0651a11": "知得塵塵念念皆無空闕。折旋俯仰盡在其",
    "T51n2077_027:0651a12": "中。正恁麼時畢竟是誰家風月還委悉麼。千",
    "T51n2077_027:0651a13": "聖不知何處去。倚天長劍逼人寒。下座。師說",
    "T51n2077_027:0651a14": "法不立窠臼不守規轍。大率如此不可概舉。",
    "T51n2077_027:0651a15": "嘗垂語問學者。我這裏無法與人。只是據欵",
    "T51n2077_027:0651a16": "結案。恰如爾將箇琉璃瓶子來護惜。似箇什",
    "T51n2077_027:0651a17": "麼。我一見便與爾打破了。爾又將箇摩尼珠",
    "T51n2077_027:0651a18": "來。我又與爾奪了。待爾只恁麼來。我又和爾",
    "T51n2077_027:0651a19": "兩手截了。所以臨濟和尚道。逢佛殺佛逢祖",
    "T51n2077_027:0651a20": "殺祖逢羅漢殺羅漢。既稱善知識。為什麼却",
    "T51n2077_027:0651a21": "要殺人去。且道是什麼道理。又嘗語僧俗言。",
    "T51n2077_027:0651a22": "參得禪了凡讀經看文字。如去自家屋裏行",
    "T51n2077_027:0651a23": "一遭相似。又如與舊時相識底人相見一般。",
    "T51n2077_027:0651a24": "若欲以文字語言糟粕求無有是處。參禪人",
    "T51n2077_027:0651a25": "請師子細說禪病。師言。禪有什麼病可說。禪",
    "T51n2077_027:0651a26": "又不曾患頭痛。又不曾患脚痛。又不曾患耳",
    "T51n2077_027:0651a27": "聾。又不曾患眼暗。只是參禪底人參得差別。",
    "T51n2077_027:0651a28": "證得差別。用心差別。依師差別。因此差別故",
    "T51n2077_027:0651a29": "說名為病。非謂禪有病也。如何是佛即心是",
    "T51n2077_027:0651b01": "佛。有什麼病狗子還有佛性也無。無有什麼",
    "T51n2077_027:0651b02": "病。喚作竹篦則觸。不喚作竹篦則背。有什麼",
    "T51n2077_027:0651b03": "病。如何是佛麻三斤。有什麼病。如何是佛乾",
    "T51n2077_027:0651b04": "屎橛。有什麼病。爾不透了纔作道理要透。便",
    "T51n2077_027:0651b05": "千里萬里沒交涉也。擬心湊泊他。擬心思量",
    "T51n2077_027:0651b06": "他。向舉起處領略。擊石火閃電光處會。這箇",
    "T51n2077_027:0651b07": "方始是病。世醫拱手。然究竟不干禪事。趙州",
    "T51n2077_027:0651b08": "云。要與空王為弟子。莫教心病最難醫。嘗舉。",
    "T51n2077_027:0651b09": "南院問風穴。南方一棒作麼生商量。風穴云。",
    "T51n2077_027:0651b10": "作奇特商量。風穴却問。此間一棒作麼生商",
    "T51n2077_027:0651b11": "量。南院橫拄杖云。棒下無生忍。臨機不見師。",
    "T51n2077_027:0651b12": "師舉了曰。風穴當時好大展坐具禮他三拜。",
    "T51n2077_027:0651b13": "不然與他掀倒繩床。乃回顧衲子冲密云。爾",
    "T51n2077_027:0651b14": "道風穴當時禮拜是。掀倒繩床是。冲密云。草",
    "T51n2077_027:0651b15": "賊大敗。師曰。爾看這瞎漢便打。又舉。睦州凡",
    "T51n2077_027:0651b16": "見僧來便云。見成公案放爾三十棒。雲峯悅",
    "T51n2077_027:0651b17": "云。作賊人心虛。師曰。又添得一箇道了。問冲",
    "T51n2077_027:0651b18": "密云。爾道我恁麼道還有過也無。冲密云。作",
    "T51n2077_027:0651b19": "賊人心虛。師曰。三箇也。又舉。僧問大龍。色",
    "T51n2077_027:0651b20": "身敗壞如何是堅固法身。大龍云。山花開似",
    "T51n2077_027:0651b21": "錦。㵎水湛如藍。作麼生會。僧云。不會。師舉",
    "T51n2077_027:0651b22": "了指拜席問旁僧曰。見麼。云見。師曰。又道不",
    "T51n2077_027:0651b23": "會。復曰。太近也因什麼不會。僧罔措。師曰。",
    "T51n2077_027:0651b24": "只為分明極。翻令所得遲。師室中多問衲子。",
    "T51n2077_027:0651b25": "喚作竹篦即觸。不喚作竹篦即背。不得下語。",
    "T51n2077_027:0651b26": "不得無語。不得思量。不得擬議。不得於意根",
    "T51n2077_027:0651b27": "下卜度。不得於舉起處承當。速道速道。僧擬",
    "T51n2077_027:0651b28": "進語。師便打趁出。于時罕有善其機者。又曰。",
    "T51n2077_027:0651b29": "喚作竹篦即觸。不喚作竹篦即背。不得下語。",
    "T51n2077_027:0651c01": "不得無語。不得良久。不得卜度。不得作女人",
    "T51n2077_027:0651c02": "拜遶禪床。不得拂袖便行。一切總不得。爾便",
    "T51n2077_027:0651c03": "奪却竹篦。我且許爾奪却。我喚作拳頭則觸。",
    "T51n2077_027:0651c04": "不喚作拳頭則背。爾又如何奪。更饒爾道箇",
    "T51n2077_027:0651c05": "請和尚放下著。我且放下著。我喚作露柱則",
    "T51n2077_027:0651c06": "觸。不喚作露柱則背。爾又如何奪。我喚作山",
    "T51n2077_027:0651c07": "河大地則觸。不喚作山河大地則背。爾又如",
    "T51n2077_027:0651c08": "何奪。時有舟峯長老云。某甲看和尚竹篦子",
    "T51n2077_027:0651c09": "話。如籍沒却人家財產了。更要人納物事。師",
    "T51n2077_027:0651c10": "曰。爾譬喻得極妙。我真箇要爾納物事。爾無",
    "T51n2077_027:0651c11": "所從出。便須討死路去也。或投河或赴火。󱁲",
    "T51n2077_027:0651c12": "得命方始死。得死了却緩緩地再活起來。喚",
    "T51n2077_027:0651c13": "爾作菩薩便歡喜。喚爾作賊漢便惡發。依前",
    "T51n2077_027:0651c14": "只是舊時人。所以古人道。懸崖撒手自肯承",
    "T51n2077_027:0651c15": "當。絕後再蘇欺君不得。到這裏始契得竹篦",
    "T51n2077_027:0651c16": "子話。復說偈曰。佛之一字尚不喜。有何生死",
    "T51n2077_027:0651c17": "可相關。當機覿面無回互。說甚楞嚴義八還。",
    "T51n2077_027:0651c18": "師闡揚宗教時。有同時號稱宗師說法以寂",
    "T51n2077_027:0651c19": "照靜默為本者。見士大夫為塵勞所障方寸",
    "T51n2077_027:0651c20": "不寧便為言。令寒灰枯木去。一條白練去。古",
    "T51n2077_027:0651c21": "廟香爐去。冷湫湫地去。謂此法門可休歇人",
    "T51n2077_027:0651c22": "身心。師以為如此見解墮在黑山下鬼窟裏。",
    "T51n2077_027:0651c23": "教中謂之昏沈。殊不知這箇猢猻子不死。如",
    "T51n2077_027:0651c24": "何得休歇。來為先鋒去為殿後底不死。如何",
    "T51n2077_027:0651c25": "得休歇。故師每力排之。謂之邪師寂照禪斷",
    "T51n2077_027:0651c26": "佛慧命。千佛出世不通懺悔。一日室中坐。有",
    "T51n2077_027:0651c27": "鄭昂尚明者。持一辦香來怒氣可掬。聲色俱",
    "T51n2077_027:0651c28": "厲云。昂有一片香未燒在。欲與和尚理會一",
    "T51n2077_027:0651c29": "件事。只如默然無言。是法門中第一等休歇",
    "T51n2077_027:0652a01": "處。和尚肆意詆訶。昂心疑和尚不到這田地",
    "T51n2077_027:0652a02": "所以信不及。且如釋迦老子在摩竭提國。三",
    "T51n2077_027:0652a03": "七日中掩室不作聲。豈不是佛默然。毘耶離",
    "T51n2077_027:0652a04": "城三十二菩薩各說不二法門。末後維摩無",
    "T51n2077_027:0652a05": "語文殊讚善。豈不是菩薩默然。須菩提在巖",
    "T51n2077_027:0652a06": "中宴坐無言無說。豈不是聲聞默然。天帝釋",
    "T51n2077_027:0652a07": "見須菩提在巖中宴坐。乃雨花供養亦無言",
    "T51n2077_027:0652a08": "說。豈不是凡夫默然。達磨游梁歷魏少林冷",
    "T51n2077_027:0652a09": "坐九年。豈不是祖師默然。魯祖見僧便面壁。",
    "T51n2077_027:0652a10": "豈不是宗師默然。和尚因什麼却力排默照",
    "T51n2077_027:0652a11": "以為邪非。師曰。爾曾讀莊子麼。云是何不讀。",
    "T51n2077_027:0652a12": "師曰。莊子云言而足終日言而盡道。言而不",
    "T51n2077_027:0652a13": "足終日言而盡物。道物之極。言默不足以載。",
    "T51n2077_027:0652a14": "非言非默義有所極。我也不曾看郭象解并",
    "T51n2077_027:0652a15": "諸家注解。只據我杜撰說破爾這默然。豈不",
    "T51n2077_027:0652a16": "見孔子一日大驚小怪道。參乎吾道一以貫",
    "T51n2077_027:0652a17": "之。曾子曰。唯。爾措大家纔聞箇唯字。便來這",
    "T51n2077_027:0652a18": "裏惡口。却云這一唯與天地同根萬物一體。",
    "T51n2077_027:0652a19": "致君於堯舜之上。成家立國出將入相。以至",
    "T51n2077_027:0652a20": "啟手足時不出這一唯。且喜沒交涉。殊不知",
    "T51n2077_027:0652a21": "這箇道理。便是曾子言而足。孔子言而足。其",
    "T51n2077_027:0652a22": "徒不會却問何謂也。曾子見他理會不得。却",
    "T51n2077_027:0652a23": "向第二頭答他話。謂夫子之道不可無言。所",
    "T51n2077_027:0652a24": "以云。夫子之道忠恕而已矣。要之道與物至",
    "T51n2077_027:0652a25": "極處不在言語上。不在默然處。言也載不得。",
    "T51n2077_027:0652a26": "默也載不得。公之所說尚不契莊子意。何況",
    "T51n2077_027:0652a27": "要契釋迦老子達磨大師意耶。爾要理會得",
    "T51n2077_027:0652a28": "莊子非言非默義有所極麼。便是雲門大師",
    "T51n2077_027:0652a29": "拈起扇子云。扇子𨁝跳上三十三天築著帝",
    "T51n2077_027:0652b01": "釋鼻孔東海鯉魚打一棒雨似傾盆。爾若會",
    "T51n2077_027:0652b02": "得雲門這箇說話。便是莊子說底。曾子說底",
    "T51n2077_027:0652b03": "孔子說底一般。昂遂無語。師曰。爾雖不語心",
    "T51n2077_027:0652b04": "猶未伏在。然古人決定不在默然處坐地明",
    "T51n2077_027:0652b05": "矣。爾適來舉釋迦掩室維摩默然。且看舊時",
    "T51n2077_027:0652b06": "有箇坐主喚作肇法師。把那無言說處。說出",
    "T51n2077_027:0652b07": "來與人云。釋迦掩室於摩竭。淨名杜口於毘",
    "T51n2077_027:0652b08": "耶。須菩提唱無說以顯道。釋梵絕聽而雨花。",
    "T51n2077_027:0652b09": "斯皆理為神御。故口以之而默。豈曰無辯辯",
    "T51n2077_027:0652b10": "所不能言也。這箇是理與神忽然相撞著。不",
    "T51n2077_027:0652b11": "覺到說不得處雖然不語其聲如雷。故曰。豈",
    "T51n2077_027:0652b12": "曰無辯辯所不能言也。這裏世間聰明辯才",
    "T51n2077_027:0652b13": "用一點不得。到得恁麼田地方始是放身捨",
    "T51n2077_027:0652b14": "命處。這般境界須是當人自證自悟始得。所",
    "T51n2077_027:0652b15": "以華嚴經云。如來宮殿無有邊。自然覺者處",
    "T51n2077_027:0652b16": "其中。此是從上諸聖大解脫法門。無邊無量",
    "T51n2077_027:0652b17": "無得無失無默無語無去無來。塵塵爾剎剎",
    "T51n2077_027:0652b18": "爾念念爾法法爾。只為眾生根性狹劣。不到",
    "T51n2077_027:0652b19": "三教聖人境界。所以分彼分此。殊不知境界",
    "T51n2077_027:0652b20": "如此廣大。却向黑山下鬼窟裏默然坐地。故",
    "T51n2077_027:0652b21": "先聖訶為解脫深坑。是可怖畏之處。以道眼",
    "T51n2077_027:0652b22": "觀之。則是刀山劍樹鑊湯鑪炭裏坐地。一般",
    "T51n2077_027:0652b23": "坐主家尚不滯在默然處。況祖師門下客。却",
    "T51n2077_027:0652b24": "道纔開口便落今時。且喜沒交涉。昂不覺作",
    "T51n2077_027:0652b25": "禮。師曰公雖作禮然更有事在。至晚來入室。",
    "T51n2077_027:0652b26": "師問曰。今年幾歲。云六十四。又問。爾六十四",
    "T51n2077_027:0652b27": "前從什麼處來。昂又無語。師遂以竹篦打出",
    "T51n2077_027:0652b28": "次日又來室中云。六十四年前尚未有昂在。",
    "T51n2077_027:0652b29": "如何和尚却問昂從什麼處來。師曰。爾六十",
    "T51n2077_027:0652c01": "四年前不可元在福州鄭家。只今這聽法說",
    "T51n2077_027:0652c02": "法一段歷歷孤明底未生已前畢竟在什麼",
    "T51n2077_027:0652c03": "處。云不知。師曰。爾若不知便是生大今生且",
    "T51n2077_027:0652c04": "限百歲。百歲後爾待要飛出三千大千世界",
    "T51n2077_027:0652c05": "外去。須是與他入棺材始得。當爾之時四大",
    "T51n2077_027:0652c06": "五蘊一時解散。有眼不見物。有耳不聞聲。有",
    "T51n2077_027:0652c07": "箇肉團心分別不行。有箇身火燒刀斫都不",
    "T51n2077_027:0652c08": "覺痛。到這裏歷歷孤明底却向什麼處去。云",
    "T51n2077_027:0652c09": "昂也不知師曰。爾既不知便是死大。故曰。無",
    "T51n2077_027:0652c10": "常迅速生死事大。便是這箇道理。這裏使聰",
    "T51n2077_027:0652c11": "明也不得。記持也不得。我更問。爾平生做許",
    "T51n2077_027:0652c12": "多之乎者也。臘月三十日將那一句敵他生",
    "T51n2077_027:0652c13": "死。須是知得生來死去處分曉始得。若不知",
    "T51n2077_027:0652c14": "即是愚人。昂方心伏始知無言無說處一切",
    "T51n2077_027:0652c15": "非是。因別參請未幾頓有所得。時有祥雲長",
    "T51n2077_027:0652c16": "老曇懿與禪者遵璞二人為同伴。初侍圓悟",
    "T51n2077_027:0652c17": "於蔣山已有入處。後又隸真歇了坐下點胸",
    "T51n2077_027:0652c18": "自許謂世莫有過之者。師知其未徹業已開",
    "T51n2077_027:0652c19": "法慮其誤後學。以書致懿令告假暫來。懿恥",
    "T51n2077_027:0652c20": "之遲遲其行。師遂由小參痛抵其非。揭榜于",
    "T51n2077_027:0652c21": "門以告四眾。懿聞之不得已乃破夏來抵師",
    "T51n2077_027:0652c22": "會下。師詰其所證語之曰。汝恁麼見解何嘗",
    "T51n2077_027:0652c23": "夢見圓悟老人果欲究竟此事。且退却院子",
    "T51n2077_027:0652c24": "來。懿從之遂歸。既散夏果與璞偕至。二人同",
    "T51n2077_027:0652c25": "到室中。師問璞。三聖道。我逢人則出。出則不",
    "T51n2077_027:0652c26": "為人。興化道。我逢人則不出。出則便為人。爾",
    "T51n2077_027:0652c27": "道這兩箇老漢還有出身處也無。璞於師膝",
    "T51n2077_027:0652c28": "上打一拳。師曰。汝這一拳為三聖出氣。為興",
    "T51n2077_027:0652c29": "化出氣。速道速道。璞擬議。師劈脊便打。仍謂",
    "T51n2077_027:0653a01": "之曰。汝第一不得忘了這一棒遂出。久之未",
    "T51n2077_027:0653a02": "得入門。一日因別僧入室。二人聽之。師問僧",
    "T51n2077_027:0653a03": "曰。德山見僧入門便棒。臨濟見僧入門便喝。",
    "T51n2077_027:0653a04": "雪峯見僧入門便道是什麼。睦州見僧入門",
    "T51n2077_027:0653a05": "便道見成公案放爾三十棒。爾道這四箇老",
    "T51n2077_027:0653a06": "漢還有為人處也無。僧云有。師曰劄。僧擬議。",
    "T51n2077_027:0653a07": "師便喝出。璞聞之忽然有省。懿亦相繼於一",
    "T51n2077_027:0653a08": "言之下大有省發。從前惡知惡解當下氷消。",
    "T51n2077_027:0653a09": "後皆承嗣師。師嘗為眾入室。見僧才入門便",
    "T51n2077_027:0653a10": "問。諸佛菩薩畜生驢馬庭前柏樹子麻三斤",
    "T51n2077_027:0653a11": "乾屎橛。爾是一枚無狀賊漢。僧云。久知和尚",
    "T51n2077_027:0653a12": "有此機要。師曰。我已無端入荒草。是爾屎臭",
    "T51n2077_027:0653a13": "氣也不知。僧拂袖便出。師曰。苦哉佛陀耶。又",
    "T51n2077_027:0653a14": "僧才入門。師便曰。不是出去。僧便出。師曰。",
    "T51n2077_027:0653a15": "沒量大人被語脈裏轉却。次一僧入。師曰。不",
    "T51n2077_027:0653a16": "是出去。僧却近前。師曰。向爾道不是。又却近",
    "T51n2077_027:0653a17": "前覓箇什麼。便打出。又一僧入云。適來兩僧",
    "T51n2077_027:0653a18": "不會和尚意。師低頭噓一聲。僧罔措。師便打",
    "T51n2077_027:0653a19": "曰。却是爾會老僧意。又僧才入。師曰。爾不會",
    "T51n2077_027:0653a20": "出去。僧亦出。復一僧入。師曰。適來兩箇上",
    "T51n2077_027:0653a21": "坐。一人解收不解放。一人解放不解收。爾還",
    "T51n2077_027:0653a22": "辨得麼。僧云。一狀領過。師曰。領過後別有甚",
    "T51n2077_027:0653a23": "好消息。僧拍手一下便出。師曰。三十年後悟",
    "T51n2077_027:0653a24": "去在。又問僧云。道不用修但莫染污。如何是",
    "T51n2077_027:0653a25": "不染污底道。僧云。某甲不敢道。師曰。爾為什",
    "T51n2077_027:0653a26": "麼不敢道。僧云。恐染污。師高聲叫曰。行者將",
    "T51n2077_027:0653a27": "糞箕掃󰆠來。僧茫然。師便打出。又僧才入。師",
    "T51n2077_027:0653a28": "曰。釋迦老子來也。僧近前。師曰。元來不是",
    "T51n2077_027:0653a29": "便打。次一僧入。師亦曰。釋迦老子來也。僧",
    "T51n2077_027:0653b01": "當面問訊便出。師曰。却似真箇。又問僧。不是",
    "T51n2077_027:0653b02": "心不是佛不是物爾作麼生。僧云領。師曰。領",
    "T51n2077_027:0653b03": "爾屋裏七代先靈。僧便喝。師曰。適來領如今",
    "T51n2077_027:0653b04": "喝。干他不是心不是佛不是物什麼事。僧無",
    "T51n2077_027:0653b05": "語。師便打。又問僧。路逢達道人不將語默對",
    "T51n2077_027:0653b06": "時如何。僧珍重便行。師呵呵大笑。次一僧來。",
    "T51n2077_027:0653b07": "師曰。我適來問這僧路逢達道人不將語默",
    "T51n2077_027:0653b08": "對時如何。他珍重便行。爾道他會不會。僧擬",
    "T51n2077_027:0653b09": "問訊。師便打出。又問僧。不與萬法為侶者是",
    "T51n2077_027:0653b10": "什麼人。云無面目漢。師曰。適來有箇師僧如",
    "T51n2077_027:0653b11": "此道。打出去也。僧擬議。師便打。又問僧。馬",
    "T51n2077_027:0653b12": "大師道。自從胡亂後三十年不曾少鹽醬意",
    "T51n2077_027:0653b13": "作麼。云隨家豐儉。師曰。好箇隨家豐儉。只是",
    "T51n2077_027:0653b14": "爾不會。僧擬議。師便喝出。又問僧。香嚴上樹",
    "T51n2077_027:0653b15": "話爾作麼生。僧云。好對春風唱鷓鴣。師曰。虎",
    "T51n2077_027:0653b16": "頭上座道。樹上即不問。未上樹請和尚道。又",
    "T51n2077_027:0653b17": "作麼生。僧云。適來向和尚道了也。師曰。好對",
    "T51n2077_027:0653b18": "春風唱鷓鴣。是樹上語樹下語。僧無對。師便",
    "T51n2077_027:0653b19": "打。又問侍者曰。許多人入室。幾人道得著。幾",
    "T51n2077_027:0653b20": "人道不著。侍者云。某甲只管看。師忽展手曰。",
    "T51n2077_027:0653b21": "我手何似佛手。侍者云。天寒且請和尚通袖",
    "T51n2077_027:0653b22": "行。師打一竹篦曰。且道是賞爾是罰爾。侍者",
    "T51n2077_027:0653b23": "無對。有僧請益。不知某甲死向什麼處去。師",
    "T51n2077_027:0653b24": "曰。爾只今是生耶死耶。僧云。生也不道死也",
    "T51n2077_027:0653b25": "不道。師曰。爾做得漸源奴。僧擬議。師便打",
    "T51n2077_027:0653b26": "出。又一僧來。師曰。適來這僧衲一場敗闕。爾",
    "T51n2077_027:0653b27": "還知麼。僧云知。師亦打出。又僧請益夾山境",
    "T51n2077_027:0653b28": "話。聲未絕師便喝。僧茫然。師曰。爾問什麼。",
    "T51n2077_027:0653b29": "僧擬舉。師連打喝出。又僧請益。某甲參禪不",
    "T51n2077_027:0653c01": "得病在什麼處。師曰。病在這裏。云某甲為什",
    "T51n2077_027:0653c02": "麼參不得。師曰。開眼尿床漢我打爾去。師室",
    "T51n2077_027:0653c03": "中機緣渦旋辨肆不可把翫。自非上上根器",
    "T51n2077_027:0653c04": "不可湊泊。師住徑山時名重一時。如侍郎張",
    "T51n2077_027:0653c05": "公子韶狀元汪公聖錫少卿憑公濟川俱問",
    "T51n2077_027:0653c06": "道。自餘皆一時名士大夫。師隨機開悟無所",
    "T51n2077_027:0653c07": "回互。而當時秉鈞軸者。以其議己惡之。遂遭",
    "T51n2077_027:0653c08": "捃拾毀衣。屏去衡州凡十年。又徙梅州。梅州",
    "T51n2077_027:0653c09": "瘴癘寂莫之地。而衲子裏糧從之雖死不悔。",
    "T51n2077_027:0653c10": "又八年高宗特恩放還。明年復僧衣。四方虛",
    "T51n2077_027:0653c11": "席以邀率不就。最後以朝旨住育王。聚眾多",
    "T51n2077_027:0653c12": "食不繼。築塗田凡數十頃。詔賜其庄名般",
    "T51n2077_027:0653c13": "若。又二年詔復移徑山。師之再住徑山。道俗",
    "T51n2077_027:0653c14": "歆慕如見其所親。雖老接引後學不少倦。退",
    "T51n2077_027:0653c15": "居明月堂。先是孝宗皇帝為普安郡王時",
    "T51n2077_027:0653c16": "聞師名。嘗遣內都監至徑山謁師。師作偈以",
    "T51n2077_027:0653c17": "獻曰。大根大器大力量。荷擔大事不尋常。一",
    "T51n2077_027:0653c18": "毛頭上通消息。遍界明明不覆藏。王甚悅。",
    "T51n2077_027:0653c19": "及在建邸復遣內知客請師山中為眾說法。",
    "T51n2077_027:0653c20": "親書妙喜庵大字。及製真讚賜師曰。生滅不",
    "T51n2077_027:0653c21": "滅。常住不住。圓覺空明。隨物現處。師演成四",
    "T51n2077_027:0653c22": "偈以獻。王覽之尤喜。又二年王即位。遂賜",
    "T51n2077_027:0653c23": "號大慧禪師。復取向所賜宸翰以御寶識之。",
    "T51n2077_027:0653c24": "恩寵加厚欲召對。而師已病矣。以隆興元年",
    "T51n2077_027:0653c25": "八月十日於徑山明月堂示寂。上聞之嘆",
    "T51n2077_027:0653c26": "惜不已。詔以明月堂為妙喜庵。賜諡普覺。",
    "T51n2077_027:0653c27": "將示寂親書遺奏封畢。侍僧請留頌。師厲聲",
    "T51n2077_027:0653c28": "曰。無頌便死不得也。索筆大書曰。生也只恁",
    "T51n2077_027:0653c29": "麼。死也只恁麼。有偈與無偈。是什麼熱大。投",
    "T51n2077_027:0654a01": "筆而逝。俗壽七十五。坐五十八夏。諸弟子以",
    "T51n2077_027:0654a02": "師全身葬於庵之後。賜塔名寶光。僧俗從師",
    "T51n2077_027:0654a03": "得法悟徹者。不啻數十人。皆有名于世。鼎需",
    "T51n2077_027:0654a04": "思嶽彌光悟本守淨道謙遵璞祖元冲密等九",
    "T51n2077_027:0654a05": "人皆契悟廣大。先師而歿其餘皆道化一方。",
    "T51n2077_027:0654a06": "臨濟宗旨益振焉。",
    "T51n2077_027:0654a07": "虎丘紹隆禪師平江府虎丘紹隆禪師。和之含山人也。九歲",
    "T51n2077_027:0654a08": "辭親居佛慧院。踰六年得度受具。又五年謁",
    "T51n2077_027:0654a09": "長蘆信公略霑法味。有傳圓悟語至者。師讀",
    "T51n2077_027:0654a10": "之嘆曰。想酢生液雖未澆腸沃胃。要且使人",
    "T51n2077_027:0654a11": "慶快。弟恨未聆謦欬耳。遂由寶峯依湛堂。客",
    "T51n2077_027:0654a12": "黃龍叩死心禪師。次謁圓悟。一日入室悟問",
    "T51n2077_027:0654a13": "曰。見見之時見非是見見猶離見見不能及。",
    "T51n2077_027:0654a14": "舉拳曰。還見麼。師曰見。悟曰頭上安頭。師聞",
    "T51n2077_027:0654a15": "脫然契證。悟叱曰。見箇甚麼師曰。竹密不妨",
    "T51n2077_027:0654a16": "流水過。悟肯之。俾掌藏教。有問悟曰。隆藏主",
    "T51n2077_027:0654a17": "柔易若此何能為哉。悟曰瞌睡虎耳。後歸鄉",
    "T51n2077_027:0654a18": "邑出世住開聖。建炎亂乃結廬銅峯之下。郡",
    "T51n2077_027:0654a19": "守李公光延居彰教。次徙虎丘眾盛道大顯",
    "T51n2077_027:0654a20": "著。示眾曰。豁開戶牖萬里不挂片雲。杲日騰",
    "T51n2077_027:0654a21": "空。四顧清風滿坐。湖光浩渺野色澄明。萬象",
    "T51n2077_027:0654a22": "森羅全彰海印。直得頭頭妙用物物真機。心",
    "T51n2077_027:0654a23": "境一如纖塵不立。正恁麼是萬機休罷。千聖",
    "T51n2077_027:0654a24": "不携。坐斷毘盧頂。不稟釋迦文。婢視聲聞奴",
    "T51n2077_027:0654a25": "呼菩薩。德山臨濟直得目瞪口呿。有棒有喝",
    "T51n2077_027:0654a26": "一點也用不得。且道忽遇其中人來時如何",
    "T51n2077_027:0654a27": "話會。傾蓋相逢元故舊。何妨來喫趙州茶。又",
    "T51n2077_027:0654a28": "曰。目前無法。萬象森然。意在目前。突出難",
    "T51n2077_027:0654a29": "辨。不是目前法。觸處逢渠非耳目之所到。不",
    "T51n2077_027:0654b01": "離見聞覺知。雖然如是。也須是他向上關棙",
    "T51n2077_027:0654b02": "子始得。所以道。羅籠不肯住呼喚不回頭。佛",
    "T51n2077_027:0654b03": "祖不安排。至今無處所。如是則不勞斂念樓",
    "T51n2077_027:0654b04": "閣門開。寸步不移百城俱到。驀拈拄杖劃一",
    "T51n2077_027:0654b05": "劃云。路逢死蛇莫打殺。無底藍子盛將歸。又",
    "T51n2077_027:0654b06": "曰。光非照境境亦非存。光境俱忘復是何物。",
    "T51n2077_027:0654b07": "百草頭上罷却于戈則且置。忽若嘉州大像",
    "T51n2077_027:0654b08": "倒騎陝府鐵牛。把須彌山一摑百雜碎。新羅",
    "T51n2077_027:0654b09": "國裏走馬。南贍部洲說禪。又作麼生。五臺山",
    "T51n2077_027:0654b10": "上雲蒸飯。佛殿階前狗尿天。剎竿頭上煎鎚",
    "T51n2077_027:0654b11": "子。三箇猢猻夜簸錢。又曰。凡有展托盡落今",
    "T51n2077_027:0654b12": "時。不展不托墮坑落塹。直饒風吹不入水酒",
    "T51n2077_027:0654b13": "不著。撿點將來自救不了。豈不見道。直似寒",
    "T51n2077_027:0654b14": "潭月影靜夜鐘聲。隨扣擊以無虧。觸波瀾而",
    "T51n2077_027:0654b15": "不散。猶是生死岸頭事。拈拄杖畫一畫云斷",
    "T51n2077_027:0654b16": "古人多年葛藤。點頭石不覺拊掌不笑。且道",
    "T51n2077_027:0654b17": "笑箇什麼。腦後見腮莫與往來。紹興丙辰示",
    "T51n2077_027:0654b18": "微疾而逝。塔全軀於寺之西南隅。",
    "T51n2077_027:0654b19": "育王端裕禪師明州育王佛智端裕禪師。紹興府人姓錢氏。",
    "T51n2077_027:0654b20": "自圓悟得旨遍住大剎。奉詔住徑山。賜號",
    "T51n2077_027:0654b21": "佛智大師。又移育王。嘗示眾曰。一法若有重",
    "T51n2077_027:0654b22": "重鐵壁銀山。萬法若無處處沈空滯寂。己眼",
    "T51n2077_027:0654b23": "若正見刺亦除。一法不墮緣塵萬法本無罣",
    "T51n2077_027:0654b24": "礙。山是山水是水。俗是俗僧是僧。不異不同。",
    "T51n2077_027:0654b25": "直饒恁麼。猶是閉門造車。未是出門合轍。更",
    "T51n2077_027:0654b26": "須知有頂上一著作麼生明。今古團欒無縫罅。",
    "T51n2077_027:0654b27": "大力那羅擘不開。又曰。行時絕行跡。說時無",
    "T51n2077_027:0654b28": "說蹤。行說若到則垛生招箭。行說未明則神",
    "T51n2077_027:0654b29": "鋒劃斷。就使說無滲漏行不迷方。猶滯殼漏",
    "T51n2077_027:0654c01": "在。若是大鵬金翅奮迅百千由旬。十影神駒",
    "T51n2077_027:0654c02": "馳驟四方八極。不取次啗啄。不隨處埋身。且",
    "T51n2077_027:0654c03": "總不依倚。還有履踐分也無。剎剎塵塵是要",
    "T51n2077_027:0654c04": "津。又示眾舉。南泉道。老僧十八上便解作活",
    "T51n2077_027:0654c05": "計。趙州道。我十八上便解破家散宅。會麼。作",
    "T51n2077_027:0654c06": "活計底始解破家散宅。破家散宅底始解作",
    "T51n2077_027:0654c07": "活計。假使黃金為城白銀為壁。禪悅為食解",
    "T51n2077_027:0654c08": "義為漿。本色衲子不肯回顧。何也豈不見道。",
    "T51n2077_027:0654c09": "明眼漢投窠臼。縱饒萬里空寥寥。正好一搥",
    "T51n2077_027:0654c10": "俱摵碎。且道不落進脩一句作麼生道。良久",
    "T51n2077_027:0654c11": "曰。樗蒲若識本面彩。儘教骰子滿盤紅。擊拂",
    "T51n2077_027:0654c12": "子一下。又示眾曰。未恁麼時一句子超釋迦",
    "T51n2077_027:0654c13": "越彌勒及乎明破不直半分。何也只為見慣",
    "T51n2077_027:0654c14": "若裁方就圓。如虎頭戴角龍背插翼。為瑞為",
    "T51n2077_027:0654c15": "祥若平榻榻地。睡來合眼飯來開口。且道裁",
    "T51n2077_027:0654c16": "方就圓即是。平榻榻地即是。還辨得出麼。直",
    "T51n2077_027:0654c17": "饒辨得也是盌脫丘。又曰。盡大地是沙門眼。",
    "T51n2077_027:0654c18": "盡大地是自己光。為什麼東弗于逮打鼓西",
    "T51n2077_027:0654c19": "瞿耶尼不聞。南贍部洲點燈北欝單越黑暗。",
    "T51n2077_027:0654c20": "直饒向箇裏道得十全。猶是光影活計。以拂",
    "T51n2077_027:0654c21": "子一摵曰。百雜碎作麼生是出身一路。若果",
    "T51n2077_027:0654c22": "不見隨路摘楊花。又曰。一鎚便成不是性懆",
    "T51n2077_027:0654c23": "漢。一躍千里不是汗血駒。鋒鋩不露。無孔鐵",
    "T51n2077_027:0654c24": "鎚。八面玲瓏。多虛少實。直須肘後懸夜明符。",
    "T51n2077_027:0654c25": "頂門具金剛眼。徹頭徹尾生殺交馳。任他魔",
    "T51n2077_027:0654c26": "佛現前。便好利刀截却。且道據箇什麼便如",
    "T51n2077_027:0654c27": "此要知麼。玉󰚁輕提海嶽昏。",
    "T51n2077_027:0654c28": "大溈法泰禪師潭州大溈佛性法泰禪師。蜀人姓李氏。自幼",
    "T51n2077_027:0654c29": "業儒為文章有聲。忽厭俗出家得度受具。遍",
    "T51n2077_027:0655a01": "遊叢林親近諸耆宿。於五家宗派皆妙得其",
    "T51n2077_027:0655a02": "家風。獨於圓悟得髓。圓悟在道林蔣山皆命",
    "T51n2077_027:0655a03": "為首座。出世說法於德山。示眾曰。祖師道。欲",
    "T51n2077_027:0655a04": "得現前莫存順逆。釋迦老子是什麼破草鞋。",
    "T51n2077_027:0655a05": "一大藏教是拭不淨底故紙。達磨九年面壁瞌",
    "T51n2077_027:0655a06": "睡未惺。汝等諸人皮下無血眼裏無筋。更向",
    "T51n2077_027:0655a07": "這裏覓什麼椀。各請歸堂去。又曰。止止不須",
    "T51n2077_027:0655a08": "說我法妙難思。釋迦老子無端向淨地上放",
    "T51n2077_027:0655a09": "屙。諸增上慢者聞必不敬信。彼彼丈夫兒。諸",
    "T51n2077_027:0655a10": "人向什麼處見釋迦老子。若也見得入德山",
    "T51n2077_027:0655a11": "門。未入得德山室。且道德山室如何入。良久",
    "T51n2077_027:0655a12": "曰。三十年後。又曰。開口有時非開口有時是。",
    "T51n2077_027:0655a13": "麁言及細語皆歸第一義。釋迦老子盌鳴聲。",
    "T51n2077_027:0655a14": "達磨西來屎臭氣。唯有山前水牯牛。身放毫",
    "T51n2077_027:0655a15": "光照天地。又曰。法不爾而爾。暗去明來。道不",
    "T51n2077_027:0655a16": "然而然。雷奔雨驟。直得千江競注萬󱐙爭流。",
    "T51n2077_027:0655a17": "山頭白浪滔天。平地人魚共處。莫問道芽增",
    "T51n2077_027:0655a18": "長。如今頭上漫漫。雖然水到渠成。爭奈過猶",
    "T51n2077_027:0655a19": "不及。幸而雲收雨散浪息波停。杲日當空萬",
    "T51n2077_027:0655a20": "像同慶。且道大功不宰一句作麼生道。野老",
    "T51n2077_027:0655a21": "不知堯舜力。鼕鼕打鼓祭江神。又曰。寶劍拈",
    "T51n2077_027:0655a22": "來便用。豈有遲疑。眉毛剔起便行。更無回互。",
    "T51n2077_027:0655a23": "一切處騰今煥古。一切處截斷羅籠。不犯鋒",
    "T51n2077_027:0655a24": "芒亦非顧鑑。獨超物外則且置。萬機喪盡時",
    "T51n2077_027:0655a25": "如何。八月秋何處熱。又曰。聞聲悟道未免著",
    "T51n2077_027:0655a26": "水耳中。見色明心亦是撒沙眼裏。直得纖毫",
    "T51n2077_027:0655a27": "無障礙。空有等空平。下絕己躬上無攀仰。孤",
    "T51n2077_027:0655a28": "逈逈絕情塵。峭巍巍離分別。猶是那邊事且",
    "T51n2077_027:0655a29": "道這邊事又作麼生。休戀寒潭無影樹。且看",
    "T51n2077_027:0655b01": "六月雪花飛。又曰。動則影現覺則氷生。不動",
    "T51n2077_027:0655b02": "不覺土木無殊。衲僧到這裏須有轉身一路",
    "T51n2077_027:0655b03": "始得。若也轉得分三成六唱九作十。納須彌",
    "T51n2077_027:0655b04": "於芥子擲大千於方外。若轉不得守他山鬼",
    "T51n2077_027:0655b05": "窟。不免是精靈。又曰。達得人空法空。未稱祖",
    "T51n2077_027:0655b06": "佛家風。體得全用全照。亦非衲僧要妙。直須",
    "T51n2077_027:0655b07": "打破牢關識取向上一竅。如何是向上一竅。",
    "T51n2077_027:0655b08": "春寒料峭凍殺年少。又上堂曰。涅槃無異路。",
    "T51n2077_027:0655b09": "方便有多門。拈起拄杖云。看看山僧拄杖子。",
    "T51n2077_027:0655b10": "一口吸盡西江水。東海鯉魚𨁝跳上三十三",
    "T51n2077_027:0655b11": "天。帝釋忿怒把須彌山一摑粉碎。堅牢地神",
    "T51n2077_027:0655b12": "合掌讚嘆云。諦觀法王法法王法如是。以拄",
    "T51n2077_027:0655b13": "杖擊繩床下坐。又曰。德山入門便棒。平地生",
    "T51n2077_027:0655b14": "堆。臨濟入門便喝。無風起浪。俱胝只竪一指。",
    "T51n2077_027:0655b15": "未免顢頇。雪峯輥出三毬。小兒戲劇。到這裏",
    "T51n2077_027:0655b16": "總用不著。爭如六月三伏甘雨普滋。水足東",
    "T51n2077_027:0655b17": "󱡻禾青南畝。農夫鼓腹樵者高歌。古佛家風",
    "T51n2077_027:0655b18": "儼然如在。於斯會得共樂昇平。脫或未然只",
    "T51n2077_027:0655b19": "知事逐眼前過。不覺老從頭上來。",
    "T51n2077_027:0655b20": "護國景元禪師台州護國此菴景元禪師姓張氏。溫州樂清",
    "T51n2077_027:0655b21": "人。始出家遍遊叢林。至蔣山謁圓悟禪師。久",
    "T51n2077_027:0655b22": "在會中。一日因二僧閱死心錄。有云。既迷時",
    "T51n2077_027:0655b23": "須待箇悟。既悟了須識悟中迷。迷悟雙忘却",
    "T51n2077_027:0655b24": "從迷悟處建立。一切法。師心非之。拂袖而起。",
    "T51n2077_027:0655b25": "行數步。忽然冥契。走告圓悟。圓悟印可。後辭",
    "T51n2077_027:0655b26": "圓悟。圓悟問。向去有人問爾作麼生。師撫傍",
    "T51n2077_027:0655b27": "僧背曰。和尚問爾何不秖對。圓悟大笑。嘗語",
    "T51n2077_027:0655b28": "人云。我有些子禪。被元兄一布袋盛將去也。",
    "T51n2077_027:0655b29": "叢林因號元布袋。師道契耿龍圖因請出世",
    "T51n2077_027:0655c01": "於處州南明。示眾曰。釋迦不會道。達磨不會",
    "T51n2077_027:0655c02": "禪列祖無機關。衲僧沒巴鼻。是則是作麼生",
    "T51n2077_027:0655c03": "承當。若向這裏承當得去。佛法世法打成一",
    "T51n2077_027:0655c04": "片。十二時中不移易一絲毫。其或未然莫守",
    "T51n2077_027:0655c05": "寒巖異草青。坐著白雲宗不妙。又示眾舉拂",
    "T51n2077_027:0655c06": "子曰。大眾還見麼。擊碎銀山鐵壁。掀翻虎穴",
    "T51n2077_027:0655c07": "魔宮。截斷佛祖機關。拂盡諸方路布。直得德",
    "T51n2077_027:0655c08": "山却步臨濟吞聲。天下衲僧不敢喘氣。縱饒",
    "T51n2077_027:0655c09": "睦州親自入門。頂𩕳也還一剳。且道連雲節",
    "T51n2077_027:0655c10": "角在什麼處。還知麼。若到諸方切忌錯選。又",
    "T51n2077_027:0655c11": "曰。野犴鳴師子吼。開得眼張得口。動南星蹉",
    "T51n2077_027:0655c12": "北斗。大眾還知落處麼。金剛堦下蹲神龜火",
    "T51n2077_027:0655c13": "裏走。僧問。如何是臨濟宗。師曰。殺人不眨",
    "T51n2077_027:0655c14": "眼。云如何是雲門宗。師曰。頂門三眼曜乾坤。",
    "T51n2077_027:0655c15": "云如何是溈仰宗。師曰。推不向前約不向後。",
    "T51n2077_027:0655c16": "云如何是法眼宗。師曰。箭鋒相敵不相饒。云",
    "T51n2077_027:0655c17": "如何是曹洞宗。師曰。手執夜明符幾箇知天",
    "T51n2077_027:0655c18": "曉。師居南明幾二年。厭於將迎。一日舉感鐵",
    "T51n2077_027:0655c19": "面頌云。",
    "T51n2077_027:0655c20": "院是大宋國裏院。州是大宋國裏州。州中有",
    "T51n2077_027:0655c21": "院不容住。何妨一鉢五湖游。師舉了曰。是則",
    "T51n2077_027:0655c22": "是去住自由。忒殺露風骨。因作頌曰。休休休",
    "T51n2077_027:0655c23": "夕陽西去水東流。惟有仰山雲勢遠。摶風千",
    "T51n2077_027:0655c24": "萬過南州。後住台州護國示寂于木山。",
    "T51n2077_027:0655c25": "玄沙僧昭禪師福州玄沙僧昭禪師上堂。天上無彌勒。地下",
    "T51n2077_027:0655c26": "無彌勒。且道彌勒在甚麼處。良久曰。夜行莫",
    "T51n2077_027:0655c27": "踏白。不是水便是石。",
    "T51n2077_027:0655c28": "續傳燈錄卷第二十七",
    "T51n2077_027:0656a02": "卷第二十八目錄續傳燈錄卷第二十八目錄",
    "T51n2077_027:0656a04": "大鑑下第十六世",
    "T51n2077_027:0656a05": "昭覺圓悟勤禪師法嗣五十九人",
    "T51n2077_027:0656a06": "南峯雲辯禪師正法建禪師",
    "T51n2077_027:0656a07": "華藏安民禪師昭覺道元禪師",
    "T51n2077_027:0656a08": "中竺中仁禪師象耳袁覺禪師",
    "T51n2077_027:0656a09": "華嚴祖覺禪師福嚴文演禪師",
    "T51n2077_027:0656a10": "明因曇玩禪師虎丘元淨禪師",
    "T51n2077_027:0656a11": "天寧梵思禪師君山覺禪師",
    "T51n2077_027:0656a12": "寶華顯禪師東山覺禪師",
    "T51n2077_027:0656a13": "天封覺禪師道祖首座",
    "T51n2077_027:0656a14": "宗振首座樞密徐俯居士",
    "T51n2077_027:0656a15": "郡王趙令衿居士侍郎李彌遜居士",
    "T51n2077_027:0656a16": "祖氏覺菴道人令人明室道人",
    "T51n2077_027:0656a17": "成都范縣君靈隱慧遠禪師",
    "T51n2077_027:0656a18": "洪福子交禪師已上二十五人見錄",
    "T51n2077_027:0656a19": "中巖照禪師廣利璲禪師",
    "T51n2077_027:0656a20": "廣利樞禪師無為勝禪師",
    "T51n2077_027:0656a21": "定山昂禪師開福宜禪師",
    "T51n2077_027:0656a22": "白水正禪師顯報暘禪師",
    "T51n2077_027:0656a23": "翠峯弼禪師雲際全禪師",
    "T51n2077_027:0656a24": "德山靜禪師報恩瑩禪師",
    "T51n2077_027:0656a25": "四明亨禪師西禪通禪師",
    "T51n2077_027:0656a26": "金文照禪師長溪朴禪師",
    "T51n2077_027:0656a27": "江寧府悟明禪師寶林勤禪師",
    "T51n2077_027:0656a28": "九頂宗悟禪師智頵首座",
    "T51n2077_027:0656a29": "道殊首座自珍首座",
    "T51n2077_027:0656b01": "智度演禪師璟上座",
    "T51n2077_027:0656b02": "師範首座中竺海禪師",
    "T51n2077_027:0656b03": "永懷有證禪師幽巖珊禪師",
    "T51n2077_027:0656b04": "乾明印禪師保寧祖禪師",
    "T51n2077_027:0656b05": "景德旻禪師門司鄭諶居士",
    "T51n2077_027:0656b06": "靈泉希壽禪師",
    "T51n2077_027:0656b07": "雲頂宗正禪師已上三十四人無錄",
    "T51n2077_027:0656b08": "續傳燈錄卷第二十八目錄終"
}