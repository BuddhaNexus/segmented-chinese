{
    "T34n1723_05b:0744b23": "folio_5b 妙法蓮華經玄贊卷第五末",
    "T34n1723_05b:0744b25": "沙門基撰",
    "T34n1723_05b:0744b26": "經「爾時舍利弗至三菩提記」。贊曰：上來第",
    "T34n1723_05b:0744b27": "一周法說權實化上根訖，下第二周喻說",
    "T34n1723_05b:0744b28": "權實化彼中根。大文分四：初佛以喻化，",
    "T34n1723_05b:0744b29": "二〈信解品〉中根領悟，三〈藥草喻〉佛重述成，四",
    "T34n1723_05b:0744c01": "〈授記品〉為之授記。上根聰叡不假多陳，下",
    "T34n1723_05b:0744c02": "根三聞無勞廣說，故化中品文義俱繁。初",
    "T34n1723_05b:0744c03": "文有二：初鶖子請，後佛說利。鶖子雖解，今",
    "T34n1723_05b:0744c04": "復請者，略有三因：一益同類故，二利他行",
    "T34n1723_05b:0744c05": "故，三順佛化故。前者法說已慇懃三請，今",
    "T34n1723_05b:0744c06": "日已解故作是釋。初文分三：初陳自決，次",
    "T34n1723_05b:0744c07": "述他疑，後正申請。此初也。",
    "T34n1723_05b:0744c08": "經「是諸千二百至皆墮疑惑」。贊曰：此述他",
    "T34n1723_05b:0744c09": "疑以用也。「有無見」者邊見也，依我見生故",
    "T34n1723_05b:0744c10": "等取邪見，此邊、邪見攝六十二外道所起，",
    "T34n1723_05b:0744c11": "今顯依言捨邪歸正，故此偏說。又等餘三",
    "T34n1723_05b:0744c12": "見及諸煩惱并所發業，佛昔說我法能離現",
    "T34n1723_05b:0744c13": "前所見苦果生老病死等，究竟涅槃。由欲",
    "T34n1723_05b:0744c14": "滅果必先斷因，是等諸人用佛此言能離",
    "T34n1723_05b:0744c15": "苦因我見等訖，定知當苦更不復生，證得",
    "T34n1723_05b:0744c16": "涅槃已得決定。今復聞佛說令捨權就",
    "T34n1723_05b:0744c17": "實，皆墮疑惑而起疑義，彼各不能知自",
    "T34n1723_05b:0744c18": "得作佛，不知先所證得是何法耶？為是究",
    "T34n1723_05b:0744c19": "竟法、為是所行道？又以已同用已斷苦，因",
    "T34n1723_05b:0744c20": "果不生故。",
    "T34n1723_05b:0744c21": "經「善哉世尊至令離疑悔」。贊曰：此正申請。",
    "T34n1723_05b:0744c22": "因緣有二義：一所由，二道理。今請世尊，陳",
    "T34n1723_05b:0744c23": "述由理。",
    "T34n1723_05b:0744c24": "經「爾時佛告至化菩薩故」。贊曰：下佛說利，",
    "T34n1723_05b:0744c25": "大文分三：初總略指答，為許說之由；次「舍",
    "T34n1723_05b:0744c26": "利弗若國邑」下，正說法喻令其開曉；後",
    "T34n1723_05b:0744c27": "偈中云「告舍利弗：汝諸人等皆是吾子，我則是",
    "T34n1723_05b:0744c28": "父」下，勸信此經欣當佛智。初復分二：初",
    "T34n1723_05b:0744c29": "明已說總略指答，後更陳告為許說由。",
    "T34n1723_05b:0745a01": "此初也。初說方便為真實之漸，初化聲聞",
    "T34n1723_05b:0745a02": "為菩薩之因，即〈方便品〉云「知諸眾生有",
    "T34n1723_05b:0745a03": "種種欲，隨其本性，以種種方便而為說法，",
    "T34n1723_05b:0745a04": "如此皆為得一佛乘一切種智故」，即是昔",
    "T34n1723_05b:0745a05": "說於權今說於實，所以如此為化菩薩，",
    "T34n1723_05b:0745a06": "由此稱故釋所以也。故名總略指答。",
    "T34n1723_05b:0745a07": "經「然舍利弗至以喻得解」。贊曰：此更陳告為",
    "T34n1723_05b:0745a08": "許說由。「然」猶必爾，亦如是也。然可，許說",
    "T34n1723_05b:0745a09": "也。",
    "T34n1723_05b:0745a10": "經「舍利弗至其年衰邁」。贊曰：下第二段正",
    "T34n1723_05b:0745a11": "說法喻令其開曉，初長行、後偈頌。長行有",
    "T34n1723_05b:0745a12": "三：初陳喻，次合說，後結答。「以是因緣當知",
    "T34n1723_05b:0745a13": "諸佛方便力故」下是。喻中有二：初喻昔權，",
    "T34n1723_05b:0745a14": "後喻今實。「時諸子等各白父言父先所許」下",
    "T34n1723_05b:0745a15": "是。喻昔權中有四：初三界佛有喻，二「多諸",
    "T34n1723_05b:0745a16": "人眾」下五趣危亡喻，三「長者見是大火」下見",
    "T34n1723_05b:0745a17": "設權方喻，四「爾時諸子聞父所說」下依言免",
    "T34n1723_05b:0745a18": "難喻。初文有六：一處所，二家主，三老小，四產",
    "T34n1723_05b:0745a19": "業，五宅相，六門戶。此中有三：國、邑、聚落，處",
    "T34n1723_05b:0745a20": "所也。既說三乘明知化佛，化佛但王三千",
    "T34n1723_05b:0745a21": "國土，國大而寬喻大千界，邑中而次喻中千",
    "T34n1723_05b:0745a22": "界，聚落最小喻小千界，從大中小如次喻",
    "T34n1723_05b:0745a23": "故。《廣雅》云「聚落，居也。聚，聚也。人所聚居。落",
    "T34n1723_05b:0745a24": "亦庭院也。」「有大長者」者，家主也。以下喻說除",
    "T34n1723_05b:0745a25": "問答中有八長者，初五喻化身，諸子在宅",
    "T34n1723_05b:0745a26": "故；後三喻化及他受用身，三乘諸子並出宅",
    "T34n1723_05b:0745a27": "故。其下問答喻中有五長者，並合喻化及",
    "T34n1723_05b:0745a28": "他受用，如世長者有三種類：一可稟承長",
    "T34n1723_05b:0745a29": "者，平均識達善斷是非，喻佛悲普慧圓妙決",
    "T34n1723_05b:0745b01": "疑網；二者可耆敬長者，年邁閭邑尊威莫",
    "T34n1723_05b:0745b02": "對，喻佛道高群聖神通罕匹；三可親輔",
    "T34n1723_05b:0745b03": "長者，資什華豐隨須精足，喻佛福智俱滿利",
    "T34n1723_05b:0745b04": "樂平備，智、斷、恩德各喻如次。「其年衰邁」此",
    "T34n1723_05b:0745b05": "老少也。衰猶熟老，邁謂遠歸，喻佛久修智",
    "T34n1723_05b:0745b06": "見聖果圓熟，成道老遠方歸涅槃，非說今",
    "T34n1723_05b:0745b07": "生通彰前位。",
    "T34n1723_05b:0745b08": "經「財富無量至唯有一門」。贊曰：此中有三：",
    "T34n1723_05b:0745b09": "一明產業，有四：一財富，喻七聖財滿故。",
    "T34n1723_05b:0745b10": "二田，喻智斷二種生德處故。三宅，喻諸眾",
    "T34n1723_05b:0745b11": "生異熟本識，故說本識亦為宅識。如世國",
    "T34n1723_05b:0745b12": "王四海為家光宅天下，佛亦如是，以諸眾",
    "T34n1723_05b:0745b13": "生而為其家，體即本識。故《無垢稱》云「諸有",
    "T34n1723_05b:0745b14": "情土是為菩薩嚴淨佛土」，眾生無量故言多",
    "T34n1723_05b:0745b15": "有。頌中唯指一人，故言有一大宅，或如一",
    "T34n1723_05b:0745b16": "六合而光宅，故此言多。下言有一，亦如等",
    "T34n1723_05b:0745b17": "視眾生猶如一子，或此約眾生各別故言",
    "T34n1723_05b:0745b18": "多有，下依佛為其主故言有一。其實此宅",
    "T34n1723_05b:0745b19": "一多無別，以由異熟識為家，是故宅中堂",
    "T34n1723_05b:0745b20": "閣朽故災難紛起。若說禪定名之為家，如",
    "T34n1723_05b:0745b21": "何有災說朽故等？家宅便別。四「僮僕」下合說",
    "T34n1723_05b:0745b22": "中喻佛神通縱任自在故，又喻佛示現起",
    "T34n1723_05b:0745b23": "諸煩惱。《無垢稱經．菩提分品》云：「煩惱為賤隷",
    "T34n1723_05b:0745b24": "僕使，隨意而轉」，如來能以煩惱為賤隷，甚",
    "T34n1723_05b:0745b25": "輕鄙之、驅筞斷滅，亦以為僕使隨意而轉，",
    "T34n1723_05b:0745b26": "愛語羅睺、叱呵調達，利眾生故。下以智",
    "T34n1723_05b:0745b27": "慧、神通為佛身手之力，故今僮僕非定神",
    "T34n1723_05b:0745b28": "通。《說文》「男有罪為奴曰僮，女仕從於嫁曰",
    "T34n1723_05b:0745b29": "僕。又給使也馭役也。」「僕」又「𬽵」也，附著於人。",
    "T34n1723_05b:0745c01": "「童」獨也，今為「僮」字。五「其家廣大」，宅相也。本",
    "T34n1723_05b:0745c02": "識為家，准下合說周三界故，或無始有，或",
    "T34n1723_05b:0745c03": "復含容一切種子變為三界，體通二死故",
    "T34n1723_05b:0745c04": "言廣大。其家即宅，名別體同。六「唯有一門」，門",
    "T34n1723_05b:0745c05": "者出宅之所因，此長行中於喻及合總有",
    "T34n1723_05b:0745c06": "五門：一此中所說唯有一門，二所燒之門，",
    "T34n1723_05b:0745c07": "三狹小之門，四今在門外，五以佛教門出三",
    "T34n1723_05b:0745c08": "界苦。初四門在喻內，後一門在合中。門有",
    "T34n1723_05b:0745c09": "二種：一中大正門，唯一乘教行；二邊小側門，",
    "T34n1723_05b:0745c10": "唯二乘教行。五中初三唯說中大正門，體",
    "T34n1723_05b:0745c11": "即一乘之教行故；後之二門中邊、大小、正側",
    "T34n1723_05b:0745c12": "之門，並名為門，體即三乘之教行故，能出",
    "T34n1723_05b:0745c13": "三界變易宅故，所以初門名之為一，不名",
    "T34n1723_05b:0745c14": "為三。第二佛從所燒之門安隱而出，不從",
    "T34n1723_05b:0745c15": "二乘教行中出。第三而復狹小不容二乘，",
    "T34n1723_05b:0745c16": "故知初三門唯一乘教行。第四三車俱在門",
    "T34n1723_05b:0745c17": "外，豈是二乘亦出一乘教行之外。第五見",
    "T34n1723_05b:0745c18": "諸眾生以佛教門出三界苦得涅槃樂，然",
    "T34n1723_05b:0745c19": "後等與大車，即是二乘俱已出門，以此故",
    "T34n1723_05b:0745c20": "知後二通於中邊、大小、正側俱名為門。與",
    "T34n1723_05b:0745c21": "前不同所望義別，亦不相違。餘門之義至",
    "T34n1723_05b:0745c22": "彼文中一一當釋。今說二利行圓寬容出",
    "T34n1723_05b:0745c23": "二死處，故門稱一不說餘二，此說出三",
    "T34n1723_05b:0745c24": "界之戶、非入淨土之門，彼以大空、無相、",
    "T34n1723_05b:0745c25": "無願解脫為所入門，所望別故。此以教對",
    "T34n1723_05b:0745c26": "理、以因對果名之為門，彼以智對境名",
    "T34n1723_05b:0745c27": "之為門。又此望三界名之為出，若望淨",
    "T34n1723_05b:0745c28": "土亦名為入，體是一故。此明出三界門、不",
    "T34n1723_05b:0745c29": "明入三界門，入三界門、煩惱及業，所望",
    "T34n1723_05b:0746a01": "異故亦不相違。",
    "T34n1723_05b:0746a02": "經「多諸人眾至止住其中」。贊曰：下五趣危亡",
    "T34n1723_05b:0746a03": "喻，有四：一人眾甚多，二宅宇危朽，三諸方",
    "T34n1723_05b:0746a04": "災起，四眾子遊居。此初也。五趣種子名言所",
    "T34n1723_05b:0746a05": "熏，業招各異類別名五，隨其所應各為有",
    "T34n1723_05b:0746a06": "支，善惡業種十種業道之所招感名為五",
    "T34n1723_05b:0746a07": "百，謂十業道中各有自作教他、讚勵慶慰、少",
    "T34n1723_05b:0746a08": "分多分全分、小時多時及與盡壽，各別十",
    "T34n1723_05b:0746a09": "十，脩作資感、立五百名，或十業道各由十",
    "T34n1723_05b:0746a10": "惑之所發潤名為五百。此等諸種處本識",
    "T34n1723_05b:0746a11": "內名住宅中，由此種子以為因故，五趣輪",
    "T34n1723_05b:0746a12": "迴眾苦不息。",
    "T34n1723_05b:0746a13": "經「堂閣朽故至梁棟傾危」。贊曰：宅宇危朽有",
    "T34n1723_05b:0746a14": "四：一堂閣喻色，二牆壁喻想，三柱根喻行，",
    "T34n1723_05b:0746a15": "四梁棟喻受。其宅即識能持此四，下言「久",
    "T34n1723_05b:0746a16": "故而復頓弊」，故此如次即是唯明餘四種蘊",
    "T34n1723_05b:0746a17": "四識住也。「堂閣朽故」者，堂喻身根大而為",
    "T34n1723_05b:0746a18": "主，閣喻諸根依附身有，攬不淨以資持，久",
    "T34n1723_05b:0746a19": "自生滅名朽故，朽爛故惡也。「牆壁隤落」者，「隤」",
    "T34n1723_05b:0746a20": "音杜回反，牆墜下也。《切韻》作「墤」泰山基隤。",
    "T34n1723_05b:0746a21": "《玉篇》作「隤，落駮也」。《切韻》作「穨」，暴風也，作頹",
    "T34n1723_05b:0746a22": "禿也。若𤗯󱆴，舍破也。《說文》亦作「穨，從禿貴",
    "T34n1723_05b:0746a23": "聲」，經亦為「墤」。此二皆古文。外御為牆，內捍",
    "T34n1723_05b:0746a24": "為壁。想蘊外變諸像如牆，內變為像如",
    "T34n1723_05b:0746a25": "壁。虛而不實，遠自遷流名隤落。「柱根腐",
    "T34n1723_05b:0746a26": "敗」者，行蘊之中法有眾多，其最勝者謂命根，",
    "T34n1723_05b:0746a27": "身之主故；如舍之柱，與餘為根。性是朽破",
    "T34n1723_05b:0746a28": "名腐敗，腐朽敗破也。腐與父同聲，應言府",
    "T34n1723_05b:0746a29": "敗或云撫敗，如里名勝母曾子不入。「梁",
    "T34n1723_05b:0746b01": "棟傾危」者，棟者竪𭪝，梁者橫梁，內異熟果受",
    "T34n1723_05b:0746b02": "為本如棟，外增上果受為末如梁，梁棟",
    "T34n1723_05b:0746b03": "依柱而有，果受依命根、業故有，臨將崩",
    "T34n1723_05b:0746b04": "落故名傾危，傾倒危落也。又《爾雅》云「杗瘤」",
    "T34n1723_05b:0746b05": "謂之梁屋大梁也。《說文》「棟，屋極也。」棟，中也，",
    "T34n1723_05b:0746b06": "居屋之中者，喻受所持之法。所以《瑜伽》第",
    "T34n1723_05b:0746b07": "十六引經頌言「諸色如聚沫，諸受類浮泡，",
    "T34n1723_05b:0746b08": "諸想同陽焰，諸行喻芭蕉，諸識猶幻事」也。",
    "T34n1723_05b:0746b09": "日親之所說「諸行一時生亦一時住滅」，無垢",
    "T34n1723_05b:0746b10": "稱亦言「色如聚沫不可撮摩，受如浮泡",
    "T34n1723_05b:0746b11": "不得久住，想如陽焰從渴愛生，行類芭",
    "T34n1723_05b:0746b12": "蕉都無有實，識如幻事顛倒所起」。如",
    "T34n1723_05b:0746b13": "《瑜伽．攝異門分》釋。若說皮、肉、筋、骨舒緩變",
    "T34n1723_05b:0746b14": "異等事，配此四句。如何三界皆具有之？",
    "T34n1723_05b:0746b15": "上二界中無此事故。何故？煩惱能燒之火及",
    "T34n1723_05b:0746b16": "所依宅，三界具喻，及說所燒異熟果喻，唯",
    "T34n1723_05b:0746b17": "在欲界人趣等中，六欲天中尚說無彼皮肉",
    "T34n1723_05b:0746b18": "壞故，故但應如此中所說。又解下合喻中",
    "T34n1723_05b:0746b19": "為度眾生生老病死，即似配此，據實四",
    "T34n1723_05b:0746b20": "相遍五蘊有。下云大火從四面起，四面准",
    "T34n1723_05b:0746b21": "經是四相故，如是此中但是四蘊。或是病",
    "T34n1723_05b:0746b22": "等，取欲界法以喻三界異相苦果為令生",
    "T34n1723_05b:0746b23": "厭，苦因煩惱三界通喻，亦不違理，至下",
    "T34n1723_05b:0746b24": "頌中當廣具顯。",
    "T34n1723_05b:0746b25": "經「周匝俱時至焚燒舍宅」。贊曰：諸方災起",
    "T34n1723_05b:0746b26": "也。遍於五蘊名周匝，念念同起名俱時，無",
    "T34n1723_05b:0746b27": "端而有名欻然，煩惱隨生名火起，令其五",
    "T34n1723_05b:0746b28": "蘊成雜染性、不淨苦性、無常我性，五蘊遍",
    "T34n1723_05b:0746b29": "壞故名焚燒舍宅。「欻」許音勿反，暴起貌，《玉",
    "T34n1723_05b:0746c01": "篇》「欻，忽也」。《蒼頡篇》猝起也。此意說言遍緣",
    "T34n1723_05b:0746c02": "五蘊念念無端生起煩惱，煩惱所增、煩惱",
    "T34n1723_05b:0746c03": "所縛，故五蘊身成不淨、苦、無常、無我，燒",
    "T34n1723_05b:0746c04": "總及別，故言焚燒舍宅。舍言即攝堂閣等",
    "T34n1723_05b:0746c05": "盡故。如因舍宅火災得生，如由火災復",
    "T34n1723_05b:0746c06": "壞舍宅，兩相因起牙相增盛，即因五蘊生",
    "T34n1723_05b:0746c07": "諸煩惱，復因煩惱增長五蘊，兩相因有亦",
    "T34n1723_05b:0746c08": "復如是；或遍生老病死，皆有煩惱，故以為",
    "T34n1723_05b:0746c09": "喻。",
    "T34n1723_05b:0746c10": "經「長者諸子至在此宅中」。贊曰：眾子遊居",
    "T34n1723_05b:0746c11": "也。雖五趣眾生，皆是佛子，等視眾生愛無",
    "T34n1723_05b:0746c12": "偏故。然諸異生如乞養子，若有三乘無漏",
    "T34n1723_05b:0746c13": "種子能紹父位，正生、側生方名真子，故唯",
    "T34n1723_05b:0746c14": "言三不說四五。依《華嚴．賢首品》十喻菩薩、",
    "T34n1723_05b:0746c15": "二十喻獨覺、三十喻聲聞，各脩自乘十種",
    "T34n1723_05b:0746c16": "法行，三慧所攝，及十業道資無漏種方得",
    "T34n1723_05b:0746c17": "果圓，故言若十二十或至三十，由具一姓",
    "T34n1723_05b:0746c18": "二姓三姓有差別故，名十二十及以三十。",
    "T34n1723_05b:0746c19": "以此經中被根姓故，各依自乘修十法",
    "T34n1723_05b:0746c20": "行資其種姓，故立十名。前五趣種順本",
    "T34n1723_05b:0746c21": "識故，名止住中；三無漏種寄依本識，名在",
    "T34n1723_05b:0746c22": "此宅。",
    "T34n1723_05b:0746c23": "經「長者見是至即大驚怖」。贊曰：下第三見設",
    "T34n1723_05b:0746c24": "權方喻，有四：一見苦悲生喻，二「舍利弗是",
    "T34n1723_05b:0746c25": "長者」下示大不悕喻，三「爾時長者即作是念」",
    "T34n1723_05b:0746c26": "下思方拔濟喻，四「父知諸子先心各有」下正",
    "T34n1723_05b:0746c27": "說三乘喻。「悲生」者，謂佛昔在菩薩等位十六",
    "T34n1723_05b:0746c28": "王子時，故此前言「曾於二萬億佛所長教化",
    "T34n1723_05b:0746c29": "汝等」，亦前品言「為是眾生故而起大悲心」",
    "T34n1723_05b:0747a01": "等。「示大不悕」者，十六王子曾化大乘彼便中",
    "T34n1723_05b:0747a02": "退，前品亦言「我所得智慧，乃至如斯之等類",
    "T34n1723_05b:0747a03": "云何而可度」。此前亦言「我昔教汝志願佛",
    "T34n1723_05b:0747a04": "道汝今悉忘」。「思方拔濟」者，見退已後思方",
    "T34n1723_05b:0747a05": "救之，前品亦言「尋念過去佛乃至亦應說三",
    "T34n1723_05b:0747a06": "乘」。「正說三乘」者，近更施化令住二乘，前品",
    "T34n1723_05b:0747a07": "亦云「即趣波羅柰乃至法僧差別名」，此前亦",
    "T34n1723_05b:0747a08": "言「我以方便引導汝故生我法中」，正與彼",
    "T34n1723_05b:0747a09": "同，不但同此亦同窮子，至下當知。初",
    "T34n1723_05b:0747a10": "文有二：初說悲生，後陳悲事。此初也。「大",
    "T34n1723_05b:0747a11": "火」者，煩惱及隨煩惱。「四面」者，五蘊皆有生、住、",
    "T34n1723_05b:0747a12": "異、滅前後四位。《阿含經》云：「生為東方，住為",
    "T34n1723_05b:0747a13": "南方，異為西方，滅為北方」，喻日出沒配",
    "T34n1723_05b:0747a14": "四方故、因此四位生煩惱故。或身、受、",
    "T34n1723_05b:0747a15": "心、法緣起四倒，由此四緣生倒根本、自",
    "T34n1723_05b:0747a16": "性、等流一切煩惱及隨煩惱。「大驚怖」者，父覩",
    "T34n1723_05b:0747a17": "火起恐燒子而驚魂，佛見惑興慮損生",
    "T34n1723_05b:0747a18": "而悲意。",
    "T34n1723_05b:0747a19": "經「而作是念至出意」。贊曰：此陳悲事。我雖",
    "T34n1723_05b:0747a20": "已出，諸子可悲。「所燒門」者，一乘教行，多諸",
    "T34n1723_05b:0747a21": "怨嫉誹謗不信，障難破壞煩惱所礙，名",
    "T34n1723_05b:0747a22": "所燒門。故下經云「此法華經多諸怨嫉」，我",
    "T34n1723_05b:0747a23": "昔因位依一乘教觀二空理，修二利行證",
    "T34n1723_05b:0747a24": "二真智，出分段生入不退地，名於所燒門",
    "T34n1723_05b:0747a25": "安隱得出已乘寶乘至道場訖。而諸眾生",
    "T34n1723_05b:0747a26": "處處生著，著界著地著分著乘，由此貪",
    "T34n1723_05b:0747a27": "著放縱嬉戲曾不思量，以比量智覺、現量",
    "T34n1723_05b:0747a28": "智知、曾不驚嗟疑怪，亦不怖畏厭患生死，",
    "T34n1723_05b:0747a29": "因火煩惱害身，生死果苦現痛切已，殊無",
    "T34n1723_05b:0747b01": "厭患生死之意，不求出世無證滅心，故前",
    "T34n1723_05b:0747b02": "品云「不求大勢佛及與斷苦法」，如此眾生",
    "T34n1723_05b:0747b03": "甚可悲愍。故《華嚴》云「譬如有人唯有一子",
    "T34n1723_05b:0747b04": "愛念極重，忽有人來割截其身支節手足，慈",
    "T34n1723_05b:0747b05": "父見已悼惻悲念。諸佛菩薩若見眾生造惡",
    "T34n1723_05b:0747b06": "業緣，煩惱結故入三惡道受無量苦，見是",
    "T34n1723_05b:0747b07": "事已即痛心悲念亦復如是。」又《無垢稱》言「譬",
    "T34n1723_05b:0747b08": "如長者唯有一子，其子得病父母亦病，今",
    "T34n1723_05b:0747b09": "亦如是。」「嬉」音許宜反，美也遊也。今從遊義，",
    "T34n1723_05b:0747b10": "亦云虛已反樂也。《蒼頡》、《玉篇》「戲咲也」。《說文》作",
    "T34n1723_05b:0747b11": "「僖樂也」。「切已」者，「切」迮也迫也，亦割也。問：此中",
    "T34n1723_05b:0747b12": "經云「我於此門安穩得出」，出在子前，何故",
    "T34n1723_05b:0747b13": "下言「我及諸子若不時出」，與子同時？答：下",
    "T34n1723_05b:0747b14": "文自言「長者聞已驚入火宅」，合中自言「為利",
    "T34n1723_05b:0747b15": "眾生而生三界朽故火宅」。《涅槃經》言：「譬如長",
    "T34n1723_05b:0747b16": "者其家失火，長者見已從舍而出，諸子在後",
    "T34n1723_05b:0747b17": "未脫火難，長者爾時定知火害，為諸子故",
    "T34n1723_05b:0747b18": "還旋赴救不顧其難；諸佛菩薩亦復如是，",
    "T34n1723_05b:0747b19": "雖知生死多諸過患，為眾生故處之不",
    "T34n1723_05b:0747b20": "厭，是故名為不可思議。」故復示現與子同",
    "T34n1723_05b:0747b21": "出，佛實前出。",
    "T34n1723_05b:0747b22": "經「舍利弗至從舍出之」。贊曰：第二示大不悕",
    "T34n1723_05b:0747b23": "喻，有四：初思大乘果化，二「復更思惟」下念",
    "T34n1723_05b:0747b24": "大乘因化，三「作是念已」下隨示大乘行化，四",
    "T34n1723_05b:0747b25": "「父雖怜愍」下無悕取大之化。此初也。諸佛智",
    "T34n1723_05b:0747b26": "慧名大乘果，教所詮故、佛果德故。「裓」音《說",
    "T34n1723_05b:0747b27": "文》「從衣、戒聲，宗廟奏戒樂」，《玉篇》「古來反，戒",
    "T34n1723_05b:0747b28": "也」。今傳釋云孤得反，衣襟也。不知所從。然",
    "T34n1723_05b:0747b29": "今女人衣有前裓可當衣襟，天仙之衣應",
    "T34n1723_05b:0747c01": "是彼類。《季節》音衣裓也，從衣、戒聲。案即是",
    "T34n1723_05b:0747c02": "几。「身有力」者謂二真智，佛以智為體故。「手",
    "T34n1723_05b:0747c03": "有力」者謂六神通，外作用故。佛作是思惟，",
    "T34n1723_05b:0747c04": "我悉具足此二勝德，二乘種姓眾生雖無",
    "T34n1723_05b:0747c05": "修行大乘求出宅意，當以智慧之用几案",
    "T34n1723_05b:0747c06": "頓授中根眾生圓覺，以神通之用衣裓頓",
    "T34n1723_05b:0747c07": "拔下品眾生眾苦，抑逼眾生從三界舍出",
    "T34n1723_05b:0747c08": "而救度之耶？以上根菩薩者能行一乘因",
    "T34n1723_05b:0747c09": "出於三界，如彼大子能自從門出，此中不",
    "T34n1723_05b:0747c10": "說。今此但說化不定姓二乘者故，中根獨",
    "T34n1723_05b:0747c11": "覺不能行一乘因、不假佛神力，但應藉",
    "T34n1723_05b:0747c12": "佛智慧之用，如彼中子不能從門、不假人",
    "T34n1723_05b:0747c13": "手，但授几案令其自昇從舍而出；下根聲",
    "T34n1723_05b:0747c14": "聞不能行大乘之因，亦不能用佛智慧力，",
    "T34n1723_05b:0747c15": "應與之神通，如彼小子不能從門、不能",
    "T34n1723_05b:0747c16": "昇案，但以衣襟裹之而出。故下合云「如",
    "T34n1723_05b:0747c17": "來亦復如是，乃至有大神力及智慧力，具",
    "T34n1723_05b:0747c18": "足方便智慧波羅蜜」，故知神通者手力也，外",
    "T34n1723_05b:0747c19": "別用故；智慧者身力也，內總用故。依身有手、",
    "T34n1723_05b:0747c20": "依智起通，故下文不次應依此配，下言",
    "T34n1723_05b:0747c21": "方便即衣裓、几案二力作用，彼既不能修",
    "T34n1723_05b:0747c22": "行大行，我用此二力頓授二乘，令得出苦",
    "T34n1723_05b:0747c23": "成大覺耶？彼既不能修行大行，但欲此",
    "T34n1723_05b:0747c24": "二方便頓拔濟於彼耶？此前生事，亦即",
    "T34n1723_05b:0747c25": "今生道成已後觀樹經行，於三七日思惟",
    "T34n1723_05b:0747c26": "是事。",
    "T34n1723_05b:0747c27": "經「復更思惟至而復狹小」。贊曰：下第二念",
    "T34n1723_05b:0747c28": "大乘因化。上思果化已不可得，應以因",
    "T34n1723_05b:0747c29": "化，因化有三：一念初不能依大教行，二",
    "T34n1723_05b:0748a01": "若起誹謗沈縈惡道，三念示眾苦密說",
    "T34n1723_05b:0748a02": "大乘。此初也。是二種死三界之舍，唯有",
    "T34n1723_05b:0748a03": "一介大乘正門為出之處。菩薩大性能",
    "T34n1723_05b:0748a04": "具行之，二乘之性現熟不能依大教出，",
    "T34n1723_05b:0748a05": "設為彼說彼不能行。不容彼行名為狹",
    "T34n1723_05b:0748a06": "小，不容獨覺者行名狹，不容聲聞者行",
    "T34n1723_05b:0748a07": "名小。譬如大海雖寬無量，不宿死屍亦名",
    "T34n1723_05b:0748a08": "為窄，一乘因行雖廣無邊，不容二行故名",
    "T34n1723_05b:0748a09": "狹小。",
    "T34n1723_05b:0748a10": "經「諸子幼稚至為火所燒」。贊曰：若起誹謗",
    "T34n1723_05b:0748a11": "沈縈惡道。眾生雖有出世種子，未起現行",
    "T34n1723_05b:0748a12": "尚名幼小。「稚」者小也。「未有所識」者，未起現",
    "T34n1723_05b:0748a13": "智達於大乘深妙佛法，戀著三界，若即為",
    "T34n1723_05b:0748a14": "說大乘，由著三界返生誹謗更起惑業，",
    "T34n1723_05b:0748a15": "或當隨落，永沈難處；順行得出，誹謗永沈，",
    "T34n1723_05b:0748a16": "以不定故名為或當。為煩惱損名為火燒，",
    "T34n1723_05b:0748a17": "此意若即為說一乘，耽生死故，破法不信",
    "T34n1723_05b:0748a18": "却墮惡趣。此前生事，今生亦爾，故前品云「若",
    "T34n1723_05b:0748a19": "但讚佛乘乃至墮三惡道等」。",
    "T34n1723_05b:0748a20": "經「我當為說至之所燒害」。贊曰：念示眾苦",
    "T34n1723_05b:0748a21": "密說大乘。「為」音榮危反，敷也施也。又榮偽反，",
    "T34n1723_05b:0748a22": "助也因也。南人多平，敷陳害事；此人多去，",
    "T34n1723_05b:0748a23": "先雖火害因彼助說。「怖畏事」者，蟲鬼叢雜",
    "T34n1723_05b:0748a24": "舍已燒等。密說大乘者，念試速出，雖知彼",
    "T34n1723_05b:0748a25": "類不能信學大乘理、行為今證因，故思密",
    "T34n1723_05b:0748a26": "說。",
    "T34n1723_05b:0748a27": "經「作是念已至汝等速出」。贊曰：第三隨示",
    "T34n1723_05b:0748a28": "大乘行化，即前所言「世世已曾從佛受化」，",
    "T34n1723_05b:0748a29": "亦即是前「我昔教汝志願佛道，汝今悉忘」，亦",
    "T34n1723_05b:0748b01": "下所言「十六王子初結因緣」，今陳生死甚",
    "T34n1723_05b:0748b02": "可怖畏、大乘可樂，故名具告。",
    "T34n1723_05b:0748b03": "經「父雖怜愍至不肯信受」。贊曰：下第四無",
    "T34n1723_05b:0748b04": "悕取大之化，有二：初不悕信，後不驚厭。",
    "T34n1723_05b:0748b05": "此初也。由耽生死，不肯信學大乘理、行，此",
    "T34n1723_05b:0748b06": "說初聞大乘言教而不能依理、行修學，",
    "T34n1723_05b:0748b07": "返退生死名不信受。受者領納，信者證入，",
    "T34n1723_05b:0748b08": "不能依行證入大理名不信受，非全愚",
    "T34n1723_05b:0748b09": "法，初順習故。",
    "T34n1723_05b:0748b10": "經「不驚不畏至視父而已」。贊曰：此不驚厭。",
    "T34n1723_05b:0748b11": "「驚」怪也，「畏」怖也。不驚舍壞五蘊危苦，不畏",
    "T34n1723_05b:0748b12": "火焚煩惱燒煮，了無出苦悕作佛心，亦",
    "T34n1723_05b:0748b13": "不識知煩惱為燒身之火，不知五蘊為生",
    "T34n1723_05b:0748b14": "死之舍，不了眾苦等逼迫永虧聖道為己",
    "T34n1723_05b:0748b15": "身之失。失者煩惱所惱、眾苦所迫，虧於聖",
    "T34n1723_05b:0748b16": "道之作用也。如為火燒，宅宇衰壞，失財產",
    "T34n1723_05b:0748b17": "等所起損惱名為失。「故東西馳走」者，東喻",
    "T34n1723_05b:0748b18": "善趣、西喻惡趣，勝、劣殊故名為東、西。輪迴",
    "T34n1723_05b:0748b19": "五趣耽湎四生，雖見佛聞法，無求作佛",
    "T34n1723_05b:0748b20": "之意，故言走戲視父而已。",
    "T34n1723_05b:0748b21": "經「爾時長者至得免斯害」。贊曰：自下第三思",
    "T34n1723_05b:0748b22": "方拔濟喻。「我及諸子若不時出」者，有解云，以",
    "T34n1723_05b:0748b23": "眾生病故菩薩亦病，眾生出故菩薩亦出。實",
    "T34n1723_05b:0748b24": "久已出，非始今日與子俱出，正釋此者，釋",
    "T34n1723_05b:0748b25": "迦化身出家成道入於涅槃，今身方現出於",
    "T34n1723_05b:0748b26": "火宅，諸聲聞等今遇佛者，亦於今時在釋",
    "T34n1723_05b:0748b27": "迦世方出生死故言時出，佛實居先，是故",
    "T34n1723_05b:0748b28": "前言「我雖於此安穩得出」。",
    "T34n1723_05b:0748b29": "經「父知諸子至情必樂著」。贊曰：下文第四正",
    "T34n1723_05b:0748c01": "說三乘喻，有二：初知機，後正說。此初也。「知",
    "T34n1723_05b:0748c02": "子先心各有好」者，三乘種姓隨機各別，所",
    "T34n1723_05b:0748c03": "宜聞法即是各各為人悉檀。知先心者，是",
    "T34n1723_05b:0748c04": "根勝劣，智力及勝解智力之所知也。「知各所",
    "T34n1723_05b:0748c05": "好種種珍玩」者，隨其自果諸功德法，即遍",
    "T34n1723_05b:0748c06": "趣行智力之所知也。「珍」寶，「玩」弄也好也，戲弄",
    "T34n1723_05b:0748c07": "也。有作「翫習耽好」之字，皆非。超出有漏",
    "T34n1723_05b:0748c08": "名奇異物，隨得必寶故言樂著。問曰：何故",
    "T34n1723_05b:0748c09": "與城不言先好，今此與車乃言先好？答：車",
    "T34n1723_05b:0748c10": "是遍趣行，機學可言好，城但是息苦，非生",
    "T34n1723_05b:0748c11": "不名好。車是修生，城是修顯，故車說好、城",
    "T34n1723_05b:0748c12": "無好言。又影顯彰俱好無失，知其欲退即",
    "T34n1723_05b:0748c13": "好城也。問：何故車言珍玩奇異，城不說耶？",
    "T34n1723_05b:0748c14": "答：有為德相可別知，車說奇玩之相，無為",
    "T34n1723_05b:0748c15": "之德一相總故，但說於化城。又二無異，城中",
    "T34n1723_05b:0748c16": "說有門樓堂宇，即珍玩故。",
    "T34n1723_05b:0748c17": "經「而告之言至皆當與汝」。贊曰：此正說，有",
    "T34n1723_05b:0748c18": "三：初總告令取，次別示三車，後正勸出與。",
    "T34n1723_05b:0748c19": "若不依言出取三果，後必永劫生死沈淪，故",
    "T34n1723_05b:0748c20": "言憂悔。此初文也。三車在門外，可取以遊",
    "T34n1723_05b:0748c21": "戲，第二文也。由形貌有小大，飱受有小多，",
    "T34n1723_05b:0748c22": "渡水有淺深，力用有強弱，如次喻顯根",
    "T34n1723_05b:0748c23": "性、稟教、證理、行能，有三輩故。行能即是斷",
    "T34n1723_05b:0748c24": "惑等用智力功能。又羊多附人、鹿多靜處、",
    "T34n1723_05b:0748c25": "牛能負運具有二能，各各隨勝以為喻也。",
    "T34n1723_05b:0748c26": "此為第三依處有喧靜，羊鹿二車有名施",
    "T34n1723_05b:0748c27": "設，不見不登故。此乃以二乘小、中種智",
    "T34n1723_05b:0748c28": "為體，若以涅槃為體應即化城。下言已",
    "T34n1723_05b:0748c29": "入息除眾苦，云何不見車後時從父索？",
    "T34n1723_05b:0749a01": "若以二乘所得生空無漏智為車體，彼亦已",
    "T34n1723_05b:0749a02": "登，云何言不得？故知虛指二乘所得有漏",
    "T34n1723_05b:0749a03": "後得智、世間三昧名為種智，稱二車體；有",
    "T34n1723_05b:0749a04": "名不見亦不登遊，不能分別證諸法故。",
    "T34n1723_05b:0749a05": "又顯彼有假涅槃說云已入隱，彼有生空",
    "T34n1723_05b:0749a06": "菩提智不能分別法，不與車號、不與登",
    "T34n1723_05b:0749a07": "名，惑苦已滅故智障未斷故。彼所證得",
    "T34n1723_05b:0749a08": "世間禪定，虛指為車名得出門，為漸入大",
    "T34n1723_05b:0749a09": "乘因證大涅槃位。故本論云「第一人者，以",
    "T34n1723_05b:0749a10": "世間種種善根三昧功德方便令戲，後令入",
    "T34n1723_05b:0749a11": "涅槃」，故三乘之教合名為門，理出教外故",
    "T34n1723_05b:0749a12": "名門外。又此門者三乘因行，果出因中故",
    "T34n1723_05b:0749a13": "言門外，此中定取分別種智以為車體，故",
    "T34n1723_05b:0749a14": "經數言「究竟令得一切種智」，亦乘亦大名",
    "T34n1723_05b:0749a15": "大乘義。問：何故〈方便品〉，權、實，理、智，因、果雙",
    "T34n1723_05b:0749a16": "彰，下之二周，理、智，因、果各互偏說？答：乘有",
    "T34n1723_05b:0749a17": "權、實，實有因、果，果有智、理，三種別故。不",
    "T34n1723_05b:0749a18": "知權、實，取、捨之事不成；不識果、因，能、所",
    "T34n1723_05b:0749a19": "趣法不立；不閑理、智，何有菩提、涅槃；智、",
    "T34n1723_05b:0749a20": "斷不圓，何成道滿？所以初周化利雙盡玄",
    "T34n1723_05b:0749a21": "宗，中根一聞漸知權、實，取、捨雖辨未識取",
    "T34n1723_05b:0749a22": "因，故說三車令識一乘之行，隱果中之覺",
    "T34n1723_05b:0749a23": "寂、說因內之智車，祕因位之理乘、遣修生",
    "T34n1723_05b:0749a24": "於種智，理漸解故、智未閑故。下根雖再聞",
    "T34n1723_05b:0749a25": "權實及與因智，果理猶迷，更彰理有假、真，",
    "T34n1723_05b:0749a26": "說本令其取捨，隱果中之智品、藏因位之",
    "T34n1723_05b:0749a27": "雙嚴，應機不同三周少異，一乘因、果說偏",
    "T34n1723_05b:0749a28": "備故，果中覺、寂示圓缺故。大慧、法身說",
    "T34n1723_05b:0749a29": "具𨷂故。《地持論》中說有四車，此三加象喻",
    "T34n1723_05b:0749b01": "四涅槃，乘於大性名為大乘，非喻三智。《涅",
    "T34n1723_05b:0749b02": "槃經》中說有二車，譬如國王調御駕駟，欲",
    "T34n1723_05b:0749b03": "令驢車而及之者無有是處。此以半、滿",
    "T34n1723_05b:0749b04": "相形，非以三機運別，亦不相違。《優婆塞經》",
    "T34n1723_05b:0749b05": "說三獸渡河，喻理同證異。《智度論》中說三",
    "T34n1723_05b:0749b06": "獸被圍，喻三乘眾在生死圍，用力出圍有",
    "T34n1723_05b:0749b07": "其大小。又說三人得道，喻三乘證果有其",
    "T34n1723_05b:0749b08": "濶狹。各據一義，亦不相違。「汝等可速出隨",
    "T34n1723_05b:0749b09": "宜當與汝」，第三文也。今此略作五番問答。",
    "T34n1723_05b:0749b10": "一問：智中有虛、實，三種並名車，理中有假、",
    "T34n1723_05b:0749b11": "真，城名遍三種，何故大涅槃不名為城名",
    "T34n1723_05b:0749b12": "寶所也？答：息處、具德殊，真、滅名寶所，車本",
    "T34n1723_05b:0749b13": "運至果，能運並名車。又已息、當求別，當求",
    "T34n1723_05b:0749b14": "不名城，運載總名車，近遠皆車攝。二問：二",
    "T34n1723_05b:0749b15": "乘學智，果分羊、鹿，二乘學滅，果化二城？答：",
    "T34n1723_05b:0749b16": "息處說二實有二城，對實說假故合名一。",
    "T34n1723_05b:0749b17": "《涅槃經》言「聲聞之人以小涅槃而般涅槃，緣",
    "T34n1723_05b:0749b18": "覺之人以中涅槃而般涅槃」，故知息處亦說",
    "T34n1723_05b:0749b19": "二城。今以所斷障同、生空理同、假擇滅同，",
    "T34n1723_05b:0749b20": "由此三義同故化城名一。若菩提車鈍、利",
    "T34n1723_05b:0749b21": "根性不同，依佛、自出不同，藉教、觀理不同，",
    "T34n1723_05b:0749b22": "觀諦、緣起不同，四果、一果不同，練根、時節",
    "T34n1723_05b:0749b23": "不同，說法、神通不同，由此七義別說羊、鹿。",
    "T34n1723_05b:0749b24": "又無為無別故說一城，有為有別故說羊、",
    "T34n1723_05b:0749b25": "鹿，但說無為唯言一城，以智顯滅可說",
    "T34n1723_05b:0749b26": "二城，不相違也。三問：何故化城立於險道，",
    "T34n1723_05b:0749b27": "乃至車引乃言門外？答：息苦名為城，半路",
    "T34n1723_05b:0749b28": "盡城中設，無漏離繫縛，車體言門外。又分",
    "T34n1723_05b:0749b29": "段死無變易在，化城初盡中道設，理出於",
    "T34n1723_05b:0749c01": "教果出因，二車故在於門外。又二死以對",
    "T34n1723_05b:0749c02": "明，化城中路設，一死以對辨，二車在門外，",
    "T34n1723_05b:0749c03": "理實相似。四問：何故與車而言遊戲，及其",
    "T34n1723_05b:0749c04": "與城乃言安坐？答：涅槃可證，城言安坐，菩",
    "T34n1723_05b:0749c05": "提可生，故言遊戲，無為、有為二果別故。又",
    "T34n1723_05b:0749c06": "城相必住故言安坐，車相運動故言遊戲。",
    "T34n1723_05b:0749c07": "五問：何故化城勸其前入，今說車喻令速",
    "T34n1723_05b:0749c08": "出來？此於第三文正勸與中為難。答：化佛",
    "T34n1723_05b:0749c09": "住生死，是以勸前入，談真佛在果，故云速",
    "T34n1723_05b:0749c10": "出來。又勸行因以證果故勸前入，先住果",
    "T34n1723_05b:0749c11": "以招命故令出來。又勸子住城故言前入，",
    "T34n1723_05b:0749c12": "令取父果故言出來。又勸證涅槃所以言",
    "T34n1723_05b:0749c13": "入，令生覺智所以言出。如說如來及與",
    "T34n1723_05b:0749c14": "善逝，住因、住果所望別故。",
    "T34n1723_05b:0749c15": "經「爾時諸子至爭出火宅」。贊曰：自下第四",
    "T34n1723_05b:0749c16": "依言免難喻，有二：初子免災難，後父遂心",
    "T34n1723_05b:0749c17": "安。此初也。「適」者稱悅，稱悅三乘所欣心故，名",
    "T34n1723_05b:0749c18": "為適願。「心各勇銳」心精進也。「勇」者進、「銳」者",
    "T34n1723_05b:0749c19": "利，善精進也。「互相推排」身精進，亦語精進",
    "T34n1723_05b:0749c20": "也。「排」𪫤推也，推亦讓也。「推」音尺隹反，無土雷",
    "T34n1723_05b:0749c21": "反，身業遞相力勵及語業相勸勵，名互推",
    "T34n1723_05b:0749c22": "排，爭修行業名競馳走，齊希免苦名爭",
    "T34n1723_05b:0749c23": "出宅。",
    "T34n1723_05b:0749c24": "經「是時長者至歡喜踴躍」。贊曰：父遂心安",
    "T34n1723_05b:0749c25": "也。離災度難名安穩出。「四衢道」者四諦理",
    "T34n1723_05b:0749c26": "也，三乘並觀四諦理故。《大般若》中說四衢",
    "T34n1723_05b:0749c27": "道為四諦故，離煩惱障出分段生。無擁",
    "T34n1723_05b:0749c28": "名露，各有所依果滿之位名地，以智安處",
    "T34n1723_05b:0749c29": "證之名坐。分段生死當五蘊苦，惑、業皆盡",
    "T34n1723_05b:0750a01": "或斷或伏，離三障故名無障礙。適父本",
    "T34n1723_05b:0750a02": "意故泰然，見子超危故歡喜。二乘之人得",
    "T34n1723_05b:0750a03": "阿羅漢，斷諸煩惱住有餘依涅槃，大乘之",
    "T34n1723_05b:0750a04": "人已入初地得無住涅槃，伏諸煩惱離分",
    "T34n1723_05b:0750a05": "段死，名露地坐無復障礙。",
    "T34n1723_05b:0750a06": "經「時諸至願時賜與」。贊曰：上喻昔權下喻",
    "T34n1723_05b:0750a07": "今實，有二：初喻授實，後喻釋疑，下問答",
    "T34n1723_05b:0750a08": "是。初中有四：初諸子索三，二父但與一，三",
    "T34n1723_05b:0750a09": "釋成父志，四越子本心。此初也。「玩」者戲弄，",
    "T34n1723_05b:0750a10": "「好」音呼到反，愛也；或呼老反，善也宜也美也。",
    "T34n1723_05b:0750a11": "隨三乘機，皆於佛所，專意希求自乘妙智，",
    "T34n1723_05b:0750a12": "義同於父各索其車。二乘之人離分段死",
    "T34n1723_05b:0750a13": "已得解脫，證於四諦入於化城已名出",
    "T34n1723_05b:0750a14": "宅。專於佛所聞思修習種智，了達求證",
    "T34n1723_05b:0750a15": "諸法名索羊、鹿。菩薩之人依此本論，初地",
    "T34n1723_05b:0750a16": "已上雖離分段，未證解脫不名入城，不",
    "T34n1723_05b:0750a17": "疲倦故不入有餘，不說菩薩入化城故，",
    "T34n1723_05b:0750a18": "入無住涅槃亦息分段死，縱名入城未乖",
    "T34n1723_05b:0750a19": "通理。若爾亦應許上羊、鹿，故知但如初解",
    "T34n1723_05b:0750a20": "為善，已伏煩惱出分段死，亦證四諦，亦",
    "T34n1723_05b:0750a21": "名出宅坐四衢道，求佛妙智亦名於父",
    "T34n1723_05b:0750a22": "索其牛車。問：三子並出分段，二乘獨稱入",
    "T34n1723_05b:0750a23": "城，大子亦言出苦，應亦得稱入城？答：無",
    "T34n1723_05b:0750a24": "倦不厭苦，大子不入城，伏惑離分段，亦",
    "T34n1723_05b:0750a25": "得稱出宅。若說入城便無是難。問：若其大",
    "T34n1723_05b:0750a26": "子不入城者，何故大子上車不入城，中、小",
    "T34n1723_05b:0750a27": "二子入城不上車？答：厭苦求息中、小入",
    "T34n1723_05b:0750a28": "城，大不厭苦故不稱入，息處故說二，明",
    "T34n1723_05b:0750a29": "大不入城。問：門外設於車，車中許三種，中",
    "T34n1723_05b:0750b01": "路設化城，何因但說二？答：二車對大因，門",
    "T34n1723_05b:0750b02": "外三車設，權城對實果，中路化城施。理應",
    "T34n1723_05b:0750b03": "相似，所對別故，施設不同，實應齊也。又種",
    "T34n1723_05b:0750b04": "智彼無，勸學大，門外設三車，有餘涅槃大",
    "T34n1723_05b:0750b05": "不求，中路二城設，設入無住，不名為假，非",
    "T34n1723_05b:0750b06": "化城故。問：三車俱索，彰希學於智圓，二滅",
    "T34n1723_05b:0750b07": "不希，應不求於苦息？答：得果自然證滅，入",
    "T34n1723_05b:0750b08": "城不說悕須，妙智必假更脩，出宅故車須",
    "T34n1723_05b:0750b09": "索。又居小得城故不須索，種智未得所以",
    "T34n1723_05b:0750b10": "索車。若作此解，二乘入化城，未得車須",
    "T34n1723_05b:0750b11": "索，菩薩不入城，亦須索寶所，此義可然。",
    "T34n1723_05b:0750b12": "大乘之往寶所理亦須索，對化城而不索，",
    "T34n1723_05b:0750b13": "所以不論，以每專求即是索也。經文但說",
    "T34n1723_05b:0750b14": "父勸令知為諸眾生不請友故。古相傳",
    "T34n1723_05b:0750b15": "云，城為實化息苦所以不索，車是虛指所",
    "T34n1723_05b:0750b16": "以索之。若作此解，車離城而別有，索與不",
    "T34n1723_05b:0750b17": "索義殊車體。古解即城化，城類車須索。又",
    "T34n1723_05b:0750b18": "有解云，車發初機故虛指，城防中退故實",
    "T34n1723_05b:0750b19": "化。此亦不然。何者？初機索車之時已出宅",
    "T34n1723_05b:0750b20": "故。又體不別，虛、實何殊？應說車、城體是何",
    "T34n1723_05b:0750b21": "法。又有解云，城亦應索，化不一途所以不",
    "T34n1723_05b:0750b22": "說，謂下經云「爾時導師知此眾人已得止",
    "T34n1723_05b:0750b23": "息，無復疲倦堪能前進」，即是索城。此乃索",
    "T34n1723_05b:0750b24": "寶所非索城也。雖引此文，義終難解，應",
    "T34n1723_05b:0750b25": "細尋之。應云下文「知其疲懈為化作城」，",
    "T34n1723_05b:0750b26": "即是索也。或解，車喻無餘涅槃，住果未得",
    "T34n1723_05b:0750b27": "故須索，城喻有餘涅槃，住果已得故不索。",
    "T34n1723_05b:0750b28": "若爾，菩薩今既索車，亦應已得有餘、未得",
    "T34n1723_05b:0750b29": "無餘，求無餘故稱索；二乘無餘任運定得，",
    "T34n1723_05b:0750c01": "何須脩索？故但應如前義，所說涅槃二乘",
    "T34n1723_05b:0750c02": "無差別，故羊、鹿應無。",
    "T34n1723_05b:0750c03": "經「舍利弗至等一大車」。贊曰：此文但與一，",
    "T34n1723_05b:0750c04": "分四：一標與車，二明嚴飾，三顯牛相，四",
    "T34n1723_05b:0750c05": "彰儐從。此初也。佛果牛車以四智中一切種",
    "T34n1723_05b:0750c06": "智為性，即後得智，因車以妙觀察智、平等",
    "T34n1723_05b:0750c07": "性智二智中種智為體，雖五智慧皆是一乘，",
    "T34n1723_05b:0750c08": "今此但取菩提相中種智為體，一切智者寬",
    "T34n1723_05b:0750c09": "狹雖殊三乘共有，其種智者分別四諦各無",
    "T34n1723_05b:0750c10": "量相，非二乘所知名不共德，故經數言「究",
    "T34n1723_05b:0750c11": "竟令得一切種智」，無分別智導此種智車，義",
    "T34n1723_05b:0750c12": "如前牛非正車體，如表、無表雖俱是戒，從",
    "T34n1723_05b:0750c13": "僧受時及後持時唯說無表，表戒一念更不",
    "T34n1723_05b:0750c14": "相續，作白四羯磨和合得故、從僧乞時已",
    "T34n1723_05b:0750c15": "得表故。表雖是本，唯取無表名持犯戒。此",
    "T34n1723_05b:0750c16": "車亦爾，前一大事雖取理智，本智、後智總",
    "T34n1723_05b:0750c17": "為一乘，今者唯取後智名車、本智名牛，不",
    "T34n1723_05b:0750c18": "說於理以為車體，後化城中以真對化，乃",
    "T34n1723_05b:0750c19": "說假擇滅以為化城，說大涅槃真如妙理",
    "T34n1723_05b:0750c20": "而為寶所，各據一義名為一乘，事乘、理乘、",
    "T34n1723_05b:0750c21": "有為乘、無為乘別故。羊、鹿車體已如前辨，",
    "T34n1723_05b:0750c22": "車體既爾，所餘萬德屬莊挍故。若同《涅槃》",
    "T34n1723_05b:0750c23": "及《勝鬘》說，唯取真如以為車體，如何各賜",
    "T34n1723_05b:0750c24": "諸子一車？又寧說有別德嚴相，如何牛駕其",
    "T34n1723_05b:0750c25": "疾如風？如何可言我有如是七寶大車，其",
    "T34n1723_05b:0750c26": "數無量，應當等心各各與之。然小、中子亦",
    "T34n1723_05b:0750c27": "出門已，雖未得牛車為說大教，或當定",
    "T34n1723_05b:0750c28": "得名之為與，非時已得所詮智體，如與明",
    "T34n1723_05b:0750c29": "珠未得體，故《勝鬘經》等三種意生身即三子",
    "T34n1723_05b:0751a01": "也。此說初地名不退地。又頓悟者又大乘",
    "T34n1723_05b:0751a02": "因行，從初發心雖亦是車，今取八地已去",
    "T34n1723_05b:0751a03": "不退因行，七地已前猶有分段，故下經云「聲",
    "T34n1723_05b:0751a04": "聞、緣覺、不退菩薩乘此寶乘直至道場」，〈方",
    "T34n1723_05b:0751a05": "便品〉解入即不退轉地故。今取前解，初地已",
    "T34n1723_05b:0751a06": "上離分段死名不退地，名乘一乘，《楞伽》由",
    "T34n1723_05b:0751a07": "此初地已上名三種意生身故。",
    "T34n1723_05b:0751a08": "經「其車高廣至四面懸鈴」。贊曰：下明嚴飾，",
    "T34n1723_05b:0751a09": "有十：此中有四：一形量，二嚴飾，三攝御，四",
    "T34n1723_05b:0751a10": "珮鐸。「高廣」者形量也，喻佛種智體高三界、",
    "T34n1723_05b:0751a11": "用廣十方，照化俱能，遍法界故。「眾寶莊挍」",
    "T34n1723_05b:0751a12": "者嚴飾也，方德所成智為本故。「周匝欄楯」者",
    "T34n1723_05b:0751a13": "攝御也，御外不入、攝內不出，即四總持，御",
    "T34n1723_05b:0751a14": "諸惡而不生、攝眾善而不散。「四面懸鈴」者",
    "T34n1723_05b:0751a15": "𤧑鐸也，周遍四生，說七辨以弘濟。",
    "T34n1723_05b:0751a16": "經「又於其上至而嚴飾之」。贊曰：此有二嚴：",
    "T34n1723_05b:0751a17": "五高覆，六眾瑩。「張設幰蓋」者高覆也，以",
    "T34n1723_05b:0751a18": "四無量廣蔭群生如幰蓋故。「雜嚴飾」者眾",
    "T34n1723_05b:0751a19": "瑩也，慈、悲、喜、捨各有有情、法及無緣種種",
    "T34n1723_05b:0751a20": "眾行，助嚴飾故。",
    "T34n1723_05b:0751a21": "經「寶繩交絡至安置舟杭」。贊曰：此有四嚴：",
    "T34n1723_05b:0751a22": "七交絡，八垂瓔，九敷設，十安枕。「交絡」者四弘",
    "T34n1723_05b:0751a23": "願也。凡所脩行皆發四大願：一以此善根",
    "T34n1723_05b:0751a24": "願共眾生，未離苦者願令離苦。二未得",
    "T34n1723_05b:0751a25": "樂者願令得樂。三未發菩提心斷惡脩",
    "T34n1723_05b:0751a26": "善者，願發菩提心斷惡脩善。四未成佛",
    "T34n1723_05b:0751a27": "者願早成佛，願如寶繩交絡諸行令當得",
    "T34n1723_05b:0751a28": "果，勝決定故邪見暴風不能傾損。又《勝鬘》",
    "T34n1723_05b:0751a29": "言「攝受正法攝一切願」。《瑜伽》等說「總有二",
    "T34n1723_05b:0751b01": "願：求菩提願、利樂他願」。「垂諸華纓」者垂纓",
    "T34n1723_05b:0751b02": "也。即是四攝，垂攝四生：一布施，二愛語，三利",
    "T34n1723_05b:0751b03": "行，四同事。「華」音有二：花及華，飾纓以花飾，",
    "T34n1723_05b:0751b04": "或華飾之纓也。「重敷婉莚」者，「敷」陳設也。有作",
    "T34n1723_05b:0751b05": "「綩綖」，「綩」音《字林》一遠反，《玉篇》綩，紘也；紘，冠也。",
    "T34n1723_05b:0751b06": "今應作「婉」婉美文章，「綖」者席褥，應作「莚」字，",
    "T34n1723_05b:0751b07": "《切韻》「綖者冠上覆」，《玉篇》「冠前後而垂者名綖」。",
    "T34n1723_05b:0751b08": "今取文縟華氈之類綩綖以為茵蓐，不知",
    "T34n1723_05b:0751b09": "義何所從，故字應從「婉莚」。古有解言，靜慮",
    "T34n1723_05b:0751b10": "為綩綖，心常安處故。四禪上下異，故名為重",
    "T34n1723_05b:0751b11": "敷。此理不然。《無垢稱》云：「四靜慮為床，淨命",
    "T34n1723_05b:0751b12": "為茵縟」，身語意業皆無貪，發心恒遊處，",
    "T34n1723_05b:0751b13": "常行淨命離五邪命，三業俱爾名為重敷。",
    "T34n1723_05b:0751b14": "「安置丹枕」者，安枕也。古解涅槃能息生死，",
    "T34n1723_05b:0751b15": "今釋滅定能息攀緣，倚之疲解故名安枕，",
    "T34n1723_05b:0751b16": "既安車上明非涅槃，但取滅定。枕有仙丹，",
    "T34n1723_05b:0751b17": "枕之增壽，故名丹枕；無漏滅定亦復如是，",
    "T34n1723_05b:0751b18": "增聖道故。此理不爾。西域無故。謂枕赤",
    "T34n1723_05b:0751b19": "色，內貯綿疊外以赤皮故名丹枕。亦有",
    "T34n1723_05b:0751b20": "解云，體即無漏信等五根，扶持聖者由如",
    "T34n1723_05b:0751b21": "枕故。",
    "T34n1723_05b:0751b22": "經「駕以白牛至其疾如風」。贊曰：下顯牛相，",
    "T34n1723_05b:0751b23": "有七：一白牛，體即根本無分別智，導引種智",
    "T34n1723_05b:0751b24": "車，如牛引車故。白者眾色之本，如白蓮華",
    "T34n1723_05b:0751b25": "表經，諸乘本故、萬德主故。牛王有三德：一降",
    "T34n1723_05b:0751b26": "怨德，能斷二障故；二端嚴德，眾德莊嚴故；",
    "T34n1723_05b:0751b27": "三運載德，濟度自他故。故喻於牛不說",
    "T34n1723_05b:0751b28": "象馬，馬如大乘俊頴，不比小乘驢車之鈍，",
    "T34n1723_05b:0751b29": "故《涅槃經》云「以馬駕車」，其象以形德大故，",
    "T34n1723_05b:0751c01": "方牛、鹿、羊之形德小，無住涅槃最為勝故，",
    "T34n1723_05b:0751c02": "由此《善戒經》以象駕車。今以牛有三德故，",
    "T34n1723_05b:0751c03": "大乘車駕以白牛。二膚充，正智之中內德圓",
    "T34n1723_05b:0751c04": "滿故。三色潔，三障永盡，戒德具故。四形體姝",
    "T34n1723_05b:0751c05": "好，《字林》「姝」好貌也。《方言》趙、魏、燕代之間謂好",
    "T34n1723_05b:0751c06": "為姝，《詩》云「靜女其姝」，傳及《玉篇》「美色曰姝」，",
    "T34n1723_05b:0751c07": "有作「侏」字，莊也好也。「好」音呼老反，善宜美",
    "T34n1723_05b:0751c08": "也。相好圓明人天敬愛故。五有大筋力，一遍",
    "T34n1723_05b:0751c09": "馳無方，智力圓遍無理不殫。二涉險不疲，",
    "T34n1723_05b:0751c10": "能化十方入生死險無諸勞倦。三逢怨必",
    "T34n1723_05b:0751c11": "勝，破一切障降生死故。具此三義名大",
    "T34n1723_05b:0751c12": "筋力。六行步平正，二理雙證導生後智，怨、",
    "T34n1723_05b:0751c13": "親不二故。七其疾如風，正智體性一剎那中",
    "T34n1723_05b:0751c14": "遍緣法界，大悲所繫內圓眾德外化群生，",
    "T34n1723_05b:0751c15": "無遲滯故。初地以上能速進脩觀空觀有，",
    "T34n1723_05b:0751c16": "不稽留故，性雖捷利然事雍容。此上七",
    "T34n1723_05b:0751c17": "德有非根本，正智之用由之而有，故得彼",
    "T34n1723_05b:0751c18": "名。",
    "T34n1723_05b:0751c19": "經「又多僕從而侍衛之」。贊曰：下明儐從，以",
    "T34n1723_05b:0751c20": "二智為先，萬行、神通、六度、四攝、覺分、解",
    "T34n1723_05b:0751c21": "脫、煩惱利生之法，皆隨之起，名多僕從。又",
    "T34n1723_05b:0751c22": "《佛地經》云「佛有無量天龍藥叉人非人等常",
    "T34n1723_05b:0751c23": "所翼從」，亦名僕從。有解車體唯大般涅槃，",
    "T34n1723_05b:0751c24": "所餘眾飾或性功德、或相功德。其牛體者即",
    "T34n1723_05b:0751c25": "是二智，引於車故。前解為正，如前已非。",
    "T34n1723_05b:0751c26": "經「所以者何至悉皆充溢」。贊曰：第三釋成",
    "T34n1723_05b:0751c27": "父志，有三：一標富有，二念均平，三釋所以。",
    "T34n1723_05b:0751c28": "此初也。「充滿」溢盈也。種種諸藏有為無為體",
    "T34n1723_05b:0751c29": "能含義，或二藏三藏教能含理，今取所",
    "T34n1723_05b:0752a01": "藏以給諸子。",
    "T34n1723_05b:0752a02": "經「而作是念至不宜差別」。贊曰：此念均平，",
    "T34n1723_05b:0752a03": "有二：初不應與小，後皆應與大。「今此幼童」",
    "T34n1723_05b:0752a04": "下是假想念也。「無極」者無窮極也。說二種",
    "T34n1723_05b:0752a05": "智名下劣車。由有種姓先發大心名為",
    "T34n1723_05b:0752a06": "幼童。堪當作佛故名吾子。悲心不二名愛",
    "T34n1723_05b:0752a07": "無偏。七聖財飾名七寶車。各自脩智圓，有",
    "T34n1723_05b:0752a08": "為智非一，名其數無量，故應平等為心，隨",
    "T34n1723_05b:0752a09": "根而授，名各與之，普授大乘不宜差別。",
    "T34n1723_05b:0752a10": "「童」音徒紅反。今謂童子，古謂之僕。古作「僮」",
    "T34n1723_05b:0752a11": "字，今謂僕隸。《玉篇》「幼童迷昏未冠之稱」。",
    "T34n1723_05b:0752a12": "經「所以者何至何況諸子」。贊曰：此釋所以。",
    "T34n1723_05b:0752a13": "「匱乏」盡也。以此一乘假使遍授一佛國土五",
    "T34n1723_05b:0752a14": "道眾生，有性、無性、定、不定姓，尚不匱乏，何",
    "T34n1723_05b:0752a15": "況唯與有大乘性及不定種姓佛之真子，恐",
    "T34n1723_05b:0752a16": "不足耶？",
    "T34n1723_05b:0752a17": "經「是時諸子至非本所望」。贊曰：第四越本",
    "T34n1723_05b:0752a18": "子心。既言各乘，明知各各自得種智，不同",
    "T34n1723_05b:0752a19": "化城眾共同入。",
    "T34n1723_05b:0752a20": "經「舍利弗至虛妄不」。贊曰：上喻說實，下喻",
    "T34n1723_05b:0752a21": "釋疑。即是前卷云「汝等當信解佛之所說，",
    "T34n1723_05b:0752a22": "言不虛妄」，謂眾疑云：佛初說三、後但說一，",
    "T34n1723_05b:0752a23": "前後既別，云何佛不成妄語人耶？故此釋",
    "T34n1723_05b:0752a24": "之。文中有三：一問、二答、三印。此即初也。",
    "T34n1723_05b:0752a25": "經「舍利弗至非為虛妄」。贊曰：下答有二：初",
    "T34n1723_05b:0752a26": "標、後釋。此標也。凡夫離欲伏諸煩惱名免",
    "T34n1723_05b:0752a27": "火難，離三惡趣極苦逼迫名全軀命，未",
    "T34n1723_05b:0752a28": "免人天當於火宅全軀命故。「免」音亡辨",
    "T34n1723_05b:0752a29": "反，黜也，《玉篇》赦也脫也解也去也。今依《玉",
    "T34n1723_05b:0752b01": "篇》。",
    "T34n1723_05b:0752b02": "經「何以故至而拔濟之」。贊曰：下釋有二：一",
    "T34n1723_05b:0752b03": "免難已非虛，二況與其大乘。此初也。但",
    "T34n1723_05b:0752b04": "全身命出三惡道，生人天中已遇珍寶，何",
    "T34n1723_05b:0752b05": "況免難拔出人天三界火宅。",
    "T34n1723_05b:0752b06": "經「世尊至無虛妄也」。贊曰：下況與其大乘，",
    "T34n1723_05b:0752b07": "有二：初不得小非虛，不違先意故；後況",
    "T34n1723_05b:0752b08": "得其大乘而成虛妄咎。此初也。初標、後釋。",
    "T34n1723_05b:0752b09": "先心謂假設，許與其三車，今雖不得小，不",
    "T34n1723_05b:0752b10": "違先假意。心境不相乖，故非成虛妄。",
    "T34n1723_05b:0752b11": "經「何況長者至等與大車」。贊曰：況得大乘，",
    "T34n1723_05b:0752b12": "而成虛妄？",
    "T34n1723_05b:0752b13": "經「佛告舍利弗至如汝所言」。贊曰：印可也。",
    "T34n1723_05b:0752b14": "經「舍利弗至世間之父」。贊曰：下第二大段合",
    "T34n1723_05b:0752b15": "說，有二：初合昔權，後合今實，「舍利弗！如彼",
    "T34n1723_05b:0752b16": "長者見諸子等安穩得出」下是。初文有四：一",
    "T34n1723_05b:0752b17": "三界佛有合，二「為度眾生生老」下五趣危亡",
    "T34n1723_05b:0752b18": "合，三「見諸眾生為生老病死」下見設權方合，",
    "T34n1723_05b:0752b19": "四「舍利弗！若有眾生內有智性」下，依言免難",
    "T34n1723_05b:0752b20": "合。初喻有六：一處所，二家主，三老少，四資",
    "T34n1723_05b:0752b21": "產，五宅相，六戶牖。今合有五，不合戶牖。此",
    "T34n1723_05b:0752b22": "文有二：初一切世間合處所，二父合家主。",
    "T34n1723_05b:0752b23": "「世間」者即有情世間及器世間，《無垢稱》云「諸",
    "T34n1723_05b:0752b24": "有情土是為菩薩嚴淨佛土」，故以此二種世",
    "T34n1723_05b:0752b25": "間名佛國土。人為邦本，本固邦寧，光宅天",
    "T34n1723_05b:0752b26": "下故。「父」者生育之義，令諸眾生生長善根，",
    "T34n1723_05b:0752b27": "紹佛父位故名為父。",
    "T34n1723_05b:0752b28": "經「於諸怖畏至無量知見」。贊曰：下第三合",
    "T34n1723_05b:0752b29": "資產也。此合多田，「怖畏等盡」合斷田，「無量",
    "T34n1723_05b:0752c01": "知見」合智田。怖畏有五：一不活畏，由分別",
    "T34n1723_05b:0752c02": "我資生愛起；二惡名畏，行不饒益有怖望",
    "T34n1723_05b:0752c03": "起；三死畏，由有我見失壞想起；四惡趣畏，",
    "T34n1723_05b:0752c04": "不遇諸佛惡業所起；五怯眾畏，見已證劣、",
    "T34n1723_05b:0752c05": "他勝所起衰惱憂患，謂破家滅亡種種眾苦。",
    "T34n1723_05b:0752c06": "已上合說生死苦果，無明闇蔽癡多增故、惑",
    "T34n1723_05b:0752c07": "業本故。此是苦因，不了去來今，如次配無",
    "T34n1723_05b:0752c08": "明、暗蔽，或迷三寶如次配之。由證理斷",
    "T34n1723_05b:0752c09": "惑永盡無餘，故諸無為斷德圓滿，成就知",
    "T34n1723_05b:0752c10": "見智德滿也。",
    "T34n1723_05b:0752c11": "經「力無所畏至波羅蜜」。贊曰：下合財富無",
    "T34n1723_05b:0752c12": "量，內德智慧及善巧方便並已具足，到彼",
    "T34n1723_05b:0752c13": "岸故，已上總是合資產也。若依《無垢稱》，煩",
    "T34n1723_05b:0752c14": "惱為僮僕；或依此文，神通外化以為僮僕，",
    "T34n1723_05b:0752c15": "智慧驅策故因說之。",
    "T34n1723_05b:0752c16": "經「大慈大悲至恒求善事」。贊曰：第四合其",
    "T34n1723_05b:0752c17": "年衰邁。老人之相愍念逾深故大慈大悲，",
    "T34n1723_05b:0752c18": "所作無癈故常無懈倦，凡作皆審思量觀察，",
    "T34n1723_05b:0752c19": "有始有終都無中癈，故務規勝法恒求善",
    "T34n1723_05b:0752c20": "事。此中即說恩斷智德，如次配前三種長",
    "T34n1723_05b:0752c21": "者。自他雙益表久脩因，悲智滿故。",
    "T34n1723_05b:0752c22": "經「利益一切至朽故火宅」。贊曰：第五合宅",
    "T34n1723_05b:0752c23": "相，亦合多宅，遍三界故。為利五趣示於",
    "T34n1723_05b:0752c24": "中生，故前喻云「我及諸子若不時出」，即為眾",
    "T34n1723_05b:0752c25": "生示居生死，示於今身方從宅出，此明",
    "T34n1723_05b:0752c26": "入宅之所以也。亦有解云，利益者即戶牗，",
    "T34n1723_05b:0752c27": "佛為利益故入宅，眾生依利益而出宅，即",
    "T34n1723_05b:0752c28": "一乘教行故。",
    "T34n1723_05b:0752c29": "經「為度眾生至三菩提」。贊曰：第二大段合",
    "T34n1723_05b:0753a01": "五趣危亡喻，本喻有四：一眾多，二宅朽，三",
    "T34n1723_05b:0753a02": "災起，四子居。今合亦四：一為度眾生合人眾",
    "T34n1723_05b:0753a03": "甚多，二生老病死憂悲苦惱合宅宇危朽，三",
    "T34n1723_05b:0753a04": "愚癡暗蔽三毒之火合諸方災起，四教化令",
    "T34n1723_05b:0753a05": "得三菩提果合眾生遊居。生老病死憂悲苦",
    "T34n1723_05b:0753a06": "惱，喻四蘊中無常及苦，宅宇危朽一一皆有",
    "T34n1723_05b:0753a07": "生老病死。若次第配宅宇危朽，義稍難知，",
    "T34n1723_05b:0753a08": "或宅壞中所有過失，據實宅朽理通三界，",
    "T34n1723_05b:0753a09": "故配四薀義如前說。今以欲界四相遷流",
    "T34n1723_05b:0753a10": "之過失名顯三界苦，為令眾生厭生老病",
    "T34n1723_05b:0753a11": "死深故，乃說生老病死宅壞過失。不爾何",
    "T34n1723_05b:0753a12": "故諸方災起，通三界煩惱共宅宇危朽，唯",
    "T34n1723_05b:0753a13": "明欲界苦果？「眾子遊居中有大姓」者，名為",
    "T34n1723_05b:0753a14": "長者婦生真子。未發心前名三界子，發心",
    "T34n1723_05b:0753a15": "已後漸得菩提。",
    "T34n1723_05b:0753a16": "經「見諸眾生至受種種苦」。贊曰：下文第三大",
    "T34n1723_05b:0753a17": "段見設權方，合上喻有四：一見苦悲生，二",
    "T34n1723_05b:0753a18": "示大不希，三思方拔濟，四正說三乘。此合",
    "T34n1723_05b:0753a19": "亦四：初合悲生。第二「舍利弗！佛見此已便",
    "T34n1723_05b:0753a20": "作是念我為眾生之父」下，合示大不希。第",
    "T34n1723_05b:0753a21": "三「舍利弗！如彼長者雖復身手有力而不用之」",
    "T34n1723_05b:0753a22": "下，合思方拔濟。第四「而作是言汝等莫得樂",
    "T34n1723_05b:0753a23": "住三界」下，合正說三乘。合初喻中有二：一",
    "T34n1723_05b:0753a24": "悲生，二所悲事。此中「見諸眾生」合悲生也。「為",
    "T34n1723_05b:0753a25": "生老病死」下合所悲事。所悲事中初合苦相、",
    "T34n1723_05b:0753a26": "後合樂著，「眾生沒在其中」下是合苦相中初",
    "T34n1723_05b:0753a27": "明欲界七苦，後「如是等種種諸苦」，明色無",
    "T34n1723_05b:0753a28": "色界。色無色界皆具第八，略攝一切五取薀",
    "T34n1723_05b:0753a29": "苦。明欲界苦有四：一四相交侵，二五欲乖",
    "T34n1723_05b:0753b01": "競，三慳貪燒逼，四諸趣輪迴。前三現世苦、後",
    "T34n1723_05b:0753b02": "一後世苦。又四相交侵即是四苦，五欲乖競、",
    "T34n1723_05b:0753b03": "慳貪燒煮即求不得苦，五趣輪迴中方明愛",
    "T34n1723_05b:0753b04": "別離苦、怨憎會苦并種種眾苦，即是略攝一",
    "T34n1723_05b:0753b05": "切五取薀苦，如是總攝八苦盡矣。此文即",
    "T34n1723_05b:0753b06": "是四相交侵、五欲乖競。前喻中見因火以驚",
    "T34n1723_05b:0753b07": "心，此合中見苦果而悲意，互相彰發皆可",
    "T34n1723_05b:0753b08": "嗟故，前因後果俱逼迫故，皆可悲故，俱可",
    "T34n1723_05b:0753b09": "厭故，對法云「生苦者眾苦所依故，眾苦逼",
    "T34n1723_05b:0753b10": "迫故」。九月十月處胎藏間，如在糞穢坑中",
    "T34n1723_05b:0753b11": "長受寒熱等種種眾苦，生熟藏間如兩山迫",
    "T34n1723_05b:0753b12": "逼，正趣產門其苦難堪，乍出風飄如刀割",
    "T34n1723_05b:0753b13": "錐刺，不覺失聲，廢忘已前所有事業名為",
    "T34n1723_05b:0753b14": "生苦。老苦者，時分變異故苦，身分沈重諸根",
    "T34n1723_05b:0753b15": "熟昧，皮膚緩皺行步軀曲，寢膳不安，起坐",
    "T34n1723_05b:0753b16": "呻吟喘息氣逆，所為慢緩為人所輕，世情",
    "T34n1723_05b:0753b17": "彌篤世事皆息，名為老苦。病苦者，四大變",
    "T34n1723_05b:0753b18": "異乖適故苦，百節酸疼四支苦楚，能壞一切",
    "T34n1723_05b:0753b19": "安穩樂事，如雹損苗頓傷興盛。由此經言",
    "T34n1723_05b:0753b20": "如人壯美王妃竊愛遣信私通，王便捉獲",
    "T34n1723_05b:0753b21": "挑其眼目，截其耳鼻刖其手足，形容頓改",
    "T34n1723_05b:0753b22": "為人惡賤，病苦所逼已是難堪，更為人所",
    "T34n1723_05b:0753b23": "惡亦復如是，此名病苦。死苦者，壽命變壞",
    "T34n1723_05b:0753b24": "故苦，風刀解支節無處不苦痛，張口太息",
    "T34n1723_05b:0753b25": "手足紛亂，翻睛咀沫捫摸虛空，汗液交流",
    "T34n1723_05b:0753b26": "便洟雜落。《涅槃經》言「死者於險難處無有",
    "T34n1723_05b:0753b27": "資糧，去處懸遠而無伴侶，晝夜常行不知",
    "T34n1723_05b:0753b28": "邊際，深邃黑暗無有燈明，入無門戶而無",
    "T34n1723_05b:0753b29": "所處，雖無痛處不可療治，往無遮止到",
    "T34n1723_05b:0753c01": "不得脫，無所破壞見者愁毒，非是惡色",
    "T34n1723_05b:0753c02": "而令人怖，叫在耳邊不可覺知，是名死",
    "T34n1723_05b:0753c03": "苦。」昔雖假之沐浴必歸不淨，昔雖假以",
    "T34n1723_05b:0753c04": "塗熏必歸臭穢，昔時王位財寶榮盛、親族婦",
    "T34n1723_05b:0753c05": "妾萬億，于時頓捨獨往後世無一相隨，臥",
    "T34n1723_05b:0753c06": "置床枕橫尸偃仰，父母妻子椎胸哽咽，眾",
    "T34n1723_05b:0753c07": "人號慕披髮拍頭，雖生戀仰之悲終致永",
    "T34n1723_05b:0753c08": "分之痛。或埋殯墳陵肉消骨腐，或有露尸",
    "T34n1723_05b:0753c09": "以施身肉，禽獸螻蟻交橫摣掣，或以火焚臭",
    "T34n1723_05b:0753c10": "烟蓬㶿，四面充塞人所嗟傷，悲慟絕聲咸",
    "T34n1723_05b:0753c11": "歸故里，唯餘灰燼獨從風塵，平生意氣獨",
    "T34n1723_05b:0753c12": "處陵雲，一旦長辭困沾霜月，為妻孥而鬪",
    "T34n1723_05b:0753c13": "諍，競財利以紛披，捔名族以結怨酬，爭",
    "T34n1723_05b:0753c14": "榮華而害他命，奄然長逝永落昏途，獨受",
    "T34n1723_05b:0753c15": "作惡之殃、妻子安然恣逸。昔時作惡祇為",
    "T34n1723_05b:0753c16": "妻孥，及落三塗何期獨苦。深可悲哉深可",
    "T34n1723_05b:0753c17": "悲哉！可不誡矣可不誡矣！是名死苦。憂",
    "T34n1723_05b:0753c18": "悲苦惱，《稻芉經》云：「追感往事言聲哀感名",
    "T34n1723_05b:0753c19": "為憂，追思相續名為悲，苦事逼迫名為苦，",
    "T34n1723_05b:0753c20": "煩惱纏縛名為惱。」《十地經》云：「死別離時，愚",
    "T34n1723_05b:0753c21": "人貪著心熱名憂，發聲啼哭名為悲，五根",
    "T34n1723_05b:0753c22": "相對名為苦，意根相對名為憂，憂苦轉多",
    "T34n1723_05b:0753c23": "名為惱。」亦以五欲財利故受種種苦者，鳥",
    "T34n1723_05b:0753c24": "由食以亡形，人由財以喪命。《無量壽經》云：",
    "T34n1723_05b:0753c25": "「世間之人無田宅而生欲亦憂，有田宅而",
    "T34n1723_05b:0753c26": "慳守亦憂，五欲財利皆悉如是，懼五家之",
    "T34n1723_05b:0753c27": "橫侵、恐四隣之枉奪，所以生苦。」",
    "T34n1723_05b:0753c28": "經「又以貪著至怨憎會苦」。贊曰：此慳貪燒逼",
    "T34n1723_05b:0753c29": "諸趣輪迴也。已得之財貪著，未得之物追",
    "T34n1723_05b:0754a01": "求，故生眾苦，前之五欲亦即是此求不得苦。",
    "T34n1723_05b:0754a02": "《金剛般若論》中解施七寶滿恒沙界，不如",
    "T34n1723_05b:0754a03": "持經一四句偈云「因財生煩惱，如世界微",
    "T34n1723_05b:0754a04": "塵，乃因持經滅此煩惱，故施財福小持經",
    "T34n1723_05b:0754a05": "福多」。五趣輪迴之苦至頌當釋。貧窮困苦唯",
    "T34n1723_05b:0754a06": "在人間，愛難、怨會通人天，有強力天子入",
    "T34n1723_05b:0754a07": "天宮內，奪其妻子驅出自宮等是也。如",
    "T34n1723_05b:0754a08": "《瑜伽》第四具說諸天五趣等苦。地獄等相頌",
    "T34n1723_05b:0754a09": "中當說，以人天中境界殊妙，多有愛別離",
    "T34n1723_05b:0754a10": "苦、怨憎會苦，所以偏說，應廣引《瑜伽》以注",
    "T34n1723_05b:0754a11": "此處，與非天鬪事等。",
    "T34n1723_05b:0754a12": "經「如是等種種諸苦」。贊曰：上來欲界具有",
    "T34n1723_05b:0754a13": "七苦，現在後世五趣等苦具有三苦，色界唯",
    "T34n1723_05b:0754a14": "有壞苦、行苦，有樂、捨故，《對法》引經「色界",
    "T34n1723_05b:0754a15": "有壞苦」云入變壞心，無色但有行苦一苦",
    "T34n1723_05b:0754a16": "無樂受故。欲界具八苦，上界無前七。",
    "T34n1723_05b:0754a17": "經「眾生沒在其中至不以為患」。贊曰：下合",
    "T34n1723_05b:0754a18": "樂著，不以比智覺，不以現智知，不驚其",
    "T34n1723_05b:0754a19": "果、不怖其因，不總厭苦、不求解脫，由此",
    "T34n1723_05b:0754a20": "馳流善惡趣間不曾以之為患，譬愚戇之",
    "T34n1723_05b:0754a21": "戲糞壤，若癡騃之墮炎鑪，未以塵坌為",
    "T34n1723_05b:0754a22": "羞，豈以火燒為痛者也。",
    "T34n1723_05b:0754a23": "經「舍利弗至令其遊戲」。贊曰：下合示大不",
    "T34n1723_05b:0754a24": "希。前喻有四：初思大乘果化，二念大乘因",
    "T34n1723_05b:0754a25": "化，三隨示大乘行化，四無希取大之化。此",
    "T34n1723_05b:0754a26": "合有三，不合隨示大乘行化：初合初喻，次",
    "T34n1723_05b:0754a27": "「舍利弗如來復作」下合第二喻，「所以者何」下",
    "T34n1723_05b:0754a28": "合第四喻。「佛智慧樂」者合身有力，若以机",
    "T34n1723_05b:0754a29": "案頓拔獨覺諸苦。「令其遊戲」者合手有力，",
    "T34n1723_05b:0754b01": "以衣裓頓拔聲聞眾苦，此義意言，且以佛",
    "T34n1723_05b:0754b02": "果智慧及大神通二之妙用，頓拔二乘出苦",
    "T34n1723_05b:0754b03": "來耶。",
    "T34n1723_05b:0754b04": "經「舍利弗至以是得度」。贊曰：合念大乘因",
    "T34n1723_05b:0754b05": "化。舍唯一門菩薩能出，若我頓授智慧、神",
    "T34n1723_05b:0754b06": "通，為說大因以化二子，捨說三乘之方",
    "T34n1723_05b:0754b07": "便者，二乘器小不能依行得度眾苦，門既",
    "T34n1723_05b:0754b08": "狹小或當墮落。此意亦合密說怖事，無令",
    "T34n1723_05b:0754b09": "為火之所燒害。",
    "T34n1723_05b:0754b10": "經「所以者何至佛之智慧」。贊曰：合無希取",
    "T34n1723_05b:0754b11": "大之化也。佛慧既深何由能解？二乘智淺故",
    "T34n1723_05b:0754b12": "不悕取。",
    "T34n1723_05b:0754b13": "經「舍利弗至珍寶大車」。贊曰：下第三大段，",
    "T34n1723_05b:0754b14": "合思方拔濟，有二：初喻、後合。此初也。不用",
    "T34n1723_05b:0754b15": "智慧身力亦不用神通手力，但以言說方",
    "T34n1723_05b:0754b16": "便勸勉濟度諸子，出宅已後方與大車，顯",
    "T34n1723_05b:0754b17": "佛為緣自脩妙行方出生死，故申勸勉，非",
    "T34n1723_05b:0754b18": "由佛力自不修因可得佛故。「勉」勗勵也。",
    "T34n1723_05b:0754b19": "有本作「免」，非此義也。",
    "T34n1723_05b:0754b20": "經「如來亦復至佛乘」。贊曰：此合說也。攝智",
    "T34n1723_05b:0754b21": "及通，但行方便勸脫三界，佛如良醫應病",
    "T34n1723_05b:0754b22": "與藥，但方便教知欲如何，良醫豈得刀、手",
    "T34n1723_05b:0754b23": "割除腹中之病不與藥耶？",
    "T34n1723_05b:0754b24": "經「而作是言至則為所燒」。贊曰：下第四大",
    "T34n1723_05b:0754b25": "段，合正說三乘，有四：初勸厭三界，二勸",
    "T34n1723_05b:0754b26": "取三乘，三引已為證，四讚乘勝德。此初",
    "T34n1723_05b:0754b27": "也。「三界火宅」內體也。「麁弊五塵」外境也。勸",
    "T34n1723_05b:0754b28": "離內外之苦，果體勿生貪著，由貪著故煩",
    "T34n1723_05b:0754b29": "惱燒煮苦痛轉生，勸捨惡因，雖有妙果體",
    "T34n1723_05b:0754c01": "內金剛身、外細五塵淨土眾相應起欣求，",
    "T34n1723_05b:0754c02": "而未明說。",
    "T34n1723_05b:0754c03": "經「汝速出三界至佛乘」。贊曰：勸取三乘。",
    "T34n1723_05b:0754c04": "經「我今為汝至誘進眾生」。贊曰：引己為證。",
    "T34n1723_05b:0754c05": "「保」者當也信也證也。「任」者保也安也可也持",
    "T34n1723_05b:0754c06": "也。與汝當可為保信證明，安可任持言可",
    "T34n1723_05b:0754c07": "保，言終不虛也。「汝等但取勿生疑惑」，三乘",
    "T34n1723_05b:0754c08": "之法實是好法，我為汝保，汝但取之勤加",
    "T34n1723_05b:0754c09": "精進，如世買物無人保信知物非真，有",
    "T34n1723_05b:0754c10": "保買之當知勝物；三乘亦爾我能保之，生",
    "T34n1723_05b:0754c11": "死非真我不能保也。",
    "T34n1723_05b:0754c12": "經「復作是言至無所依求」。贊曰：讚乘勝德。",
    "T34n1723_05b:0754c13": "初明不同生死，後明乘之勝德。此初也。生",
    "T34n1723_05b:0754c14": "死聖訶、三乘聖歎，生死繫縛煩惱所增為不",
    "T34n1723_05b:0754c15": "自在，三乘無漏故非繫縛乃名自在。有漏",
    "T34n1723_05b:0754c16": "之法名為有依，異熟果依因有、異熟因依果",
    "T34n1723_05b:0754c17": "成，有漏生死勝者人天，可有所求謂三種",
    "T34n1723_05b:0754c18": "求。三乘不然非所求取，無過失而求之，",
    "T34n1723_05b:0754c19": "非無失而不求。三求者：一欲求，二有求，三邪",
    "T34n1723_05b:0754c20": "梵行求。《瑜伽論》說墮欲求者，一切皆為三",
    "T34n1723_05b:0754c21": "種欲生，更無增減。三欲生者：一現住欲塵",
    "T34n1723_05b:0754c22": "生，謂人及知足天已下。二自變欲塵生，第五",
    "T34n1723_05b:0754c23": "欲天。三他變欲塵生，第六欲天。墮有求",
    "T34n1723_05b:0754c24": "者一切皆為三種樂生：一離生喜樂灌灑其",
    "T34n1723_05b:0754c25": "身，二定生喜樂灌灑其身，三以離喜樂灌",
    "T34n1723_05b:0754c26": "灑其身，初二三定如次配之。於不苦不樂",
    "T34n1723_05b:0754c27": "寂靜生處起退求者，極為尠小，故第四定",
    "T34n1723_05b:0754c28": "不立為生。邪梵行求者，謂諸外道求四無",
    "T34n1723_05b:0754c29": "色以為涅槃解脫處故。今非此三求，故",
    "T34n1723_05b:0755a01": "名無求。雖有梵行求，以無漏故，即是無上",
    "T34n1723_05b:0755a02": "正梵行求，非邪梵行求故。",
    "T34n1723_05b:0755a03": "經「乘是三乘至安穩快樂」。贊曰：下明乘之",
    "T34n1723_05b:0755a04": "勝德，正乘乘已仍以五根、五力、七覺、八道、",
    "T34n1723_05b:0755a05": "四禪、九定、八解脫、三三昧等而自娛樂，便",
    "T34n1723_05b:0755a06": "得無量安穩快樂，豈似生死多諸苦耶？",
    "T34n1723_05b:0755a07": "經「舍利弗至出於火宅」。贊曰：下第四大段，合",
    "T34n1723_05b:0755a08": "依言免難。三乘分三，一一有二：初法、後合。",
    "T34n1723_05b:0755a09": "此初文也。各有四力：內智性者，因力也，性",
    "T34n1723_05b:0755a10": "種姓故。從佛世尊者，善友力也，佛為緣故遇",
    "T34n1723_05b:0755a11": "佛，不遇佛初必依佛法方得發心名善",
    "T34n1723_05b:0755a12": "友力。聞法信受，作意力也，習種姓故。慇懃精",
    "T34n1723_05b:0755a13": "進，資糧力也，以勤為首攝一切行。依因、善",
    "T34n1723_05b:0755a14": "友、作意、資糧四勝力故，專自修行求於涅",
    "T34n1723_05b:0755a15": "槃，名聲聞乘。聞法自行不能化他名為自",
    "T34n1723_05b:0755a16": "求，非不求佛作於弟子。《瑜伽》釋云「諸佛聖",
    "T34n1723_05b:0755a17": "教聲為上首，從師友所聞此教聲，而證聖",
    "T34n1723_05b:0755a18": "果故名聲聞」，聲之聞故，依主釋也。下〈信解品〉",
    "T34n1723_05b:0755a19": "云「以佛教聲令一切聞故名聲聞」，亦依主",
    "T34n1723_05b:0755a20": "釋或有財釋。前通定姓、後不定姓，此求涅",
    "T34n1723_05b:0755a21": "槃者所學之種智名為車體，非以涅槃為",
    "T34n1723_05b:0755a22": "車體也。此文略故下應准知。",
    "T34n1723_05b:0755a23": "經「若有眾生至出於火宅」。贊曰：此但三力，",
    "T34n1723_05b:0755a24": "略無因力。「求自然慧」者，不求與佛同時出",
    "T34n1723_05b:0755a25": "世，非見佛已方得果故。如有經言「釋迦出",
    "T34n1723_05b:0755a26": "世，五百獨覺從山中出來至佛所」，故《仁王",
    "T34n1723_05b:0755a27": "經》中有獨覺眾，先成道訖後遇世尊，非如",
    "T34n1723_05b:0755a28": "聲聞佛處得道，故名精進求自然慧，能證",
    "T34n1723_05b:0755a29": "道也。「樂獨善寂」者是獨覺義，出無佛世得",
    "T34n1723_05b:0755b01": "能證道，獨自善證寂滅理故。又以此慧深",
    "T34n1723_05b:0755b02": "知諸法因緣者，是緣覺義。故《瑜伽》云「或觀",
    "T34n1723_05b:0755b03": "待緣而證聖果故名緣覺，觀十二緣起而",
    "T34n1723_05b:0755b04": "證果故。」辟支佛者，此名獨覺，此有二類：一",
    "T34n1723_05b:0755b05": "部行，二麟角。初可見佛，後必不見。故《華嚴》",
    "T34n1723_05b:0755b06": "云「菩薩在兜率天，將下生時有十相現，第",
    "T34n1723_05b:0755b07": "三於右手掌放大光明，名嚴淨世界，三千",
    "T34n1723_05b:0755b08": "界中若有獨覺，遇斯光已速入涅槃。若不",
    "T34n1723_05b:0755b09": "入者，佛光力故移置他方諸佛國土，不得",
    "T34n1723_05b:0755b10": "見佛。」明知獨覺滿百劫者成於麟角，不爾",
    "T34n1723_05b:0755b11": "部行。若從聲聞解脫分位作獨覺者，成麟",
    "T34n1723_05b:0755b12": "角喻，可得百劫，時猶長故。入四善根作",
    "T34n1723_05b:0755b13": "獨覺者乃成部行，時餘少故。獨證者，覺待",
    "T34n1723_05b:0755b14": "緣而覺，皆依主釋。",
    "T34n1723_05b:0755b15": "經「若有眾生至是名大乘」。贊曰：初法說中有",
    "T34n1723_05b:0755b16": "二：初解大乘，後解菩薩乘。此初也。「一切智」",
    "T34n1723_05b:0755b17": "者，觀空智也，三乘同有。「佛智」者，觀有事智，",
    "T34n1723_05b:0755b18": "唯佛獨成。由自覺生此二智故，名自然智，",
    "T34n1723_05b:0755b19": "不待他緣名無師智，或智性名自然智，智",
    "T34n1723_05b:0755b20": "相名無師智。求此知見眷屬力無畏等以",
    "T34n1723_05b:0755b21": "為內德，外能利生愍念與樂、利益拔苦，前",
    "T34n1723_05b:0755b22": "慈後悲。解行弘廣名為大乘，大乘之名如前",
    "T34n1723_05b:0755b23": "已解。",
    "T34n1723_05b:0755b24": "經「菩薩求此乘故至出於火宅」。贊曰：釋菩",
    "T34n1723_05b:0755b25": "薩乘及喻也。菩薩者三乘通稱。若求於此",
    "T34n1723_05b:0755b26": "加名摩訶薩，是大有情故，餘不得名。無著",
    "T34n1723_05b:0755b27": "《般若論》云：「由與七種大性相應加名摩訶",
    "T34n1723_05b:0755b28": "薩」。求智者菩、愍念者薩，此三乘中各有一種",
    "T34n1723_05b:0755b29": "一姓、三種二姓、一種三姓，定不定姓種類別",
    "T34n1723_05b:0755c01": "故。初後發心得果不定，如大迦葉若不遇",
    "T34n1723_05b:0755c02": "佛應為獨覺，由遇佛故今作聲聞，舍利弗",
    "T34n1723_05b:0755c03": "等思准可知。",
    "T34n1723_05b:0755c04": "經「舍利弗至而賜諸子」。贊曰：下第二大段合",
    "T34n1723_05b:0755c05": "今說實，中有二：初合說實，後合釋疑。前",
    "T34n1723_05b:0755c06": "喻有四，今但合二：初合釋成父志，「是諸眾",
    "T34n1723_05b:0755c07": "生」下是；後合父但與一。文不合諸子索三、",
    "T34n1723_05b:0755c08": "越子本心。初文復二：初舉前喻，後以法合。",
    "T34n1723_05b:0755c09": "喻中有二：初見子得出其心泰然，「自惟」已",
    "T34n1723_05b:0755c10": "下合成父志，意可知也。",
    "T34n1723_05b:0755c11": "經「如來亦復如是至得涅槃樂」。贊曰：下合",
    "T34n1723_05b:0755c12": "父志亦二：初合見子得出其心泰然，後合",
    "T34n1723_05b:0755c13": "釋成父志。此初也。以教為門而出火宅三",
    "T34n1723_05b:0755c14": "界險道，以行為門而入涅槃之果，此中但",
    "T34n1723_05b:0755c15": "有出宅教門，不說行門，教亦能入，能入理",
    "T34n1723_05b:0755c16": "故，此但說出不說於入，亦可說言得涅槃",
    "T34n1723_05b:0755c17": "樂即名為入。",
    "T34n1723_05b:0755c18": "經「如來爾時至而滅度之」。贊曰：此合釋成",
    "T34n1723_05b:0755c19": "父志。子既無差應等與大乘，何有獨令菩",
    "T34n1723_05b:0755c20": "薩得佛滅度，不與二乘？應等以佛大般涅",
    "T34n1723_05b:0755c21": "槃而滅度之。「不令」者無令義，無令一菩薩",
    "T34n1723_05b:0755c22": "得、餘二乘人不得。",
    "T34n1723_05b:0755c23": "經「是諸眾生至娛樂之具」。贊曰：下合父但",
    "T34n1723_05b:0755c24": "與一，有二：初明車體，後明車德。此初也。",
    "T34n1723_05b:0755c25": "「悉與諸佛」者，二乘不定及菩薩姓，等與佛乘",
    "T34n1723_05b:0755c26": "之禪定、解脫等，一乘莊挍萬善備故，略舉爾",
    "T34n1723_05b:0755c27": "所娛樂之具。",
    "T34n1723_05b:0755c28": "經「皆是一相至第一之樂」。贊曰：此明車德，",
    "T34n1723_05b:0755c29": "此一乘車所有莊飾娛樂之具皆是。一離雜",
    "T34n1723_05b:0756a01": "染相，一無漏種類，若因若果聖所稱歎，能",
    "T34n1723_05b:0756a02": "生眾生無漏淨妙第一之樂，諸德本故。五樂",
    "T34n1723_05b:0756a03": "之中無惱害樂，無惱四中第三覺法，第四寂",
    "T34n1723_05b:0756a04": "靜二樂所攝，不同二乘羊鹿之車所有功",
    "T34n1723_05b:0756a05": "德，非皆離雜染亦非純無漏，諸聖雖有不",
    "T34n1723_05b:0756a06": "歎生樂，非第一故，此名大乘。",
    "T34n1723_05b:0756a07": "經「舍利弗至無虛妄之咎」。贊曰：下合釋疑，",
    "T34n1723_05b:0756a08": "有二：初舉喻，後釋疑。此初也。前喻有三：謂",
    "T34n1723_05b:0756a09": "問、答、印。今但總說印可無餘，寶物莊嚴萬",
    "T34n1723_05b:0756a10": "德備故，安隱第一離災障故。",
    "T34n1723_05b:0756a11": "經「如來亦復至而度脫之」。贊曰：下合有二：",
    "T34n1723_05b:0756a12": "初標、後釋。此標也。",
    "T34n1723_05b:0756a13": "經「何以故至但不盡能受」。贊曰：此釋也。我",
    "T34n1723_05b:0756a14": "之一乘功德無量，能與眾生受用無盡，但",
    "T34n1723_05b:0756a15": "諸眾生或有有性或有無性，或有定性或",
    "T34n1723_05b:0756a16": "有不定性，或初樂小後方樂大，由是不盡",
    "T34n1723_05b:0756a17": "皆能領受，所以我昔初說三乘今說一實，",
    "T34n1723_05b:0756a18": "故非虛妄，漸誘法故。",
    "T34n1723_05b:0756a19": "經「舍利弗至分別說三」。贊曰：大文第三結答",
    "T34n1723_05b:0756a20": "也。由上所說道理因緣，於一乘之體分別",
    "T34n1723_05b:0756a21": "說有三教，於一極果說有三因，實無三",
    "T34n1723_05b:0756a22": "體、三果極也。",
    "T34n1723_05b:0756a23": "法華經玄贊卷第五末",
    "T34n1723_05b:0756a25": "保安三年五月十二日書了，法隆寺僧覺印",
    "T34n1723_05b:0756a26": "之。",
    "T34n1723_05b:0756a27": "同年十一月四日以興福寺圓如房本移點",
    "T34n1723_05b:0756a28": "畢，覺印本者皆點本也，有相違者以朱出之，",
    "T34n1723_05b:0756a29": "付朱可為指南歟！黑正書本也，此朱不付自",
    "T34n1723_05b:0756b01": "本正故。此點本高名本也，可祕之，即五本交",
    "T34n1723_05b:0756b02": "也。"
}