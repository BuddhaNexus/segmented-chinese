{
    "X63n1236_002:0203a20": "重編曹洞五位卷中",
    "X63n1236_002:0203a22": "門人　後曹山　慧霞　編",
    "X63n1236_002:0203a23": "門人　廣輝　釋",
    "X63n1236_002:0203a24": "後學　晦然　補",
    "X63n1236_002:0203b02": "天童四借頌",
    "X63n1236_002:0203b03": "補曰。此四明宏智禪師頌及提唱語句。頗多衡鑑。",
    "X63n1236_002:0203b04": "故并錄之。餘亦例此。",
    "X63n1236_002:0203b05": "　蘋末風休夜正央　　水天虗碧共秋光",
    "X63n1236_002:0203b06": "　月船不犯東西岸　　誰信篙工用意良",
    "X63n1236_002:0203b07": "借功明位。",
    "X63n1236_002:0203b08": "　六戶靈通路不迷　　大陽影裡不留機",
    "X63n1236_002:0203b09": "　縱橫妙展無私化　　恰恰行從烏道歸",
    "X63n1236_002:0203b10": "借位明功。",
    "X63n1236_002:0203b11": "　識盡甘辛百草頭　　鼻無牽索得優游",
    "X63n1236_002:0203b12": "　不知有却成知有　　始信南泉喚作牛",
    "X63n1236_002:0203b13": "借借不借借。",
    "X63n1236_002:0203b14": "　霜重風嚴境寂寥　　玉關金鎖手慵敵",
    "X63n1236_002:0203b15": "　寒松晝夜無靈籟　　老鶴移栖空月巢",
    "X63n1236_002:0203b16": "全超不借借。",
    "X63n1236_002:0203b17": "△又上堂云。同中有異。功忘就位。異中有同。在位借",
    "X63n1236_002:0203b18": "功。一步密移玄路轉。全身放下劫壺空。隱隱密密。",
    "X63n1236_002:0203b19": "玲玲瓏瓏。記取深雲須變豹。自然死水示藏龍。△",
    "X63n1236_002:0203b20": "又上堂云。只個家風八面玲瓏。斗柄橫而河淡。多",
    "X63n1236_002:0203b21": "鶴起而巢空。功中退步就位。位裡轉身借功。靈靈",
    "X63n1236_002:0203b22": "了了處。同中有異。湛湛澄澄處。異中有同。隨宜也",
    "X63n1236_002:0203b23": "機輪宛轉。妙應也關棙虗通。所以道。佛子住此地。",
    "X63n1236_002:0203b24": "即是佛受用。經行若坐臥。常在於其中。諸禪德。且",
    "X63n1236_002:0203c01": "道其中事作麼生。良久云。萬古碧潭空界月。再三",
    "X63n1236_002:0203c02": "撈摝始應知。△又小參舉僧問九峰。祖祖相傳至",
    "X63n1236_002:0203c03": "分夜燈。師云。人人具足。個個圓成。有時點則不到。",
    "X63n1236_002:0203c04": "我也為儞不得。有時到則不點。我也障儞不得。諸",
    "X63n1236_002:0203c05": "禪德。明中就位脫盡廉纖。暗裡借功却添光彩。還",
    "X63n1236_002:0203c06": "相委悉麼。蒼龍蛻骨月轉夜。玄豹變文雲弄暗。△",
    "X63n1236_002:0203c07": "又小參云。衲僧家做得妙。田地自然穩密。受用不",
    "X63n1236_002:0203c08": "妨蕭洒。有底如俊鷂打鳩相似。打著打不著便恁",
    "X63n1236_002:0203c09": "麼去。有底如鈍猫候鼠相似。候著候不著只恁麼",
    "X63n1236_002:0203c10": "守。直饒打得著候得出。若體若用自然有箇省發",
    "X63n1236_002:0203c11": "處。所以溈山問仰山。終日只聞子聲至和尚只得",
    "X63n1236_002:0203c12": "其體。兄弟。得體底人在裡不被寂囚。得用底人在",
    "X63n1236_002:0203c13": "表不被物礙。自然成一家去。方知在體時體中得",
    "X63n1236_002:0203c14": "用。在用時用中得體。所以道借功明位用在體處。",
    "X63n1236_002:0203c15": "借位明功體在用處。且道總不借借時如何。偏正",
    "X63n1236_002:0203c16": "不曾離本位。縱橫那涉語因緣。",
    "X63n1236_002:0203c17": "又揀云。亦有功勳中兼帶似向上事。臨時辨取如",
    "X63n1236_002:0203c18": "落淨妙之處。則須知有事在。要去則去要止則止。",
    "X63n1236_002:0203c19": "千萬宛轉不得莽鹵(一本莾鹵下云。夫問答兩家語勢相報。皆不出五位也。但",
    "X63n1236_002:0203c20": "語有麤細。答有淺深。所以先師於非言句中強以言。皆為對緣而設斯要耳)。如大無明",
    "X63n1236_002:0203c21": "底人為全體不同闡提。闡提則知有事却輓。雖輓",
    "X63n1236_002:0203c22": "却成孝養。輓者不存祖佛及自己本分父母也。紅",
    "X63n1236_002:0203c23": "爛底人為不歸全擔荷。不立至尊。大保任底人為",
    "X63n1236_002:0203c24": "刺脚入泥裡。非小小護持。　　釋云。功勛中兼帶",
    "X63n1236_002:0204a01": "者。如徑山問馬師。十二時中什麼物為境。師云欽",
    "X63n1236_002:0204a02": "闍梨却須問取曹溪始得。又問洞山。十二時中如",
    "X63n1236_002:0204a03": "何奉献。山云無物。此例亦多。子細看尋。　　補曰。",
    "X63n1236_002:0204a04": "通錄曹山上堂。僧問如何是大闡提人。師云不懼",
    "X63n1236_002:0204a05": "業。僧云如何是無明人。師云始終不覺悟。僧云此",
    "X63n1236_002:0204a06": "二人誰在前。師云無明者。僧云闡提人為什麼在",
    "X63n1236_002:0204a07": "後。師云向去者。僧云恁麼則無明者不從今日去",
    "X63n1236_002:0204a08": "也。師云是。僧云。既不從今日去。無明從何處來。師",
    "X63n1236_002:0204a09": "云光處不敢入。僧云豈不是不明不暗。師云是。僧",
    "X63n1236_002:0204a10": "云正恁麼時如何。師云不受觸。　　師復曰。闡提",
    "X63n1236_002:0204a11": "有多種。一類者是殺父．害母．出佛身血．破和合僧．",
    "X63n1236_002:0204a12": "毀壞伽藍。此剋定實報受種種苦。一類者亦所作",
    "X63n1236_002:0204a13": "如前。此則為殺無明父貪愛母。不信有佛法僧可",
    "X63n1236_002:0204a14": "破。有伽藍可壞。計為業心所得。故墮情有。亦受種",
    "X63n1236_002:0204a15": "種虗妄果報如前。升降不同。一類者知有自己本",
    "X63n1236_002:0204a16": "來事呼為父母。不因外得。無修無證非因非果。不",
    "X63n1236_002:0204a17": "因師受。不從證行。所得不起父見曰殺。不起母見",
    "X63n1236_002:0204a18": "曰害。即是一切本分事不取不存。故曰殺害。纔有",
    "X63n1236_002:0204a19": "纖毫奉重得味。不成知有自己事也。故曰大闡提。",
    "X63n1236_002:0204a20": "以此動撥妙力。即是從上宗乘體會家事承當。",
    "X63n1236_002:0204a21": "　要截玄道。破諸迂曲。即如新豐老人所玄示也。",
    "X63n1236_002:0204a22": "補云。前二與楞伽同。△烘爛底人者　釋云。有僧",
    "X63n1236_002:0204a23": "辭藥山歸鄉去。藥山問。有一人遍身烘爛臥在荊",
    "X63n1236_002:0204a24": "棘之中。僧云恁麼則學人不歸去。藥山云。但知歸",
    "X63n1236_002:0204b01": "去。與儞休粮方。問如何是休粮方。山云每日上堂",
    "X63n1236_002:0204b02": "不咬破一粒米也。曹山云。只如古德有云。遍身烘",
    "X63n1236_002:0204b03": "爛底人祇是醜陋底人。一切人近不得。無拈掇處。",
    "X63n1236_002:0204b04": "更道臥在荊棘之中。只道在如今日用也。亦無作",
    "X63n1236_002:0204b05": "拈掇處。護持保任邊事。遮裡更有一問一答。問曹",
    "X63n1236_002:0204b06": "山遍身烘爛時如何。山云荷負。云荷負什麼人。山",
    "X63n1236_002:0204b07": "云勿烘爛到闍梨。又問醜陋人與滿身烘爛底人",
    "X63n1236_002:0204b08": "阿郍個是重。山云大醜陋底人重。　頌曰。遍身烘",
    "X63n1236_002:0204b09": "爛是何人。荊棘為家誰敢親。欲識但將休料藥。直",
    "X63n1236_002:0204b10": "須護取本來身。△大保任底人者。釋云。曹山舉問",
    "X63n1236_002:0204b11": "僧。大保任底人保任個什麼。自代云。終日在背後",
    "X63n1236_002:0204b12": "不曾覷著。有人問雲岩。保任底人與那個。是一是",
    "X63n1236_002:0204b13": "二。岩云。如一機之絹。是一段是兩段。此例語甚多。",
    "X63n1236_002:0204b14": "不能具舉也。",
    "X63n1236_002:0204b15": "他智上座臨遷化時向人道。雲岩不知有。我悔當時",
    "X63n1236_002:0204b16": "不向伊說。雖然如此。且不違於藥山蔡子。",
    "X63n1236_002:0204b17": "釋云。此語有兩義。直須子細看。一者道吾共雲岩",
    "X63n1236_002:0204b18": "在藥山時。吾先入方丈黑處侍立次。雲岩問藥山。",
    "X63n1236_002:0204b19": "南泉有言。喚作如如早是變也。須向異類中行。如",
    "X63n1236_002:0204b20": "何是異類中行。山云。今日勞倦。不能向儞說。且去",
    "X63n1236_002:0204b21": "明日來。此時道吾先出來。後雲岩出來。道吾問。適",
    "X63n1236_002:0204b22": "來問什麼事。岩具舉似道吾。吾云和尚道什麼。岩",
    "X63n1236_002:0204b23": "云不與我說。吾當時咬齒便休。所以道吾云。雲岩",
    "X63n1236_002:0204b24": "不知有。不知有者。只是異類中行不可道。不可知",
    "X63n1236_002:0204c01": "有宗門向上事。是故云不違於藥山。言紹繼也。作",
    "X63n1236_002:0204c02": "蔡子者。謂嫡子也。此是虗言不是郍個也。又然且",
    "X63n1236_002:0204c03": "不違於藥山者。有人云。此語屬道吾。道吾意者雖",
    "X63n1236_002:0204c04": "不向伊說。然我且不違於藥山也。不違者。不辜負",
    "X63n1236_002:0204c05": "也。此語一時舉明二先德密意也。一者道吾云不",
    "X63n1236_002:0204c06": "知有者。此是道吾舉唱之語。却存其不知有。又明",
    "X63n1236_002:0204c07": "異類中行。所以問雲居。雲岩不知有此意如何。居",
    "X63n1236_002:0204c08": "云不可得不可有。約雲居助明其不知有之事也。",
    "X63n1236_002:0204c09": "我悔不向他說然且不違於藥山者。此是道吾獨",
    "X63n1236_002:0204c10": "自保持之語也。　補曰。蔡子連上談而智自謂耶。",
    "X63n1236_002:0204c11": "連下而謂旁人耶。各有其說。無左文。闕疑。",
    "X63n1236_002:0204c12": "看他智上座合作麼生老婆也。",
    "X63n1236_002:0204c13": "釋云。此語有二意。一者刺其道吾。二者讚道吾。道",
    "X63n1236_002:0204c14": "吾讚語却當也。",
    "X63n1236_002:0204c15": "南泉云異類中行。",
    "X63n1236_002:0204c16": "釋云。言雲岩不知有此行也。",
    "X63n1236_002:0204c17": "且密闍梨不知有。",
    "X63n1236_002:0204c18": "釋云。此是權借之言也。盖覆前語也。近代有人云。",
    "X63n1236_002:0204c19": "此事是密也。汝等諸人不知有。闍梨者都呼乃未",
    "X63n1236_002:0204c20": "曾親近師匠臆斷圖度之說也。方鑿圓孔即此。言",
    "X63n1236_002:0204c21": "老宿舉吾病時雲岩遣密師伯問疚次。說此事因。",
    "X63n1236_002:0204c22": "此師伯却問。道吾云。且密闍梨不知有。此是道吾",
    "X63n1236_002:0204c23": "止遏之言也。又曹山云。有人問雲岩如何是南泉",
    "X63n1236_002:0204c24": "異類中行。答云不得說著。說著則損著說底人。此",
    "X63n1236_002:0205a01": "是先師答異類中行語。若不知有。爭解恁麼道。據",
    "X63n1236_002:0205a02": "彼雲居與曹山之語。實為舉唱其中不知底之事。",
    "X63n1236_002:0205a03": "緬惟雲岩大師藥山襟喉之子。新豐膽仰為師。若",
    "X63n1236_002:0205a04": "不通異類中行。爭能作人化主。禪門學者可不詳。",
    "X63n1236_002:0205a05": "頌曰。獨舉南泉異類行。也曾問決被人輕。莫言戴",
    "X63n1236_002:0205a06": "角披毛子。且聽當時告報聲。",
    "X63n1236_002:0205a08": "先曹山本寂禪師逐位頌(并)註別揀",
    "X63n1236_002:0205a09": "補云。此題廼霞公白眉所置也。故其序亦云曹山",
    "X63n1236_002:0205a10": "大師新豐嫡嗣。將明五位。頌出五篇。輝序亦云。制",
    "X63n1236_002:0205a11": "頌排章若獲神珠出海(云云)。且曹山父子是傳家",
    "X63n1236_002:0205a12": "兒孫。自有相承旨訣。則是先曹山之作必矣。而林",
    "X63n1236_002:0205a13": "間錄洞山作五位君臣標準。又作偈系其下云。又",
    "X63n1236_002:0205a14": "諸錄皆云洞上逐位頌其說。不同如此。未敢詳定。",
    "X63n1236_002:0205a15": "雖然。豈可以數百年外後賢傳記為是。而以家之",
    "X63n1236_002:0205a16": "所傳為非。今且以此錄所載為正。",
    "X63n1236_002:0205a17": "正中偏　三更初夜月明前。",
    "X63n1236_002:0205a18": "揀云。里白未交時辨取。　又云萠芽未生之時。",
    "X63n1236_002:0205a19": "　又云只今是什麼時。　又云。此中無日月。不說前",
    "X63n1236_002:0205a20": "後去也。",
    "X63n1236_002:0205a21": "莫恠相逢不相記。",
    "X63n1236_002:0205a22": "揀云。忘却也。　又云就也。又作麼劫中違背來。恁",
    "X63n1236_002:0205a23": "麼則俱拱手去也。",
    "X63n1236_002:0205a24": "隱隱猶懷舊時妍。",
    "X63n1236_002:0205b01": "揀云。此兩句一意。終不相似。　又云圓也。　又今",
    "X63n1236_002:0205b02": "日重什麼。　又恁麼則不自欺得。",
    "X63n1236_002:0205b03": "偏中正。",
    "X63n1236_002:0205b04": "揀云。緣中會也。",
    "X63n1236_002:0205b05": "失曉老婆逢古鏡。",
    "X63n1236_002:0205b06": "揀云。露也。　又適來又記得。　又是什麼模樣。",
    "X63n1236_002:0205b07": "　又云恁麼則別不呈色。",
    "X63n1236_002:0205b08": "分明覿面別無真。",
    "X63n1236_002:0205b09": "揀云。即今會也。　又云只者個便是也。　又云失。",
    "X63n1236_002:0205b10": "　又恁麼則未有真時較些子。",
    "X63n1236_002:0205b11": "爭柰迷頭還認影。",
    "X63n1236_002:0205b12": "揀云。不是本來頭。又莫認影即是。　又終不記得。",
    "X63n1236_002:0205b13": "　又恁麼則改不得也。",
    "X63n1236_002:0205b14": "正中來。",
    "X63n1236_002:0205b15": "揀云。過也。",
    "X63n1236_002:0205b16": "無中有路隔塵埃。",
    "X63n1236_002:0205b17": "揀云。無句中有句。　又云相隨來也。　又從來事",
    "X63n1236_002:0205b18": "作麼生。　又恁麼則不相借也。",
    "X63n1236_002:0205b19": "但能不觸當今諱。",
    "X63n1236_002:0205b20": "揀云。傍這個。　又云早是傍也。　又云自是一般",
    "X63n1236_002:0205b21": "人。　又云恁麼則盡大地無第二人也。",
    "X63n1236_002:0205b22": "也勝前朝斷舌才。",
    "X63n1236_002:0205b23": "揀云。非默。　又云更切於這箇。　又終不切齒。",
    "X63n1236_002:0205b24": "　又云恁麼則叮嚀不得者。",
    "X63n1236_002:0205c01": "補云。林間錄云。無盡居士甞向予曰。悟本大師作",
    "X63n1236_002:0205c02": "五位君臣偈。其正中來曰。但能莫觸當今諱。也勝",
    "X63n1236_002:0205c03": "知朝斷舌才。先德之意雖明妙挾。然知朝斷舌必",
    "X63n1236_002:0205c04": "有本據而言。前古無斷古事。矧又曰知朝尤無謂",
    "X63n1236_002:0205c05": "也。將非后無傳錄之誤耶。予曰。舊本曰也勝前朝",
    "X63n1236_002:0205c06": "斷舌才。意用隋賀若弼之父敦。為宇文護所忌。害",
    "X63n1236_002:0205c07": "之。臨刑戒之曰。吾以舌死。引賀若舌以錐刺之出",
    "X63n1236_002:0205c08": "血使慎口。隋興唐之前。前朝刺舌。非知朝明矣。然",
    "X63n1236_002:0205c09": "斷舌刺舌意則同耳。無盡屬予記之。",
    "X63n1236_002:0205c10": "偏中至。",
    "X63n1236_002:0205c11": "揀云。有句中來。",
    "X63n1236_002:0205c12": "兩刃交鋒不相避。",
    "X63n1236_002:0205c13": "揀云。主客不相觸。　又云。彼彼不傷也。箭箭相柱",
    "X63n1236_002:0205c14": "脉脉不斷。　又云不相敵者。　又恁麼則却不相",
    "X63n1236_002:0205c15": "管。",
    "X63n1236_002:0205c16": "好手還同火裡蓮。",
    "X63n1236_002:0205c17": "揀云。壞不得。　又云誰是得便者。　又云弱於阿",
    "X63n1236_002:0205c18": "誰。　又恁麼則終不作第二人也。",
    "X63n1236_002:0205c19": "宛然自有冲天意。",
    "X63n1236_002:0205c20": "揀云。不從人得。　又恁麼則不借也。　又云非本",
    "X63n1236_002:0205c21": "有。　又恁麼則己亦不存。　又云非己有。",
    "X63n1236_002:0205c22": "兼中到　　揀云。妙挾。",
    "X63n1236_002:0205c23": "不落有無誰敢和。",
    "X63n1236_002:0205c24": "揀云。不當頭。　又云他是作家。　又云正好商量。",
    "X63n1236_002:0206a01": "喚什麼作商量。道將來云問。",
    "X63n1236_002:0206a02": "人人盡欲出時流。",
    "X63n1236_002:0206a03": "揀云。皆欲出類。　又云有什麼出頭處。　又動則",
    "X63n1236_002:0206a04": "死。　又恁麼則隨處快活也。",
    "X63n1236_002:0206a05": "折合還來炭裡坐。",
    "X63n1236_002:0206a06": "揀云。即可知也。將知合作麼生。　又云謾他不得。",
    "X63n1236_002:0206a07": "又恁麼則賴得是某甲。",
    "X63n1236_002:0206a08": "補曰。凡此五位之立名。先後有多不同。如曹山室",
    "X63n1236_002:0206a09": "中錄。僧問五位中何位對賓。師云汝即。　今問那",
    "X63n1236_002:0206a10": "個位。僧云某甲從偏位中來。請師正位中接。師云。",
    "X63n1236_002:0206a11": "不接。僧云為休麼不接。師云恐落偏位中去。師復",
    "X63n1236_002:0206a12": "問僧。只如不接。是對賓是不對賓。僧云早見對賓",
    "X63n1236_002:0206a13": "了也。師云如是如是。又揀云。此位中事總就正位",
    "X63n1236_002:0206a14": "為主。若是正位中兼無言說。亦無對賓底道理。若",
    "X63n1236_002:0206a15": "是對賓。偏位極則處呼為對賓也。若是兼帶等總",
    "X63n1236_002:0206a16": "是臨時。索喚不同。或時對或時不對。亦呼為有語",
    "X63n1236_002:0206a17": "中無語。無語中有語。廣如偏正位中所明。更有不",
    "X63n1236_002:0206a18": "入偏正位子語。方難為人。須是明眼底人始得不",
    "X63n1236_002:0206a19": "受指東劃西。又僧寶傳載有僧問曹山五位君臣",
    "X63n1236_002:0206a20": "旨訣。山云正位即屬空界。本來無物。偏位即色界。",
    "X63n1236_002:0206a21": "有萬形像。偏中至者捨事入理。正中來者背理就",
    "X63n1236_002:0206a22": "事。兼帶者冥應眾緣不墮諸有。非染非淨非正非",
    "X63n1236_002:0206a23": "偏。故曰虗玄要道無著真宗。從上先德推此一位",
    "X63n1236_002:0206a24": "最妙最玄。要當詳審辨明。君為正位。臣為偏位。臣",
    "X63n1236_002:0206b01": "向君是偏中正。君視臣是正中偏。君臣道合是兼",
    "X63n1236_002:0206b02": "帶語。問如何是君。曰。妙德尊寰宇。高明朗大虗。又",
    "X63n1236_002:0206b03": "問如何是臣。曰。靈機宏聖道。真智利群生。又問如",
    "X63n1236_002:0206b04": "何是臣向君。曰。不墜諸異處。凝情望聖容。又問如",
    "X63n1236_002:0206b05": "何是君視臣。曰。妙容雖不動。光燭本無偏。又問如",
    "X63n1236_002:0206b06": "何是君臣道合。曰。混然無內外。和融上下平。又曰",
    "X63n1236_002:0206b07": "以君臣偏正言者不欲犯中。故臣稱君不敢斥言",
    "X63n1236_002:0206b08": "是也。此吾法之宗要也。　釋云。五位者。一正位。不",
    "X63n1236_002:0206b09": "涉緣也。二偏位。涉緣也。三偏中正。兼緣施設。皆歸",
    "X63n1236_002:0206b10": "正位故也。四正中偏。正位不獨立。須假偏位現故。",
    "X63n1236_002:0206b11": "五相兼帶來(云云。此與白眉序同)。廣燈錄云。汾陽昭禪",
    "X63n1236_002:0206b12": "師徧歷叢林洞達玄旨。因與戒禪師語及曹洞機",
    "X63n1236_002:0206b13": "要。遂云五位參尋切要知。纖毫纔動已相違。金剛",
    "X63n1236_002:0206b14": "透匣誰能用。唯有那吒第一機。舉目便令三界靜。",
    "X63n1236_002:0206b15": "振令還使九天歸。正中妙挾通回互。擬議鋒鋩央",
    "X63n1236_002:0206b16": "却威。　師頌畢。有僧問如何是正中來。師云旱地",
    "X63n1236_002:0206b17": "蓮花朵朵開。學云開後如何。師云。金藥銀絲承玉",
    "X63n1236_002:0206b18": "露。高僧不坐鳳凰臺。問如何是正中偏。師云。玉免",
    "X63n1236_002:0206b19": "就明初夜後。金鷄須報五更前。問如何是偏中正。",
    "X63n1236_002:0206b20": "師云。毫末成大樹。滴水作江河。問如何是兼中至。",
    "X63n1236_002:0206b21": "師云。意氣不從天地得。英雄豈借四時推。問如何",
    "X63n1236_002:0206b22": "是兼中到。師云。玉女拋梭機軋軋。石人打鼓響[音*(ㄆ/斗)]",
    "X63n1236_002:0206b23": "[音*(ㄆ/斗)]。因僧請益逐位頌出。",
    "X63n1236_002:0206b24": "　正中來　　金剛寶劍拂天開　　一片神光橫世",
    "X63n1236_002:0206c01": "　界　　晶輝朗耀絕塵埃",
    "X63n1236_002:0206c02": "　正中偏　　霹靂機鋒著眼看　　石火電光猶是",
    "X63n1236_002:0206c03": "　鈍　　思量擬議隔千山",
    "X63n1236_002:0206c04": "　偏中正　　看取輪王行正令　　七金千子總隨",
    "X63n1236_002:0206c05": "　身　　途中猶自覓金鏡",
    "X63n1236_002:0206c06": "　兼中至　　三歲金毛牙爪備　　千妖百恠出頭",
    "X63n1236_002:0206c07": "　來　　哮吼一聲皆伏地",
    "X63n1236_002:0206c08": "　兼中到　　大現無功休作造　　木牛步步火中",
    "X63n1236_002:0206c09": "　行　　真個法王妙中妙",
    "X63n1236_002:0206c10": "慈明和尚頌",
    "X63n1236_002:0206c11": "　正中偏　　半夜烏鷄室裡鳴　　海底然燈光世",
    "X63n1236_002:0206c12": "　界　　石上栽花長枝靈",
    "X63n1236_002:0206c13": "　偏中正　　日落西山觀異影　　分明景像顯宗",
    "X63n1236_002:0206c14": "　乘　　休把迷頭窺月井",
    "X63n1236_002:0206c15": "　正中來　　木馬生兒遍九垓　　進退任行通鳥",
    "X63n1236_002:0206c16": "　道　　豈並巢居界內隈",
    "X63n1236_002:0206c17": "　兼中至　　彼彼丈夫全意氣　　矛頭交互不傷",
    "X63n1236_002:0206c18": "　鋒　　展拓縱橫不相離",
    "X63n1236_002:0206c19": "　兼中到　　黑白已前休作造　　須明露柱未生",
    "X63n1236_002:0206c20": "　兒　　莫認狂辭途蹃走",
    "X63n1236_002:0206c21": "都頌",
    "X63n1236_002:0206c22": "　偏中歸正極幽玄　　正去偏來理事全",
    "X63n1236_002:0206c23": "　須知正位非言說　　朕兆依俙屬有緣",
    "X63n1236_002:0206c24": "　兼至去來興妙有　　到兼何更逐言詮",
    "X63n1236_002:0207a01": "　出沒豈能說世界　　蕩蕩無依鳥道玄",
    "X63n1236_002:0207a02": "大陽楷五位答問",
    "X63n1236_002:0207a03": "大陽楷禪師因僧問如何是正位。師云。言前不布彩。",
    "X63n1236_002:0207a04": "一句是非前。如何是偏位。師云。萬仞峰前卓五彩。如",
    "X63n1236_002:0207a05": "何是正中偏。師云。夜半不須問戶牖。暗中誰辨[遄-而+王]來",
    "X63n1236_002:0207a06": "源。如何是偏中正。師云。天曉便藏無影木。依俙兆象",
    "X63n1236_002:0207a07": "露雲遮。如何是兼中到。師云。他家自有通心在。曲新",
    "X63n1236_002:0207a08": "終不落今時。",
    "X63n1236_002:0207a09": "道吾真五位答問",
    "X63n1236_002:0207a10": "道吾真因僧問如何是正中來。答云皎潔乾坤震地",
    "X63n1236_002:0207a11": "雷。如何是正中偏。曰諸子投來見大仙。如何是偏中",
    "X63n1236_002:0207a12": "正。曰萬水千山明似鏡。如何是兼中至。曰施設縱橫",
    "X63n1236_002:0207a13": "無所畏。如何是兼中到。曰黑白來分已前過。",
    "X63n1236_002:0207a14": "則之禪師五位頌",
    "X63n1236_002:0207a15": "　正中偏　　日下朝南斗　　東山水上行　　閏年",
    "X63n1236_002:0207a16": "　時候晚　　天曉報三更",
    "X63n1236_002:0207a17": "　偏中正　　頭角初彰現　　誰尋異路行　　將軍",
    "X63n1236_002:0207a18": "　堂上老　　臥聽凱歌聲",
    "X63n1236_002:0207a19": "　正中來　　切忌當頭語　　高深玉殿開　　舊時",
    "X63n1236_002:0207a20": "　行李處　　宿雨長莓苔",
    "X63n1236_002:0207a21": "　兼中至　　自古知音少　　而今莫問渠　　口方",
    "X63n1236_002:0207a22": "　眉剔起　　閉却五天書",
    "X63n1236_002:0207a23": "　兼中到　　覿面無阿曲　　清風觸袖寒　　花開",
    "X63n1236_002:0207a24": "　枝木上　　著意大家看",
    "X63n1236_002:0207b01": "天童覺和尚頌",
    "X63n1236_002:0207b02": "　正中偏　　霽碧星河冷浸乾　　半夜木童敲月",
    "X63n1236_002:0207b03": "　戶　　暗中驚破玉人眠",
    "X63n1236_002:0207b04": "　偏中正　　海雲依約神山頂　　歸人鬂變白垂",
    "X63n1236_002:0207b05": "　絲　　羞對秦臺寒照影",
    "X63n1236_002:0207b06": "　正中來　　月夜長鯤蛻甲開　　大背磨天振雲",
    "X63n1236_002:0207b07": "　羽　　翔游鳥道類難說",
    "X63n1236_002:0207b08": "　兼中至　　覿面不須相忌諱　　風化無傷的意",
    "X63n1236_002:0207b09": "　玄　　光中有路天然異",
    "X63n1236_002:0207b10": "　兼中到　　斗柄橫斜天未曉　　鶴夢初醒露氣",
    "X63n1236_002:0207b11": "　寒　　舊巢飛出雲松倒",
    "X63n1236_002:0207b12": "又小參。僧問如何是正中偏。師云天共白雲曉。如何",
    "X63n1236_002:0207b13": "是偏中正。師云水和明月流。如何是正中來。師云。莫",
    "X63n1236_002:0207b14": "道鯤鯨無羽翼。今日親從鳥道回。如何是偏中至。師",
    "X63n1236_002:0207b15": "云。當機不回互。覿面無後先。如何是兼中到。師云。寶",
    "X63n1236_002:0207b16": "殿無人不侍立。不種梧桐免鳳來。五位已蒙師指示。",
    "X63n1236_002:0207b17": "向上還更有事也無。師云有。如何是向上事。師云。乍",
    "X63n1236_002:0207b18": "可截舌。誰敢當頭。",
    "X63n1236_002:0207b19": "妙喜示眾",
    "X63n1236_002:0207b20": "妙喜示眾云。又有一種以偏正回互為宗旨。以黑白",
    "X63n1236_002:0207b21": "圈兒作五位形相。以全黑圈兒為威音郍畔父母未",
    "X63n1236_002:0207b22": "生空劫已前混沌未分事。謂之正位。以二分黑一分",
    "X63n1236_002:0207b23": "白圈兒為正中偏。却來白處說黑底。又不得犯著黑",
    "X63n1236_002:0207b24": "字。犯著黑字即觸諱矣。更引洞山頌曰。正中偏。三更",
    "X63n1236_002:0207c01": "初夜月明前。謂能回互只言三更。三更是黑。初夜是",
    "X63n1236_002:0207c02": "黑。月明前是黑。不言黑而言三更初夜月明前。是能",
    "X63n1236_002:0207c03": "回互不觸諱。以兩分白一分黑圈兒為偏中正。却來",
    "X63n1236_002:0207c04": "黑處說白底。而不得犯著白底消息。頌云。偏中正。失",
    "X63n1236_002:0207c05": "曉老婆逢古鏡。不言明與白而言失曉與古鏡。是能",
    "X63n1236_002:0207c06": "回互明與白字而不觸諱。盖失曉是暗中之明。古鏡",
    "X63n1236_002:0207c07": "亦是暗中之明。老婆頭白不說白而言老婆。白在其",
    "X63n1236_002:0207c08": "中矣。能回互白字故也。又說正中來。頌云。正中來。無",
    "X63n1236_002:0207c09": "中有路隔塵埃。或云出[蒺-矢+生]埃。謂凡有言句皆無中唱",
    "X63n1236_002:0207c10": "出。便自挾妙了也。無不從正位中來。或明或暗或至",
    "X63n1236_002:0207c11": "或到。皆挾挾通宗。凡一位皆具此五事。如掌之五指。",
    "X63n1236_002:0207c12": "無少無剩。兼中至。謂兼黑兼白兼偏兼正而至。何謂",
    "X63n1236_002:0207c13": "至。如人歸家未到而至。別業乃在途為人邊事。亦能",
    "X63n1236_002:0207c14": "回互。妙在體前。兼中到。謂兼前四位。皆挾妙而歸",
    "X63n1236_002:0207c15": "正位。謂之折合歸來炭裡坐。是亦說黑處而回互黑",
    "X63n1236_002:0207c16": "字。不道黑而言炭或者。又謂曹山有言。正位者皆空",
    "X63n1236_002:0207c17": "界也。一向無物。偏位者即色界也。內有種種諸雜萬",
    "X63n1236_002:0207c18": "像。兼中至者捨事入理。正中來者背理就事。兼帶者",
    "X63n1236_002:0207c19": "即冥應眾緣不墮諸有。非染非淨無正無偏。故云虗",
    "X63n1236_002:0207c20": "玄要道無著真宗。從上先德推此一位最妙最玄。須",
    "X63n1236_002:0207c21": "是審詳辨明當體。又說五位皆三字成句。偏正上下",
    "X63n1236_002:0207c22": "回互不犯中。中即正位也。說理說事教有明文。教外",
    "X63n1236_002:0207c23": "單傳直指之道果如是否。若果如是。討甚好曹山邪。",
    "X63n1236_002:0207c24": "只是口傳心授底葛藤。既不如是。且古人意畢竟作",
    "X63n1236_002:0208a01": "麼生。妙喜為儞下個註脚。也要諸方撿點。不見汾陽",
    "X63n1236_002:0208a02": "道。面目現前弌任揀取。故淨名云。但除其病而不除",
    "X63n1236_002:0208a03": "法。又首楞嚴云。汝以緣心聽法。此法亦緣。古人一言",
    "X63n1236_002:0208a04": "半句雖是垂慈。皆在未屙已前著到。　金師子云。正",
    "X63n1236_002:0208a05": "位．偏位．正中來．偏中至．兼中到。據上所說。各有善巧",
    "X63n1236_002:0208a06": "之。",
    "X63n1236_002:0208a08": "元真長老揀",
    "X63n1236_002:0208a09": "補曰。此揀已被曹山所斥。然今人未知始末。抑亦",
    "X63n1236_002:0208a10": "不無長處。故古本亦并錄之。要辨得失爾。",
    "X63n1236_002:0208a11": "正位却偏。亦圓兩意。為問家未生曰偏。恁麼時無人",
    "X63n1236_002:0208a12": "觸撥。是兩意曰圓。亦云主中主也。如雲岩云。獨脫物",
    "X63n1236_002:0208a13": "外。起眾聖之前。",
    "X63n1236_002:0208a14": "偏位雖偏有兩意。是語中無語。纔有言語是偏。雖偏",
    "X63n1236_002:0208a15": "為語中無語。不觸是兩意。亦云客中主也。如問魯祖",
    "X63n1236_002:0208a16": "出息不依眾緣。入息不居蘊界而住。此意如何。祖云。",
    "X63n1236_002:0208a17": "有一人無出入息在。此答顯語中異語也。又為問家",
    "X63n1236_002:0208a18": "偏故。答即當位。故云圓矣。",
    "X63n1236_002:0208a19": "或有正位中來者。無語中有語。問如何是祖師意。云",
    "X63n1236_002:0208a20": "待特牛生兒即向儞說。又云。闍梨未問時某甲却記",
    "X63n1236_002:0208a21": "得。闍梨纔問著某甲忘却。此無語中有語。此語雖主",
    "X63n1236_002:0208a22": "家語。亦賓主共用。亦云主中主。問。某甲擬問。道不得",
    "X63n1236_002:0208a23": "如何。云我亦道不得。此主客具足。如洞山問雲岩。未",
    "X63n1236_002:0208a24": "有陰界時還道得不無。岩云儞今還有否。此語為無",
    "X63n1236_002:0208b01": "語中有語也。",
    "X63n1236_002:0208b02": "或有偏位中來者。有語中無語。問如何是玄旨。云如",
    "X63n1236_002:0208b03": "死人舌。又問什麼物恁麼來。云說似一物即不中。此",
    "X63n1236_002:0208b04": "賓主共用。亦云客中主。又有功勳語中無語。問十二",
    "X63n1236_002:0208b05": "時中將何奉献。云無物。又如問洞山。先聖如今什麼",
    "X63n1236_002:0208b06": "處去也。師云絕追游處去。此答話中似功勳邊來。故",
    "X63n1236_002:0208b07": "云有語中無語。其實非功勳也。此語獨來。故云偏也。",
    "X63n1236_002:0208b08": "或有相兼帶來者。這裡不迷始得。問光境俱亡復是",
    "X63n1236_002:0208b09": "何物。云圓碣碣地。若臨時揀得出。亦喚作客中辨主。",
    "X63n1236_002:0208b10": "亦有別因緣相兼帶來者。不定凡是正位中來。及論",
    "X63n1236_002:0208b11": "偏位中來。兼帶來語中雖有主中主。客中主。親疎有",
    "X63n1236_002:0208b12": "殊。亦屬偏位。亦是傍語。若臨時索喚來緊者。抽之歸",
    "X63n1236_002:0208b13": "本位。又百丈云。離却咽喉唇吻道將一句來。學人道",
    "X63n1236_002:0208b14": "不得請師道。師云。我不辭向儞道。恐後人欺我兒孫。",
    "X63n1236_002:0208b15": "雲岩云師今還有否。師云喪我兒孫了也。又如問洞",
    "X63n1236_002:0208b16": "山。承和尚說刮骨禪。請和尚四方八面刮。云勿刮處。",
    "X63n1236_002:0208b17": "云和尚幸是好手為什麼刮不得。師云儞還聽道世",
    "X63n1236_002:0208b18": "毉拱手。此為問家兼帶。故答即當頭直現其事。是以",
    "X63n1236_002:0208b19": "問答俱不觸著。故云相兼帶來也。",
    "X63n1236_002:0208b20": "大約而言。問答兩家語勢相報皆不出兩意焉。俱問",
    "X63n1236_002:0208b21": "語有麤細。答有淺深。所以洞山先師於非句中強以",
    "X63n1236_002:0208b22": "言也。此為對緣設欺妙旨。欲使後進之輩除疑遣惑",
    "X63n1236_002:0208b23": "識邪辨正。知賓主次第。達偏正之兩端矣。",
    "X63n1236_002:0208c02": "寶篋論(新補)",
    "X63n1236_002:0208c03": "四明山大方廣圓覺寺　自然　述",
    "X63n1236_002:0208c04": "夫五位者。洞山大師於接物中曲所標也。但屬言教",
    "X63n1236_002:0208c05": "大約不出此五位焉。或微妙旨也。升洞山之堂。入洞",
    "X63n1236_002:0208c06": "山之室者。唯曹山矣。大師知其應數。是釋天之靈。乃",
    "X63n1236_002:0208c07": "付以五位頌。曹山以寶之。尺璧寸金非羨也已。曲為",
    "X63n1236_002:0208c08": "後學引先德旨教以證之。曹山一人審之諦之。餘皆",
    "X63n1236_002:0208c09": "混執一隅。涉其意想矣。吾曹明哲之友可諦詳之矣。",
    "X63n1236_002:0208c10": "如其闒茸之者。隨穩便說。拂席而起者五千。大師不",
    "X63n1236_002:0208c11": "制。此乃退亦佳也。此宗趣一一日月下罕遇一人耳。",
    "X63n1236_002:0208c12": "未參後學叨親至友。乃遙承先人示訓。每見濫會此",
    "X63n1236_002:0208c13": "意者各生根解。亦常痛於心髓。不能已已。略盡大要。",
    "X63n1236_002:0208c14": "目之為五位寶篋論云耳。",
    "X63n1236_002:0208c15": "正中偏者。為主中主也。但不涉緣。宛轉不相觸。事上",
    "X63n1236_002:0208c16": "道得。如黑白未分時辨取。得主中主也。非賓中主也。",
    "X63n1236_002:0208c17": "賓中主為對緣無語中有語。是正中偏也。就偏辨得",
    "X63n1236_002:0208c18": "喚作主中主也。所以圓也皆是傍這物轉。妙含其理。",
    "X63n1236_002:0208c19": "不相觸也。所以大師頌曰。正中偏。三更初夜明月前。",
    "X63n1236_002:0208c20": "曹山釋云。黑白未分時。辨得則不涉緣會。只如黑白",
    "X63n1236_002:0208c21": "已分時辨得。不是主中主。則涉緣是賓中主也。喚作",
    "X63n1236_002:0208c22": "客中辨主。莫恠相逢不相識。隱隱猶懷舊日妍。曹山",
    "X63n1236_002:0208c23": "揀云。此句雖近。不相似。為主中主。不對緣故。相似則",
    "X63n1236_002:0208c24": "對。是客中主。雖對緣則不同功也。如雲岩云。獨脫物",
    "X63n1236_002:0209a01": "外。豈眾聖之前。如未有眾聖之前。豈非黑白未分例",
    "X63n1236_002:0209a02": "也灼然。曹山云。甚諦之。亦如黑豆未生芽時也。此例",
    "X63n1236_002:0209a03": "甚多。略舉大綱。",
    "X63n1236_002:0209a04": "補曰。凡此論中屢言事上者。謂正中妙挾事也。",
    "X63n1236_002:0209a05": "偏中正者。此明涉緣不同功勳。為從語中辨得無言",
    "X63n1236_002:0209a06": "語底。所以却圓。雖涉門頭不同從外入也。為從一言",
    "X63n1236_002:0209a07": "下便明得。雖小涉緣不同諸緣也。如白衣拜相則是",
    "X63n1236_002:0209a08": "諸緣。此假今日下斷送則涉緣玄妙。大師云。如王索",
    "X63n1236_002:0209a09": "寶器。一鎚下便斷痕縫始得。又還假第二鎚否。云先",
    "X63n1236_002:0209a10": "斬自身然後誅九族。且合作麼生。石霜曰。一日生下",
    "X63n1236_002:0209a11": "一日王。亦云一撥當假一言撥。儞之時是屬緣。所以",
    "X63n1236_002:0209a12": "喚作緣便撥著了。直過那邊承當得豈屬緣耶。所以",
    "X63n1236_002:0209a13": "却圓。如王宮生太子。生下便在王宮。且不從外入。如",
    "X63n1236_002:0209a14": "一鎚下斷痕縫。當假一鎚之時。是涉緣斷痕縫然後",
    "X63n1236_002:0209a15": "豈屬功也。然且不得認著這個。非王本有之器。故如",
    "X63n1236_002:0209a16": "王宮生下太子。雖是王種。未是王故。大師頌曰。偏中",
    "X63n1236_002:0209a17": "正。失曉老婆至還認影。此豈非認著這個也。盖涉緣",
    "X63n1236_002:0209a18": "是自今日悟。王宮太子不可便稱王。一鎚便斷痕縫。",
    "X63n1236_002:0209a19": "不可認作王本有之器也。一體兩義也。盖時節不同",
    "X63n1236_002:0209a20": "耳。非親得洞山玄旨者。餘其涉卜度意想爾。如問大",
    "X63n1236_002:0209a21": "師如何是佛。答曰非佛。佛是緣。為問處從緣故。故亦",
    "X63n1236_002:0209a22": "從緣向儞道非佛。斷送儞過那邊去。有一般漢向舌",
    "X63n1236_002:0209a23": "頭上解。喚作以楔出楔。雖除得個佛。又爭柰非佛何。",
    "X63n1236_002:0209a24": "不可先師云如是便休也。不可只空區名句也。如一",
    "X63n1236_002:0209b01": "鎚下便須斷痕縫始得。不可以楔出楔也。這邊向儞",
    "X63n1236_002:0209b02": "道非佛。撥儞向郍邊。郍邊且合作麼生承當。大難大",
    "X63n1236_002:0209b03": "難。奉勸吾曹後學切須子細。莫如盲驢信脚。須向總",
    "X63n1236_002:0209b04": "未有十方一切諸佛與盡法界眾生已前會。此處若",
    "X63n1236_002:0209b05": "妙得會。自有語話分。終無不解語。佛不用學閑言閑",
    "X63n1236_002:0209b06": "句。先德云。但知心是佛。何處佛不解語。",
    "X63n1236_002:0209b07": "正位中來者。為語勢從事上來也。喚作無語中有語。",
    "X63n1236_002:0209b08": "但傍這個轉不相觸也。正位者盖是一切諸佛及法",
    "X63n1236_002:0209b09": "界有情皆從此位流出。猶如眾漚生於海水也。為對",
    "X63n1236_002:0209b10": "緣故曲標正位也。若不對緣且喚作什麼。法身佛猶",
    "X63n1236_002:0209b11": "屬緣。為變異故。南泉云。喚作如如早是變也。須向異",
    "X63n1236_002:0209b12": "類中行。問曹山如何是異。云。我若向儞道。驢年得異",
    "X63n1236_002:0209b13": "麼。又云。異中不合類。他與麼道還涉緣否。又云黑豆",
    "X63n1236_002:0209b14": "未生芽時。藥山云。我有一句子未曾向人說。道吾云",
    "X63n1236_002:0209b15": "相隨來也。為語中妙叶事來。故云相隨來也。雪峰云",
    "X63n1236_002:0209b16": "儞入門時共儞商量了也。國師云何不早問老僧。此",
    "X63n1236_002:0209b17": "例甚多。不能廣引。奉勸吾曹後學第一諦明正位。須",
    "X63n1236_002:0209b18": "向未有法身佛已前。未有虗空已前。未有真如法界",
    "X63n1236_002:0209b19": "已前。體取法身是光。摩訶般若是光。無量壽是光。一",
    "X63n1236_002:0209b20": "切含靈與金剛體悉是光。且是個什麼光。光未發時",
    "X63n1236_002:0209b21": "作麼生會。光光盡屬緣。若不對緣。正位何舉。猶如空",
    "X63n1236_002:0209b22": "中釘撅。雖然如是。作家不可無語也。故洞山頌曰。正",
    "X63n1236_002:0209b23": "中來。無中至斷舌才。但屬緣盡是塵埃。作家但傍這",
    "X63n1236_002:0209b24": "裡有語妙挾才。則得不傷也。傷則斷舌。不語則如被",
    "X63n1236_002:0209c01": "生埋也。審之。",
    "X63n1236_002:0209c02": "補曰。生埋事盖用慕魄太子因緣。見豈函本經。",
    "X63n1236_002:0209c03": "偏中至者。為語中妙含至理。得不傷故。亦是賓中主。",
    "X63n1236_002:0209c04": "正中偏是主中主。偏中正是賓中主。正位中來是獨",
    "X63n1236_002:0209c05": "脫來也。不論賓主耳。偏中至亦獨從偏中妙叶不相",
    "X63n1236_002:0209c06": "觸也。作家相見如兩刃相向。劍刃上安立性命。不相",
    "X63n1236_002:0209c07": "觸也。個中不是好手便是喪命。所以作家相見不可",
    "X63n1236_002:0209c08": "無語。故頌曰。偏中至。兩刃至冲天志。為語來勢不隨",
    "X63n1236_002:0209c09": "偏故中含無語。分明滿口道。不生痕朕故無縫罅。從",
    "X63n1236_002:0209c10": "者邊過郍邊。故亦云語中無語也。如石霜云三隻骰",
    "X63n1236_002:0209c11": "子拋不落。湧泉云無人得渠危。又云不掛寸絲。石霜",
    "X63n1236_002:0209c12": "云他無出入息。仰山云兩口無一舌。此例甚多。",
    "X63n1236_002:0209c13": "兼帶來者。不涉偏正二途。此位似玄路中而無玄路",
    "X63n1236_002:0209c14": "也。盖是語勢全不立的虗空相似。呈之不著。為至妙",
    "X63n1236_002:0209c15": "也。如藥山見遵布衲洗佛乃問曰。者個從儞洗。還洗",
    "X63n1236_002:0209c16": "得郍個麼。曰把將郍個來。師乃休。又藥山帶刀。道吾",
    "X63n1236_002:0209c17": "問背後底是什麼。山驀口研。又問今日供養羅漢還",
    "X63n1236_002:0209c18": "來也無。答曰儞每日噇什麼等是其類也。此例甚多。",
    "X63n1236_002:0209c19": "喚作兼帶全無的的。只如者個物還的的麼。若也的",
    "X63n1236_002:0209c20": "的則屬物類也。古人云。千般比不得。萬物況不成。然",
    "X63n1236_002:0209c21": "雖如此。不得一向不的的。所以洞山頌曰。兼中到。不",
    "X63n1236_002:0209c22": "落至炭裡坐。且畢竟有人得此妙否。還待的的否。細",
    "X63n1236_002:0209c23": "詳之。無令卜度墮於意思也。",
    "X63n1236_002:0209c24": "大凡語勢亦不可一向執一隅。如待特牛生兒了我",
    "X63n1236_002:0210a01": "即向儞道。又如空中鳥道。此不可以五位中辨。乃是",
    "X63n1236_002:0210a02": "玄學路來也。不同龜毛兔角者。盖是古談。者個物如",
    "X63n1236_002:0210a03": "是。妙之最妙也。不同虗空又不同水中月也。盖別是",
    "X63n1236_002:0210a04": "一格妙談。而教中舉喻。摩尼珠在天即清。在人即濁。",
    "X63n1236_002:0210a05": "若以五色裹之則作五色。若置水中則作水色。體非",
    "X63n1236_002:0210a06": "五色。此盖古人通會個物性。　如傅大士云。未曾暫",
    "X63n1236_002:0210a07": "有。全體現前。雖乃現前。難追難訪。又如當今世尊悟",
    "X63n1236_002:0210a08": "道偈云。因星得悟。悟後非星。不隨於物。不是無星。物",
    "X63n1236_002:0210a09": "體妙爾。若向此輩明得漸可撥入正位也。大凡今人",
    "X63n1236_002:0210a10": "文字事處見。只解尋苗。不解從根辨。只如承根得活。",
    "X63n1236_002:0210a11": "則青黃有異。花卉多端。如佛果般若涅拌法身等類。",
    "X63n1236_002:0210a12": "至於生死煩惱有情無情等。色色不同。乃至言教布",
    "X63n1236_002:0210a13": "義深淺。若解向根下覷得。則苗無不曉也。如蜀中和",
    "X63n1236_002:0210a14": "尚云。我若一向舉唱宗乘。稠嶺內路須荒。此談正位",
    "X63n1236_002:0210a15": "也。然後學者諱喚作正位。盖為不向根下會。只一向",
    "X63n1236_002:0210a16": "從苗作玄學會耳。如石霜云。斥其心意。忌說見聽。至",
    "X63n1236_002:0210a17": "於法身佛是見聽。此撥後進入正位也。只如離見聽",
    "X63n1236_002:0210a18": "合到什麼處。岑大士云。三世諸佛共盡法界眾生。是",
    "X63n1236_002:0210a19": "摩訶般若光也。光未生時作麼生委。此乃從根下擺",
    "X63n1236_002:0210a20": "撼也。如此徹人日月下其數幾許也。若非徹明即大",
    "X63n1236_002:0210a21": "難也。奉勸吾曹直須子細研決。須作師子吼。莫作野",
    "X63n1236_002:0210a22": "干鳴。奉囑奉囑。",
    "X63n1236_002:0210a23": "安國和尚寶篋論竟",
    "X63n1236_002:0210a24": "重編曹洞五位卷中"
}