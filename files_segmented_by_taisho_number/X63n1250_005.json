{
    "X63n1250_005:0639a04": "禪林備用卷之五",
    "X63n1250_005:0639a06": "鹹　煎點住持",
    "X63n1250_005:0639a07": "若法嗣到寺煎點。令帶行知事到庫司會議。造食。計",
    "X63n1250_005:0639a08": "筭錢物送納。隔宿先到侍司咨稟命通覆住持。具威",
    "X63n1250_005:0639a09": "儀詣方丈。插香展拜請。免禮則觸拜。請云。(來辰就雲堂。聊具菲",
    "X63n1250_005:0639a10": "供。伏望慈悲。特垂降重下情不勝感激之至)稟侍者。令客頭。請兩班單寮",
    "X63n1250_005:0639a11": "四寮。挂牌報請。至日鋪設住持鉢位卓袱。分手煎點",
    "X63n1250_005:0639a12": "人位。火板鳴。大眾赴堂。煎點人隨住持。入堂揖坐。中",
    "X63n1250_005:0639a13": "燒香一炷。住持前問訊。轉龕後出。住持引手。揖煎點",
    "X63n1250_005:0639a14": "人坐堂司行者。喝云。(請大眾下鉢)食徧。煎點人燒香下嚫",
    "X63n1250_005:0639a15": "問訊。住持揖復位。命人行嚫。食畢。厨司開齋。袱鉢了。",
    "X63n1250_005:0639a16": "退住持卓。煎點人燒香一炷。住持前問訊。龕後出爐",
    "X63n1250_005:0639a17": "前問訊。鳴鐘行茶徧。往住持前。勸茶。復龕後出。進住",
    "X63n1250_005:0639a18": "持前展。具云。(此日薄禮屑瀆。重辱降重。下情不勝感激之至)二展寒溫。觸禮",
    "X63n1250_005:0639a19": "三拜。畣一拜。出堂送出。煎點人復歸堂。燒香一炷。上",
    "X63n1250_005:0639a20": "下間問訊。以謝光伴。復中問訊。鳴鐘收盞。次詣方丈",
    "X63n1250_005:0639a21": "謝降重。住持隨到客位致謝　　若諸山煎點。齋辦",
    "X63n1250_005:0639a22": "同住持赴堂。揖住持坐。當免行禮。揖煎點人歸位。坐",
    "X63n1250_005:0639a23": "定起燒香一炷。到住持前問訊。下嚫。俵眾人嚫。燒光",
    "X63n1250_005:0639a24": "伴香一炷。歸位行食。茶禮則不講也。茶罷。同上方丈。",
    "X63n1250_005:0639b01": "住持須先到客位致謝。",
    "X63n1250_005:0639b02": "河　兩班寢堂煎點",
    "X63n1250_005:0639b03": "至日煎點。首座知事耆舊。詣方丈插香。拜請住持已。",
    "X63n1250_005:0639b04": "次請侍者小師。住持廟位。兩班耆舊如常坐。小師內",
    "X63n1250_005:0639b05": "坐。至時首座請住持出。揖坐行禮。若免禮從爐右出。",
    "X63n1250_005:0639b06": "燒香一炷。進前問訊。即下嚫。首座同前三人問訊歸",
    "X63n1250_005:0639b07": "位。坐食畢。首座起身燒香。免禮。就座献茶。",
    "X63n1250_005:0639b08": "淡　諸山寢堂煎點",
    "X63n1250_005:0639b09": "分手設位。如常式。煎點人詣方丈插香。請住持已。次",
    "X63n1250_005:0639b10": "令客頭。請兩班。耆舊。蒙堂。侍者。小師。光伴。至時請出",
    "X63n1250_005:0639b11": "寢堂。爐前略敘寒溫。住持免禮。則不揖坐也。入位了。",
    "X63n1250_005:0639b12": "燒香一炷。下嚫。住持起身。揖煎點人坐。食畢。獻茶了。",
    "X63n1250_005:0639b13": "爐前致謝降重。住持送兩班幾步。即詣安下致謝。",
    "X63n1250_005:0639b14": "若辦事法眷小師煎點。隔日詣方丈。拜請。及兩班耆",
    "X63n1250_005:0639b15": "舊蒙堂辦事。法眷鄉人。小師。寢堂鋪設廟位。餘人位",
    "X63n1250_005:0639b16": "次準常。小師內坐。請坐茶禮。並與僧堂煎點禮同。",
    "X63n1250_005:0639b17": "若法眷長上煎點。餘禮並免。但燒香下嚫而已。",
    "X63n1250_005:0639b18": "鱗　尊宿相訪",
    "X63n1250_005:0639b19": "山門探知到寺。預報維那挂牌迎接。到時先通門狀。",
    "X63n1250_005:0639b20": "至方丈。即鳴大鐘。大眾門迎。若免接禮。潛入寺。方通",
    "X63n1250_005:0639b21": "門狀。寢堂裝香秉燭。若法眷尊長。即斂僧堂前鐘。隨",
    "X63n1250_005:0639b22": "至方丈人事。插香。住持免之。大眾未至先請坐。侍者",
    "X63n1250_005:0639b23": "禮拜燒香。喫茶。眾至。首座知事。插香人事了。侍者方",
    "X63n1250_005:0639b24": "插香禮拜。客頭揖請兩班耆舊。光伴喫茶。茶罷。帶行",
    "X63n1250_005:0639c01": "行者。炷香禮拜。次直廳轎從參拜。方丈行者禮拜。參",
    "X63n1250_005:0639c02": "頭領眾禮拜。直廳轎番參拜了。侍者燒香獻湯。送客",
    "X63n1250_005:0639c03": "位。主居右送入。插香。客辭免。略敘寒溫而出。兩班各",
    "X63n1250_005:0639c04": "插香人事。參隨別送安下了。客頭令備轎。住持同引",
    "X63n1250_005:0639c05": "巡寮。侍者隨行。客頭預報諸寮。巡已。住持同入方丈",
    "X63n1250_005:0639c06": "敘話。。如鄉人道舊。人事歸安下相接。請客侍者具狀。",
    "X63n1250_005:0639c07": "請特為湯。詣客位。插香拜請。免則觸禮云。(方丈拜請和尚。今晚",
    "X63n1250_005:0639c08": "就寢堂特為献湯。伏望慈悲　降重)呈狀了。客頭覆云。(請和尚。湯罷就座藥石)寢",
    "X63n1250_005:0639c09": "堂釘挂排照牌。設特為光伴位。催客行禮。湯罷藥石。",
    "X63n1250_005:0639c10": "送出。並前特為禮同。客頭詣客位。請云。(方丈請和尚今晚湯果)",
    "X63n1250_005:0639c11": "請兩班光伴。侍者覆來早上堂致謝。次早請湯。侍者",
    "X63n1250_005:0639c12": "燒香。行者問訊。僕從聲喏。請粥了茶。侍者覆上堂。半",
    "X63n1250_005:0639c13": "齋點心。首座眾頭首。上方丈稟白勸請。陞座開示法",
    "X63n1250_005:0639c14": "要住持先到客位。炷香陳意。首座具狀。兩班大眾同",
    "X63n1250_005:0639c15": "詣客位。插香拜請云。(拜請和尚。為眾開示)次請方丈云。(拜請和尚引座)",
    "X63n1250_005:0639c16": "堂司令行者報寮挂牌。鋪設法座。座下排二位至時",
    "X63n1250_005:0639c17": "覆鳴皷。住持同下法堂位前立。住持先引座下座。兩",
    "X63n1250_005:0639c18": "班詣尊宿前問訊。尊宿往住持前問訊。歸中普問訊。",
    "X63n1250_005:0639c19": "登座。兩班出班。侍者登座問訊。開示畢下座。住持前",
    "X63n1250_005:0639c20": "問訊。普問訊謝眾。住持即詣客位。插香拜謝。兩班大",
    "X63n1250_005:0639c21": "眾。隨詣插香拜謝。請客侍者具狀。請特為管待。山門",
    "X63n1250_005:0639c22": "造食備嚫。衣鉢閤備貼嚫。燒香侍者行禮。湯禮同。兩",
    "X63n1250_005:0639c23": "班光伴。若弟姪法孫。泛常已下。禮勿過勤貽笑作者。",
    "X63n1250_005:0639c24": "湯狀(當寺住持比丘某。　右某輙以今晚。就寢堂點湯特為。伏望　尊慈。特垂　降重。謹狀)",
    "X63n1250_005:0640a01": "(　年　　月　　日。當寺住持比丘某狀)。",
    "X63n1250_005:0640a02": "管待狀(當寺住持比丘某。　右某輙以來日。就寢堂聊備水飯。伏望　尊慈。俯埀　降重謹",
    "X63n1250_005:0640a03": "狀)(　年　　月　　日。同前)。",
    "X63n1250_005:0640a04": "兩班狀(當寺首座比丘某。　右某輙以來日。拜請舉揚宗旨。開示後學。伏望尊慈俯埀開允",
    "X63n1250_005:0640a05": "謹狀)(　年　　月　　日當寺首座比丘某等狀)。",
    "X63n1250_005:0640a06": "(可漏)(狀請　某處堂頭和尚大禪師　當寺　比丘某等謹封)。",
    "X63n1250_005:0640a07": "潛　諸山相訪",
    "X63n1250_005:0640a08": "若探知挂牌。相接相見。人事禮。同前。比近隣封見訪。",
    "X63n1250_005:0640a09": "止宿方講湯禮。省事者徑到方丈免動眾迎接。此古",
    "X63n1250_005:0640a10": "法也。",
    "X63n1250_005:0640a11": "若法眷尊長垂訪。請據廟位立定。插香禮拜。還法眷",
    "X63n1250_005:0640a12": "禮。次講諸山相見禮。方丈內坐。當讓主位迎接。如尊",
    "X63n1250_005:0640a13": "宿獻湯躬行禮。力辭。侍者行禮。",
    "X63n1250_005:0640a14": "若嗣法辦事法姪相訪。當躬至方丈。住持即令鳴僧",
    "X63n1250_005:0640a15": "堂前鐘集眾人事。先請住持廟坐。行法眷禮。次講諸",
    "X63n1250_005:0640a16": "山禮。接送同前。但特為湯管待。不具狀。請客侍者。炷",
    "X63n1250_005:0640a17": "香陳請。又看年臘高低。臨時通變。",
    "X63n1250_005:0640a18": "羽　官員相訪",
    "X63n1250_005:0640a19": "山門挂牌報眾。探候迎接。將及門。鳴樓鐘。眾接入大",
    "X63n1250_005:0640a20": "殿拈香。方丈獻茶湯了。送歸客位。請點心罷。陪從游",
    "X63n1250_005:0640a21": "覽。庫司備湯果祇待。敘話中多談出塵之語。山門稍",
    "X63n1250_005:0640a22": "有急切之事。方便善巧言之別詣懇及。若留宿須上",
    "X63n1250_005:0640a23": "堂致謝。若即別鳴堂前鐘。集大眾送出門。",
    "X63n1250_005:0640a24": "翔　施主請陞座齋僧",
    "X63n1250_005:0640b01": "施主到門。知客接見。引上方丈。獻茶湯。送安下。若官",
    "X63n1250_005:0640b02": "貴大施主。當鳴鐘集眾接。却請知事商議。同上方丈。",
    "X63n1250_005:0640b03": "炷香拜請陞座。至日鋪設法座。(座前)設施主位。挂上堂",
    "X63n1250_005:0640b04": "牌。報眾。鳴皷集眾。知客同施主。上方丈。請住持。須備",
    "X63n1250_005:0640b05": "燈旛鐃鈸。迎至座前。令長敬心。施主座前設拜。知客",
    "X63n1250_005:0640b06": "揖引。入位聽法。(但受禮坐。則慢法也)下座。拜謝住持。若齋僧。須",
    "X63n1250_005:0640b07": "與知事議定。齋料用費。維那實具僧行數目。嚫資隨",
    "X63n1250_005:0640b08": "心均俵。逼抑令彼退心。彼我無益矣。僧堂內。設施主",
    "X63n1250_005:0640b09": "位於住持分手。齋畢。住持知事。同到客位致謝。或寄",
    "X63n1250_005:0640b10": "錢齋僧。住持須責付知事。盡數辦供俵嚫。勿移別用。",
    "X63n1250_005:0640b11": "當思因果歷然。豈無憂懼。昔湖南雲蓋寺智禪師夜",
    "X63n1250_005:0640b12": "坐方丈。見一僧項帶鐵枷。身纏猛火。倚門限告智曰。",
    "X63n1250_005:0640b13": "守顒前住此山時。因將施主齋僧錢。移起僧堂。受此",
    "X63n1250_005:0640b14": "苦報。望和尚慈悲。與厶甲齋(增填)還。庶免此罪。遂從其",
    "X63n1250_005:0640b15": "請。後果得釋。楊岐祖師全身。塔于茲山。",
    "X63n1250_005:0640b17": "禪林備用卷之五"
}