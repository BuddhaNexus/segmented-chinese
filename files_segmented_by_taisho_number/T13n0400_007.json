{
    "T13n0400_007:0489b16": "佛說海意菩薩所問淨印法門經",
    "T13n0400_007:0489b17": "卷第七",
    "T13n0400_007:0489b19": "譯經三藏朝散大夫試鴻臚卿光梵大師",
    "T13n0400_007:0489b20": "賜紫沙門臣惟淨等奉　詔譯",
    "T13n0400_007:0489b21": "復次，佛告舍利子言：「譬如耆婆醫王，普觀大",
    "T13n0400_007:0489b22": "地一切草木無非是藥。修行般若波羅蜜多",
    "T13n0400_007:0489b23": "菩薩亦復如是，觀一切法無非菩提。又舍",
    "T13n0400_007:0489b24": "利子！譬如羅睺阿修羅王雖有勢力，不能",
    "T13n0400_007:0489b25": "於其日月道中而為障礙。一切魔眾亦復如",
    "T13n0400_007:0489b26": "是，雖有勢力，不能於其勤行精進菩薩所修",
    "T13n0400_007:0489b27": "菩提道中而為障礙。又舍利子！譬如色界諸",
    "T13n0400_007:0489b28": "天子眾所有宮殿依空而住；修甚深行諸菩",
    "T13n0400_007:0489b29": "薩眾亦復如是，猶如虛空平等無礙。諸法亦",
    "T13n0400_007:0489c01": "然，與虛空等，如是乃得阿耨多羅三藐三菩",
    "T13n0400_007:0489c02": "提果。又舍利子！譬如世間諸有器用，既成",
    "T13n0400_007:0489c03": "就已，隨彼大小，空量現中，然彼虛空不增",
    "T13n0400_007:0489c04": "不減。菩薩亦復如是，修諸善力得成熟已，",
    "T13n0400_007:0489c05": "隨其深淺能受佛法，然彼佛法不增不減。又",
    "T13n0400_007:0489c06": "舍利子！譬如力士，極盡其力舉箭射空，終",
    "T13n0400_007:0489c07": "不能至虛空邊際。菩薩亦復如是，盡其信力，",
    "T13n0400_007:0489c08": "於佛法中而生信解，然不能得佛法邊際。又",
    "T13n0400_007:0489c09": "舍利子！如世陶器未成熟時，即不能得器用",
    "T13n0400_007:0489c10": "之名。菩薩亦復如是，菩提善根未成熟時，",
    "T13n0400_007:0489c11": "即不能得波羅蜜名。又舍利子！如人得見轉",
    "T13n0400_007:0489c12": "輪聖王已，不復樂見諸小國王。菩薩亦復",
    "T13n0400_007:0489c13": "如是，得見如來大法王已，不復樂見諸聲聞、",
    "T13n0400_007:0489c14": "緣覺。「又舍利子！譬如牛跡水中而不能出",
    "T13n0400_007:0489c15": "一切珍寶。聲聞戒中亦復如是，不能出生佛、",
    "T13n0400_007:0489c16": "法、僧寶。又舍利子！譬如大海乃能出生諸妙",
    "T13n0400_007:0489c17": "珍寶。菩薩亦復如是，聞戒海中而能出生佛、",
    "T13n0400_007:0489c18": "法、僧寶。又舍利子！譬如新生太子，不名為",
    "T13n0400_007:0489c19": "王非不名王。初發心菩薩亦復如是，不名為",
    "T13n0400_007:0489c20": "佛非不名佛。又舍利子！譬如世間未經治瑩",
    "T13n0400_007:0489c21": "摩尼之寶，人不愛樂。初發心菩薩雖復說法，",
    "T13n0400_007:0489c22": "未得無畏亦復如是。又舍利子！如摩尼寶經",
    "T13n0400_007:0489c23": "治瑩者，清淨明亮人所愛樂。具修勝行菩",
    "T13n0400_007:0489c24": "薩亦復如是，獲得無畏而善說法，一切眾",
    "T13n0400_007:0489c25": "生皆生忻樂。又舍利子！如江湖中所出小寶",
    "T13n0400_007:0489c26": "亦不可輕。何以故？是寶雖小，若在房舍，或",
    "T13n0400_007:0489c27": "復闇中，能以光明普遍照耀。初發心菩薩亦",
    "T13n0400_007:0489c28": "復如是，勿生輕慢。何以故？而是菩薩得菩",
    "T13n0400_007:0489c29": "提已，能於一切佛剎土中，普放光明廣大照",
    "T13n0400_007:0490a01": "耀。又舍利子！譬如無價大摩尼寶，最極殊妙",
    "T13n0400_007:0490a02": "離諸塵垢。不退轉菩薩亦復如是，離諸慢心。",
    "T13n0400_007:0490a03": "又舍利子！譬如世間穀稼成熟實穗垂[禾*耑]。菩",
    "T13n0400_007:0490a04": "薩亦復如是，所修善法得圓滿已，於諸眾生",
    "T13n0400_007:0490a05": "謙下無礙。又舍利子！譬如世間劫火歘起，",
    "T13n0400_007:0490a06": "而此大地一切草木燒爇無餘。菩薩亦復如",
    "T13n0400_007:0490a07": "是，智火若然，一切煩惱種子習氣悉爇無餘，",
    "T13n0400_007:0490a08": "既滅盡已，然後乃證阿耨多羅三藐三菩提",
    "T13n0400_007:0490a09": "果。又舍利子！譬如有火，若小若大燒三千",
    "T13n0400_007:0490a10": "界，而虛空性本自如是。菩薩亦復如是，若",
    "T13n0400_007:0490a11": "有菩薩成等正覺，若無菩薩成等正覺，而一",
    "T13n0400_007:0490a12": "切法自性如是。舍利子！如是等諸有譬喻如",
    "T13n0400_007:0490a13": "來所說，而能攝受諸菩薩眾。若有菩薩聞此",
    "T13n0400_007:0490a14": "說已生勝解者，而能於彼一切喻中悉得",
    "T13n0400_007:0490a15": "成就。」當佛說是見邊法時，會中有二萬四千",
    "T13n0400_007:0490a16": "人，發菩提心。",
    "T13n0400_007:0490a17": "爾時，世尊重說頌曰：",
    "T13n0400_007:0490a18": "「難得最上佛菩提，　　深妙無垢無所有；",
    "T13n0400_007:0490a19": "　若人於此欲圓成，　　是中勿當生疑惑。",
    "T13n0400_007:0490a20": "　淨妙智慧無虛假，　　真實光明普照耀；",
    "T13n0400_007:0490a21": "　安住無垢妙印中，　　此佛菩提能觀見。",
    "T13n0400_007:0490a22": "　心自性淨而明亮，　　前際後際亦復然；",
    "T13n0400_007:0490a23": "　煩惱染污意中時，　　應當勿離深固意。",
    "T13n0400_007:0490a24": "　是中無作、無受者，　　諸法自在無主宰；",
    "T13n0400_007:0490a25": "　無我、人故說無我，　　如空、如夢無自性。",
    "T13n0400_007:0490a26": "　當觀此法非身業，　　非語、非心所分別；",
    "T13n0400_007:0490a27": "　無為實性異想無，　　譬喻言詞不能說。",
    "T13n0400_007:0490a28": "　與虛空等自性淨，　　非色相故不可觀；",
    "T13n0400_007:0490a29": "　非眼、耳、鼻、識所知，　　非舌、非身亦非意。",
    "T13n0400_007:0490b01": "　遠離非相、非無相，　　無依寂靜湛如月；",
    "T13n0400_007:0490b02": "　非意亦非心所行，　　非識、非想、非思度。",
    "T13n0400_007:0490b03": "　此非智業可能知，　　云何識心而曉了？",
    "T13n0400_007:0490b04": "　由佛無上大悲心，　　假以文字而說法。",
    "T13n0400_007:0490b05": "　眾生先世勝行業，　　為善知識所攝受；",
    "T13n0400_007:0490b06": "　如是相中聞法已，　　獲無等喜無愛著。",
    "T13n0400_007:0490b07": "　非彼諸魔伺得便，　　不能知心及境界；",
    "T13n0400_007:0490b08": "　隨何所作何所行，　　而彼魔業不能勝？",
    "T13n0400_007:0490b09": "　菩薩超越四魔已，　　如理如教修福、慧；",
    "T13n0400_007:0490b10": "　善住諸佛境界中，　　此名修勝菩提者。",
    "T13n0400_007:0490b11": "　眾生不能知所行，　　修菩提者所行勝；",
    "T13n0400_007:0490b12": "　施設多種行門中，　　隨彼彼相為說法。",
    "T13n0400_007:0490b13": "　如是世間種種行，　　互相所緣而和合；",
    "T13n0400_007:0490b14": "　大智了知諸行中，　　隨所宣說無間斷。",
    "T13n0400_007:0490b15": "　或有眾生多貪染，　　或復多瞋悉了知；",
    "T13n0400_007:0490b16": "　見瞋煩惱逼迫時，　　彼癡性中起諸害。",
    "T13n0400_007:0490b17": "　如是世間種種行，　　菩薩隨了而能入；",
    "T13n0400_007:0490b18": "　行相所緣及緣成，　　隨其相言為宣說。",
    "T13n0400_007:0490b19": "　譬如周遍置繩網，　　大智持明者善知；",
    "T13n0400_007:0490b20": "　普遍能破諸網已，　　隨意所觀出無礙。",
    "T13n0400_007:0490b21": "　菩薩勇智亦如是，　　世間心意悉能入；",
    "T13n0400_007:0490b22": "　普使令諸煩惱除，　　周遍所行無覆障。",
    "T13n0400_007:0490b23": "　如日舒光無援助，　　蛇毒亦無於等侶；",
    "T13n0400_007:0490b24": "　師子振吼亦復然，　　菩薩所修無助伴。",
    "T13n0400_007:0490b25": "　菩薩單己而無二，　　積集最上諸佛法；",
    "T13n0400_007:0490b26": "　精進勢力悉具圓，　　摧滅世間諸煩惱。",
    "T13n0400_007:0490b27": "　譬如有火得乾薪，　　隨處增長其勢力；",
    "T13n0400_007:0490b28": "　菩薩增長慧光明，　　悉能照破諸煩惱。」",
    "T13n0400_007:0490b29": "爾時，世尊復告海意菩薩摩訶薩言：「菩薩若",
    "T13n0400_007:0490c01": "能發起精進，常所堅固勤行樂欲，所起精進",
    "T13n0400_007:0490c02": "無有休息，而諸菩薩即於阿耨多羅三藐三",
    "T13n0400_007:0490c03": "菩提不為難得。何以故？海意！由精進故乃",
    "T13n0400_007:0490c04": "得菩提。若懈怠者，於佛菩提遠中復遠。無懈",
    "T13n0400_007:0490c05": "怠者能行布施，無懈怠者而能持戒，無懈怠",
    "T13n0400_007:0490c06": "者能起精進，無懈怠者能修禪定，無懈怠者",
    "T13n0400_007:0490c07": "能集智慧，無懈怠者能行自利，無懈怠者而",
    "T13n0400_007:0490c08": "能利他。以是緣故，汝今當知！菩薩若能發",
    "T13n0400_007:0490c09": "起精進，彼諸菩薩乃於阿耨多羅三藐三菩",
    "T13n0400_007:0490c10": "提不為難得。「海意！我念過去世中大阿僧",
    "T13n0400_007:0490c11": "祇劫前，彼時有佛出現世間，號勇猛精進如",
    "T13n0400_007:0490c12": "來、應供、正等正覺、明行足、善逝、世間解、無上士、",
    "T13n0400_007:0490c13": "調御丈夫、天人師、佛、世尊，世界名善見，劫名",
    "T13n0400_007:0490c14": "花積。以何緣故，劫名花積？海意！是時三千",
    "T13n0400_007:0490c15": "大千世界大水充滿，水中復出八萬四千廣",
    "T13n0400_007:0490c16": "大蓮花，花有無數俱胝那庾多百千葉，殊",
    "T13n0400_007:0490c17": "妙可愛，觀者悅意。爾時淨居天眾見是花已",
    "T13n0400_007:0490c18": "咸生歡喜，意樂適悅，俱發是言：『若此蓮花",
    "T13n0400_007:0490c19": "廣大出現，決定當有正等正覺出此劫中。此",
    "T13n0400_007:0490c20": "劫不空，有佛世尊出現於世，猶如花積。』是",
    "T13n0400_007:0490c21": "故此劫名為花積。又復何緣而彼世界名為",
    "T13n0400_007:0490c22": "善見？以其世界最勝清淨，十方一切諸佛剎",
    "T13n0400_007:0490c23": "中，無量無數諸菩薩眾，咸悉往詣於彼世界",
    "T13n0400_007:0490c24": "而共瞻仰。當瞻仰時，一切大眾，於彼世界",
    "T13n0400_007:0490c25": "皆得喜相三摩地，一切妙樂皆悉具足。於彼",
    "T13n0400_007:0490c26": "世界所觀善妙，故名善見。「海意！此善見世",
    "T13n0400_007:0490c27": "界七寶所成，有眾寶樹及寶樓閣，是寶光明",
    "T13n0400_007:0490c28": "普遍照耀。而彼世界無有女人，不受胎藏，",
    "T13n0400_007:0490c29": "於蓮花中自然化生，加趺而坐。又其世界",
    "T13n0400_007:0491a01": "無有餘乘，諸修行者唯住大乘。其土人民",
    "T13n0400_007:0491a02": "諸所受用如兜率天，須飲食者悉得如意，復",
    "T13n0400_007:0491a03": "得神通遊戲，能履虛空。彼勇猛精進如來法",
    "T13n0400_007:0491a04": "中，有二十六俱胝出家菩薩，具菩薩道入菩",
    "T13n0400_007:0491a05": "薩眾。復有無量在家之眾，修大乘行，是時彼",
    "T13n0400_007:0491a06": "佛為諸菩薩宣說勤行精進之法。彼佛告言：",
    "T13n0400_007:0491a07": "『汝諸大士，當勤精進，常所堅固，深極勤勞，",
    "T13n0400_007:0491a08": "深極樂欲，無令休息。』「海意！其佛會中有一菩",
    "T13n0400_007:0491a09": "薩名堅固鎧，從座而起白其佛言：『世尊！云何",
    "T13n0400_007:0491a10": "菩薩能發精進？復以何法如來教授諸菩薩",
    "T13n0400_007:0491a11": "眾？』時勇猛精進如來告堅固鎧菩薩言：『善男",
    "T13n0400_007:0491a12": "子！所謂精進有其四種，而能普攝一切善法。",
    "T13n0400_007:0491a13": "何等為四？一者、發起；二者、勤作；三者、伺察；四",
    "T13n0400_007:0491a14": "者、修行。如是四種而能普攝一切善法。又復",
    "T13n0400_007:0491a15": "云何名為發起？何名勤作？何名伺察？何名修",
    "T13n0400_007:0491a16": "行？善男子！發起者，所謂發起大菩提心。勤",
    "T13n0400_007:0491a17": "作者，廣大積集一切善根。伺察者，於諸眾",
    "T13n0400_007:0491a18": "生作利益事。修行者，隨何等法悉住於忍。",
    "T13n0400_007:0491a19": "又發起者，勤求多聞。勤作者，如聞能說。伺",
    "T13n0400_007:0491a20": "察者，深固作意。修行者，起聖正見。又發起",
    "T13n0400_007:0491a21": "者，攝止慳心。勤作者，捨諸所有。伺察者，",
    "T13n0400_007:0491a22": "所有善利與一切眾生共之，迴向菩提。修行",
    "T13n0400_007:0491a23": "者不求果報。又發起者，振大捨聲。勤作者，",
    "T13n0400_007:0491a24": "諸來求者起善知識想。伺察者，諸所受用觀",
    "T13n0400_007:0491a25": "無常分。修行者，施已無悔。又發起者，諸所受",
    "T13n0400_007:0491a26": "用依法而求。勤作者，淨命自資。伺察者，行",
    "T13n0400_007:0491a27": "真實施。修行者，施時不起意念。又發起者，",
    "T13n0400_007:0491a28": "滌破戒垢。勤作者，禁戒無缺。伺察者，破戒",
    "T13n0400_007:0491a29": "眾生而將護之。修行者，雖具戒德不起意念。",
    "T13n0400_007:0491b01": "又發起者，身業清淨。勤作者，語業清淨。伺察",
    "T13n0400_007:0491b02": "者，心業清淨。修行者，諸法清淨。又發起者，",
    "T13n0400_007:0491b03": "諸有瞋心而不容受。勤作者，忍力發現。伺",
    "T13n0400_007:0491b04": "察者，自他作護。修行者，雖住忍辱不起意念。",
    "T13n0400_007:0491b05": "又發起者，諸有忿恚，皆令歡喜，復得清淨。",
    "T13n0400_007:0491b06": "勤作者，令諸忿恚歡喜和合。伺察者，內心",
    "T13n0400_007:0491b07": "清涼而無熱惱。修行者，自他無所得。又發起",
    "T13n0400_007:0491b08": "者，遣除懈怠。勤作者，於精進力而善決擇。伺",
    "T13n0400_007:0491b09": "察者，懈怠眾生而救護之。修行者，隨何等",
    "T13n0400_007:0491b10": "法皆住於忍。又發起者，積集善法。勤作者，成",
    "T13n0400_007:0491b11": "辦善法。伺察者，不樂餘乘。修行者，不壞諸",
    "T13n0400_007:0491b12": "業。「『又發起者念；勤作者行；伺察者慧；修行",
    "T13n0400_007:0491b13": "者住。又發起者理；勤作者教；伺察者門；修",
    "T13n0400_007:0491b14": "行者出離道。又發起者，積集文字。勤作者，",
    "T13n0400_007:0491b15": "文義總持。伺察者，若聲若文皆悉不著。修",
    "T13n0400_007:0491b16": "行者，覺了諸法悉不可說。又發起者，親近",
    "T13n0400_007:0491b17": "善友。勤作者，遠離惡友。伺察者，於善惡友起",
    "T13n0400_007:0491b18": "心平等。修行者，如所說言隨能憶持。又發起",
    "T13n0400_007:0491b19": "者，起出家心。勤作者，於愛非愛所觀平等。伺",
    "T13n0400_007:0491b20": "察者，隨何等善悉樂希求。修行者，得現量",
    "T13n0400_007:0491b21": "智。又發起者，樂居曠野。勤作者，遠離憒",
    "T13n0400_007:0491b22": "閙。伺察者，樂處寂靜。修行者，修寂靜行。又",
    "T13n0400_007:0491b23": "發起者少欲。勤作者知足。伺察者，獲得妙",
    "T13n0400_007:0491b24": "樂。修行者，知所應量。又發起者，修增上戒",
    "T13n0400_007:0491b25": "學。勤作者，所修無雜。伺察者，修增上心學。",
    "T13n0400_007:0491b26": "修行者，修增上慧學。又發起者布施；勤作者",
    "T13n0400_007:0491b27": "愛語；伺察者利行；修行者同事。又發起者大",
    "T13n0400_007:0491b28": "慈；勤作者大悲；伺察者大喜；修行者大捨。又",
    "T13n0400_007:0491b29": "發起者，剎土清淨。勤作者，相好圓滿。伺察",
    "T13n0400_007:0491c01": "者，護持正法。修行者，救度眾生。又發起者，",
    "T13n0400_007:0491c02": "了知蘊魔。勤作者，越煩惱魔。伺察者，遠離死",
    "T13n0400_007:0491c03": "魔。修行者，摧伏天魔。又發起者知苦；勤作者",
    "T13n0400_007:0491c04": "斷集；伺察者修道；修行者證滅。又發起者，修",
    "T13n0400_007:0491c05": "身念處。勤作者，修受念處。伺察者，修心念",
    "T13n0400_007:0491c06": "處。修行者，修法念處。又發起者信；勤作者精",
    "T13n0400_007:0491c07": "進；伺察者念、定；修行者慧。又發起者，防斷不",
    "T13n0400_007:0491c08": "善之法。勤作者，圓滿生起一切善法。伺察者，",
    "T13n0400_007:0491c09": "若身、若心輕安調暢。修行者，獲得無加行神",
    "T13n0400_007:0491c10": "足。又發起者，修七覺分。勤作者，行八正道。",
    "T13n0400_007:0491c11": "伺察者，修習止觀。修行者，得明解脫。又發起",
    "T13n0400_007:0491c12": "者，發起諸行。勤作者，表示潔白之行。伺察",
    "T13n0400_007:0491c13": "者，心得輕安。修行者，不轉境界相智。』",
    "T13n0400_007:0491c14": "「復次，海意！彼勇猛精進如來復告堅固鎧菩",
    "T13n0400_007:0491c15": "薩言：『善男子！由精進故身心輕安；即此精進，",
    "T13n0400_007:0491c16": "若因若見悉當遠離。又此精進能知名、色；又",
    "T13n0400_007:0491c17": "此精進能滅我、我所見；又此精進能解所取",
    "T13n0400_007:0491c18": "之縛；又此精進能除五蓋及現所起一切煩",
    "T13n0400_007:0491c19": "惱；又此精進能斷惡作及彼疑惑；又此精進",
    "T13n0400_007:0491c20": "破諸結病；又此精進而能勤力除斷諸障；又",
    "T13n0400_007:0491c21": "此精進離慢、過慢；又此精進超越一切所依、",
    "T13n0400_007:0491c22": "所著；又此精進離諸喜、恚；又此精進於無",
    "T13n0400_007:0491c23": "明有愛悉不染著；又此精進於貪、瞋法而悉",
    "T13n0400_007:0491c24": "不行；又此精進於其癡法而常伺察；又此精",
    "T13n0400_007:0491c25": "進，知覺內外十二處法；又此精進，了知五蘊",
    "T13n0400_007:0491c26": "及十八界本來不生；又此精進，心住寂靜、遍",
    "T13n0400_007:0491c27": "寂、近寂；又此精進，決了諸法悉無所得；又此",
    "T13n0400_007:0491c28": "精進，於一切法不取二相；又此精進，了知法",
    "T13n0400_007:0491c29": "性本來常住；又此精進，知一切法不來不去；",
    "T13n0400_007:0492a01": "又此精進，知一切法無取、無捨；又此精進，",
    "T13n0400_007:0492a02": "知一切法無作、無止；又此精進，知一切法無",
    "T13n0400_007:0492a03": "高、無下；又此精進，知一切法不出、不入；又",
    "T13n0400_007:0492a04": "此精進，知一切法無縛、無解；又此精進，知",
    "T13n0400_007:0492a05": "一切法無勤、無墮；又此精進，知一切法無放",
    "T13n0400_007:0492a06": "逸、無不放逸；又此精進，知一切法無能作、無",
    "T13n0400_007:0492a07": "所作；又此精進，知一切法無觀、無不觀；又",
    "T13n0400_007:0492a08": "此精進，知一切法無止息、無熾然；又此精進，",
    "T13n0400_007:0492a09": "知一切法無所護、無不護；又此精進，知一",
    "T13n0400_007:0492a10": "切法無集、無散。』「海意！彼勇猛精進如來，為",
    "T13n0400_007:0492a11": "諸菩薩說如是等勤行精進法時，會中有一",
    "T13n0400_007:0492a12": "萬人得無生法忍。堅固鎧菩薩，於彼佛所，",
    "T13n0400_007:0492a13": "得聞如是精進法已，轉復發起精進勤求善",
    "T13n0400_007:0492a14": "法。如是精進常無休息經俱胝歲，過是已後",
    "T13n0400_007:0492a15": "得柔順忍。如是精進勤求善法，經爾所時，",
    "T13n0400_007:0492a16": "即於彼滅，滅已還於彼如來前重復化生，聽",
    "T13n0400_007:0492a17": "受宣說大集會正法；又復精進勤求善法。海",
    "T13n0400_007:0492a18": "意！其堅固鎧菩薩，以是緣故，經爾許時，普",
    "T13n0400_007:0492a19": "遍親近八萬四千佛，於彼花積劫中，發起精",
    "T13n0400_007:0492a20": "進勤求善法，經如是時一切勤行。「海意！汝",
    "T13n0400_007:0492a21": "今勿生疑念，是時堅固鎧菩薩者豈異人乎？",
    "T13n0400_007:0492a22": "即我身是。我昔曾歷多菩薩位，棄背生死勤",
    "T13n0400_007:0492a23": "求菩提，乃至我今得成正覺，廣行精進深歷",
    "T13n0400_007:0492a24": "艱苦。況復世間懈怠眾生，起下劣精進者，而",
    "T13n0400_007:0492a25": "能獲得菩提果邪？海意！若諸眾生能發精進",
    "T13n0400_007:0492a26": "者，於我法中即得清淨，非懈怠者而能成就。",
    "T13n0400_007:0492a27": "以是緣故，汝今當知諸有精進不放逸者，即",
    "T13n0400_007:0492a28": "得菩提。」當佛說是過去所行精進法時，會中",
    "T13n0400_007:0492a29": "有五千菩薩得無生法忍，七千天人發阿耨",
    "T13n0400_007:0492b01": "多羅三藐三菩提心。◎",
    "T13n0400_007:0492b02": "佛說海意菩薩所問淨印法門經卷第七"
}