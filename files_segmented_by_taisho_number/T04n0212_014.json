{
    "T04n0212_014:0683c04": "出曜經卷第十四",
    "T04n0212_014:0683c06": "姚秦涼州沙門竺佛念譯",
    "T04n0212_014:0683c07": "道品之二",
    "T04n0212_014:0683c08": "吾已說道，　　除愛固刺，　　宜以自勗，",
    "T04n0212_014:0683c09": "受如來言。",
    "T04n0212_014:0683c10": "夫如來言教終不復重，出言成教更不重演，",
    "T04n0212_014:0683c11": "所說安詳終不卒暴，所暢法本與義相從，",
    "T04n0212_014:0683c12": "觀前受化應問何法輒往度之，已說當說",
    "T04n0212_014:0683c13": "隨時布現。是故說，吾已說道。除愛固刺者，愛",
    "T04n0212_014:0683c14": "之為病墜人惡趣不可恃怙，於中自拔御以",
    "T04n0212_014:0683c15": "止觀不興愛心，猶如毒箭入人胸掖不可得",
    "T04n0212_014:0683c16": "拔，此愛箭亦復如是，入人心識不可得拔，是",
    "T04n0212_014:0683c17": "故說，除愛固刺也。宜以自勗者，常念精勤",
    "T04n0212_014:0683c18": "求其巧便，志趣無上終不中悔亦不退轉，是",
    "T04n0212_014:0683c19": "故說，宜以自勗也。受如來言者，如來出世所",
    "T04n0212_014:0683c20": "演言教，上中下善義理深邃，眾德具足得修",
    "T04n0212_014:0683c21": "梵行，是故說，受如來言也。",
    "T04n0212_014:0683c22": "是道無有餘，　　見諦之所淨，",
    "T04n0212_014:0683c23": "趣向滅眾苦，　　此能壞魔兵。",
    "T04n0212_014:0683c24": "是道無有餘者，長阿鋡契經，說七佛如來",
    "T04n0212_014:0683c25": "等正覺，亦說七世父母種族姓號，壽命長短",
    "T04n0212_014:0683c26": "翼從多少，神足智慧遺腹兒息，毘婆尸如來、",
    "T04n0212_014:0683c27": "至真、等正覺出現於世，人壽八萬歲，生婆羅",
    "T04n0212_014:0683c28": "門種；取要言之，侍者名無憂，集說戒時，忍",
    "T04n0212_014:0683c29": "辱為第一，廣說如契經。式棄如來、至真、等",
    "T04n0212_014:0684a01": "正覺出現世時，生婆羅門種，人壽七萬歲；略",
    "T04n0212_014:0684a02": "說其要，侍者名吉祥行，集說戒時，眼莫視非",
    "T04n0212_014:0684a03": "邪，廣說如契經。毘舍婆如來、至真、等正覺出",
    "T04n0212_014:0684a04": "現世時人壽六萬歲，生剎利種；略說其要，",
    "T04n0212_014:0684a05": "侍者名休息，集說戒時不害亦不殺，廣說如",
    "T04n0212_014:0684a06": "契經。拘留孫如來、至真、等正覺出現世時，人",
    "T04n0212_014:0684a07": "壽五萬歲，生婆羅門種，侍者名佛堤，集說",
    "T04n0212_014:0684a08": "戒時，譬如蜂採華，廣說如契經。拘那含牟尼",
    "T04n0212_014:0684a09": "如來、至真、等正覺出現世時，人壽四萬歲，生",
    "T04n0212_014:0684a10": "剎利種；略說其要，侍者名吉祥，集說戒時，",
    "T04n0212_014:0684a11": "亦不觸嬈彼，廣說如契經。迦葉如來、至真、等",
    "T04n0212_014:0684a12": "正覺出現世時，人壽二萬歲，生婆羅門種；略",
    "T04n0212_014:0684a13": "說其要，侍者名等覩，集說戒時，諸惡莫作，",
    "T04n0212_014:0684a14": "廣說如契經。如我今日釋迦文佛，如來、至真、",
    "T04n0212_014:0684a15": "等正覺，出現世時，人壽百歲，生剎利種；略",
    "T04n0212_014:0684a16": "說其要，侍者名阿難，集說戒時，護口為第",
    "T04n0212_014:0684a17": "一，廣說如契經。爾時世尊說七佛根原、七",
    "T04n0212_014:0684a18": "世父母、名號姓字、翼從多少，說戒本末。時諸",
    "T04n0212_014:0684a19": "比丘聞佛所說，各生此念：「過去諸佛姓族名",
    "T04n0212_014:0684a20": "號各各不同，翼從弟子亦有多少，所行道禁",
    "T04n0212_014:0684a21": "亦有差別，道以不同法亦當異。」如來世尊",
    "T04n0212_014:0684a22": "知比丘心中所念，即於大眾而說斯偈：",
    "T04n0212_014:0684a23": "「是道無有餘，　　見諦之所淨，",
    "T04n0212_014:0684a24": "趣向滅眾苦，　　此能壞魔兵。」",
    "T04n0212_014:0684a25": "過去恒沙諸佛，亦以此道而自覺寤，將諸",
    "T04n0212_014:0684a26": "翼從壞破結聚，竪解脫幢擊大法鼓，生死已",
    "T04n0212_014:0684a27": "盡，梵行已立，所作已辦，更不受有，如實知",
    "T04n0212_014:0684a28": "之。已入無憂之境，無復生老病死，寂然泥洹，",
    "T04n0212_014:0684a29": "亦無起滅無復往還。是故說，是道無有餘，見",
    "T04n0212_014:0684b01": "諦之所淨也。趣向滅眾苦者，向斯陀含得",
    "T04n0212_014:0684b02": "斯陀含、向阿那含得阿那含，直行成就、覺行",
    "T04n0212_014:0684b03": "成就、等業成就，志不顛倒漸至於道。是故",
    "T04n0212_014:0684b04": "說，趣向滅眾苦也。此能壞魔兵者，魔有諸",
    "T04n0212_014:0684b05": "縛何者是？欲界行結染著人者，於中求便永",
    "T04n0212_014:0684b06": "斷無餘，滅重滅，壞重壞，盡重盡，打重打，剝",
    "T04n0212_014:0684b07": "重剝，越魔局界入色無色界，是故說，此能",
    "T04n0212_014:0684b08": "壞魔兵也。",
    "T04n0212_014:0684b09": "唯是更無過，　　壹趣如淵流，",
    "T04n0212_014:0684b10": "如能仁入定，　　在眾數演道。",
    "T04n0212_014:0684b11": "唯是更無過者，直至無為徑趣泥洹，越過生",
    "T04n0212_014:0684b12": "死中不退還，住生死岸顧瞻眾生，欲與同",
    "T04n0212_014:0684b13": "歸，已得至彼更不還轉，是故說，唯是更無過",
    "T04n0212_014:0684b14": "也。壹趣如淵流者，猶如澄靜泉深且清徹，億",
    "T04n0212_014:0684b15": "百千眾生懷飢渴者皆能充足，亦無飢渴之",
    "T04n0212_014:0684b16": "想，以法味潤之，除去結使。此亦如是，依賢聖",
    "T04n0212_014:0684b17": "道，億百千眾生飢渴於道，以甘露法味充飽",
    "T04n0212_014:0684b18": "一切，永無飢渴想，兼除結使終無熱惱，去不",
    "T04n0212_014:0684b19": "善行更不復生。是故說，一趣如淵流。如能",
    "T04n0212_014:0684b20": "仁入定者，釋迦文佛，如來，至真，等正覺，係意",
    "T04n0212_014:0684b21": "入定有四事因緣。云何為四？一者於現在法",
    "T04n0212_014:0684b22": "而自娛樂，二者遊戲法供，三者扶危救羸定",
    "T04n0212_014:0684b23": "意不亂，四者勸進必至究竟。是故說，如能仁",
    "T04n0212_014:0684b24": "入定也。在眾數演道者，欲使弟子不錯其眾，",
    "T04n0212_014:0684b25": "救拔生死安處無為，沐浴清淨不染塵垢，永",
    "T04n0212_014:0684b26": "離輪轉不興八法，亦復不造四百四病，是故",
    "T04n0212_014:0684b27": "說，在眾數演道也。",
    "T04n0212_014:0684b28": "一入見生死，　　道為得祐助，",
    "T04n0212_014:0684b29": "此道度當度，　　截流至彼岸。",
    "T04n0212_014:0684c01": "一入見生死者，誰能覺知生死原本？維衛",
    "T04n0212_014:0684c02": "世尊本履菩薩行，乃能覺知生死原本，後與",
    "T04n0212_014:0684c03": "弟子演說微妙法。誰能分別滓濁法？唯有一",
    "T04n0212_014:0684c04": "入道乃能覺知。是故說，一入見生死也。道為",
    "T04n0212_014:0684c05": "得祐助者，菩薩處眾起大慈悲，愍一切眾生",
    "T04n0212_014:0684c06": "如母愛子，演甚深道令得解脫，是故說，道為",
    "T04n0212_014:0684c07": "得祐助也。此道度當度者，於過去世佛辟支",
    "T04n0212_014:0684c08": "佛聲聞，盡以此道度愛欲海，是故說，道為得",
    "T04n0212_014:0684c09": "祐助也。此道度當度者，當來諸佛世尊，如",
    "T04n0212_014:0684c10": "彌勒比，度不可計阿僧祇眾生，是故說，此道",
    "T04n0212_014:0684c11": "度當度也。截流至彼岸者，現在釋迦文佛，如",
    "T04n0212_014:0684c12": "來、至真、等正覺，度不可計阿僧祇眾生，是故",
    "T04n0212_014:0684c13": "說，截流至彼岸也。",
    "T04n0212_014:0684c14": "究竟道清淨，　　以盡生死本，",
    "T04n0212_014:0684c15": "辯才無數界，　　佛說是得道。",
    "T04n0212_014:0684c16": "究竟道清淨者，究竟有二義：一名事究竟，",
    "T04n0212_014:0684c17": "二名定究竟。事究竟者，所作事辦必然不疑。",
    "T04n0212_014:0684c18": "定究竟者，遊戲諸定，從一定起復入一定，",
    "T04n0212_014:0684c19": "如是經歷數千萬定，意欲有所感動隨意成",
    "T04n0212_014:0684c20": "辦，是謂定究竟。以此正行，蠲除心所念法，斷",
    "T04n0212_014:0684c21": "諸結使令得清淨，猶如塵垢衣浣令清淨。",
    "T04n0212_014:0684c22": "此亦如是，以八解脫清淨水，洗浴心垢永無",
    "T04n0212_014:0684c23": "塵曀。是故說，究竟道清淨也。以盡生死本",
    "T04n0212_014:0684c24": "者，人有生分必當有老死，亦由生眾生流",
    "T04n0212_014:0684c25": "轉迴趣五道，亦由神識遷轉不停，是故說，以",
    "T04n0212_014:0684c26": "盡生死本也。辯才無數界者，如來神德適化",
    "T04n0212_014:0684c27": "無方，以辯才慧遊於無量無數剎土，觀察眾",
    "T04n0212_014:0684c28": "生，有利根鈍根，有虛有實，有修正真行者不",
    "T04n0212_014:0684c29": "修正真行者，如來皆悉知之。是故說，辯才",
    "T04n0212_014:0685a01": "無數剎也。佛說是得道者，夫言世界，皆有三",
    "T04n0212_014:0685a02": "義：一者陰世，二者器世，三者眾生世。陰世",
    "T04n0212_014:0685a03": "者，所謂五盛陰是；器世者，三千大千剎土",
    "T04n0212_014:0685a04": "是；眾生世者，謂有形之類乃至四生，皆名",
    "T04n0212_014:0685a05": "眾生世。誰能分別了知此生？答曰：「唯有如",
    "T04n0212_014:0685a06": "來至真乃能知耳。」猶如有目之士掌中觀阿",
    "T04n0212_014:0685a07": "摩勒果，斤兩大小悉能了知。如來等覺亦復",
    "T04n0212_014:0685a08": "如是，觀眾生類心意根本，悉能分別。是故說，",
    "T04n0212_014:0685a09": "佛說是得道也。",
    "T04n0212_014:0685a10": "駛流澍于海，　　翻水羨疾滿，",
    "T04n0212_014:0685a11": "故為智道說，　　可趣服甘露。",
    "T04n0212_014:0685a12": "駛流澍于海者，有大河名曰恒伽，從阿耨",
    "T04n0212_014:0685a13": "大泉出，從牛口流；新頭大河者，亦從阿耨",
    "T04n0212_014:0685a14": "泉，從師子口出；婆叉大河，亦由阿耨大泉，",
    "T04n0212_014:0685a15": "從馬口出；私陀大河者，亦從阿耨達泉，從",
    "T04n0212_014:0685a16": "象口出。恒伽河者，梵志所事以為師範，外",
    "T04n0212_014:0685a17": "道異學自相謂言：「若有學人去恒伽河百由",
    "T04n0212_014:0685a18": "旬外，遙三稱揚恒伽名者，恒伽恒伽恒伽",
    "T04n0212_014:0685a19": "者，雖住百由旬外，一切眾惡盡，如蛇脫故皮，",
    "T04n0212_014:0685a20": "恒伽水者悉歸于海澄淨無眾穢。」是故說曰，",
    "T04n0212_014:0685a21": "駛流澍于海也。翻水羨疾滿者，以至于海",
    "T04n0212_014:0685a22": "晝夜不息，從海復至入焦炭山，從焦炭山復",
    "T04n0212_014:0685a23": "至雪根本山，如是漸漸還至本原，晝夜流",
    "T04n0212_014:0685a24": "逝周而復始，海亦不滿流亦不停，是故說，翻",
    "T04n0212_014:0685a25": "水羨疾滿也。故為智說道者，諸佛世尊皆名",
    "T04n0212_014:0685a26": "善逝，至泥洹滅盡處，已得至彼，無有生老病",
    "T04n0212_014:0685a27": "死愁憂苦惱，亦復無有飢寒勤苦，盡離此苦，",
    "T04n0212_014:0685a28": "故曰善逝。是故說，故為智說道也。可趣服甘",
    "T04n0212_014:0685a29": "露者，可趣至泥洹境涉求甘露，猶如江河駛",
    "T04n0212_014:0685b01": "流皆名海，具成辦海業。此賢聖法律亦復",
    "T04n0212_014:0685b02": "如是，漸漸得至泥洹境界，是故說，可趣服甘",
    "T04n0212_014:0685b03": "露也。",
    "T04n0212_014:0685b04": "前未聞法輪，　　轉為哀眾生，",
    "T04n0212_014:0685b05": "於是奉事者，　　禮之度三有。",
    "T04n0212_014:0685b06": "昔佛在婆羅㮈國仙人鹿野苑中，河名婆",
    "T04n0212_014:0685b07": "犁，因彼名故故名婆羅㮈國。仙人鹿野苑",
    "T04n0212_014:0685b08": "者，諸有神仙得道五通學者，皆遊學彼國，",
    "T04n0212_014:0685b09": "純善之人非凡夫所住。時，彼國王出野遊獵，",
    "T04n0212_014:0685b10": "值群鹿千頭悉入網裏，王布步兵圍繞一匝，",
    "T04n0212_014:0685b11": "群鹿驚懼有失聲唐突於弶，或有伏地自",
    "T04n0212_014:0685b12": "隱形者。釋迦文佛昔為菩薩時，生彼群鹿中",
    "T04n0212_014:0685b13": "為眾導首，告諸群鹿：「汝等安意，勿懷恐懼，",
    "T04n0212_014:0685b14": "吾設方便向王求哀，必得濟命各令無他。」時",
    "T04n0212_014:0685b15": "鹿王即向人王下膝求哀，王遙見之勅諸左",
    "T04n0212_014:0685b16": "右，各勿舉手傷害此鹿。鹿復舉聲跪向王曰：",
    "T04n0212_014:0685b17": "「今觀王意欲殺千鹿一日供厨，今且盛熱肉",
    "T04n0212_014:0685b18": "叵久停，願王哀愍，日殺一鹿以供厨宰，不煩",
    "T04n0212_014:0685b19": "王使，鹿自當往詣厨受死，肉供不斷鹿得增",
    "T04n0212_014:0685b20": "多。」王問鹿曰：「汝在群鹿中最為長大耶？」答",
    "T04n0212_014:0685b21": "曰：「如是。最為長大。」王復問鹿：「汝審實不？」答",
    "T04n0212_014:0685b22": "曰：「審實。」王即捨鹿攝陣入城。時，菩薩將鹿",
    "T04n0212_014:0685b23": "五百，調達亦將鹿五百，日差一鹿詣王供厨。",
    "T04n0212_014:0685b24": "時次調達遣鹿詣王，值一鹿母懷妊數月，次",
    "T04n0212_014:0685b25": "應供厨。鹿母向王自陳哀苦：「次應供厨誠不",
    "T04n0212_014:0685b26": "敢辭，今垂欲產與子分身，我次應至，子次",
    "T04n0212_014:0685b27": "未至，願見差次小聽在後。」調達恚曰：「何不",
    "T04n0212_014:0685b28": "速往？誰能代汝先死？」鹿母哀泣悲鳴喚呼，輒",
    "T04n0212_014:0685b29": "就菩薩自陳啟曰：「懷妊日滿產日垂至，願王",
    "T04n0212_014:0685c01": "開恕聽在後次，分身適訖，自當詣厨。」菩",
    "T04n0212_014:0685c02": "薩問鹿：「汝主聽汝自陳不？」答曰：「主不見聽。」",
    "T04n0212_014:0685c03": "菩薩聞已八九歎息，慰勞彼鹿：「汝且自安勿",
    "T04n0212_014:0685c04": "懷恐懼，吾今代汝以供厨宰。」菩薩鹿王即召",
    "T04n0212_014:0685c05": "千鹿懇切誡勅：「汝等各各勿懷懈慢，亦莫侵",
    "T04n0212_014:0685c06": "王秋苗穀食。」調達聞已瞋彼鹿母：「汝死應至，",
    "T04n0212_014:0685c07": "何為辭訴不時就死？」時菩薩尋語調達：「止",
    "T04n0212_014:0685c08": "止勿陳此言！鹿母誠應次死，但為愍彼胎子",
    "T04n0212_014:0685c09": "未應死耳。吾今當代，濟彼胎命。」菩薩所念，",
    "T04n0212_014:0685c10": "群鹿跪向菩薩各各自陳：「吾等願欲代王受",
    "T04n0212_014:0685c11": "死，王在我存得食水草，隨意自遊無所畏忌。」",
    "T04n0212_014:0685c12": "王遂意盛捨而詣厨，群鹿追逐隨到王宮。鹿",
    "T04n0212_014:0685c13": "王就厨自求供宰，厨士見鹿王分明識知，",
    "T04n0212_014:0685c14": "即往白王：「鹿王入厨次應供宰，不審大王為",
    "T04n0212_014:0685c15": "可殺不？」王聞斯語自投床下，諸臣水灑扶令",
    "T04n0212_014:0685c16": "還坐，王勅諸臣：「速將鹿王來，吾欲見之。」尋",
    "T04n0212_014:0685c17": "將至王所，王問鹿曰：「千鹿盡耶？汝何為來？」",
    "T04n0212_014:0685c18": "鹿白王言：「千鹿孚乳遂成大群，日有增多",
    "T04n0212_014:0685c19": "無有減少。」復向人王說鹿根原。王自墾責自",
    "T04n0212_014:0685c20": "怨不及：「吾為人王，不別真偽抂殺生類，乃",
    "T04n0212_014:0685c21": "至於斯。」王告大臣：「普令國界，其有遊獵殺害",
    "T04n0212_014:0685c22": "鹿者，當取誅戮。」即遣鹿王將諸群鹿還山自",
    "T04n0212_014:0685c23": "安，復令國內不得食鹿肉，其有食鹿肉者當",
    "T04n0212_014:0685c24": "梟其首。因是立名鹿野苑也。爾時世尊在鹿",
    "T04n0212_014:0685c25": "野苑中而轉法輪，是故說，前未聞法輪也。轉",
    "T04n0212_014:0685c26": "為哀眾生者，最初與五人說法，及與八萬天",
    "T04n0212_014:0685c27": "人，反覆說四諦真如法，本所未聞本所未見，",
    "T04n0212_014:0685c28": "亦非沙門婆羅門、釋梵諸天、魔若魔天所能轉",
    "T04n0212_014:0685c29": "者，是故說，轉為哀眾生也。於是奉事者，諸天",
    "T04n0212_014:0686a01": "世人所見恭敬，處閻浮利地流化教授，從六",
    "T04n0212_014:0686a02": "天已下皆蒙濟度。問曰：「何以故但與天人說",
    "T04n0212_014:0686a03": "法，不與餘處說耶？」答曰：「諸天及人得成道",
    "T04n0212_014:0686a04": "果，越次取證，眾知自在。除就八關齋法，除鬼",
    "T04n0212_014:0686a05": "神三自歸。猶如畜獸佉頻闍羅鳥勤精梵行。",
    "T04n0212_014:0686a06": "昔有三獸處在深山，一者象，二者獼猴，三者",
    "T04n0212_014:0686a07": "佉頻闍羅鳥。象語二獸：『我等三獸不相敬待，",
    "T04n0212_014:0686a08": "各無禮節，今當推讓，誰應耆舊推為上首？』",
    "T04n0212_014:0686a09": "時有大樹高而且廣，蔭五百車，獼猴自陳：",
    "T04n0212_014:0686a10": "『吾昔食其栽。』象言：『吾食其樹。』獼猴言：『應",
    "T04n0212_014:0686a11": "推我為年耆。』象即舉獼猴負於脊上，佉頻闍",
    "T04n0212_014:0686a12": "羅鳥復自陳曰：『吾昔遊雪山北食甘美果，於",
    "T04n0212_014:0686a13": "此大便處即生此樹，吾應宿舊，應在上首。』獼",
    "T04n0212_014:0686a14": "猴復負脊上，從國至國，從村至村，齋戒自守",
    "T04n0212_014:0686a15": "共相敬待，設得飲食推讓老者。城郭村落人",
    "T04n0212_014:0686a16": "民見者怪未曾有，四面雲集，問其原由。三",
    "T04n0212_014:0686a17": "獸自陳昔所經歷，象雖形大年幼處小，敬上",
    "T04n0212_014:0686a18": "二獸如子事父。人民感獸各生善心：『鳥獸猶",
    "T04n0212_014:0686a19": "然，況我人乎？』共相勸勵上下相事，舉國人",
    "T04n0212_014:0686a20": "民孝敬者眾，自可有此孝順之義，但不能越",
    "T04n0212_014:0686a21": "次取證成其道果，唯有天人最可奉敬。」是故",
    "T04n0212_014:0686a22": "說，於是奉事者也。禮之度三有者，興敬眾生，",
    "T04n0212_014:0686a23": "在在處處見如來形，承事禮敬却行久久乃",
    "T04n0212_014:0686a24": "迴心不離佛。三有者，欲有、色有、無色有。誰能",
    "T04n0212_014:0686a25": "度此三有？唯有佛世尊乃得度耳。次有聲聞",
    "T04n0212_014:0686a26": "弟子，承佛威神得度三有。是故說，禮之度",
    "T04n0212_014:0686a27": "三有也。",
    "T04n0212_014:0686a28": "三念可念善，　　三念當離惡，",
    "T04n0212_014:0686a29": "從念而有行，　　滅之為正斷。",
    "T04n0212_014:0686b01": "三念可念善者，隨時興念食息不廢，常當念",
    "T04n0212_014:0686b02": "善具眾德本，漸得越次受諸果證盡生死原，",
    "T04n0212_014:0686b03": "盡有漏成無漏，是故說，三念可念善也。三念",
    "T04n0212_014:0686b04": "當離惡者，已離惡念，獲何功德？答曰：「不為",
    "T04n0212_014:0686b05": "心垢所染污，除諸結使染著，亦不為彼結使",
    "T04n0212_014:0686b06": "所使。」是故說，三念當離惡也。從念而有行者，",
    "T04n0212_014:0686b07": "有覺有觀遊戲初禪，乃至第四禪，除弊惡心",
    "T04n0212_014:0686b08": "諸不善法，日進其行終不退轉，是故說，從念",
    "T04n0212_014:0686b09": "而有行也。滅之為正斷者，以斷智慧智以此",
    "T04n0212_014:0686b10": "滅之。云何為滅？或為亂想抑制善心，不隨行",
    "T04n0212_014:0686b11": "三十七品，覆蔽諸道果不得露現。猶如風塵",
    "T04n0212_014:0686b12": "卒起，覆蔽日月不覩光明，龍降甘雨隨時掩",
    "T04n0212_014:0686b13": "塵，便覩日月精光。此亦如是，以賢聖甘露",
    "T04n0212_014:0686b14": "滅心塵垢，曤然大悟無復微曀，賢聖道果",
    "T04n0212_014:0686b15": "皆悉露現。是故說，滅之為正斷也。",
    "T04n0212_014:0686b16": "三觀為轉念，　　逮獲無上道，",
    "T04n0212_014:0686b17": "得三除三窟，　　無量修念持。",
    "T04n0212_014:0686b18": "三觀為轉念者，昔佛在舍衛國祇樹給孤獨",
    "T04n0212_014:0686b19": "園。爾時世尊告諸比丘：「昔我未成佛道時，",
    "T04n0212_014:0686b20": "興三不善念，欲念、恚念、害念。」問曰：「爾時菩",
    "T04n0212_014:0686b21": "薩云何生欲念恚念害念耶？」答曰：「菩薩苦行",
    "T04n0212_014:0686b22": "六年勤勞，從苦起退，自還念昔日所更，追",
    "T04n0212_014:0686b23": "憶本時歌笑伎樂作倡，由是便生欲想。復聞",
    "T04n0212_014:0686b24": "調達竊自興意，欲奪宮人婇女，爾時便生",
    "T04n0212_014:0686b25": "恚想。二垢和同，於中便生害想。復次菩薩從",
    "T04n0212_014:0686b26": "苦行起，難陀、難陀波羅二女，以蘇麻油塗菩",
    "T04n0212_014:0686b27": "薩身，諸女天身極自柔軟狀如天女，於彼便",
    "T04n0212_014:0686b28": "生欲想愛想。時菩薩便作是念：『設彼五人給",
    "T04n0212_014:0686b29": "使我，不捨吾去者，何由使此女以油塗吾身？』",
    "T04n0212_014:0686c01": "爾時菩薩便興恚想亦興害想，二垢和同於",
    "T04n0212_014:0686c02": "中便生害想。爾時菩薩復生是念：『我今已生",
    "T04n0212_014:0686c03": "欲想，自損亦損他人，二事俱損。自損者，諸",
    "T04n0212_014:0686c04": "善功德盡捨而去，是謂自損。云何損他人？若",
    "T04n0212_014:0686c05": "食他信施，衣被飯食床臥具病瘦醫藥，不能",
    "T04n0212_014:0686c06": "消化，遂增塵勞不獲果實眾德有闕，是謂損",
    "T04n0212_014:0686c07": "他也。取要言之，二垢和同者便生害想。是",
    "T04n0212_014:0686c08": "時，菩薩厭患二事，求滅不善想，以忍之力降",
    "T04n0212_014:0686c09": "魔勞怨，永棄亂想不生惡念，速成道果。』」是故",
    "T04n0212_014:0686c10": "說，三觀為轉念也。逮獲無上道者，云何為無",
    "T04n0212_014:0686c11": "上道？所謂無上道者，答曰：「志求出要，無欲",
    "T04n0212_014:0686c12": "想無恚想。」是故說，三觀為轉念也。逮獲無上",
    "T04n0212_014:0686c13": "道者，菩薩坐樹王下，棄三十四意，成無上",
    "T04n0212_014:0686c14": "道。所謂無上道者，出過世間天人上，三千大",
    "T04n0212_014:0686c15": "千剎土蜎飛蠕動之類，於中最上無有過者。",
    "T04n0212_014:0686c16": "如彼契經所說，七微為一忽，所謂微者，不",
    "T04n0212_014:0686c17": "長不短，不圓不方，不高不下，無形不可覩，",
    "T04n0212_014:0686c18": "非眼識所攝。所以然者，以其微細不可見故，",
    "T04n0212_014:0686c19": "唯有轉輪聖王、補處菩薩、賢聖天眼通者，乃",
    "T04n0212_014:0686c20": "能見耳。正使有法過此極微細者，如來通",
    "T04n0212_014:0686c21": "達即覺即知。是故說，逮獲無上道也。得三除",
    "T04n0212_014:0686c22": "三窟者，住于四禪入清淨定，不興想著結使",
    "T04n0212_014:0686c23": "疾滅，係意不忘進修不懈，遊志三四專一除",
    "T04n0212_014:0686c24": "結，是故說，得三除三窟也。無量修念持者，",
    "T04n0212_014:0686c25": "住初禪地思惟念持，或於四禪，攝內外法",
    "T04n0212_014:0686c26": "亦有念持。初禪內有不定想，有覺有觀熾",
    "T04n0212_014:0686c27": "燃似火焚燒法體，外有不定想為火所燒。二",
    "T04n0212_014:0686c28": "禪內有不定想意愛似水，外有不定想為水",
    "T04n0212_014:0686c29": "所漬。第三禪內有不定想猶風有出入息，",
    "T04n0212_014:0687a01": "外有不定想便為風所動。第四禪中內無不",
    "T04n0212_014:0687a02": "定想，不為外法所攝。已得念護，除內不定想",
    "T04n0212_014:0687a03": "無量者，於諸初禪地無量地種所係，入此三",
    "T04n0212_014:0687a04": "昧定者亦復如茲，無量無限不可稱計阿僧",
    "T04n0212_014:0687a05": "祇人成就眾行，是故說，無量修念持也。",
    "T04n0212_014:0687a06": "能除三有垢，　　攝定用縛意，",
    "T04n0212_014:0687a07": "智慧禪定力，　　己定攝外亂。",
    "T04n0212_014:0687a08": "能除三有垢者，從欲界至色界無色界，名曰",
    "T04n0212_014:0687a09": "眾垢之室，眾生所居處也。能求巧便離三有",
    "T04n0212_014:0687a10": "者，是謂上尊道出過三界，是故說，能除三有",
    "T04n0212_014:0687a11": "垢也。攝定用縛意者，不使麁心遊逸在外，",
    "T04n0212_014:0687a12": "恒專心意不令外色得便，由其三昧難沮壞",
    "T04n0212_014:0687a13": "故，是故說，攝定用縛意也。智慧禪定力者，",
    "T04n0212_014:0687a14": "以智慧利戟無所不任，斷諸結使盡其源本，",
    "T04n0212_014:0687a15": "是故說，智慧禪定力也。己定攝外亂者，己身",
    "T04n0212_014:0687a16": "入定能攝外人，是故說，己定攝外亂也。",
    "T04n0212_014:0687a17": "積善得善行，　　處處得名譽，",
    "T04n0212_014:0687a18": "逮賢聖八品，　　修道甘露果。",
    "T04n0212_014:0687a19": "積善得善行者，夫欲學道當用漸漸，如初禪",
    "T04n0212_014:0687a20": "所行二禪所行三禪為妙，三禪所行四禪為",
    "T04n0212_014:0687a21": "妙，是故說、積善得善行也。處處得名譽者，如",
    "T04n0212_014:0687a22": "彼晝度樹。契經所說，忉利諸天遙觀世間，某",
    "T04n0212_014:0687a23": "村某落某甲弟子以信堅固，出家學道剃除",
    "T04n0212_014:0687a24": "鬚髮著三法衣，生死已盡，所作已辦，梵行",
    "T04n0212_014:0687a25": "已立，更不受胎，如實知之。是故說。處處得",
    "T04n0212_014:0687a26": "名譽也。逮賢聖八品者，如彼學人一趣賢聖",
    "T04n0212_014:0687a27": "八品道，滅盡泥洹無為無作，是故說，逮賢聖",
    "T04n0212_014:0687a28": "八品也。修道甘露果者，彼修行人躬自行",
    "T04n0212_014:0687a29": "道，欲至無上安隱之處，服食甘露無終無始。",
    "T04n0212_014:0687b01": "所謂甘露者，滅盡泥洹是。若有學人得至彼",
    "T04n0212_014:0687b02": "者，不生不老不病不死，是故說，修道甘露",
    "T04n0212_014:0687b03": "果也。",
    "T04n0212_014:0687b04": "14 利養品1出曜經利養品第十四",
    "T04n0212_014:0687b05": "芭蕉以實死，　　竹蘆實亦然，",
    "T04n0212_014:0687b06": "駏驉坐妊死，　　士以貪自喪。",
    "T04n0212_014:0687b07": "昔佛在羅閱城竹園加蘭陀所。爾時有比丘",
    "T04n0212_014:0687b08": "名曰調達，聰明廣學，十二年中坐禪入定心",
    "T04n0212_014:0687b09": "不移易，十二頭陀初不缺減，起不淨觀了出",
    "T04n0212_014:0687b10": "入息，世間第一法乃至頂法一一分別，所誦",
    "T04n0212_014:0687b11": "佛經六萬，象載不勝。後意轉轉退，漸生惡",
    "T04n0212_014:0687b12": "念，意望供養深著世利。往至世尊所，頭面",
    "T04n0212_014:0687b13": "禮足在一面立，須臾退坐前白佛言：「唯然世",
    "T04n0212_014:0687b14": "尊！願說神足之道，我聞此已當善修行，使",
    "T04n0212_014:0687b15": "我得神足已，遊至他方處處教化。」爾時世尊",
    "T04n0212_014:0687b16": "告調達比丘曰：「汝今且置神足，何不學四非",
    "T04n0212_014:0687b17": "常：非常義、苦義、空義、無我之義？」是時，調達比",
    "T04n0212_014:0687b18": "丘便生此念：「如來所以不與我說神足義者，",
    "T04n0212_014:0687b19": "恐有勝己耻在不如。」調達即捨如來，往至舍",
    "T04n0212_014:0687b20": "利弗所，白舍利弗言：「唯然賢者！願為我說",
    "T04n0212_014:0687b21": "神足之道，我聞此已當善修行，使我得神足",
    "T04n0212_014:0687b22": "已，遊至他方處處教化。」爾時舍利弗謂調達",
    "T04n0212_014:0687b23": "比丘曰：「汝今且置神足，復用學為？何不修",
    "T04n0212_014:0687b24": "四非常：非常義、苦義、空義、非身之義？」時調達",
    "T04n0212_014:0687b25": "比丘內自思惟：「此舍利弗比丘者，自稱智慧",
    "T04n0212_014:0687b26": "第一；如吾觀之，猶如螢火比於日月。吾所誦",
    "T04n0212_014:0687b27": "習無與等者，猶尚不解神足之道，況復舍利",
    "T04n0212_014:0687b28": "弗比丘豈能解乎？」即便捨去至大目揵連所，",
    "T04n0212_014:0687b29": "語目連曰：「吾聞族姓子，神德無量神足變化",
    "T04n0212_014:0687c01": "無所罣礙，願為我說神足道。我聞此已奉而",
    "T04n0212_014:0687c02": "修行，遊至他方處處教化。」目連語比丘曰：「止",
    "T04n0212_014:0687c03": "止調達！何用此神足道為？吾聞始行之人，先",
    "T04n0212_014:0687c04": "學四非常，苦義空義非身之義，復當精修四",
    "T04n0212_014:0687c05": "禪，爾乃得神足道耳。」調達聞已即興恚怒：",
    "T04n0212_014:0687c06": "「此目連者，自誇神足無與等者，所以不與我",
    "T04n0212_014:0687c07": "說神足道者，恐神足有勝，如我若得神足，彼",
    "T04n0212_014:0687c08": "便無有名譽，是故不與我說神足道耳。」調",
    "T04n0212_014:0687c09": "達比丘內自思惟：「吾今在在處處學神足道，",
    "T04n0212_014:0687c10": "人皆不肯教我。吾自有弟，名曰阿難，多聞",
    "T04n0212_014:0687c11": "博學眾德具足，大慈四等無所不覆，明古知",
    "T04n0212_014:0687c12": "今三世通達，吾今當往問神足道，設授我",
    "T04n0212_014:0687c13": "者當善修行。」是時，調達便至尊者阿難所，語",
    "T04n0212_014:0687c14": "阿難曰：「吾聞卿善解神足之道，可與吾說，",
    "T04n0212_014:0687c15": "吾得神足已，遊至他方處處教化。」是時，阿難",
    "T04n0212_014:0687c16": "便與說神足之道。調達聞已，在閑靜處，專",
    "T04n0212_014:0687c17": "心一意以麤入微，復從微起還至於麤，以心",
    "T04n0212_014:0687c18": "舉身以身舉心，身心俱合漸漸離地，初如胡",
    "T04n0212_014:0687c19": "麻轉如胡桃漸離於地，從地至床、從床至屋、",
    "T04n0212_014:0687c20": "從屋至空，在虛空中作十八變涌沒自由，身",
    "T04n0212_014:0687c21": "上出火身下出水，身下出火身上出水，東出",
    "T04n0212_014:0687c22": "西沒西出東沒，四方皆爾，或分身無數還合",
    "T04n0212_014:0687c23": "為一。是時，調達復作是念：「吾今已得神足，石",
    "T04n0212_014:0687c24": "壁皆過無所罣礙。吾今寧可化作嬰孩小兒，",
    "T04n0212_014:0687c25": "形貌端正頭上五處面如桃華，在阿闍世太",
    "T04n0212_014:0687c26": "子膝上，或笑或號現嬰兒能。」然太子阿闍",
    "T04n0212_014:0687c27": "世獨知是調達身，終日翫弄無有厭足，或嗚",
    "T04n0212_014:0687c28": "嗽唾或擎身傳左右手中。時太子阿闍世內",
    "T04n0212_014:0687c29": "自思惟：「調達神足勝彼瞿曇沙門，能作無數",
    "T04n0212_014:0688a01": "變化。」時，阿闍世日給五百釜食，隨時供養不",
    "T04n0212_014:0688a02": "令有乏。爾時眾多比丘，見阿闍世太子日給",
    "T04n0212_014:0688a03": "五百釜食供給調達，共相率合往至世尊所，",
    "T04n0212_014:0688a04": "頭面禮足白世尊言：「向者人間分越，見阿闍",
    "T04n0212_014:0688a05": "世供給調達五百釜食。」爾時世尊告諸比丘：",
    "T04n0212_014:0688a06": "「汝等諸人勿興斯意，貪利調達供養。所以然",
    "T04n0212_014:0688a07": "者，調達所得供養，自陷於罪亦陷他人，墮",
    "T04n0212_014:0688a08": "於深罪二俱墮罪。比丘當知！所謂自陷罪者，",
    "T04n0212_014:0688a09": "猶如彼芭蕉樹，愚人求實不能尅獲，竹蘆亦",
    "T04n0212_014:0688a10": "復如是，駏驉懷妊二命俱喪，夫士貪貨後",
    "T04n0212_014:0688a11": "自喪亡。調達比丘亦復如是，貪著利養，由",
    "T04n0212_014:0688a12": "此利養自致喪亡。」佛告比丘：「今當為汝說譬，",
    "T04n0212_014:0688a13": "智者以譬喻自解。昔有群鷲遊在深山各各",
    "T04n0212_014:0688a14": "孚乳，鷲告其雛曰：『汝若學飛玄在虛空，見",
    "T04n0212_014:0688a15": "地如槃慎勿上過。所以然者，上有隨藍風，",
    "T04n0212_014:0688a16": "傷害於汝，頭腦支節各在異處。』時雛兒不隨",
    "T04n0212_014:0688a17": "父母教誡，飛越過量，為風所吹喪命，支節",
    "T04n0212_014:0688a18": "異處。汝等比丘勿興斯意，調達比丘如是受",
    "T04n0212_014:0688a19": "殃近在不遠。比丘復當知之，猶如群龜告語",
    "T04n0212_014:0688a20": "諸子：『汝等自護莫至某處，彼有獵者備獲汝",
    "T04n0212_014:0688a21": "身分為五分。』時諸龜子不隨其教，便至其",
    "T04n0212_014:0688a22": "處共相娛樂，便為獵者所獲。或有安隱還得",
    "T04n0212_014:0688a23": "歸者，龜問其子：『汝等為從何來？不至彼處",
    "T04n0212_014:0688a24": "乎？』子報父母：『我等相將至彼處觀，不見獵",
    "T04n0212_014:0688a25": "者唯覩長綫而追我後。』龜語其子：『此綫逐汝",
    "T04n0212_014:0688a26": "後者，由來久矣，非適今也。汝先祖父母皆由",
    "T04n0212_014:0688a27": "此綫而致喪亡。』諸比丘當知！猶如野狐，晝",
    "T04n0212_014:0688a28": "夜伺求大便，畜獸糞除已自食訖，復自於此",
    "T04n0212_014:0688a29": "大便而去。調達比丘貪致供養亦復如是，已",
    "T04n0212_014:0688b01": "自陷罪復陷他人。諸比丘莫貪著供養，如彼",
    "T04n0212_014:0688b02": "調達比丘。復引喻來，昔大月支國風俗常儀，",
    "T04n0212_014:0688b03": "要當酥煎麥食猪，時宮馬駒謂其母曰：『我",
    "T04n0212_014:0688b04": "等與王致力，不計遠近皆赴其命，然食以草",
    "T04n0212_014:0688b05": "芻飲以潦水。』馬告其子：『汝等慎勿興此意，羨",
    "T04n0212_014:0688b06": "彼酥煎麥耶？如是不久自當現驗。』時逼節會",
    "T04n0212_014:0688b07": "新歲垂至，家家縛猪投於濩湯舉聲號喚，馬",
    "T04n0212_014:0688b08": "母告子：『汝等頗憶酥煎麥不乎？欲知證驗可",
    "T04n0212_014:0688b09": "往觀之。』諸馬駒等知之審然，方知前𠎝為不",
    "T04n0212_014:0688b10": "及也，雖復食草，時復遇麥，讓而不食。」時諸",
    "T04n0212_014:0688b11": "比丘白世尊曰：「調達為人，其德云何，乃能",
    "T04n0212_014:0688b12": "致斯供養？」佛告比丘：「汝等莫興意貪著利養，",
    "T04n0212_014:0688b13": "如是不久自當見調達現驗之事。」爾時世尊",
    "T04n0212_014:0688b14": "觀察此義，為後世眾生示現大明，亦使正法",
    "T04n0212_014:0688b15": "久存於世，爾時世尊處在大眾而說斯偈：",
    "T04n0212_014:0688b16": "出曜經卷第十四"
}