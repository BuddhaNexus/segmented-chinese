{
    "X78n1552_005:0413c06": "修西聞見錄卷五",
    "X78n1552_005:0413c08": "東土　雞園偶　集",
    "X78n1552_005:0413c09": "序葉涵虗往生(儀徵)徐　子",
    "X78n1552_005:0413c10": "聞之玉尺曰。有一童女。修行淨土而去之獨早者。為",
    "X78n1552_005:0413c11": "葉涵虗。未嘗見其人。於高居士處得其消息。噫。玉尺",
    "X78n1552_005:0413c12": "未見。豈獨涵虗乎。玉虗子環真子正覺子等皆若見",
    "X78n1552_005:0413c13": "若不見也。童女中。若其孝若素貞若蓮生等。欲見未",
    "X78n1552_005:0413c14": "得見也。信芳在中蓮約等。死生能得力。而目前渺不",
    "X78n1552_005:0413c15": "相知也。吾知玉尺之為人。言近而旨遠。殆非為一人",
    "X78n1552_005:0413c16": "而發也。然涵虗去。而童女之繼起而去者。有數十人。",
    "X78n1552_005:0413c17": "則涵虗之蹤。幾幾乎第一矣。",
    "X78n1552_005:0413c18": "團扇題詩記為韻之作童葆澂",
    "X78n1552_005:0413c19": "韻之。漢軍于氏女。父翰卿。以知府候補江南。為兩淮",
    "X78n1552_005:0413c20": "運使書局提調。玉尺於同治八年。訪方君俊薛君壽",
    "X78n1552_005:0413c21": "於書局。翰卿約會食焉。及期往。出紈扇示之曰。此圓",
    "X78n1552_005:0413c22": "光中。乃予女韻之十三歲往生背面像也。為畫僧某",
    "X78n1552_005:0413c23": "手筆。今請刻經僧題之。玉尺遂作序偈遺之而去。有",
    "X78n1552_005:0413c24": "摹其扇以示諸道場老幼。聞風而起者。實不乏人。而",
    "X78n1552_005:0414a01": "能德初王神遇。乃皆以童女十三歲念佛而逝。若繼",
    "X78n1552_005:0414a02": "迹焉。則其機甚靈妙矣。韻之始生。父夢滿天霞光。故",
    "X78n1552_005:0414a03": "小字霞官。三五歲即不食葷血。且慈仁戒殺。其性然",
    "X78n1552_005:0414a04": "也。七八歲。即與諸兄弟別異器用。翰卿故取其帕以",
    "X78n1552_005:0414a05": "拭面。韻之不敢言。亦遂不用此帕也。幼字梁。卒之年。",
    "X78n1552_005:0414a06": "春日。梁有信云。俟韻之十五歲來親迎。韻之聞之。慘",
    "X78n1552_005:0414a07": "然不樂。遂無人敢言者。或有人誤舉梁字。亦終日不",
    "X78n1552_005:0414a08": "食。遂長悒悒。病於泰州。以六月某日坐而向西。喃喃",
    "X78n1552_005:0414a09": "念佛。預言時日。及逝。期不爽云。",
    "X78n1552_005:0414a10": "題詩說何琴軒",
    "X78n1552_005:0414a11": "十三歲女往生圖。羅衣雙髻。背像現於圓光中。有",
    "X78n1552_005:0414a12": "人題一絕。末二句云。傳得往生真面目。箇中消息",
    "X78n1552_005:0414a13": "幾人知。圖不現面目。而詩云傳得面目。亦庶幾不",
    "X78n1552_005:0414a14": "死於句下者。",
    "X78n1552_005:0414a15": "童女中殉難者。以年近各省忠義錄而論。釆不勝",
    "X78n1552_005:0414a16": "釆。但未必一一生平修淨土。故此書未能登入。有",
    "X78n1552_005:0414a17": "志者釆為一書另行。亦有功於世之作也。",
    "X78n1552_005:0414a18": "陶十三齡入水陸道場說(江都)吳小泉",
    "X78n1552_005:0414a19": "有淨土之因而不免於遇之惡。亦世運所拘。而人",
    "X78n1552_005:0414a20": "生之每有。激清風而起壯志。小兒女事耶。而何以",
    "X78n1552_005:0414a21": "小兒女之往生能自決也。讀天下忠義節烈各書。",
    "X78n1552_005:0414a22": "童女之自奮以全其節。而清奇濃澹之各極其致",
    "X78n1552_005:0414a23": "者。有數百千名而未盡。陶女。鎮江人。殉於揚。不由",
    "X78n1552_005:0414a24": "官書。而先達於玉尺之水陸壇場。得染香光。首趨",
    "X78n1552_005:0414b01": "淨土。亦遇之不可及哉。",
    "X78n1552_005:0414b02": "圓淨子記程宇光",
    "X78n1552_005:0414b03": "圓淨。浙江武林人。父某。呂四場官。生八子。多信佛",
    "X78n1552_005:0414b04": "者。其第五子名原。當玉尺在家時。為弟子。玉尺往",
    "X78n1552_005:0414b05": "來裏河。高原引至其家。有兩人出拜稱弟子。一妙",
    "X78n1552_005:0414b06": "淨。一即圓淨也。玉尺子初與語。有順而無難也。三",
    "X78n1552_005:0414b07": "年不見。圓淨已嶄然見頭角矣。精神向往。頗在海",
    "X78n1552_005:0414b08": "天。舛錯之機。現而不果。留滯海陵者一二年而卒。",
    "X78n1552_005:0414b09": "卒之時。圓淨灑然清。毅然精進。有英氣焉。或曰。以",
    "X78n1552_005:0414b10": "病瀉死。或曰。曾受戒於光孝寺。名望日起。往往有",
    "X78n1552_005:0414b11": "人過訪之。娑婆幻影。不足記也。",
    "X78n1552_005:0414b12": "高大願事述程宇光",
    "X78n1552_005:0414b13": "玉尺之詣高氏也。妙益子引之。圓妙二淨出而拜",
    "X78n1552_005:0414b14": "之。大願知之。未久而妙益子傳語。請代誦行願品",
    "X78n1552_005:0414b15": "十卷。既誦之矣。未久而大願死。噫。其前知邪。相託",
    "X78n1552_005:0414b16": "之深。如張氏子。而無眾人之隔也。行願之詞曰。能",
    "X78n1552_005:0414b17": "於十方大苦海中。拔濟眾生。令其出離。皆得往生",
    "X78n1552_005:0414b18": "阿彌陀佛極樂世界。大願以身世為苦。託玉尺循",
    "X78n1552_005:0414b19": "誦十卷。其銳志往生也必矣。",
    "X78n1552_005:0414b20": "在中銘冒同慶",
    "X78n1552_005:0414b21": "許五女。不知其名。高廉道許道身之女也。女已字",
    "X78n1552_005:0414b22": "人。不樂有家。長穆然深思。有出世之志。忽病。病則",
    "X78n1552_005:0414b23": "不起。此超然於淨業故歟。其從父姊悟源。童真入",
    "X78n1552_005:0414b24": "佛。至今猶在也。同治七年冬。玉尺為其說冥戒。名",
    "X78n1552_005:0414c01": "之曰在中。銘曰。",
    "X78n1552_005:0414c02": "　其中何所有　　而曰在其中　　蓮花第一枝",
    "X78n1552_005:0414c03": "　青青耐秋風",
    "X78n1552_005:0414c04": "記聖全事蹟蔣元亮",
    "X78n1552_005:0414c05": "長白覺羅聖全。童女也。得玉尺之書於其姊善女",
    "X78n1552_005:0414c06": "人善一之手。好之。其卒也。數千里之遙。將百日。信",
    "X78n1552_005:0414c07": "適至衢道署。玉尺為之督佛事。且說十[糸-八]以暢寫",
    "X78n1552_005:0414c08": "花嚴之神明。葢同治七年秋也。聖全靈靈之神。清",
    "X78n1552_005:0414c09": "清之境。皎皎之志。落落之踪。真不可及哉。玉尺之",
    "X78n1552_005:0414c10": "書。論修西之事者也。",
    "X78n1552_005:0414c11": "孫懷子讚(如皋)蔣元亮",
    "X78n1552_005:0414c12": "噫。德休死。貞專墮。山河大地千萬里。一顆明珠照不",
    "X78n1552_005:0414c13": "破。獨有龍川旋氏使女孫懷子。打碎牢關。快得一死。",
    "X78n1552_005:0414c14": "有心人聞之心歡喜。百年駒隙。何處是安然。昔年手",
    "X78n1552_005:0414c15": "種花千朵。今日誰開第一蓮。不是蓮花心太苦。只因",
    "X78n1552_005:0414c16": "攀折太無主。赤白青黃妙妙音。橫風吹斷西方路。西",
    "X78n1552_005:0414c17": "方路。爾獨歸。非兩翼。心能飛(臨死。特以數珠挂頸。手持之)。",
    "X78n1552_005:0414c18": "上海烈女論蔣元亮",
    "X78n1552_005:0414c19": "以童女之身。而為強暴之所侵逼。固天壤之極哀。",
    "X78n1552_005:0414c20": "而神明之所共憤。吾人欲合虗空法界。作金剛秘",
    "X78n1552_005:0414c21": "密之一隻手。而全護之矣。乃又出於為惡婦之所",
    "X78n1552_005:0414c22": "逼。以驅而納諸橫流黑水之中。弱女心光。圓月也。",
    "X78n1552_005:0414c23": "一落影則全相都散。驚風闢水。半空雷雲。而月輪",
    "X78n1552_005:0414c24": "不動。真佛子哉。受刃之奇。往生之助。嗚呼。真淨土",
    "X78n1552_005:0415a01": "哉。",
    "X78n1552_005:0415a02": "琳誄(泰州)孫靈波",
    "X78n1552_005:0415a03": "寶新。丹徒嚴氏女。本名琳。卒於丹陽冰清橋之宅。",
    "X78n1552_005:0415a04": "年未及二十也。平日心怯而志專。神靈而體薄。既",
    "X78n1552_005:0415a05": "字於何。不樂有家。精心以入佛。父母徘徊之。寶新",
    "X78n1552_005:0415a06": "恐不免於人間事。日夜憂愁。年餘。病不能起。自言",
    "X78n1552_005:0415a07": "工力懈。無以對三寶。玉尺傳語慰之。然以父母未",
    "X78n1552_005:0415a08": "能轉計。於口無所言。而心則決於一死。遂不起矣。",
    "X78n1552_005:0415a09": "噫。人之入於世者多矣。而逃世相者亦復不易。寶",
    "X78n1552_005:0415a10": "新誓以童真修。死於童真。復何憾焉。猶記某年佛",
    "X78n1552_005:0415a11": "七之音。至今琅琅在耳。誄曰。蒼蒼者天。渺渺者佛。",
    "X78n1552_005:0415a12": "膽怯心爭。終年兀兀。依依孺子。何嘗不靈。來趨樓",
    "X78n1552_005:0415a13": "閣。水月天星(鏡影鐘聲內另有傳)。",
    "X78n1552_005:0415a14": "如願論(常熟)程松嚴",
    "X78n1552_005:0415a15": "可惜哉英靈之坐困也。日覩芳華零落而不可收",
    "X78n1552_005:0415a16": "拾者滿於自前。故菩薩低眉。有不忍坐視之象。然",
    "X78n1552_005:0415a17": "而無可如何也。逮事機舛錯。猶能收拾於臨終。則",
    "X78n1552_005:0415a18": "歸馬殘旗。珍逾拱璧。世豈無破格憐才者。何以抱",
    "X78n1552_005:0415a19": "大悲之心。無大悲之用。非如願負。負如願邪。如願",
    "X78n1552_005:0415a20": "陳氏第六女。字李。夫死而奔喪。偃蹇數年以至於",
    "X78n1552_005:0415a21": "死。十年前之如願。英氣卓然也。十年後之如願。暮",
    "X78n1552_005:0415a22": "氣頹然也。至於天性不忘。終如本願。雖未能出而",
    "X78n1552_005:0415a23": "大利於人。猶得先赴虗空樓閣。為水陸之賓。亦可",
    "X78n1552_005:0415a24": "謂實不負名名不負實哉。臨去洒然。無多付囑。故",
    "X78n1552_005:0415b01": "知其漸入真宗矣。",
    "X78n1552_005:0415b02": "翡翠骨頭記(常熟)童葆澂",
    "X78n1552_005:0415b03": "陳靈開。蓮語之第二女也。語欲送入海天為法侶。以",
    "X78n1552_005:0415b04": "路遠未來。亦能作詩。與姊靈復。同留遺墨在焉。乙亥",
    "X78n1552_005:0415b05": "年六月十一日。夢入冥。見三法司與之言修行事甚",
    "X78n1552_005:0415b06": "悉。法司忽以劍畫地為深坑。命之跳。跳去即見花嚴",
    "X78n1552_005:0415b07": "境界。彌勒云。我半月來。已換汝一副翡翠骨頭也。明",
    "X78n1552_005:0415b08": "日疾。遂但飲水。至期午刻。見韋馱來。遂落髮坐堂中。",
    "X78n1552_005:0415b09": "自誦彌陀經。持珠念佛而去。或疑化為靈禽也。玉尺",
    "X78n1552_005:0415b10": "曰。此樓閣中人也。翡翠二字。見樓閣懺中。同治辛未",
    "X78n1552_005:0415b11": "寄玉尺書。中有一截句云。一念彌陀萬境真。含靈全",
    "X78n1552_005:0415b12": "顯鏡心輪。泠泠寶脈華開好。樓閣虗空萬劫春。故知",
    "X78n1552_005:0415b13": "其兆。已見乎詞。",
    "X78n1552_005:0415b14": "周靈開小記(如皋)蔣元亮",
    "X78n1552_005:0415b15": "靈開。邗江周女。有病。坐臥於室中。神明之地。若與",
    "X78n1552_005:0415b16": "善知識遇。然不能拜。但稱之曰師。自述以告人。既",
    "X78n1552_005:0415b17": "而悔之。曰。生死大事也。顯密權機也。有益身心。何",
    "X78n1552_005:0415b18": "必告人。故人不知其詳。年餘遂逝。",
    "X78n1552_005:0415b19": "徐靈初(常熟)童寶靜",
    "X78n1552_005:0415b20": "徐靈初。泰州姜堰人也。年十三四。見玉尺。求依三",
    "X78n1552_005:0415b21": "寶。心純而氣靜。每欲赴海天精舍。與諸童女慶元",
    "X78n1552_005:0415b22": "初蓮蓮澄慈本等結往生淨土願。為境所牽。不得",
    "X78n1552_005:0415b23": "往。猝然病死。葢厄於魔境而不能自伸者。童女最",
    "X78n1552_005:0415b24": "多也夫。",
    "X78n1552_005:0415c01": "靈復傳略(常熟)童葆澂",
    "X78n1552_005:0415c02": "靈復。同邑陳氏長女。父早卒。母蓮語。妹靈開。皆信佛",
    "X78n1552_005:0415c03": "門。復獨秀出如天人。年十五。聯姻未就。遇善知識某",
    "X78n1552_005:0415c04": "公至。力救之。保其慧命。性絕慧。雞園水陸主法案所",
    "X78n1552_005:0415c05": "用通論本一二三四卷。其手錄也。能詩。工於念佛。曾",
    "X78n1552_005:0415c06": "與玉尺子商量念佛音聲有契。名之曰真。俄而不得",
    "X78n1552_005:0415c07": "見者三年而死。其詳具見靈復哀詞中。以久病。於光",
    "X78n1552_005:0415c08": "緒元年十一月逝。自云聞天樂鳴空。年方二十(復有自題",
    "X78n1552_005:0415c09": "所書水陸通論二截句。見鏡影鐘聲。同治辛未寄玉尺一首云。大體從來未易原。含靈曲折況難言。心如明鏡",
    "X78n1552_005:0415c10": "涵燈影。地角天涯總不暄。亦可見其用心之苦矣若海天之真子哀詞。萬玉哀鳴。有心人不能卒讀)。",
    "X78n1552_005:0415c11": "神遇願(無錫)余　治",
    "X78n1552_005:0415c12": "神遇。江都王氏女。居謝家橋。年十三。曾與同人發淨",
    "X78n1552_005:0415c13": "土蓮花虗空樓閣之願。玉尺證明焉。忽一日病。不一",
    "X78n1552_005:0415c14": "日而死。見於母之夢。母問汝何往。能得人身乎。答曰。",
    "X78n1552_005:0415c15": "我有願在師前。終不受世間輪迴身也。噫。其生平操",
    "X78n1552_005:0415c16": "作如成人。能代母勞。賢而且孝。姪女靈生。亦志向不",
    "X78n1552_005:0415c17": "俗云。",
    "X78n1552_005:0415c18": "德初哀詞石　麟",
    "X78n1552_005:0415c19": "德初。江都熊秉悳之女。字於方。刻經處之分設於",
    "X78n1552_005:0415c20": "如皋東門外也。曾即其寓宅之前賃屋焉。一日有",
    "X78n1552_005:0415c21": "小兒女捧蘋婆果一盤。囑玉尺代為供佛。玉尺心",
    "X78n1552_005:0415c22": "異之。越明年。其家人遂請入宅中。為二人說歸依。",
    "X78n1552_005:0415c23": "其小兒秉德子某。其小女即德初也。是時年才十",
    "X78n1552_005:0415c24": "二。告之以誦持。謹記之。聞其家人言。德初慈且孝",
    "X78n1552_005:0416a01": "云。明年。刻經處將移南門內。既遷其物。七日而德",
    "X78n1552_005:0416a02": "初病。宛轉數月。遂不起。玉尺將由如皋赴揚。猶未",
    "X78n1552_005:0416a03": "發。前一夕而德初逝。又自言精神相依。望度甚切。",
    "X78n1552_005:0416a04": "三呼玉尺而致意焉。可感也。詞曰。",
    "X78n1552_005:0416a05": "　第一安心　　死為上策　　有不死者　　更是何物",
    "X78n1552_005:0416a06": "徐妙淨哀詞(并序)(常熟)童寶靜",
    "X78n1552_005:0416a07": "一行旅雁渡江時。十二闌干玉滿枝。淨極不知春",
    "X78n1552_005:0416a08": "意煖。清涼猶唱卷中詞。玉尺何為而作也。非為聞",
    "X78n1552_005:0416a09": "妙淨之亡乎。妙淨身小而志清。境仄而神安。遇奇",
    "X78n1552_005:0416a10": "而迹快。隨母在安節局。年二十矣。不放成人衣。衣",
    "X78n1552_005:0416a11": "如小兒裝。自言年方十數。噫。彼之自護童身而以",
    "X78n1552_005:0416a12": "長大為患也久矣。玉尺屢叩其祈向。妙淨首肎。而",
    "X78n1552_005:0416a13": "旁觀以為未然。猶昨日事也。而妙淨已離其夫之",
    "X78n1552_005:0416a14": "家。已去其身之命。已完其空之神。天亦成之。人亦",
    "X78n1552_005:0416a15": "順之。若空中神明之護助者。益以嘆人心之靈為",
    "X78n1552_005:0416a16": "不可測也。作哀詞曰。吾不哀死者之去也。哀生者",
    "X78n1552_005:0416a17": "之弗如。吾不哀逝者之短也。哀存者之永涉此長",
    "X78n1552_005:0416a18": "途。音之哀兮如烏。淚之哀兮欲枯。心之哀兮如茶。",
    "X78n1552_005:0416a19": "哀我生之轤轤。愧妙淨之天珠。噫",
    "X78n1552_005:0416a20": "亢寶安頌石　麟",
    "X78n1552_005:0416a21": "寶安。泰州亢氏女也。母心源。姊寶真寶銘。皆信佛。偕",
    "X78n1552_005:0416a22": "其姪女遇泠。及王本泠。為童女修行之約。本泠之為",
    "X78n1552_005:0416a23": "人洒然天事。而清迥㧞俗。遇泠從容入佛。精進稍次",
    "X78n1552_005:0416a24": "焉。寶安度不及兩人。而銳志獨勝。初聞法歸依。即殷",
    "X78n1552_005:0416b01": "殷求入。玉尺於泰州城東樓土。見之者再。每有著作",
    "X78n1552_005:0416b02": "寄示之。率能披閱記憶。或舉大義以示同人。自紫雲",
    "X78n1552_005:0416b03": "德霖而下。能精心讀書者。安其一矣。心源死。寶安病。",
    "X78n1552_005:0416b04": "見童女四人來坐談。並招之遊。後又見其來。遂不起。",
    "X78n1552_005:0416b05": "念佛之心。猶平日也。初。寶安有重病。聞念佛聲。則快",
    "X78n1552_005:0416b06": "然無痛苦。惜未能深深入理。寫花嚴法界之精神。故",
    "X78n1552_005:0416b07": "臨終之際。揀別於仙佛之路者甚嚴。於上上三心。或",
    "X78n1552_005:0416b08": "未能融化。然可謂純心倚佛者矣。頌曰。",
    "X78n1552_005:0416b09": "　神何其通　　迹何其隔　　有新著書　　君以為食",
    "X78n1552_005:0416b10": "覺鴻傳(常熟)童寶靜",
    "X78n1552_005:0416b11": "生如德懷。死如慧本。年之長少不必同。而同於修",
    "X78n1552_005:0416b12": "修之遲速不必同。而同於淨。慧本拙乎哉。巧也巧",
    "X78n1552_005:0416b13": "則不必能上上。其自處於中之上下乎。有才同於",
    "X78n1552_005:0416b14": "德懷。年髣髴乎德懷。而一旦長往者。飛鴻度影。哀",
    "X78n1552_005:0416b15": "咽江流。令人發不忍人之心。於梁氏之女亢切矣。",
    "X78n1552_005:0416b16": "女名覺鴻。才十歲。能倍誦齋天所用一佛二十諸",
    "X78n1552_005:0416b17": "天頌。音節甚清婉。習五教說等書。未及終事。而卒",
    "X78n1552_005:0416b18": "於丁丑之十二月五日。年才十二。",
    "X78n1552_005:0416b19": "昌其孝讚(代玉尺作)童寶靜",
    "X78n1552_005:0416b20": "何以落落然而契也。何以斷斷然而係也。何以格",
    "X78n1552_005:0416b21": "格然而憶也。死為習死。生為習生。習氣能人之之",
    "X78n1552_005:0416b22": "生死。豈不能隔別人之平生。道在目前。人人不會。",
    "X78n1552_005:0416b23": "衣中有珠。孰知其貴。以為遲一念而無妨。而不知",
    "X78n1552_005:0416b24": "戈不屬於魯陽。以為通一語而未便。而不知機已",
    "X78n1552_005:0416c01": "過乎閃電。香消爐冷鳥聲闌。一卷空存天地間。未",
    "X78n1552_005:0416c02": "殉知己之葬。猶題私淑之銜。染香光。寄蓮位。音聲",
    "X78n1552_005:0416c03": "中。有三昧。",
    "X78n1552_005:0416c04": "馬靈義讚童寶靜",
    "X78n1552_005:0416c05": "孺子兀於病。見善更相依。相依在何處。中心一念",
    "X78n1552_005:0416c06": "微。宛然靈氣滿一掬。可憐擊碎玲瓏玉。宛然靈骨",
    "X78n1552_005:0416c07": "委一丘。可憐隔斷廣陵舟。飛過長江二百里。不見",
    "X78n1552_005:0416c08": "斯人見流水。月明千古長如此。本願寄彌陀。天涯",
    "X78n1552_005:0416c09": "水不波。",
    "X78n1552_005:0416c10": "周艶芳傳童寶靜",
    "X78n1552_005:0416c11": "艷芳。周某某公孫女也。僑寓江寧。光緒三年。年二十",
    "X78n1552_005:0416c12": "二矣。久慕淨修。持齋素。忽一日。家人定議。將以女許",
    "X78n1552_005:0416c13": "字某門。女聞之。若無事者然。而密作送終布衣悉備。",
    "X78n1552_005:0416c14": "四月三日。寓書於王女善靈之母。求寶塔圖等。書中",
    "X78n1552_005:0416c15": "字句。若將遠行。王猶未介意也。家人將於二十五日",
    "X78n1552_005:0416c16": "為女受聘。初九日先為女開齋。初八日。預命庖人購",
    "X78n1552_005:0416c17": "鰣魚。女知之。微笑而已。中飯畢。自言微疾。閉戶寢。久",
    "X78n1552_005:0416c18": "之不出。家人視之。已著新布朱履臥逝矣。面目青色。",
    "X78n1552_005:0416c19": "或曰吞毒而死也。妙嚴精舍。有人在三聖菴。聞此事。",
    "X78n1552_005:0416c20": "欲迎其魂歸為護法神。拈籤得許可告。又使善靈之",
    "X78n1552_005:0416c21": "母。詳述講往之由。於三寶前申祝。六月九日。迎神而",
    "X78n1552_005:0416c22": "祀之。以附於善妙龍李崆胴崔法珍分宜女之次。",
    "X78n1552_005:0416c23": "叢信芳讚(如皋)石　麟",
    "X78n1552_005:0416c24": "所遇者生身之父母兮。非此人之性耶。所寶者法",
    "X78n1552_005:0417a01": "身之光明兮。有同空之鏡耶。三百里內。一紙書中。",
    "X78n1552_005:0417a02": "何名何姓。言吉言凶。代白者邑中之繆。抱節者李",
    "X78n1552_005:0417a03": "堡之叢噫。吾知之矣。仙骨不凡塵。佛心無俗韵。顛",
    "X78n1552_005:0417a04": "倒大狂瀾。寫出無心定。無心定裏萬事休。蓮花香",
    "X78n1552_005:0417a05": "海。一任神遊。有時點破虗空界。飛上花嚴第一樓。",
    "X78n1552_005:0417a06": "鼠灘張女議蔣元亮",
    "X78n1552_005:0417a07": "有彌陀之妙心矣。而力未呈也。有彌陀之全體矣",
    "X78n1552_005:0417a08": "而用未充也。世人比比皆然。而張氏之女尤可惜。",
    "X78n1552_005:0417a09": "志在修則竟修耳。弗遂矣。而有待焉。猶可也。更迫",
    "X78n1552_005:0417a10": "之以死。天亦何心哉。人之故耶。己之故耶。照也未",
    "X78n1552_005:0417a11": "破。強自逃於境界之外。清流之潔。寄此童女身。尚",
    "X78n1552_005:0417a12": "足以風無盡重重之俗子。豈徒勵巾幗之志而已。",
    "X78n1552_005:0417a13": "李素貞讚童寶靜",
    "X78n1552_005:0417a14": "玲玲瓏瓏。不滯宗風。人境自隔。性量全通。有李素",
    "X78n1552_005:0417a15": "貞。生於常熟。不受風煙。宛如珠玉。所結契者。大般",
    "X78n1552_005:0417a16": "若經。其功未展。其心先靈。我思全藏。多兀於財。有",
    "X78n1552_005:0417a17": "力有願。尚不克諧。君雖已死。長護佛書。煙水百城。",
    "X78n1552_005:0417a18": "神明與俱。點化機宜。引緣來助。江北江南。一空一",
    "X78n1552_005:0417a19": "素(空謂天空)。",
    "X78n1552_005:0417a20": "劉寶仁傳(江都)熊潤生",
    "X78n1552_005:0417a21": "寶仁。儀徵劉氏女。幼頴悟。喜讀父書。父覺成。好黃老",
    "X78n1552_005:0417a22": "家言。晚年有悔心。復究心佛法。寶仁亦隨父兩轉。先",
    "X78n1552_005:0417a23": "受菩薩戒於某寺。後其母立貞孝菴。復依母出家。光",
    "X78n1552_005:0417a24": "緒丁丑春。感疾久之。自知不治。遂罄捨所藏。刻法輪",
    "X78n1552_005:0417b01": "懺以莊嚴淨土因。九月十九日。受沙彌尼戒。即於病",
    "X78n1552_005:0417b02": "榻前供佛像。起七念佛。眾既精勤。寶仁益感奮。至第",
    "X78n1552_005:0417b03": "三日亥時。於念佛聲中。加趺而去。年四十一。",
    "X78n1552_005:0417b04": "秋雲墓碣童寶靜",
    "X78n1552_005:0417b05": "噫。此紫雲飛之友金陵陳氏女秋雲墓也。貧病中",
    "X78n1552_005:0417b06": "年。欲同修而未逮。或時勉出與玉尺一見。見時示",
    "X78n1552_005:0417b07": "以虗空樓閣之詣。謂念佛之家。宜通淨士花嚴為",
    "X78n1552_005:0417b08": "一致。秋雲疑之。異日作書來問虗空樓閣之意。玉",
    "X78n1552_005:0417b09": "尺馳書答之。盈一卷。因濕重體虗。遂至不復起。噫。",
    "X78n1552_005:0417b10": "其講求之一念。猶新新也(一卷之書。名曰虗空樓閣。然屢屢刪增。不滯舊",
    "X78n1552_005:0417b11": "說也)。",
    "X78n1552_005:0417b12": "錄修一軼事石　麟",
    "X78n1552_005:0417b13": "修一。通州李氏女。字朱。十三歲而朱卒。修一誓守志。",
    "X78n1552_005:0417b14": "夫家不信之。曰。是幼稚何足徵。修一曰。若不信。我在",
    "X78n1552_005:0417b15": "母家守過十年乃來。果二十三而往。三十三而卒。",
    "X78n1552_005:0417b16": "修一作前生七於生死之際。戊寅夏日事也。遂卒於",
    "X78n1552_005:0417b17": "五月九日晡時。其生也。七月一日子時。",
    "X78n1552_005:0417b18": "其嫂修來。其隣修起。皆與修一母女先後入佛。",
    "X78n1552_005:0417b19": "時好好形色。人不料其死。忽使人請其父母至作別。",
    "X78n1552_005:0417b20": "先是數日不食。忽食粥。數日不語。忽言。初有汗。謂人",
    "X78n1552_005:0417b21": "曰。此時不能念佛名。俟稍定。果以汗解後。琅琅念佛",
    "X78n1552_005:0417b22": "而去。",
    "X78n1552_005:0417b23": "自言見蓮花二朵。人問何以二。答曰。我一我母一(修一",
    "X78n1552_005:0417b24": "兄。李漢卿淨土亦切)。",
    "X78n1552_005:0417c01": "童女哀詞(女幼失母。為周氏養媳。卒於戊寅夏)楚　客",
    "X78n1552_005:0417c02": "何其步清虗而直往兮。保一脈之天真。長離世之",
    "X78n1552_005:0417c03": "喧卑兮。問佛國之長春。羌母與女相依而不遠兮。",
    "X78n1552_005:0417c04": "(母卒數年耳)風聲流入乎玉尺之音輪。請從此修一行",
    "X78n1552_005:0417c05": "以成三密兮。與千靈萬秀示樓閣之童身。",
    "X78n1552_005:0417c06": "曹蓮生像讚記長　慶",
    "X78n1552_005:0417c07": "常熟曹氏女名蓮生。字於人。不樂也。好佛。二十餘。病",
    "X78n1552_005:0417c08": "卒。命工畫一童女形。道裝端坐。長指爪。握念珠。泠然",
    "X78n1552_005:0417c09": "如生。刻經處既設。有以此像乞玉尺題讚者。玉尺每",
    "X78n1552_005:0417c10": "向人言。此人似天道中人。吾為引魂魄入水陸道場。",
    "X78n1552_005:0417c11": "歸於大淨土。何以故。靈氣具足。必能應也。玉尺讚中。",
    "X78n1552_005:0417c12": "即以此意鼓舞其神明。且為其魂。先授菩薩戒。名曰",
    "X78n1552_005:0417c13": "寶詣。",
    "X78n1552_005:0417c14": "月善小記(寧波)周蓮慧",
    "X78n1552_005:0417c15": "(亡養媳李月善。母王氏攜。此女。屬蓮慧之妻曰。為君媳我無憾矣。遂育於周。於經呪喜誦習。不精世務。謂",
    "X78n1552_005:0417c16": "姑曰。大人何懇切於日用若此。光緒四年。年二十。夏五月。先吾母而卒。吾師玉尺閔之。為說冥戒。定法名",
    "X78n1552_005:0417c17": "曰好音。嗚呼殆將西歸也)。",
    "X78n1552_005:0417c18": "(石麟曰。此未與玉尺一面者也。次年春。玉尺為印所設經堂。則又為童女之可造者也。凝秀有神。曾一見",
    "X78n1552_005:0417c19": "玉尺。欲求開示而未及。同堪惋惜者歟)。",
    "X78n1552_005:0417c20": "曇影道人傳常熟吳寶叢",
    "X78n1552_005:0417c21": "嗚呼。死生之際大矣哉。自非了當大事去來自在者。",
    "X78n1552_005:0417c22": "必以信願持名。往生極樂為休息地。外此未有能解",
    "X78n1552_005:0417c23": "脫苦輪者也。曇影道人者。同邑張氏女。張氏世奉佛。",
    "X78n1552_005:0417c24": "有長洲彭氏風。道人年十三。即歸心淨土。禮玉尺師",
    "X78n1552_005:0418a01": "受三歸。名寶芳。玉尺器之。勸閱大藏未果。十六斷葷",
    "X78n1552_005:0418a02": "血。日課佛萬聲。十八得咯血疾。次年六月扶病受五",
    "X78n1552_005:0418a03": "戒。越二月。吉祥念佛而逝。時光緒九年八月十三日",
    "X78n1552_005:0418a04": "也。道人性溫靜。寡語言。不事女工。禪課之餘。手不釋",
    "X78n1552_005:0418a05": "卷。從兩兄討論內典。輒至夜分。讀華嚴法華圓覺諸",
    "X78n1552_005:0418a06": "經能解其義。又精研淨土十要。於台賢圓旨頗有會",
    "X78n1552_005:0418a07": "心。染疾時。誦大般若經至二百八十卷。恐不能卒業。",
    "X78n1552_005:0418a08": "力疾持誦。會常州李上善至虞。以一行三昧策勵同",
    "X78n1552_005:0418a09": "志。道人師事之。淨念益堅。日課佛三萬聲。疾革迷悶",
    "X78n1552_005:0418a10": "甚。設像牀前然臂香。猛誦佛名。聲盡氣漸微。即之逝",
    "X78n1552_005:0418a11": "矣。是辰告其兄寂曰。頃得夢。知今日決生安養。不勝",
    "X78n1552_005:0418a12": "歡喜。常州李上善。亦於是夜定中見道人來別云。蒙",
    "X78n1552_005:0418a13": "觀音接引。已得中品下生矣。噫。苟非生時信願之堅。",
    "X78n1552_005:0418a14": "行持之切。臨終正念。烏能彰彰若是。遺言祝髮。以道",
    "X78n1552_005:0418a15": "裝殮。捨所受用。刻華嚴大鈔五卷。從之有遺詩一卷。",
    "X78n1552_005:0418a16": "錄其懷淨土四絕云。諦觀安養境澄清。佛日常開不",
    "X78n1552_005:0418a17": "夜城。鳥語花香齊說法。洗心寂聽悟無生。琉璃地上",
    "X78n1552_005:0418a18": "禮金仙。妙法親聞聖口宣。宴坐澄觀纔頃刻。娑婆已",
    "X78n1552_005:0418a19": "歷百千年。彌陀願海廣無邊。憶想慈容即現前。何處",
    "X78n1552_005:0418a20": "關山能阻隔。盡虗空界現金蓮。八萬四千大總持。一",
    "X78n1552_005:0418a21": "門一行妙難思。他年得與蓮池會。曠劫修行也未遲。",
    "X78n1552_005:0418a23": "修西聞見錄卷五"
}