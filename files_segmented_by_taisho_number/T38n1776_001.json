{
    "T38n1776_001:0421a04": "刊維摩經義記序",
    "T38n1776_001:0421a06": "余甞見天僧統教藏總錄曰。維摩經義記四",
    "T38n1776_001:0421a07": "卷。慧遠撰。因謂吾祖智者大師疏觀經也多",
    "T38n1776_001:0421a08": "採用淨影。於維摩經想亦當然。頃一書賈齎",
    "T38n1776_001:0421a09": "義記一帙至。余得之欣然。讀之雖不如素意",
    "T38n1776_001:0421a10": "而其釋最委。至其伸釋一義多先徵起後方",
    "T38n1776_001:0421a11": "解之。實不忘本母之體。關中嘉祥不得抗衡",
    "T38n1776_001:0421a12": "也。吾祖釋義事理兩圓。而以理觀為主。事解",
    "T38n1776_001:0421a13": "稍略。故先讀斯記而後以智者融譚則可乎。",
    "T38n1776_001:0421a14": "但脫誤尤多。後之得善本者幸正之。",
    "T38n1776_001:0421a15": "　旹",
    "T38n1776_001:0421a16": "正德壬辰冬十月既朔比叡山寶珠沙門可透",
    "T38n1776_001:0421a17": "謹序",
    "T38n1776_001:0421a20": "維摩義記卷第一(本)",
    "T38n1776_001:0421a22": "沙門慧遠撰",
    "T38n1776_001:0421a23": "聖教雖眾要唯有二。其二是何。謂聲聞藏及",
    "T38n1776_001:0421a24": "菩薩藏。教聲聞法名聲聞藏。教菩薩法名菩",
    "T38n1776_001:0421a25": "薩藏。聲聞藏中所教有二。一是聲聞聲聞二",
    "T38n1776_001:0421a26": "緣覺聲聞。聲聞聲聞者是人本來求聲聞道",
    "T38n1776_001:0421a27": "常樂觀察四真諦法成聲聞性。於最後身值",
    "T38n1776_001:0421a28": "佛欲小。如來為說四真諦法而得悟道。本聲",
    "T38n1776_001:0421a29": "聞性故今復聞聲而得悟道。是故名為聲聞",
    "T38n1776_001:0421b01": "聲聞。經言為求聲聞者說四真諦。據斯為論。",
    "T38n1776_001:0421b02": "緣覺聲聞者是人本來求緣覺道常樂觀察十",
    "T38n1776_001:0421b03": "二緣法成緣覺性。於最後身值佛為說十二",
    "T38n1776_001:0421b04": "緣法而得悟道。本緣覺性於最後身聞聲悟",
    "T38n1776_001:0421b05": "道。是故名為緣覺聲聞。經言為求緣覺者說",
    "T38n1776_001:0421b06": "十二緣法。據此為言。此二雖殊同期小果。藉",
    "T38n1776_001:0421b07": "教處齊等。以是義故齊號聲聞。對斯二人所",
    "T38n1776_001:0421b08": "說之法名聲聞藏。菩薩藏中所教亦二。一是",
    "T38n1776_001:0421b09": "漸入二是頓悟。言漸入者是人過去曾習大法",
    "T38n1776_001:0421b10": "中退住小後還入大。大從小來謂之為漸。故",
    "T38n1776_001:0421b11": "經說言除先修習學小乘者。我今亦令入是",
    "T38n1776_001:0421b12": "法中。此即是其漸入菩薩。言頓悟者有諸眾",
    "T38n1776_001:0421b13": "生。久習大乘相應善根。今始見佛即能入大。",
    "T38n1776_001:0421b14": "大不由小目之為頓。故經說言或有眾生世",
    "T38n1776_001:0421b15": "世已來常受我化。始見我身聞我所說即皆",
    "T38n1776_001:0421b16": "信受入如來慧。此是頓悟。漸入菩薩藉淺階",
    "T38n1776_001:0421b17": "遠。頓悟菩薩一越解大。頓漸雖殊以其當時",
    "T38n1776_001:0421b18": "受大受處一是故對斯二人所說為菩薩藏。",
    "T38n1776_001:0421b19": "聖教雖眾不出此二。故龍樹云佛滅度後迦",
    "T38n1776_001:0421b20": "葉阿難於王舍城結集三藏為聲聞藏。文殊",
    "T38n1776_001:0421b21": "阿難在鐵圍山集摩訶衍為菩薩藏。地持亦",
    "T38n1776_001:0421b22": "云佛為聲聞菩薩行出苦道說修多羅。結集經",
    "T38n1776_001:0421b23": "者集為二藏。以說聲聞所行為聲聞藏。說菩",
    "T38n1776_001:0421b24": "薩所行為菩薩藏。地持復言十二部經唯方",
    "T38n1776_001:0421b25": "廣部是菩薩藏。餘十一部是聲聞藏。故知聖",
    "T38n1776_001:0421b26": "教無出此二。此二亦名大乘小乘半教滿教",
    "T38n1776_001:0421b27": "等。名雖變改其義不殊。今此經者二藏之中",
    "T38n1776_001:0421b28": "菩薩藏收。為根熟人頓教法輪。已知教之分",
    "T38n1776_001:0421b29": "齊。次釋其名。今言維摩詰所說經一名不可",
    "T38n1776_001:0421c01": "思議解脫者蓋乃樹經部別名也。諸經所以",
    "T38n1776_001:0421c02": "皆首題其名者為示所明法。此經以不思議",
    "T38n1776_001:0421c03": "解脫為宗故始標舉。但諸經立名不同乃有",
    "T38n1776_001:0421c04": "多種。或就法為名如涅槃經波若經等。或就",
    "T38n1776_001:0421c05": "人為目如薩和檀須達拏等。或就事立稱如",
    "T38n1776_001:0421c06": "枯稻芉經等。或就喻彰名如大云經寶篋",
    "T38n1776_001:0421c07": "經等。或人法竝彰如勝鬘經等。或事法雙舉",
    "T38n1776_001:0421c08": "如彼方等大集經等。或法喻俱題華嚴經法",
    "T38n1776_001:0421c09": "華經。或人事雙立如舍利弗問疾經等。如是",
    "T38n1776_001:0421c10": "非一。今此經者人法為名。維摩所說是其人",
    "T38n1776_001:0421c11": "名不可思議解脫是其法名。法藉人通故須",
    "T38n1776_001:0421c12": "標人。法是所顯故須舉法。但諸經首列人有",
    "T38n1776_001:0421c13": "四。一題說人如勝鬘等。二舉問人如彼彌勒",
    "T38n1776_001:0421c14": "所問經等。三舉所說人如睒子經薩和檀等。",
    "T38n1776_001:0421c15": "四舉所化人如玉耶經須摩提女等。今舉說",
    "T38n1776_001:0421c16": "人。說者不同有其五種。一是佛說。二是聖弟",
    "T38n1776_001:0421c17": "子說。三是諸天說。四神仙等說。五變化說。此",
    "T38n1776_001:0421c18": "經維摩中聖弟子說。然此經中三會差別。初",
    "T38n1776_001:0421c19": "會佛說。第二會是維摩說。第三一會是佛及",
    "T38n1776_001:0421c20": "維摩共說。由佛有說故。下文言佛說經已大",
    "T38n1776_001:0421c21": "眾歡喜。由維摩說故始舉之。以不思議解脫",
    "T38n1776_001:0421c22": "之法寄其人故。始標舉。維摩詰者是外國語。",
    "T38n1776_001:0421c23": "此方正翻名曰淨名。隨義傍翻名無垢稱。良",
    "T38n1776_001:0421c24": "以其人法身體淨妙出塵染。內德既盈美響",
    "T38n1776_001:0421c25": "外彰寄名顯德名無垢稱亦曰淨名。又復其",
    "T38n1776_001:0421c26": "人內懷真道能權化無方。雖不同塵俗而心",
    "T38n1776_001:0421c27": "栖累表。即染無污。故名為淨亦曰無垢。無垢",
    "T38n1776_001:0421c28": "淨德妙出言頑。假以名顯令人歸趣。顯德之",
    "T38n1776_001:0421c29": "名謂無垢稱。言所說者此維摩詰智慧內盈",
    "T38n1776_001:0422a01": "道尊眾聖。能以無量大悲方便現居毘耶。託",
    "T38n1776_001:0422a02": "疾招問以通法化宣德被人故稱為說。經者",
    "T38n1776_001:0422a03": "外國名修多羅此翻名綖。聖人言說能貫諸",
    "T38n1776_001:0422a04": "法如綖貫花。是故就喻說之為綖。綖能貫花",
    "T38n1776_001:0422a05": "經能持緯。其用相似故復名經。若依俗訓經",
    "T38n1776_001:0422a06": "者常也。人別古今教義恒定故名為常。經之",
    "T38n1776_001:0422a07": "與常何相閣預。以常釋經經者是其經歷之",
    "T38n1776_001:0422a08": "義。教之一法經古歷今恒有曰常。一名不思",
    "T38n1776_001:0422a09": "議解脫就法以名。前約說人已立一稱。今後",
    "T38n1776_001:0422a10": "就法更立一號。故曰一名。不可思議解脫是",
    "T38n1776_001:0422a11": "一名矣。此第十地所得無量諸解脫中初解",
    "T38n1776_001:0422a12": "脫門。彼維摩詰德充法界。隨其化相偏住此",
    "T38n1776_001:0422a13": "門以彰其目。今於此經說自所得令人趣求",
    "T38n1776_001:0422a14": "故始舉之。然此不思議解脫之門乃是神通",
    "T38n1776_001:0422a15": "化用之本。諸佛菩薩證入此門神知永亡取",
    "T38n1776_001:0422a16": "捨心滅。直以解脫法門之力能現種種神通",
    "T38n1776_001:0422a17": "化事。如如意珠雖無分別而能普雨一切種",
    "T38n1776_001:0422a18": "物諸佛菩薩所得法門例皆同爾。不可思者",
    "T38n1776_001:0422a19": "歎深之辭。不思據心不議就口。解脫真德妙",
    "T38n1776_001:0422a20": "出情妄心言不及。是故名為不可思議。分",
    "T38n1776_001:0422a21": "別有三。一就體論。此不思議解脫之門真心",
    "T38n1776_001:0422a22": "為體。體絕名言心意不及名不思議。二就相",
    "T38n1776_001:0422a23": "說此解脫門諸德為相。德窮法界難以限算",
    "T38n1776_001:0422a24": "妙過情分名不思議。三就其用。此解脫門神",
    "T38n1776_001:0422a25": "通為用。體雖妙寂而是緣起作用之性。諸佛",
    "T38n1776_001:0422a26": "菩薩證入其中能現無量神通化用。毛孔納海",
    "T38n1776_001:0422a27": "芥受須彌。種種變現情緣莫測名不思議。言",
    "T38n1776_001:0422a28": "解脫者出其法體。前言不思議通眾德。未知",
    "T38n1776_001:0422a29": "是其何法不思。為簡餘德故彰解脫。然其解",
    "T38n1776_001:0422b01": "脫亦復漫通。故須約前不思以別。真德絕累",
    "T38n1776_001:0422b02": "無礙自在故稱解脫。分別亦三。一就體論。真",
    "T38n1776_001:0422b03": "心體淨性出塵染。自體無綺故名解脫。二就",
    "T38n1776_001:0422b04": "相說。羈礙永除淨德無累故曰解脫。三就用",
    "T38n1776_001:0422b05": "辨。妙用無方所為自在故稱解脫。問曰此法",
    "T38n1776_001:0422b06": "名為解脫。於彼心慧二解脫中何門所收。釋",
    "T38n1776_001:0422b07": "言兼通。體則心脫用則慧脫。真識之心離染",
    "T38n1776_001:0422b08": "名脫故。體是心慧用無為名解脫故用是慧",
    "T38n1776_001:0422b09": "故。涅槃中說慧解脫開出五道。明知通用悉",
    "T38n1776_001:0422b10": "是慧脫。又問此解脫有為無為二解脫中何",
    "T38n1776_001:0422b11": "脫所收。義亦兼通。體則無為離染寂滅用則",
    "T38n1776_001:0422b12": "有為妙用煩興。此舉通名。佛國品者就初以",
    "T38n1776_001:0422b13": "列。諸經立品大例有三。一是從廣。如菩薩行",
    "T38n1776_001:0422b14": "品等是。彼品初首非菩薩行。從其後廣名菩",
    "T38n1776_001:0422b15": "薩行。二者從略。如下文中觀生品初首少許",
    "T38n1776_001:0422b16": "經文明觀眾生餘者悉非。攝廣從略名觀眾",
    "T38n1776_001:0422b17": "生。三者當相。如下文中弟子品等。今言佛國",
    "T38n1776_001:0422b18": "從廣為名。若從初略應名序品。言佛國者佛",
    "T38n1776_001:0422b19": "如後釋。標人別處故舉其佛。國猶處也。經亦",
    "T38n1776_001:0422b20": "名土又亦稱界。安身曰土攝民稱國。國土不",
    "T38n1776_001:0422b21": "同分別稱界若論其土有身皆有。若說其國",
    "T38n1776_001:0422b22": "統王者有不王者無。今就如來統王以彰故",
    "T38n1776_001:0422b23": "言佛國。此國實與眾生共居。佛窮土實為化",
    "T38n1776_001:0422b24": "之主故偏言耳。法身平等實無栖託示化在",
    "T38n1776_001:0422b25": "方故言佛國。又復身土雖復平等隨其義門",
    "T38n1776_001:0422b26": "身土恒異。故以其平等法門之身還依平等",
    "T38n1776_001:0422b27": "法門之土如海十相亦以相依故云佛國。品",
    "T38n1776_001:0422b28": "者品別。前品所明異於後品所明。後品所明",
    "T38n1776_001:0422b29": "異於前品所明。故云品別。亦可品者是其品",
    "T38n1776_001:0422c01": "類。義留類相從稱為品。此經始終品別十",
    "T38n1776_001:0422c02": "四。此品建始故云第一。此經始終四門分別。",
    "T38n1776_001:0422c03": "一就處分別二就會分別三就義分別四就文",
    "T38n1776_001:0422c04": "分別。言就處者據今一說次第以論。處別唯",
    "T38n1776_001:0422c05": "二。一菴羅樹園二維摩詰舍。若通維摩一世所",
    "T38n1776_001:0422c06": "說處別眾多。言就會者據今一說次第以論。",
    "T38n1776_001:0422c07": "會別有三。一菴羅會二維摩室三重會菴羅。",
    "T38n1776_001:0422c08": "若通維摩一世所說會別無量。言就義者此",
    "T38n1776_001:0422c09": "經宗歸不思議解脫之義。此不思議解脫之",
    "T38n1776_001:0422c10": "法是法界中一門義也。門別雖一而妙旨虛",
    "T38n1776_001:0422c11": "融義無不統。無不統故一切諸法悉入其中。",
    "T38n1776_001:0422c12": "所攝之法雖復眾多要唯二種。一是理法二",
    "T38n1776_001:0422c13": "是行法。理謂真如。如隨詮異門別種種。故下",
    "T38n1776_001:0422c14": "文中或時宣說如法性實際以為理法。或說",
    "T38n1776_001:0422c15": "三空或說二諦或二無我不二門等。行謂因",
    "T38n1776_001:0422c16": "果。因謂法身淨土之因。果謂法身淨土之果。",
    "T38n1776_001:0422c17": "故下文中具以顯之。顯相如何。人多麁判。初",
    "T38n1776_001:0422c18": "之二會偏明如來淨土因果。第三會中偏明",
    "T38n1776_001:0422c19": "如來法身因果。細求則通。是義云何。如初中",
    "T38n1776_001:0422c20": "合蓋現變顯示如來不思議力是法身果。寶",
    "T38n1776_001:0422c21": "積讚歎發心願求即法身因。寶積復即是顯",
    "T38n1776_001:0422c22": "示淨土因果。第二會中從初極盡入不二門",
    "T38n1776_001:0422c23": "廣明如來法身因果。香積一品顯示如來淨",
    "T38n1776_001:0422c24": "土因果彼初明果修十修八是淨土因。第三",
    "T38n1776_001:0422c25": "會中菩薩行品雙明法身淨土之因。見阿閦",
    "T38n1776_001:0422c26": "佛品雙明法身淨土之果。彼見釋迦及無動",
    "T38n1776_001:0422c27": "佛是法身果。現妙喜界是淨土果。故下佛言",
    "T38n1776_001:0422c28": "菩薩欲得清淨佛土學無動佛所行之道。下",
    "T38n1776_001:0422c29": "文復言願一切生得清淨土如無動佛。明知",
    "T38n1776_001:0423a01": "彼文亦顯淨土。此皆為明不思議法寄事顯",
    "T38n1776_001:0423a02": "之。所辨雖眾莫不皆成一不思議解脫門矣。",
    "T38n1776_001:0423a03": "此不思議法顯證在人。二者所謂諸佛菩薩。",
    "T38n1776_001:0423a04": "據此一化且就維摩釋迦以顯。故下文中初",
    "T38n1776_001:0423a05": "會寄就釋迦以顯。後之兩會寄就維摩而以",
    "T38n1776_001:0423a06": "顯之。然不思德成之在內。內德難彰寄就用",
    "T38n1776_001:0423a07": "相而以顯之。顯相云何。下初會中令蓋現變",
    "T38n1776_001:0423a08": "案地令淨顯示如來不思議相。第二會中借",
    "T38n1776_001:0423a09": "座燈王取飯香積顯示維摩不思議相。第三",
    "T38n1776_001:0423a10": "會中掌持大眾往至菴羅。遠接妙喜安置此",
    "T38n1776_001:0423a11": "土。以顯維摩不思議相。此是第三就義分別。",
    "T38n1776_001:0423a12": "次第四門就文分別。文中細分有其八分。相",
    "T38n1776_001:0423a13": "從唯三。言其八者三會之中各有序正則有",
    "T38n1776_001:0423a14": "六分。經初如是我聞之言是其一部證信通",
    "T38n1776_001:0423a15": "序。別以為一。佛告舍利汝見妙喜無動不下",
    "T38n1776_001:0423a16": "明其一部流通之義。別以為一。通餘說八。相",
    "T38n1776_001:0423a17": "從三者。此之八分要攝唯是序正流通。於中",
    "T38n1776_001:0423a18": "進退凡有五階。第一偏約維摩現說以為正",
    "T38n1776_001:0423a19": "宗。是則從初乃至獨寢一床已來悉為由序。",
    "T38n1776_001:0423a20": "善來文殊不來相下是其正宗。佛告舍利汝",
    "T38n1776_001:0423a21": "見喜無動不下是其流通。問曰初會云何作",
    "T38n1776_001:0423a22": "序。由其初會大眾雲集後得告命令往問疾",
    "T38n1776_001:0423a23": "故得為序。第二一品現病為由。弟子品後因",
    "T38n1776_001:0423a24": "苦起發故故得為序。昔來相傳多依此判第",
    "T38n1776_001:0423a25": "二約對維摩一世所說之法悉為正宗。是則",
    "T38n1776_001:0423a26": "從初乃至方便現身有疾來悉為由序。以其",
    "T38n1776_001:0423a27": "疾故國王大臣皆往問疾下悉為正宗。正顯",
    "T38n1776_001:0423a28": "維摩一世所說不思議法令人學故。流通如",
    "T38n1776_001:0423a29": "前。問曰初會云何為序。此義似前因其初會",
    "T38n1776_001:0423b01": "大眾雲集如來告命令往問疾廣顯維摩一世",
    "T38n1776_001:0423b02": "所說故得為序。第二品初列人歎德起後所",
    "T38n1776_001:0423b03": "說故亦名序。第三通約佛及維摩所說之法",
    "T38n1776_001:0423b04": "悉為正宗。是則從初盡偈已來見其由序。寶",
    "T38n1776_001:0423b05": "積請後是其正宗。正顯所說令人學故。流通",
    "T38n1776_001:0423b06": "如前。第四通約諸佛菩薩不思議德以為正",
    "T38n1776_001:0423b07": "宗。是則從初乃至蔽於諸來大眾判為由序。",
    "T38n1776_001:0423b08": "毘耶離城有長者子名寶積下悉為正宗。顯",
    "T38n1776_001:0423b09": "不思議解脫德故。流通如上。第五約對三會",
    "T38n1776_001:0423b10": "別經以別三分。是則最初如是我聞以為一",
    "T38n1776_001:0423b11": "部證信通序。一時佛在毘耶離下三會別經。",
    "T38n1776_001:0423b12": "流通一文備如前判。此與華嚴大況相似。彼",
    "T38n1776_001:0423b13": "經最初如是我聞是其一部證信通序。一時",
    "T38n1776_001:0423b14": "佛在摩竭提下八會別經。流通一文外國不",
    "T38n1776_001:0423b15": "來。此經科分麁與彼同。今即依此最後一判",
    "T38n1776_001:0423b16": "科分解釋。就解證信通序之內三門分別。一",
    "T38n1776_001:0423b17": "解如是我聞有之所由。二解如是我聞達立",
    "T38n1776_001:0423b18": "之意。三正解如是我聞之言。有之所由者諸",
    "T38n1776_001:0423b19": "經之首何因緣故悉有如是我聞之言。阿難",
    "T38n1776_001:0423b20": "立故。阿難比丘何因緣立。由佛教故。佛何故",
    "T38n1776_001:0423b21": "教。阿難請故。阿難比丘何因緣請。阿尼樓駄",
    "T38n1776_001:0423b22": "教故。彼何因緣教。由見阿難以憂惱故。阿難",
    "T38n1776_001:0423b23": "比丘何故憂惱。由見如來般涅槃故。佛將滅",
    "T38n1776_001:0423b24": "度。在於雙林北首而臥。阿難爾時以佛將滅",
    "T38n1776_001:0423b25": "在佛繩床後。悲號啼泣莫能自勝。阿尼樓駄",
    "T38n1776_001:0423b26": "見其悲泣開覺阿難。汝是傳法人。何不請佛",
    "T38n1776_001:0423b27": "未來世事。徒悲何益。阿難對曰我今心沒憂",
    "T38n1776_001:0423b28": "海。知何所問。阿尼樓駄遂教阿難請佛四事。",
    "T38n1776_001:0423b29": "一問世尊滅度之後諸比丘等以何為師。二",
    "T38n1776_001:0423c01": "問佛滅後諸比丘等依何而住。三問惡性比",
    "T38n1776_001:0423c02": "丘云何共居。四問一切經首當置何字。阿難",
    "T38n1776_001:0423c03": "被教心少惺悟受教請佛。佛依請而答。一切",
    "T38n1776_001:0423c04": "比丘何為師者。當依波羅提木叉為師。若我",
    "T38n1776_001:0423c05": "住世無異於此。木叉是戒比丘所學故說為",
    "T38n1776_001:0423c06": "師。諸比丘等依何住者。當依四念。何謂四念。",
    "T38n1776_001:0423c07": "所謂比丘觀內身修身觀精勤一心除世貪",
    "T38n1776_001:0423c08": "憂。如是觀外身內外身。身受心法亦復如是。",
    "T38n1776_001:0423c09": "是謂比丘所依住處。故經說言若住四念名",
    "T38n1776_001:0423c10": "自境界。不為魔縛。若行五欲名魔境界。為魔",
    "T38n1776_001:0423c11": "所縛。惡性比丘云何共者。梵檀治之。若心調",
    "T38n1776_001:0423c12": "伏為說離有無經。梵檀是其默不共語。一切",
    "T38n1776_001:0423c13": "經首置何字者。共者當置如是我聞佛在某",
    "T38n1776_001:0423c14": "方某聚林等。由佛教置故有斯言。次第二明",
    "T38n1776_001:0423c15": "立意。佛本何故教置如是我聞之言。為生物",
    "T38n1776_001:0423c16": "信。如是之言若為生信。言如是者阿難彰己",
    "T38n1776_001:0423c17": "信順佛語。導佛所說為如言佛所說為是。令",
    "T38n1776_001:0423c18": "他眾生同己生信。我聞云何生信。阿難自是",
    "T38n1776_001:0423c19": "不足之人。若言此法是己所說人多不信。由",
    "T38n1776_001:0423c20": "言此法從佛聞故人皆歸信。信有何義而為",
    "T38n1776_001:0423c21": "生乎。信者入法初門攝法上首。凡入佛法要",
    "T38n1776_001:0423c22": "先起信。故華嚴中說信為手。如人有手至珍",
    "T38n1776_001:0423c23": "寶所隨意採取。若常無手空無所獲。入佛法",
    "T38n1776_001:0423c24": "者事亦同爾。有信心手隨意採取道法之寶。",
    "T38n1776_001:0423c25": "若無信心空無所得。信有此要故為生之。次",
    "T38n1776_001:0423c26": "第三門解釋如是我聞之言。先解如是。於中",
    "T38n1776_001:0423c27": "初先就人以定後正解釋定之云何。昔來相",
    "T38n1776_001:0423c28": "傳就阿難釋。所言如者阿難所傳如於佛語",
    "T38n1776_001:0423c29": "故名為如。為欲簡去相似之如故復云是。如",
    "T38n1776_001:0424a01": "世人言此物似彼得稱為如。不妨體非不得",
    "T38n1776_001:0424a02": "言是。今言如者不同彼如故須彰是。究尋此",
    "T38n1776_001:0424a03": "言乃是就佛非就阿難。云何得知。如龍樹釋",
    "T38n1776_001:0424a04": "言如是者信順之辭。其信順者言是事如是。",
    "T38n1776_001:0424a05": "其不信者言是事不如是。阿難信順佛語故。",
    "T38n1776_001:0424a06": "名佛語以之為如。導佛所說以之為是。非是",
    "T38n1776_001:0424a07": "阿難自信己語噵己所說為如為是。故溫室",
    "T38n1776_001:0424a08": "經初言阿難曰吾從佛聞於如是。故知名佛",
    "T38n1776_001:0424a09": "所說為如噵佛所說以之為是。但方言不同。",
    "T38n1776_001:0424a10": "彼溫室經順此方語。是故先噵吾從佛聞後",
    "T38n1776_001:0424a11": "出所聞。如是之法餘經多[怡-台+責]外國人語先舉",
    "T38n1776_001:0424a12": "如是却云我聞。定之麁爾。解釋云何。言如是",
    "T38n1776_001:0424a13": "者阿難噵佛所說之法如於前事故名為如。",
    "T38n1776_001:0424a14": "說理如理說事如事。說因如因說果如果。如",
    "T38n1776_001:0424a15": "是一切如法之言是常道理故名為是。乖此之",
    "T38n1776_001:0424a16": "言名為非故。如法之言得稱為是。此約法解。",
    "T38n1776_001:0424a17": "若約人論。阿難噵佛所說之法如過去佛所",
    "T38n1776_001:0424a18": "說不變故名為如。如諸佛說是正非邪故復",
    "T38n1776_001:0424a19": "言是。準涅槃經釋如來義亦有此相。言我聞",
    "T38n1776_001:0424a20": "者。阿難對彼未來眾生陳己飡說故曰我聞。",
    "T38n1776_001:0424a21": "聞實是耳得言我。諸根之別皆我用具。是故",
    "T38n1776_001:0424a22": "就主說言我聞。法中無人。何處有主而言就",
    "T38n1776_001:0424a23": "主說我聞乎。釋言法中雖無定主非無。假名",
    "T38n1776_001:0424a24": "綰御眾生故得就之宣說我聞。故涅槃云譬",
    "T38n1776_001:0424a25": "如四兵令以成軍。雖無定主亦得稱言我軍",
    "T38n1776_001:0424a26": "勇健我軍勝彼。此亦如是。故得稱我。問曰阿",
    "T38n1776_001:0424a27": "難得理聖人。以何義故同凡說我。釋言阿難",
    "T38n1776_001:0424a28": "雖復說我不同凡夫。云何不同。說我有三。一",
    "T38n1776_001:0424a29": "見心說我。謂諸凡夫我見未亡我見心中稱",
    "T38n1776_001:0424b01": "說有我。二慢心說我。謂諸學人見使雖言慢",
    "T38n1776_001:0424b02": "使猶在。我慢心中稱說有我。三隨世流布宣",
    "T38n1776_001:0424b03": "說有我。謂無學人見使久除慢使亦盡。隨世",
    "T38n1776_001:0424b04": "流布所以說我。阿難常於結集法時身居無",
    "T38n1776_001:0424b05": "學。直是隨世流布說我。非見非慢故不同凡。",
    "T38n1776_001:0424b06": "問曰無我真諦有我世諦。無我是勝有我是",
    "T38n1776_001:0424b07": "劣。何不從勝宣說無我。就劣說我。化我眾生",
    "T38n1776_001:0424b08": "法須如是。若不說我何由可得標別彼此。令",
    "T38n1776_001:0424b09": "人識知故須說我。是故乃至佛對眾生亦常",
    "T38n1776_001:0424b10": "說我。上來明期證信通序。下次明其三會別",
    "T38n1776_001:0424b11": "經。盡此品來是期初會。方便品下是第二會。",
    "T38n1776_001:0424b12": "菩薩行品下是第三會。三會何異。異有三種。",
    "T38n1776_001:0424b13": "一由序異。初會之中佛眾雲集而為由序。第",
    "T38n1776_001:0424b14": "二會中維摩現病以為由序。第三會中維摩持",
    "T38n1776_001:0424b15": "眾往至菴羅而為由序。二明法異。法義眾多",
    "T38n1776_001:0424b16": "難可具論。大約麁分唯因與果因異有二。一",
    "T38n1776_001:0424b17": "約人分別。前之兩會為化娑婆穢土眾生專",
    "T38n1776_001:0424b18": "教求淨。所修所行專求淨土。後之一會為化",
    "T38n1776_001:0424b19": "眾香淨土菩薩專教隨染。不盡有為不住無",
    "T38n1776_001:0424b20": "為。二常法分別。初會之中直出法體未辨修",
    "T38n1776_001:0424b21": "相。後兩會中明修成相。於中前會教修趣寂。",
    "T38n1776_001:0424b22": "破捨有無趣入不二。第三會中從寂起用。不",
    "T38n1776_001:0424b23": "盡有為不住無為。是其用也。因異如是。果異",
    "T38n1776_001:0424b24": "如何。先就身論後就土說。身中初會明應身",
    "T38n1776_001:0424b25": "果。下寄寶積歎而顯之。始在佛樹力降魔等",
    "T38n1776_001:0424b26": "悉是應也。第二會中明報身果。宣說佛身從",
    "T38n1776_001:0424b27": "於無量功德生故。第三會中明法身果。如下",
    "T38n1776_001:0424b28": "文說。觀身實相觀佛亦然。我觀如來前際不",
    "T38n1776_001:0424b29": "來後際不去。如是等也。細實兼通麁分且然。",
    "T38n1776_001:0424c01": "若論其土初會寄就釋迦顯淨土。第二寄就",
    "T38n1776_001:0424c02": "香積如來辨淨。第三會寄就無動如來彰淨。",
    "T38n1776_001:0424c03": "初寄釋迦即染彰淨明淨土體。第二寄就香",
    "T38n1776_001:0424c04": "積如來染外彰淨明淨土相。第三寄就無動",
    "T38n1776_001:0424c05": "如來取之置此彰淨隨染明淨土用。法異如",
    "T38n1776_001:0424c06": "是。細求兼通非全一向。三利益異。三會之中",
    "T38n1776_001:0424c07": "得益人別。就初會中先序後正序正不定進",
    "T38n1776_001:0424c08": "退兩判。一唯取如來所說為正。是則從初盡",
    "T38n1776_001:0424c09": "偈。已來通判為序。偈後為正。因請正說淨土",
    "T38n1776_001:0424c10": "因果序中有二。一佛眾雲集。二毘耶離有長",
    "T38n1776_001:0424c11": "者子名寶積下現相起發。蓋中普現十方佛",
    "T38n1776_001:0424c12": "國起後所說淨土因果。二通攝如來所現神",
    "T38n1776_001:0424c13": "變不思議德悉以為正。是則從初盡蔽大眾",
    "T38n1776_001:0424c14": "判為由序。從寶積等獻蓋已後悉為正宗。正",
    "T38n1776_001:0424c15": "顯如來不思議解脫之德。準勝鬘經歎佛章",
    "T38n1776_001:0424c16": "後齊為正宗此亦應然。序中有三。一明佛化",
    "T38n1776_001:0424c17": "主。二從與大比丘已下辨其徒眾。三彼時佛",
    "T38n1776_001:0424c18": "與無量眾下總明佛眾雲集所為。前中有三。",
    "T38n1776_001:0424c19": "初言一時明佛化時。第二佛標列化主。第三",
    "T38n1776_001:0424c20": "在毘耶下彰其化處。釋一時中先序異說次",
    "T38n1776_001:0424c21": "辨過非後正議。異說如何。昔來相傳。傳言佛",
    "T38n1776_001:0424c22": "說時阿難聞時更無先後。簡去傳聞成上我",
    "T38n1776_001:0424c23": "聞故云一時。異說如是。次辨過非。先以事驗",
    "T38n1776_001:0424c24": "後引文證。事驗如何。如經說。阿難是佛得道",
    "T38n1776_001:0424c25": "夜生。如小乘中。佛成道已過六七日即便說",
    "T38n1776_001:0424c26": "經。何難爾時猶在懷抱身不豫會。佛成道已",
    "T38n1776_001:0424c27": "過二十年方始出家。三十年後方為侍者。自",
    "T38n1776_001:0424c28": "斯已前所說諸經多不親聞。雖不親聞而所",
    "T38n1776_001:0424c29": "集經亦云一。明知一時非簡傳之辭。又小乘",
    "T38n1776_001:0425a01": "中不得說言阿難是權。何由得言說聽一時。",
    "T38n1776_001:0425a02": "人復反徵云何得知。阿難是佛得道夜生。將",
    "T38n1776_001:0425a03": "來破我為證此義。須知阿難立字因緣。阿難",
    "T38n1776_001:0425a04": "陀者是外國語。此名歡喜。歡喜之名三因緣",
    "T38n1776_001:0425a05": "立。一過去因緣如經中說。釋迦過去行菩薩",
    "T38n1776_001:0425a06": "道時作一陶師名曰大光。值過去世釋迦文",
    "T38n1776_001:0425a07": "佛。父名淨飯母名摩耶。侍者弟子名曰阿難。",
    "T38n1776_001:0425a08": "國土眷屬如今無別。因即發願。願我當來成",
    "T38n1776_001:0425a09": "得佛道還如今佛。由斯本願今得成佛。故今",
    "T38n1776_001:0425a10": "侍者還字阿難。二現在因緣。阿難比丘面貌",
    "T38n1776_001:0425a11": "端正。世人見者莫不歡喜故字歡喜。是故經",
    "T38n1776_001:0425a12": "中讚歎阿難。面如滿月目若青蓮。佛法海水",
    "T38n1776_001:0425a13": "入阿難心。三父母立字因緣。與字歡喜喜時",
    "T38n1776_001:0425a14": "生故。何者喜時所謂如來得道夜時。如來十",
    "T38n1776_001:0425a15": "九踰城出家。既出家已五年習定六年自餓",
    "T38n1776_001:0425a16": "身極羸瘦。父王遣人恒往瞻伺。知極微惙常",
    "T38n1776_001:0425a17": "恐不全。菩薩後時知餓非道受食乳麋欲取",
    "T38n1776_001:0425a18": "正覺。魔作是念。若佛道成空我境界。曼道未",
    "T38n1776_001:0425a19": "成當敗其志。遂卒官屬十八億萬持諸苦具",
    "T38n1776_001:0425a20": "來怖菩薩。菩薩于時入勝意慈定。令魔眷屬",
    "T38n1776_001:0425a21": "顛倒墮落。魔既被降便作是念。菩薩力大非",
    "T38n1776_001:0425a22": "我能勝。當惱其父。遂便往詣淨飯宮上唱如",
    "T38n1776_001:0425a23": "是言。悉達太子昨夜了矣。王時聞已從床而",
    "T38n1776_001:0425a24": "墮。良久乃甦更為傷歎。念子在家當為輪王。",
    "T38n1776_001:0425a25": "何期出家空無所拔。未久之間菩提樹神以",
    "T38n1776_001:0425a26": "佛道成復持天華慶賀父王。當成佛時天雨",
    "T38n1776_001:0425a27": "妙華而為供養。故持慶王。其時亦往淨飯宮",
    "T38n1776_001:0425a28": "上唱如是言。大王當知。地天太子昨夜明星",
    "T38n1776_001:0425a29": "出時降魔兵眾成佛得道。王時生疑。向者有",
    "T38n1776_001:0425b01": "天言我子死。今復有天云子成道何者可信。",
    "T38n1776_001:0425b02": "菩提神曰我言可信。向者是魔故相惱耳。我",
    "T38n1776_001:0425b03": "是菩提樹神。以佛於我樹下得道故相慶賀。",
    "T38n1776_001:0425b04": "王時作念。我子在家當為輪王。今日出家為",
    "T38n1776_001:0425b05": "法輪大王。彼此無失。自者聞死今忽聞活一",
    "T38n1776_001:0425b06": "重大喜。復聞道成兩重大喜。未久之間王弟",
    "T38n1776_001:0425b07": "斛飯夜生阿難。寅抱詣王。弟於昨夜生此一",
    "T38n1776_001:0425b08": "男。王時對曰我子成道汝復生男。眾慶并集。",
    "T38n1776_001:0425b09": "與字歡喜。以斯準驗定知阿難成道夜生。阿",
    "T38n1776_001:0425b10": "難既是得道夜生。何由得言說聽一時。事驗",
    "T38n1776_001:0425b11": "如是。次以文證。佛初成道。在波羅捺仙人",
    "T38n1776_001:0425b12": "鹿苑為五比丘轉四諦法名轉法輪。經佛滅",
    "T38n1776_001:0425b13": "度後阿難比丘先集此經。將集此經先昇高",
    "T38n1776_001:0425b14": "坐說偈自言。佛初轉法輪。爾時我不見。如是",
    "T38n1776_001:0425b15": "展轉聞。佛遊波羅捺為五比丘眾轉四諦法",
    "T38n1776_001:0425b16": "輪。彼經之中道己傳聞復言一時。明知一時",
    "T38n1776_001:0425b17": "非簡傳之辭。辨非如此。次顯正義。言一時者",
    "T38n1776_001:0425b18": "就佛解釋。為化之辰目之為時。於佛一代化",
    "T38n1776_001:0425b19": "時眾多。為簡餘時是故言一。一時之言經中",
    "T38n1776_001:0425b20": "大有。如涅槃說。我於一時在加尸國。我於一",
    "T38n1776_001:0425b21": "時在恒河岸。我於一時在尸首林。我於一時",
    "T38n1776_001:0425b22": "在王舍城。如是非一。今言一時共彼相似。云",
    "T38n1776_001:0425b23": "何得知一時從復非是屬前。準依地經所以",
    "T38n1776_001:0425b24": "得知。華嚴大本十地品初云言爾時佛在天",
    "T38n1776_001:0425b25": "中。龍樹別傳改爾為一。爾時之言不可成上。",
    "T38n1776_001:0425b26": "改爾作一寧不屬下。云言佛者標列化主。佛",
    "T38n1776_001:0425b27": "天竺語此翻名覺。覺有二義。一者覺察二者",
    "T38n1776_001:0425b28": "覺悟。言覺察者對煩惱障。煩惱侵害事等如",
    "T38n1776_001:0425b29": "賊。唯聖覺知不為其害故名為覺。此之一義",
    "T38n1776_001:0425c01": "如涅槃釋。言覺悟者對其智彰。無明眠寢事",
    "T38n1776_001:0425c02": "等如睡。聖慧一起朗然大悟如睡得寤。故名",
    "T38n1776_001:0425c03": "為覺。所對無明有其二種。一是迷理。性結無",
    "T38n1776_001:0425c04": "明迷覆實性。翻對彼故覺知自實。如來藏性",
    "T38n1776_001:0425c05": "從本常寂無為不動故名為覺。二事中無知",
    "T38n1776_001:0425c06": "迷諸法相。翻對彼故覺知一切善惡無記三",
    "T38n1776_001:0425c07": "聚之法故名為覺。故地持言於義饒益聚非",
    "T38n1776_001:0425c08": "義非非義饒益聚平等開覺故名為佛。義益",
    "T38n1776_001:0425c09": "善義利人故。非義不善不利人故。非非義是",
    "T38n1776_001:0425c10": "無記。於此悉知故名為佛。既能自覺復能覺",
    "T38n1776_001:0425c11": "他覺行窮滿故名為佛。云言自覺簡異凡夫。",
    "T38n1776_001:0425c12": "噵言覺他簡異二乘。覺行窮滿別異菩薩。是",
    "T38n1776_001:0425c13": "故獨此得名為佛。下彰化處。在毘耶離就通",
    "T38n1776_001:0425c14": "舉之。此翻名為廣博嚴事。菴羅樹園隨處別",
    "T38n1776_001:0425c15": "指。人謂此園饒菴羅樹名菴羅園。事實不爾。",
    "T38n1776_001:0425c16": "蓋乃從其園主彰名。有女從於菴羅樹生。即",
    "T38n1776_001:0425c17": "呼以為菴羅樹女。與經中說[木*奈]女相似。此園",
    "T38n1776_001:0425c18": "是其菴羅女園。從主作名名菴羅園。佛至其",
    "T38n1776_001:0425c19": "國。此女捨園造立精舍。故仍本名名菴羅園。",
    "T38n1776_001:0425c20": "遊化更中目之為在。法身平等實無栖託示",
    "T38n1776_001:0425c21": "化有方是故言在。上來明佛下列其眾。眾別",
    "T38n1776_001:0425c22": "細分有其十七。一聲聞眾。二菩薩眾。三梵。四",
    "T38n1776_001:0425c23": "釋五餘天眾龍鬼八部。通前十三。人眾之中",
    "T38n1776_001:0425c24": "四部差別。通前十七。相從為五。一聲聞眾。二",
    "T38n1776_001:0425c25": "菩薩眾。三是天。四鬼神眾。五是人眾。要攝唯",
    "T38n1776_001:0425c26": "二。聖與凡。前二是聖後三是凡。聖中先列聲",
    "T38n1776_001:0425c27": "聞之眾後列菩薩。諸經多爾。何故而然。汎解",
    "T38n1776_001:0425c28": "有四。一近遠分別。二形相分別。三就德分別。",
    "T38n1776_001:0425c29": "亦云約教。四多少分別。言近遠分別者。聲聞",
    "T38n1776_001:0426a01": "弟子多近如來故隨近先列。菩薩不爾在後",
    "T38n1776_001:0426a02": "而列。何故聲聞偏多近佛菩薩不近。解有兩",
    "T38n1776_001:0426a03": "義。一聲聞弟子習道未久。雖得聖果進止威",
    "T38n1776_001:0426a04": "儀常須佛教。為是近佛。是故如來乃至涅槃",
    "T38n1776_001:0426a05": "常為制戒。如制聲聞不食害等。又如律中制",
    "T38n1776_001:0426a06": "阿那律不聽與其女人同宿。制婆伽隨不聽",
    "T38n1776_001:0426a07": "飲酒。如是等輩雖得聖果。須佛教制故多近",
    "T38n1776_001:0426a08": "佛。近故先列。菩薩之人久閑道法不假佛教。",
    "T38n1776_001:0426a09": "故不近佛。以不近佛在後而列。二聲聞弟子",
    "T38n1776_001:0426a10": "現蒙佛度。捨凡成聖荷恩深重。雖得聖果常",
    "T38n1776_001:0426a11": "隨如來圍侍供養。菩薩之人雖荷佛恩。攝化",
    "T38n1776_001:0426a12": "眾生利物為事故不近佛為是後列。此是第",
    "T38n1776_001:0426a13": "一近遠分別。次第二門約形分別。聲聞之人",
    "T38n1776_001:0426a14": "同佛出家。執持威儀形相似佛世共尊敬為",
    "T38n1776_001:0426a15": "是先列。菩薩隨化形儀不定或道或俗先列",
    "T38n1776_001:0426a16": "人怪故後列之。次第三門約德分別。亦得名",
    "T38n1776_001:0426a17": "為約教分別。如龍樹釋。教有二種。一顯示教",
    "T38n1776_001:0426a18": "彰相隱實。二祕密教翻相顯實。顯示教中宣",
    "T38n1776_001:0426a19": "說羅漢及辟支佛同佛漏盡。宣說菩薩現行",
    "T38n1776_001:0426a20": "煩惱不斷諸結。於此教中若聞菩薩在羅漢",
    "T38n1776_001:0426a21": "上人多驚怪。以是義故先列聲聞後列菩薩。",
    "T38n1776_001:0426a22": "若依甚深顯實之教。菩薩德尊理須在先。聲",
    "T38n1776_001:0426a23": "聞行卑宜須後列。如華嚴經。次第四門多少",
    "T38n1776_001:0426a24": "分別如涅槃經。一切諸眾少者先列。聲聞眾",
    "T38n1776_001:0426a25": "少為是先列。菩薩眾多是故後列。此後一義",
    "T38n1776_001:0426a26": "居在涅槃。今此文中先列聲聞後列菩薩具",
    "T38n1776_001:0426a27": "前三義。就聲聞中先標眾別後列其數。與大",
    "T38n1776_001:0426a28": "比丘是標眾也。約佛辨眾以身兼彼目之為",
    "T38n1776_001:0426a29": "與大者歎辭。外國語名曰摩訶。此翻有三。一",
    "T38n1776_001:0426b01": "者是多。眾數非一如世多人名為。大眾此通凡",
    "T38n1776_001:0426b02": "聖。二者勝。勝過餘眾。於諸異學最殊勝故。此",
    "T38n1776_001:0426b03": "亦該通。三翻名大。曠備高德過喻近學。今言",
    "T38n1776_001:0426b04": "大者義當第三。言比丘者是外國語。義翻有",
    "T38n1776_001:0426b05": "五。一名怖魔。就始彰名。初出家時魔心戰怯",
    "T38n1776_001:0426b06": "故名怖魔。比丘出家何關魔事乃令魔怯。魔",
    "T38n1776_001:0426b07": "性妬弊懼他勝己。又恐其人出家之後化他",
    "T38n1776_001:0426b08": "同出空其境界。為是戰怯。二名乞士。既出家",
    "T38n1776_001:0426b09": "已無所貯畜乞求自活。三名淨命。於乞求時",
    "T38n1776_001:0426b10": "正命乞求離五邪命故曰淨命。五邪命法如",
    "T38n1776_001:0426b11": "龍樹說道品義中具廣分別。此之兩名據中",
    "T38n1776_001:0426b12": "以立。四名淨持戒。精持禁戒無所毀犯。五名",
    "T38n1776_001:0426b13": "破惡。以持戒故能離諸過。此後兩名據終以",
    "T38n1776_001:0426b14": "立。非一稱眾。八千人俱彰其數也。略無歎德。",
    "T38n1776_001:0426b15": "何故而然。大教有二。一漸二頓。若論漸教藉",
    "T38n1776_001:0426b16": "少而入須歎聲聞。語其頓教不由小入故不",
    "T38n1776_001:0426b17": "歎小。此經頓教不藉小入。為是不歎。次列菩",
    "T38n1776_001:0426b18": "薩文別有五。一標別其眾。二辨其數。三歎其",
    "T38n1776_001:0426b19": "德。四列其名。五總結。初言菩薩標別眾也。外",
    "T38n1776_001:0426b20": "國名菩提薩埵。翻譯之者不殊煩廣。菩下去",
    "T38n1776_001:0426b21": "提薩下略埵直云菩薩。此方翻之名道眾生。",
    "T38n1776_001:0426b22": "菩提名道薩埵眾生。良以此人內心求道備",
    "T38n1776_001:0426b23": "有道行。以道成人名道眾生。若爾聲聞緣覺",
    "T38n1776_001:0426b24": "皆求道竝有道行同以道成。以何義故不名",
    "T38n1776_001:0426b25": "菩薩。釋言賢聖名有通別。通則義齊。涅槃說",
    "T38n1776_001:0426b26": "乃至須陀亦名菩薩。求索盡智無生智故。亦",
    "T38n1776_001:0426b27": "名為佛。正覺共道不共道故。但今為分賢聖",
    "T38n1776_001:0426b28": "之別。隱顯異名等分賢聖。何故獨偏名菩薩。",
    "T38n1776_001:0426b29": "解有三義。一就願心望果解釋。唯此眾生求",
    "T38n1776_001:0426c01": "大菩提餘悉不求。是故獨此名道眾生。故地",
    "T38n1776_001:0426c02": "論言上決定願大菩提獨言菩薩故。二就解",
    "T38n1776_001:0426c03": "心望理解釋。凡夫著有二乘住無。有無乖中",
    "T38n1776_001:0426c04": "不會中道。是故不得名道眾生。唯有菩薩妙",
    "T38n1776_001:0426c05": "捨有無契會中道。是故偏得名道眾生。三就",
    "T38n1776_001:0426c06": "行分別。入佛法中有三門。一教二義三者是",
    "T38n1776_001:0426c07": "行。教淺義深行為最勝。聲聞最劣從教為名",
    "T38n1776_001:0426c08": "故號聲聞。聲者是教飡聲悟解故曰聲聞。緣",
    "T38n1776_001:0426c09": "覺次勝從義立目。緣者是義於緣悟解故名",
    "T38n1776_001:0426c10": "緣覺。菩薩最上從行立稱。以能成就自利",
    "T38n1776_001:0426c11": "利他俱利之道故名菩薩。故地持言聲聞緣",
    "T38n1776_001:0426c12": "覺但能自度。菩薩不爾。自度度他是名道勝。",
    "T38n1776_001:0426c13": "以道勝故名道眾生。三萬二千辨其數也。眾",
    "T38n1776_001:0426c14": "知識下歎其德也。初無別歎。如是一切功德",
    "T38n1776_001:0426c15": "具足總以結歎。菩薩德度非別不彰故先別",
    "T38n1776_001:0426c16": "歎。非別能盡故復宜須總結顯多。別中初先",
    "T38n1776_001:0426c17": "歎其所成自分功德。近無等下歎其所修勝",
    "T38n1776_001:0426c18": "進功德。自分先成是故先歎。勝進後起為是",
    "T38n1776_001:0426c19": "後歎。己所成處名為自分。仰習之所說為",
    "T38n1776_001:0426c20": "勝。諸經歎德多依此二。前自分中文別有",
    "T38n1776_001:0426c21": "三。一明其人。行德顯著為眾知識。二名聞下",
    "T38n1776_001:0426c22": "明其成。行德寬廣名聞十方。三名稱高下明",
    "T38n1776_001:0426c23": "其所成。行德殊勝名稱高遠。就初段中先明",
    "T38n1776_001:0426c24": "其人。為眾知識大智本下辨其行德。成前知",
    "T38n1776_001:0426c25": "識。就初段中眾知識者謂知其德識其形也。",
    "T38n1776_001:0426c26": "亦可下人咸共聞知上人同識。就下辨德成",
    "T38n1776_001:0426c27": "知識中先明自利。為護法下明其利他。行",
    "T38n1776_001:0426c28": "能益己名為自利。行能兼潤說為利他。諸經",
    "T38n1776_001:0426c29": "歎德多皆依此。前自利中大智本行皆成就",
    "T38n1776_001:0427a01": "者直歎行成。佛威建立明成所以。由佛威神",
    "T38n1776_001:0427a02": "教化建立所以成就。亦可前句歎其行成佛",
    "T38n1776_001:0427a03": "威建立歎其德就。就前句中言大智者是佛",
    "T38n1776_001:0427a04": "智也。佛慧深廣故名大智。言本行者約果顯",
    "T38n1776_001:0427a05": "因。菩薩所修能為佛因故名本行。斯具名皆",
    "T38n1776_001:0427a06": "成就。就後句中諸佛威神諸佛神力名佛威",
    "T38n1776_001:0427a07": "神。菩薩修成名為菩薩之所建立。始起名建",
    "T38n1776_001:0427a08": "功德曰立。下利他中為護受法明能護正。能",
    "T38n1776_001:0427a09": "師子吼明能摧邪。亦可初句為護受法利他",
    "T38n1776_001:0427a10": "方便。軌則名法法能遮防名為法城。為護此",
    "T38n1776_001:0427a11": "法不令他人違謗毀滅故須受法。護法之相",
    "T38n1776_001:0427a12": "如涅槃經金剛身品說。又如地經說護有三。",
    "T38n1776_001:0427a13": "一護教法。於佛教法書寫讀誦為他宣說。書",
    "T38n1776_001:0427a14": "寫讀誦自行護持。為他演說外他護持。二護",
    "T38n1776_001:0427a15": "證法。自證教他自證自護教化他護。三護",
    "T38n1776_001:0427a16": "行法。自依修行。他修行時有諸障難攝護救",
    "T38n1776_001:0427a17": "濟。此之三護皆須知法故須受持。飲法稱受",
    "T38n1776_001:0427a18": "慍守名持。所持非邪故云正法。能師子吼正",
    "T38n1776_001:0427a19": "明化他。借喻名法。所說決定心無性懼如師",
    "T38n1776_001:0427a20": "子吼。說能摧邪如師子吼。說能寤寐如師子",
    "T38n1776_001:0427a21": "吼。說能安立如師子王。能安群輩如師子吼。",
    "T38n1776_001:0427a22": "說能教告如師子王。教告諸子名師子吼。如",
    "T38n1776_001:0427a23": "涅槃說。師子吼者為十一事如來是也。菩薩",
    "T38n1776_001:0427a24": "亦然。不可具列。自下第二彰其德廣名聞十",
    "T38n1776_001:0427a25": "方。於中初先舉名。顯德寬廣故名十方。名稱",
    "T38n1776_001:0427a26": "號等有何差別。通釋是一隨相別分非無差",
    "T38n1776_001:0427a27": "異。異相如何。顯體為名標德為稱。名稱外彰",
    "T38n1776_001:0427a28": "號令天下說之為號。今言名者通相言耳。由",
    "T38n1776_001:0427a29": "名矣大十方共聞。眾人不下辨德顯名。於中",
    "T38n1776_001:0427b01": "亦二。自利利他先明利他悉已淨下明其自",
    "T38n1776_001:0427b02": "利。前利他中初明教正。降伏魔下明其摧邪。",
    "T38n1776_001:0427b03": "前教正中眾人不請友而安者為化始也。不",
    "T38n1776_001:0427b04": "待物請強為非友。化令住正名友安之。解有",
    "T38n1776_001:0427b05": "兩義。一所化眾生無機感聖名為不請。菩薩",
    "T38n1776_001:0427b06": "彊化為作因緣名友安之。二所化眾生雖有",
    "T38n1776_001:0427b07": "道機無其樂欲不知求聖名為不請。菩薩隨",
    "T38n1776_001:0427b08": "機而為彊化名友安之。紹隆三寶使不斷絕",
    "T38n1776_001:0427b09": "為化終也。其義云何。如華嚴經明法品說。彼",
    "T38n1776_001:0427b10": "有三憣。其一憣能令眾生發菩提心。是故",
    "T38n1776_001:0427b11": "能令佛寶不斷。開示演說十二部經深妙法",
    "T38n1776_001:0427b12": "藏。是故能令法寶不斷受持一切威儀行法。",
    "T38n1776_001:0427b13": "是故能令僧寶不斷。第二憣中讚歎大願。是",
    "T38n1776_001:0427b14": "故能令佛寶不斷分別顯示十二緣起甚深之",
    "T38n1776_001:0427b15": "義。是故能令法寶不斷修六和敬。是故能令",
    "T38n1776_001:0427b16": "僧寶不斷。第三憣中下佛種子於眾生田生",
    "T38n1776_001:0427b17": "正覺牙。是故能令佛寶不斷護持正法不惜",
    "T38n1776_001:0427b18": "身命。是故能令法寶不斷善御大眾心無憂",
    "T38n1776_001:0427b19": "悔。是故能令僧寶不斷。此之三憣亦有階",
    "T38n1776_001:0427b20": "降。初下次中第三最上。先就佛寶以顯不同。",
    "T38n1776_001:0427b21": "第一憣中令生發心標果令求。此為初始。第",
    "T38n1776_001:0427b22": "二憣。中讚大願者讚起行願令人修行。此以",
    "T38n1776_001:0427b23": "為中。第三中下佛種子於生田者化人成行。",
    "T38n1776_001:0427b24": "此為最上。化人成行堪為佛因名下佛種於",
    "T38n1776_001:0427b25": "生田矣。次就法寶以顯不同。第一憣中開",
    "T38n1776_001:0427b26": "示演說十二部經宣通教法。第二憣中分別",
    "T38n1776_001:0427b27": "顯示十二緣起辨釋理法。第三憣中護持法",
    "T38n1776_001:0427b28": "者興建行法。教淺義深行為最勝。次就僧寶",
    "T38n1776_001:0427b29": "以辨階降。第一憣中受持一切威儀法者僧",
    "T38n1776_001:0427c01": "行方便。第二憣中修六和敬行成不乖。第三",
    "T38n1776_001:0427c02": "憣中善御大眾德成攝他。此亦初下次中後",
    "T38n1776_001:0427c03": "上。以此教他傳學不息故令三寶永不斷絕。",
    "T38n1776_001:0427c04": "上來教正。下明摧邪。先除眾魔後制外道。魔",
    "T38n1776_001:0427c05": "羅胡語此云殺者。害人善故。汎論有四。或廣",
    "T38n1776_001:0427c06": "說八。言其四者。一煩惱魔。謂貪瞋等一切煩",
    "T38n1776_001:0427c07": "惱能害善法。二者陰魔。謂五陰身共相摧滅。",
    "T38n1776_001:0427c08": "三者死魔。能壞命根。四者天魔。於彼第六他",
    "T38n1776_001:0427c09": "化天上別有魔天好壞他善。四中初一是生",
    "T38n1776_001:0427c10": "死緣。中間陰死是生死果。此之四種大小通",
    "T38n1776_001:0427c11": "說。所言八者如涅槃說。前四種上更加無為",
    "T38n1776_001:0427c12": "四倒之心合為八也。無為四倒能壞大乘常",
    "T38n1776_001:0427c13": "樂我淨四種正解故。涅槃中說之為魔。小乘",
    "T38n1776_001:0427c14": "法中未以為患故多不說。又此通亦煩惱中",
    "T38n1776_001:0427c15": "收。故諸經中多亦不說。魔法如是。通論此八",
    "T38n1776_001:0427c16": "竝須降伏。何故如是。煩惱陰死無為四倒妨",
    "T38n1776_001:0427c17": "違自行故須降伏。伏法不同。彼煩惱魔小乘",
    "T38n1776_001:0427c18": "多用諦觀降伏。大乘多用空慧降伏。陰魔小",
    "T38n1776_001:0427c19": "乘多用無餘涅槃得滅捨故。大乘多用常住",
    "T38n1776_001:0427c20": "法身。無為四倒於大因中正解降伏。於大果",
    "T38n1776_001:0427c21": "中菩提涅槃真德降伏。天魔一種妨於自行",
    "T38n1776_001:0427c22": "亦妨化他故須降伏。用法不同。自行因中正",
    "T38n1776_001:0427c23": "智降伏。知邪不從彼自退故。自行果中十力",
    "T38n1776_001:0427c24": "降伏。十力固牢不為魔邪所傾動故。自行如",
    "T38n1776_001:0427c25": "是。化他之中用法不定。若在因中。自身降魔",
    "T38n1776_001:0427c26": "多用神通。教他降魔多用神呪。彼無神通能",
    "T38n1776_001:0427c27": "降伏故。若在果中。自身降魔多以慈心。教他",
    "T38n1776_001:0427c28": "降魔亦用神呪。彼無慈力能降伏故。降魔如",
    "T38n1776_001:0427c29": "是。今就利他偏降天魔。菩薩自降多用神通",
    "T38n1776_001:0428a01": "下制外道。法外妄計斯稱外道。此亦妨於自",
    "T38n1776_001:0428a02": "行外化。並須制伏。但隨行別用法不同。自行",
    "T38n1776_001:0428a03": "因中正見降伏。正見道理不從邪故。自行果",
    "T38n1776_001:0428a04": "中無畏降伏。外道邪智難佛無德。如來有德",
    "T38n1776_001:0428a05": "於彼不怯能降伏故。自行如是。化他純用四",
    "T38n1776_001:0428a06": "辨降伏。四無礙辨廣知法義能難論故。今就",
    "T38n1776_001:0428a07": "化他。四辨摧邪名制外道。上來利他不明",
    "T38n1776_001:0428a08": "自利。於中初先明其斷德。心常安下明其行",
    "T38n1776_001:0428a09": "德。前斷德中悉已清淨明其攝治。永離義等",
    "T38n1776_001:0428a10": "彰其離障。又悉清淨明離惡業。正習斯亡名",
    "T38n1776_001:0428a11": "悉清淨。永離蓋纏明無煩惱。蓋謂五蓋。貪欲",
    "T38n1776_001:0428a12": "瞋恚睡眠掉悔及疑是也。廣如別章。亦可一",
    "T38n1776_001:0428a13": "切諸煩惱結通名為蓋。蓋眾生故蓋淨心故。",
    "T38n1776_001:0428a14": "纏謂十纏。無慚無愧睡眠悔慳嫉掉眠忿及",
    "T38n1776_001:0428a15": "覆是其十也。亦如別章。亦可一切諸煩惱結",
    "T38n1776_001:0428a16": "通名為纏。纏眾生故纏傳心故。於此蓋纏正",
    "T38n1776_001:0428a17": "習斯亡故云永離。下行德中文別有二。一隨",
    "T38n1776_001:0428a18": "德別歎。二布施下隨位別歎。前隨德中心常",
    "T38n1776_001:0428a19": "安住無礙解脫空解脫也。亦可安住一切法",
    "T38n1776_001:0428a20": "界無礙解脫此即十地解脫大也。念謂正念。",
    "T38n1776_001:0428a21": "念門不同。或說三種念佛法僧。或說四種身",
    "T38n1776_001:0428a22": "受心法。又如地論上念同法功德求義亦是",
    "T38n1776_001:0428a23": "四也。或說六種。念佛法僧戒施及天如涅槃",
    "T38n1776_001:0428a24": "釋。或說八種如龍樹說。前六種上更加二種。",
    "T38n1776_001:0428a25": "一念出入息繫心住於數息法門。二者念死",
    "T38n1776_001:0428a26": "常修死相。或說十種如大智論摩訶衍品說。",
    "T38n1776_001:0428a27": "前八種上更加二種。一者念滅念彼涅槃無",
    "T38n1776_001:0428a28": "為寂滅起意趣求。二者念身自念己身無常",
    "T38n1776_001:0428a29": "苦空無我不淨修行厭離。或說十一如地經",
    "T38n1776_001:0428b01": "說。念佛法僧念菩薩行念菩薩波羅蜜念十",
    "T38n1776_001:0428b02": "地念不壞力念無畏念不共法乃至不離念一",
    "T38n1776_001:0428b03": "切智。廣則無量菩薩悉念。定者所謂九次第",
    "T38n1776_001:0428b04": "定。八禪滅盡是九定也。亦可一切所得三昧",
    "T38n1776_001:0428b05": "悉名為定。此即十地三昧大也。言總持者是",
    "T38n1776_001:0428b06": "陀羅尼。此即十地大陀羅尼。言辨才者四無",
    "T38n1776_001:0428b07": "礙辨。知法辨了名之為辨。又說辨了亦名為",
    "T38n1776_001:0428b08": "辨。言辭才巧故名為才。念念常現故云不斷。",
    "T38n1776_001:0428b09": "又說無間亦言不斷。上來第一隨德別歎。人",
    "T38n1776_001:0428b10": "言此歎地前功德。當應不然。歎地前行多不",
    "T38n1776_001:0428b11": "舉此勝上功德。自下第二隨位別歎。初地至",
    "T38n1776_001:0428b12": "十地德何故須然。菩薩住於一地之中普攝",
    "T38n1776_001:0428b13": "一切諸地功德。故歷諸位而以歎之。言布施",
    "T38n1776_001:0428b14": "者初地功德。言持戒者二地功德。言忍辱者",
    "T38n1776_001:0428b15": "三地功德。言精進者四地功德。言禪定者五",
    "T38n1776_001:0428b16": "地功德。言智慧者六地功德。六度之義廣如",
    "T38n1776_001:0428b17": "別章。此應具論。今釋名。言布施者以己財事",
    "T38n1776_001:0428b18": "分布與他名之為布。惙己惠人目之為施。言",
    "T38n1776_001:0428b19": "持戒者胡名尸羅。此方正音名為清涼。三業",
    "T38n1776_001:0428b20": "炎非焚燒行人事等如熱。戒能防息故號清",
    "T38n1776_001:0428b21": "涼。此清涼行有能禁防止息之義故復名戒。",
    "T38n1776_001:0428b22": "堅守名持。言忍辱者他人加惡名之為辱。於",
    "T38n1776_001:0428b23": "辱能安說之為忍。言精進者陳心於法名之",
    "T38n1776_001:0428b24": "為精。精心務達說以為進。言禪定者禪那胡",
    "T38n1776_001:0428b25": "語。此翻名為思惟修習。上界靜法審觀方成",
    "T38n1776_001:0428b26": "名思惟修。又亦名為功德叢林。此乃從其所",
    "T38n1776_001:0428b27": "生為名。能生多德是故為功德叢林。言智慧",
    "T38n1776_001:0428b28": "者照見名智觀達稱慧。此六經中名波羅蜜。",
    "T38n1776_001:0428b29": "是外國語。此名度。又亦翻之名到彼岸。所言",
    "T38n1776_001:0428c01": "度者地持論中說有三義。一者時度。此之六",
    "T38n1776_001:0428c02": "行種性已上度三阿僧祇方始成滿。二者果",
    "T38n1776_001:0428c03": "度。此六能得大菩提果。三自性清淨度。此六",
    "T38n1776_001:0428c04": "能得破情相到法實際。具此三義故名為度。",
    "T38n1776_001:0428c05": "言到彼岸者如龍樹說。解有三義。一能捨離",
    "T38n1776_001:0428c06": "生死此岸到於無上涅槃彼岸。同前果度。二",
    "T38n1776_001:0428c07": "能捨離生死涅槃有相此岸到於平等無相彼",
    "T38n1776_001:0428c08": "岸。與前自性度義相似。三能捨離六弊此",
    "T38n1776_001:0428c09": "岸到於六度究竟彼岸名到彼岸。因修至成",
    "T38n1776_001:0428c10": "故名始修為能到矣。具此三義名到彼岸。此",
    "T38n1776_001:0428c11": "六同時隨位且分。檀寄初地乃至波若在第",
    "T38n1776_001:0428c12": "六地。如地經說。及方便力無不具足七地功",
    "T38n1776_001:0428c13": "德。七地修習十方便慧發起勝行名方便力",
    "T38n1776_001:0428c14": "無不具足。逮無所得不起法忍八地功德。逮",
    "T38n1776_001:0428c15": "謂及也亦曰至也。無生所得者理中無淨可",
    "T38n1776_001:0428c16": "得。此諸菩薩破去情相到無得處。是故名為",
    "T38n1776_001:0428c17": "逮無所得。不起法忍猶是經中無生法忍。由",
    "T38n1776_001:0428c18": "逮無得是故便成不起法忍。不見淨法可生起",
    "T38n1776_001:0428c19": "故。已能隨等九地功德。已能隨順轉不退輪",
    "T38n1776_001:0428c20": "是九地中說成就矣。謂能隨生轉妙法輪久",
    "T38n1776_001:0428c21": "堪化益故曰已能。化順物機名為隨順。說授",
    "T38n1776_001:0428c22": "名轉。不退輪者經中或說三業為輪。或復宣",
    "T38n1776_001:0428c23": "說佛法為輪。今此所論名為輪者。如彼轉輪",
    "T38n1776_001:0428c24": "聖王輪寶能摧剛強轉下眾生上昇虛空。佛",
    "T38n1776_001:0428c25": "法如是。能摧眾生惡不善法轉下眾生上入",
    "T38n1776_001:0428c26": "佛道故名為輪。一得永住故故不退。善解法",
    "T38n1776_001:0428c27": "相是九地中智成就也。知眾生根是九地中",
    "T38n1776_001:0428c28": "入行成就。蓋諸大眾得無畏下十地功德。蓋",
    "T38n1776_001:0428c29": "諸人眾得無所畏利他功德。十地學窮故蓋",
    "T38n1776_001:0429a01": "大眾。起說不怯故得無畏。功德已下明其自",
    "T38n1776_001:0429a02": "利。功德智慧以修心者妙德嚴心。功者是其",
    "T38n1776_001:0429a03": "功德莊嚴。智慧是智慧莊嚴。此二莊嚴廣如",
    "T38n1776_001:0429a04": "別章。此應具論。然今且可釋其名字。其功德",
    "T38n1776_001:0429a05": "者亦名福德。福謂福利。善能資潤福利行人",
    "T38n1776_001:0429a06": "故名為福。是其善行家德故名福德。如清冷",
    "T38n1776_001:0429a07": "等是水家德。功謂功能。善有資潤利益之功",
    "T38n1776_001:0429a08": "故名為功。還是善行家德故名功德。言智慧",
    "T38n1776_001:0429a09": "者。依如毘曇決斷名智對諸忍故。若依成實",
    "T38n1776_001:0429a10": "無著名智別想識故。通相以論。知法名智觀",
    "T38n1776_001:0429a11": "達稱慧。此智與慧通釋一物。隨義別分非無",
    "T38n1776_001:0429a12": "差異。異相如何。依如地持知世諦者名之為",
    "T38n1776_001:0429a13": "智。知第一義說以為慧。故彼文言於一切法",
    "T38n1776_001:0429a14": "部分知者名智波羅蜜。於第一義開覺名波",
    "T38n1776_001:0429a15": "若波羅蜜。涅槃亦然若。依地論證第一義名",
    "T38n1776_001:0429a16": "隨智者。了達教法名隨慧者。皆德無傷。此二",
    "T38n1776_001:0429a17": "經中名為莊嚴亦名律儀亦曰助法亦復說之",
    "T38n1776_001:0429a18": "為菩提具。言莊嚴者如涅槃說。能嚴行人故",
    "T38n1776_001:0429a19": "曰莊嚴。又復諸行共相莊飾亦曰莊嚴。如莊",
    "T38n1776_001:0429a20": "嚴具眾寶間錯。言律儀者如地持說。此二內",
    "T38n1776_001:0429a21": "調故名為律令法稱儀。言助法者望果為言。",
    "T38n1776_001:0429a22": "資順菩提故云助法。能為佛因故復說之為",
    "T38n1776_001:0429a23": "菩提具。依此二行修練己心故曰修心。相好",
    "T38n1776_001:0429a24": "已下勝相嚴身表德名相。愜情稱好。用此莊",
    "T38n1776_001:0429a25": "形故曰嚴身。相好嚴身過餘世報名色第一。",
    "T38n1776_001:0429a26": "不假餘瑩故捨世間所有飾好。自下第三彰",
    "T38n1776_001:0429a27": "德殊勝故名高遠。於中先舉名稱高遠顯德",
    "T38n1776_001:0429a28": "殊勝。名聞上徹名為高遠。高遠如何踰於須",
    "T38n1776_001:0429a29": "彌。踰謂過世。須彌胡語。此名妙高山亦名安",
    "T38n1776_001:0429b01": "明山。舉高三百三十六萬里。縱廣亦然。四寶",
    "T38n1776_001:0429b02": "所成。六萬諸山而為眷屬。深信堅下辨德顯",
    "T38n1776_001:0429b03": "名。於中有三。一明其信二深入緣起下彰其",
    "T38n1776_001:0429b04": "解三無有量下顯其行。此三分中皆利自他。",
    "T38n1776_001:0429b05": "就初分中深信堅固猶若金剛是其自利。決",
    "T38n1776_001:0429b06": "定名信。信門不同。或說為二如地經說信菩",
    "T38n1776_001:0429b07": "薩行及諸佛法。或分為三信佛法僧。或說四",
    "T38n1776_001:0429b08": "種信佛法僧及以信戒如成實論說。或說八",
    "T38n1776_001:0429b09": "種如地持說信佛法僧即以為三。信佛菩薩",
    "T38n1776_001:0429b10": "神通之力通前為四。信種種因果是其世諦。",
    "T38n1776_001:0429b11": "信真實義是其真諦。通前為六。得義為七。得",
    "T38n1776_001:0429b12": "方便八。無上菩提名為得義。一切菩薩所修",
    "T38n1776_001:0429b13": "學道名得方便。隨別細分亦可無量。愍厚曰",
    "T38n1776_001:0429b14": "深難壞稱堅。此是法說。猶如金剛喻以顯之。",
    "T38n1776_001:0429b15": "下明利他。法寶普照而雨甘露明真能益。法",
    "T38n1776_001:0429b16": "寶普照慧法教人。聞思修等三慧之法名之",
    "T38n1776_001:0429b17": "為法。此法可珍又能照曜故說為寶。隨機等",
    "T38n1776_001:0429b18": "示故名為普。開曉明心除其闇彰說之為照。",
    "T38n1776_001:0429b19": "而雨甘露功德教人。世間甘露能除燋渴。功",
    "T38n1776_001:0429b20": "德善法能潤行人故名甘露。授之稱雨此明能",
    "T38n1776_001:0429b21": "益。於眾言音微妙第一彰其能說。說前法時",
    "T38n1776_001:0429b22": "能宣吐也。謂於世俗言音之中最為第一。第",
    "T38n1776_001:0429b23": "二解中深入緣起斷邪見等。是自利行。入深",
    "T38n1776_001:0429b24": "緣起明其攝治。觀窮曰深解順名入。言緣起",
    "T38n1776_001:0429b25": "者謂十二緣。經名因緣亦稱緣起亦曰緣集。",
    "T38n1776_001:0429b26": "藉因託緣諸法得生故名因緣。法藉緣起故",
    "T38n1776_001:0429b27": "曰緣起。法從緣集故稱德集。名字是何。謂",
    "T38n1776_001:0429b28": "從無明乃至老死。云何深入因緣之法。唯真",
    "T38n1776_001:0429b29": "不生單妄不成。真妄和合方得集起。於中開",
    "T38n1776_001:0429c01": "合廣略不定。或分為二唯真與妄。據妄統攝",
    "T38n1776_001:0429c02": "十二因緣皆妄心起名之為妄據真統收皆真",
    "T38n1776_001:0429c03": "心起說以為真。或分為三。一事緣起。十二因",
    "T38n1776_001:0429c04": "緣皆從六種事識所為。二妄緣起。據妄統收",
    "T38n1776_001:0429c05": "十二因緣皆是七識妄相心作。如夢所見。故",
    "T38n1776_001:0429c06": "經說言三界虛妄皆一心作。妄心作矣。三真",
    "T38n1776_001:0429c07": "緣起。據真統攝十二因緣皆真心作。如波水",
    "T38n1776_001:0429c08": "作。此如地經六地中說。故彼經言十二因緣",
    "T38n1776_001:0429c09": "皆一心作。謂阿梨耶真心作矣。細分有六。於",
    "T38n1776_001:0429c10": "前事識因緣之中義別有二。事相因緣。三世",
    "T38n1776_001:0429c11": "流轉非我我所如毘曇說。二虛假因緣。十二",
    "T38n1776_001:0429c12": "因緣皆是名用。虛假之有無有自性。如成實",
    "T38n1776_001:0429c13": "說。於前妄識因緣之中義別亦二。一妄相因",
    "T38n1776_001:0429c14": "緣。十二因緣皆是虛約妄相之有。如化如",
    "T38n1776_001:0429c15": "炎。無相為相相即無相。不但無性相亦叵",
    "T38n1776_001:0429c16": "得。二妄想因緣。十二因緣皆妄心起。心外無",
    "T38n1776_001:0429c17": "法如夢所覩。但是心見心外無法。於前真識",
    "T38n1776_001:0429c18": "因緣之中義別亦二。一真用因緣。如來藏性",
    "T38n1776_001:0429c19": "不染而染起十二緣。故經說言如來藏性是",
    "T38n1776_001:0429c20": "其一切善不善因。能遍興造一切趣生。猶",
    "T38n1776_001:0429c21": "如伎兒變現眾趣。又經亦言即此法界輪轉",
    "T38n1776_001:0429c22": "五道名曰眾生。此等皆是真用因緣。真體因",
    "T38n1776_001:0429c23": "緣。如來藏性是因緣體。名因緣而此因緣相。",
    "T38n1776_001:0429c24": "良以真實如來藏性是緣體故。經中宣說。十",
    "T38n1776_001:0429c25": "二因緣以為佛性。見十二因緣名為見佛見",
    "T38n1776_001:0429c26": "法見僧。因緣如是。此諸菩薩皆能窮達故曰",
    "T38n1776_001:0429c27": "深入。此明攝治。下明離障。斷諸邪見正使永",
    "T38n1776_001:0429c28": "亡。五見非一說以為諸。法外推求名為邪見。",
    "T38n1776_001:0429c29": "見實除捨目之為斷。有無二邊無復餘習殘",
    "T38n1776_001:0430a01": "氣亦盡由證因緣。非有無性故。使有無二邊",
    "T38n1776_001:0430a02": "之見永無餘習。下明利他。演法無畏猶師子",
    "T38n1776_001:0430a03": "吼自心不怯。其所講說為如雷震說能益物。",
    "T38n1776_001:0430a04": "又演無畏說能摧邪講如雷震語能生善。前",
    "T38n1776_001:0430a05": "中初言演法無畏法說利他。依大智論。菩薩",
    "T38n1776_001:0430a06": "別有四種無畏。一總持無畏。於法廣知不畏",
    "T38n1776_001:0430a07": "屈短。二知根無畏。明了諸根隨而授化不具",
    "T38n1776_001:0430a08": "違失。三斷疑無畏。隨問能決不懼不堪。四益",
    "T38n1776_001:0430a09": "難無畏。隨難能通不懼屈滯。如師子吼喻以",
    "T38n1776_001:0430a10": "顯之。後中講說利他如雷喻顯。天雷一動卉",
    "T38n1776_001:0430a11": "蓻生牙。法音一闡道根普長。故取為喻。第三",
    "T38n1776_001:0430a12": "行中初無有量已過量者明其自行。行德深",
    "T38n1776_001:0430a13": "廣無有分限故曰無量。非是世人算數能及",
    "T38n1776_001:0430a14": "故曰過量。又非世人算數能及名為無量。超",
    "T38n1776_001:0430a15": "出世人算數之限故曰過量。集眾法下明其",
    "T38n1776_001:0430a16": "利他。集眾法寶如海導師攝他方便。法如珍",
    "T38n1776_001:0430a17": "寶門別非一名眾法寶。導人趣求名集法寶。",
    "T38n1776_001:0430a18": "如海導師喻以顯之。海中導師導人採寶。菩",
    "T38n1776_001:0430a19": "薩如是。導人求法故取為喻。了達已下化德",
    "T38n1776_001:0430a20": "成就。先知法藥後知眾生。知法藥中了達諸",
    "T38n1776_001:0430a21": "法知世諦也。了達深義知真諦也。知眾生中",
    "T38n1776_001:0430a22": "言知眾生往來所趣知過未也。知過去因名",
    "T38n1776_001:0430a23": "為知往。知未來果名來所趣。及心所行知現",
    "T38n1776_001:0430a24": "在也。其知現在心行善惡而教化之。上歎自",
    "T38n1776_001:0430a25": "分下歎勝進。於中先明修法身行。無量功德",
    "T38n1776_001:0430a26": "皆成就下修淨土行。此二之中各利自他。修",
    "T38n1776_001:0430a27": "法身中先明自利。關閉已下明其利他。前自",
    "T38n1776_001:0430a28": "利中近無等等明修至果。佛比餘生名為無",
    "T38n1776_001:0430a29": "等。佛佛道齊故復言等。剋證不遙故名為近。",
    "T38n1776_001:0430b01": "佛自在慧辨出等。佛智無礙故曰自在。十力",
    "T38n1776_001:0430b02": "無畏十八不共顯自在慧。言十力者一處非",
    "T38n1776_001:0430b03": "處力二者業力三者定力四者根力五者欲力",
    "T38n1776_001:0430b04": "六者性力七者至處道力八宿命力九天眼力",
    "T38n1776_001:0430b05": "十漏盡力。義如別章。此應具論。四無畏者一",
    "T38n1776_001:0430b06": "一切智無畏二漏盡無畏三能說彰道四能",
    "T38n1776_001:0430b07": "說盡苦道。備如後釋。所言十八不共法者毘",
    "T38n1776_001:0430b08": "曇宣說。十力四無所畏大悲三念處以為十",
    "T38n1776_001:0430b09": "八。依大品經別有名字。三業無失無異想無",
    "T38n1776_001:0430b10": "不定心無不知已捨是其初六。欲無減精進",
    "T38n1776_001:0430b11": "無減念無減智慧為減解脫無減解脫知見無",
    "T38n1776_001:0430b12": "減是其中六。三業隨慧行了達三世是其後",
    "T38n1776_001:0430b13": "六。亦如後釋。下利他中關閉一切諸惡趣門",
    "T38n1776_001:0430b14": "自無惡因。三塗修羅是其惡趣。諸業煩惱通",
    "T38n1776_001:0430b15": "人趣入名惡趣門。聖道遮防稱曰關閉。而生",
    "T38n1776_001:0430b16": "五道以現其身隨物現受。三塗人天是其五",
    "T38n1776_001:0430b17": "道。若分修羅道別有六。初入名生終出稱現。",
    "T38n1776_001:0430b18": "為大醫下隨生攝益。為大醫王療治眾病總",
    "T38n1776_001:0430b19": "明化益。能治曰醫自在名王。醫王中勝故名",
    "T38n1776_001:0430b20": "為大。下別顯之。應病與藥量宜授法。貪教不",
    "T38n1776_001:0430b21": "淨瞋教慈心。如是等也。令得服等筋物修",
    "T38n1776_001:0430b22": "習。令得服者教起聞思攝受法也。令得行者",
    "T38n1776_001:0430b23": "教使依法起修行也。下淨土中先明自利。無",
    "T38n1776_001:0430b24": "量功德皆成就者淨土因成。如下文說。無量",
    "T38n1776_001:0430b25": "佛土皆嚴淨者淨土果就。自報離染名之為",
    "T38n1776_001:0430b26": "淨。又用自在亦名為淨。淨滿法界故曰無量。",
    "T38n1776_001:0430b27": "下明利他。其見聞者無不蒙益親近益也。見",
    "T38n1776_001:0430b28": "形聞名皆得益也。諸有所作亦不唐捐順行",
    "T38n1776_001:0430b29": "益也。唐謂虛捐謂棄。無有順行虛然唐去世",
    "T38n1776_001:0430c01": "名不唐捐。上來別歎。如是一切德具足總以",
    "T38n1776_001:0430c02": "結歎。言皆具者解有兩義。一就人以論。所列",
    "T38n1776_001:0430c03": "菩薩齊具前德故云皆具。二就德而辨。於前",
    "T38n1776_001:0430c04": "德中無不備之故云皆具。次列其名。菩薩眾",
    "T38n1776_001:0430c05": "多文中具列五十二人。菩薩之名皆依德立。",
    "T38n1776_001:0430c06": "言等觀者多觀真諦平等法也。不等觀者多",
    "T38n1776_001:0430c07": "觀世諦差別法也。等不等者二諦通觀。此約",
    "T38n1776_001:0430c08": "慧別。定自在王依定立稱。此前約行。其法自",
    "T38n1776_001:0430c09": "在及與法相約法以別。如是等也。如是菩薩",
    "T38n1776_001:0430c10": "三萬二千第五總結。上列聖眾下列凡眾。於",
    "T38n1776_001:0430c11": "中初先列其天眾次列鬼神後列人眾。鬼神",
    "T38n1776_001:0430c12": "是其天之輔從次天以列。天中初先列其梵",
    "T38n1776_001:0430c13": "眾次列帝釋後列餘天。梵中初言萬梵天王",
    "T38n1776_001:0430c14": "列數辨眾。此皆應是初稱梵王尸棄列名。此",
    "T38n1776_001:0430c15": "云頂髻蓋乃是其偏髮梵王。下言螺髻應是",
    "T38n1776_001:0430c16": "其人。從餘天下辨其來處。此言稍略。若具應",
    "T38n1776_001:0430c17": "言從餘四天下。上來之詣佛所至聽法所。就",
    "T38n1776_001:0430c18": "帝釋中復萬二千舉其數也。天帝辨眾。帝猶",
    "T38n1776_001:0430c19": "主也。忉利天主名為天帝。亦從餘天還彰來",
    "T38n1776_001:0430c20": "處。在會所至。下列餘天。噵言并餘大威力者",
    "T38n1776_001:0430c21": "辨前兼後故說為并。謂欲界中餘天眾也。次",
    "T38n1776_001:0430c22": "列鬼神。龍是畜生。於中具有四生差別。有大",
    "T38n1776_001:0430c23": "神德能來聽法故今列之。夜叉是輕捷鬼也。",
    "T38n1776_001:0430c24": "乾闥婆者是天樂神亦鬼道攝。阿修羅者人",
    "T38n1776_001:0430c25": "釋言名不酒神。不知是非。或云劣天。依如毘",
    "T38n1776_001:0430c26": "曇修羅唯鬼。依法念經有鬼有畜。如彼羅睺",
    "T38n1776_001:0430c27": "阿修羅王是師子兒體是畜生。依伽陀經有",
    "T38n1776_001:0430c28": "天鬼畜三種差別。修羅凡有五地之別。一在",
    "T38n1776_001:0430c29": "地上眾相山中如地經說。勢力最下。二須彌",
    "T38n1776_001:0431a01": "山北大海之下二萬一千由旬有脩羅王名曰",
    "T38n1776_001:0431a02": "羅睺。統領無量阿脩羅眾。三羅睺下復過二",
    "T38n1776_001:0431a03": "萬一千由旬有阿脩羅王。名曰勇健。四勇健",
    "T38n1776_001:0431a04": "下復過二萬一千由旬有阿脩王。名曰華鬘。",
    "T38n1776_001:0431a05": "五華鬘下復過二萬一千由旬有脩羅王。名",
    "T38n1776_001:0431a06": "毘摩質多。亦統領無量阿脩羅眾。毘摩之母",
    "T38n1776_001:0431a07": "本從天生故名劣天。劫初成時有諸天女。來",
    "T38n1776_001:0431a08": "海中洗浴。水觸其身遂失精氣。流在水中成",
    "T38n1776_001:0431a09": "一肉卵。逕八千歲乃生一女。有九百九十頭。",
    "T38n1776_001:0431a10": "頭有千眼有九百九十九口。口有四牙。牙上",
    "T38n1776_001:0431a11": "出火猶如礔礰。二萬四千九百九十九脚。此",
    "T38n1776_001:0431a12": "女後時在海浮戲。水精入身生一肉卵。逕八",
    "T38n1776_001:0431a13": "千歲生毘摩質多。有九頭。頭有千眼。口中出",
    "T38n1776_001:0431a14": "水。有九十九手。脚唯有八。其形四倍大於須",
    "T38n1776_001:0431a15": "彌。純食淤泥及與藕根。多與天諍如法念說。",
    "T38n1776_001:0431a16": "迦樓羅者是其鳥神。於中有其金翅之鳥。純",
    "T38n1776_001:0431a17": "食諸龍。有四生別。有化生者。食四生龍。其胎",
    "T38n1776_001:0431a18": "生者食三生龍除其化生。其卵生者食二生",
    "T38n1776_001:0431a19": "龍除化生除胎。其濕生者唯食濕生。此四天",
    "T38n1776_001:0431a20": "下有一化生迦樓羅王。名曰正音。受八千歲。",
    "T38n1776_001:0431a21": "日別噉食一大龍王五百小龍。繞四天下周",
    "T38n1776_001:0431a22": "而復始。次第食之。命終時諸龍吐毒不復能",
    "T38n1776_001:0431a23": "食。飢火所燒聳翅直下。至風輪為風所吹而",
    "T38n1776_001:0431a24": "復上來。往還七返無處停足。遂至金剛輪山",
    "T38n1776_001:0431a25": "頂命終。以食諸龍身肉毒氣遂發猛火。其難",
    "T38n1776_001:0431a26": "陀龍王及跋難陀龍王恐燒寶山遂降大雨渧",
    "T38n1776_001:0431a27": "如車軸以滅其火。身肉消敬唯有心在。大如",
    "T38n1776_001:0431a28": "人脾純青瑠璃。輪王得之用為珠寶。帝釋得",
    "T38n1776_001:0431a29": "之為結中珠。緊那羅者此名疑神。體是畜生",
    "T38n1776_001:0431b01": "形狀似人。面極端正頂有一角。人見生疑不",
    "T38n1776_001:0431b02": "知為人為鬼為畜故曰疑神。此亦是天之樂",
    "T38n1776_001:0431b03": "神。摩睺羅伽是腹行神。世人相傳是魔神也。",
    "T38n1776_001:0431b04": "下列人眾。比丘如上尼猶女也。優婆塞者",
    "T38n1776_001:0431b05": "名為善宿男。懷善而居亦云近善住亦云清",
    "T38n1776_001:0431b06": "信士。優婆夷者如前。姨猶女也。上來第二列",
    "T38n1776_001:0431b07": "其從眾。彼時下第三大段明其徒眾雲集所",
    "T38n1776_001:0431b08": "為。於中初明佛與諸眾圍繞說法。說何等法。",
    "T38n1776_001:0431b09": "文中不辨不知說何。下明如來於眾獨勝。譬",
    "T38n1776_001:0431b10": "如須彌顯於大海喻說顯勝。高顯獨出在於",
    "T38n1776_001:0431b11": "大海名顯于大海。蔽於諸眾合以顯勝。上來",
    "T38n1776_001:0431b12": "由序。自下約對不思議德悉為正宗。如勝鬘",
    "T38n1776_001:0431b13": "經歎佛功德正宗所收。此亦應然無勞致疑。",
    "T38n1776_001:0431b14": "此正宗中文別有二。一因寶積獻蓋如來顯",
    "T38n1776_001:0431b15": "示不思議德令人願求。二寶積說偈已下因",
    "T38n1776_001:0431b16": "寶積啟請如來宣說淨土因果令人習學。前",
    "T38n1776_001:0431b17": "即是法身因果。後即是其淨土因果。初之",
    "T38n1776_001:0431b18": "一段望前為正宗望後仍有起發之義故亦名",
    "T38n1776_001:0431b19": "序。由其蓋中現十方國起後所說淨土因果",
    "T38n1776_001:0431b20": "故得名序。於中有三。一寶積等獻蓋為由。第",
    "T38n1776_001:0431b21": "二如來合蓋現變。三寶積等覩之敬歎以顯",
    "T38n1776_001:0431b22": "願求。初中爾時獻蓋時也。當爾佛在菴羅園",
    "T38n1776_001:0431b23": "時次舉獻人。毘耶離城出其生處。有長者子",
    "T38n1776_001:0431b24": "標別其人。名曰寶積論其名諱。與五百等兼",
    "T38n1776_001:0431b25": "列其眾。下明獻蓋。持蓋詣佛獻奉方便。各以",
    "T38n1776_001:0431b26": "其蓋共供養佛正明獻蓋。第二如來現變之",
    "T38n1776_001:0431b27": "中先合為一次廣合大。後於蓋中廣有所現。",
    "T38n1776_001:0431b28": "前合一中佛威神者明合所由。此不思議解",
    "T38n1776_001:0431b29": "脫之力說為威神。約通而辨。是約通力非餘",
    "T38n1776_001:0431c01": "通等。通有幾種而言非餘。通有四種。一如意",
    "T38n1776_001:0431c02": "通運變自身大音普遍。二者幻通。轉變外事。",
    "T38n1776_001:0431c03": "三法智通。通達諸法。四聖自在通。能於苦中",
    "T38n1776_001:0431c04": "生樂想。於樂法中生於苦想。苦樂法中生不",
    "T38n1776_001:0431c05": "苦不樂想。如是一切不隨緣變名聖自在。今",
    "T38n1776_001:0431c06": "轉外事故是幻通。何故悉受合之為一。為令",
    "T38n1776_001:0431c07": "施者眾聖滿足故悉受之為成一用故合為",
    "T38n1776_001:0431c08": "一。如佛初成受四王鉢合之為一。又欲顯示",
    "T38n1776_001:0431c09": "不思議力故合為一。次廣令大。遍覆三千大",
    "T38n1776_001:0431c10": "千世界如經說。一四天下有一須彌。四大海",
    "T38n1776_001:0431c11": "水鐵圍圍繞以為一界。數之至千名小千界。",
    "T38n1776_001:0431c12": "小千為一數復至千名中千界。中千為一數",
    "T38n1776_001:0431c13": "復至千名為三千大千世界。此三千世界同",
    "T38n1776_001:0431c14": "時成壞故合為一名世界剎。數此至於恒河",
    "T38n1776_001:0431c15": "沙數名世界性。此性為一數復至於恒河沙",
    "T38n1776_001:0431c16": "數名世界海。海復為一數至於恒河沙數名",
    "T38n1776_001:0431c17": "世界種。種復為一數之至於恒河沙數名一",
    "T38n1776_001:0431c18": "佛界。依如華嚴如是轉增凡有十重。最後名",
    "T38n1776_001:0431c19": "為世界須彌。今言三千一剎為言下明所現。",
    "T38n1776_001:0431c20": "所現有二。一現此界二又十方下現他方事。",
    "T38n1776_001:0431c21": "現此之穢令人同厭。現他方淨使人同忻。現",
    "T38n1776_001:0431c22": "此界中事別有五。一現地相。廣長悉現。二現",
    "T38n1776_001:0431c23": "諸山。三現眾水。四現日月星辰等事。五現諸",
    "T38n1776_001:0431c24": "天龍神宮等。現他方事言少可知。自下第三",
    "T38n1776_001:0431c25": "明寶積等覩前神變敬歎發心於中初先明諸",
    "T38n1776_001:0431c26": "大眾讚歎禮敬。爾時大眾舉敬歎人。覩佛神",
    "T38n1776_001:0431c27": "力敬歎所由。歎未曾有口業歎也。合多為一",
    "T38n1776_001:0431c28": "廣小令大普現諸事。昔所未見名為未有。合",
    "T38n1776_001:0431c29": "掌禮等身業敬也。觀佛無厭故目不捨。下明",
    "T38n1776_001:0432a01": "寶積說偈廣歎。先舉歎人。佛前歎處。偈頌歎",
    "T38n1776_001:0432a02": "相。何故偈歎。解有兩義。一偈言要略。少字之",
    "T38n1776_001:0432a03": "中能攝多義。寶積今欲以其略言攝佛廣德",
    "T38n1776_001:0432a04": "故須偈頌。二偈言美妙。諸讚歎者多以偈頌。",
    "T38n1776_001:0432a05": "寶積今欲讚佛美德故須偈頌。下出歎辭。辭",
    "T38n1776_001:0432a06": "中合有三十六行。四句為偈有十八偈。人科",
    "T38n1776_001:0432a07": "種種今判為五。初有兩行以為初收。歎美佛",
    "T38n1776_001:0432a08": "德。次有兩行為第二段。頌歎向前所現之事。",
    "T38n1776_001:0432a09": "法王法力超群生下有十三行為第三段。乘",
    "T38n1776_001:0432a10": "歎餘德。今奉世尊此微蓋下有四行偈為第",
    "T38n1776_001:0432a11": "四段。訟歎向前所現之事。大聖法王眾所歸",
    "T38n1776_001:0432a12": "下有十五行為第五段。廣歎難餘德。就初段",
    "T38n1776_001:0432a13": "中初先正歎。後故稽首總以結敬。就正歎中",
    "T38n1776_001:0432a14": "分別不同乃有三種。一歎身歎德二門分別。",
    "T38n1776_001:0432a15": "初句歎身餘文歎德。就歎身中偏歎佛眼。何",
    "T38n1776_001:0432a16": "故而然。六根身中眼根為首。就始偏歎餘略",
    "T38n1776_001:0432a17": "不論。又人身中頭最為上頭中眼勝。就勝偏",
    "T38n1776_001:0432a18": "歎。又人相見先目相覩。隨見先歎故偏歎眼。",
    "T38n1776_001:0432a19": "言目淨歎其眼淨。淨有二種。一清白分明色",
    "T38n1776_001:0432a20": "無闇濁名之為淨。二照矚分明說之為淨。言",
    "T38n1776_001:0432a21": "修廣者歎其眼相。修謂長也廣猶闊也。如青",
    "T38n1776_001:0432a22": "蓮者類以歎之。如有兩種。一淨如青蓮喻前",
    "T38n1776_001:0432a23": "淨也。二形如青蓮喻修廣。下難德中歎三學",
    "T38n1776_001:0432a24": "行。心淨已度諸禪定心畢竟離染超出餘人",
    "T38n1776_001:0432a25": "一切正受名度諸禪。久積淨業稱無量者歎",
    "T38n1776_001:0432a26": "佛戒行名戒淨業。佛修曩劫劫故云久積。純",
    "T38n1776_001:0432a27": "淨業故名稱無量。舉稱無量彰業淨矣。導眾",
    "T38n1776_001:0432a28": "以寂歎佛慧行。由慧明勝故能利人。舉能利",
    "T38n1776_001:0432a29": "他彰慧勝矣。由前見佛為眾說法故歎導眾。",
    "T38n1776_001:0432b01": "寂是涅槃導眾入中。又寂真諦導人趣入。故",
    "T38n1776_001:0432b02": "經說言一切世諦若於如來悉第一義。為令",
    "T38n1776_001:0432b03": "眾生得第一義故說世諦。第二約就身戒心",
    "T38n1776_001:0432b04": "慧四門分別。目淨一句歎佛身淨。心淨一句",
    "T38n1776_001:0432b05": "歎佛心淨。此二一對身心分別。久積淨業依",
    "T38n1776_001:0432b06": "身歎戒。導眾以寂依心歎慧。此二一對福智",
    "T38n1776_001:0432b07": "分別。此即涅槃修身修戒修心修慧四種果",
    "T38n1776_001:0432b08": "也。第三約就歎身歎德歎名歎德四門分別。",
    "T38n1776_001:0432b09": "目淨一句讚歎佛身。心淨已度久積淨業歎",
    "T38n1776_001:0432b10": "佛行德。心淨行體淨業行德。此二自德。稱",
    "T38n1776_001:0432b11": "無量者歎佛名稱。導眾以寂重歎佛德。此二",
    "T38n1776_001:0432b12": "化德。下結敬德。佛備前德故我稽首。此初段",
    "T38n1776_001:0432b13": "訖。下次頌前所現神變。既見大聖以神變者",
    "T38n1776_001:0432b14": "訟歎向前合蓋之事。既謂己也以猶用也。",
    "T38n1776_001:0432b15": "前以見佛用神通力合蓋為一故云既見以",
    "T38n1776_001:0432b16": "神變矣。普現已下訟前蓋中所現事也。向前",
    "T38n1776_001:0432b17": "蓋中通現此土及他方事。今此偏訟他方之",
    "T38n1776_001:0432b18": "事。此土之事在後別訟。普現十方無量土者",
    "T38n1776_001:0432b19": "現其化處。其中諸佛現其化主。演說法者現",
    "T38n1776_001:0432b20": "其化相。於是一切悉見聞者由佛普現於是",
    "T38n1776_001:0432b21": "會中一切大眾悉見十方無量佛土及見彼佛",
    "T38n1776_001:0432b22": "聞其說也。自下第三乘歎佛餘德有十三行",
    "T38n1776_001:0432b23": "相後從為三。初有五行歎佛說巧。次有六行",
    "T38n1776_001:0432b24": "歎佛化能。下有兩行歎佛心等。就初段中前",
    "T38n1776_001:0432b25": "之三行歎說世諦不違第一。後之兩偈歎說",
    "T38n1776_001:0432b26": "第一不違世諦。前中初行明說益人。中間一",
    "T38n1776_001:0432b27": "行明說合法。末後一行牒以結敬。就初行中",
    "T38n1776_001:0432b28": "法王法力超群生者歎佛說德殊勝過人。佛",
    "T38n1776_001:0432b29": "於諸法得勝自在故名法王。知法有餘稱曰",
    "T38n1776_001:0432c01": "法力。此得過人名超群生。常以法財施一切",
    "T38n1776_001:0432c02": "者說能益物法能資潤名為法財。常以法財",
    "T38n1776_001:0432c03": "能常說也。言施一切能廣益也。第二行中能",
    "T38n1776_001:0432c04": "善分別諸法相者巧說世諦。於第一義而不",
    "T38n1776_001:0432c05": "動者不違真諦。第三行中以於諸法得自在",
    "T38n1776_001:0432c06": "者牒前初行中法王法力。自在是王之義也。",
    "T38n1776_001:0432c07": "是故稽首此法王者就之結敬。就下兩行明",
    "T38n1776_001:0432c08": "說真諦不違世諦中。初行說真不違有果。後",
    "T38n1776_001:0432c09": "行說真不違有因。說法不有亦不無者能說",
    "T38n1776_001:0432c10": "真諦。此明法空為真諦矣。真諦離相亦復離",
    "T38n1776_001:0432c11": "性名為不有。而有而有實性故曰不無。如地",
    "T38n1776_001:0432c12": "持說。又復真諦約對名有約對名無。就實亡",
    "T38n1776_001:0432c13": "對名非有無。以因緣故諸法生者不違世諦。",
    "T38n1776_001:0432c14": "就真雖說非有非無隨世恒說從因得果故云",
    "T38n1776_001:0432c15": "以緣諸法生矣。所謂以其善惡因緣苦樂法",
    "T38n1776_001:0432c16": "生。無我無造及無受者能說真諦。此明生空",
    "T38n1776_001:0432c17": "為真諦矣。真中無有我人可得名為無我。以",
    "T38n1776_001:0432c18": "無我故無人作因名為無造。無人受果名無受",
    "T38n1776_001:0432c19": "者。善惡之業亦不亡者。真中雖無世諦恒有",
    "T38n1776_001:0432c20": "用之牽果故曰不亡。自下第二歎其化能。初先",
    "T38n1776_001:0432c21": "別歎。常禮法海總以結敬。前中初先歎其化",
    "T38n1776_001:0432c22": "始。以斯妙法濟群生下歎其化終。又復前歎",
    "T38n1776_001:0432c23": "小乘法化。後則歎其大乘法化。復就前中初",
    "T38n1776_001:0432c24": "先別歎。三寶於下總以結之。別中明佛寶現",
    "T38n1776_001:0432c25": "世。始在佛樹力降魔者成佛方便。佛依樹成",
    "T38n1776_001:0432c26": "所依之樹或名佛樹或稱道樹或復稱之為菩",
    "T38n1776_001:0432c27": "提樹。樹下成佛名為佛樹。樹下得道說為道",
    "T38n1776_001:0432c28": "樹。樹下證得菩提之果名菩提樹。將成託此",
    "T38n1776_001:0432c29": "故云始在。魔於爾時恐佛道成而來惱亂菩。",
    "T38n1776_001:0433a01": "菩薩即入勝意慈定神力伏魔名力降魔。又",
    "T38n1776_001:0433a02": "以慈力令魔摧伏名力降魔。得甘露滅覺道",
    "T38n1776_001:0433a03": "成者正明成佛。得甘露滅明證滅諦。世間",
    "T38n1776_001:0433a04": "甘露能除燋渴。滅諦涅槃能除渴愛。是故約",
    "T38n1776_001:0433a05": "喻名甘露滅。隨化現證故名為得。言覺道成",
    "T38n1776_001:0433a06": "明得道諦。覺者是佛道是菩提剋就就成。前",
    "T38n1776_001:0433a07": "得此成言左右耳。",
    "T38n1776_001:0433a08": "維摩義記卷第一(本)",
    "T38n1776_001:0433a11": "維摩義記卷第一(末)",
    "T38n1776_001:0433a13": "次明法寶。法中有二。一摧邪法。二三轉下明",
    "T38n1776_001:0433a14": "化正法。摧邪法中以無心意無受行者自無",
    "T38n1776_001:0433a15": "所著。以謂由也。由無心意無受行等便能滅",
    "T38n1776_001:0433a16": "邪故說為以。言無心意無忘心體。此言略",
    "T38n1776_001:0433a17": "少。若具應言無心意識。心意識等有何差別。",
    "T38n1776_001:0433a18": "依如毘曇。就一事識隨義以分義別五門。所",
    "T38n1776_001:0433a19": "謂名義業世施設。名者名心意名識。義者集",
    "T38n1776_001:0433a20": "起是心義。思量是意。別知是識。業者遠知名",
    "T38n1776_001:0433a21": "之為心。知未來法說之為遠。從未來起與身",
    "T38n1776_001:0433a22": "俱故。前知是意知過去法。續知是識知現在",
    "T38n1776_001:0433a23": "法。此乃約對三世境界以別其業。世者約就",
    "T38n1776_001:0433a24": "三世心體以別三種。未來說心過去說意現",
    "T38n1776_001:0433a25": "在說識。言施設者界施設心謂七心界。入施",
    "T38n1776_001:0433a26": "設意所謂意入。陰施設識謂識陰。若依楞伽。",
    "T38n1776_001:0433a27": "七識名心集起本故。意識名意同諸塵故。五",
    "T38n1776_001:0433a28": "識名識了現境故。今依後門。識之一字偈迮",
    "T38n1776_001:0433a29": "不論證實除捨。是以言無。無受行者無妄心",
    "T38n1776_001:0433b01": "用。謂無學果行因心也。亦可初言無心意者",
    "T38n1776_001:0433b02": "無識陰也。言無受者無受陰也。言無行者無",
    "T38n1776_001:0433b03": "行陰也。略不說想以偈迮故。此句明其自無",
    "T38n1776_001:0433b04": "所著。而悉摧伏諸外道者能破邪執伏外之",
    "T38n1776_001:0433b05": "想廣如經說。下明化正。三轉法輪正明所",
    "T38n1776_001:0433b06": "說。此名四諦以為法轉。從喻名之。如轉輪",
    "T38n1776_001:0433b07": "王所有輪寶能摧剛強轉下眾生上昇虛空。",
    "T38n1776_001:0433b08": "四諦如是能摧眾生惡不善法。轉下眾生上",
    "T38n1776_001:0433b09": "入聖道故名為輪。聖說授人目之為轉。轉有",
    "T38n1776_001:0433b10": "三種。一示相轉。如說三苦及八苦等是其苦",
    "T38n1776_001:0433b11": "諦。業煩惱等是其集說。苦集盡處名為滅",
    "T38n1776_001:0433b12": "諦。戒定慧等是其道諦。如是一切。二者勸轉。",
    "T38n1776_001:0433b13": "苦汝當知。集汝當斷。滅汝當證。道汝當修。三",
    "T38n1776_001:0433b14": "者證轉。苦我已知。集我已斷。滅我已證。道我",
    "T38n1776_001:0433b15": "已修。三轉如是。初轉何處。波羅捺國仙人鹿",
    "T38n1776_001:0433b16": "苑。本為誰轉。憍陳如等。於大千者出其說",
    "T38n1776_001:0433b17": "處。於大千界百億閻浮同時轉也。其輪本來",
    "T38n1776_001:0433b18": "常清淨者嘆其所說。不同情取故言常淨。問",
    "T38n1776_001:0433b19": "曰滅道常淨可爾。苦集染法云何言淨。觀此",
    "T38n1776_001:0433b20": "破染能淨名淨。又此法相不同情取故亦名",
    "T38n1776_001:0433b21": "淨。下明僧寶。天人得道此為證者約人顯法。",
    "T38n1776_001:0433b22": "六道俱益至論得聖天與人故偏舉之。尋說",
    "T38n1776_001:0433b23": "悟聖名為得道。以此證成佛說不虛。名此為",
    "T38n1776_001:0433b24": "證。又證如來所說清淨亦名為證。上來別舉。",
    "T38n1776_001:0433b25": "三寶於是現世間者總以結之。上明化始下",
    "T38n1776_001:0433b26": "明化終。又復前明小乘法化下明大乘。於中",
    "T38n1776_001:0433b27": "三句。前二教人令得涅槃。後一化人令出生",
    "T38n1776_001:0433b28": "死。前兩句中以斯妙法濟群生者用法教人。",
    "T38n1776_001:0433b29": "所謂以此大乘妙法濟度群生。一受不退常",
    "T38n1776_001:0433c01": "寂然者明受有益。一納在心名為一受。道行",
    "T38n1776_001:0433c02": "堅固稱曰不退。永證涅槃名常寂然。度老病",
    "T38n1776_001:0433c03": "死大醫王者嘆佛化人出生死也。教斷集因不",
    "T38n1776_001:0433c04": "受來苦。是故名為度老病死。亦教度生。偈迮",
    "T38n1776_001:0433c05": "不說。以老病死苦過麁重為是偏舉。佛能教",
    "T38n1776_001:0433c06": "人除斯苦患名大醫王。上來別嘆。當禮法海",
    "T38n1776_001:0433c07": "德無邊者總以結敬。佛具多法名為法海。化",
    "T38n1776_001:0433c08": "德廣多名德無邊。自下第三嘆佛心等。初先",
    "T38n1776_001:0433c09": "正嘆。孰聞以下結成可敬。前正嘆中先嘆如",
    "T38n1776_001:0433c10": "來不為緣動。於善已下讚嘆如來於緣平等。",
    "T38n1776_001:0433c11": "此二之中各有法喻。前中初言毀譽不動法",
    "T38n1776_001:0433c12": "說以嘆。緣有違順毀違譽順。佛心平等不為",
    "T38n1776_001:0433c13": "其動。此言略少。若具論之緣有八種。利衰毀",
    "T38n1776_001:0433c14": "譽稱譏苦樂。是其八也。利衰二種約身以說。",
    "T38n1776_001:0433c15": "財榮潤己名之為利殺縛等事說以為衰。毀",
    "T38n1776_001:0433c16": "譽稱譏就口而辨。過惡罵辱名之為毀過善",
    "T38n1776_001:0433c17": "談讚目之為譽。當惡而噵名之為譏當善而",
    "T38n1776_001:0433c18": "論謂之為稱。苦樂就心。此之八法在世同有。",
    "T38n1776_001:0433c19": "亦名八風。能動人心。如來於此悉皆不動。偈",
    "T38n1776_001:0433c20": "言要迮且舉毀譽。如須彌者喻顯不動。後中",
    "T38n1776_001:0433c21": "初言於善不善等以慈者法說以歎。順己名",
    "T38n1776_001:0433c22": "善違己不善。佛皆慈之。心等如空喻說明等。",
    "T38n1776_001:0433c23": "上來別歎下結可敬。孰謂誰也。誰聞如是人",
    "T38n1776_001:0433c24": "中之寶而不尊敬而不師永。次下四行是第",
    "T38n1776_001:0433c25": "四段重訟前事。今奉世尊此微蓋者訟已向",
    "T38n1776_001:0433c26": "前獻蓋事也。於中現我三千界者訟前遍覆三",
    "T38n1776_001:0433c27": "千世界廣長悉現。諸天龍神所居宮等訟前",
    "T38n1776_001:0433c28": "天宮龍神等宮悉現蓋中。悉現世間諸所有",
    "T38n1776_001:0433c29": "者訟前須彌鐵圍山等。十力哀現是化變者",
    "T38n1776_001:0434a01": "頌荷佛恩。佛具十力將德已呼名為十力。由",
    "T38n1776_001:0434a02": "十力尊哀愍我等現此化變。眾覩希有皆歎",
    "T38n1776_001:0434a03": "佛者訟前大眾覩佛神力歎未曾有。今稽首",
    "T38n1776_001:0434a04": "三千界尊者結己歸敬。自下第五乘歎餘德。",
    "T38n1776_001:0434a05": "行別十五相從為三。初有兩行歎佛身業。中",
    "T38n1776_001:0434a06": "間六行歎佛口業。後之七行歎佛意業。就身",
    "T38n1776_001:0434a07": "業中大聖法王眾所歸者歎佛人高。淨心[卄/視]",
    "T38n1776_001:0434a08": "佛靡不忻者歎佛身妙。靡猶無也。以佛身妙",
    "T38n1776_001:0434a09": "淨心。[卄/視]者無不忻慶。除邪謗人。各見世尊在",
    "T38n1776_001:0434a10": "其前者歎佛化巧。以化巧故有感斯現。佛已",
    "T38n1776_001:0434a11": "過去業得此妙身相。無心於彼此而能應一",
    "T38n1776_001:0434a12": "切。斯則神力不共法者結歎顯勝。亦得名為",
    "T38n1776_001:0434a13": "結歎顯異。他無此力故云不共。就歎口中初",
    "T38n1776_001:0434a14": "有兩行。讚歎如來隨音異說。佛以一音演說",
    "T38n1776_001:0434a15": "法者發言不異。眾生隨類各得解者悟解不",
    "T38n1776_001:0434a16": "同。汎解有二。一約真說一。如來真實法螺聲",
    "T38n1776_001:0434a17": "相名為一音。眾生於中種種異解如一真身",
    "T38n1776_001:0434a18": "種種異見。如來真實常寂之聲名法螺音。恒",
    "T38n1776_001:0434a19": "有恒無名常寂聲。於淨耳者無時不聞名為",
    "T38n1776_001:0434a20": "恒有。有非新發。無淨耳者無時暫間名為恒",
    "T38n1776_001:0434a21": "無。無非始然。二就應說一。於中有二。一約方",
    "T38n1776_001:0434a22": "言以說一音。如來或時作一胡音。眾生於中",
    "T38n1776_001:0434a23": "解種種語。餘亦如是。二約法說一。如來或時",
    "T38n1776_001:0434a24": "說一布施名為一音。眾生於中解種種法。餘亦",
    "T38n1776_001:0434a25": "如是。今此所論就應辨一。等就應中此偈約",
    "T38n1776_001:0434a26": "就方言說一。一切眾生於中解種種語故云",
    "T38n1776_001:0434a27": "隨類各得解矣。皆謂世尊同其語者謂偏同",
    "T38n1776_001:0434a28": "己。斯則神力結歎顯勝。次有兩行讚歎如來",
    "T38n1776_001:0434a29": "隨法異說。佛以一音演說法者發言不異。眾",
    "T38n1776_001:0434b01": "生各各隨所解者悟解不同。如來或時對一",
    "T38n1776_001:0434b02": "眾生說一種法名一音說。眾生於中解種種",
    "T38n1776_001:0434b03": "義名各各解。普得受行獲其利者起行異也。",
    "T38n1776_001:0434b04": "斯則神力結歎顯勝。下有兩行讚歎如來隨",
    "T38n1776_001:0434b05": "心異說。佛以一音演說法者發言不殊。此亦",
    "T38n1776_001:0434b06": "是其隨法一矣。或有恐怖或歡喜等生心各",
    "T38n1776_001:0434b07": "異。趣說一法有人專謂說己罪過常墮惡道",
    "T38n1776_001:0434b08": "所以恐怖。有人專謂說己善業常生善處所",
    "T38n1776_001:0434b09": "以歡喜。有人專謂呵己過非所以厭離。有人",
    "T38n1776_001:0434b10": "專謂教己善義聞法生信所以斷疑。斯則神力",
    "T38n1776_001:0434b11": "結歎顯勝。下歎意中初四行偈歎佛德備。後",
    "T38n1776_001:0434b12": "三行偈歎佛解具。前四行中初兩行偈歎佛",
    "T38n1776_001:0434b13": "智德。後兩行偈歎佛斷德。此二之中各分自",
    "T38n1776_001:0434b14": "利利他之別。前智德中稽首十力大精進者歎",
    "T38n1776_001:0434b15": "佛十力。力由勳成故歎精進。已得無畏歎四",
    "T38n1776_001:0434b16": "無畏。先成在己故云已得。住不共者歎佛十",
    "T38n1776_001:0434b17": "八不共法也。此歎自德。向前文中先舉其德",
    "T38n1776_001:0434b18": "後結稽首。今此文中先彰稽首後出其德。文",
    "T38n1776_001:0434b19": "之左右。稽首一切大導師者歎其利他。下斷",
    "T38n1776_001:0434b20": "德中先歎自德。稽首能斷眾結縛者除其滅障。",
    "T38n1776_001:0434b21": "稽首已到於彼岸者明證滅果。涅槃彼岸。修",
    "T38n1776_001:0434b22": "證名利。亦可前言能斷結縛離生死因。能到",
    "T38n1776_001:0434b23": "彼岸出生死果。下歎利他。能度世間謂能於",
    "T38n1776_001:0434b24": "此度眾生世間出生死因離生死道。能教眾",
    "T38n1776_001:0434b25": "生出生死果度生死因。得有餘滅離生死道",
    "T38n1776_001:0434b26": "得無餘滅。上明德備下明解具。悉知眾生來",
    "T38n1776_001:0434b27": "去相者明知人來。來是未來去是過去。以偈",
    "T38n1776_001:0434b28": "迮故不說現在。下明知法。善於諸法得解脫",
    "T38n1776_001:0434b29": "者總明知法。於諸法中心無偏著名得解脫。",
    "T38n1776_001:0434c01": "下別顯之。不著世間如蓮華者於有不染此",
    "T38n1776_001:0434c02": "明離愛。常善入於空寂行者於空能解此明",
    "T38n1776_001:0434c03": "離見。達諸法相無罣礙者於有能知此明離",
    "T38n1776_001:0434c04": "癡。稽首如空無所依者於空能證明離妄想。",
    "T38n1776_001:0434c05": "如空平等更無所依佛亦如是。證心平等無",
    "T38n1776_001:0434c06": "所取著故無所依。獻蓋至此望前為正。望後",
    "T38n1776_001:0434c07": "仍有起發之義。故亦名序。自下一段唯是正",
    "T38n1776_001:0434c08": "宗。因寶積請如來正顯淨土因果。於中有二。",
    "T38n1776_001:0434c09": "一從初乃至隨其心淨則佛土淨以為初段。",
    "T38n1776_001:0434c10": "爾時舍利永承佛威下為第二段。此兩段中",
    "T38n1776_001:0434c11": "總相麁分。初段偏明淨土之因。設使舉果對",
    "T38n1776_001:0434c12": "以顯因。後段偏明淨土之果。以實細論。初段",
    "T38n1776_001:0434c13": "因於寶積啟請具明淨土因之與果。後段因",
    "T38n1776_001:0434c14": "於舍利疑念拂疑顯淨以成前義。前中有四。",
    "T38n1776_001:0434c15": "一寶積等啟請為由。二如來讚歎勅聽許說。",
    "T38n1776_001:0434c16": "三寶積等奉教聽受。四佛廣為說。初中寶積",
    "T38n1776_001:0434c17": "標列請人。說此偈已結前起後。白佛世尊啟",
    "T38n1776_001:0434c18": "告所請。皆已發心申己所願。前覩如來合蓋",
    "T38n1776_001:0434c19": "現變顯不思議生心願求名為發心。諸人齊",
    "T38n1776_001:0434c20": "發故云皆發。發之已竟故云已發。阿耨菩提",
    "T38n1776_001:0434c21": "是外國語。此名無上正真正道。阿之言無。耨",
    "T38n1776_001:0434c22": "多言上。三名為正。藐之言真。三復名正。菩",
    "T38n1776_001:0434c23": "稱道。期求此道名為發心。菩提心義後當",
    "T38n1776_001:0434c24": "具論。何故噵此。心為行本。明已有本唯須修",
    "T38n1776_001:0434c25": "行生後請也。願聞得下正宣請辭。願聞得佛",
    "T38n1776_001:0434c26": "國土清淨彰己所求。求聞常果。願聞得佛求",
    "T38n1776_001:0434c27": "聞正果。願聞土淨求聞依果。此求依果約正",
    "T38n1776_001:0434c28": "以辨。唯世尊說諸菩薩淨土行者請說土因。",
    "T38n1776_001:0434c29": "唯是敬辭亦是專義。專求如來說淨土行故",
    "T38n1776_001:0435a01": "言唯願。前就果德彰己願聞略不請說。此就",
    "T38n1776_001:0435a02": "因行唯明請說不彰願聞。言之隱顯道理齊",
    "T38n1776_001:0435a03": "通。自下第二如來歎問勅聽許說。先歎次勅",
    "T38n1776_001:0435a04": "後許宣說。歎中善哉是總歎也。善猶好也。所",
    "T38n1776_001:0435a05": "請事善。哉是助辭。乃能為諸菩薩問等出其",
    "T38n1776_001:0435a06": "善事。乃者是其希越之辭。無量眾生皆不能",
    "T38n1776_001:0435a07": "問至汝方堪故曰乃能。前兩句中據後以歎。",
    "T38n1776_001:0435a08": "是故偏言為諸菩薩問淨土行。若就前句應",
    "T38n1776_001:0435a09": "言乃能願聞得佛國土清淨。略不云耳。諦聽",
    "T38n1776_001:0435a10": "善思勅誡辭也。諦謂審諦善謂委善。諦聽得",
    "T38n1776_001:0435a11": "聞善思得義故竝勅之。念能堅持文義不告",
    "T38n1776_001:0435a12": "故復教念。為汝許說。於是寶積及五百等是",
    "T38n1776_001:0435a13": "第三段奉教聽受。自下第四佛為廣說。於中",
    "T38n1776_001:0435a14": "應先解淨土義然後釋文。義如別章。文中有",
    "T38n1776_001:0435a15": "二。一約大悲隨有之行宣說眾生以為佛土。",
    "T38n1776_001:0435a16": "二真心下約就出世。順菩提行說直心等而為",
    "T38n1776_001:0435a17": "佛土。前中有三。一總說眾生以為佛土。二所",
    "T38n1776_001:0435a18": "以上釋前眾生為佛土義。取土為生故名眾",
    "T38n1776_001:0435a19": "生以為佛土。三所以下轉釋為生取佛土義。",
    "T38n1776_001:0435a20": "初中眾生之類是佛土者緣中說土。土因悲",
    "T38n1776_001:0435a21": "得悲由生起。以有眾生菩薩起悲。悲故得土",
    "T38n1776_001:0435a22": "故名眾生。為佛土耳。無限大悲等眾生界情",
    "T38n1776_001:0435a23": "無分限故名一切眾生之類悉為佛土。第二",
    "T38n1776_001:0435a24": "釋中所以者何問前起後。土是己報。所以乃",
    "T38n1776_001:0435a25": "說他眾生類為我佛土。下對釋之。釋意如前。",
    "T38n1776_001:0435a26": "菩薩取土原為眾生。得土由生故名眾生而",
    "T38n1776_001:0435a27": "為佛土。文中四句。前二為於地前眾生。後二",
    "T38n1776_001:0435a28": "為於地上眾生。前兩句中化始調終。化者化",
    "T38n1776_001:0435a29": "於種性已前令生信解。調者種性已上令起",
    "T38n1776_001:0435b01": "行修。亦可化者化令生善。善心先無今忽令",
    "T38n1776_001:0435b02": "有故名為化。言調伏者調令離過。離過順法",
    "T38n1776_001:0435b03": "故名調伏。隨所化生而取佛土者為依淨土",
    "T38n1776_001:0435b04": "化人生善故耶取佛土。如彌陀界一生其中",
    "T38n1776_001:0435b05": "永善不退。為調眾生而取土者為依淨土調",
    "T38n1776_001:0435b06": "人離惡故取佛土。如彌陀界一生其中永離",
    "T38n1776_001:0435b07": "諸過。後兩句中入佛慧者趣入佛果。起菩薩",
    "T38n1776_001:0435b08": "根修起因行。亦可入慧是慧莊嚴。起菩薩根",
    "T38n1776_001:0435b09": "是福莊嚴。文中初言應以何國入佛慧者隨",
    "T38n1776_001:0435b10": "物所宜故言應以。為依淨土攝諸菩薩修慧莊",
    "T38n1776_001:0435b11": "嚴故取佛土。初地已上皆入三世諸佛智地。",
    "T38n1776_001:0435b12": "為教眾生入是智地故取佛土。應以何國起",
    "T38n1776_001:0435b13": "菩薩根而取土者應以如前。為依淨土攝諸",
    "T38n1776_001:0435b14": "菩薩修福莊嚴故取佛土。菩薩所行能為佛",
    "T38n1776_001:0435b15": "本。就人以彰名菩薩根。亦可菩薩行中根起",
    "T38n1776_001:0435b16": "初為後本名菩薩根。但諸眾生藉處不同起",
    "T38n1776_001:0435b17": "前道各異。是故竝言應以何國。菩薩為之取",
    "T38n1776_001:0435b18": "種種土。問曰所取為真為應。體即是真用相",
    "T38n1776_001:0435b19": "是應。應必依真故為現應而取真土。自下第",
    "T38n1776_001:0435b20": "三轉釋為生取佛土義。先問後解。所以問也。",
    "T38n1776_001:0435b21": "問有兩意。一問菩薩得土自安。所以偏言為",
    "T38n1776_001:0435b22": "生者何。二問觀空破相之慧能治染過可得淨",
    "T38n1776_001:0435b23": "土。為生是其取有之心。所以能得淨土者何。",
    "T38n1776_001:0435b24": "不對釋之兩意別解。菩薩取國皆為饒益諸",
    "T38n1776_001:0435b25": "眾生故解初意也。得雖自安取土之意原為",
    "T38n1776_001:0435b26": "眾生。故說為生而取土耳。譬如人下釋後意",
    "T38n1776_001:0435b27": "也。釋意如何。淨土是其功德之果唯空不成。",
    "T38n1776_001:0435b28": "故為眾生能得淨土。先喻後合。如人欲於空",
    "T38n1776_001:0435b29": "地造立宮室隨意無礙順舉其得。人喻菩薩。",
    "T38n1776_001:0435c01": "修起淨土名造宮室。依空修慧依有起悲名",
    "T38n1776_001:0435c02": "為空地。用此求土得土不難名為無礙。若依",
    "T38n1776_001:0435c03": "虛空終不能成舉告顯德。捨有純空無得土",
    "T38n1776_001:0435c04": "義故能不成。下合顯法。先合前得菩薩合人。",
    "T38n1776_001:0435c05": "辨法同喻故曰如是。為成眾生合於地也。空",
    "T38n1776_001:0435c06": "略不合。願取佛國合造宮室。隨意無礙略而",
    "T38n1776_001:0435c07": "不合。願取佛國非於空者合後告也。純空",
    "T38n1776_001:0435c08": "不成故言非矣。自上第二明其出世順菩提",
    "T38n1776_001:0435c09": "行為淨土因。於中有二。一明行體。二如是寶",
    "T38n1776_001:0435c10": "積隨其直心則能發下明其行修次第成義。",
    "T38n1776_001:0435c11": "就前段中有十七句。一一句中皆先舉因對",
    "T38n1776_001:0435c12": "上請中願說菩薩淨土之行。後舉其果對上",
    "T38n1776_001:0435c13": "請中願聞得佛國土清淨。文中皆言菩薩成",
    "T38n1776_001:0435c14": "佛。對前請中願聞得佛。不諂眾生來生其國",
    "T38n1776_001:0435c15": "等對前願聞國土清淨。此義須知。文中有二。",
    "T38n1776_001:0435c16": "一修善法起淨土行。二說除難下明離惡法捨",
    "T38n1776_001:0435c17": "穢土行。前修善中三句分別。一約因。相從為",
    "T38n1776_001:0435c18": "三。一起行心。二布施下明所起行。三迴向下",
    "T38n1776_001:0435c19": "明轉行心。二就果分別。汎論土果有三莊嚴。",
    "T38n1776_001:0435c20": "一事莊嚴謂眾寶等。二法莊嚴風鈴樹等皆",
    "T38n1776_001:0435c21": "宣法音。三人莊嚴勝善眾生居住其中。今此",
    "T38n1776_001:0435c22": "文中從初乃至三十七品是淨土來明人莊",
    "T38n1776_001:0435c23": "嚴。皆說善人來生其國。迴向一句明事莊嚴",
    "T38n1776_001:0435c24": "及法莊嚴。故下文言得一切具足功德國土。",
    "T38n1776_001:0435c25": "理實齊通語之隱顯。三隨文釋。就因三中先",
    "T38n1776_001:0435c26": "解初段起行之心。心別有三。一是直心。二是",
    "T38n1776_001:0435c27": "深心。三大乘心。此大乘心下先嚴中名菩提",
    "T38n1776_001:0435c28": "心。下先嚴中更有一種名發行心。此中略無。",
    "T38n1776_001:0435c29": "起行之意名發行心。初言直心是淨土者對",
    "T38n1776_001:0436a01": "果辨因。對前唯願說淨土行。淨妙之果虛心",
    "T38n1776_001:0436a02": "不得故須宣說直心為因。直心有二如涅槃。",
    "T38n1776_001:0436a03": "一自行直起行不虛。二化他行直利物不曲。",
    "T38n1776_001:0436a04": "此能得淨土之果。世尊因中而與果名故說",
    "T38n1776_001:0436a05": "直心以為淨土。其猶世人說食為命。餘行皆",
    "T38n1776_001:0436a06": "爾。菩薩成佛不諂眾生來生其國明因得果。",
    "T38n1776_001:0436a07": "亦得名為舉果顯因。此即對上願聞得佛國",
    "T38n1776_001:0436a08": "土清淨。菩薩成佛是得佛也。不諂眾生來生",
    "T38n1776_001:0436a09": "是土淨也。不諂由是直心利稱。菩薩自直安",
    "T38n1776_001:0436a10": "能使他直心眾生來生其國。解有四義。一以",
    "T38n1776_001:0436a11": "直心淨業之力自然還感彼不諂眾生來生其",
    "T38n1776_001:0436a12": "國。如屠殺人自然還感彼屠殺眾生來生家。",
    "T38n1776_001:0436a13": "二由自直心令他直心眾生樂見愛好親近。",
    "T38n1776_001:0436a14": "故令不諂眾生來生。三自直教他所教眾生",
    "T38n1776_001:0436a15": "還來歸從。故令不諂眾生來生其國。四由直",
    "T38n1776_001:0436a16": "心得好淨土。以土好故物皆樂住。故令不諂",
    "T38n1776_001:0436a17": "眾生來生。餘行悉爾。第二深心對果辨因。信",
    "T38n1776_001:0436a18": "樂愍至名曰深心。故地論言其深心者謂信",
    "T38n1776_001:0436a19": "樂等。菩薩成等明因得果。言具功德眾生生",
    "T38n1776_001:0436a20": "者深心是其諸行之因能生諸德。以是力故",
    "T38n1776_001:0436a21": "還令具德眾生來生。言大乘心是淨土者對",
    "T38n1776_001:0436a22": "果辨因。此乃名其求佛之心為大乘心。行能",
    "T38n1776_001:0436a23": "運通目之為乘。乘中莫加謂之為大。又佛菩",
    "T38n1776_001:0436a24": "薩名為大。大今所乘名為大乘。求此之意名",
    "T38n1776_001:0436a25": "大乘心。有經亦言菩提心是皆得無傷由是",
    "T38n1776_001:0436a26": "得土故名淨土。得果可知。上來明其起行之",
    "T38n1776_001:0436a27": "心。下次明其心所起行。於中有二。一明行體。",
    "T38n1776_001:0436a28": "二三十七下行熟成道。前行體中六度自利。",
    "T38n1776_001:0436a29": "四無量下明其利他。就自利中布施舉因。菩",
    "T38n1776_001:0436b01": "薩成下明因得果。一切能捨猶是布施。由自",
    "T38n1776_001:0436b02": "施故感彼眾生來生其國。持戒舉因。菩薩成",
    "T38n1776_001:0436b03": "下明因得果。言十善道滿願眾生來生國者",
    "T38n1776_001:0436b04": "十善是戒。行十善道戒行是也。言滿願者戒",
    "T38n1776_001:0436b05": "心極也。以自持戒故令十善滿願眾生來生",
    "T38n1776_001:0436b06": "其國。忍辱舉因下明得果。經文不同。又經直",
    "T38n1776_001:0436b07": "言三十二相莊嚴眾生來生其國此直舉果。",
    "T38n1776_001:0436b08": "是義云何。修忍離瞋得端正報菩薩自修忍",
    "T38n1776_001:0436b09": "辱也。行得相好未來還有修行忍辱得相眾",
    "T38n1776_001:0436b10": "生來生其國。有經說言三十二相柔和眾生",
    "T38n1776_001:0436b11": "來生其國。此通因說。柔和是忍辱之別稱。菩",
    "T38n1776_001:0436b12": "薩自修忍辱柔和得相好果。未來還有如是",
    "T38n1776_001:0436b13": "眾生來生其國。三十二相如涅槃說。地持亦",
    "T38n1776_001:0436b14": "有。諸行皆得且就忍論。精進舉因。菩薩成下",
    "T38n1776_001:0436b15": "明因得果。勤修一切猶是精進。禪定舉因。",
    "T38n1776_001:0436b16": "菩薩成下明因得果。攝心不亂猶是禪定。智",
    "T38n1776_001:0436b17": "慧舉因。菩薩成下明因得果。正定眾生來生",
    "T38n1776_001:0436b18": "國者種性已上名正定聚。慧行成者住正定",
    "T38n1776_001:0436b19": "眾。住正定者由慧行成就。由自修慧正定不",
    "T38n1776_001:0436b20": "退還令如是眾生來生。下利他中初四無量",
    "T38n1776_001:0436b21": "明利他心。第二四攝明利他行。第三方便明",
    "T38n1776_001:0436b22": "利他智。利他心中四無量心是菩薩土對果",
    "T38n1776_001:0436b23": "辨因。慈悲喜捨是四無量義如後釋。菩薩成",
    "T38n1776_001:0436b24": "下明因得果。愛憐名慈惻愴曰悲。慶悅名喜",
    "T38n1776_001:0436b25": "已懷稱捨。心無存著故曰亡懷。利他行中",
    "T38n1776_001:0436b26": "四攝舉因。布施愛語利益同事是其四也。義",
    "T38n1776_001:0436b27": "如別彰。此應具論。今且釋名。布施如上。因",
    "T38n1776_001:0436b28": "其布施錄物從道名布施攝。此與檀度有何",
    "T38n1776_001:0436b29": "差別。同體義分。直爾與財名為檀度。因其與",
    "T38n1776_001:0436c01": "財錄人從道名布施攝。美辭可翫名為愛語。",
    "T38n1776_001:0436c02": "因其愛語錄物從道名愛語攝。言利益者經",
    "T38n1776_001:0436c03": "論之中亦名利行。通釋是一。於中別事饒潤",
    "T38n1776_001:0436c04": "名為利益。化之起道說為利行。因其利行錄",
    "T38n1776_001:0436c05": "人從道名利益攝。言同利者經論之中亦名",
    "T38n1776_001:0436c06": "同事亦名同行亦名同利。通釋是一。於中別",
    "T38n1776_001:0436c07": "分。事中共同名為同事。行中同修名為同行。",
    "T38n1776_001:0436c08": "成德共同名為同利。初下次中第三是上。因",
    "T38n1776_001:0436c09": "同錄生名同事攝同行攝等。菩薩成下明因",
    "T38n1776_001:0436c10": "得果。解脫所攝眾生生者自以四攝攝取眾",
    "T38n1776_001:0436c11": "生令解脫故。未來成時還有出世解脫所攝眾",
    "T38n1776_001:0436c12": "生來生其國。利他智中方便舉因。化智善巧",
    "T38n1776_001:0436c13": "名為方便。此應宣說四無礙慧為方便矣。故",
    "T38n1776_001:0436c14": "下宣說無礙眾生來生其國。得果可知。上來",
    "T38n1776_001:0436c15": "明行。下其道。行熟虛通說為道矣。道行眾",
    "T38n1776_001:0436c16": "多。今此略舉三十七品。三十七品是菩薩",
    "T38n1776_001:0436c17": "土對果辨因。義如後釋。菩薩成下明因得果。",
    "T38n1776_001:0436c18": "念處正勤神足根力覺道眾生來生國者還是",
    "T38n1776_001:0436c19": "具道眾生來生。念謂四念。身受心法是其四",
    "T38n1776_001:0436c20": "也。勤謂四勤。未生諸惡令其不生。已生令滅。",
    "T38n1776_001:0436c21": "未生諸善令其得生。已生令廣。是其四也。言",
    "T38n1776_001:0436c22": "神足者四如意足。欲定釋進定念定慧定是",
    "T38n1776_001:0436c23": "其四也。根謂五根。信進念定慧是其五也。力",
    "T38n1776_001:0436c24": "謂五力。名同五根。覺謂七覺。念擇精進猗喜",
    "T38n1776_001:0436c25": "定捨是其七也。道謂八道。正見正思惟正語",
    "T38n1776_001:0436c26": "正命正業正精進正念正定是其八也。以自修",
    "T38n1776_001:0436c27": "故令此眾生來生其國。上來明行。下明迴向",
    "T38n1776_001:0436c28": "轉行之心。以迴向力令前諸行捨遠諸有趣向",
    "T38n1776_001:0436c29": "涅槃故名轉行。迴向舉因迴己善法有所趣",
    "T38n1776_001:0437a01": "向故名迴向。迴向有三。一菩提迴向。用己善",
    "T38n1776_001:0437a02": "根求大菩提。二眾生迴向。用己善根迴施眾",
    "T38n1776_001:0437a03": "生。三實際迴向。用己善根迴求實際。廣如別",
    "T38n1776_001:0437a04": "章此應具論。菩薩成時明因得果。亦得亦",
    "T38n1776_001:0437a05": "名為舉果顯因。言得具足功德國者上來諸",
    "T38n1776_001:0437a06": "句明人莊嚴以說善人來生其國。此句明事",
    "T38n1776_001:0437a07": "及法莊嚴故說具足功德國土。眾寶莊嚴及",
    "T38n1776_001:0437a08": "諸佛法名為具足功德國矣。上來修善起淨",
    "T38n1776_001:0437a09": "土行。下明離過捨穢土行。所得國土無諸穢",
    "T38n1776_001:0437a10": "惡。於中三句。初說除難教他離過。後二自離。",
    "T38n1776_001:0437a11": "前教他中說除八難是句淨土者對果辨因。",
    "T38n1776_001:0437a12": "教他除難為土因矣。何者八難。三塗為三。人",
    "T38n1776_001:0437a13": "中有四。一是生盲難生等聾。二是世智辨聰之",
    "T38n1776_001:0437a14": "難。謂惡邪見。三是佛前佛後之難。無佛法時。",
    "T38n1776_001:0437a15": "四欝單越難。四中初一就苦說難。第二就惡。此",
    "T38n1776_001:0437a16": "二常體。第三就時。第四就處。通前為七。八",
    "T38n1776_001:0437a17": "長壽天難。謂色無色界。在此無有初入聖道",
    "T38n1776_001:0437a18": "故名為難。除辟支佛。教人修治捨離此難故",
    "T38n1776_001:0437a19": "名說除。修何等治能除八難。依如成實。天人",
    "T38n1776_001:0437a20": "四輪能治八難。一住善處。謂生中國。對治五",
    "T38n1776_001:0437a21": "難。三塗欝單及長壽天。二依善人。謂值佛世。",
    "T38n1776_001:0437a22": "對治佛前佛後之難。三自發正願。謂正見心。",
    "T38n1776_001:0437a23": "對治世智辨聰。四宿殖善根對治生盲聾等",
    "T38n1776_001:0437a24": "難。若直約行以論對治。受持淨戒治三塗難。",
    "T38n1776_001:0437a25": "樂行法施遠離法慳對治生盲生聾等難。修正",
    "T38n1776_001:0437a26": "信解治辨聰難。親近善友願值佛世對治佛前",
    "T38n1776_001:0437a27": "佛後之難。願生中國對治欝單越長壽天難。",
    "T38n1776_001:0437a28": "教人除難能得淨國故說為土。菩薩成下明",
    "T38n1776_001:0437a29": "因得果。國土無有三惡八難無惡果也。教人",
    "T38n1776_001:0437b01": "除難以為因故。淨土無之離辨聰難。應是無",
    "T38n1776_001:0437b02": "因。云何通名無果乎。涅槃經說一闡提等名",
    "T38n1776_001:0437b03": "為報彰。多世積習方成就故。是故離此亦名",
    "T38n1776_001:0437b04": "無果。就後兩句自離過中自守戒行不譏彼",
    "T38n1776_001:0437b05": "闕是淨土者持出家戒離通過也。己無毀犯",
    "T38n1776_001:0437b06": "名自守戒。不觀他失名不譏闕。此舉因也。菩",
    "T38n1776_001:0437b07": "薩成時明因得果。國土無有犯禁名者無惡",
    "T38n1776_001:0437b08": "因也。尚無犯名。焉有犯事。舉此以顯畢竟淨",
    "T38n1776_001:0437b09": "矣。行十善道是淨土者持在家戒離俗過也。",
    "T38n1776_001:0437b10": "如涅槃經第四德中亦廣宣說十善道法為淨",
    "T38n1776_001:0437b11": "土因共此相似。身離三邪口無四過意無三",
    "T38n1776_001:0437b12": "惡是其十也。此十頓益。名之為善。道義有",
    "T38n1776_001:0437b13": "二。對思心通暢前思名之為道。若對後果通",
    "T38n1776_001:0437b14": "人至果目之為道。此有五階如經說。所謂凡",
    "T38n1776_001:0437b15": "夫聲聞緣覺菩薩佛十善。廣如別章。菩薩具",
    "T38n1776_001:0437b16": "修而為土因故言是土。下明得果。通明十善",
    "T38n1776_001:0437b17": "因果眾生來生其國。命不中夭無殺生果。言",
    "T38n1776_001:0437b18": "大富者無劫盜果。此明無果。言梵行者無邪",
    "T38n1776_001:0437b19": "婬行。所言誠諦無妄語行。常以軟語無惡口",
    "T38n1776_001:0437b20": "行。此明無因。眷屬不離無兩舌果。善和諍訟",
    "T38n1776_001:0437b21": "無兩舌行。言必饒益無[言*奇]語行。言不嫉者無",
    "T38n1776_001:0437b22": "貪嫉行。言不恚者無瞋恚行。言正見者無邪",
    "T38n1776_001:0437b23": "見行。自修十善而為因故感此眾生來生其",
    "T38n1776_001:0437b24": "國。此後三句通亦是其人莊嚴矣。上明行體。",
    "T38n1776_001:0437b25": "下明行修次第成義。於中初別後總結勸。別",
    "T38n1776_001:0437b26": "中初言如是寶積總以告發。如下所說其事",
    "T38n1776_001:0437b27": "實是故曰如是。隨其惠心是種性心。種性已",
    "T38n1776_001:0437b28": "上心無邪偽故名為直。則能發行是解行心。",
    "T38n1776_001:0437b29": "解行發求出世間行故名發行。隨其發行因前",
    "T38n1776_001:0437c01": "起後。得深心者初地心也。初地已上信樂愍",
    "T38n1776_001:0437c02": "至故曰深心。隨其深心則意調伏是二地行。",
    "T38n1776_001:0437c03": "第二地中持戒離過名為調伏。故彼二地十",
    "T38n1776_001:0437c04": "直心中宣說軟心調伏心矣。隨其調伏則如",
    "T38n1776_001:0437c05": "說行是三地行。依聞修宣名如說行。故三地",
    "T38n1776_001:0437c06": "云如說行者乃得佛法。不可但以口言得淨",
    "T38n1776_001:0437c07": "入諸禪等。隨如說行則能迴向是其四五六",
    "T38n1776_001:0437c08": "地行。修習順忍趣向無生故曰迴向。隨其迴",
    "T38n1776_001:0437c09": "向則有方便是七地修習十方便慧名為方",
    "T38n1776_001:0437c10": "便。隨其方便則成生者還是七地發起勝行。",
    "T38n1776_001:0437c11": "亦可七地修無量種化眾生德名成眾生。隨",
    "T38n1776_001:0437c12": "成眾生則佛土淨是八地行。八地修習淨佛",
    "T38n1776_001:0437c13": "國土名佛土淨。隨佛土淨則說法淨是九地",
    "T38n1776_001:0437c14": "行。九地辯才為人說法名說法淨。隨說法淨",
    "T38n1776_001:0437c15": "則智慧淨是十地行。十地成就智波羅蜜名",
    "T38n1776_001:0437c16": "智慧淨。隨智慧淨則心淨者金剛心淨。隨其",
    "T38n1776_001:0437c17": "心淨因前起後。則一切功德淨佛果淨也。由",
    "T38n1776_001:0437c18": "金剛心得佛一切淨功德矣。淨土之果即是",
    "T38n1776_001:0437c19": "一切德淨所攝。上來別論。下總結勸前諸句",
    "T38n1776_001:0437c20": "中據後以勸。餘略不論。言是故者是前心淨",
    "T38n1776_001:0437c21": "得佛一切功德淨土故。若菩薩欲得淨土常",
    "T38n1776_001:0437c22": "淨其心者舉果勸因。隨其心淨則佛土淨明",
    "T38n1776_001:0437c23": "因得果。有人宣說心淨在果。當應不然。下文",
    "T38n1776_001:0437c24": "宣說。為菩薩時意豈不淨。意猶是心明不在",
    "T38n1776_001:0437c25": "果。上來正顯淨土因果。自下第二拂疑顯淨。",
    "T38n1776_001:0437c26": "何故須然。前說淨土因得淨土果。而佛自身",
    "T38n1776_001:0437c27": "現居穢國。事與言乖所說難信。故須拂疑以",
    "T38n1776_001:0437c28": "成前義。諸經多爾。故涅槃中佛說菩薩修淨",
    "T38n1776_001:0437c29": "佛土。德王即問。如來何故不修淨土自居穢",
    "T38n1776_001:0438a01": "國。佛即答之我土常淨。與此相似。文中有三。",
    "T38n1776_001:0438a02": "一舍利弗疑念起發。二佛知念下對之顯淨。",
    "T38n1776_001:0438a03": "三常佛現此嚴淨時下明化利益。初中爾時",
    "T38n1776_001:0438a04": "生念時也。謂此說時。言舍利弗舉疑念人。經",
    "T38n1776_001:0438a05": "中亦名秋露子。又亦名為憂波提舍。舍利母",
    "T38n1776_001:0438a06": "名。母眼似舍利。此翻名身。弗多羅者此翻名",
    "T38n1776_001:0438a07": "子。舍利之子名舍利弗。秋露子者母名。其母",
    "T38n1776_001:0438a08": "眼似秋露鳥眼故名秋露。約母以別名秋露",
    "T38n1776_001:0438a09": "子。憂波提舍此名為論。其人聰慧善能難論。",
    "T38n1776_001:0438a10": "從此呼之為優波提舍。何故此人偏獨疑念。",
    "T38n1776_001:0438a11": "良以其人聰慧第一能於深法生疑起發故偏",
    "T38n1776_001:0438a12": "疑念。下文數爾。承佛威神生念所由不稟",
    "T38n1776_001:0438a13": "上力說之為承。威者威德神者神力。此承如",
    "T38n1776_001:0438a14": "來意力加備故生疑念。何故須然。因此疑念",
    "T38n1776_001:0438a15": "廣有開發所起事大故須承矣。噵承佛威明",
    "T38n1776_001:0438a16": "念契常。作是念者正起疑心。下顯疑相。若菩",
    "T38n1776_001:0438a17": "薩心淨牒佛上言。生疑由此所以牒之。下約",
    "T38n1776_001:0438a18": "生疑。我世尊者舉所疑人。為簡前他方淨土",
    "T38n1776_001:0438a19": "之佛是故標言我世尊矣。此佛居穢有疑可",
    "T38n1776_001:0438a20": "怪故須別標。佛備眾德為世欽仰故號世尊。",
    "T38n1776_001:0438a21": "化我之尊名我世尊。本為菩薩意豈不淨而",
    "T38n1776_001:0438a22": "是佛土不淨若此出所疑事。本為菩薩意豈",
    "T38n1776_001:0438a23": "不淨準果撿因疑無淨心。意猶心也。豈謂可",
    "T38n1776_001:0438a24": "也。佛前自說心淨土淨。佛今自身住不淨土。",
    "T38n1776_001:0438a25": "本在因中為菩薩時所有心意豈不淨也。而",
    "T38n1776_001:0438a26": "是佛土不淨若此將因驗果怪無淨土。本",
    "T38n1776_001:0438a27": "有淨心應得淨土。何緣今日所得國土不淨",
    "T38n1776_001:0438a28": "若此。下對顯淨。顯之云何。明土實淨眾生",
    "T38n1776_001:0438a29": "不見土隨不見應為不淨。文中有三。一佛正",
    "T38n1776_001:0438b01": "顯淨。二螺髻助顯。三如來重顯。此三相成。佛",
    "T38n1776_001:0438b02": "是化主兼是所疑。故佛先顯。佛雖說淨無人",
    "T38n1776_001:0438b03": "證見語成難信。故須螺髻彰己所見助成佛",
    "T38n1776_001:0438b04": "語。螺髻雖復言己見淨舍利不覩猶謂叵信。",
    "T38n1776_001:0438b05": "故須如來重復顯淨助成螺髻。以此三憣展",
    "T38n1776_001:0438b06": "轉顯淨穢相始盡。又復初憣如來顯淨令使",
    "T38n1776_001:0438b07": "聞知。第二螺髻明己見淨生其信解。第三如",
    "T38n1776_001:0438b08": "來隱穢顯含其證見。此則教入之次第也。",
    "T38n1776_001:0438b09": "就初段中佛知其念顯淨所由。由知所念故",
    "T38n1776_001:0438b10": "為顯示。即告已下正為顯淨。約喻顯之句。別",
    "T38n1776_001:0438b11": "有四。一如來就喻反問舍利。為約舍利所知",
    "T38n1776_001:0438b12": "之事類所不知故須反問。於意云何就心總",
    "T38n1776_001:0438b13": "問。問其意解於汝意中所解云何。日月豈下",
    "T38n1776_001:0438b14": "就事別問。初言日月豈不淨者是其一問。為",
    "T38n1776_001:0438b15": "約此事明土非穢所以問之。耶者是其不定",
    "T38n1776_001:0438b16": "之辭。而盲不見復為一問。約此事明舍利等",
    "T38n1776_001:0438b17": "不見所由故復問之。二舍利正答。不也總答。",
    "T38n1776_001:0438b18": "彰彼日月盲雖不見而非不淨故曰不也。下",
    "T38n1776_001:0438b19": "別答之。是盲者過答其後問推過在盲。非日",
    "T38n1776_001:0438b20": "月咎答其初問免過日月。明其日月無不淨",
    "T38n1776_001:0438b21": "咎。三佛取所答類之顯土。眾生罪故不見如",
    "T38n1776_001:0438b22": "來佛國嚴淨取前所答推過屬凡。非如來咎",
    "T38n1776_001:0438b23": "取其後答免過於佛。此言稍隱。準喻應言言",
    "T38n1776_001:0438b24": "非佛土咎。但前舍利就佛疑責。故今還須就",
    "T38n1776_001:0438b25": "佛免過。是故說言非非如來咎。此言含通。別",
    "T38n1776_001:0438b26": "則有二。一非如來因中有其不淨心咎。二非",
    "T38n1776_001:0438b27": "如來果中有其不淨土咎。四就所顯結己土",
    "T38n1776_001:0438b28": "淨推彼不見。我此土淨結己土淨。而汝不見",
    "T38n1776_001:0438b29": "推其不見。汝自不見何得疑我心土不淨。自",
    "T38n1776_001:0438c01": "下第二螺髻顯淨。佛雖說淨無人證見淨則",
    "T38n1776_001:0438c02": "回信。故復螺髻顯淨助成。又復舍利穢相未",
    "T38n1776_001:0438c03": "除。須彼螺髻顯淨除遣。文中有四。一遮呵舍",
    "T38n1776_001:0438c04": "利執穢之心。二所以下螺髻自申己之所見明",
    "T38n1776_001:0438c05": "土實淨成彼不應。三舍利言我見此下舍利",
    "T38n1776_001:0438c06": "自彰己之所見明非故違。四螺髻釋其見穢",
    "T38n1776_001:0438c07": "所由并解菩薩見淨所以。就初段中螺髻梵",
    "T38n1776_001:0438c08": "王舉能呵人。語舍利弗告所呵者。勿作是意",
    "T38n1776_001:0438c09": "謂此不淨正是誡辭。自下第二螺髻自申己",
    "T38n1776_001:0438c10": "之所見明土實淨。所以者何徵前起後。所以",
    "T38n1776_001:0438c11": "不應謂此佛土不淨者何。我見已下明己所",
    "T38n1776_001:0438c12": "見彰土實淨成前不應。我見土淨如自在宮",
    "T38n1776_001:0438c13": "類以顯之。此應名彼中間梵王所居之處為",
    "T38n1776_001:0438c14": "自在宮。何者是其中間梵王於初禪中除覺",
    "T38n1776_001:0438c15": "觀在名中間禪。彼何處住。初禪之中有其三",
    "T38n1776_001:0438c16": "天。一梵補天二梵眾天三大梵天。梵眾梵補同",
    "T38n1776_001:0438c17": "在一處民主之別。大梵即是中間梵王。云何",
    "T38n1776_001:0438c18": "得知名此大梵為自在天。如經中說。外道所",
    "T38n1776_001:0438c19": "計自在天因是大梵王。彼於千世界統王自",
    "T38n1776_001:0438c20": "在名自在天。此梵住處名自在宮。此即螺髻",
    "T38n1776_001:0438c21": "所居之處。螺髻見土同彼淨矣。理實佛土淨",
    "T38n1776_001:0438c22": "過三界。此亦螺髻隨分見耳。自下第三舍利",
    "T38n1776_001:0438c23": "自彰己之所見明非惡心故違說穢。故今說",
    "T38n1776_001:0438c24": "言我見此土丘陵坑坎棘沙等。螺髻言下是",
    "T38n1776_001:0438c25": "第四段螺髻釋其見穢所由并解菩薩見淨所",
    "T38n1776_001:0438c26": "以。解彼舍利見穢所由令人厭捨。解釋菩薩",
    "T38n1776_001:0438c27": "見淨所以使人修學。先明舍利見穢所由。心",
    "T38n1776_001:0438c28": "有高下不依佛慧見穢所以。心有高下明無",
    "T38n1776_001:0438c29": "等悲。於諸眾生分別違順善惡等異名心高",
    "T38n1776_001:0439a01": "下。不依佛慧明無深智。於諸法中分別染淨",
    "T38n1776_001:0439a02": "空有等別彰佛深慧故曰不依。故見此土為",
    "T38n1776_001:0439a03": "不淨者正明見穢。下釋菩薩見淨所由。於一",
    "T38n1776_001:0439a04": "切生悉皆平等深心清淨見淨所以。於生平",
    "T38n1776_001:0439a05": "等明有等慈。翻前高下。深心清淨明有妙慧。",
    "T38n1776_001:0439a06": "翻前舍利不依佛慧。則能見此佛土淨者正",
    "T38n1776_001:0439a07": "明見淨。翻前舍利故見不淨。上來第二螺髻",
    "T38n1776_001:0439a08": "顯淨。自下第三如來重以顯前舍利言見不",
    "T38n1776_001:0439a09": "淨故須重現。文中有五。一如來現淨。二大眾",
    "T38n1776_001:0439a10": "同見。三佛勸舍利合其觀察。四舍利答佛明",
    "T38n1776_001:0439a11": "己已見。五佛就所見明土本淨。初中佛以足",
    "T38n1776_001:0439a12": "指按地現相變土。即時三千珍寶嚴飾隱穢",
    "T38n1776_001:0439a13": "現淨。譬如已下類以顯勝。此即顯佛不思議",
    "T38n1776_001:0439a14": "德。問曰前說由心高下不依佛慧故見不淨。",
    "T38n1776_001:0439a15": "佛今何不改變其心令使見淨乃須按地。釋",
    "T38n1776_001:0439a16": "言為化差別有三。一變境從心。二變心從境。",
    "T38n1776_001:0439a17": "三境心俱變令依初門變境從心從彼舍利",
    "T38n1776_001:0439a18": "求淨之意。為彰穢境無定相矣。自下第二大",
    "T38n1776_001:0439a19": "眾同見。初歎未有後見自身坐寶蓮華。先來",
    "T38n1776_001:0439a20": "恒處今時始見。自下第三如來勸觀。汝且觀",
    "T38n1776_001:0439a21": "者暫見非永故曰且觀。又見不見在於舍利",
    "T38n1776_001:0439a22": "未可專定故曰且觀。自下第四舍利答佛明",
    "T38n1776_001:0439a23": "己已見。唯然世尊奉命觀察。唯是敬辭亦是",
    "T38n1776_001:0439a24": "專義。然是許可依順之義。專依佛教觀察土",
    "T38n1776_001:0439a25": "淨故曰唯然。下明所見。本所不見本所不聞",
    "T38n1776_001:0439a26": "彰昔未覩。今佛國土嚴淨悉現明今始見。噵",
    "T38n1776_001:0439a27": "此語者彰淨殊異。與前大眾歎未曾有其言",
    "T38n1776_001:0439a28": "相似。又欲彰土始淨非本。自下第五為遣舍",
    "T38n1776_001:0439a29": "利始淨之言如來重復明土本淨。於中初法",
    "T38n1776_001:0439b01": "次喻後合。法中初言我佛國土常淨若此明",
    "T38n1776_001:0439b02": "淨非始為欲度下辨應顯真成土本淨。言為",
    "T38n1776_001:0439b03": "下劣示土不淨明於上人由來常淨。問曰穢",
    "T38n1776_001:0439b04": "土乃是眾生自業所招。何關佛事。而言為度",
    "T38n1776_001:0439b05": "示土不淨。釋言眾生見穢見淨實由自業。然",
    "T38n1776_001:0439b06": "其所見見於佛土。良以佛土淨妙無礙能隨",
    "T38n1776_001:0439b07": "眾生現種種相如淨妙珠能隨眾緣現種種",
    "T38n1776_001:0439b08": "色。佛土隨緣令人異見故說為度下劣人故",
    "T38n1776_001:0439b09": "示不淨耳。喻中諸天喻見土人。天福不同見",
    "T38n1776_001:0439b10": "飯各異。人行不同見土各別。故取為喻。共寶",
    "T38n1776_001:0439b11": "器者喻同一國。用土資身名為共食。隨其福",
    "T38n1776_001:0439b12": "德飯色異者喻行不同見土別也。於佛一種",
    "T38n1776_001:0439b13": "圓妙土中種種異見。如於一飯見色各異。一",
    "T38n1776_001:0439b14": "質異見此之謂也。下合顯法。如是舍利若人",
    "T38n1776_001:0439b15": "心淨便見此土功德嚴者合彼勝天見飯好",
    "T38n1776_001:0439b16": "也。亦應說言若人心垢見土不淨。合彼劣天",
    "T38n1776_001:0439b17": "見食不如。文略不說。上來第二因念顯淨。自",
    "T38n1776_001:0439b18": "下第三明化利益。於中有二。一由現淨利益。",
    "T38n1776_001:0439b19": "二由還穢利益聲聞。前中常佛現國淨時得",
    "T38n1776_001:0439b20": "益所由。下正明益。寶積所將得無生者知土",
    "T38n1776_001:0439b21": "本淨從來無染無染可起故得無生。八萬四千",
    "T38n1776_001:0439b22": "發菩提者覩淨願求所以發心。後中佛攝還",
    "T38n1776_001:0439b23": "復如故得益所由。下正顯益。三萬二千遠塵",
    "T38n1776_001:0439b24": "離垢法眼淨者道悟初果由見土變。知有為",
    "T38n1776_001:0439b25": "法皆悉無常不取不執名為遠塵。內者見惑",
    "T38n1776_001:0439b26": "名為離垢。見諦明白名法眼淨。八千比丘不",
    "T38n1776_001:0439b27": "受諸法漏盡意解得羅漢果由見土變。知三",
    "T38n1776_001:0439b28": "界法悉無定性不生貪取名不受法。當前遠",
    "T38n1776_001:0439b29": "塵。內除愛染名為漏盡。當前離垢。得無學智",
    "T38n1776_001:0439b30": "名為意解。當前得眼。",
    "T38n1776_001:0439c01": "方便品者。從此已下第二會說。於中九品此",
    "T38n1776_001:0439c02": "品之中廣顯維摩權導方便發起後說。因以",
    "T38n1776_001:0439c03": "標品名方便品。方便之義汎論有四。一進",
    "T38n1776_001:0439c04": "趣方便。進趣向果如見道前七方便等。二",
    "T38n1776_001:0439c05": "權巧方便。如二智中方便智等實無三乘權",
    "T38n1776_001:0439c06": "巧施之。三施造方便。如十波羅蜜中方便",
    "T38n1776_001:0439c07": "波羅所為善巧故曰方便。四集成方便。如",
    "T38n1776_001:0439c08": "地論說。此法巧成名方便等。諸法同體巧",
    "T38n1776_001:0439c09": "相集成故曰方便。前三唯德後一通法。今",
    "T38n1776_001:0439c10": "此所論義當第二權巧方便。但權巧中義別",
    "T38n1776_001:0439c11": "有三。一身方便。現形六道無所不為。二口",
    "T38n1776_001:0439c12": "方便。實無三乘權以施之。三意方便。現證",
    "T38n1776_001:0439c13": "聲聞緣覺之果及起煩惱業苦等事。今此正",
    "T38n1776_001:0439c14": "明身業方便亦兼口意。故下文言以如是等",
    "T38n1776_001:0439c15": "無量方便饒益眾生。又復此中巧化眾生。亦",
    "T38n1776_001:0439c16": "即是其施造方便。明此方便名方便品。下隨",
    "T38n1776_001:0439c17": "文釋。此會之中有序有正。不定進退有二。一",
    "T38n1776_001:0439c18": "唯取維摩現今一會所說之法以為正宗。是",
    "T38n1776_001:0439c19": "即從初至獨寢以疾臥來通為由序。善來文",
    "T38n1776_001:0439c20": "殊不來相下是其正宗。序中約人兩門分別。",
    "T38n1776_001:0439c21": "一通維摩及佛分別。第二唯就維摩分別。通",
    "T38n1776_001:0439c22": "約維摩及佛分別者序中分二。初方便品明",
    "T38n1776_001:0439c23": "其維摩現病起發。二弟子品下彰其如來告",
    "T38n1776_001:0439c24": "命起說。前現病中文別有三。初舉維摩為起",
    "T38n1776_001:0439c25": "說人。二已曾下讚歎維摩彰起說德。三其以",
    "T38n1776_001:0439c26": "方便現身疾下現病起說。後明如來告命序",
    "T38n1776_001:0439c27": "中文別亦三。初維摩詰念待聖問起告所由。",
    "T38n1776_001:0439c28": "二如來因念正告問疾。三念文殊與眾來下",
    "T38n1776_001:0439c29": "維摩空室待其所告。於此分中告問為宗。是",
    "T38n1776_001:0440a01": "故總名如來告問起發序矣。即文以求為序",
    "T38n1776_001:0440a02": "正爾。通約維摩及佛如是。唯就維摩分別云",
    "T38n1776_001:0440a03": "何。於中略以三問分別。一顯德序二現相",
    "T38n1776_001:0440a04": "序三興念序。言顯德者廣顯維摩行德殊勝",
    "T38n1776_001:0440a05": "令人敬信聞說樂受。於中有三。一直歎顯德。",
    "T38n1776_001:0440a06": "二以疾故國王大臣皆往問下寄就說顯德。",
    "T38n1776_001:0440a07": "亦得名為寄化顯德。三弟子品下寄對顯德。",
    "T38n1776_001:0440a08": "於此分中先對不堪彰其德高。問疾品初寄",
    "T38n1776_001:0440a09": "對所堪顯其德妙。顯德如是。言現相者所現",
    "T38n1776_001:0440a10": "有二。一現病為由。二問疾品空室起發。論其",
    "T38n1776_001:0440a11": "現病為後十原。語其空室為後七本。故得名",
    "T38n1776_001:0440a12": "序。十之與七問疾品中當廣辨列。現相如是。",
    "T38n1776_001:0440a13": "言興念者為念有二。一弟子品初念問為由。",
    "T38n1776_001:0440a14": "二問疾品初念文殊來空室相待。序相如是。",
    "T38n1776_001:0440a15": "正宗之文至時當辨。此一序正舊來共傳。二",
    "T38n1776_001:0440a16": "通攝維摩一世所說悉為正宗。是則從初乃",
    "T38n1776_001:0440a17": "至方便現身疾來判為由序。以其疾故國王",
    "T38n1776_001:0440a18": "大臣皆往問下悉為正宗。廣集維摩一世所",
    "T38n1776_001:0440a19": "說為正行法令人學故。就初序中文別有三。",
    "T38n1776_001:0440a20": "一標列說人。二已曾供下歎其說德。三其以",
    "T38n1776_001:0440a21": "方便現身疾下現疾起說。初中毘耶出其住",
    "T38n1776_001:0440a22": "處。言有長者標列其人。德標時望故號長者。",
    "T38n1776_001:0440a23": "名維摩詰列其名諱。次歎其德。於中初先歎",
    "T38n1776_001:0440a24": "其實德。欲度人下歎其權德。實為化本故先",
    "T38n1776_001:0440a25": "讚歎。權為化由故復歎之。實中有二。一明",
    "T38n1776_001:0440a26": "維摩內德充盈。二諸佛咨下美響遐振為人",
    "T38n1776_001:0440a27": "敬歎。前中先歎自分功德。久於佛道心已純",
    "T38n1776_001:0440a28": "下歎其勝進。就自分中先歎自利。明了生下",
    "T38n1776_001:0440a29": "歎其利他。前自利中先歎行圓。大願成就歎",
    "T38n1776_001:0440b01": "其願滿。歎行圓中約位以歎。亦以維摩住於",
    "T38n1776_001:0440b02": "一地普攝一切諸地功德故約諸位而以歎",
    "T38n1776_001:0440b03": "之。已曾供養無量諸佛深殖善本歎七地已",
    "T38n1776_001:0440b04": "還功用之行。如地經說。一一地中多供養佛",
    "T38n1776_001:0440b05": "名為已供。無量諸佛此攝功德。深殖善本明",
    "T38n1776_001:0440b06": "攝智慧。又供諸佛起行所依。深殖善本正起",
    "T38n1776_001:0440b07": "所行。得無生忍歎八地行。忍別有五。如仁王",
    "T38n1776_001:0440b08": "說。一者伏忍。種性解行深伏煩惱故名為伏。",
    "T38n1776_001:0440b09": "二者信忍。初二三地。於後無生深信不壞。三",
    "T38n1776_001:0440b10": "者順忍。四五六地。趣順無生。四無生忍。七八",
    "T38n1776_001:0440b11": "九地。見法無起。五寂滅忍。十地及佛。相盡證",
    "T38n1776_001:0440b12": "寂得大涅槃。七地雖得無生忍而未清淨。八",
    "T38n1776_001:0440b13": "地已上無生忍淨故就說之。辯才無礙歎九",
    "T38n1776_001:0440b14": "地行。彼具四無礙辯才為生說法名辯無礙。",
    "T38n1776_001:0440b15": "遊戲通等歎十地行。遊戲神通是十地中神",
    "T38n1776_001:0440b16": "通大也。化用難測名之為神。神而無壅故說",
    "T38n1776_001:0440b17": "為通。於此神通歷涉名遊。出入無礙如戲相",
    "T38n1776_001:0440b18": "似故復名戲。逮諸總持是十地中大陀羅尼",
    "T38n1776_001:0440b19": "也。獲無畏等是十地中智慧大也。智有四種。",
    "T38n1776_001:0440b20": "一摧邪智。二入正智。此二一對。三是實智。四",
    "T38n1776_001:0440b21": "方便智。復是一對。文中初言獲無所畏降魔",
    "T38n1776_001:0440b22": "勞怨是摧邪智。獲無畏者得四無畏伏外道",
    "T38n1776_001:0440b23": "也。降魔怨者得佛十力壞魔怨也。魔能勞亂",
    "T38n1776_001:0440b24": "名之為勞。敗人善根故說為怨。十力堅固能",
    "T38n1776_001:0440b25": "降伏之。此皆佛德。何故說為十地智大也。滿",
    "T38n1776_001:0440b26": "在佛果得在十地。故大品經發趣品中宣說",
    "T38n1776_001:0440b27": "十力四無畏等十地悉得。入深法門是入正",
    "T38n1776_001:0440b28": "智。如來藏性是深法門。證會名入。此初對竟。",
    "T38n1776_001:0440b29": "善於智度是其實智。經說十地智波羅蜜最",
    "T38n1776_001:0440c01": "為增上名善智度。此即證智。通達方便是方",
    "T38n1776_001:0440c02": "便智。隨有巧知名通方便。此即教智。前歎行",
    "T38n1776_001:0440c03": "圓。大願成就歎其願滿。所求皆得名大願成。",
    "T38n1776_001:0440c04": "前歎自利下歎利他。明了眾生心之所趣智",
    "T38n1776_001:0440c05": "其欲也。現起希望名之為欲智欲所求名之",
    "T38n1776_001:0440c06": "所趣。又能分別諸根利鈍知物根也。宿習今",
    "T38n1776_001:0440c07": "成說以為根。謂信進等。根性不同有利有鈍",
    "T38n1776_001:0440c08": "維摩悉知。前歎自分下歎勝進。上攝佛德名",
    "T38n1776_001:0440c09": "為勝進。於中四句。文於佛道心已純淑是第",
    "T38n1776_001:0440c10": "一句明其願成。大菩提果是其佛道。純謂精",
    "T38n1776_001:0440c11": "也。淑猶善也。維摩於佛求心精純求心善淑",
    "T38n1776_001:0440c12": "故名純淑。決定大乘是第二句明其信成。佛",
    "T38n1776_001:0440c13": "果為佛。大人所乘名為大乘。於此深信決定",
    "T38n1776_001:0440c14": "不疑故名決定。諸有所作能善思量是第三",
    "T38n1776_001:0440c15": "句明其解成。勝修非一名諸所作。於此中審",
    "T38n1776_001:0440c16": "觀不謬名善思量。住佛威儀心大如海是第",
    "T38n1776_001:0440c17": "四句明其行成。住佛威儀身行同佛。心大如",
    "T38n1776_001:0440c18": "海心行同佛。前歎德盈。下歎名美為人敬歎。",
    "T38n1776_001:0440c19": "諸佛咨嗟上為佛歎。十方諸佛咨口嗟歎故",
    "T38n1776_001:0440c20": "云咨。弟子釋梵世主敬者下為人敬。弟子敬",
    "T38n1776_001:0440c21": "者為人敬也。為佛四部弟子同敬。釋梵世主",
    "T38n1776_001:0440c22": "為天敬也。釋謂帝釋梵謂梵王。世主是其護",
    "T38n1776_001:0440c23": "世四王。常為此等之所尊敬。六趣同敬且舉",
    "T38n1776_001:0440c24": "此等。上歎實德下歎權德。權中初總。資財無",
    "T38n1776_001:0440c25": "量攝貧下別。以如是等無量方便饒益生下",
    "T38n1776_001:0440c26": "總以結歎。就初總中欲度人故現生所為。以",
    "T38n1776_001:0440c27": "善方便現生之智。方便之義約行汎論有其",
    "T38n1776_001:0440c28": "三種。一證方便。於第一義能捨情相善巧證",
    "T38n1776_001:0440c29": "入。故彼地經第八地中名彼證行以為善慧",
    "T38n1776_001:0441a01": "方便矣。二助方便。於彼隨有助道行中善巧",
    "T38n1776_001:0441a02": "修習故名方便。故地持中宣說十二巧方便",
    "T38n1776_001:0441a03": "行。於此門中巧修自利巧能利他悉名方便。",
    "T38n1776_001:0441a04": "三不住行中善巧修起。於中有六。一觀空不",
    "T38n1776_001:0441a05": "著能起有行名為方便。如地經說。十方便慧",
    "T38n1776_001:0441a06": "發起勝行。即其事也。第二行有不染心常證",
    "T38n1776_001:0441a07": "寂故名方便。三即淨常染得大涅槃不捨世",
    "T38n1776_001:0441a08": "間故曰方便。四即染恒淨不捨世間而常涅",
    "T38n1776_001:0441a09": "槃故曰方便。五自利兼他不偏自利故名方",
    "T38n1776_001:0441a10": "便。六他利兼自不失自善故名方便。今此所",
    "T38n1776_001:0441a11": "論不住方便。於不住中證空隨有即淨隨染",
    "T38n1776_001:0441a12": "即自兼他名方便智。居毘耶離正明現生。別",
    "T38n1776_001:0441a13": "中有二。一以道攝俗謂以六度攝取眾生。文",
    "T38n1776_001:0441a14": "相可知。二從雖為白衣已下即俗以通道。於",
    "T38n1776_001:0441a15": "中有三。一處俗不同。二入治正下以法化益。",
    "T38n1776_001:0441a16": "三若在長者長者尊下居上攝下。初中合有",
    "T38n1776_001:0441a17": "十三句文。攝為三對。自利利他。初七一對次",
    "T38n1776_001:0441a18": "四一對後二一對。就初對中前六自利後一",
    "T38n1776_001:0441a19": "利他。前自利中初一約形道俗分別。雖為白",
    "T38n1776_001:0441a20": "衣奉持沙門清淨律行。次一約處。雖處居家",
    "T38n1776_001:0441a21": "不著三界。次二約人。示有妻子常修梵行現",
    "T38n1776_001:0441a22": "有眷屬常樂遠離。後二約就資具分別。雖服",
    "T38n1776_001:0441a23": "寶飾相好嚴身雖服飲食禪悅為味。食有二",
    "T38n1776_001:0441a24": "種。一世間食二出世食。世食有四。所謂段食",
    "T38n1776_001:0441a25": "思食觸食及以識食。出世之食有其五種。法",
    "T38n1776_001:0441a26": "食禪食念食願食及解脫食。然今維摩雖處",
    "T38n1776_001:0441a27": "段食禪悅為味。禪即禪食。禪定釋神名之為",
    "T38n1776_001:0441a28": "悅甘神曰味。此前自利。博弈戲處輒以度人",
    "T38n1776_001:0441a29": "是其利他。博謂六博。弈謂碁弈。此等戲處輒",
    "T38n1776_001:0441b01": "以度人。此初對竟。第二對中初二自利。受諸",
    "T38n1776_001:0441b02": "異道不毀正信明信不壞。雖明世典常樂佛",
    "T38n1776_001:0441b03": "法明願不壞。後二利他。一切見敬供養中最",
    "T38n1776_001:0441b04": "身業益物。維摩巧化今他見者悉共尊仰。是",
    "T38n1776_001:0441b05": "故名為一切見敬。維摩德深有尊敬者獲無",
    "T38n1776_001:0441b06": "量福。故為一切供養中最。執治正法攝諸長",
    "T38n1776_001:0441b07": "幼口業益物。以佛正法大小同教故攝長幼。",
    "T38n1776_001:0441b08": "此兩對竟。第三對中初自利。少集多慶名作",
    "T38n1776_001:0441b09": "諧偶。心無貪愛故獲俗利不以喜悅。後句利",
    "T38n1776_001:0441b10": "他。遇人便化故遊四衢饒益眾生。上來第一",
    "T38n1776_001:0441b11": "在俗不同。自下第二以法益物。於中五句。入",
    "T38n1776_001:0441b12": "治正法救護一切王法益物。入講論處道以",
    "T38n1776_001:0441b13": "大乘佛法攝人。入諸學堂誘開童蒙俗法教",
    "T38n1776_001:0441b14": "物。入諸婬舍示欲之過入諸酒肆能立其志。",
    "T38n1776_001:0441b15": "此之兩句行法利生。此兩段竟。自下第三居",
    "T38n1776_001:0441b16": "上攝下有十一句。前八人尊後三天尊。六道",
    "T38n1776_001:0441b17": "俱上人天益多。所以偏舉。人中初言長者中",
    "T38n1776_001:0441b18": "尊說勝法者。凡是長者人多諮稟須教勝法。",
    "T38n1776_001:0441b19": "居士中尊斷貪著者居士有二。一廣積資產",
    "T38n1776_001:0441b20": "居財之士名為居士。二在家修道居家道士",
    "T38n1776_001:0441b21": "名為居士。今據初門。彼多貪財故教斷貪。剎",
    "T38n1776_001:0441b22": "利中尊教忍辱者剎利王種。自在難寢故須",
    "T38n1776_001:0441b23": "教忍。婆羅門中除我慢者彼多博學喜生慢",
    "T38n1776_001:0441b24": "高故教除之。大臣中尊教正法者臣吏宰俗",
    "T38n1776_001:0441b25": "喜生柱罰須教正法。王子中尊示忠孝者王",
    "T38n1776_001:0441b26": "子於父是臣是子。為臣須忠為子宜孝。所以",
    "T38n1776_001:0441b27": "教之。王子貪位喜行逆害故教忠孝。內官中",
    "T38n1776_001:0441b28": "尊化宮女者。中曹奄人主常宮女易以法化。",
    "T38n1776_001:0441b29": "故教以正。庶民中尊令興福者凡庶薄福。故",
    "T38n1776_001:0441c01": "須教引令修福業。下為天尊。梵天中尊誨勝",
    "T38n1776_001:0441c02": "慧者梵者多樂習禪不修聖道。須教勝慧。帝",
    "T38n1776_001:0441c03": "釋中尊示無常者彼多著欲須示無常令生厭",
    "T38n1776_001:0441c04": "離。護世中尊護眾生者彼四天王防護世間",
    "T38n1776_001:0441c05": "不令鬼神枉害人民名護世王。維摩在中常",
    "T38n1776_001:0441c06": "護眾生。諸天無量且舉斯耳。上來別難。以如",
    "T38n1776_001:0441c07": "是等無量方便饒益生者總以結歎。上來第",
    "T38n1776_001:0441c08": "二歎其說德。其以方便現身有疾是第三段",
    "T38n1776_001:0441c09": "現病起說。假病弘道故曰方便。此亦是前諸",
    "T38n1776_001:0441c10": "方便中一方便耳。上來由序。下為正宗。於中",
    "T38n1776_001:0441c11": "略以五門分別。一約所化凡聖分別。二約所",
    "T38n1776_001:0441c12": "教凡夫二乘菩薩分別。三就維摩顯德分別。",
    "T38n1776_001:0441c13": "四約所顯因果分別。五隨文釋。初言所化凡",
    "T38n1776_001:0441c14": "聖別者盡此品來因凡問疾明教凡夫法。弟",
    "T38n1776_001:0441c15": "子品下因聖問疾明教賢聖中先對不堪彰昔",
    "T38n1776_001:0441c16": "所說。問疾品下對其所堪明今所說。此一門",
    "T38n1776_001:0441c17": "竟。言約所教凡夫二乘菩薩別者盡此品來",
    "T38n1776_001:0441c18": "教凡夫法。第二一品教聲聞法。菩薩問疾盡",
    "T38n1776_001:0441c19": "香積品教菩薩法。於中初先寄對不堪彰其",
    "T38n1776_001:0441c20": "法體。問疾品下對所堪明其修相。此兩門竟。",
    "T38n1776_001:0441c21": "就維摩顯德分別者。初盡菩薩問疾品來廣",
    "T38n1776_001:0441c22": "舉維摩巧說難敵彰其智勝。問疾品下廣顯",
    "T38n1776_001:0441c23": "維摩神變難測明其通勝。細實兼通麁判如",
    "T38n1776_001:0441c24": "是。此三門竟。言就所顯因果別者因果有二。",
    "T38n1776_001:0441c25": "一法身因果二淨土因果。從初盡入不二門",
    "T38n1776_001:0441c26": "品明法身因果。香積一品明淨土因果。就前",
    "T38n1776_001:0441c27": "法身因果之中隨人分三。此品之中對化凡",
    "T38n1776_001:0441c28": "夫顯法身因果。常樂佛身是法身果。從於無",
    "T38n1776_001:0441c29": "量功德生等是法身因。弟子品中對化聲聞",
    "T38n1776_001:0442a01": "顯法身因果。對前九人明法身因。對後一人",
    "T38n1776_001:0442a02": "彰法身果。菩薩問疾盡不二門對教菩薩顯",
    "T38n1776_001:0442a03": "法身因果。初彌勒明菩薩德是法身果。先嚴",
    "T38n1776_001:0442a04": "已後明法身因。就明因中先對不堪辨出行",
    "T38n1776_001:0442a05": "體。問疾品下約對所堪明修成相。法身因果",
    "T38n1776_001:0442a06": "辨之麁爾。就明淨土因果之中香積品初明",
    "T38n1776_001:0442a07": "淨土果。寄就香積如來以顯。香積品末修十",
    "T38n1776_001:0442a08": "修八明淨土因。所顯如是。次釋其文。此品之",
    "T38n1776_001:0442a09": "中因凡問疾明教凡法。於中有三。一因前",
    "T38n1776_001:0442a10": "現病國王大臣婆羅門等皆往問疾。二其往",
    "T38n1776_001:0442a11": "下因其問疾廣為說法。三長者維摩為諸問",
    "T38n1776_001:0442a12": "疾而說法下明說利益。初段可知。第二段中",
    "T38n1776_001:0442a13": "初言往者廣為說法總明為說。下別顯之。別",
    "T38n1776_001:0442a14": "中有二。一說生死過令其生厭。二說佛功德",
    "T38n1776_001:0442a15": "使其生欣。前厭生死護煩惱行。後令生欣護",
    "T38n1776_001:0442a16": "小乘行。前教厭中初先別教觀身五過。下諸",
    "T38n1776_001:0442a17": "人者此可厭患結勸生厭。前別教中教觀無",
    "T38n1776_001:0442a18": "常。苦空無我及與不淨通後佛身合有六法。",
    "T38n1776_001:0442a19": "然諸法門開合不定。總準一法謂一法界。或",
    "T38n1776_001:0442a20": "分為二生死涅槃。此二之外無第三法。約之",
    "T38n1776_001:0442a21": "說人凡聖之外無第三人。或分為三謂三自",
    "T38n1776_001:0442a22": "性。如楞伽說。所謂緣起自性及成緣起妄想",
    "T38n1776_001:0442a23": "是生死法。生死之中有境無實。從緣集生說",
    "T38n1776_001:0442a24": "為緣起。心虛不真說為妄想。成是涅槃性不",
    "T38n1776_001:0442a25": "壞故。或分為四謂四法印。如地持說。一切行",
    "T38n1776_001:0442a26": "無常一切行苦諸法無我涅槃寂滅是其四",
    "T38n1776_001:0442a27": "也。前三生死後一涅槃。問曰無我理通諸法。",
    "T38n1776_001:0442a28": "何故偏判以為生死。此義不定進退四門。一",
    "T38n1776_001:0442a29": "就情分別。生死有我涅槃無我。以著我故世",
    "T38n1776_001:0442b01": "間受生。是故有我偏在生死離我不生。為是",
    "T38n1776_001:0442b02": "涅槃一向無我。二就法相相對分別。生死無",
    "T38n1776_001:0442b03": "我涅槃有我。生死之法體無性實用不自在",
    "T38n1776_001:0442b04": "故說無我。涅槃性實故說有我。三就性實及",
    "T38n1776_001:0442b05": "與假用。生死涅槃二俱有我。是義云何。生死",
    "T38n1776_001:0442b06": "法中有二種我。一性實我所謂佛性。故經問",
    "T38n1776_001:0442b07": "言二十五有有我不也。佛答我者即如來藏。",
    "T38n1776_001:0442b08": "藏即佛性。一切眾生。悉有佛性。即是我義。二",
    "T38n1776_001:0442b09": "假用我五陰和合集成我人。故經云言眾生",
    "T38n1776_001:0442b10": "佛性不即六法不離六法。言六法者五陰及",
    "T38n1776_001:0442b11": "我。此我即是假用我也。生死有此涅槃亦然。",
    "T38n1776_001:0442b12": "如來法身是其性我。如涅槃說。若法是常是",
    "T38n1776_001:0442b13": "真是實是主是依名為我者是性實我。說諸",
    "T38n1776_001:0442b14": "佛五陰集成假人。是假用我此是第三。四就",
    "T38n1776_001:0442b15": "因緣破相空理生死涅槃二俱無我。如經中",
    "T38n1776_001:0442b16": "說。今就第二。是故無我判屬生死。故涅槃說",
    "T38n1776_001:0442b17": "生死法為無常苦無我不淨。涅槃之法常樂",
    "T38n1776_001:0442b18": "我淨。或分為五。如楞伽中五法是也。名相妄",
    "T38n1776_001:0442b19": "想正智如如是其五法。名相妄想是生死法。",
    "T38n1776_001:0442b20": "名之與相是生死境。境體無實但是名有說",
    "T38n1776_001:0442b21": "之為名。事相差別說之為相。妄想是其生死",
    "T38n1776_001:0442b22": "之情。正智如如是涅槃法。正智能證如如所",
    "T38n1776_001:0442b23": "證。又復如下迦旃延中所說五法亦是五也。",
    "T38n1776_001:0442b24": "彼生死中宣說無常苦空無我。涅槃說一。故",
    "T38n1776_001:0442b25": "合為五。空與無我有何差別而須分二。依如",
    "T38n1776_001:0442b26": "毘曇。陰體非我名為無我。陰非我所說以為",
    "T38n1776_001:0442b27": "空。若依成實。眾生空者名之為空。法體空者",
    "T38n1776_001:0442b28": "說為無我。故於彼論中眾生空觀名空。通遣",
    "T38n1776_001:0442b29": "十六神故。法空觀者名無我行。若依此經。眾",
    "T38n1776_001:0442c01": "生空者名為無我。故下文言眾生是道場知",
    "T38n1776_001:0442c02": "無我故。法空名空。故不文言一切法是道場",
    "T38n1776_001:0442c03": "知諸法空故。以有此異故別分為二。如此中",
    "T38n1776_001:0442c04": "說。生死宣說無常苦空無我不淨涅槃合一",
    "T38n1776_001:0442c05": "故有六種。或分為八。如涅槃說。生死法中宣",
    "T38n1776_001:0442c06": "說無常苦無我不淨涅槃宣說常樂我淨是其",
    "T38n1776_001:0442c07": "八也。或說為十。生死宣說無常苦空無我不",
    "T38n1776_001:0442c08": "淨涅槃宣說常樂我淨及與有義故合有十。",
    "T38n1776_001:0442c09": "或說十六。如涅槃說。涅槃有八常樂我淨真",
    "T38n1776_001:0442c10": "實善有。翻對涅槃生死亦八故有十六。廣則",
    "T38n1776_001:0442c11": "無量。今據一門且說六矣。就前生死五法之",
    "T38n1776_001:0442c12": "中。先教無常次教觀苦次教觀空次教觀無",
    "T38n1776_001:0442c13": "我後教觀不淨。明無常中是身無常生無常",
    "T38n1776_001:0442c14": "也。生分始起故曰無常。無彊是老。老失健故",
    "T38n1776_001:0442c15": "曰無彊。無力病也。病奪彊力故云無力。無堅",
    "T38n1776_001:0442c16": "死也。性不堅固易可滅壞。此麁無常。速朽法",
    "T38n1776_001:0442c17": "者是念無常。念念遷滅名速朽法。不可信者",
    "T38n1776_001:0442c18": "總結顯過。身相如是。世人謂常不可信也。就",
    "T38n1776_001:0442c19": "明苦中初先正辨。如此身下約智顯過。前正",
    "T38n1776_001:0442c20": "辨中為苦心苦。為惱病集。是身苦也。為惱",
    "T38n1776_001:0442c21": "外苦違緣逼惱。病集內苦。就下約智顯過之",
    "T38n1776_001:0442c22": "中如此身者牒前苦身。道言智者所不怙者",
    "T38n1776_001:0442c23": "諸佛賢聖明智慧人終不恃怙如此苦身。就",
    "T38n1776_001:0442c24": "明空中句別有十。前五別就五陰以論。如華",
    "T38n1776_001:0442c25": "嚴說色如聚沫受如水泡想如野馬行如芭蕉",
    "T38n1776_001:0442c26": "觀識如幻。文中初言身如聚沫不可撮磨是",
    "T38n1776_001:0442c27": "彼色陰。是身如泡不得文應是彼受陰。是身",
    "T38n1776_001:0442c28": "如炎從渴愛生是彼想陰。炎謂陽炎。浮動相",
    "T38n1776_001:0442c29": "似野馬。故華嚴中說為野馬。身如芭蕉中無",
    "T38n1776_001:0443a01": "有堅是彼行陰。如芭蕉樹眾葉相裹中無堅",
    "T38n1776_001:0443a02": "實行亦如是。諸心數法聚合成行中無性實。",
    "T38n1776_001:0443a03": "是身如幻從顛倒起是彼識陰。如世幻法依",
    "T38n1776_001:0443a04": "事妄起。心識如是依法妄起。後五通就五陰",
    "T38n1776_001:0443a05": "明空。於中前三約就所依因緣辨空。後之兩",
    "T38n1776_001:0443a06": "句就身體性無常顯空。就前三中是身如夢",
    "T38n1776_001:0443a07": "虛妄見者約就所依明身虛妄。此身依於妄",
    "T38n1776_001:0443a08": "識心起。如夢中身依睡心起。謂依七識妄心",
    "T38n1776_001:0443a09": "起也。是身如影從業現者約對所因明身虛",
    "T38n1776_001:0443a10": "假。身從過去善惡業生。業如形質。身如影像。",
    "T38n1776_001:0443a11": "故取為喻。是身如響屬因緣者約對所緣明",
    "T38n1776_001:0443a12": "身虛誑。身從過去煩惱緣生。亦假現在父母",
    "T38n1776_001:0443a13": "精血飲食緣成。緣如聲形如響矣。就後兩句",
    "T38n1776_001:0443a14": "以性無常顯空之。身如浮雲須臾滅者此句",
    "T38n1776_001:0443a15": "舉其分段無常以顯空也。是身如電念念不",
    "T38n1776_001:0443a16": "住以念無常顯真空也。就無我中句別有八。",
    "T38n1776_001:0443a17": "前之五句約就四大以顯無我。後之三句常",
    "T38n1776_001:0443a18": "相辨無。就前五中初四別約四大之喻以顯",
    "T38n1776_001:0443a19": "無我。後一總約四大之法以顯無我。就前四",
    "T38n1776_001:0443a20": "中是身無主為如地者眾塵和合假以為地。",
    "T38n1776_001:0443a21": "地雖昇持而無主宰。身亦如是。假眾法成。雖",
    "T38n1776_001:0443a22": "有作用而無主宰。是身無我為如火者自實",
    "T38n1776_001:0443a23": "我體。自在我用。火得草木自在焚蕩。似有我",
    "T38n1776_001:0443a24": "用而無我實。眾生如是。雖有作用而無我實。",
    "T38n1776_001:0443a25": "是身無壽為如風者相續名壽。風雖相續偃",
    "T38n1776_001:0443a26": "山移岳而無壽者。身亦如是。雖復相續從此",
    "T38n1776_001:0443a27": "到彼而無壽者。是身無人為如水者宰用名",
    "T38n1776_001:0443a28": "人。水雖汎潤而無人體。身亦如是。雖有作用",
    "T38n1776_001:0443a29": "而無人體。就下總中是身不實四大為家攬大",
    "T38n1776_001:0443b01": "成身。所以不實。大為神宅故名為家。上來約",
    "T38n1776_001:0443b02": "大明身無我。自下三句常相辨無。是身為空",
    "T38n1776_001:0443b03": "離我我所明無我體。解釋有三。內外分別。",
    "T38n1776_001:0443b04": "約報名我。外境是其我家所有名為我所。二",
    "T38n1776_001:0443b05": "就內總分別。五陰和合集成假人名之為我。",
    "T38n1776_001:0443b06": "五陰是其我家所有名為我所。三就五陰相",
    "T38n1776_001:0443b07": "望分別。說色為我餘陰為所。說受作我餘陰",
    "T38n1776_001:0443b08": "為所。如是一切。云何無我及我所。分別有三。",
    "T38n1776_001:0443b09": "一無橫計十六神我名為無我。以無我故諸",
    "T38n1776_001:0443b10": "法便非我家所有名無我所。如毘曇說。二假",
    "T38n1776_001:0443b11": "眾生中無有我性名為無我。假名法中無有",
    "T38n1776_001:0443b12": "定性名無我所。如成實說。第三假名人相令",
    "T38n1776_001:0443b13": "無名為無我。假名相全無所有名無我所。此",
    "T38n1776_001:0443b14": "義如下觀生品說。今言如空離我我所含此",
    "T38n1776_001:0443b15": "多義。此無我體。自下兩句明無我用。是身無",
    "T38n1776_001:0443b16": "知如草木等約就心法明無我用。現見有知",
    "T38n1776_001:0443b17": "云何言無。法有四重。一事二法三理四實。陰",
    "T38n1776_001:0443b18": "界入等事相分別。名之為事。苦無常等諸法",
    "T38n1776_001:0443b19": "之數說以為法。破相之空名之為理。非有非",
    "T38n1776_001:0443b20": "無。如來藏性說以為實。此四重中約初事門。",
    "T38n1776_001:0443b21": "其實有知。就法推求。知則無知。是義云何。",
    "T38n1776_001:0443b22": "一念之心具足四相。初生次住終異後滅。此",
    "T38n1776_001:0443b23": "四相中何者是知。若生是知餘三應非。若餘",
    "T38n1776_001:0443b24": "非知生亦應非。乃至滅相類亦同然。若使四",
    "T38n1776_001:0443b25": "相各別是知便是四念別知四法。何關一念",
    "T38n1776_001:0443b26": "具足四相。若使四相各別非知。四相和合方",
    "T38n1776_001:0443b27": "為知者。非知共聚云何能知。如一盲不見雖",
    "T38n1776_001:0443b28": "伴眾盲豈有見理。又復四相無和合義。生相",
    "T38n1776_001:0443b29": "現時餘相未來。共誰和合。住相現時生相已",
    "T38n1776_001:0443c01": "謝。餘二未現與誰和合。乃至滅相現前之時",
    "T38n1776_001:0443c02": "餘相已謝。復與誰合。是故進退都無合義。何",
    "T38n1776_001:0443c03": "處生知。就法如是。就理推求。法相尚無。知復",
    "T38n1776_001:0443c04": "安寄。就實以求。破相之理亦不可得。況法與",
    "T38n1776_001:0443c05": "知云何叵得。法若曾有可對說無。由未不",
    "T38n1776_001:0443c06": "有對何說無。是故亦無無相可存。此四重中",
    "T38n1776_001:0443c07": "今據後三故說無知。現見此身有動有止。云",
    "T38n1776_001:0443c08": "何無知。故復舉草木事類以顯無動。而無知",
    "T38n1776_001:0443c09": "事同草木不動。無知猶如瓦礫。是身無作風",
    "T38n1776_001:0443c10": "力轉者約就色法明無我用。進止施為但是",
    "T38n1776_001:0443c11": "風轉。非是我作。無我如是。次論不淨句別有",
    "T38n1776_001:0443c12": "八。初之一句正顯不淨。後七更以餘義助顯。",
    "T38n1776_001:0443c13": "就初句中是身不淨常相正舉。穢惡充滿釋",
    "T38n1776_001:0443c14": "以顯之。不淨有五。一種子不淨。是身過去結",
    "T38n1776_001:0443c15": "業為種。現在父母精血為種。二住處不淨。在",
    "T38n1776_001:0443c16": "母腹中生藏之下熟藏之上安置己體。三自體",
    "T38n1776_001:0443c17": "不淨。三十六物集成己體。四自相不淨。九孔",
    "T38n1776_001:0443c18": "常流。五畢竟不淨。此身死已。虫食成糞火燒",
    "T38n1776_001:0443c19": "成灰埋為為土。究竟推求無一淨相。今言不",
    "T38n1776_001:0443c20": "淨穢惡充滿。即是五中自體不淨。餘略不舉。",
    "T38n1776_001:0443c21": "下以餘義助顯不淨。謂以無常苦無我等而",
    "T38n1776_001:0443c22": "助顯之。又苦無常空無我等不淨法故亦名",
    "T38n1776_001:0443c23": "不淨。於中初句以無常義而顯不淨。其次五",
    "T38n1776_001:0443c24": "句以其苦義而顯不淨。末後一以空無我而",
    "T38n1776_001:0443c25": "顯不淨。就初句中是身虛偽是性無常。因緣",
    "T38n1776_001:0443c26": "虛集而無性實名曰虛偽。虛偽無性說何為",
    "T38n1776_001:0443c27": "常名性無常。此破常性。雖假衣食畢歸磨滅",
    "T38n1776_001:0443c28": "是相無常。前後遷變是無常相。破去常相無",
    "T38n1776_001:0443c29": "常為體。身云何淨。次五以苦顯不淨中初三",
    "T38n1776_001:0444a01": "以其老病死苦而顯不淨。次一以其四大違",
    "T38n1776_001:0444a02": "苦而顯不淨。後一五陰生滅之苦而顯不淨。",
    "T38n1776_001:0444a03": "就前三中是身為災為一病惱是病苦也。一",
    "T38n1776_001:0444a04": "大不調百一病生。四大不調四百四病同時",
    "T38n1776_001:0444a05": "俱作。今約一大且言百一。是身如丘井為老",
    "T38n1776_001:0444a06": "所逼是老苦也。高丘必頹深井必滿有身必",
    "T38n1776_001:0444a07": "老。故取為喻。為老所逼約喻顯法。亦得名為",
    "T38n1776_001:0444a08": "辨法同喻。是身不定為要當死是死苦也。此",
    "T38n1776_001:0444a09": "前三竟。亦應說生苦。微故不論。如毒蛇者是",
    "T38n1776_001:0444a10": "其四大違損苦也。譬如四蛇盛之一篋共相",
    "T38n1776_001:0444a11": "違害。四大如是。盛一身篋性相乖反故取為",
    "T38n1776_001:0444a12": "喻。云何乖反。論地則堅而重。風則動而輕。水",
    "T38n1776_001:0444a13": "則濕而冷。火則熱而燥。故曰相反。如怨賊者",
    "T38n1776_001:0444a14": "是其五陰生滅苦也。何故五陰說為怨賊。人",
    "T38n1776_001:0444a15": "皆樂住。而此五陰共相摧滅違反人情。故名",
    "T38n1776_001:0444a16": "怨賊。以能相害經中亦說為旃陀羅。是義云",
    "T38n1776_001:0444a17": "何。於五陰中識陰始生想來摧滅。想陰始現",
    "T38n1776_001:0444a18": "受來摧滅。受陰始起行來摧滅。行陰始生識",
    "T38n1776_001:0444a19": "復摧滅。想於色陰中根用相代生滅相功。故",
    "T38n1776_001:0444a20": "名怨賊。苦想如是。以苦為身。身云何淨。言如",
    "T38n1776_001:0444a21": "空聚陰界諸入共合成者以空無我顯不淨",
    "T38n1776_001:0444a22": "也。上來別教。言諸仁者此可患厭結勸令厭。",
    "T38n1776_001:0444a23": "上教生厭護煩惱行。下教生欣護小乘行。於",
    "T38n1776_001:0444a24": "中有二。一約自行。教求佛身護彼小心。二欲",
    "T38n1776_001:0444a25": "得佛身斷生病下約就利他教求菩提護彼狹",
    "T38n1776_001:0444a26": "心。前中復二。一勸求佛果。二從無量功德生",
    "T38n1776_001:0444a27": "下明果由因勸修佛因。前中初言常樂佛身",
    "T38n1776_001:0444a28": "舉果正勸因。聲聞厭有則求取滅。菩薩異彼",
    "T38n1776_001:0444a29": "故須樂佛。下釋勸意。所以者何。徵前起後。所",
    "T38n1776_001:0444b01": "以勸汝求佛者何。下對釋之。佛即法身故須",
    "T38n1776_001:0444b02": "樂之。有人見佛示同有為疑不可求。為遮此",
    "T38n1776_001:0444b03": "意故說佛身即是法身。為是須求。佛具三義。",
    "T38n1776_001:0444b04": "廣如別章。今言法身是佛報身。說從無量功",
    "T38n1776_001:0444b05": "德生故。以佛一切功德法成故名法身。就下",
    "T38n1776_001:0444b06": "明果從因生中初從無量功德生者總以標",
    "T38n1776_001:0444b07": "舉。從戒下別。下從如是無量淨法生如來身",
    "T38n1776_001:0444b08": "總以結之。就初總中言從無量功德生者報",
    "T38n1776_001:0444b09": "身本無。方便修起故從德生。德別眾多故曰",
    "T38n1776_001:0444b10": "無量。別中有二。一從教行生。二從真實下從",
    "T38n1776_001:0444b11": "證行生。就教行中初先別論。從斷一切不善",
    "T38n1776_001:0444b12": "法下總以結之。別中有四。一明行因。二從六",
    "T38n1776_001:0444b13": "通下明其行果。三從三十七品下明其道因。",
    "T38n1776_001:0444b14": "四從十力四無畏下明其道果。就初段中文",
    "T38n1776_001:0444b15": "別有四。初從戒等是自利行。其戒定慧解脫",
    "T38n1776_001:0444b16": "知見餘處名為五分法身。義如別章。今且釋",
    "T38n1776_001:0444b17": "名。防禁名戒。住緣稱定。觀遠名慧。此三相因",
    "T38n1776_001:0444b18": "從斯得果。果絕覊縛說為解脫。謂心解脫慧",
    "T38n1776_001:0444b19": "解脫等。於已解脫時照知顯了名解脫知見。",
    "T38n1776_001:0444b20": "此五猶是戒定慧三行所攝。初一是戒。次一",
    "T38n1776_001:0444b21": "是定。後三通攝皆是智慧。二慈悲等是利他",
    "T38n1776_001:0444b22": "行。此前一對。三布施等復明自利。施戒忍進",
    "T38n1776_001:0444b23": "四種可解。就禪度中禪是四禪。定者是其四",
    "T38n1776_001:0444b24": "無色定。言解脫者謂八解脫。言三昧者謂三",
    "T38n1776_001:0444b25": "三昧。就波若中多聞教智。智慧理智。亦名證",
    "T38n1776_001:0444b26": "知。上來別論。諸波羅蜜總以結之。四從方便",
    "T38n1776_001:0444b27": "生復明利他。謂方便智。此復一對。上來行因。",
    "T38n1776_001:0444b28": "六通三明是其行果。言六通者身通天眼天",
    "T38n1776_001:0444b29": "耳他心宿命漏盡是其六也。言三明者宿命",
    "T38n1776_001:0444c01": "天眼及以漏盡。亦如別章。從三十七道品生",
    "T38n1776_001:0444c02": "從止觀生是其道也。十力無畏十八不共是",
    "T38n1776_001:0444c03": "其道果。四無畏義此應具釋。此三皆是十地",
    "T38n1776_001:0444c04": "中得。是故從之得生佛身。上來別竟。從斷一",
    "T38n1776_001:0444c05": "切不善法生集一切善法生總以結之。上來",
    "T38n1776_001:0444c06": "教行。下明證行。從真實生是所證理。如來藏",
    "T38n1776_001:0444c07": "性是其真實。此佛正因故佛從生。從不放逸",
    "T38n1776_001:0444c08": "是其能證。妄情浮蕩名為放逸。證實除捨名",
    "T38n1776_001:0444c09": "不放逸。此即般若不放逸根。前總次別。從如",
    "T38n1776_001:0444c10": "是法生如來身總以結之。前約自行教求佛",
    "T38n1776_001:0444c11": "身。下約利他教求菩提。是故告言欲得佛身",
    "T38n1776_001:0444c12": "斷生病者當發阿耨三菩提心。前明諸人皆",
    "T38n1776_001:0444c13": "往問疾。次為說法下明說益。長者維摩為問",
    "T38n1776_001:0444c14": "疾者而為說法。令無數人發菩提心。",
    "T38n1776_001:0444c15": "維摩義記卷第一(末)"
}