{
    "T31n1596_005:0289b24": "攝大乘論釋論卷第五",
    "T31n1596_005:0289b26": "世親菩薩造",
    "T31n1596_005:0289b27": "隋天竺三藏笈多共行矩等譯",
    "T31n1596_005:0289b28": "應知勝相勝語第二之二",
    "T31n1596_005:0289b29": "3 分別章分別章第三之餘",
    "T31n1596_005:0289c01": "論曰：復次云何得知依他性為分別性相顯",
    "T31n1596_005:0289c02": "現而住，然非分別性體也？於名前無智，即體",
    "T31n1596_005:0289c03": "相違故；多名有多體，此相違故；名不定，雜體",
    "T31n1596_005:0289c04": "相違故。此中有偈：",
    "T31n1596_005:0289c05": "於名前無智，　　多名及不定，",
    "T31n1596_005:0289c06": "同及多雜體，　　成就此相違。",
    "T31n1596_005:0289c07": "法無而可見，　　無染而有淨，",
    "T31n1596_005:0289c08": "應知如幻事，　　亦復似虛空。",
    "T31n1596_005:0289c09": "釋曰：如依他性中雖分別一分可見，然不成",
    "T31n1596_005:0289c10": "彼性，顯示此故，於名前無智。同體相違故者，",
    "T31n1596_005:0289c11": "若分別與依他是一體，則離名於義中智生。",
    "T31n1596_005:0289c12": "如瓶離瓶名，於瓶義中瓶智不生。若瓶名與",
    "T31n1596_005:0289c13": "瓶義是一相者，則應智自生。以不一相故，若",
    "T31n1596_005:0289c14": "言名義同體，即是相違。此中成立名是依他，",
    "T31n1596_005:0289c15": "義是分別。何以故？此依他由名力故成所分",
    "T31n1596_005:0289c16": "別。又一義有多名，若名義是一相，如名有眾",
    "T31n1596_005:0289c17": "多，義亦應眾多。若爾，此義則應有多體。此",
    "T31n1596_005:0289c18": "一義有多體，即是相違。是故兩性一體，即是",
    "T31n1596_005:0289c19": "第二相違。又名不定，如瞿名能目九義，若執",
    "T31n1596_005:0289c20": "名義是一，即諸義同體，此執是第三相違。以",
    "T31n1596_005:0289c21": "無量別相義皆成牛等一體故，偈中亦說此",
    "T31n1596_005:0289c22": "義。於偈中言成就者，明依他與分別不同體",
    "T31n1596_005:0289c23": "義成就。法無而可見等，此一偈為教諸弟子",
    "T31n1596_005:0289c24": "幻等譬喻故。弟子有二種相違疑難，法無而",
    "T31n1596_005:0289c25": "可見、無染而有淨，於此有疑。於中如幻事者，",
    "T31n1596_005:0289c26": "如幻象實不有而可見。義亦如是，雖不有",
    "T31n1596_005:0289c27": "而亦可見。又如虛空雲等，不能染污本性清",
    "T31n1596_005:0289c28": "淨，然雲等除時名為清淨。諸法亦爾，無有染",
    "T31n1596_005:0289c29": "污本性清淨，然除客塵障垢時名為清淨應",
    "T31n1596_005:0290a01": "知。",
    "T31n1596_005:0290a02": "論曰：復次如所顯現既不有，此依他性一切",
    "T31n1596_005:0290a03": "種悉無。何故不成若無依他成就性亦無，一",
    "T31n1596_005:0290a04": "切無所有？此義不成。若依他性及成就性俱",
    "T31n1596_005:0290a05": "無，則無染污及清淨過。現見染污及清淨，是",
    "T31n1596_005:0290a06": "故非一切無。此中有偈：",
    "T31n1596_005:0290a07": "若無依他性，　　成就性亦無，",
    "T31n1596_005:0290a08": "則亦恒不有，　　染污及清淨。",
    "T31n1596_005:0290a09": "釋曰：依他性如所顯現不如是有。今為顯一",
    "T31n1596_005:0290a10": "切種悉無不成故，說此依他若不有，成就亦",
    "T31n1596_005:0290a11": "不有。何以故？由有染故則有淨，是故若二",
    "T31n1596_005:0290a12": "種俱無，即一切悉無。此義不成，今當顯示。謗",
    "T31n1596_005:0290a13": "無染淨，此是過失。何以故？現見有染有淨",
    "T31n1596_005:0290a14": "故。此依他、成就二法現見是有，若執言無，則",
    "T31n1596_005:0290a15": "是實有染淨而謗言無。",
    "T31n1596_005:0290a16": "論曰：於佛世尊大乘方廣經中，彼經中說：云",
    "T31n1596_005:0290a17": "何應知分別性？若說無所有門應知。云何應",
    "T31n1596_005:0290a18": "知依他性？若說幻、焰、夢、像、影、響、水月、化等譬",
    "T31n1596_005:0290a19": "喻應知。云何應知成就性？若說四種清淨法",
    "T31n1596_005:0290a20": "應知。四種清淨法者，一本性清淨，所謂真如、",
    "T31n1596_005:0290a21": "空、實際、無相、第一義、法界等。二離垢清淨，謂",
    "T31n1596_005:0290a22": "即是離一切障垢。三至得道清淨，謂一切菩",
    "T31n1596_005:0290a23": "提分法波羅蜜等。四道生境界清淨，謂所說",
    "T31n1596_005:0290a24": "大乘正法，此是清淨因，故非分別性；最清淨",
    "T31n1596_005:0290a25": "法界所流津液，故非依他性。此等四法中攝",
    "T31n1596_005:0290a26": "得一切淨法。此中有偈：",
    "T31n1596_005:0290a27": "幻等說於生，　　說無顯分別，",
    "T31n1596_005:0290a28": "四種清淨法，　　此說成就性。",
    "T31n1596_005:0290a29": "清淨有本性，　　無垢道攀緣，",
    "T31n1596_005:0290b01": "一切清淨法，　　此四種所攝。",
    "T31n1596_005:0290b02": "釋曰：本性清淨者，是自體清淨，此自體即是",
    "T31n1596_005:0290b03": "真如，一切眾生皆有，以平等相故。由有此故，",
    "T31n1596_005:0290b04": "說一切法為如來藏。離垢清淨者，即此真如",
    "T31n1596_005:0290b05": "離煩惱障智障垢已，由此真如清淨故得名",
    "T31n1596_005:0290b06": "為佛。至得道清淨者，得彼之道亦是清淨，即",
    "T31n1596_005:0290b07": "是菩提分、念處等波羅蜜故。道生境界清淨",
    "T31n1596_005:0290b08": "者，是諸菩提分法勝得生緣，此生緣亦是清",
    "T31n1596_005:0290b09": "淨，故說道生境界清淨，即是修多羅等十二",
    "T31n1596_005:0290b10": "部言教。此言教若是分別，即成染污因；若是",
    "T31n1596_005:0290b11": "依他，即成虛妄。最清淨法界所流津液，故非",
    "T31n1596_005:0290b12": "虛妄。由離此二性，故得為成就。又此四種相",
    "T31n1596_005:0290b13": "於大乘中隨說一種，應知即是說成就性。於",
    "T31n1596_005:0290b14": "中初二不變異成就故名成就，後二以不顛",
    "T31n1596_005:0290b15": "倒故名成就，於後偈中具明此義。幻等說於",
    "T31n1596_005:0290b16": "生者，依他性說名為生。隨於何處說一切法",
    "T31n1596_005:0290b17": "如幻乃至如化等，應知此說依他性。說無",
    "T31n1596_005:0290b18": "顯分別者，若說無有，色無所有乃至一切法無",
    "T31n1596_005:0290b19": "所有，應知此說分別性。",
    "T31n1596_005:0290b20": "論曰：復次何因緣故，如經所說依他性譬幻",
    "T31n1596_005:0290b21": "事等？為除他人於依他性中虛妄疑故。又云",
    "T31n1596_005:0290b22": "何他人於依他性虛妄中生疑？他人作如是",
    "T31n1596_005:0290b23": "念：云何實無有義而成境界？為除此疑故說",
    "T31n1596_005:0290b24": "幻事譬。若實無有義，心及心法云何得生？為",
    "T31n1596_005:0290b25": "除此疑故說焰譬。若實無有義，云何愛非愛",
    "T31n1596_005:0290b26": "受用得成？為除此疑故說夢譬。若實無有義，",
    "T31n1596_005:0290b27": "善不善業愛非愛果云何得生？為除此疑故",
    "T31n1596_005:0290b28": "說鏡像譬。若實無有義，種種識云何得生？為",
    "T31n1596_005:0290b29": "除此疑故說光影譬。若實無有義，種種流布",
    "T31n1596_005:0290c01": "言說云何得生？為除此疑故說嚮譬。若實",
    "T31n1596_005:0290c02": "無有義，取實三摩提中境界云何得成？為除",
    "T31n1596_005:0290c03": "此疑故說水月譬。若實無有義，得自在菩薩",
    "T31n1596_005:0290c04": "以不顛倒心，為作眾生利益事故生，云何得",
    "T31n1596_005:0290c05": "成？為除此疑故說變化譬。釋曰：為顯示依",
    "T31n1596_005:0290c06": "他性故說幻等譬。於中虛妄疑者，於虛妄體",
    "T31n1596_005:0290c07": "中生疑故，於依他性中以幻等譬喻，顯示如",
    "T31n1596_005:0290c08": "幻像實無有義而成境界，諸法亦爾，為除彼",
    "T31n1596_005:0290c09": "疑故作幻譬。若無義則無所攀緣，心及心法",
    "T31n1596_005:0290c10": "云何得生？為對治他人此疑故說焰譬。於中",
    "T31n1596_005:0290c11": "焰譬心及心法，水喻於義如焰動故，水義識",
    "T31n1596_005:0290c12": "生實無有水。如是心及心法亦爾，由動故實",
    "T31n1596_005:0290c13": "無有義而生於識。諸小凡夫又復有疑：若無",
    "T31n1596_005:0290c14": "有義，云何愛非愛受用得成？為除此疑故以",
    "T31n1596_005:0290c15": "夢譬。依他性如夢中實無有義，而愛非愛受",
    "T31n1596_005:0290c16": "用得成。此中亦爾，受用得成。又復有疑：若善",
    "T31n1596_005:0290c17": "不善業無義，云何愛不愛果義得成？為除此",
    "T31n1596_005:0290c18": "疑故以鏡像譬喻。依他性如鏡像實無有義，",
    "T31n1596_005:0290c19": "即於自面有像智生，實無有像義可得。此亦",
    "T31n1596_005:0290c20": "如是，愛非愛果義實無所有，然亦可見應知。",
    "T31n1596_005:0290c21": "又復有疑：若無有義，云何得有種種識生？為",
    "T31n1596_005:0290c22": "對治此故以光影譬。依他性如人弄影，隨種",
    "T31n1596_005:0290c23": "種相貌則有多種影現，然無實影義可得。識",
    "T31n1596_005:0290c24": "亦如是，實無種種義，然有種種義可見。又復",
    "T31n1596_005:0290c25": "有疑：若無有義，云何無量種流布言說得生？",
    "T31n1596_005:0290c26": "為除此疑故以嚮譬。依他性如嚮，實無有",
    "T31n1596_005:0290c27": "義而亦可聞，如是流布言說實無有義而亦",
    "T31n1596_005:0290c28": "可得。又復有疑：若無有義，云何得定者心",
    "T31n1596_005:0290c29": "及心法得見於義？由經說：得定心者如實知、",
    "T31n1596_005:0291a01": "如實見故。為對治此故說水月喻。如水月實",
    "T31n1596_005:0291a02": "無有義而亦可見，以水潤滑澄清故。定心亦",
    "T31n1596_005:0291a03": "爾，實無境界義而亦得見，三摩提如水體潤",
    "T31n1596_005:0291a04": "滑故。又復有疑：若無實眾生，云何得如實",
    "T31n1596_005:0291a05": "智諸菩薩等，先以智慧觀察，為彼等眾生於",
    "T31n1596_005:0291a06": "諸趣受身？為對治此疑故以變化譬喻。依他",
    "T31n1596_005:0291a07": "性如變化實無有義，隨化者心一切事成，非",
    "T31n1596_005:0291a08": "無化事可見。如是雖無受身實義，然為一切",
    "T31n1596_005:0291a09": "眾生故受身此義可見應知。復次為何意故",
    "T31n1596_005:0291a10": "世尊說幻等八喻？今當顯示。於中說幻喻者，",
    "T31n1596_005:0291a11": "為對治眼等六內入。由眼等猶如幻像，實無",
    "T31n1596_005:0291a12": "所有而亦可見，應知以此顯示。焰譬喻者，喻",
    "T31n1596_005:0291a13": "器世間，以體寬大是故如焰。由動搖故，實",
    "T31n1596_005:0291a14": "無有水而見有水。為對治受用色等故說夢",
    "T31n1596_005:0291a15": "喻，如夢中色等實無所有，然以此為因，愛憎",
    "T31n1596_005:0291a16": "等受用得成，以此顯示。為對治身業故說鏡",
    "T31n1596_005:0291a17": "像喻，由善不善身業為因緣故，有餘色像生。",
    "T31n1596_005:0291a18": "為對治口業故說嚮譬，由口業為因故得口",
    "T31n1596_005:0291a19": "業，果猶如嚮，以此顯示。意業有三種：一欲",
    "T31n1596_005:0291a20": "界、二靜地、三聞等生。於中為對治欲界意業",
    "T31n1596_005:0291a21": "故說光影譬，由意業果報猶如光影故，以此",
    "T31n1596_005:0291a22": "顯示。為對治靜地意業故說水月譬，由靜地",
    "T31n1596_005:0291a23": "意業果如水中月實無所有，然於靜心中有",
    "T31n1596_005:0291a24": "種種果顯現。為對治聞等意業故說變化譬，",
    "T31n1596_005:0291a25": "於中聞等者謂聞思熏習，顯示此聞等意生",
    "T31n1596_005:0291a26": "如化。",
    "T31n1596_005:0291a27": "論曰：世尊依何義故，於《梵天問經》中說如來",
    "T31n1596_005:0291a28": "不見生死、不見涅槃？於依他性中約分別性、",
    "T31n1596_005:0291a29": "成就性故。生死、涅槃體無差別義，彼中即此",
    "T31n1596_005:0291b01": "依他性分別分成生死，成就分成涅槃。釋",
    "T31n1596_005:0291b02": "曰：此等三性法相，如修多羅所說隨順相應，",
    "T31n1596_005:0291b03": "今當顯示。依何義故《梵天問經》中說如來不",
    "T31n1596_005:0291b04": "見生死及涅槃？依生死、涅槃無差別義故。依",
    "T31n1596_005:0291b05": "他性非是生死，由成就分即是涅槃故；亦非",
    "T31n1596_005:0291b06": "涅槃，由即彼分別分成生死故，是故不可偏",
    "T31n1596_005:0291b07": "說一分。世尊見依他中無偏一性，由此意故，",
    "T31n1596_005:0291b08": "於彼經中說不見生死、不見涅槃。",
    "T31n1596_005:0291b09": "論曰：如世尊於阿毘達磨經中說三種法，染",
    "T31n1596_005:0291b10": "污分、清淨分、彼二分。依何義故作如此說？依",
    "T31n1596_005:0291b11": "他性中分別性是染污分，成就性是清淨分，",
    "T31n1596_005:0291b12": "即此依他性是彼二分，由此義故作如此說。",
    "T31n1596_005:0291b13": "此義以何譬顯示？以金土藏為譬。如金土藏",
    "T31n1596_005:0291b14": "有三種可見，謂一地界、二土、三金。於地界中",
    "T31n1596_005:0291b15": "土非有而可見，金實有而不可見。若以火燒，",
    "T31n1596_005:0291b16": "土則不現，金則顯現。復次於地界中，土相現",
    "T31n1596_005:0291b17": "時是虛妄體現，金體現時是真實體現，是",
    "T31n1596_005:0291b18": "故地界有二分。如是如是，此識性未為無分",
    "T31n1596_005:0291b19": "別智火所燒時，於識性中虛妄分別性顯現，",
    "T31n1596_005:0291b20": "成就性不顯現；此識性若為無分別智火所",
    "T31n1596_005:0291b21": "燒，於識性中實有成就性顯現，虛妄分別性",
    "T31n1596_005:0291b22": "不顯現。是故此虛妄分別識體依他性有二",
    "T31n1596_005:0291b23": "分，如金藏土中所有地界。釋曰：如是阿毘",
    "T31n1596_005:0291b24": "達磨修多羅中說：分別者染污性，成就者清",
    "T31n1596_005:0291b25": "淨性，依他者彼二分體。由此義故說三種法，",
    "T31n1596_005:0291b26": "謂染污分、清淨分、彼二分，以此金藏土譬喻",
    "T31n1596_005:0291b27": "顯示。於中金藏者是金種子，地界者是堅",
    "T31n1596_005:0291b28": "性，土者是所造色，於土顏色中則有三種可",
    "T31n1596_005:0291b29": "得。彼地界中所有金但土相顯現，彼金體以",
    "T31n1596_005:0291c01": "後時可得故知。何以故？若以火燒金則得現，",
    "T31n1596_005:0291c02": "是故知金本來是有。",
    "T31n1596_005:0291c03": "論曰：世尊有處說一切法常，或說無常，或說",
    "T31n1596_005:0291c04": "非常非無常。為何義故說常？於依他性中約",
    "T31n1596_005:0291c05": "成就性分故說常，約分別性分故說無常，約",
    "T31n1596_005:0291c06": "彼二分故說非常非無常。為此義故說如常",
    "T31n1596_005:0291c07": "無常不二、苦樂亦不二、善不善亦不二、空非",
    "T31n1596_005:0291c08": "空不二、我無我不二、寂靜非寂靜不二、有自",
    "T31n1596_005:0291c09": "性無自性不二、生無生不二、滅無滅不二、本",
    "T31n1596_005:0291c10": "寂非本寂不二、本性涅槃非本性涅槃不二、",
    "T31n1596_005:0291c11": "生死涅槃無二。如是等差別，諸佛世尊一切",
    "T31n1596_005:0291c12": "密語，皆隨順三性，如常無常門說。此中有偈：",
    "T31n1596_005:0291c13": "如法無所有，　　而現無量種，",
    "T31n1596_005:0291c14": "非法非非法，　　故說無二義。",
    "T31n1596_005:0291c15": "依一分顯示，　　或有或非有，",
    "T31n1596_005:0291c16": "依二分說言，　　非有非非有。",
    "T31n1596_005:0291c17": "如顯現非有，　　是故說為無，",
    "T31n1596_005:0291c18": "由如是顯現，　　是故說為有。",
    "T31n1596_005:0291c19": "自顯無所有，　　自體不住故，",
    "T31n1596_005:0291c20": "如取既不有，　　故成無自性。",
    "T31n1596_005:0291c21": "由無性故成，　　前為後依止，",
    "T31n1596_005:0291c22": "無生滅寂靜，　　及本性涅槃。",
    "T31n1596_005:0291c23": "釋曰：如法無所有而現無量種者，此上半偈",
    "T31n1596_005:0291c24": "如其次第即是非法非非法。何以故？以無所",
    "T31n1596_005:0291c25": "有故名非法，以非無顯現法故名非非法。以",
    "T31n1596_005:0291c26": "非法非非法故，說即是無二義。一分者，一邊",
    "T31n1596_005:0291c27": "故。或有或非有者，或於有邊或非有邊顯示",
    "T31n1596_005:0291c28": "者說故。依二分說言非有非非有者，由依他",
    "T31n1596_005:0291c29": "性具二體，取此義故說為非有非非有。如顯",
    "T31n1596_005:0292a01": "現非有者，如所見法彼是非有，以如是故說",
    "T31n1596_005:0292a02": "名為無。是故說為有者，即以此義故說名為",
    "T31n1596_005:0292a03": "有。今當顯示說無自性意。自不有者，由一切",
    "T31n1596_005:0292a04": "法無有離因緣能自有者，此是一種無自性",
    "T31n1596_005:0292a05": "意。體不有者又是一種無自性意，若法滅",
    "T31n1596_005:0292a06": "已彼體不復更生，是故無自性。自體不住故",
    "T31n1596_005:0292a07": "者，諸法即於生時無力能過一剎那住，此",
    "T31n1596_005:0292a08": "亦是無自性，此等無自性法與聲聞共有。如",
    "T31n1596_005:0292a09": "取既不有者，此不與聲聞共，如凡夫所取分",
    "T31n1596_005:0292a10": "別性不如是有故，此意名為大乘中無自性",
    "T31n1596_005:0292a11": "法。又即以此無自性故，無生等一切皆得成",
    "T31n1596_005:0292a12": "就。何以故？由無自性故無生，由無生故無",
    "T31n1596_005:0292a13": "滅，由無生無滅故本來寂靜，由本來寂靜",
    "T31n1596_005:0292a14": "故自性涅槃。前為後依止者，即是前為後因",
    "T31n1596_005:0292a15": "故。",
    "T31n1596_005:0292a16": "4 四意四合義章四意四合義章第四",
    "T31n1596_005:0292a17": "論曰：復有四種意、四種合義，一切佛語應隨",
    "T31n1596_005:0292a18": "順入。一平等意，如言：我於昔時名毘婆尸正",
    "T31n1596_005:0292a19": "遍知。二別時意，如言：誦持多寶如來名，決",
    "T31n1596_005:0292a20": "定得阿耨多羅三藐三菩提。又如經說：唯發",
    "T31n1596_005:0292a21": "願得生極樂世界。三別義意，如經說：親近恒",
    "T31n1596_005:0292a22": "伽河沙等諸佛，得解大乘法義。四隨人心意，",
    "T31n1596_005:0292a23": "所謂或為此人讚歎布施，後復為此人毀訾",
    "T31n1596_005:0292a24": "布施。如布施，戒及餘修亦如是。是名四種意。",
    "T31n1596_005:0292a25": "釋曰：如有人取同法故，言彼即是我。世尊",
    "T31n1596_005:0292a26": "亦爾，心在平等法身故，說我於彼時名毘婆",
    "T31n1596_005:0292a27": "尸等，非毘婆尸即是釋迦牟尼佛，此中以",
    "T31n1596_005:0292a28": "平等為意故。別時意者，此意非唯稱佛名決",
    "T31n1596_005:0292a29": "定得阿耨多羅三藐三菩提，如言以一金錢",
    "T31n1596_005:0292b01": "得千金錢，豈一日得耶？此意在別時得故，",
    "T31n1596_005:0292b02": "以彼一金錢得千金錢因故。如是如是，唯發",
    "T31n1596_005:0292b03": "願得生極樂世界，意亦如是應知。別義意中",
    "T31n1596_005:0292b04": "得解大乘法者，謂於三性道理自覺其相。若",
    "T31n1596_005:0292b05": "世尊意但以如文詞為解義者，凡夫亦應正",
    "T31n1596_005:0292b06": "解，彼解義者必由親近無量諸佛方乃得故，",
    "T31n1596_005:0292b07": "此是佛意。隨人心意者，或於此人讚歎布施，",
    "T31n1596_005:0292b08": "又於此人毀呰布施，如是意者隨彼得成。若",
    "T31n1596_005:0292b09": "人慳悋，於彼讚施；若此人於施已得勝欲，即",
    "T31n1596_005:0292b10": "於彼所毀呰布施。若無此意，於一施中或讚",
    "T31n1596_005:0292b11": "或毀，即是相違。由有此意故，若讚若毀皆悉",
    "T31n1596_005:0292b12": "相應。戒等亦爾應知。一分修者，謂世間修故。",
    "T31n1596_005:0292b13": "意與義異相者，若世尊心有所在而說者為",
    "T31n1596_005:0292b14": "意，由所說決定令入佛教中者名義。",
    "T31n1596_005:0292b15": "論曰：四種合義者，一令入義，所謂如於聲",
    "T31n1596_005:0292b16": "聞乘中、若大乘中，依世諦道理說人法二",
    "T31n1596_005:0292b17": "種自性及差別。二相義，謂隨所說法相中，皆",
    "T31n1596_005:0292b18": "以三性顯示。三對治義，所謂說八萬四千諸",
    "T31n1596_005:0292b19": "對治行門故。釋曰：於中令入義者，於人法",
    "T31n1596_005:0292b20": "二種，約世諦道理，或說自性或說差別，為令",
    "T31n1596_005:0292b21": "眾生入佛法故，是名令入義。相義者，於中應",
    "T31n1596_005:0292b22": "以相義說其相，由說三性故。對治義者，謂說",
    "T31n1596_005:0292b23": "眾生行對治，即是說諸眾生煩惱對治，為安",
    "T31n1596_005:0292b24": "立眾生對治煩惱處故。",
    "T31n1596_005:0292b25": "論曰：四翻義，如別義語字，顯示別義故。此中",
    "T31n1596_005:0292b26": "有偈：",
    "T31n1596_005:0292b27": "阿娑犁娑　羅末多耶　毘鉢唎耶　斯柘素悉",
    "T31n1596_005:0292b28": "𨲙他棄多者吉犁絁捺柘　素僧吉　利瑟吒",
    "T31n1596_005:0292b29": "　羅槃低菩提沒答摩",
    "T31n1596_005:0292c01": "釋曰：於中阿娑犁者，顯了義名不實，隱密義",
    "T31n1596_005:0292c02": "名不動，即是定以不動故名阿娑犁。娑羅末",
    "T31n1596_005:0292c03": "多耶者，翻名於定起尊重意。毘鉢唎耶斯",
    "T31n1596_005:0292c04": "柘者，若顯了義名顛倒，隱密義名翻倒。素",
    "T31n1596_005:0292c05": "悉𨲙多者，謂善住於翻倒中，善住故無常謂",
    "T31n1596_005:0292c06": "常。此為顛倒，翻彼無常謂常，倒中善住故。吉",
    "T31n1596_005:0292c07": "犁絁捺柘者，若顯了義名煩惱，隱密義名勤",
    "T31n1596_005:0292c08": "苦。素僧吉利瑟吒者，謂善染，是故經說：於生",
    "T31n1596_005:0292c09": "死中久染勤苦。羅槃低菩提沒答摩者，翻云",
    "T31n1596_005:0292c10": "當得勝菩提，此句可解。",
    "T31n1596_005:0292c11": "論曰：若欲解釋大乘法，略說應以三種相解",
    "T31n1596_005:0292c12": "釋：一解說緣生、二解說因緣所生法、三解說",
    "T31n1596_005:0292c13": "言教中義。於中解說緣生者，如偈說：",
    "T31n1596_005:0292c14": "言熏所生法，　　此於彼亦爾。",
    "T31n1596_005:0292c15": "此顯果報識及生起識更互為緣生故。彼因",
    "T31n1596_005:0292c16": "緣所生法者，生起識為相，有相及見識體性。",
    "T31n1596_005:0292c17": "彼以住持相、分別相、法爾相，即此得顯三性",
    "T31n1596_005:0292c18": "相。如偈說：",
    "T31n1596_005:0292c19": "有相及有見，　　是應知三相。",
    "T31n1596_005:0292c20": "復次云何解釋彼相？謂分別相於依他相中",
    "T31n1596_005:0292c21": "無體，成就相於依他中是有，由此二故不有",
    "T31n1596_005:0292c22": "及有、不可得可得、不見真實見真實此二同",
    "T31n1596_005:0292c23": "時。又於依他性中分別無所有，成就是有故，",
    "T31n1596_005:0292c24": "得彼不得此，不得彼得此。如偈說：",
    "T31n1596_005:0292c25": "依他無分別，　　唯成就是有，",
    "T31n1596_005:0292c26": "不得及可得，　　於中二平等。",
    "T31n1596_005:0292c27": "釋曰：言熏所生法者，謂外分別熏習阿梨",
    "T31n1596_005:0292c28": "耶識，即於識中住，以此熏習為因生一切法，",
    "T31n1596_005:0292c29": "即是生起識自性。此於彼亦爾者，此分別熏",
    "T31n1596_005:0293a01": "習即以彼諸法為因，此顯示阿梨耶識與生",
    "T31n1596_005:0293a02": "起識更互為因。又彼生起識性所有諸法，有",
    "T31n1596_005:0293a03": "相有見識體為性者，謂若識體有相及有見，",
    "T31n1596_005:0293a04": "即是彼體。此諸法有三相，所謂住持相者，即",
    "T31n1596_005:0293a05": "是依他相。由此等所說故，三性所有相即得",
    "T31n1596_005:0293a06": "顯現。如是等義，以偈義顯現有相有見。是",
    "T31n1596_005:0293a07": "應知三相者，此等三相如論本解釋中顯示，",
    "T31n1596_005:0293a08": "不有及有、不可得可得、不見真實見真實此二",
    "T31n1596_005:0293a09": "同時等者以顯示之。此中二者，謂分別及成",
    "T31n1596_005:0293a10": "就，於此二分一不有、一是有故，說名有不有。",
    "T31n1596_005:0293a11": "若得分別則不得成就，由不見真實故，即於",
    "T31n1596_005:0293a12": "彼時不得分別而得成就，由見真實故。如是",
    "T31n1596_005:0293a13": "等義又以偈顯示。偈中言平等者，謂一剎那",
    "T31n1596_005:0293a14": "故。於中者，謂依他性中故。二者，謂見真實不",
    "T31n1596_005:0293a15": "見真實故。故者，有因緣故。由依他性中分別",
    "T31n1596_005:0293a16": "是無、成就是有故，彼諸凡夫顛倒取故見，諸",
    "T31n1596_005:0293a17": "聖人正見故見。",
    "T31n1596_005:0293a18": "論曰：解釋言教中義者，如說初句為本，以餘",
    "T31n1596_005:0293a19": "句顯示其分，或功德依止、或義依止。功德依",
    "T31n1596_005:0293a20": "止者，如說佛功德，最清淨覺、無二法、行無",
    "T31n1596_005:0293a21": "相法為勝道、住於佛住、得一切佛平等、至無",
    "T31n1596_005:0293a22": "障礙處、不退轉法、無礙境界、不可思議成立、",
    "T31n1596_005:0293a23": "入三世平等、遍行一切世界身、一切法無礙",
    "T31n1596_005:0293a24": "智、一切行具足知、於法智無疑、無分別身、",
    "T31n1596_005:0293a25": "一切菩薩所受智、到無二佛住第一波羅蜜、",
    "T31n1596_005:0293a26": "至究竟無差別如來解脫智、入無邊無中佛",
    "T31n1596_005:0293a27": "地平等法界、第一盡虛空界等。最清淨覺為",
    "T31n1596_005:0293a28": "本，其餘諸句是此句差別應知，如是等名為",
    "T31n1596_005:0293a29": "善解釋。諸法體最清淨覺者，此佛世尊最清",
    "T31n1596_005:0293b01": "淨覺，應知攝餘二十一佛功德。謂於應知中",
    "T31n1596_005:0293b02": "一向無障礙轉功德，令入有無無二相，真如",
    "T31n1596_005:0293b03": "最清淨功德；無功用佛事不休息，佛住功德；",
    "T31n1596_005:0293b04": "法身為依止，心業無差別功德；修對治一切",
    "T31n1596_005:0293b05": "障功德；降伏一切外道功德；生在世間不為",
    "T31n1596_005:0293b06": "世法所礙功德；成立法功德；授記功德；一切",
    "T31n1596_005:0293b07": "世界中示現受用身化身功德；斷疑功德；令",
    "T31n1596_005:0293b08": "入種種行功德；未來法生智功德；如所樂欲",
    "T31n1596_005:0293b09": "為顯示功德；無量身為教化眾生事功德；平",
    "T31n1596_005:0293b10": "等法身波羅蜜成就功德；佛剎無差別隨所",
    "T31n1596_005:0293b11": "信樂顯示功德；三種佛身無方所限分功德；",
    "T31n1596_005:0293b12": "窮生死際恒為利樂一切眾生功德；無盡功",
    "T31n1596_005:0293b13": "德。釋曰：顯示其分者，如所應解釋，今顯",
    "T31n1596_005:0293b14": "示此義。或功德所攝或義所攝，於功德所攝",
    "T31n1596_005:0293b15": "中，最清淨覺者此為初句，所餘諸句顯示其",
    "T31n1596_005:0293b16": "義。於中無二行者，二行不可得，是名無二行。",
    "T31n1596_005:0293b17": "非如聲聞辟支佛智，亦有障礙亦無障礙。有",
    "T31n1596_005:0293b18": "無無二相第一清淨者，謂清淨真如，即是",
    "T31n1596_005:0293b19": "無相法。此真如非有相，由一切法無所有故；",
    "T31n1596_005:0293b20": "亦非無相，由有自體相故。此真如於無相法",
    "T31n1596_005:0293b21": "中為第一清淨。入處故言令入功德。最勝故",
    "T31n1596_005:0293b22": "名為道，道者入處義，故名為道。無功用佛",
    "T31n1596_005:0293b23": "事不休息佛住功德者，謂於所有佛事常行",
    "T31n1596_005:0293b24": "不住故。修對治一切障功德者，以一切時恒",
    "T31n1596_005:0293b25": "修覺故，能對治一切障礙。生在世間不為世",
    "T31n1596_005:0293b26": "法所礙功德者，凡生在世間必行世境界，然",
    "T31n1596_005:0293b27": "雖生世間不為世間利等八法所染。成立法",
    "T31n1596_005:0293b28": "功德者，修多羅等諸法無量不可思議，以凡",
    "T31n1596_005:0293b29": "夫不能入故名最清淨覺。即此最清淨覺句，",
    "T31n1596_005:0293c01": "一一句中皆相應。未來法生智功德者，謂於",
    "T31n1596_005:0293c02": "未來世法如是生皆能知故。無量身為教化",
    "T31n1596_005:0293c03": "眾生相應功德者，謂無量諸菩薩身，若作教",
    "T31n1596_005:0293c04": "化眾生事，諸佛得自他平等智故，彼智即為",
    "T31n1596_005:0293c05": "佛智所攝故，即是佛教化事。平等法身波羅",
    "T31n1596_005:0293c06": "蜜成就功德者，謂法身無二故名平等，以此",
    "T31n1596_005:0293c07": "無二法身故名得最清淨波羅蜜。至究竟無",
    "T31n1596_005:0293c08": "差別解脫智者，謂於如來無差別智中解",
    "T31n1596_005:0293c09": "脫究竟故，此中解脫者即是增上解故。三",
    "T31n1596_005:0293c10": "種佛身無方所限分功德者，謂法身於若干方",
    "T31n1596_005:0293c11": "處不能分限，如是受用身、化身於諸世界亦",
    "T31n1596_005:0293c12": "爾。法界第一者，最清淨法界第一故，名法",
    "T31n1596_005:0293c13": "界第一。盡虛空界者，佛智如虛空無盡故，是",
    "T31n1596_005:0293c14": "故名為最清淨覺。",
    "T31n1596_005:0293c15": "論曰：復次義依止者，如經說：菩薩具足三十",
    "T31n1596_005:0293c16": "二法者說名菩薩，於一切眾生起利樂意故，",
    "T31n1596_005:0293c17": "令入一切智智故、知我何價故、捨憍慢故、牢",
    "T31n1596_005:0293c18": "固意故、非有所為作憐愍故、於親非親平等",
    "T31n1596_005:0293c19": "心故、究竟親友乃至涅槃際故、應量而語故、",
    "T31n1596_005:0293c20": "微笑先言故、無限大悲故、荷負重擔無退",
    "T31n1596_005:0293c21": "屈故、無疲惓意故、聞義無厭故、自所作罪能",
    "T31n1596_005:0293c22": "見其過故、於他罪失不嫌而誨故、一切威儀",
    "T31n1596_005:0293c23": "中修菩提心故、不求果報而行施故、不依止",
    "T31n1596_005:0293c24": "一切有趣生而持戒故、於一切眾生無礙行",
    "T31n1596_005:0293c25": "忍故、攝取一切善法而行精進故、捨離無色",
    "T31n1596_005:0293c26": "界而修禪故、方便相應智慧故、以四攝事為",
    "T31n1596_005:0293c27": "攝方便故、持戒破戒慈愛無二故、恭敬聽聞",
    "T31n1596_005:0293c28": "正法故、恭敬住阿蘭若處故、於世間雜事不",
    "T31n1596_005:0293c29": "樂著故、於下乘中無悕欲故、於大乘中見功",
    "T31n1596_005:0294a01": "德故、遠離惡友故、親近善友故、淨修四梵",
    "T31n1596_005:0294a02": "行故、遊戲五通故、隨智行故、於住正行不",
    "T31n1596_005:0294a03": "住正行諸眾生不棄捨故、一向語故、重真實",
    "T31n1596_005:0294a04": "故、菩提心為首故。如是諸句，皆初句差別應",
    "T31n1596_005:0294a05": "知。於一切眾生中利樂意者，此利樂意句，有",
    "T31n1596_005:0294a06": "十六業差別應知。於中十六業者，謂展轉起",
    "T31n1596_005:0294a07": "行業；不顛倒業；他不請作亦自行業；不動壞",
    "T31n1596_005:0294a08": "業；無所求業，此有三句，不求返報故、於違順",
    "T31n1596_005:0294a09": "眾生無憎愛故、生生隨逐故；即此類中身口",
    "T31n1596_005:0294a10": "業有二句，於苦於樂及非二中平等業；不卑",
    "T31n1596_005:0294a11": "劣業；不退轉業；攝取方便業；厭惡障礙業，此",
    "T31n1596_005:0294a12": "有二句，無間思惟業、進勝業，此有七句，正修",
    "T31n1596_005:0294a13": "行六波羅蜜及修行四攝事；修行成就方便",
    "T31n1596_005:0294a14": "業，此有六句，親近善丈夫故，聽聞正法故，住",
    "T31n1596_005:0294a15": "阿蘭若處故，遠離惡覺故，正思惟功德有二",
    "T31n1596_005:0294a16": "種，共事功德有二種，成就業有三種，無量清",
    "T31n1596_005:0294a17": "淨故、得大威德故、得勝功德故；安立彼業，此",
    "T31n1596_005:0294a18": "有四句，攝眾功德故、決定教授故、法財二攝",
    "T31n1596_005:0294a19": "為一故、無染污心故。如是句皆句差別應知。",
    "T31n1596_005:0294a20": "如經偈說：",
    "T31n1596_005:0294a21": "初句所攝故，　　由功德句別；",
    "T31n1596_005:0294a22": "初句所攝故，　　由義別句別。",
    "T31n1596_005:0294a23": "釋曰：義依止者，謂一切眾生中利樂意。此句",
    "T31n1596_005:0294a24": "義有十六業，及餘句顯示此中利樂意。作何",
    "T31n1596_005:0294a25": "等業令入一切智智者，若令諸眾生入一切",
    "T31n1596_005:0294a26": "智智，此是展轉行。譬如一燈傳然千燈，即是",
    "T31n1596_005:0294a27": "顯示利樂意。如是等諸句，皆與利樂意相應。",
    "T31n1596_005:0294a28": "自知我為何價者，自有利樂意，仍是顛倒。",
    "T31n1596_005:0294a29": "如有人意欲利樂而以飲酒與之，若如實自",
    "T31n1596_005:0294b01": "知稱己分量教示眾生，不以憍慢故，自無所",
    "T31n1596_005:0294b02": "知起心利益反成無利。捨憍慢者，以捨憍慢",
    "T31n1596_005:0294b03": "心故，不待勸請自為說法。牢固意者，不以",
    "T31n1596_005:0294b04": "眾生顛倒行故，牢固利樂心動壞。非有所為",
    "T31n1596_005:0294b05": "作憐愍意者，以不為利養作利益眾生故。此",
    "T31n1596_005:0294b06": "利樂愍意云何可知？以順行身口業故。於",
    "T31n1596_005:0294b07": "中應量而語及先言等是口業，微笑及無限",
    "T31n1596_005:0294b08": "大悲等是身業。此中應量語者，謂唯作法語",
    "T31n1596_005:0294b09": "故。無限悲者，愍三苦故。苦者，苦苦故。樂者，",
    "T31n1596_005:0294b10": "壞苦故。不苦不樂者，行苦故。非二者，不苦不",
    "T31n1596_005:0294b11": "樂故。不卑劣業者，不自卑劣，云我不能成佛，",
    "T31n1596_005:0294b12": "如此等類。無厭惓意者，若不疲惓則能修佛",
    "T31n1596_005:0294b13": "道。聞義無厭者，若不多聞則無教化眾生方",
    "T31n1596_005:0294b14": "便智。一切威儀中者，此句義如淨行修多",
    "T31n1596_005:0294b15": "羅中說。進勝業者是利樂意，趣向增長因體",
    "T31n1596_005:0294b16": "故。修成就方便業有六句者，若人親近此行",
    "T31n1596_005:0294b17": "即得成就。恭敬住阿蘭若處者，由住彼處故",
    "T31n1596_005:0294b18": "能離惡。覺世間雜事者，歌舞雜戲等。成就業",
    "T31n1596_005:0294b19": "者，謂表彼成就相故。威德者，謂六神通。隨智",
    "T31n1596_005:0294b20": "慧行者，謂隨智不隨識，自智慧生故，由此",
    "T31n1596_005:0294b21": "智慧正證相應。住諸法中安立彼業者，由有",
    "T31n1596_005:0294b22": "利樂意故，能以利樂安立眾生。於中攝眾者，",
    "T31n1596_005:0294b23": "於破戒者不捨安立亦不驅儐，令離不善令",
    "T31n1596_005:0294b24": "與善合。決定教授者，由一向與立教誡，不",
    "T31n1596_005:0294b25": "自說已後復言我前所說不善故，聞者授教。",
    "T31n1596_005:0294b26": "財法攝者，由誠實告彼等言，以法及衣服等",
    "T31n1596_005:0294b27": "財利攝故，如言具攝。無染污心者，由攝行菩",
    "T31n1596_005:0294b28": "提心作眾生利益事，非為自求供養，但念云",
    "T31n1596_005:0294b29": "何以此善令眾生正覺無上菩提，如此攝受",
    "T31n1596_005:0294c01": "故。偈中義亦爾。釋應知相竟。",
    "T31n1596_005:0294c02": "攝大乘論釋論卷第五"
}