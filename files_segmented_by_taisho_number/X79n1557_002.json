{
    "X79n1557_002:0019a20": "聯燈會要卷第二",
    "X79n1557_002:0019a22": "住泉列祟福禪寺嗣祖比丘　悟明　集",
    "X79n1557_002:0019a23": "　　西天祖師",
    "X79n1557_002:0019a24": "十一祖富那夜奢尊者(凡一)詣波羅奈國。有馬鳴大",
    "X79n1557_002:0019b01": "士。迎祖作禮。問云。我欲識佛。何者即是。祖云。汝欲識",
    "X79n1557_002:0019b02": "佛。不識者是。云佛既不識。焉知是乎。祖云。既不識佛。",
    "X79n1557_002:0019b03": "焉知不是。云此是鋸義。祖云。彼是木義。祖復問。鋸義",
    "X79n1557_002:0019b04": "者何。云與師平出。馬鳴却問。木義者何。祖云。汝被我",
    "X79n1557_002:0019b05": "解。馬鳴豁然大悟。後付法眼。而說偈云。迷悟如隱顯。",
    "X79n1557_002:0019b06": "明暗不相離。今付隱顯法。非一亦非二。",
    "X79n1557_002:0019b07": "十二祖馬鳴尊者(凡一)得法之後。於華氏國。有迦毗",
    "X79n1557_002:0019b08": "摩羅者。三千眷屬。有大神力。祖問云。汝盡神力。變化",
    "X79n1557_002:0019b09": "若為。云我化巨海。極為小事。祖云。汝化性海得否。云",
    "X79n1557_002:0019b10": "何謂性海。我未甞知。祖云。性海者。山河大地。皆依建",
    "X79n1557_002:0019b11": "立。三昧六通。由茲發現。迦毗摩羅。聞是語已。契自本",
    "X79n1557_002:0019b12": "心。與三千徒。投祖出家。後付法眼。而說偈云。隱顯即",
    "X79n1557_002:0019b13": "本法。明暗元不二。今付了悟法。非取亦非離。",
    "X79n1557_002:0019b14": "十三祖迦毗摩羅尊者(凡一)本習外道。歸心佛乘。游",
    "X79n1557_002:0019b15": "西印度。至一深山。有龍樹尊者。出迎。問祖云。深山孤",
    "X79n1557_002:0019b16": "寂。虵蟒所居。大德至尊。何枉神足。祖云。吾非至尊。來",
    "X79n1557_002:0019b17": "訪賢者。龍樹默念云。此師得決定性明道眼否。是大",
    "X79n1557_002:0019b18": "聖繼真乘否。祖云。汝雖心語。吾己意知。但辦出家。何",
    "X79n1557_002:0019b19": "慮吾之不聖。龍樹悔謝。祖與剃度。後付法眼。而說偈",
    "X79n1557_002:0019b20": "云。非隱非顯法。說是真實際。悟此隱顯法。非愚亦非",
    "X79n1557_002:0019b21": "智。",
    "X79n1557_002:0019b22": "十四祖龍樹尊者(凡一)具大知見。無所不通。游西印",
    "X79n1557_002:0019b23": "度。彼國人。多信福業。聞尊者為說妙法。各相謂言。人",
    "X79n1557_002:0019b24": "之福業。世間第一。徒言佛性。誰能覩之。祖云。汝欲見",
    "X79n1557_002:0019c01": "佛性。先須除我慢。彼眾云。佛性大小。祖云。非大非小。",
    "X79n1557_002:0019c02": "非廣非狹。無福無報。不死不生。彼聞理勝。悉回初心。",
    "X79n1557_002:0019c03": "悟無生忍。有迦那提婆者。謁祖。祖知是智人。先令侍",
    "X79n1557_002:0019c04": "者。盛滿鉢水。置于座前。彼以一針。進而投之。忻然契",
    "X79n1557_002:0019c05": "會。後付法眼。而說偈云。為明隱顯法。方說解脫理。於",
    "X79n1557_002:0019c06": "法心不證。無瞋亦無喜。",
    "X79n1557_002:0019c07": "十五祖迦那提婆尊者(凡一)愽識辨慧。名聞諸國。後",
    "X79n1557_002:0019c08": "游巴連弗城。聞諸外道。欲障佛法。計之已久。祖執長",
    "X79n1557_002:0019c09": "幡。入彼眾中。彼云。汝何不前。祖云。汝何不後。彼云。汝",
    "X79n1557_002:0019c10": "似賊人。祖云。汝似良人。云汝解何法。祖云。汝百不會。",
    "X79n1557_002:0019c11": "云我欲得佛。祖云。我酌然得佛。云汝不合得。祖云。元",
    "X79n1557_002:0019c12": "道我得。汝實不得。云汝既不得。云何言得。祖云。汝有",
    "X79n1557_002:0019c13": "我故。所以不得。我無我故。我自當得。彼既詞屈。乃問",
    "X79n1557_002:0019c14": "云。汝名何等。祖云。我名迦那提婆。彼眾中。有上首羅",
    "X79n1557_002:0019c15": "睺羅多。聞語悔過。心即開悟。祖付法眼。而說偈云。本",
    "X79n1557_002:0019c16": "對傳法人。為說解脫理。於法實無證。無終亦無始。",
    "X79n1557_002:0019c17": "十六祖羅睺羅多尊者(凡一)得法之後。隨處利生。至",
    "X79n1557_002:0019c18": "室羅筏城。金水河源。見僧伽難提入定。祖俟之七日。",
    "X79n1557_002:0019c19": "方從定起。祖問之云。汝身定耶。心定耶。云身心俱定。",
    "X79n1557_002:0019c20": "祖云。身心俱定。有何出入。云雖有出入。不失定相。如",
    "X79n1557_002:0019c21": "金在井。如金出井。世相去來。金體常寂。祖云。若金在",
    "X79n1557_002:0019c22": "井。若金出井。金無動靜。何有出入。云言金動靜。何物",
    "X79n1557_002:0019c23": "出入。言金出入。金非動靜。祖云。若金在井。出者何金。",
    "X79n1557_002:0019c24": "若金出井。在者何物。云金若出井。在者非金。金若在",
    "X79n1557_002:0020a01": "井。出者非物。祖云。此義不然。云彼理非著。祖云。此義",
    "X79n1557_002:0020a02": "當墮。云彼義不成。祖云。彼義不成。我義成矣。云我義",
    "X79n1557_002:0020a03": "雖成。法非我故。祖云。我義已成。我無我故。云我無我",
    "X79n1557_002:0020a04": "故。復成何義。祖云。我無我故。故成汝義。云仁者師誰。",
    "X79n1557_002:0020a05": "得是無我。祖云。我師迦那提婆。證是無我。僧伽難提",
    "X79n1557_002:0020a06": "以偈贊曰。稽首提婆師。而出於仁者。仁者無我故。我",
    "X79n1557_002:0020a07": "欲師仁者。祖答以偈云。我已無我故。汝須見我我。汝",
    "X79n1557_002:0020a08": "若師我故。知我非我我。難提當下豁然。即求剃度。後",
    "X79n1557_002:0020a09": "付法眼。而說偈云。於法實無證。不取亦不離。法非有",
    "X79n1557_002:0020a10": "無相。內外云何起。",
    "X79n1557_002:0020a11": "十七祖僧伽難提尊者(凡一)寶莊嚴王之子也。因到",
    "X79n1557_002:0020a12": "山舍。見一童子手提圓鑑。直造祖前。祖問汝幾歲耶。",
    "X79n1557_002:0020a13": "云我今百歲。祖云。汝年尚幼。何言百歲。非其理也。云",
    "X79n1557_002:0020a14": "我不會理。正百歲爾。祖云。汝善機耶。云佛言。若人生",
    "X79n1557_002:0020a15": "百歲。不善諸佛機。未若生一日。而得決了之。祖云。汝",
    "X79n1557_002:0020a16": "手中物。當何所表。云諸佛大圓鑑。內外無瑕翳。兩人",
    "X79n1557_002:0020a17": "同得見。心眼皆相似。遂投祖出家。名伽耶舍多。俾令",
    "X79n1557_002:0020a18": "給侍。一日風吹殿角鈴鳴。祖問。風鳴耶。鈴鳴耶。云非",
    "X79n1557_002:0020a19": "風鈴鳴。我心鳴耳。祖云。心復誰乎。云俱寂靜故。祖云。",
    "X79n1557_002:0020a20": "善哉善哉。繼吾道者。非子而誰。即付法眼。而說偈云。",
    "X79n1557_002:0020a21": "心地本無生。因地從緣起。緣種不相妨。華果亦復爾。",
    "X79n1557_002:0020a22": "十八祖伽耶舍多尊者(凡一)得法之後。徧游諸國。至",
    "X79n1557_002:0020a23": "大月氏國。見一婆羅門舍。祖將入門。舍主鳩摩羅多",
    "X79n1557_002:0020a24": "問。是何徒眾。祖云。是佛徒眾。彼聞佛名。心神悚然。即",
    "X79n1557_002:0020b01": "閉其戶。祖良久敲門。彼云。此舍無人。祖云。答無者誰。",
    "X79n1557_002:0020b02": "彼聞語異。開門延接。投誠出家。後付法眼。而說偈云。",
    "X79n1557_002:0020b03": "有種有心地。因緣能發萌。於緣不相礙。當生生不生。",
    "X79n1557_002:0020b04": "十九祖鳩摩羅多尊者(凡一)為自在天。繼祖時至。降",
    "X79n1557_002:0020b05": "生人間。得法之後。至中天竺國。有闍夜多者。問云。我",
    "X79n1557_002:0020b06": "家素向三寶。常縈疾苦。隣舍旃陀。所作如意。彼何幸。",
    "X79n1557_002:0020b07": "而我何辜。祖云。何足疑乎。且善惡之報。有三時焉。凡",
    "X79n1557_002:0020b08": "人但見仁夭暴壽。逆吉義凶。便謂無因果。虗罪福。殊",
    "X79n1557_002:0020b09": "不知影響相隨。毫釐靡忒。縱百千劫。亦不磨滅。時闍",
    "X79n1557_002:0020b10": "夜多。得聞是語。頓釋所疑。復告之云。汝已信三業。而",
    "X79n1557_002:0020b11": "未明業從惑生。惑因識有。識依不覺。不覺依心。心本",
    "X79n1557_002:0020b12": "清淨。無生滅。無造作。無報應。無勝負。寂寂然。靈靈然。",
    "X79n1557_002:0020b13": "汝若入此法門。可與諸佛同矣。一切善惡。有為無為。",
    "X79n1557_002:0020b14": "皆如夢幻。彼於言下。頓悟無生。後付法眼。說偈云。性",
    "X79n1557_002:0020b15": "上本無生。為對求人說。於法既無得。何懷决不决。",
    "X79n1557_002:0020b16": "二十祖闍夜多尊者(凡一)祖於羅閱城。廣興佛事。敷",
    "X79n1557_002:0020b17": "演頓教法門。彼有學眾。唯尚辯論。有上首名婆修盤",
    "X79n1557_002:0020b18": "頭。一食不臥。六時。禮佛。清淨無欲。為眾所尊。祖欲度",
    "X79n1557_002:0020b19": "之。問彼眾云。此徧行頭陀。勤修梵行。可得佛乎。彼眾",
    "X79n1557_002:0020b20": "云。我師精進如是。何故不得。祖云。汝師與道遠矣。設",
    "X79n1557_002:0020b21": "行苦行。經於塵劫。皆虗妄之本。彼眾云。尊者蘊何德",
    "X79n1557_002:0020b22": "業。而譏我師。祖云。我不求道。亦不顛倒。我不一食。亦",
    "X79n1557_002:0020b23": "不雜食。我不知足。亦不貪欲。心無所希。名之曰道。時",
    "X79n1557_002:0020b24": "徧行聞是語已。發無漏智。祖須臾却問云。適吾對眾",
    "X79n1557_002:0020c01": "挫仁者。得無惱乎。云我責躬悔過以來。聞諸惡言。如",
    "X79n1557_002:0020c02": "風如響。況今獲飲無上甘露。返生熱惱耶。惟願大士。",
    "X79n1557_002:0020c03": "誨以妙道。祖云。汝久植德本。當繼吾宗。後付法眼。而",
    "X79n1557_002:0020c04": "說偈云。言下合無生。同於法界性。若能如是解。通達",
    "X79n1557_002:0020c05": "理事竟。",
    "X79n1557_002:0020c06": "二十一祖婆修盤頭尊者(凡一)在胎遇記。必為世燈。",
    "X79n1557_002:0020c07": "生長苦行。而證道果。至那提國。國王有子摩拏羅。投",
    "X79n1557_002:0020c08": "祖出家。得大神力。頓悟心宗。當紹祖位。即付法眼。而",
    "X79n1557_002:0020c09": "說偈云。泡幻同無礙。如何不了悟。達法在其中。非今",
    "X79n1557_002:0020c10": "亦非古。",
    "X79n1557_002:0020c11": "二十二祖摩拏羅尊者(凡一)捨王宮樂。出家證道。往",
    "X79n1557_002:0020c12": "月氏國。有鶴勒那者。問云。龍子何聦。鶴眾何惑。祖告",
    "X79n1557_002:0020c13": "其宿因。心即開悟。復云。我今當修何業。令此鶴眾。轉",
    "X79n1557_002:0020c14": "得人身。祖云。佛有無上法寶。展轉相傳。今付於汝。廣",
    "X79n1557_002:0020c15": "度有情。鶴眾因此而得解脫。後付法眼。而說偈云。心",
    "X79n1557_002:0020c16": "隨萬境轉。轉處實能幽。隨流認得性。無喜亦無憂。",
    "X79n1557_002:0020c17": "二十三祖鶴勒那尊者(凡一)生時天花散彩。地布金",
    "X79n1557_002:0020c18": "錢。收養王宮。廣現神變。後至中印度。有師子比丘。問",
    "X79n1557_002:0020c19": "云。我欲求道。當何用心。祖云。汝欲求道。無所用心。云",
    "X79n1557_002:0020c20": "既無用心。誰作佛事。祖云。汝若用心。即非功德。汝若",
    "X79n1557_002:0020c21": "無作。即是佛事。經云。我所作功德。而無我所故。師子",
    "X79n1557_002:0020c22": "聞之。頓入佛慧。祖付法眼。而說偈云。認得心地時。可",
    "X79n1557_002:0020c23": "說不思議。了了無可得。得時不說知。",
    "X79n1557_002:0020c24": "二十四祖師子尊者(凡三)祖至罽賓國。問禪定達磨",
    "X79n1557_002:0021a01": "達云。仁者習定。當何來此。既至于此。胡云習定。云我",
    "X79n1557_002:0021a02": "雖來此。心亦不亂。定隨人習。豈在處所。祖云。仁者既",
    "X79n1557_002:0021a03": "來。其定亦至。既無處所。豈在人習。云定習人故。非人",
    "X79n1557_002:0021a04": "習定。我雖來此。其定常習。祖云。人非習定。定習人故。",
    "X79n1557_002:0021a05": "當自來時。其定誰習。云如淨明珠。內外無翳。定若通",
    "X79n1557_002:0021a06": "達。必當如此。祖云。定若通達。一似明珠。今見仁者。非",
    "X79n1557_002:0021a07": "珠之徒。云珠既明徹。內外悉定。我心不亂。猶若此淨。",
    "X79n1557_002:0021a08": "祖云。其珠無內外。仁者何能定。穢物不動搖。此定不",
    "X79n1557_002:0021a09": "是淨。彼聞此語。心地朗然。",
    "X79n1557_002:0021a10": "祖一日。遇一長者。引其子。而問云。此子名婆舍斯多。",
    "X79n1557_002:0021a11": "當生。便拳左手。今雖長大。而未能舒。願尊者。示其宿",
    "X79n1557_002:0021a12": "因。祖熟視之。即索云。可還我珠。童子遽開拳。奉珠。眾",
    "X79n1557_002:0021a13": "皆驚異。祖云。吾前報為僧。赴西海龍王齋。受襯珠。付",
    "X79n1557_002:0021a14": "此童子婆舍斯多。今還吾珠。理固然矣。長者捨其子。",
    "X79n1557_002:0021a15": "出家得度。祖將償宿債。預付心法。而說偈云。正說知",
    "X79n1557_002:0021a16": "見時。知見即是心。當心即知見。知見即于今。",
    "X79n1557_002:0021a17": "罽賓有二外道。學諸幻術。偽為釋子。盜入王宮。事跡",
    "X79n1557_002:0021a18": "既敗。罽賓王怒。破毀伽藍。仍自秉劒。謂祖云。師得蘊",
    "X79n1557_002:0021a19": "空否。祖云。已得蘊空。云離生死否。祖云。已離生死。云",
    "X79n1557_002:0021a20": "可施我頭。祖云。身非我有。豈況於頭。王即揮刃。白乳",
    "X79n1557_002:0021a21": "涌丈餘。王之右臂。尋亦墮地。七日而終。",
    "X79n1557_002:0021a22": "玄沙云。大小師子尊者。頭也不會作得主。雪竇",
    "X79n1557_002:0021a23": "云。作家君王。天然有在。",
    "X79n1557_002:0021a24": "二十五祖婆舍斯多尊者(凡二)母夢神劒。覺而有孕。",
    "X79n1557_002:0021b01": "既誕遇師子尊者。顯發宿因。密傳心印。適南天竺國",
    "X79n1557_002:0021b02": "中印度國王名迦勝。設禮供養。有外道號無我。為王",
    "X79n1557_002:0021b03": "敬重。深嫉祖來。乃於王前。謂祖云。我與默論。不假言",
    "X79n1557_002:0021b04": "說。祖云。孰知勝負。云不爭勝負。但取其義。祖云。汝以",
    "X79n1557_002:0021b05": "何為義。云以無心為義。祖云。汝既無心。安得其義。云",
    "X79n1557_002:0021b06": "我說無心。當名非義。祖云。汝說無心。當名非義。我說",
    "X79n1557_002:0021b07": "非心。當義非名。云當義非名。誰能辯義。祖云。汝名非",
    "X79n1557_002:0021b08": "義。此名何名。云為辯非義。是名無名。祖云。名既非名。",
    "X79n1557_002:0021b09": "義亦非義。辯者是誰。當辯何物。如是往返五十九翻。",
    "X79n1557_002:0021b10": "外道杜口信伏。",
    "X79n1557_002:0021b11": "芭蕉云。譬如象馬[怡台+龍]戾難調。加諸楚毒。至于徹",
    "X79n1557_002:0021b12": "骨。方乃調伏　大陽延云。蚌鷸相持。死在漁人",
    "X79n1557_002:0021b13": "之手　妙喜云。尊者何用繁詞。待他道請師默",
    "X79n1557_002:0021b14": "論。不假言說。便云。義墮了也。",
    "X79n1557_002:0021b15": "祖因南天竺國太子。不如密多。投祖出家。祖云。汝求",
    "X79n1557_002:0021b16": "出家。當為何事。云我求出家。當為佛事。祖嘆云。太子",
    "X79n1557_002:0021b17": "智慧天至。必諸聖降跡。即垂納受。削髮具戒。付法眼",
    "X79n1557_002:0021b18": "藏。而說偈云。聖人說知見。當境無非是。我今悟真性。",
    "X79n1557_002:0021b19": "無道亦無理。",
    "X79n1557_002:0021b20": "二十六祖不如密多尊者(凡一)捨太子位。傳法度生。",
    "X79n1557_002:0021b21": "至東印度。有婆羅門子。街巷游行。初無定止。祖問之",
    "X79n1557_002:0021b22": "云。汝行何速。云師行何緩。祖云。汝今何姓。云與師同",
    "X79n1557_002:0021b23": "姓。祖云。汝憶往事否。云我念遠劫。與師同居。祖云。共",
    "X79n1557_002:0021b24": "為何事。云師演摩訶般若。我轉甚深修多羅。祖云。今",
    "X79n1557_002:0021c01": "日所談。深契宿因。汝乃大勢至菩薩也。即度出家。名",
    "X79n1557_002:0021c02": "般若多羅。後付法眼。而說偈云。真性心地藏。無頭亦",
    "X79n1557_002:0021c03": "無尾。應緣而化物。方便呼為智。",
    "X79n1557_002:0021c04": "二十七祖般若多羅尊者(凡二)既得法已。適南印度。",
    "X79n1557_002:0021c05": "香志國王。崇奉佛乘。尊重供養。於祖施以無價寶珠。",
    "X79n1557_002:0021c06": "王有三子。祖以所受珠。問三王子云。此珠圓明。有能",
    "X79n1557_002:0021c07": "及否。第一第二王子。皆云。此珠七寶中尊。固無逾矣。",
    "X79n1557_002:0021c08": "第三王子。菩提多羅云。此是世寶。未足為上。於諸寶",
    "X79n1557_002:0021c09": "中。法寶為上。此是世光。未足為上。於諸光中。智光為",
    "X79n1557_002:0021c10": "上。此是世明。未足為上。於諸明中。心明為上。此珠光",
    "X79n1557_002:0021c11": "明。不能自照。要假智光。而辯於此。既辯此已。即知是",
    "X79n1557_002:0021c12": "珠。既知是珠。即明其寶。若明其寶。寶不自寶。若辯其",
    "X79n1557_002:0021c13": "珠。珠不自珠。要假智珠。以辯世珠。寶不自寶。要假智",
    "X79n1557_002:0021c14": "寶。以明法寶。然則師有其道。其寶自現。眾生有道。心",
    "X79n1557_002:0021c15": "寶亦然。尊者嘆其辯慧。無能及矣。",
    "X79n1557_002:0021c16": "祖復問。於諸物中。何物無相。云於諸物中。不起無相。",
    "X79n1557_002:0021c17": "祖云。於諸物中。何物最高。云於諸物中。人我最高。祖",
    "X79n1557_002:0021c18": "云。於諸物中。何物最大。云於諸物中。法性最大。祖知",
    "X79n1557_002:0021c19": "是法器。因受出家具戒。付正法眼。而說偈云。心地生",
    "X79n1557_002:0021c20": "諸種。因事復生理。果滿菩提圓。花開世界起。",
    "X79n1557_002:0021c21": "妙喜云。說得道理好。歸依佛法僧。",
    "X79n1557_002:0021c22": "二十八祖菩提達磨(凡十三)南天竺國王第三子也。因",
    "X79n1557_002:0021c23": "珠辯義。眾所驚伏。本國有二師。一名佛大勝。一名佛",
    "X79n1557_002:0021c24": "大光。號二甘露門。大勝之徒。分為六宗。一曰有相。二",
    "X79n1557_002:0022a01": "曰無相。三曰定慧。四曰戒行。五曰無得。六曰寂靜。各",
    "X79n1557_002:0022a02": "封已解。傳化多眾。",
    "X79n1557_002:0022a03": "祖問有相宗云。一切諸法。何名實相。眾中有上首。名",
    "X79n1557_002:0022a04": "薩婆羅。答云。於諸相中。不互諸相。是名實相。祖云。一",
    "X79n1557_002:0022a05": "切諸相。而不互者。若名實相。當何定耶。云於諸相中。",
    "X79n1557_002:0022a06": "實無有定。若定諸相。何名為實。祖云。諸相不定。便名",
    "X79n1557_002:0022a07": "實相。汝今不定。當何得之。云我言不定。不說諸相。當",
    "X79n1557_002:0022a08": "說諸相。其義亦然。祖云。汝言不定。當為實相。定不定",
    "X79n1557_002:0022a09": "故。即非實相。云定既不定。即非實相。知我非故。不定",
    "X79n1557_002:0022a10": "不變。祖云。汝今不變。何名實相。已變已往。其義亦然。",
    "X79n1557_002:0022a11": "云不變當在。在不在故。故變實相。以定其義。祖云。實",
    "X79n1557_002:0022a12": "相不變。變即非實。於有無中。何名實相。薩婆羅心知",
    "X79n1557_002:0022a13": "師玄解潛達。以手指空云。此是世間有相。亦能空故。",
    "X79n1557_002:0022a14": "當知此身。得似此否。祖云。若解實相。即見非相。若了",
    "X79n1557_002:0022a15": "非相。其色亦然。當於色中。不失色體。於非相中。不礙",
    "X79n1557_002:0022a16": "有故。若如是解。此名實相。彼眾聞已。心意朗然。",
    "X79n1557_002:0022a17": "祖問無相宗云。汝言無相。當何證之。彼眾有波羅提",
    "X79n1557_002:0022a18": "者。答云。我明無相。心不現故。祖云。汝心不現。當何明",
    "X79n1557_002:0022a19": "之。云我明無相。心不取捨。當於明時。亦無當者。祖云。",
    "X79n1557_002:0022a20": "於諸有無。心不取捨。又無當者。諸明無故。彼云。入佛",
    "X79n1557_002:0022a21": "三昧。尚無所得。何況無相。而欲知之。祖云。相既不知。",
    "X79n1557_002:0022a22": "誰云有無。尚無所得。何名三昧。云我說不證。證無所",
    "X79n1557_002:0022a23": "證。非三昧故。我說三昧。祖云。非三昧者。何當名之。汝",
    "X79n1557_002:0022a24": "既不證。非證何證。波羅提聞祖辯析。即悟本心。",
    "X79n1557_002:0022b01": "祖問定慧宗云。汝學定慧。為一為二。彼眾有婆蘭陀。",
    "X79n1557_002:0022b02": "答云。我此定慧。非一非二。祖云。既非一二。何名定慧。",
    "X79n1557_002:0022b03": "云在定非定。處慧非慧。一即非一。二亦非二。祖云。當",
    "X79n1557_002:0022b04": "一不一。當二不二。既非定慧。約何定慧。云不一不二。",
    "X79n1557_002:0022b05": "定慧能知。非定非慧。亦復然矣。祖云。慧非定故。然何",
    "X79n1557_002:0022b06": "知哉。不一不二。誰定誰慧。婆蘭陀聞已。心疑頓釋。",
    "X79n1557_002:0022b07": "祖問戒行宗云。何者名戒。云何名行。當此戒行。為一",
    "X79n1557_002:0022b08": "為二。彼眾有賢者。答云。一二二一。皆彼所生。依教無",
    "X79n1557_002:0022b09": "染。名為戒行。祖云。汝言依教。即是有染。一二俱破。何",
    "X79n1557_002:0022b10": "言依教。此二違背。不及於行。內外非明。何名為戒。云",
    "X79n1557_002:0022b11": "我有內外。彼已知竟。既得通達。便是戒行。若說違背。",
    "X79n1557_002:0022b12": "俱是俱非。言及清淨。即戒即行。祖云。俱是俱非。何名",
    "X79n1557_002:0022b13": "清淨。既得通故。何談內外。賢者聞之。即自慚伏。",
    "X79n1557_002:0022b14": "祖問無得宗云。汝云無得。無得何得。既無所得。亦無",
    "X79n1557_002:0022b15": "得得。彼眾有寶靜者。答云。我說無得。非無得得。當說",
    "X79n1557_002:0022b16": "得得。無得是得。祖云。既得不得。得亦非得。既云得得。",
    "X79n1557_002:0022b17": "得得何得。云見得非得。非得是得。若見不得。名為得",
    "X79n1557_002:0022b18": "得。祖云。得既非得。得得無得。既無所得。當何所得。寶",
    "X79n1557_002:0022b19": "靜聞之。頓除疑網。",
    "X79n1557_002:0022b20": "祖問寂靜宗云。何名寂靜。於諸法中。誰靜誰寂。彼有",
    "X79n1557_002:0022b21": "導者。答云。此心不動。是名為寂。於法無染。名之為靜。",
    "X79n1557_002:0022b22": "祖云。本心不動。要假寂靜。本來寂故。何用寂靜。云諸",
    "X79n1557_002:0022b23": "法本空。以空空故。於彼空空。故名寂靜。祖云。空空已",
    "X79n1557_002:0022b24": "空。諸法亦爾。寂靜無相。何靜何寂。彼導者聞祖指誨。",
    "X79n1557_002:0022c01": "豁然開悟。既而六眾咸歸。化被南天。度無量眾。於是",
    "X79n1557_002:0022c02": "祖念緣熟。行化時至。俗姪異見王。具大舟。實以眾寶。",
    "X79n1557_002:0022c03": "送至海壖。祖汎重溟三周寒暑。達于南海。抵廣州。實",
    "X79n1557_002:0022c04": "梁普通八年。七月二十一日也。刺史蕭昂延接。具表",
    "X79n1557_002:0022c05": "奏武帝。帝遣使詔。十月一日到金陵。帝問。朕自即位",
    "X79n1557_002:0022c06": "而來。造寺寫經度僧。不可勝數。有何功德。祖云。並無",
    "X79n1557_002:0022c07": "功德。帝云。何得無功德。祖云。此但人天小果。如影隨",
    "X79n1557_002:0022c08": "形。雖有非實。帝云。如何是真功德。祖云。淨智妙圓。體",
    "X79n1557_002:0022c09": "自空寂。如是功德。不可以世求。帝問。如何是聖諦第",
    "X79n1557_002:0022c10": "一義。祖云。廓然無聖。帝云。對朕者誰。祖云。不識。帝不",
    "X79n1557_002:0022c11": "領旨。祖於是月十九日。潛渡江北。十一月二十二日。",
    "X79n1557_002:0022c12": "屆于洛陽。當後魏孝明太和十年也。寓止嵩山少林。",
    "X79n1557_002:0022c13": "終日面壁而坐。人謂之壁觀婆羅門。有僧神光者。來",
    "X79n1557_002:0022c14": "參禮。莫聞誨勵。光自惟曰。古人求道。敲骨取髓。刺血",
    "X79n1557_002:0022c15": "濟飢。布髮掩泥。投崖飼虎。古尚如此。我又何人。其年",
    "X79n1557_002:0022c16": "十二月初九日夜。天大雪。光立庭下。遲明雪積過膝。",
    "X79n1557_002:0022c17": "師憫而問之曰。汝立雪中。當何所求。光垂淚云。願和",
    "X79n1557_002:0022c18": "尚。開甘露門。廣度群品。祖云。諸佛無上妙道。曠劫精",
    "X79n1557_002:0022c19": "勤。能行難行。能忍難忍。豈以小德小智。輕心慢心。欲",
    "X79n1557_002:0022c20": "繼真乘。徒勞勤苦。光聞祖語。潛取利刀。自斷左臂。置",
    "X79n1557_002:0022c21": "于祖前。祖知是法器。乃云。諸佛求道。為法忘軀。汝今",
    "X79n1557_002:0022c22": "斷臂吾前。求亦可在。遂與易名。曰慧可。仍與說法。告",
    "X79n1557_002:0022c23": "之曰。汝但外息諸緣。內心無喘。心如墻壁。乃可入道。",
    "X79n1557_002:0022c24": "慧可種種說心說性。曾未契理。忽一日契悟。走告祖",
    "X79n1557_002:0023a01": "云。我已息諸緣耳。祖云。莫成斷滅否。可云不斷滅。祖",
    "X79n1557_002:0023a02": "云。以何為驗。可云。了了常知故。言之不可及。祖云。此",
    "X79n1557_002:0023a03": "是諸佛所傳心體。更勿疑也。",
    "X79n1557_002:0023a04": "祖有安心法門云。迷時人逐法。解時法逐人。解時識",
    "X79n1557_002:0023a05": "攝色。迷時色攝識。但有心。分別計較。自心現量者。悉",
    "X79n1557_002:0023a06": "皆是夢。若識心寂滅。無一動念處。是名正覺。問。云何",
    "X79n1557_002:0023a07": "自心現量。答見一切法有。有不自有。自心計作有。見",
    "X79n1557_002:0023a08": "一切法無。無不自無。自心計作無。乃至一切法亦如",
    "X79n1557_002:0023a09": "是。並是自心計作有。自心計作無。又若人造一切罪。",
    "X79n1557_002:0023a10": "自見己之法王即得解脫。若從事上得解者。氣力壯。",
    "X79n1557_002:0023a11": "從事中見法者。即處處不失念。從文字解者。氣力弱。",
    "X79n1557_002:0023a12": "即事即法者深。從汝種種運為。跳踉顛蹶。悉不出法",
    "X79n1557_002:0023a13": "界。若以法界入法界。即是癡人。凡有施為。皆不出法",
    "X79n1557_002:0023a14": "界心。何以故。心體是法界故。問世間人。種種學問。云",
    "X79n1557_002:0023a15": "何不得道。答由見己故。所以不得道。己者我也。至人",
    "X79n1557_002:0023a16": "逢苦不憂。遇樂不喜。由不見已故。所以不知苦樂。由",
    "X79n1557_002:0023a17": "亡己故。得至虗無。己尚自亡。更有何物。而不亡也。問",
    "X79n1557_002:0023a18": "諸法既空。阿誰修道。答有阿誰。須修道。若無阿誰。即",
    "X79n1557_002:0023a19": "不須修道。阿誰者。亦我也。若無我者。逢物不生是非。",
    "X79n1557_002:0023a20": "是者我自是。而物非是也。非者我自非。而物非非也。",
    "X79n1557_002:0023a21": "即心無心。是為通達佛道。即物不起見。是名達道。逢",
    "X79n1557_002:0023a22": "物直達。知其本源。此人慧眼開。智者任物不任己。即",
    "X79n1557_002:0023a23": "無取捨違順。愚人任己不任物。即有取捨違順。不見",
    "X79n1557_002:0023a24": "一物。名為見道。不行一物。名為行道。即一切處無處。",
    "X79n1557_002:0023b01": "即作處。無作處。無作法。即見佛。若見相時。即一切處",
    "X79n1557_002:0023b02": "見鬼。取相故墮地獄。觀法故得解脫。若見憶想分別。",
    "X79n1557_002:0023b03": "即受鑊湯爐炭等事現見生死相。若見法界性。即涅",
    "X79n1557_002:0023b04": "槃性。無憶想分別。即是法界性。心非色故非有。用而",
    "X79n1557_002:0023b05": "不廢故非無。又用而常空故非有。空而常用故非無。",
    "X79n1557_002:0023b06": "期城大守楊衒之。竭誠參扣。乞示宗旨。師說偈云。亦",
    "X79n1557_002:0023b07": "不覩惡而生嫌。亦不觀善而勸措。亦不捨智而近愚。",
    "X79n1557_002:0023b08": "亦不拋迷而就悟。達大道兮過量。通佛心兮出度。不",
    "X79n1557_002:0023b09": "與凡聖同躔。超然名之曰祖。",
    "X79n1557_002:0023b10": "祖將西返。乃命門人云。時將至矣。汝等各言所得。道",
    "X79n1557_002:0023b11": "副云。如我所見。不執文字。不離文字。而為道用。祖云。",
    "X79n1557_002:0023b12": "汝得吾皮。尼總持云。我之所解。如慶喜見阿閦佛國。",
    "X79n1557_002:0023b13": "一見更不再見。祖云。汝得吾肉。道育云。四大本空。五",
    "X79n1557_002:0023b14": "陰非有。而我見處。實無一法可當情。祖云。汝得吾骨。",
    "X79n1557_002:0023b15": "慧可禮三拜。依位而立。祖云。汝得吾髓。",
    "X79n1557_002:0023b16": "天衣懷云。祖師與麼說話。無計較中。飜成計較。",
    "X79n1557_002:0023b17": "無途轍中。却成途轍。若教伊踏著德山臨濟門",
    "X79n1557_002:0023b18": "下。免見九年冷坐。被人喚作壁觀胡僧。直饒如",
    "X79n1557_002:0023b19": "是。也未免殃及兒孫　大陽延云。且道。更有一",
    "X79n1557_002:0023b20": "人出來。得箇甚麼。乃云。不得不得。",
    "X79n1557_002:0023b21": "翠岩芝云。二祖被他當面搽糊。莫道髓。皮也不",
    "X79n1557_002:0023b22": "曾摸著。因甚却紹祖位。",
    "X79n1557_002:0023b23": "祖顧慧可。而告之云。昔如來以正法眼。分付摩訶大",
    "X79n1557_002:0023b24": "迦葉。展轉付囑。而至於我。我今付汝。汝當護持。并授",
    "X79n1557_002:0023c01": "汝袈裟。以為法信。各有所表。可云。請師指陳。祖云。內",
    "X79n1557_002:0023c02": "傳法印。以契證心。外付袈裟。以定宗旨。後二百年。止",
    "X79n1557_002:0023c03": "而不傳。法周沙界。明道者多。行道者少。說理者多。通",
    "X79n1557_002:0023c04": "理者少。潛符密證。千萬有餘。聽吾偈云。吾本來茲土。",
    "X79n1557_002:0023c05": "傳法救迷情。一花開五葉。結果自然成。",
    "X79n1557_002:0023c06": "祖於後魏太和十九年。丙辰歲。十月初五日。端坐而",
    "X79n1557_002:0023c07": "逝。十二月二十八日。葬熊耳山。後三年。宋雲使西域",
    "X79n1557_002:0023c08": "歸。遇祖于葱嶺。手携隻履。飄飄獨行。雲問。師今何往。",
    "X79n1557_002:0023c09": "祖云。西天去。又謂雲曰。汝主已厭世。雲茫然東邁。暨",
    "X79n1557_002:0023c10": "復命。明帝已登遐矣。孝莊即位。雲具表。奏其事。旨令",
    "X79n1557_002:0023c11": "發壙。惟空棺隻履存焉。",
    "X79n1557_002:0023c12": "東土祖師",
    "X79n1557_002:0023c13": "二祖慧可大師(凡三)師問達磨。諸佛法印。可得聞乎。",
    "X79n1557_002:0023c14": "磨云。諸佛法印。不從人得。師云。我心未寧。乞師安心。",
    "X79n1557_002:0023c15": "磨云。將心來。與汝安。師沉吟。須臾云。覔心了不可得。",
    "X79n1557_002:0023c16": "磨云。與汝安心竟。",
    "X79n1557_002:0023c17": "芭蕉云。金剛與泥人揩背。",
    "X79n1557_002:0023c18": "白雲端頌云。終始覔心不可得。寥寥不見少林",
    "X79n1557_002:0023c19": "人。滿庭舊雪重知泠。鼻孔依前搭上唇。",
    "X79n1557_002:0023c20": "師適北齊。有一居士。年逾四十。詣前作禮云。弟子身",
    "X79n1557_002:0023c21": "纏風恙。請師懺罪。師云。將罪來。與汝懺。士良久云。覔",
    "X79n1557_002:0023c22": "罪性。了不可得。師云。與汝懺罪竟。宜依佛法僧住。居",
    "X79n1557_002:0023c23": "士云。今見和尚。已知是僧。何名佛法。師云。是心是佛。",
    "X79n1557_002:0023c24": "是心是法。佛法不二。僧寶亦然。居士云。今日始知。罪",
    "X79n1557_002:0024a01": "性不在內。不在外。不在中間。如其心然。佛法無二也。",
    "X79n1557_002:0024a02": "師深器之。",
    "X79n1557_002:0024a03": "瑯瑘云。猶欠作云何梵在。",
    "X79n1557_002:0024a04": "師即授出家剃落。易名僧璨。付法說偈云。本來緣有",
    "X79n1557_002:0024a05": "地。因地種花生。本來無有種。花亦不曾生。後於開皇",
    "X79n1557_002:0024a06": "十三年癸丑。三月十六日。示寂。壽一百七歲。",
    "X79n1557_002:0024a07": "三祖僧璨大師(凡二)因沙彌道信來。作禮云。願和尚",
    "X79n1557_002:0024a08": "乞與解脫法門。師云。誰縛汝。云無人縛。師云。何更求",
    "X79n1557_002:0024a09": "解脫乎。信於言下大悟。服勤九載。後付法眼。而說偈",
    "X79n1557_002:0024a10": "云。花種雖因地。從地種花生。若無人下種。花地盡無",
    "X79n1557_002:0024a11": "生。",
    "X79n1557_002:0024a12": "師於隋煬帝。大業二年丙寅。十月十五日。為四眾。宣",
    "X79n1557_002:0024a13": "演法要訖。於大樹下。合掌立終。塔于本山。",
    "X79n1557_002:0024a14": "四祖道信禪師(凡一)河內司馬氏子也。師問三祖。如",
    "X79n1557_002:0024a15": "何是古佛心。祖云。汝今是甚麼心。師云。我今無心。祖",
    "X79n1557_002:0024a16": "云。汝既無心。諸佛豈有耶。師言下。頓息疑情。自茲攝",
    "X79n1557_002:0024a17": "心無寐。脇不至席者。六十年。一日於蘄州黃梅縣。逢",
    "X79n1557_002:0024a18": "一童子。骨相奇秀。異乎常童。師問之云。子何姓。云姓",
    "X79n1557_002:0024a19": "即有。不是常姓。師云。是何姓。云是佛性。師云。汝無姓",
    "X79n1557_002:0024a20": "耶。云姓空故。師默器之。即受出家落髮。俾令給侍。後",
    "X79n1557_002:0024a21": "付法眼。而說偈云。花種有生地。因地花生生。大緣與",
    "X79n1557_002:0024a22": "信合。當生生不生。",
    "X79n1557_002:0024a23": "師於高宗永徽辛亥歲。九月四日。安坐示寂。壽七十",
    "X79n1557_002:0024a24": "二。塔于本山。",
    "X79n1557_002:0024b01": "五祖弘忍大師(凡一)蘄州黃梅人。無父。從母姓周氏。",
    "X79n1557_002:0024b02": "得法之後。居破頭山。有居士盧惠能。來參。師問。汝自",
    "X79n1557_002:0024b03": "何來。云嶺南。師云。欲求何事。云唯求作佛。師云。嶺南",
    "X79n1557_002:0024b04": "人無佛性。若為得佛。云人有南北。佛性豈然。祖默異",
    "X79n1557_002:0024b05": "之。乃呵云。著槽廠去。能入碓坊。腰石舂米。供眾。師將",
    "X79n1557_002:0024b06": "付法。命門人呈偈。見性者付焉。有上首神秀大師。作",
    "X79n1557_002:0024b07": "一偈。書于廊壁間云。身是菩提樹。心如明鏡臺。時時",
    "X79n1557_002:0024b08": "勤拂拭。莫遣惹塵埃。師嘆云。若依此修行。亦得勝果。",
    "X79n1557_002:0024b09": "眾皆誦之。能聞。乃問云。誦者是何章句。同學具述其",
    "X79n1557_002:0024b10": "事。能云。美則美矣。了則未了。同學呵云。庸流何知。發",
    "X79n1557_002:0024b11": "此狂言。能云。若不信。願以一偈和之。同學相顧而笑。",
    "X79n1557_002:0024b12": "能至深夜。自執燭。倩一童子。於秀偈之側。書一偈云。",
    "X79n1557_002:0024b13": "菩提本無樹。明鏡亦非臺。本來無一物。何處惹塵埃。",
    "X79n1557_002:0024b14": "師知是能作。心已默之。乃謂眾云。此偈亦未見性。深",
    "X79n1557_002:0024b15": "夜潛召能入室。囑之云。吾以無上微妙正法。并所傳",
    "X79n1557_002:0024b16": "袈裟。用付於汝。善自護持。傳付將來。無令斷絕。聽吾",
    "X79n1557_002:0024b17": "偈云。有情來下種。因地果還生。無情既無種。無性亦",
    "X79n1557_002:0024b18": "無生。能跪受衣法云。法既受已。衣付何人。師云。達磨",
    "X79n1557_002:0024b19": "初來。人未之信。故傳衣以明得法之實。今信心已熟。",
    "X79n1557_002:0024b20": "衣乃諍端。止於汝身。不復傳也。師付法後又四載。上",
    "X79n1557_002:0024b21": "元二年。告眾云。吾今事畢。時可行矣。遂安坐而寂。俗",
    "X79n1557_002:0024b22": "壽七十有四。塔于黃梅之東山。",
    "X79n1557_002:0024b23": "六祖惠能大師(凡八)辛州盧氏子。得法之後。晦跡于",
    "X79n1557_002:0024b24": "南海法性寺。偶風颺剎幡。有二僧對論。一云風動。一",
    "X79n1557_002:0024c01": "云幡動。往復曾未契理。師云。不是風動。不是幡動。仁",
    "X79n1557_002:0024c02": "者心動。二僧悚然。",
    "X79n1557_002:0024c03": "雪峯云。祖師龍頭虵尾。好與二十棒。太原孚侍",
    "X79n1557_002:0024c04": "立。不覺咬齒。峯云。我恁麼道。也好與二十棒。",
    "X79n1557_002:0024c05": "巴陵鑒云。祖師道。不是風動。不是幡動。既不是。",
    "X79n1557_002:0024c06": "風幡向甚麼處著。有人與祖師作主。出來與巴",
    "X79n1557_002:0024c07": "陵相見　雪竇云。風動幡動。既是風幡。向甚麼",
    "X79n1557_002:0024c08": "處著。有人與巴陵作主。出來與雪竇相見。",
    "X79n1557_002:0024c09": "保寧勇頌云。蕩蕩一條官驛路。晨昏曾不禁人",
    "X79n1557_002:0024c10": "行。渾家不是不進步。無柰當門荊棘生。",
    "X79n1557_002:0024c11": "示眾云。諸善知識。汝等各各靜心。聽吾說法。汝等諸",
    "X79n1557_002:0024c12": "人。自心是佛。更莫狐疑。外無一物。而能建立。皆是本",
    "X79n1557_002:0024c13": "心。生萬種法。故經云。心生種種法生。心滅種種法滅。",
    "X79n1557_002:0024c14": "若欲成就種智。須達一相三昧。一行三昧。若於一切",
    "X79n1557_002:0024c15": "處。而不住相。彼相中。不生憎愛。亦不取捨。不念利益",
    "X79n1557_002:0024c16": "成壞等事。安閑恬靜。虗融澹薄。此名一相三昧。若於",
    "X79n1557_002:0024c17": "一切處。行住坐臥。純一直心。不動道場。真成淨土。名",
    "X79n1557_002:0024c18": "一行三昧。若人具二三昧。如地有種。能含藏長養。成",
    "X79n1557_002:0024c19": "就其實一相一行。亦復如是。我今說法。猶如時雨。溥",
    "X79n1557_002:0024c20": "潤大地。汝等佛性。譬如種子。遇茲沾洽。悉皆發生。承",
    "X79n1557_002:0024c21": "吾旨者。決獲菩提。依吾行者。定證妙果。",
    "X79n1557_002:0024c22": "示眾云。吾有一物。無頭無尾。無名無字。無背無面。諸",
    "X79n1557_002:0024c23": "人還識麼。時荷澤神會。出云。是諸法之本源。乃神會",
    "X79n1557_002:0024c24": "之佛性。師打一棒云。這饒舌沙彌。我喚作一物尚不",
    "X79n1557_002:0025a01": "中。豈況本源佛性。此子向後。設有把茆盖頭。也只成",
    "X79n1557_002:0025a02": "得箇知解宗徒。",
    "X79n1557_002:0025a03": "法眼云。古人受記人。終是不錯。如今立知解為",
    "X79n1557_002:0025a04": "宗。即荷澤也。",
    "X79n1557_002:0025a05": "唐中宗。遣內侍薛簡詔祖。祖辭疾不赴。簡云。京師禪",
    "X79n1557_002:0025a06": "德皆云。欲得會道。必須坐禪習定。若不因禪定。而得",
    "X79n1557_002:0025a07": "解脫者。未之有也。未審如何。師云。道由心悟。豈在坐",
    "X79n1557_002:0025a08": "也。經云。若見如來。若坐若臥。是行邪道。何故。無所從",
    "X79n1557_002:0025a09": "來。亦無所去。若無生滅。是如來清淨禪。諸法空寂。是",
    "X79n1557_002:0025a10": "如來清淨坐。究竟無證。豈況坐耶。簡云。弟子回京。主",
    "X79n1557_002:0025a11": "上必問。願和尚指示心要。傳奏聖人。及京城道學者。",
    "X79n1557_002:0025a12": "譬如一燈。然百千燈。冥者皆明。明明無盡。師云。道無",
    "X79n1557_002:0025a13": "明暗。明暗是代謝之義。明明無盡。亦是有盡。簡云。明",
    "X79n1557_002:0025a14": "論智慧。暗況煩惱。修道之人。儻不以智慧。照破煩惱。",
    "X79n1557_002:0025a15": "無始生死。憑何出離。師云。若以智慧。照破煩惱者。此",
    "X79n1557_002:0025a16": "是二乘見解。羊鹿等機。上智大根。悉不如是。簡云。如",
    "X79n1557_002:0025a17": "何是大乘見解。師云。明與無明。凡夫見二。智者了達",
    "X79n1557_002:0025a18": "其性無二。無二之性。即是實性。實性者。處凡愚而不",
    "X79n1557_002:0025a19": "減。在賢聖而不增。住煩惱而不亂。居禪定而不寂。不",
    "X79n1557_002:0025a20": "斷不常。不來不去。不在中間。及其內外。不生不滅。性",
    "X79n1557_002:0025a21": "相如如。常住不遷。名之曰道。簡云。師說不生不滅。何",
    "X79n1557_002:0025a22": "異外道。師云。外道所說。不生不滅。將滅止生。以生顯",
    "X79n1557_002:0025a23": "滅。滅猶不滅。生說無生。我說不生不滅者。本自無生。",
    "X79n1557_002:0025a24": "今亦無滅。所以不同外道。欲知心要。但一切善惡。都",
    "X79n1557_002:0025b01": "莫思量。自然得入。清淨心體。湛然常寂。妙用恒沙。簡",
    "X79n1557_002:0025b02": "蒙指教。豁然大悟。禮辭還闕。奏師語。詔賜袈裟絹帛",
    "X79n1557_002:0025b03": "寶鉢。以謝。",
    "X79n1557_002:0025b04": "僧問黃梅意旨。甚麼人得。師云。會佛法人得。僧云。和",
    "X79n1557_002:0025b05": "尚得否。師云。我不得。僧云。和尚為甚麼不得。師云。我",
    "X79n1557_002:0025b06": "不會佛法。",
    "X79n1557_002:0025b07": "師於先天元年。告眾云。吾受忍大師衣法。今為汝說。",
    "X79n1557_002:0025b08": "汝等性根純熟。決定不疑。堪任大事。聽吾偈云。心地",
    "X79n1557_002:0025b09": "含諸種。溥雨悉皆萌。頓悟花情已。菩提果自成。復云。",
    "X79n1557_002:0025b10": "其法無二。其心亦然。其道清淨。亦無諸相。汝等慎勿",
    "X79n1557_002:0025b11": "觀靜。及空其心。此心本淨。無可取捨。各自努力。",
    "X79n1557_002:0025b12": "師於先天二年。七月一日。謂門人云。吾欲歸辛州。汝",
    "X79n1557_002:0025b13": "等速理舟楫。時大眾哀慕。乞師且住。師云。諸佛出現。",
    "X79n1557_002:0025b14": "猶示涅槃。有來必去。理固常然。吾此形骸。歸必有所。",
    "X79n1557_002:0025b15": "眾云。師從此去。早晚却回。師云。葉落歸根。來時無口。",
    "X79n1557_002:0025b16": "法雲秀云。非但來時無口。去時亦無鼻孔。",
    "X79n1557_002:0025b17": "眾復問。師之法眼。何人傳授。師云。有道者得。無心者",
    "X79n1557_002:0025b18": "通。遂歸辛州國恩寺。沐浴跏趺順寂。即其年。八月三",
    "X79n1557_002:0025b19": "日也。俗壽七十六。歸塔于韶州寶林。勑諡大鑑禪師。",
    "X79n1557_002:0025b20": "四祖道信大師旁出法嗣",
    "X79n1557_002:0025b21": "金陵牛頭山法融禪師(凡二)四祖遠觀氣象。躬自尋",
    "X79n1557_002:0025b22": "訪。見師端坐自若。祖問。儞在此。作甚麼。師云。觀心。祖",
    "X79n1557_002:0025b23": "云。觀者何人。心是何物。師不能加答。祖於宴坐石上。",
    "X79n1557_002:0025b24": "書一佛字。師悚然。不敢坐。祖問。只這裏。別有住處。師",
    "X79n1557_002:0025c01": "云。後有小菴子。遂引祖至菴前。唯有虎狼異獸。祖以",
    "X79n1557_002:0025c02": "手指。作怕勢。師云。猶有這箇在。祖云。這箇是甚麼。師",
    "X79n1557_002:0025c03": "於言下有省。乃稽首。請說真要。祖云。夫百千法門。同",
    "X79n1557_002:0025c04": "歸方寸。河沙妙德。總在心源。一切戒門定門慧門。神",
    "X79n1557_002:0025c05": "通變化。悉自具足。不離汝心。一切煩惱業障。本來空",
    "X79n1557_002:0025c06": "寂。一切因果。皆如夢幻。無三界可出。無菩提可求。人",
    "X79n1557_002:0025c07": "與非人。性相平等。大道虗曠。絕思絕慮。如是之法。今",
    "X79n1557_002:0025c08": "汝已得。更無少欠。與佛何殊。更無別法。汝但任心自",
    "X79n1557_002:0025c09": "在。莫作觀行。亦莫澄心。莫起貪嗔。莫懷愁慮。蕩蕩無",
    "X79n1557_002:0025c10": "礙。任意縱橫。不作諸善。不作諸惡。行住坐臥。觸目遇",
    "X79n1557_002:0025c11": "緣。總是佛之妙用。快樂無憂。故名為佛。師云。心既具",
    "X79n1557_002:0025c12": "足。何者是佛。何者是心。祖云。非心不問佛。問佛非不",
    "X79n1557_002:0025c13": "心。師云。既不作觀行。於境起時。如何對治。祖云。境緣",
    "X79n1557_002:0025c14": "無好醜。好醜起於心。心若不強名。妄情從何起。妄情",
    "X79n1557_002:0025c15": "既不起。真心任徧知。汝但隨心自在。無復對治。即名",
    "X79n1557_002:0025c16": "常住法身。無有變異。吾授璨大師頓教法門。今付於",
    "X79n1557_002:0025c17": "汝。後有五人。紹汝玄化。",
    "X79n1557_002:0025c18": "邑宰蕭元善問。恰恰用心時。若為安穩好。師云。恰恰",
    "X79n1557_002:0025c19": "用心時。恰恰無心用。曲談名相勞。直說無煩重。無心",
    "X79n1557_002:0025c20": "恰恰用。常用恰恰無。欲識無心處。不與有心殊。",
    "X79n1557_002:0025c21": "牛頭第二世",
    "X79n1557_002:0025c22": "金陵牛頭山法融禪師法嗣",
    "X79n1557_002:0025c23": "金陵牛頭智巖禪師(凡一)曲阿華氏子。初為隋郎將。",
    "X79n1557_002:0025c24": "累有戰功。後乞出家。入舒州皖公山。從寶月禪師。為",
    "X79n1557_002:0026a01": "弟子。甞在谷中入定。山水瀑漲。師怡然不動。其水自",
    "X79n1557_002:0026a02": "退。有昔同軍者二人。訪師。既相見。謂師云。郎將狂邪。",
    "X79n1557_002:0026a03": "何為住此。師云。我狂欲惺。君狂正發。嗜色淫聲。貪榮",
    "X79n1557_002:0026a04": "冒寵。流轉生死。何由自出。二人感悟而去。師後謁融",
    "X79n1557_002:0026a05": "禪師。發明大事。融謂師云。吾授信大師真訣。所得俱",
    "X79n1557_002:0026a06": "忘。設有一法。過於涅槃。吾說亦如夢幻。夫一塵飛而",
    "X79n1557_002:0026a07": "翳天。一芥墮而覆地。汝今已過此見。吾復何云。",
    "X79n1557_002:0026a08": "牛頭三世四世無機緣。",
    "X79n1557_002:0026a09": "牛頭第五世",
    "X79n1557_002:0026a10": "金陵牛頭法威禪師法嗣",
    "X79n1557_002:0026a11": "潤州鶴林玄素禪師(凡一)本郡延陵馬氏子。有僧敲",
    "X79n1557_002:0026a12": "門。師云。誰。僧云。是僧。師云。莫道是僧。佛來也不著。僧",
    "X79n1557_002:0026a13": "云。為甚麼不著。師云。無棲泊處。",
    "X79n1557_002:0026a14": "鼓山永云。鶴林只解把定封疆。不能隨高就下。",
    "X79n1557_002:0026a15": "山僧即不然。方丈門八字打開了也。僧來佛來。",
    "X79n1557_002:0026a16": "了無罣礙。何故如此。家無小使。不成君子。",
    "X79n1557_002:0026a17": "宣州安國玄挺禪師(凡二)初參五祖忍禪師。侍立次。",
    "X79n1557_002:0026a18": "有講華嚴僧。問五祖。真性緣起。其義云何。祖默然。師",
    "X79n1557_002:0026a19": "遽云。大德正興一念問時。是真性緣起。其僧。言下大",
    "X79n1557_002:0026a20": "悟。",
    "X79n1557_002:0026a21": "妙喜云。未興一念問時。不可無緣起也。時有僧",
    "X79n1557_002:0026a22": "云。未興一念問時。喚甚麼。作緣起。妙喜云。我也",
    "X79n1557_002:0026a23": "只要儞恁麼道。",
    "X79n1557_002:0026a24": "僧問。南宗自何而立。師云。正宗無南北。",
    "X79n1557_002:0026b01": "舒州天柱山崇慧禪師(凡二)彭州陳氏子。僧問。達磨",
    "X79n1557_002:0026b02": "未來此土。還有佛法也無。師云。未來即且致。即今事",
    "X79n1557_002:0026b03": "作麼生。云某甲不會。乞師指示。師云。萬古長空。一朝",
    "X79n1557_002:0026b04": "風月。又云會麼。云不會。師云。自己分上作麼生。干他",
    "X79n1557_002:0026b05": "達磨來與未來作麼生。他家大似賣卜漢相似。見汝",
    "X79n1557_002:0026b06": "不會。為汝錐破卦文。纔生吉凶。盡在汝分上。一切自",
    "X79n1557_002:0026b07": "看。時有僧問。如何是解卜底人。師云。汝纔出門時。便",
    "X79n1557_002:0026b08": "不中也。",
    "X79n1557_002:0026b09": "僧問。如何是天柱家風。師云。時有白雲來閉戶。更無",
    "X79n1557_002:0026b10": "風月四山流。問宗門中事。請師舉唱。師云。石牛長吼",
    "X79n1557_002:0026b11": "真空外。木馬嘶時月隱山。",
    "X79n1557_002:0026b12": "金陵牛頭第六世",
    "X79n1557_002:0026b13": "金陵牛頭慧忠禪師法嗣",
    "X79n1557_002:0026b14": "天台佛窟岩惟則禪師(凡二)京兆孫氏子。示眾云。天",
    "X79n1557_002:0026b15": "地無物也。我無物也。然未甞無物。斯則聖人如影。百",
    "X79n1557_002:0026b16": "年如夢。孰為生死哉。至人以是獨照。能為萬物之主。",
    "X79n1557_002:0026b17": "吾知之矣。汝知之乎。",
    "X79n1557_002:0026b18": "僧問。如是那羅延箭。師云。中的也。",
    "X79n1557_002:0026b19": "潤州鶴林玄素禪師法嗣",
    "X79n1557_002:0026b20": "杭州徑山道欽禪師(凡五)蘇州崑山朱氏子。唐代宗",
    "X79n1557_002:0026b21": "詔師。至闕下。親加禮敬。一日師在大內。見帝來。乃起",
    "X79n1557_002:0026b22": "立。帝云。師何以起。師云。檀越。何得向四威儀中。見貧",
    "X79n1557_002:0026b23": "道也。",
    "X79n1557_002:0026b24": "馬大師。令人送書到。師開緘。見一圓相。索筆。就圓相",
    "X79n1557_002:0026c01": "中。著一點。却封回。",
    "X79n1557_002:0026c02": "後。忠國師聞云。欽師猶被馬祖惑。",
    "X79n1557_002:0026c03": "雪竇云。徑山被惑。且置。若呈似忠國師。別作箇",
    "X79n1557_002:0026c04": "甚麼伎倆。免被惑去。有老宿云。當時坐却便休。",
    "X79n1557_002:0026c05": "又有道。但與劃破。若恁麼。只是不識羞。敢謂天",
    "X79n1557_002:0026c06": "下老師。各具金剛眼睛。廣作神通變化。還免得",
    "X79n1557_002:0026c07": "麼。雪竇見處。也要諸方共知。只這馬師畫出。早",
    "X79n1557_002:0026c08": "自惑了也。",
    "X79n1557_002:0026c09": "馬大師。令智藏問。十二時中。以何為境。師云。待汝回",
    "X79n1557_002:0026c10": "去時有信。藏云。只今便回去。師云。傳語馬大師。却須",
    "X79n1557_002:0026c11": "問取曹谿。",
    "X79n1557_002:0026c12": "崔趙公問。弟子今欲出家。得否。師云。出家乃大丈夫",
    "X79n1557_002:0026c13": "事。非將相之所能為。公於是有省。",
    "X79n1557_002:0026c14": "僧問。如何是道。師云。山上有鯉魚。水裏有蓬塵。問如",
    "X79n1557_002:0026c15": "何是祖師西來意。師云。汝問不當。云如何得當去。師",
    "X79n1557_002:0026c16": "云。待吾滅後。向汝道。",
    "X79n1557_002:0026c17": "金陵牛頭第七世",
    "X79n1557_002:0026c18": "天台佛窟岩惟則禪師法嗣",
    "X79n1557_002:0026c19": "天台雲居　智禪師(凡一)有僧繼宗問。見性成佛。其",
    "X79n1557_002:0026c20": "義云何。師云。清淨之性。本來湛然。無有動搖。不屬有",
    "X79n1557_002:0026c21": "無淨穢。長短取捨。體自翛然。如是明見。乃名見性。性",
    "X79n1557_002:0026c22": "即佛。佛即性。故云見性成佛。僧云。性既清淨。不屬有",
    "X79n1557_002:0026c23": "無。因何有見。師云。見無所見。僧云。既無所見。何更有",
    "X79n1557_002:0026c24": "見。師云。見處亦無。僧云。如是見時。是誰之見。師云。無",
    "X79n1557_002:0027a01": "有能見者。僧云。究竟其理如何。師云。汝知否。妄計為",
    "X79n1557_002:0027a02": "有。即有能所。乃得名迷。隨見生解。便墮生死。明見之",
    "X79n1557_002:0027a03": "人。即不然。終日見而未甞見。求其見處。體相不可得。",
    "X79n1557_002:0027a04": "能所俱絕。名為見性。僧云。此性徧一切處否。師云。無",
    "X79n1557_002:0027a05": "處不徧。僧云。凡夫具否。師云。尚言無處不徧。豈有凡",
    "X79n1557_002:0027a06": "夫而不具乎。僧云。因何諸佛菩薩。不被所拘。凡夫獨",
    "X79n1557_002:0027a07": "縈於苦。何曾得徧。師云。凡夫於染淨性中。計有能所。",
    "X79n1557_002:0027a08": "即墮生死。諸佛大士。善知清淨性中。不屬有無。即能",
    "X79n1557_002:0027a09": "所不立。僧云。若如是說。即有能了不了人。師云。了尚",
    "X79n1557_002:0027a10": "不可得。豈有能了人乎。僧云。至理如何。師云。我以要",
    "X79n1557_002:0027a11": "言之。汝即應念。清淨性中。無有凡聖。亦無了不了人。",
    "X79n1557_002:0027a12": "凡之與聖。二俱是名。若隨名生解。即墮生死。若知假",
    "X79n1557_002:0027a13": "名不實。即無有當名者。又云。此是極究竟處。若云我",
    "X79n1557_002:0027a14": "能了。彼不能了。即是大病。見有淨穢凡聖。亦是大病。",
    "X79n1557_002:0027a15": "作無凡聖解。又屬撥無因果。見有清淨性可棲止。亦",
    "X79n1557_002:0027a16": "是大病。作不棲止解。亦是大病。然清淨性中。雖無動",
    "X79n1557_002:0027a17": "搖。具不壞方便應用及興慈運悲。如是興運之處。即",
    "X79n1557_002:0027a18": "全清淨之性。可謂見性成佛矣。繼宗得聞是語。踊躍",
    "X79n1557_002:0027a19": "作禮而謝。",
    "X79n1557_002:0027a20": "杭州徑山道欽禪師法嗣",
    "X79n1557_002:0027a21": "杭州鵲巢道林禪師(凡三)福州福清。翁氏子。卜居錢",
    "X79n1557_002:0027a22": "增西湖。有宮使會通者。因韜光禪師。勉令謁師。通云。",
    "X79n1557_002:0027a23": "弟子素持齋戒。不願為官。志慕出家。願和尚。受與僧",
    "X79n1557_002:0027a24": "相。師云。今時為僧。鮮能精苦。行多浮濫。通云。本淨非",
    "X79n1557_002:0027b01": "琢磨。元明不隨照。師云。汝若了淨智妙圓。體自空寂。",
    "X79n1557_002:0027b02": "即真出家。何假外求。汝當為在家菩薩。施戒俱修。如",
    "X79n1557_002:0027b03": "謝靈運之儔也。通云。然雖如此。於事何益。儻垂攝受。",
    "X79n1557_002:0027b04": "誓遵師教。師遂與剃度。",
    "X79n1557_002:0027b05": "會通一日取辭。師問。汝欲何往。通云。某甲為佛法出",
    "X79n1557_002:0027b06": "家。和尚不垂慈誨。往諸方。學佛法去。師云。若是佛法。",
    "X79n1557_002:0027b07": "老僧此間。亦有少許。通云。如何是和尚此間佛法。師",
    "X79n1557_002:0027b08": "於身上。拈起布毛。吹之。通於是有省。",
    "X79n1557_002:0027b09": "大溈秀云。可惜這僧。認地口頭聲色。殊不知。自",
    "X79n1557_002:0027b10": "己光明。盖天盖地。",
    "X79n1557_002:0027b11": "妙喜云。大溈恁麼批判。也未夢見鳥窠在。",
    "X79n1557_002:0027b12": "白侍郎居易。守杭。謁師問云。禪師住處甚危嶮。師云。",
    "X79n1557_002:0027b13": "太守危嶮尤甚。白云。弟子。位鎮江山。何危嶮之有。師",
    "X79n1557_002:0027b14": "云。薪火交煎。性識不停。得非嶮乎。又問。如何是佛法",
    "X79n1557_002:0027b15": "大意。師云。諸惡莫作。眾善奉行。白云。三歲孩兒。也解",
    "X79n1557_002:0027b16": "恁麼道。師云。三藏孩兒雖道得。八十老人行不得。白",
    "X79n1557_002:0027b17": "遂作禮而謝。",
    "X79n1557_002:0027b19": "聯燈會要卷第二"
}