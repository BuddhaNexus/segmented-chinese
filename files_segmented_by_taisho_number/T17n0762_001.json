{
    "T17n0762_001:0650b18": "No. 762 [No. 763]",
    "T17n0762_001:0650b19": "佛說決定義經",
    "T17n0762_001:0650b21": "西天譯經三藏朝奉大夫試光祿卿",
    "T17n0762_001:0650b22": "明教大師臣法賢奉　詔譯",
    "T17n0762_001:0650b23": "如是我聞：一時佛在舍衛國，祇樹給孤獨園，",
    "T17n0762_001:0650b24": "與大苾芻眾，千二百五十人俱。",
    "T17n0762_001:0650b25": "爾時世尊告諸苾芻：「我今為汝，宣說甚深決",
    "T17n0762_001:0650b26": "定正義（初善中善後善，其義深遠、純一無雜，",
    "T17n0762_001:0650b27": "具足、清白、梵行之相），汝等諦聽，善思念之！」時",
    "T17n0762_001:0650b28": "諸苾芻白佛言：「善哉世尊！何等名為決定正",
    "T17n0762_001:0650b29": "義？我等樂聞，惟願世尊為我解說。」",
    "T17n0762_001:0650c01": "爾時佛告諸苾芻言：「決定義者，所謂：五蘊、五",
    "T17n0762_001:0650c02": "取蘊、十八界、十二處、十二緣生、四聖諦、二",
    "T17n0762_001:0650c03": "十二根、如來十力、四無所畏、四禪定、四無色",
    "T17n0762_001:0650c04": "定、四無量行、四無礙智、四三摩地想、四念",
    "T17n0762_001:0650c05": "處、四正斷、四神足、五根、五力、七覺支、八正",
    "T17n0762_001:0650c06": "道。如是等法，是名決定正義。「五蘊者，謂：色蘊、",
    "T17n0762_001:0650c07": "受蘊、想蘊、行蘊、識蘊。此等名為五蘊。「五取蘊",
    "T17n0762_001:0650c08": "者，謂：色取蘊、受取蘊、想取蘊、行取蘊、識取蘊。",
    "T17n0762_001:0650c09": "此等名為五取蘊。「十八界者，謂：眼界、色界、眼",
    "T17n0762_001:0650c10": "識界；耳界、聲界、耳識界；鼻界、香界、鼻識界；",
    "T17n0762_001:0650c11": "舌界、味界、舌識界；身界、觸界、身識界；意界、法",
    "T17n0762_001:0650c12": "界、意識界。此等名為十八界。「十二處者，謂：",
    "T17n0762_001:0650c13": "內眼處、外色處；內耳處、外聲處；內鼻處、外香",
    "T17n0762_001:0650c14": "處；內舌處、外味處；內身處、外觸處；內意處、",
    "T17n0762_001:0650c15": "外法處。此等名為十二處。「十二緣生者，謂：",
    "T17n0762_001:0650c16": "無明緣行；行緣識；識緣名色；名色緣六處；六",
    "T17n0762_001:0650c17": "處緣觸；觸緣受；受緣愛；愛緣取；取緣有；有",
    "T17n0762_001:0650c18": "緣生；生緣老、死、憂悲、苦惱，如是即一大苦蘊",
    "T17n0762_001:0650c19": "集。由此緣故，即有蘊法，若無緣故，蘊法即滅。",
    "T17n0762_001:0650c20": "所謂：無明滅即行滅；行滅即識滅；識滅即名",
    "T17n0762_001:0650c21": "色滅；名色滅即六處滅；六處滅即觸滅；觸滅",
    "T17n0762_001:0650c22": "即受滅；受滅即愛滅；愛滅即取滅；取滅即有",
    "T17n0762_001:0650c23": "滅；有滅即生滅；生滅即老、死、憂悲、苦惱滅，",
    "T17n0762_001:0650c24": "如是則一大苦蘊滅。「此等諸法，無明為緣乃",
    "T17n0762_001:0650c25": "有生滅。為緣者何？所謂先際不了、後際不",
    "T17n0762_001:0650c26": "了、中際不了；內法不了、外法不了、內外法俱",
    "T17n0762_001:0650c27": "不了；善業不了、不善業不了、善不善業俱不",
    "T17n0762_001:0650c28": "了；因不了、果不了、因果俱不了；已生緣法不",
    "T17n0762_001:0650c29": "了、未生緣法不了、現生緣法不了；於佛不",
    "T17n0762_001:0651a01": "了、於法不了、於僧不了；苦法不了、集法不",
    "T17n0762_001:0651a02": "了、滅法不了、道法不了；善法不了、不善法不",
    "T17n0762_001:0651a03": "了；罪法不了、福法不了；可行法不了、不可行",
    "T17n0762_001:0651a04": "法不了；高下法不了；有為無為法不了。如",
    "T17n0762_001:0651a05": "是不了，不能於黑白法等起無相智。「由此無",
    "T17n0762_001:0651a06": "明不能覺了，而為過失，乃至障如實智，不能",
    "T17n0762_001:0651a07": "證得寂靜涅盤。謂此無明，體性迷闇純一癡",
    "T17n0762_001:0651a08": "法，猶如盲者唯行闇道，集諸塵垢損減智",
    "T17n0762_001:0651a09": "慧，於諸障法不能出離。而此無明與明為",
    "T17n0762_001:0651a10": "障，無明為苦痛、無明為毒器、無明為繩縛、無",
    "T17n0762_001:0651a11": "明為毒根、無明為毒樹、無明為根本煩惱、",
    "T17n0762_001:0651a12": "無明為隨煩惱本、無明是顛倒處、無明為黑",
    "T17n0762_001:0651a13": "闇室、無明是癡闇。如是等義，名為無明。",
    "T17n0762_001:0651a14": "「由此為緣，行法得起。行法者，行有三種。謂：身",
    "T17n0762_001:0651a15": "行、語行、意行。身行者，謂：出入息依止於身、繫",
    "T17n0762_001:0651a16": "屬於身，由依身故，而出入息，得名身行。語行",
    "T17n0762_001:0651a17": "者，謂：論難分別，即此分別論難言辭，故名語",
    "T17n0762_001:0651a18": "行。意行者，謂：貪、瞋、癡心所法等，依止於心、",
    "T17n0762_001:0651a19": "繫屬於心。由依心故，得名意行。「復有三行。何",
    "T17n0762_001:0651a20": "等為三？謂：福行、罪行、不動行。是名三行。「由",
    "T17n0762_001:0651a21": "行為緣，識法得起。識法者，識有六種，謂：眼識、",
    "T17n0762_001:0651a22": "耳識、鼻識、舌識、身識、意識，此名六識。「由識為",
    "T17n0762_001:0651a23": "緣，名色得起。名色者，謂：色蘊、受蘊、想蘊、行",
    "T17n0762_001:0651a24": "蘊、識蘊。色者，謂：內五塵，皆四大所成。四大",
    "T17n0762_001:0651a25": "者，謂：地、水、火、風。地體堅重，水性流潤，溫煖為",
    "T17n0762_001:0651a26": "火，動轉名風。如是四大所成五塵，名為色蘊。",
    "T17n0762_001:0651a27": "而此蘊法，四蘊名名，一蘊名色，如是五蘊，名",
    "T17n0762_001:0651a28": "為名色。「名色為緣六處得起。六處者，謂內六",
    "T17n0762_001:0651a29": "處：眼處、耳處、鼻處、舌處、身處、意處。此名六處。",
    "T17n0762_001:0651b01": "「六處為緣，觸法得起。觸有六種，謂：眼觸、耳觸、",
    "T17n0762_001:0651b02": "鼻觸、舌觸、身觸、意觸。此等名觸。「由觸為緣，受",
    "T17n0762_001:0651b03": "法得起。受有三種，謂：苦受、樂受、捨受。如是",
    "T17n0762_001:0651b04": "眼觸緣此三受，乃至意觸亦復如是！此名為",
    "T17n0762_001:0651b05": "受。「由受為緣，愛法得起。愛有六種。謂：眼觀色、",
    "T17n0762_001:0651b06": "耳聽聲、鼻嗅香、舌了味、身覺觸、意分別法。由",
    "T17n0762_001:0651b07": "貪六法，得名為愛。「由愛為緣，取法得起。取有",
    "T17n0762_001:0651b08": "四種，謂：欲取、見取、戒禁取、我語取。由愛增故，",
    "T17n0762_001:0651b09": "得名為取。「由取為緣，有法得起。有法有三：欲",
    "T17n0762_001:0651b10": "有、色有、無色有。「欲有者，謂：十惡趣及人、天。",
    "T17n0762_001:0651b11": "「十惡趣者，謂八地獄。一、等活。二、黑繩。三、眾",
    "T17n0762_001:0651b12": "合。四、號叫。五、大號叫。六、炎熱。七、極炎熱。八、",
    "T17n0762_001:0651b13": "無間。九、傍生趣。十、餓鬼趣。如是十種，名為惡",
    "T17n0762_001:0651b14": "趣。「人趣者，謂四大洲：南贍部洲、東勝身洲、",
    "T17n0762_001:0651b15": "西牛貨洲、北俱盧洲。南贍部洲，其量縱廣七",
    "T17n0762_001:0651b16": "千由旬，此洲之相，北闊南狹，猶如車形。東勝",
    "T17n0762_001:0651b17": "身洲，其量縱廣八千由旬，彼洲之相，猶如",
    "T17n0762_001:0651b18": "半月。西牛貨洲，其量縱廣九千由旬，彼洲",
    "T17n0762_001:0651b19": "之相，猶如圓月。北俱盧洲，其量縱廣十千由",
    "T17n0762_001:0651b20": "旬，彼洲之相，四方徑直，猶如池沼。如是四",
    "T17n0762_001:0651b21": "洲，名為人趣。「天趣者：欲界六天。謂：四王天、",
    "T17n0762_001:0651b22": "忉利天、夜摩天、兜率天、化樂天、他化自在",
    "T17n0762_001:0651b23": "天，如是名為欲界六天。此等諸趣，名為欲有。",
    "T17n0762_001:0651b24": "「色有者，有十八天。謂：梵眾天、梵輔天、大梵",
    "T17n0762_001:0651b25": "天、光天、無量光天、光音天、淨天、無量淨天、",
    "T17n0762_001:0651b26": "遍淨天、無雲天、福生天、廣果天、無想天、無",
    "T17n0762_001:0651b27": "煩天、無熱天、善現天、善見天、色究竟天。此",
    "T17n0762_001:0651b28": "等諸天、名為色有。「無色有者，有四種天。謂：空",
    "T17n0762_001:0651b29": "無邊處天、識無邊處天、無所有處天、非想非",
    "T17n0762_001:0651c01": "非想處天。此等諸天，名無色有。如是三有，得",
    "T17n0762_001:0651c02": "名為有。「由有為緣，生法得起。生者，謂諸有情",
    "T17n0762_001:0651c03": "捨此蘊已，隨業果報，復於界趣，蘊相出現，故",
    "T17n0762_001:0651c04": "名為生。「由生為緣，老、死得有。老者，謂諸有情",
    "T17n0762_001:0651c05": "蘊法果熟，心識迷亂，多所忘失，髮白面皺，身",
    "T17n0762_001:0651c06": "力羸弱，舉動策杖，喘息呻吟，漸漸力微，諸根",
    "T17n0762_001:0651c07": "衰朽，是名為老。復何名死？謂諸有情隨能招",
    "T17n0762_001:0651c08": "業，壽量終盡，識捨執受，命根謝滅，諸蘊離",
    "T17n0762_001:0651c09": "散，是名為死。謂：老無定相，附死立支，二法合",
    "T17n0762_001:0651c10": "一，故名老死。如是名為十二緣法。「復何名",
    "T17n0762_001:0651c11": "為四聖諦法？謂：苦諦、集諦、滅諦、道諦。苦諦者：",
    "T17n0762_001:0651c12": "生苦、老苦、病苦、死苦、愛別離苦、怨憎會苦、",
    "T17n0762_001:0651c13": "求不得苦、五盛陰苦。如是等苦，名為苦諦。集",
    "T17n0762_001:0651c14": "諦者，謂貪愛法。由此貪愛，而生耽著，以耽著",
    "T17n0762_001:0651c15": "故，發業潤生，招集為因，是名集諦。滅諦者，",
    "T17n0762_001:0651c16": "謂貪愛法及餘煩惱，悉皆斷盡，證寂滅理，",
    "T17n0762_001:0651c17": "是名滅諦。道諦者，即八正道。謂：正見、正思",
    "T17n0762_001:0651c18": "惟、正語、正業、正命、正精進、正念、正定。此八正",
    "T17n0762_001:0651c19": "道，名為道諦。如是四諦，聖智可觀，名四聖",
    "T17n0762_001:0651c20": "諦。",
    "T17n0762_001:0651c21": "「又復何名二十二根？謂：眼根、耳根、鼻根、舌根、",
    "T17n0762_001:0651c22": "身根、男根、女根、命根、意根、樂受根、苦受根、",
    "T17n0762_001:0651c23": "喜受根、憂受根、捨受根、信根、進根、念根、定根、",
    "T17n0762_001:0651c24": "慧根、未知當知根、已知根、具知根。如是名",
    "T17n0762_001:0651c25": "為二十二根。",
    "T17n0762_001:0651c26": "「復何名為十力？謂如來智，於諸有情處非處",
    "T17n0762_001:0651c27": "法，如實了知。是名如來第一處非處智力。",
    "T17n0762_001:0651c28": "「如來復於過去、現在、未來世中，所有眾生諸",
    "T17n0762_001:0651c29": "業行法，處處所生因緣果報，佛以智力，悉皆",
    "T17n0762_001:0652a01": "了知。是名如來第二業報智力。",
    "T17n0762_001:0652a02": "「如來復於諸禪定法、解脫、三摩地、三摩鉢底，",
    "T17n0762_001:0652a03": "盡諸漏法，佛以智力，如實了知。是名如來第",
    "T17n0762_001:0652a04": "三定力。",
    "T17n0762_001:0652a05": "「如來復於諸眾生類，根性勝劣種種差別，佛",
    "T17n0762_001:0652a06": "以智力，如實了知。是名如來第四根勝劣智",
    "T17n0762_001:0652a07": "力。「如來復於諸眾生類，所有信解種種不同，",
    "T17n0762_001:0652a08": "佛以智力，如實了知。是名如來第五信解智",
    "T17n0762_001:0652a09": "力。",
    "T17n0762_001:0652a10": "「如來復於諸眾生類，所有種種界趣差別，佛",
    "T17n0762_001:0652a11": "以智力，如實了知，是名如來第六界趣智力。",
    "T17n0762_001:0652a12": "「如來復於諸眾生類所有樂欲，佛以智力，如",
    "T17n0762_001:0652a13": "實了知。是名如來第七樂欲智力。",
    "T17n0762_001:0652a14": "「如來復於過去無量無數世中，所有眾生種種",
    "T17n0762_001:0652a15": "之事，謂：一生十生、百生千生、及百千生，乃至",
    "T17n0762_001:0652a16": "無數百千萬生。如是無數成劫、壞劫，其中",
    "T17n0762_001:0652a17": "眾生，死此生彼、死彼生此，乃至族姓、貴賤、名",
    "T17n0762_001:0652a18": "字、飲食苦樂、壽量長短，具如是相、如是因",
    "T17n0762_001:0652a19": "緣。如是過去無量世中種種之事，佛以智力，",
    "T17n0762_001:0652a20": "悉能了知。是名如來第八宿命智力。",
    "T17n0762_001:0652a21": "「如來復以清淨天眼，觀見眾生貴賤上下、好",
    "T17n0762_001:0652a22": "醜生滅，或生善道、或墮惡趣。而彼眾生所作",
    "T17n0762_001:0652a23": "行業，謂：身不善業，作諸邪行；口不善業，毀謗",
    "T17n0762_001:0652a24": "賢聖；意不善業，起於邪見。由是因緣，命終之",
    "T17n0762_001:0652a25": "後，墮惡趣中。又復眾生，身作善業，不行邪",
    "T17n0762_001:0652a26": "行；口作善業，不謗賢聖；意作善業，起於正",
    "T17n0762_001:0652a27": "見。由是因緣，命終之後，生人天界。如是等",
    "T17n0762_001:0652a28": "事，如來天眼，悉能觀見。是名如來第九天眼",
    "T17n0762_001:0652a29": "智力。",
    "T17n0762_001:0652b01": "「又復如來知彼眾生諸漏已盡，證無漏解脫、",
    "T17n0762_001:0652b02": "智慧解脫，以自通力，證如是法，我生已盡，梵",
    "T17n0762_001:0652b03": "行已立，所作已辦，不受後有。如是之法，佛以",
    "T17n0762_001:0652b04": "智力，悉能了知。是名如來第十漏盡智力。如",
    "T17n0762_001:0652b05": "是十力，如來、應供、正等正覺，由十力故，於大",
    "T17n0762_001:0652b06": "眾中，作師子吼，轉大法輪。",
    "T17n0762_001:0652b07": "「復何名為四無所畏？謂如來、應供、正等正覺，",
    "T17n0762_001:0652b08": "於大眾中，唱如是言：『我以自智，乘如實道，來",
    "T17n0762_001:0652b09": "成正覺，作師子吼，轉妙法輪，無有沙門、婆羅",
    "T17n0762_001:0652b10": "門、天、人、魔、梵而能等者。』是名如來一切智無",
    "T17n0762_001:0652b11": "畏。「如來已得安樂寂靜無上勝處功德果法，",
    "T17n0762_001:0652b12": "諸漏已盡，種習俱亡，是名如來漏盡無畏。",
    "T17n0762_001:0652b13": "「如來復為諸聲聞眾，開示苦道，說離煩惱盡",
    "T17n0762_001:0652b14": "苦邊際。是名如來出苦道無畏。",
    "T17n0762_001:0652b15": "「如來復為諸聲聞，說所有障法，令彼出離。是",
    "T17n0762_001:0652b16": "名如來障道無畏。如是名為四無畏法。",
    "T17n0762_001:0652b17": "「又復何名為四禪定？謂：離諸欲及諸染法，斷",
    "T17n0762_001:0652b18": "除疑惑分別之想。是名第一離生喜樂定。",
    "T17n0762_001:0652b19": "「復次離欲斷除分別想已，當於外法悉皆泯",
    "T17n0762_001:0652b20": "絕，內復寂定，攝內外法，悉皆歸一。是名第二",
    "T17n0762_001:0652b21": "定生喜樂定。",
    "T17n0762_001:0652b22": "「復次捨於喜樂思念之想，於身喜樂而無所",
    "T17n0762_001:0652b23": "受。是名第三離喜妙樂定。",
    "T17n0762_001:0652b24": "「復次捨苦樂法，無憂喜想，諸法清淨。是名第",
    "T17n0762_001:0652b25": "四捨念清淨定。如是名為四禪定法。",
    "T17n0762_001:0652b26": "「復何名為四無色定？謂：修彼定，厭下色相，忻",
    "T17n0762_001:0652b27": "上無色，由無色故，唯有虛空，乃觀虛空無有",
    "T17n0762_001:0652b28": "邊際。作如是想，是故名為空無邊處定。",
    "T17n0762_001:0652b29": "「復次離彼所緣空無邊處已，復想能緣識亦",
    "T17n0762_001:0652c01": "無邊，是故名為識無邊處定。",
    "T17n0762_001:0652c02": "「復次離彼能緣識已，當復想於能緣所緣俱",
    "T17n0762_001:0652c03": "無所有，是故名為無所有處定。",
    "T17n0762_001:0652c04": "「復次離彼無所有已，當復想於無彼麁想，不",
    "T17n0762_001:0652c05": "無細想，是故名為非想非非想定。如是名為",
    "T17n0762_001:0652c06": "四無色定。",
    "T17n0762_001:0652c07": "「復何名為四無量行？謂：慈無量、悲無量、喜無",
    "T17n0762_001:0652c08": "量、捨無量。若有苾芻具大慈心，於諸有情，無",
    "T17n0762_001:0652c09": "怨無親，等能與樂。如是常行慈無量心，是故",
    "T17n0762_001:0652c10": "名為慈無量行。",
    "T17n0762_001:0652c11": "「若有苾芻具大悲心，於諸有情，無怨無親，等",
    "T17n0762_001:0652c12": "能拔苦，如是常行悲無量心，是故名為悲無",
    "T17n0762_001:0652c13": "量行。",
    "T17n0762_001:0652c14": "「若有苾芻具大喜心，於諸有情，無怨無親，",
    "T17n0762_001:0652c15": "等施歡喜，如是常行喜無量心，是故名為喜",
    "T17n0762_001:0652c16": "無量行。",
    "T17n0762_001:0652c17": "「若有苾芻，於諸有情，無怨無親，平等安住如",
    "T17n0762_001:0652c18": "是常行，是故名為捨無量行。如是名為四無",
    "T17n0762_001:0652c19": "量行。",
    "T17n0762_001:0652c20": "「復何名為四無礙智？謂：辭無礙智、辯才無礙",
    "T17n0762_001:0652c21": "智、法無礙智、義無礙智。辭無礙者，緣聲為",
    "T17n0762_001:0652c22": "境，於諸音聲，言辭無礙。故名辭無礙智。辯才",
    "T17n0762_001:0652c23": "無礙者，謂：四辯七辯，凡有論難，迅捷無滯，是",
    "T17n0762_001:0652c24": "故名為辯才無礙智。法無礙者：緣名句文，隨",
    "T17n0762_001:0652c25": "何教法，無所不通。是故名為法無礙智。義無",
    "T17n0762_001:0652c26": "礙者，緣義為境，隨所詮義，無所不曉。是故名",
    "T17n0762_001:0652c27": "為義無礙智。如是名為四無礙智。",
    "T17n0762_001:0652c28": "「復何名為四三摩地想？若有苾芻作如是觀：",
    "T17n0762_001:0652c29": "我今此身，從頂至足，所有髮、毛、爪、齒、皮肉、筋",
    "T17n0762_001:0653a01": "骨，如是種種不淨之物，所共合成。譬如倉廩",
    "T17n0762_001:0653a02": "廣積糧斛，人入其中，善能分別，是米是麥。如",
    "T17n0762_001:0653a03": "是積聚，名為倉廩。苾芻觀想於自身中，亦復",
    "T17n0762_001:0653a04": "如是！作此觀者，即得斷除貪欲之法，是名第",
    "T17n0762_001:0653a05": "一三摩地想。",
    "T17n0762_001:0653a06": "「又復苾芻觀想身已，於三摩地，得輕安味。復",
    "T17n0762_001:0653a07": "作是觀：此三摩地所得樂味，亦無有想，譬如",
    "T17n0762_001:0653a08": "蓮華從水而生，彼無有想，我從水生而有清",
    "T17n0762_001:0653a09": "涼。苾芻觀想，亦復如是！能觀想者，即得見法",
    "T17n0762_001:0653a10": "輕安樂味，是名第二三摩地想。",
    "T17n0762_001:0653a11": "「又復苾芻！於三摩地，作於明想：觀察如日",
    "T17n0762_001:0653a12": "無餘闇冥。如是觀察，相續不斷，晝夜明闇，",
    "T17n0762_001:0653a13": "皆無有異，作是明想，清淨無雜。譬如秋時雲",
    "T17n0762_001:0653a14": "翳陰闇日光不現，若明眼人，觀想日光，清",
    "T17n0762_001:0653a15": "淨無雜。苾芻觀想，亦復如是！能觀想者，是人",
    "T17n0762_001:0653a16": "即得明智現前，是名第三三摩地想。",
    "T17n0762_001:0653a17": "「又復苾芻在三摩地，作是觀想：斷除苦樂乃",
    "T17n0762_001:0653a18": "至憂喜，唯有捨念二種清淨。譬如有人能馭",
    "T17n0762_001:0653a19": "車乘，平坦地中行無所礙。苾芻觀想，亦復如",
    "T17n0762_001:0653a20": "是！能觀想者，即得智慧勝利現前，是名第四",
    "T17n0762_001:0653a21": "三摩地想。此等名為四三摩地想。",
    "T17n0762_001:0653a22": "「復何名為四念處法？謂：身、受、心、法。若有苾芻！",
    "T17n0762_001:0653a23": "觀身不淨，穢惡充滿無有真實，如是觀察，",
    "T17n0762_001:0653a24": "名身念處。",
    "T17n0762_001:0653a25": "「又復觀於內外二法，所有諸受，悉皆是苦，作",
    "T17n0762_001:0653a26": "是觀者，名受念處。",
    "T17n0762_001:0653a27": "「又復觀於心心所法，皆悉無常，作是觀者，名",
    "T17n0762_001:0653a28": "心念處。",
    "T17n0762_001:0653a29": "「又復觀於內外二法，於是法中，不生我想，作",
    "T17n0762_001:0653b01": "是觀者，名法念處。如是名為四念處法。",
    "T17n0762_001:0653b02": "「復何名為四正斷法？謂：已生惡法，當起精進",
    "T17n0762_001:0653b03": "勤行除斷，皆悉令滅，是名第一正斷之法。",
    "T17n0762_001:0653b04": "「又復未生惡法，當起精進防護除斷，皆令不",
    "T17n0762_001:0653b05": "生，是名第二正斷之法。",
    "T17n0762_001:0653b06": "「又復未生善法，當起精進令諸善法皆得生",
    "T17n0762_001:0653b07": "長，是名第三正斷之法。",
    "T17n0762_001:0653b08": "「又復已生善法，當起精進而令增長堅固圓",
    "T17n0762_001:0653b09": "滿，是名第四正斷之法。如是名為四正斷",
    "T17n0762_001:0653b10": "法。",
    "T17n0762_001:0653b11": "「復何名為四神足法？謂：欲、勤、心、觀。若有苾芻！",
    "T17n0762_001:0653b12": "於諸染法，離其妄念，於諸善法，而起悕求，進",
    "T17n0762_001:0653b13": "善無厭，名欲神足。「復於善法，勤修諸行，正行",
    "T17n0762_001:0653b14": "不退，名勤神足。「復於諸法，離邪思惟，心正分",
    "T17n0762_001:0653b15": "別，名心神足。「復以正智，觀察內身，內身無",
    "T17n0762_001:0653b16": "我，復觀外境，外境無法，我法體無，趣證二",
    "T17n0762_001:0653b17": "空。名觀神足。如是名為四神足法。",
    "T17n0762_001:0653b18": "「復何名為五根？謂：信根、進根、念根、定根、慧根。",
    "T17n0762_001:0653b19": "如是名五根。",
    "T17n0762_001:0653b20": "「復何名為五力？謂：信力、進力、念力、定力、慧力。",
    "T17n0762_001:0653b21": "如是名五力。",
    "T17n0762_001:0653b22": "「復何名為七覺支法？謂：擇法覺支、精進覺支、",
    "T17n0762_001:0653b23": "喜覺支、輕安覺支、捨覺支、念覺支、定覺支。",
    "T17n0762_001:0653b24": "是名七覺支法。",
    "T17n0762_001:0653b25": "「復何名為八正道法？謂：正見、正思惟、正語、正",
    "T17n0762_001:0653b26": "業、正命、正精進、正念、正定。謂：正見者，信有施",
    "T17n0762_001:0653b27": "法、信有父母、有諸善行及不善行。如是善不",
    "T17n0762_001:0653b28": "善業，當有果報。有今後世，於其世中，有諸",
    "T17n0762_001:0653b29": "眾生、有阿羅漢，如理修行，以自通力，見如是",
    "T17n0762_001:0653c01": "法，我生已盡，梵行已立，所作已辦，不受後",
    "T17n0762_001:0653c02": "有。如是等事，名為正見。",
    "T17n0762_001:0653c03": "「何名正思惟？謂：離邪思（邪思法者，起不正見，",
    "T17n0762_001:0653c04": "發貪瞋癡）。遠離如是，名正思惟。",
    "T17n0762_001:0653c05": "「何名正語？謂：離妄言、綺語、兩舌、惡口等語，是",
    "T17n0762_001:0653c06": "名正語。",
    "T17n0762_001:0653c07": "「何名正業？謂：離殺生、偷盜、邪染等法，是名正",
    "T17n0762_001:0653c08": "業。",
    "T17n0762_001:0653c09": "「何名正命？謂：具正見、正法出家，被於法服，離",
    "T17n0762_001:0653c10": "諸邪行，信於正法，乃至受用飲食坐臥，皆依",
    "T17n0762_001:0653c11": "正法，是名正命。",
    "T17n0762_001:0653c12": "「何名正精進？謂：離邪勤。於真實法，而起正勤，",
    "T17n0762_001:0653c13": "是名正精進。",
    "T17n0762_001:0653c14": "「何名正念？謂：離邪念。常念正法，記憶在心，無",
    "T17n0762_001:0653c15": "所忘失，是名正念。",
    "T17n0762_001:0653c16": "「何名正定？謂：心心所不起散亂，離諸攀緣，於",
    "T17n0762_001:0653c17": "奢摩他、毘鉢舍那，決定正觀，是名正定。如是",
    "T17n0762_001:0653c18": "名為八正道法。」",
    "T17n0762_001:0653c19": "爾時世尊說是法已，復告苾芻眾言：「汝等當",
    "T17n0762_001:0653c20": "知，我所宣說，決定正法，初中後善、其義深",
    "T17n0762_001:0653c21": "遠、純一無雜、清淨圓滿。」是時苾芻眾聞佛",
    "T17n0762_001:0653c22": "所說，皆大歡喜，信受奉行。",
    "T17n0762_001:0653c23": "佛說決定義經"
}