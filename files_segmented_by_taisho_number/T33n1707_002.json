{
    "T33n1707_002:0328c02": "仁王般若經疏卷中三",
    "T33n1707_002:0328c04": "吉藏法師撰",
    "T33n1707_002:0328c05": "仁王護國般若波羅蜜經菩薩教化品第",
    "T33n1707_002:0328c06": "三",
    "T33n1707_002:0328c07": "前品依空護佛果。即方便智實智。此品依五",
    "T33n1707_002:0328c08": "忍十地化眾生。即實智方便故言教化品。前",
    "T33n1707_002:0328c09": "品非無因為成其果。此品非無果為成其因。",
    "T33n1707_002:0328c10": "又起如幻教迹化如幻眾生。故云教化品。就",
    "T33n1707_002:0328c11": "此品中分為二段。初問二答。初問中三初問",
    "T33n1707_002:0328c12": "十地自利行相。二問利他行化相。三問所化",
    "T33n1707_002:0328c13": "眾生德行相貌。",
    "T33n1707_002:0328c14": "白佛言世尊護十地行菩薩云何行可行云何",
    "T33n1707_002:0328c15": "行化眾生以何相眾生可化　初段中護十地",
    "T33n1707_002:0328c16": "者牒所修十地位也。言云何行可行者問何",
    "T33n1707_002:0328c17": "等行法可依之修行成十地得自行。第二問",
    "T33n1707_002:0328c18": "云何行化眾生者。問菩薩行化用何等法化",
    "T33n1707_002:0328c19": "眾生。第三問言以何相眾生可化者。問所化",
    "T33n1707_002:0328c20": "眾生之體相。",
    "T33n1707_002:0328c21": "佛言大王五忍是菩薩法伏忍上中下信忍上",
    "T33n1707_002:0328c22": "中下順忍上中下無生忍上中下寂滅忍上下",
    "T33n1707_002:0328c23": "名為諸佛菩薩修般若波羅蜜　佛言下第二",
    "T33n1707_002:0328c24": "答前三問即為三段。初從五忍是菩薩法下。",
    "T33n1707_002:0328c25": "說十四忍具足答初問自行。從白佛言云何",
    "T33n1707_002:0328c26": "菩薩本業清淨乃至諸鬼神現身修行般若答",
    "T33n1707_002:0328c27": "前第二外化行問。從佛告大王汝先言下竟",
    "T33n1707_002:0328c28": "品答第三問。就前自行中有二。初略說五忍",
    "T33n1707_002:0328c29": "明自行體。善男子下第二廣分別十四忍顯",
    "T33n1707_002:0329a01": "自行相。就前略中有二意。初生起二立五忍",
    "T33n1707_002:0329a02": "意。初生起者伏忍上中下即是得聖方便行。",
    "T33n1707_002:0329a03": "二信忍上中下即是入聖之初門。三順忍上",
    "T33n1707_002:0329a04": "中下即是順無生果之近緣。四無生忍上中",
    "T33n1707_002:0329a05": "下即是向果之功能。五寂滅忍上下即是因",
    "T33n1707_002:0329a06": "果合說。就立五忍意有三段。初五忍是菩薩",
    "T33n1707_002:0329a07": "法表五忍屬人。二伏忍上中下出五忍位。名",
    "T33n1707_002:0329a08": "為諸佛菩薩下第三結釋初文。可知第二出",
    "T33n1707_002:0329a09": "位中伏忍上中下者。習忍下性忍中道種忍",
    "T33n1707_002:0329a10": "上在三賢位信忍上中下初地下。二地中三",
    "T33n1707_002:0329a11": "地上。順忍上中下四地下五地中六地上。無",
    "T33n1707_002:0329a12": "生忍上中下七地下八地中九地上。寂滅忍",
    "T33n1707_002:0329a13": "上下十地下佛地上。",
    "T33n1707_002:0329a14": "善男子初發相信恒河沙眾生修行伏忍於三",
    "T33n1707_002:0329a15": "寶中生習種性十心信心精進心念心慧心定",
    "T33n1707_002:0329a16": "心施心戒心護心願心迴向心是為菩薩能少",
    "T33n1707_002:0329a17": "分化眾生　善男子下第二廣分別十四忍。",
    "T33n1707_002:0329a18": "開五忍為十四忍。初明習種性名習忍。即有",
    "T33n1707_002:0329a19": "三段初標修忍人。二別列十種心。三是為菩",
    "T33n1707_002:0329a20": "薩下明化眾生功能。文言初發相信恒河沙",
    "T33n1707_002:0329a21": "眾生修行伏忍者。解云。無量恒河沙世界人",
    "T33n1707_002:0329a22": "天。二乘修行種種功德聚集作一分。正與信",
    "T33n1707_002:0329a23": "心菩薩等也。文言於三寶中生習種性。三寶",
    "T33n1707_002:0329a24": "道理即是果報立志遠大故。不怯弱於三寶",
    "T33n1707_002:0329a25": "懃策勵。即是信習一切種智之本性十信。",
    "T33n1707_002:0329a26": "已超過二乘一切善地一切諸佛菩薩長養十",
    "T33n1707_002:0329a27": "心為聖胎也次第起於乾慧性種性有十種心",
    "T33n1707_002:0329a28": "所謂四意止身受心法不淨苦無常無我也三",
    "T33n1707_002:0329a29": "意止三善根慈施慧也三意止所謂三世過去",
    "T33n1707_002:0329b01": "因忍現在因果忍未來果忍也　超過二乘地",
    "T33n1707_002:0329b02": "者此是大乘之解故過二乘。成大乘法身種",
    "T33n1707_002:0329b03": "子名為聖胎也。次第二明中忍性種性文有",
    "T33n1707_002:0329b04": "三。初總舉性種十心。二所謂下別列十心。三",
    "T33n1707_002:0329b05": "是菩薩下明中忍功能。云次第起於乾慧者",
    "T33n1707_002:0329b06": "小乘法中習種之外前。別有乾慧地未得理",
    "T33n1707_002:0329b07": "解潤心故。今此對初地真解名種性為乾慧",
    "T33n1707_002:0329b08": "地也。第二別列十心中。四意止是四念處。三",
    "T33n1707_002:0329b09": "意止即三善根。不貪善根即是施。不瞋善根",
    "T33n1707_002:0329b10": "即是慈。不癡善根即是慧。下文釋謂慈施慧。",
    "T33n1707_002:0329b11": "三意止者過去無明行名因忍。三因五果現",
    "T33n1707_002:0329b12": "在名因果忍。未來生老死名為果忍。",
    "T33n1707_002:0329b13": "是菩薩亦能化一切眾生已能過我人知見眾",
    "T33n1707_002:0329b14": "生等想及外道倒想所不能壞復有十道種性",
    "T33n1707_002:0329b15": "地所謂觀色識想受行得戒忍知見忍定忍慧",
    "T33n1707_002:0329b16": "忍解脫忍觀三界因果空忍無願忍無想忍觀",
    "T33n1707_002:0329b17": "二諦虛實一切法無常名無常忍一切法空得",
    "T33n1707_002:0329b18": "無生忍　是菩薩亦能化一切眾生者第三明",
    "T33n1707_002:0329b19": "中忍功能。觀五陰無我故已過我人等想。觀",
    "T33n1707_002:0329b20": "三世因果非常非斷故外道等不能破壞。此",
    "T33n1707_002:0329b21": "經性種性在十解十行。依華嚴十住為習種",
    "T33n1707_002:0329b22": "十行為性種。依華嚴十解為十住一名發心",
    "T33n1707_002:0329b23": "住(乃至)十灌頂住。十行者一名歡喜行(乃至)十",
    "T33n1707_002:0329b24": "名真實行。第三道種性明上忍有三。初總明",
    "T33n1707_002:0329b25": "五陰觀。二別明十堅心。三是菩薩下結上忍",
    "T33n1707_002:0329b26": "功能化眾生。十堅者五分法身．三空忍．觀二",
    "T33n1707_002:0329b27": "諦虛實一切無常忍．一切法空得無生忍。",
    "T33n1707_002:0329b28": "是菩薩十堅心作轉輪王。亦能化四天下。生一",
    "T33n1707_002:0329b29": "切眾生善根。又信忍菩薩所謂善達明中行者",
    "T33n1707_002:0329c01": "斷三界色煩惱縛。能化百佛千佛萬佛國中現",
    "T33n1707_002:0329c02": "百身千身萬身神通無量功德常以十五心為",
    "T33n1707_002:0329c03": "首。四攝法．四無量心．四弘願．三解脫門。是菩薩",
    "T33n1707_002:0329c04": "從善覺地至於薩婆若。以此十五心為一切行",
    "T33n1707_002:0329c05": "根本種子。又順忍菩薩所謂見勝現法　是菩",
    "T33n1707_002:0329c06": "薩下結上忍功能化眾生德。十堅心結自利",
    "T33n1707_002:0329c07": "德。作轉輪王下結化他德。此經明名道種性。",
    "T33n1707_002:0329c08": "華嚴名十迴向一名救護一切眾生離眾生相",
    "T33n1707_002:0329c09": "迴向(乃至)十名法界無量迴向。此經作金輪",
    "T33n1707_002:0329c10": "王故化四天下。依下文上品十善鐵輪王化",
    "T33n1707_002:0329c11": "一閻浮提。習種銅輪王化二天下。除東北二",
    "T33n1707_002:0329c12": "方。性種性銀輪王化三天下除北方。此處經",
    "T33n1707_002:0329c13": "文略耳。又此四王在閻浮統領餘三天下與",
    "T33n1707_002:0329c14": "佛相似。又信忍下明信忍有三種。一想信輕",
    "T33n1707_002:0329c15": "毛菩薩二久信三賢是三證信初地已上。就信",
    "T33n1707_002:0329c16": "忍文有四初標信忍名德。又信忍菩薩出名。",
    "T33n1707_002:0329c17": "所謂善達明中行者出信忍德。斷三界下第",
    "T33n1707_002:0329c18": "二斷障。能化百佛下第三明所化國土。初地",
    "T33n1707_002:0329c19": "現百身二地現千身三地現萬身。常以十五",
    "T33n1707_002:0329c20": "心為首下第四起勝修。初出德內。善達明中",
    "T33n1707_002:0329c21": "行者總標信忍等三位。善者善覺忍此在初",
    "T33n1707_002:0329c22": "地。達者是觀達忍在二地。明者是明慧忍在",
    "T33n1707_002:0329c23": "三地。三昧照明名為明慧。斷三界色煩惱縛",
    "T33n1707_002:0329c24": "者。初二三地觀色諦無相。不取著色法故離色",
    "T33n1707_002:0329c25": "縛。道理亦觀心諦無生。文隱顯從多說耳。第",
    "T33n1707_002:0329c26": "三所化國土中(乃至)萬佛世界。此明神通化",
    "T33n1707_002:0329c27": "益。依他經攝報果中初地化百佛世界。二地",
    "T33n1707_002:0329c28": "化千佛世界三地化萬佛世界。現身等亦爾。",
    "T33n1707_002:0329c29": "依願智果皆言不可數。第四起勝修行者初",
    "T33n1707_002:0330a01": "地行布施攝令生信。愛語攝令生解。利行攝",
    "T33n1707_002:0330a02": "令起因。同事攝令得果。亦名同事謂苦樂事",
    "T33n1707_002:0330a03": "同也。言四無量心者是利他心。此具三緣一",
    "T33n1707_002:0330a04": "眾生緣緣假名眾生與樂。二法緣緣五陰法",
    "T33n1707_002:0330a05": "數。三名無緣緣諸眾生五陰無所得。一慈是",
    "T33n1707_002:0330a06": "與樂心也。二悲是拔苦心。三喜是慶物心。四",
    "T33n1707_002:0330a07": "捨是平等心。緣境無限故名無量。四弘誓願",
    "T33n1707_002:0330a08": "者是利他願。未度苦令度苦未解集令解集。",
    "T33n1707_002:0330a09": "未得安道令得安道未得涅槃令得涅槃。三",
    "T33n1707_002:0330a10": "解脫門者是無漏三三昧。離縛名解脫。通人",
    "T33n1707_002:0330a11": "至果名之為門。婆娑云一名無願能厭生死。二",
    "T33n1707_002:0330a12": "名無相能樂涅槃。三名空定觀生死涅槃。二",
    "T33n1707_002:0330a13": "俱無相如地持菩薩分品說。依下偈文初地",
    "T33n1707_002:0330a14": "作四天王。二地作忉利天王。三地作夜摩天",
    "T33n1707_002:0330a15": "王。初地名歡喜二地名離垢三地名明地。此",
    "T33n1707_002:0330a16": "三地同在信忍位。第三解順忍文有四。初總",
    "T33n1707_002:0330a17": "標順忍菩薩名。二見勝下舉順等三位。三能",
    "T33n1707_002:0330a18": "斷下明離障分齊。四現一身下明現土起用",
    "T33n1707_002:0330a19": "化生。初總標可知等二明位者。見者。是第四",
    "T33n1707_002:0330a20": "炎地。下文云名炎慧地。勝者是第五難勝地。",
    "T33n1707_002:0330a21": "下文云名勝慧忍。現法者是第六現前地。下",
    "T33n1707_002:0330a22": "文云名現法忍。第三明離障分齊。",
    "T33n1707_002:0330a23": "能斷三界心等煩惱縛故現一身於十方佛國",
    "T33n1707_002:0330a24": "中無量不可說神通化眾生又無生忍菩薩所",
    "T33n1707_002:0330a25": "謂遠不動觀慧亦斷三界心色等習煩惱故現",
    "T33n1707_002:0330a26": "不可說不可說功德神通　文云斷三界心煩",
    "T33n1707_002:0330a27": "惱縛者。此之三位能觀三界心諦無生無所",
    "T33n1707_002:0330a28": "得。不取心相知心無生故能斷迷心煩惱。通",
    "T33n1707_002:0330a29": "論亦斷迷色惑。今從多故但斷迷心耳。此是",
    "T33n1707_002:0330b01": "無名相中說。不可定以一文為執。而講者須",
    "T33n1707_002:0330b02": "深知此意。第四現土中文云現一身於十方國",
    "T33n1707_002:0330b03": "化眾生者。依地經攝報果炎地菩薩能現一億",
    "T33n1707_002:0330b04": "身。能化一億佛國眾生等。難勝地攝報果能",
    "T33n1707_002:0330b05": "現千億身。化千億世界眾生等。現前地攝報",
    "T33n1707_002:0330b06": "果能現百千億身化眾生亦爾。此約階位為",
    "T33n1707_002:0330b07": "言若願智果中皆不可計知。依此經四地為",
    "T33n1707_002:0330b08": "兜率天王。五地為他化樂天王。六地為化樂",
    "T33n1707_002:0330b09": "天王。若依六天次第應五地為化樂天王。六",
    "T33n1707_002:0330b10": "地為他化天王。此文誤也。第四明無生忍。就",
    "T33n1707_002:0330b11": "文有四初總標忍名。二所謂下出位。三亦斷",
    "T33n1707_002:0330b12": "下治障。四現不可說下現土。初文可知。第二",
    "T33n1707_002:0330b13": "出位中言遠者遠行地。不動者不動地。觀慧",
    "T33n1707_002:0330b14": "者善慧地。七地下文遠達忍。八地下文等觀",
    "T33n1707_002:0330b15": "忍。九地下文慧光忍。三明治障云亦斷三界",
    "T33n1707_002:0330b16": "心色等習煩惱等者。此三位深證心色無生",
    "T33n1707_002:0330b17": "故。能斷色心等習。依地論七地斷細相習障。",
    "T33n1707_002:0330b18": "八地斷無相行障。九地斷不能利益眾生障。",
    "T33n1707_002:0330b19": "四明現土。經云現不可說神通者。依地論七",
    "T33n1707_002:0330b20": "地攝報果中。現百千億那由他身化眾生亦",
    "T33n1707_002:0330b21": "爾。八地攝報果現百萬三千大千世界微塵",
    "T33n1707_002:0330b22": "身化眾生等亦爾。九地現十阿僧祇百千佛",
    "T33n1707_002:0330b23": "土微塵數身化眾生亦爾。依經下文七地為",
    "T33n1707_002:0330b24": "初禪王。八地為二禪王九地為三禪王。此等",
    "T33n1707_002:0330b25": "皆是菩薩無生自在。不可定執也。",
    "T33n1707_002:0330b26": "復次寂滅忍佛與菩薩同用此忍入金剛三昧",
    "T33n1707_002:0330b27": "下忍中行名為菩薩　第五明寂滅忍。寂者是",
    "T33n1707_002:0330b28": "定滅者是慧。寂而常照照而常寂故名寂滅",
    "T33n1707_002:0330b29": "忍。文有五初明位地分齊。二入金剛三昧下",
    "T33n1707_002:0330c01": "明行差別。三共觀下明因異果。四盡相無相",
    "T33n1707_002:0330c02": "下彰果異因。五善男子一切眾生下歎果殊",
    "T33n1707_002:0330c03": "勝。初文云佛與菩薩同用此忍者。是法雲",
    "T33n1707_002:0330c04": "地菩薩。依地論斷於諸法中不得自在障為",
    "T33n1707_002:0330c05": "無礙道。佛者一切智一切種智依止。智體圓",
    "T33n1707_002:0330c06": "滿名解脫道。前之四忍斷生死未盡不得寂",
    "T33n1707_002:0330c07": "滅之名。第二明行差別。入金剛三昧下忍中",
    "T33n1707_002:0330c08": "行名菩薩者。此定堅固永不退名金剛三昧。",
    "T33n1707_002:0330c09": "無礙道因位所攝名下忍。依地經攝報果得",
    "T33n1707_002:0330c10": "十不可說佛土微塵三昧等。",
    "T33n1707_002:0330c11": "上忍中行名為薩婆若共觀第一義諦斷三界",
    "T33n1707_002:0330c12": "心習無明盡相為金剛盡相無相為薩婆若超",
    "T33n1707_002:0330c13": "度世諦第一義諦之外為第十一地薩云若覺",
    "T33n1707_002:0330c14": "非有非無湛然清淨常住不變同真際等法性",
    "T33n1707_002:0330c15": "無緣大悲教化一切眾生　上忍中行名為薩",
    "T33n1707_002:0330c16": "婆若者解脫道果位所攝名為上忍位。薩婆",
    "T33n1707_002:0330c17": "若者此云一切智。此忍因果位別唯分上下二",
    "T33n1707_002:0330c18": "品。前之四忍同是因位故各分三品。此無差",
    "T33n1707_002:0330c19": "別中作差別名豈可定執。此處五忍是通因",
    "T33n1707_002:0330c20": "果無礙解脫皆名為忍。不同小乘唯見道無",
    "T33n1707_002:0330c21": "礙八忍。第三明因異果中。共觀第一義者與",
    "T33n1707_002:0330c22": "佛同觀實諦名共觀也。斷三界心習無明者依",
    "T33n1707_002:0330c23": "地論此斷微智障名心習無明。觀空諦究竟",
    "T33n1707_002:0330c24": "無礙道中斷心習無明盡亦斷色習。文略不",
    "T33n1707_002:0330c25": "論耳。言盡相為金剛者能破生死因果究竟",
    "T33n1707_002:0330c26": "名為盡也。第四明果異因文云盡相無相為",
    "T33n1707_002:0330c27": "薩婆若者非但盡相亦盡無相。所謂緣觀",
    "T33n1707_002:0330c28": "並[穴/俱]境智俱寂始是圓滿顯現故名盡相無",
    "T33n1707_002:0330c29": "相。薩婆若者云一切智證中道一實諦故云",
    "T33n1707_002:0331a01": "出二諦之外。十地是學果佛十一地是無學",
    "T33n1707_002:0331a02": "果。絕相非有備德非無離染故清淨離苦故",
    "T33n1707_002:0331a03": "常樂。會於無德絕妄名法身也。故云同真",
    "T33n1707_002:0331a04": "際等法性。無緣大悲教化一切眾生者是應",
    "T33n1707_002:0331a05": "身。",
    "T33n1707_002:0331a06": "乘薩婆若乘來化三界善男子一切眾生煩惱",
    "T33n1707_002:0331a07": "不出三界藏一切眾生果報二十二根不出三",
    "T33n1707_002:0331a08": "界諸佛應化法身亦不出三界三界外無眾生",
    "T33n1707_002:0331a09": "佛何所化是故我言三界外別有一眾生界藏",
    "T33n1707_002:0331a10": "者外道大有經中說非七佛之所說大王我常",
    "T33n1707_002:0331a11": "語一切眾生斷三界煩惱果報盡者名為佛",
    "T33n1707_002:0331a12": "　乘薩婆若乘來化三界者是化身又前是化他",
    "T33n1707_002:0331a13": "心後是化他身。第五歎德殊勝文有六。一明",
    "T33n1707_002:0331a14": "所化三界二諸佛應身下明能化應身三從三",
    "T33n1707_002:0331a15": "界外下明三界攝生周盡。四我言三界外別",
    "T33n1707_002:0331a16": "有一眾生界藏下明非邪顯正。五大王下歎",
    "T33n1707_002:0331a17": "果異因。六眾生本業下舉因顯果。初明所化",
    "T33n1707_002:0331a18": "三界文言煩惱不出三界者是集諦。三界有",
    "T33n1707_002:0331a19": "二種一分段二變易文言果報二十二根不出",
    "T33n1707_002:0331a20": "三界者此明苦諦。二十二根者眼等六根苦",
    "T33n1707_002:0331a21": "樂憂喜捨五合為十一。男女命三為十四。信",
    "T33n1707_002:0331a22": "進念定慧五為十九。三無漏根未知根已知",
    "T33n1707_002:0331a23": "根無知根為二十二根二十一根不出分段三",
    "T33n1707_002:0331a24": "界無知根在無學出分段三界。不出者不出",
    "T33n1707_002:0331a25": "四住習氣三界二十二根義如別章。第二明",
    "T33n1707_002:0331a26": "能化文言諸佛應化法身亦不出三界者謂所",
    "T33n1707_002:0331a27": "化眾生故言不出三界。若舉實而言三界本",
    "T33n1707_002:0331a28": "來清淨何出不出。第三明三界攝生周盡。文",
    "T33n1707_002:0331a29": "云三界外無眾生者分段變易二種三界外更",
    "T33n1707_002:0331b01": "無生死眾生可化也。第四非邪顯正。文言三",
    "T33n1707_002:0331b02": "界外別有一眾生界者外道大有經中說非七",
    "T33n1707_002:0331b03": "佛之所說者。若依舊說流來義即同外道大",
    "T33n1707_002:0331b04": "有所說。二種生死外別有生死眾生藏者。即",
    "T33n1707_002:0331b05": "是舊說無明義也。是外道邪說非佛正說。第",
    "T33n1707_002:0331b06": "五歎果異因中言我常語一切眾生斷三界煩",
    "T33n1707_002:0331b07": "惱果報盡名為佛者斷盡分段變易二種也。",
    "T33n1707_002:0331b08": "自性清淨名覺薩云若性是眾生本業是諸佛",
    "T33n1707_002:0331b09": "菩薩本所修行五忍中十四忍具足　自性清",
    "T33n1707_002:0331b10": "淨者煩惱既盡體無暇摷也。此是斷德也。名",
    "T33n1707_002:0331b11": "覺薩云若者此云一切智是其智德也。第六",
    "T33n1707_002:0331b12": "舉因顯果文云眾生本業是諸佛菩薩本所修",
    "T33n1707_002:0331b13": "行。十三忍是菩薩修名因行。第十四忍是佛",
    "T33n1707_002:0331b14": "德名顯果。上來至此答自利行竟。",
    "T33n1707_002:0331b15": "白佛言。云何菩薩本業清淨化眾生。佛言。從一",
    "T33n1707_002:0331b16": "地乃至後一地。自所行處及佛行處一切知見",
    "T33n1707_002:0331b17": "故。本業者。若菩薩住百佛國中作閻浮四天王。",
    "T33n1707_002:0331b18": "修百法門二諦平等心化一切眾生。若菩薩住",
    "T33n1707_002:0331b19": "千佛國中作忉利天王。修千法門十善道化一",
    "T33n1707_002:0331b20": "切眾生。若菩薩住十萬佛國中作炎天王。修十",
    "T33n1707_002:0331b21": "萬法門四禪定化一切眾生　白佛言下答第",
    "T33n1707_002:0331b22": "二利他行相問文有二初騰前問月光去前問",
    "T33n1707_002:0331b23": "既遠今更重發起。云何菩薩本業清淨者十",
    "T33n1707_002:0331b24": "地是菩薩本業。菩薩以慈悲智慧於生死涅",
    "T33n1707_002:0331b25": "槃二處無染名本業清淨也。佛言下正答問。",
    "T33n1707_002:0331b26": "以顯利他行相有三。初略答前問二若菩薩",
    "T33n1707_002:0331b27": "住。百佛下廣答。三散無量下慶蒙法利供養",
    "T33n1707_002:0331b28": "讚歎。初文言從一地至後一地謂從初地至佛",
    "T33n1707_002:0331b29": "地也。言自所行處者謂是因地及佛行處謂",
    "T33n1707_002:0331c01": "果地也。無緣之照因果並[穴/俱]。故云一切智見",
    "T33n1707_002:0331c02": "也。若菩薩住百佛下第二廣答十地為十別。",
    "T33n1707_002:0331c03": "就初地文有五句。一住百佛下明所化國土。",
    "T33n1707_002:0331c04": "二作閻浮王下明攝位。謂作人中四種輪王",
    "T33n1707_002:0331c05": "及四天王。依地經初地作鐵輪王瓔珞經云",
    "T33n1707_002:0331c06": "修行十信一劫二劫三劫。修十信善有三品。",
    "T33n1707_002:0331c07": "上品善鐵輪王化一天下中品善粟散王。下",
    "T33n1707_002:0331c08": "品善人中王。十住銅輪王十行銀輪王十迴",
    "T33n1707_002:0331c09": "向金輪王初地已上瑠璃寶瓔珞初地百寶瓔",
    "T33n1707_002:0331c10": "珞七寶相輪四天王萬子為眷族十住為銅輪",
    "T33n1707_002:0331c11": "王。若爾十住位已過初地豈可以一經執為",
    "T33n1707_002:0331c12": "定解。故彼經云是諸地無名無相。但應化故",
    "T33n1707_002:0331c13": "言有。三從百法門下辨所解法門此乃一念",
    "T33n1707_002:0331c14": "解百法門也。四二諦已下明自行證理真俗",
    "T33n1707_002:0331c15": "無相名平等心。五化一切眾生明利他行相。",
    "T33n1707_002:0331c16": "二地至十地例有四句。二地四者初若菩薩",
    "T33n1707_002:0331c17": "住千佛下明所化土。二作忉利天王下明增",
    "T33n1707_002:0331c18": "上生相。地經云二地作金輪王。瓔珞與此經",
    "T33n1707_002:0331c19": "同作忉利王。修千法門下明所解法門。四十",
    "T33n1707_002:0331c20": "善道化一切眾生下明利他行相。三地四者",
    "T33n1707_002:0331c21": "初若菩薩住十萬下明所化土。二作琰魔天",
    "T33n1707_002:0331c22": "王下明增上生相。故地經云作忉利王瓔珞",
    "T33n1707_002:0331c23": "經同此經作琰魔天王。三修十萬法門下明",
    "T33n1707_002:0331c24": "所解法門。四禪定化一切眾生下明利他行",
    "T33n1707_002:0331c25": "相以禪定益物也。",
    "T33n1707_002:0331c26": "若菩薩住百億佛國中作兜率天王修百億法",
    "T33n1707_002:0331c27": "門行道品化一切眾生　四地四者初若菩薩",
    "T33n1707_002:0331c28": "住百億下明所化土。二作兜率下明增上生相",
    "T33n1707_002:0331c29": "故地經云作琰魔天王。瓔珞經同此經為兜",
    "T33n1707_002:0332a01": "率天王。三修百億法門下明所解法門。四",
    "T33n1707_002:0332a02": "道品化一切眾生下明利他行相以道品化眾",
    "T33n1707_002:0332a03": "生也。",
    "T33n1707_002:0332a04": "若菩薩住千億佛國中作化樂天王修千億法",
    "T33n1707_002:0332a05": "門二諦四諦八諦化一切眾生　五地四者初",
    "T33n1707_002:0332a06": "若菩薩住千億下明所化土。二作化樂天王",
    "T33n1707_002:0332a07": "下明增上生相故地經作兜率天王瓔珞經亦",
    "T33n1707_002:0332a08": "同此經為化樂天王。三修千億法門下明所",
    "T33n1707_002:0332a09": "解法門。四二諦下明利他行相真俗二諦。又",
    "T33n1707_002:0332a10": "有作四諦無作四諦為八諦亦可修八法。為",
    "T33n1707_002:0332a11": "八諦。謂無常苦空無我為四。常樂我淨為四",
    "T33n1707_002:0332a12": "故有八也。又云八諦者相諦差別諦說諦成",
    "T33n1707_002:0332a13": "諦事諦生諦盡無生智諦令入道智諦菩薩及",
    "T33n1707_002:0332a14": "成就如來智諦。覺有為法相續故善知生諦。",
    "T33n1707_002:0332a15": "覺煩惱滅故善知盡無生諦。此之八名與瓔",
    "T33n1707_002:0332a16": "珞經十六諦中八名相似。未詳所出。",
    "T33n1707_002:0332a17": "若菩薩住十萬億佛國中作他化天王修十萬",
    "T33n1707_002:0332a18": "億法門十二因緣智化一切眾生　六地四者",
    "T33n1707_002:0332a19": "初住十萬億佛國下明所化土。二作他化天",
    "T33n1707_002:0332a20": "王下明增上生相。地經云作化樂天王。瓔珞",
    "T33n1707_002:0332a21": "經同此經云作他化天王。三修十萬億法下",
    "T33n1707_002:0332a22": "明所知法門。四十二緣下明利他行相。自知",
    "T33n1707_002:0332a23": "十二教化令知。",
    "T33n1707_002:0332a24": "若菩薩住百萬億佛國中作初禪王修百萬億",
    "T33n1707_002:0332a25": "法門方便智願智化一切眾生　七地四者初",
    "T33n1707_002:0332a26": "住百萬億下明所化土。二作初禪王下明增",
    "T33n1707_002:0332a27": "上生相。地經作他化天王。瓔珞經千色光慧",
    "T33n1707_002:0332a28": "瓔珞作梵天王。三修百萬億法門下明所知",
    "T33n1707_002:0332a29": "法門。四方便智下明利他行相以二智化眾",
    "T33n1707_002:0332b01": "生。",
    "T33n1707_002:0332b02": "若菩薩住百萬微塵數佛國中作二禪梵王修",
    "T33n1707_002:0332b03": "百萬微塵數法門雙照方便禪通智化一切",
    "T33n1707_002:0332b04": "眾生　八地四者初住百萬下明所化土。二",
    "T33n1707_002:0332b05": "作二禪梵王下明增上生相。地經云作梵王",
    "T33n1707_002:0332b06": "王一千界。瓔珞經梵師子瓔珞光光天王。三",
    "T33n1707_002:0332b07": "修百萬下明所知法門。四雙照方便下明利",
    "T33n1707_002:0332b08": "他行相。以神通化眾生也。",
    "T33n1707_002:0332b09": "若菩薩住百萬億阿僧祇微塵數佛國中作三",
    "T33n1707_002:0332b10": "禪大梵王修百萬億阿僧祇微塵數法門四無",
    "T33n1707_002:0332b11": "閡智化一切眾生　九地四者初住百萬億下",
    "T33n1707_002:0332b12": "明所化土。二作三禪王下明增上生相地經",
    "T33n1707_002:0332b13": "作梵王王二千界瓔珞云作淨居天王。三修",
    "T33n1707_002:0332b14": "百萬億下明所知法門。四四無礙智下明利",
    "T33n1707_002:0332b15": "他行相以四辨化眾生也。",
    "T33n1707_002:0332b16": "若菩薩住不可說不可說佛國中作第四禪大",
    "T33n1707_002:0332b17": "靜天王三界主修不可說不可說法門得理盡",
    "T33n1707_002:0332b18": "三昧同佛行處盡三界源教化一切眾生如佛",
    "T33n1707_002:0332b19": "境界是故一切菩薩本業行淨若十方諸如來",
    "T33n1707_002:0332b20": "亦修是業登薩婆若果作三界王化一切眾生",
    "T33n1707_002:0332b21": "　十地四者初住不可說下明所化土。二作",
    "T33n1707_002:0332b22": "第四禪王下明增上生相地經云作大自在天",
    "T33n1707_002:0332b23": "王王三千界瓔珞經作大淨居天王。三修不",
    "T33n1707_002:0332b24": "可說下明所知法門。四得理盡三昧下明利他",
    "T33n1707_002:0332b25": "行相。以三昧化眾生以金剛定照窮佛性名",
    "T33n1707_002:0332b26": "理盡。同佛眼見名同佛地又同寂滅忍名同佛",
    "T33n1707_002:0332b27": "行處善斷有頂種名盡三界源。佛地有三初",
    "T33n1707_002:0332b28": "十方諸如來下明自得薩婆若果。二三界王",
    "T33n1707_002:0332b29": "下明增上生相。三化一切下明化益行相。第二",
    "T33n1707_002:0332c01": "廣答利他問竟。",
    "T33n1707_002:0332c02": "爾時百萬億恒河沙大眾各從座起散無量不",
    "T33n1707_002:0332c03": "可思議華燒無量不可思議香供養釋迦牟尼",
    "T33n1707_002:0332c04": "佛及無量大菩薩合掌聽波斯匿王說般若波",
    "T33n1707_002:0332c05": "羅蜜今於佛前以偈讚曰　爾時百萬億下大",
    "T33n1707_002:0332c06": "段第三。大眾慶蒙法利供養文五。初設供養。",
    "T33n1707_002:0332c07": "二今於佛前下明月光讚佛所說十一地行相",
    "T33n1707_002:0332c08": "能利眾生。三時諸大眾聞月光下明眾聞月",
    "T33n1707_002:0332c09": "光所讚獲益無量。四佛告諸得道下明佛讚",
    "T33n1707_002:0332c10": "月光起行長久所說不虛。亦云發月光本行。",
    "T33n1707_002:0332c11": "五是十四法門下牒上法門結歡修學。亦云",
    "T33n1707_002:0332c12": "三世凡聖同修。初供養先華後香讚十四婆",
    "T33n1707_002:0332c13": "若。就行門是菩提心華大乘戒香。第二讚中",
    "T33n1707_002:0332c14": "先經家序列後正偈讚。合五十九偈。以讚誦",
    "T33n1707_002:0332c15": "上事就五十九偈大分有三。初有六行總頌",
    "T33n1707_002:0332c16": "上義。二十善下四十五行別頌十四忍功德。",
    "T33n1707_002:0332c17": "三從三賢下八行重結歎上五忍等功德也。",
    "T33n1707_002:0332c18": "就六行總頌中有四。初三句歎佛三業初一",
    "T33n1707_002:0332c19": "句歎身業次一句歎意業後一句歎口業。",
    "T33n1707_002:0332c20": "世尊導師金剛體心行寂滅轉法輪八辯洪音",
    "T33n1707_002:0332c21": "為眾說時眾得道百萬億時六天人出家道成",
    "T33n1707_002:0332c22": "比丘眾菩薩行五忍功德妙法門十四正士能",
    "T33n1707_002:0332c23": "諦了三賢十聖忍中行唯佛一人能盡源佛眾",
    "T33n1707_002:0332c24": "法海三寶藏無量功德攝在中　八辯者依梵",
    "T33n1707_002:0332c25": "摩喻經。一最好二易了三調和四柔濡五不",
    "T33n1707_002:0332c26": "誤六不妄七尊慧八深遠。洪者大音也。第二",
    "T33n1707_002:0332c27": "從時眾下一行半明眾獲益無量。天無出家",
    "T33n1707_002:0332c28": "法今言出家者必依佛出生死家。人有剃除",
    "T33n1707_002:0332c29": "鬚髮出家成比丘眾。天有捨俗入道成菩薩",
    "T33n1707_002:0333a01": "僧。第三從五忍下兩行總歎五忍功德。五忍",
    "T33n1707_002:0333a02": "行深妙法門。十四聖人窮證不虛名諦了習",
    "T33n1707_002:0333a03": "性道種調心學觀名三賢。十聖者十地也。等",
    "T33n1707_002:0333a04": "覺以下會真名聖。此十三人同在因位為造",
    "T33n1707_002:0333a05": "修未息名忍中行。佛居果位窮證實相名盡",
    "T33n1707_002:0333a06": "源。第四佛眾下一行歎一體三寶。佛是佛寶",
    "T33n1707_002:0333a07": "眾是僧寶法是法寶。一體三寶包含蘊蓄稱",
    "T33n1707_002:0333a08": "之為藏。無德不備故云攝在其中。又分前六",
    "T33n1707_002:0333a09": "行為二。初五行歎三寶後一行結歎也。前五",
    "T33n1707_002:0333a10": "行為三初三句歎佛次三句歎僧次兩行歎法。",
    "T33n1707_002:0333a11": "十善菩薩下第二有四十五行別頌上十四",
    "T33n1707_002:0333a12": "忍。就中分六段初二行頌上伏忍前方便第",
    "T33n1707_002:0333a13": "二習種下有七行頌伏忍上中下功德。第三",
    "T33n1707_002:0333a14": "從善覺下有十行頌信忍上中下功德。第四",
    "T33n1707_002:0333a15": "從炎慧下八行頌順忍上中下功德。第五從",
    "T33n1707_002:0333a16": "遠達下十行頌無生忍上中下功德。第六從",
    "T33n1707_002:0333a17": "灌頂下八行頌寂滅忍上下功德。",
    "T33n1707_002:0333a18": "十善菩薩發大心長別三界苦輪海中下品善",
    "T33n1707_002:0333a19": "粟散王上品十善鐵輪王習種銅輪二天下銀",
    "T33n1707_002:0333a20": "輪三天性種性道種堅德轉輪王七寶金光四",
    "T33n1707_002:0333a21": "天下　十善菩薩即是第一頌外凡夫。發一",
    "T33n1707_002:0333a22": "念菩提心故破無始有輪故云長別三界苦輪",
    "T33n1707_002:0333a23": "海也。十信雖未出三界已發大心求出三界。",
    "T33n1707_002:0333a24": "已能離三惡道文總言長別也。瓔珞經爾時住",
    "T33n1707_002:0333a25": "前名信根菩薩。亦名假名菩薩。亦名名字菩",
    "T33n1707_002:0333a26": "薩。若一劫二劫三劫修十信。上品善鐵輪王",
    "T33n1707_002:0333a27": "中品粟散王。下品人王中具足一切煩惱。此",
    "T33n1707_002:0333a28": "經中下品善粟散王此明其勝王也。習種下",
    "T33n1707_002:0333a29": "七行第二頌上地前伏忍三十心為二前兩行",
    "T33n1707_002:0333b01": "別歎三品為三種輪王。",
    "T33n1707_002:0333b02": "伏忍聖胎三十人。十信十心十堅心。三世諸佛",
    "T33n1707_002:0333b03": "於中行。無不由此伏忍生。一切菩薩行本源。是",
    "T33n1707_002:0333b04": "故發心信心難。若得信心必不退。進入無生初",
    "T33n1707_002:0333b05": "地道。教化眾生覺中行。是名菩薩初發心。善覺",
    "T33n1707_002:0333b06": "菩薩四天王。雙照二諦平等道。權化眾生遊百",
    "T33n1707_002:0333b07": "國。始登一乘無相道。入理般若名為住。住生德",
    "T33n1707_002:0333b08": "行名為地。初住一心足德行。於第一義而不動",
    "T33n1707_002:0333b09": "　伏忍下第二五行總歎三品。三十心為二",
    "T33n1707_002:0333b10": "初一行列伏忍三十心三世諸佛下四行歎伏",
    "T33n1707_002:0333b11": "忍功能。聖胎者與十聖為胎也。十信十心十",
    "T33n1707_002:0333b12": "堅心誦上三十心也。第二歎伏忍功能中四",
    "T33n1707_002:0333b13": "行分為三。初三句明伏忍能生一切諸佛賢",
    "T33n1707_002:0333b14": "聖次三句明發心功能。次一行總結前三句",
    "T33n1707_002:0333b15": "為二。初句明三世諸佛此舉所生人。下二句",
    "T33n1707_002:0333b16": "出能生之本。次三句即為三。初句明發心難",
    "T33n1707_002:0333b17": "次句明第七住不退次句明不退方便所證",
    "T33n1707_002:0333b18": "道。第三教化眾生下兩句通結因果化行。善",
    "T33n1707_002:0333b19": "覺下十行第三誦信忍分為二。前八行誦上",
    "T33n1707_002:0333b20": "三地三忍下二行結歎。前八行為三。初四行",
    "T33n1707_002:0333b21": "誦上初地信忍下品次二行誦上二地信忍中",
    "T33n1707_002:0333b22": "品。次兩行誦上三地信忍上品。前四行為二。",
    "T33n1707_002:0333b23": "前一行半歎初地菩薩能統化之功德。第二",
    "T33n1707_002:0333b24": "有兩行半明入地功能前二句歎其智慧即為",
    "T33n1707_002:0333b25": "三別。初句明攝報果增上生次明地中觀行。",
    "T33n1707_002:0333b26": "證會無生達真化俗為雙照悲智並行故云平",
    "T33n1707_002:0333b27": "等。次明地中化國土廣狹。第二功能中有五",
    "T33n1707_002:0333b28": "句即為五別。初句越凡得聖入一乘無相道",
    "T33n1707_002:0333b29": "次句明入地心所入勝利名為住。次句明生",
    "T33n1707_002:0333c01": "成佛智名為地次句結滿地心。次句明心相",
    "T33n1707_002:0333c02": "無生悟理不動故云於第一義而不動。第二",
    "T33n1707_002:0333c03": "段有兩行誦上二地即為四初句釋地名。",
    "T33n1707_002:0333c04": "離達開士忉利王現形六道千國土無緣無相",
    "T33n1707_002:0333c05": "第三諦無無無生無二照明慧空照炎天王應",
    "T33n1707_002:0333c06": "形萬國導群生忍心無二三諦中出有入無變",
    "T33n1707_002:0333c07": "化生善覺離明三道人能滅三界色煩惱　開",
    "T33n1707_002:0333c08": "士者菩薩大士也。忉利者地中王。次句明所",
    "T33n1707_002:0333c09": "化土廣狹。次句無緣者無有內心緣也。無相",
    "T33n1707_002:0333c10": "者無有二諦相離此緣相名第三諦。又云無",
    "T33n1707_002:0333c11": "緣知心無緣無相者色無相此二體空名第三",
    "T33n1707_002:0333c12": "諦。此次句無無者即無真俗二諦故云無無",
    "T33n1707_002:0333c13": "也。無生者即是初地無生無二照者無有真",
    "T33n1707_002:0333c14": "俗二見故云無二照也。第三明慧下兩行頌",
    "T33n1707_002:0333c15": "上三地信忍上品即為四別。初句釋地名出",
    "T33n1707_002:0333c16": "地中王次句明所化土次句明信忍上品入三",
    "T33n1707_002:0333c17": "諦照境窮盡色心空諦名三諦中。次句出",
    "T33n1707_002:0333c18": "有入無者明三地菩薩緣有化生而不執即",
    "T33n1707_002:0333c19": "是出有即有知空名入無。神通改易故云",
    "T33n1707_002:0333c20": "變化生也。善覺離明下兩偈總誦上信忍初",
    "T33n1707_002:0333c21": "句誦前三位。覺是初地離是二地明是三地",
    "T33n1707_002:0333c22": "也故云三道人第二句歎斷德。能滅三界色",
    "T33n1707_002:0333c23": "煩惱者明地斷障此處是變化色煩惱也。",
    "T33n1707_002:0333c24": "還觀三界身口色法性第一無遺照炎慧妙光",
    "T33n1707_002:0333c25": "大精進兜率天王遊億國實智緣寂方便道達",
    "T33n1707_002:0333c26": "無生照空有了勝慧三諦自達明化樂天王百",
    "T33n1707_002:0333c27": "億國空空諦觀無二相變化六道入無間法現",
    "T33n1707_002:0333c28": "開士自在王無二無照達理空　身口色者變",
    "T33n1707_002:0333c29": "化色也觀色同法性故無遺照。炎慧下第四",
    "T33n1707_002:0334a01": "段八行誦上四地已上順忍。就八行有二段。",
    "T33n1707_002:0334a02": "前六行頌上順忍後兩行總頌結止。前六行",
    "T33n1707_002:0334a03": "有三兩行誦下品次兩行頌中品次兩行頌上",
    "T33n1707_002:0334a04": "品前兩行即為四句。初句名精進者四地",
    "T33n1707_002:0334a05": "精進增上次句明地中王所化土也。次明",
    "T33n1707_002:0334a06": "實智者四地化令證他故名實智也。清淨不",
    "T33n1707_002:0334a07": "著即是方便道也。此之實智是方便實地稱",
    "T33n1707_002:0334a08": "實故言緣實也。實智觀空方便智照有故",
    "T33n1707_002:0334a09": "言達無生照空有了。勝慧下二行四句即為",
    "T33n1707_002:0334a10": "四別。初句地名自達三明也。次句明地中",
    "T33n1707_002:0334a11": "王所化土也。次句空空者以空遣空故言空",
    "T33n1707_002:0334a12": "空也。無二相者無二諦相也。次句明六道化",
    "T33n1707_002:0334a13": "生也。法現下頌六地四句即為四別法現即",
    "T33n1707_002:0334a14": "是現前地。開士即是地中人名為大士亦名",
    "T33n1707_002:0334a15": "開士。自在王即攝報果。無二無照即理空",
    "T33n1707_002:0334a16": "也。",
    "T33n1707_002:0334a17": "三諦現前大智光照千億土教一切炎勝法現",
    "T33n1707_002:0334a18": "無相定能洗三界迷心惑空慧寂然無緣觀還",
    "T33n1707_002:0334a19": "觀心空無量報　三諦者即是第三諦現前者",
    "T33n1707_002:0334a20": "即是大智現前也。照千億土下即是所化土。",
    "T33n1707_002:0334a21": "炎勝下二行四句即總誦上結句。初句四字",
    "T33n1707_002:0334a22": "頌上三地名炎是四地勝是五地現是六地。",
    "T33n1707_002:0334a23": "下三字難勝地功能次句斷障故云能洗洗迷",
    "T33n1707_002:0334a24": "心惑。次句明實智息緣緣觀並[穴/俱]故云寂然",
    "T33n1707_002:0334a25": "無緣觀。次句還觀心空非不觀色從多分言",
    "T33n1707_002:0334a26": "觀心空。無量報者方便智無量功德報也。",
    "T33n1707_002:0334a27": "遠達無生初禪王常萬億土教眾生未度報身",
    "T33n1707_002:0334a28": "一生在進入等觀法流地始入無緣金剛忍三",
    "T33n1707_002:0334a29": "界報形永不受觀第三義無二照二十一生空",
    "T33n1707_002:0334b01": "寂行三界愛習順道定遠達正士獨諦了　遠",
    "T33n1707_002:0334b02": "達下第五段有十行偈頌上七地已上無生忍",
    "T33n1707_002:0334b03": "分為三段。前五行頌上七地無生忍下品。次",
    "T33n1707_002:0334b04": "三行頌上八地無生忍中品。次兩行頌上九地",
    "T33n1707_002:0334b05": "無生忍上品。前五行中即為十句。初遠達者",
    "T33n1707_002:0334b06": "七地名遠達地。大品名深入無生即是地中",
    "T33n1707_002:0334b07": "行。初禪王即是地中王借相解義初禪王也。",
    "T33n1707_002:0334b08": "次句萬億者明所化土分齊故言萬億土。一",
    "T33n1707_002:0334b09": "生在者地前有分段生初地已上但有變易",
    "T33n1707_002:0334b10": "生。今言七地一生在者借相解義故言報身",
    "T33n1707_002:0334b11": "一生在。又解七地功用生即是變易生故云",
    "T33n1707_002:0334b12": "一生在。八地已上無有功用生但有無功用",
    "T33n1707_002:0334b13": "變易生也。雙觀故言等無功用水故言法流。",
    "T33n1707_002:0334b14": "始入者背功用相生故言始入。息相堅固故",
    "T33n1707_002:0334b15": "言無緣金剛忍。離三界習故言不受。又云不",
    "T33n1707_002:0334b16": "受未來分段報故云界報形永不受。八地已",
    "T33n1707_002:0334b17": "上更受二禪身者是變易也。得中道第一義",
    "T33n1707_002:0334b18": "故云無二照。從初地至七地已來地別三生",
    "T33n1707_002:0334b19": "故云二十一生。達法無所有故言空寂行。三",
    "T33n1707_002:0334b20": "界愛習者三界無明習也。獨諦了者七地菩",
    "T33n1707_002:0334b21": "薩了功用無相故言獨諦了。",
    "T33n1707_002:0334b22": "等觀菩薩二禪王變生法身無量光入百恒土",
    "T33n1707_002:0334b23": "化一切圓照三世恒劫事返照樂虛無盡源於",
    "T33n1707_002:0334b24": "第三諦常寂然　等觀下三行六句頌上八地",
    "T33n1707_002:0334b25": "即為六別。初句明二禪王者明利他人。八地",
    "T33n1707_002:0334b26": "菩薩忘功息相雙觀二諦遍修萬行。入大法",
    "T33n1707_002:0334b27": "流水齊觀空有故云等觀。第二句明八地已",
    "T33n1707_002:0334b28": "上得大法身名利他身也。第三句名入百恒",
    "T33n1707_002:0334b29": "土者是利他行。第四句圓照恒劫者明利他",
    "T33n1707_002:0334c01": "智。第五句八地已上得反照智苦樂並虛而",
    "T33n1707_002:0334c02": "世間人多以苦實樂虛。今此八地菩薩觀虛",
    "T33n1707_002:0334c03": "實平等盡於無盡源也。又解反照樂受性苦",
    "T33n1707_002:0334c04": "名為虛。無始皆苦名無盡源。第六句中道第",
    "T33n1707_002:0334c05": "一義諦不遷故云常寂然也。",
    "T33n1707_002:0334c06": "慧光開士三禪王能於千恒一時現常在無為",
    "T33n1707_002:0334c07": "空寂行恒沙佛藏一念了　慧光開士下二行",
    "T33n1707_002:0334c08": "偈四句頌上九地初句三禪王者明利他人。",
    "T33n1707_002:0334c09": "第二句一時者明利他身。第三句歎無功用",
    "T33n1707_002:0334c10": "行。第四句歎無功用智教故云一念了。",
    "T33n1707_002:0334c11": "灌頂菩薩四禪王於億恒土化群生始入金剛",
    "T33n1707_002:0334c12": "一切了二十九生永已度寂滅忍中下忍觀一",
    "T33n1707_002:0334c13": "轉妙覺常湛然等慧灌頂三品士除前餘習無",
    "T33n1707_002:0334c14": "明緣無明習相故煩惱二諦理窮一切盡　灌",
    "T33n1707_002:0334c15": "頂菩薩下第六段有八行頌上寂滅忍有兩",
    "T33n1707_002:0334c16": "段。初五行頌十地寂滅忍下品後三行頌寂",
    "T33n1707_002:0334c17": "滅忍上品。前五行十句灌頂者在十三法師",
    "T33n1707_002:0334c18": "上。即是諸師頂蓋故名灌頂。言五地王者欲",
    "T33n1707_002:0334c19": "界及四禪王也。亦可是五淨居王也此是明",
    "T33n1707_002:0334c20": "利他人。第二句於億恒土者明益他行。第三",
    "T33n1707_002:0334c21": "句明金剛心初達堅固故云始入金剛一切",
    "T33n1707_002:0334c22": "了。第四句明二十九生者十地應三十生。何",
    "T33n1707_002:0334c23": "故但說二十九生者留一生佛地方盡。第五",
    "T33n1707_002:0334c24": "句言下忍觀者結十地菩薩明因分齊。第六",
    "T33n1707_002:0334c25": "句一轉妙覺者明得果分齊。第七句等慧灌",
    "T33n1707_002:0334c26": "頂三品士者總頌結前八九十地。同得淨土",
    "T33n1707_002:0334c27": "故云三品士。等即八地慧即九地灌頂是十",
    "T33n1707_002:0334c28": "地。第八句下三句明離障分齊。除前餘習無",
    "T33n1707_002:0334c29": "明緣者八地已上唯斷無明色心等習煩惱",
    "T33n1707_002:0335a01": "故云除前餘習無明緣也。無明習相故煩惱",
    "T33n1707_002:0335a02": "者是諸舊煩惱四住地是客煩惱。能所並[穴/俱]",
    "T33n1707_002:0335a03": "境智俱寂故云理窮一切盡。",
    "T33n1707_002:0335a04": "圓智無相三界王三十生盡等大覺大寂無為",
    "T33n1707_002:0335a05": "金剛藏一切報盡無極悲第一義諦常安穩窮",
    "T33n1707_002:0335a06": "源盡性妙智存　圓智無相下第二三行頌佛",
    "T33n1707_002:0335a07": "地上忍即為六別。圓智者境盡智無名圓智",
    "T33n1707_002:0335a08": "即是一切種智。三界王者無上法王亦十三",
    "T33n1707_002:0335a09": "王外佛是法輪王。三十生盡者十地各三生",
    "T33n1707_002:0335a10": "盡也因成果熟故言等大覺。大寂無為即上",
    "T33n1707_002:0335a11": "忍言金剛者無惑之金剛也。言一切報盡者",
    "T33n1707_002:0335a12": "分段變易俱盡也。言無極悲者明其恩德即",
    "T33n1707_002:0335a13": "是無緣大悲。第一義諦常安穩者涅槃佛性",
    "T33n1707_002:0335a14": "理中精最名為第一。深有所以名為義知一",
    "T33n1707_002:0335a15": "切法不二之相故言常安穩。窮源盡性者因",
    "T33n1707_002:0335a16": "盡名窮源見終名盡性種智常凝故名云妙智",
    "T33n1707_002:0335a17": "存。上來四十五行別頌五忍竟。",
    "T33n1707_002:0335a18": "三賢十聖住果報。唯佛一人居淨土。一切眾生",
    "T33n1707_002:0335a19": "暫住報。登金剛源居淨土。如來三業德無極。我",
    "T33n1707_002:0335a20": "今月光禮三寶。法王無上人中樹。覆蓋大眾無",
    "T33n1707_002:0335a21": "量光。常口說法非無義。心智寂滅無緣照。人中",
    "T33n1707_002:0335a22": "師子為眾說。大眾歡喜散金華。百億萬土六大",
    "T33n1707_002:0335a23": "動。含生之生受妙報。天尊快說十四王。是故我",
    "T33n1707_002:0335a24": "今略歎佛　三賢十聖下大段第三。八行總",
    "T33n1707_002:0335a25": "結五忍中有三。初兩行明淨土分齊第二一",
    "T33n1707_002:0335a26": "行歎如來三業功德後之五行歎三業益物。",
    "T33n1707_002:0335a27": "初句云三賢十聖住果報者住分段變易報土",
    "T33n1707_002:0335a28": "也。又三賢住分段同居報土十聖住實報無",
    "T33n1707_002:0335a29": "障礙報土。第二句云唯佛者無一人住常寂",
    "T33n1707_002:0335b01": "光土。第三句云暫住報者前二士皆是生滅",
    "T33n1707_002:0335b02": "無常。第四句云金剛源者唯佛一人居純清",
    "T33n1707_002:0335b03": "淨土。第三一行歎三業功德中上半口業歎",
    "T33n1707_002:0335b04": "下半身業歎文相顯可知。就後五行歎三業",
    "T33n1707_002:0335b05": "利益中初行言法王無上人中樹者明身光益",
    "T33n1707_002:0335b06": "物。如來無上法王道王大千陰覆一切。喻如",
    "T33n1707_002:0335b07": "世間樹故云覆蓋大眾。第二行初句歎口說。",
    "T33n1707_002:0335b08": "如來說常無常一切法皆深有所以故云非無",
    "T33n1707_002:0335b09": "義。下句歎意業寂如來大寂三昧不緣而照",
    "T33n1707_002:0335b10": "因緣相絕故云無緣照。第三行明師子吼說",
    "T33n1707_002:0335b11": "除疑令眾生歡喜。第四行身通六動令眾生",
    "T33n1707_002:0335b12": "得果。第五行結歎天尊快說者佛出世人天",
    "T33n1707_002:0335b13": "之表故云天尊快說。十四王者習種銅輪性",
    "T33n1707_002:0335b14": "種銀輪道種金輪王十地名十。即為十三佛",
    "T33n1707_002:0335b15": "為三界王合前十三為十四王也。是故我今",
    "T33n1707_002:0335b16": "略歎者月光自謙慧光微薄不能廣歎如來智",
    "T33n1707_002:0335b17": "故云略歎佛也。",
    "T33n1707_002:0335b18": "時諸大眾聞月光王歎十四王無量功德藏得",
    "T33n1707_002:0335b19": "大法利即於座中有十恒河沙天王十恒河沙",
    "T33n1707_002:0335b20": "梵王十恒河沙鬼神王乃至三趣得無生法忍",
    "T33n1707_002:0335b21": "八部阿須輪王現轉鬼身天上受道三生入正",
    "T33n1707_002:0335b22": "位者或四生五生乃至十生得入正位證聖人",
    "T33n1707_002:0335b23": "性得一切無量果報　時諸大眾下第三明大",
    "T33n1707_002:0335b24": "眾聞法得益。長行有三段初明諸天人得益。",
    "T33n1707_002:0335b25": "乃至下第二三趣獲利。三生下第三得道延",
    "T33n1707_002:0335b26": "促不同獲益遲疾。初明天王得無生忍。就別",
    "T33n1707_002:0335b27": "七地已上名無生忍。就通初地已上名無生",
    "T33n1707_002:0335b28": "忍。三趣得益生者無生通上下。三趣者人天",
    "T33n1707_002:0335b29": "神三趣也。非三途三途不堪不受道故。八部",
    "T33n1707_002:0335c01": "者四天王住下有四修羅王。一羅睺阿修羅",
    "T33n1707_002:0335c02": "王二毘摩質多羅阿修羅王三般利阿修羅王",
    "T33n1707_002:0335c03": "四毘樓闍阿修羅王。須彌山下復有四大阿",
    "T33n1707_002:0335c04": "修羅一恐[少/兔]二富樓摩三婆羅呵四兜牟樓故",
    "T33n1707_002:0335c05": "云八部阿修羅也。出三藏記也。三生下第三",
    "T33n1707_002:0335c06": "明入道延促有四句。三生四生五生十生經",
    "T33n1707_002:0335c07": "歷不同延促有異。聞法已後更經三四等生",
    "T33n1707_002:0335c08": "得入也。所言正位者有二義。一人空正位十",
    "T33n1707_002:0335c09": "解已上得人空二法空正位初地已上得無生",
    "T33n1707_002:0335c10": "正位。",
    "T33n1707_002:0335c11": "仁王般若經疏卷中三終"
}