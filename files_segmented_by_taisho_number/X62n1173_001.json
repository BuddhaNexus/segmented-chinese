{
    "X62n1173_001:0099a03": "周安士居士傳",
    "X62n1173_001:0099a05": "周夢顏。一名思仁。字安士。崑山諸生也。博通經藏。深",
    "X62n1173_001:0099a06": "信淨土法門。自號懷西居士。嘗以眾生造無量罪。唯",
    "X62n1173_001:0099a07": "淫殺二業。實居大半。因著戒殺戒淫二書。其戒殺書。",
    "X62n1173_001:0099a08": "名萬善先資。言多懇切深痛。自言每過一切神祠。必",
    "X62n1173_001:0099a09": "祝願云。唯願尊神。發出世心。勿受血食。一心常念阿",
    "X62n1173_001:0099a10": "彌陀佛。求生淨土。思仁自今二十四歲。直至壽盡。中",
    "X62n1173_001:0099a11": "間若殺一小魚蝦。乃至家中眷屬。若有一人傷一蚊",
    "X62n1173_001:0099a12": "蟻。唯願尊神是糾是殛。迅雷擊碎所著書板。思仁自",
    "X62n1173_001:0099a13": "今二十四歲。直至壽盡。臨河見魚。仰面見鳥。不思救",
    "X62n1173_001:0099a14": "度。反萌殺機。亦同此誓。思仁自今二十四歲。直至壽",
    "X62n1173_001:0099a15": "盡。若夢寐中。見人殺生。不能至心稱佛名號。發救度",
    "X62n1173_001:0099a16": "心。而反歡喜贊成其事。亦同此誓。其戒淫書。名慾海",
    "X62n1173_001:0099a17": "回狂。勸諸淫者。先觀胎獄。了種種苦。是謂息淫原始",
    "X62n1173_001:0099a18": "方便。次觀此身。諸蟲蝟集。宛轉遊行。食人腦髓。是為",
    "X62n1173_001:0099a19": "初開不淨方便。次觀男女膿血洟唾。惡露中滿。猶如",
    "X62n1173_001:0099a20": "溷廁。糞穢所都。是為息淫對治方便。次想死人。正直",
    "X62n1173_001:0099a21": "仰臥。寒冰徹骨。黃水流出。臭不可聞。徧體生蟲。處處",
    "X62n1173_001:0099a22": "鑽嚙。皮肉漸盡。骨節縱橫。乃至冢破骨出。人獸踐踏。",
    "X62n1173_001:0099a23": "而我此身。終亦如是。次念法華所說因緣。生相滅相。",
    "X62n1173_001:0099a24": "與不生滅。是為斷淫窮原方便。次觀自身。在極樂世",
    "X62n1173_001:0099b01": "界七寶池內蓮華之中。蓮華開敷。見阿彌陀佛。坐寶",
    "X62n1173_001:0099b02": "蓮華。及諸種種莊嚴瑞相。亦見自身禮拜供養於佛。",
    "X62n1173_001:0099b03": "作是觀時。發願往生極樂世界。永脫淫穽。是為究竟",
    "X62n1173_001:0099b04": "解脫方便。又嘗輯西歸直指四卷。乾隆四年正月。與",
    "X62n1173_001:0099b05": "家人訣。云將西歸。家人請以香湯沐浴。却之曰。我香",
    "X62n1173_001:0099b06": "湯沐浴久矣。談笑而逝。異香郁然滿一室。年八十四。",
    "X62n1173_001:0099b09": "像贊",
    "X62n1173_001:0099b11": "(虞山)張爾旦(眉叔)",
    "X62n1173_001:0099b12": "崑山安士先生。所著數種書。爾旦讀而受其益者。",
    "X62n1173_001:0099b13": "誠非淺鮮矣。昔世尊為半偈故。猶捨身供養。若先",
    "X62n1173_001:0099b14": "生之恩。爾旦則茫然不知何以報也。汪子石心。以",
    "X62n1173_001:0099b15": "繪像索題。驚喜瞻禮之餘。敬為四言二十韻。不足",
    "X62n1173_001:0099b16": "道先生之萬一。惟欲推廣著書之意。重為結往生",
    "X62n1173_001:0099b17": "淨域之緣。想先生在紫金臺中。當遙為一笑爾。道",
    "X62n1173_001:0099b18": "光庚子季冬朔後一日。",
    "X62n1173_001:0099b19": "維大居士。生康熙時。才辯無礙。能以法施。筆舌並用。",
    "X62n1173_001:0099b20": "霆掣電馳。三教典籍。悉誦悉知。雲涌其氣。瀾翻其詞。",
    "X62n1173_001:0099b21": "為如來使。作大導師。嗟嗟末法。眾生愚癡。苟非菩薩。",
    "X62n1173_001:0099b22": "孰吼同獅。沒歸安養。我生詎遲。著述萬言。啟發是資。",
    "X62n1173_001:0099b23": "昔聞論說。今瞻逸姿。笻笠西行。飄然雪髭。我於弟子。",
    "X62n1173_001:0099b24": "淑則稱私。稽首涕泣。名同佛持。凡我同志。敬而仰之。",
    "X62n1173_001:0099c01": "此雖圖像。因緣在茲。彼有願力。難可議思。繪形所現。",
    "X62n1173_001:0099c02": "涌蓮華枝。孰能頂禮。攝受以慈。億眾咸趨。西方寶池。",
    "X62n1173_001:0099c03": "(古吳)朱兆庚(吟白)",
    "X62n1173_001:0099c04": "脫屣歸安養。高風說至今。著書同佛偈。愛物寓婆心。",
    "X62n1173_001:0099c05": "身已超塵遠。情還度世深。摩挱遺像在。咳唾有餘音。",
    "X62n1173_001:0099c06": "(元和)邱洪業(幼遲)",
    "X62n1173_001:0099c07": "性月妙明。人人具足。矢誠積修。憬然先覺。一塵不染。",
    "X62n1173_001:0099c08": "在俗超俗。仰止居士。鹿城尊宿。運大悲心。造無量福。",
    "X62n1173_001:0099c09": "前躡龍舒。後引尺木。巍巍金臺。獨標高躅。普願大千。",
    "X62n1173_001:0099c10": "脫離垢濁。善果圓時。同生極樂。",
    "X62n1173_001:0099c11": "(元和)朱兆杓(薇卿)",
    "X62n1173_001:0099c12": "愛河流日深。苦海浪日濺。哀哉閻浮提。五濁習難變。",
    "X62n1173_001:0099c13": "維公起鹿城。獨矢菩薩願。手撰四種書。字字寓懲勸。",
    "X62n1173_001:0099c14": "譬如暗室中。光明燭流電。又如墜懸崖。援手垂白練。",
    "X62n1173_001:0099c15": "自度并度人。悲憫婆心現。一朝善果成。蓮臺金百鍊。",
    "X62n1173_001:0099c16": "後生失準繩。私淑空懷念。賢哉石心翁。公裔訪求徧。",
    "X62n1173_001:0099c17": "驚喜得真容。臨摹妙手倩。余生亦苦晚。道貌無從見。",
    "X62n1173_001:0099c18": "則效具素心。披書如覿面。況今覩此圖。頂禮生依戀。",
    "X62n1173_001:0099c19": "再拜默致詞。願假津梁便。接引娑婆眾。共登不退轉。",
    "X62n1173_001:0099c20": "(笠水)邱孫錦(晝堂)",
    "X62n1173_001:0099c21": "三復先生書。再拜先生像。仁言利以溥。道貌睟而盎。",
    "X62n1173_001:0099c22": "多生菩薩行。一現居士相。出入儒佛間。究竟歸安養。",
    "X62n1173_001:0099c23": "可憐閻浮提。生死苦流浪。遺書滿人間。振若天鼓響。",
    "X62n1173_001:0099c24": "我生恨已晚。未及侍几杖。[廿*廿]年鹿城道。徒切高山仰。",
    "X62n1173_001:0100a01": "敬爇一瓣香。翹勤禮華藏。娑婆願回入。度眾生無量。",
    "X62n1173_001:0100a02": "(崑山)方步瀛(小湘)",
    "X62n1173_001:0100a03": "居士是吾鄉先生。高山在望敬仰止。吾鄉文筆秀玉",
    "X62n1173_001:0100a04": "峰。近代名人接踵起。莊渠理學得真傳。柏廬繼之各",
    "X62n1173_001:0100a05": "具體。文章獨數歸震川。攷據亭林貫經史。居士更通",
    "X62n1173_001:0100a06": "儒佛關。覰破性命了生死。著書二種戒殺淫。當頭一",
    "X62n1173_001:0100a07": "喝聲震耳。度此眾生出迷津。後舉西方路直指。一心",
    "X62n1173_001:0100a08": "念佛向樂邦。十萬億土近如咫。七寶池內蓮華開。笑",
    "X62n1173_001:0100a09": "語家人佛來矣。我生已後六十年。恨不親見如來使。",
    "X62n1173_001:0100a10": "究竟私淑別無他。出世因緣在乎是。居士自號曰懷",
    "X62n1173_001:0100a11": "西。我之懷兮在居士。",
    "X62n1173_001:0100a12": "(吳縣)周孝垓(心香)",
    "X62n1173_001:0100a13": "現居士身。為法施者。龍舒而後。唯我先生。彼勸淨土。",
    "X62n1173_001:0100a14": "開化初機。以欲鉤牽。令入佛智。先生直指。三根均被。",
    "X62n1173_001:0100a15": "因緣譬喻。乃住其中。汪子深心。繡像供養。為告世人。",
    "X62n1173_001:0100a16": "各宜敬信。",
    "X62n1173_001:0100a17": "(方外)釋祖觀(覺阿)",
    "X62n1173_001:0100a18": "善知識。大菩薩。冠儒巾。說佛法。扶木叉。戒淫殺。三乘",
    "X62n1173_001:0100a19": "教。意深括。將身心。奉塵剎。宏持名。揚蓮宗。魯陽戈。日",
    "X62n1173_001:0100a20": "再中。讀公書。如見公。拜公像。道氣充。前龍舒。後尺木。",
    "X62n1173_001:0100a21": "公中立。三鼎足。象教衰。公等作。息邪說。振頹俗。我後",
    "X62n1173_001:0100a22": "公。已百年。瞻遺像。撫遺編。心悲喜。涕泗漣。公懷西。我",
    "X62n1173_001:0100a23": "亦然。願加被。公瓣蓮。",
    "X62n1173_001:0100a24": "(東泖)朱大韻",
    "X62n1173_001:0100b01": "一榻茶煙颺鬢絲。幾年故步笑蠅癡。而今了却周何",
    "X62n1173_001:0100b02": "累。長向寒林禮導師。",
    "X62n1173_001:0100b03": "(杭州)馮旭升",
    "X62n1173_001:0100b04": "曩讀先生集。時懷尚友情。仁言霑庶物。確論醒羣盲。",
    "X62n1173_001:0100b05": "像喜今朝覩。心應夙世傾。他年清泰國。翹首望相迎。",
    "X62n1173_001:0100b06": "(仁和)胡　珽(挺臣)",
    "X62n1173_001:0100b07": "一紙傳圖像。欣然見我師。後塵懷景仰。素志願西馳。",
    "X62n1173_001:0100b08": "闡教遺書在。蘇民奏議垂。焚香瞻道範。矍鑠現龐眉。",
    "X62n1173_001:0100b09": "絲繡久成想。真容仔細看。迷津傳寶筏。末劫挽狂瀾。",
    "X62n1173_001:0100b10": "趨步摹猶易。頑廉感獨難。十年酬宿願。弁首付雕刊",
    "X62n1173_001:0100b11": "(余於十年前。識公之元孫。少蓉茂才。得此遺稿。又於汪石心丈處。臨摹遺像。未幾少蓉物故。余擬將此稿付梓。",
    "X62n1173_001:0100b12": "久而不果。今始得汪心持。沈濟之。助貲排印)。",
    "X62n1173_001:0100b13": "校印遺文工竣敬題二律(古吳)汪鳳章(心持)",
    "X62n1173_001:0100b14": "果遂懷西願。華開萬劫春。垂慈拯民物。普利到天人。",
    "X62n1173_001:0100b15": "幻夢憐誰覺。迷塗許問津。如公山海度。擬議總涓塵。",
    "X62n1173_001:0100b16": "尚有遺文在。刊行敢自怡。辯才雄不礙。潛德耀非遲。",
    "X62n1173_001:0100b17": "筆墨從心寫。煙雲向腕隨。一編三復讀。蓮種定含滋。",
    "X62n1173_001:0100b18": "汪大紳",
    "X62n1173_001:0100b19": "悲猛極矣。如從吾佛世尊。金口宣揚而得。六種為之",
    "X62n1173_001:0100b20": "震動。",
    "X62n1173_001:0100c07": "西歸直指全集目次",
    "X62n1173_001:0100c09": "卷首　圖",
    "X62n1173_001:0100c10": "西方有十種勝雲棲大師普勸念佛",
    "X62n1173_001:0100c11": "念佛九種勝三界四生六道",
    "X62n1173_001:0100c12": "七種不淨觀三種人必定往生",
    "X62n1173_001:0100c13": "發五種心決定往生九想觀",
    "X62n1173_001:0100c14": "白骨觀七可惜",
    "X62n1173_001:0100c15": "卷一　淨土綱要",
    "X62n1173_001:0100c16": "阿難啟請佛土雙標",
    "X62n1173_001:0100c17": "法藏因地願滿成佛",
    "X62n1173_001:0100c18": "四十八願如來得名",
    "X62n1173_001:0100c19": "堂宇寶池天樂雨華",
    "X62n1173_001:0100c20": "池岸華樹樹網宣音",
    "X62n1173_001:0100c21": "德水香華鳥宣偈頌",
    "X62n1173_001:0100c22": "景象殊勝自然飲食",
    "X62n1173_001:0100c23": "隨宜修習音容相貌",
    "X62n1173_001:0100c24": "作觀見佛稱名見佛",
    "X62n1173_001:0101a01": "持名往生生非易事",
    "X62n1173_001:0101a02": "末後付囑修持法門",
    "X62n1173_001:0101a03": "十念法門報恩法門",
    "X62n1173_001:0101a04": "助緣法門又二則",
    "X62n1173_001:0101a05": "卷二　疑問指南",
    "X62n1173_001:0101a06": "度生宜急等　凡二問二答",
    "X62n1173_001:0101a07": "自性唯心等　凡二問二答",
    "X62n1173_001:0101a08": "佛土非一等　凡三問三答",
    "X62n1173_001:0101a09": "無生為宗等　凡二問二答",
    "X62n1173_001:0101a10": "捨苦趨樂等　凡二問二答",
    "X62n1173_001:0101a11": "軒輊禪淨等　凡二問二答",
    "X62n1173_001:0101a12": "先見彌勒等　凡一問一答",
    "X62n1173_001:0101a13": "感應難必等　凡三問三答",
    "X62n1173_001:0101a14": "福輕業重等　凡二問二答",
    "X62n1173_001:0101a15": "淨緣難致等　凡二問二答",
    "X62n1173_001:0101a16": "發願度生等　凡四問四答",
    "X62n1173_001:0101a17": "修持異同等　凡七問七答",
    "X62n1173_001:0101a18": "卷三　啟信雜說",
    "X62n1173_001:0101a19": "如如居士勸修行文理障更甚於欲",
    "X62n1173_001:0101a20": "先知三世之說須明因果之理",
    "X62n1173_001:0101a21": "孔子必定說過三世勿以短命自待",
    "X62n1173_001:0101a22": "不可隘其見聞藏經不可不讀",
    "X62n1173_001:0101a23": "奘法師對唐太宗語當於肉軀生厭離心",
    "X62n1173_001:0101a24": "大孝人不願入胎大貴人須知自慚",
    "X62n1173_001:0101b01": "蠶繭喻籪籃喻",
    "X62n1173_001:0101b02": "馬喻野狐喻",
    "X62n1173_001:0101b03": "歸咎冥王撲燈蛾",
    "X62n1173_001:0101b04": "窗內蠅調馬四法",
    "X62n1173_001:0101b05": "眼藥有願必遂",
    "X62n1173_001:0101b06": "為僧者必宜修淨土高僧亦當修淨土",
    "X62n1173_001:0101b07": "不可甘心作鬼九類皆當往生",
    "X62n1173_001:0101b08": "念佛無枉用之力人間勝事無如念佛",
    "X62n1173_001:0101b09": "卷四　往生事略",
    "X62n1173_001:0101b10": "菩薩往生類　凡十則",
    "X62n1173_001:0101b11": "高僧往生類　凡二十六則",
    "X62n1173_001:0101b12": "尼僧往生類　凡五則",
    "X62n1173_001:0101b13": "王臣往生類　凡十二則",
    "X62n1173_001:0101b14": "居士往生類　凡二十則",
    "X62n1173_001:0101b15": "童子往生類　凡五則",
    "X62n1173_001:0101b16": "婦女往生類　凡十七則",
    "X62n1173_001:0101b17": "惡人往生類　凡三則",
    "X62n1173_001:0101b18": "惡趣往生類　凡四則",
    "X62n1173_001:0101c06": "西方有十種勝",
    "X62n1173_001:0101c17": "雲棲大師普勸念佛",
    "X62n1173_001:0102a10": "念佛九種勝",
    "X62n1173_001:0102a20": "三界四生六道",
    "X62n1173_001:0102b08": "七種不淨觀",
    "X62n1173_001:0102b15": "三種人必定往生",
    "X62n1173_001:0102b20": "發五種心決定往生",
    "X62n1173_001:0102c01": "九想觀",
    "X62n1173_001:0102c13": "白骨觀",
    "X62n1173_001:0103a01": "七可惜",
    "X62n1173_001:0103a12": "西歸直指卷之一",
    "X62n1173_001:0103a14": "玉峰　懷西居士周夢顏安士氏彚輯",
    "X62n1173_001:0103a15": "婁東　勝蓮居士羅萬忠允枚氏梓勸",
    "X62n1173_001:0103a16": "淨土綱要",
    "X62n1173_001:0103a17": "世尊為一大事因緣出現於世。憐憫眾生輪迴六",
    "X62n1173_001:0103a18": "道。頭出頭沒。受苦無量。故於十方佛土中。指出西",
    "X62n1173_001:0103a19": "方極樂世界。使人知所趨向。而又授以至簡便法。",
    "X62n1173_001:0103a20": "使但念彼佛即便往生。真生死海中大慈航也。吾",
    "X62n1173_001:0103a21": "輩宿福深厚。幸遇此法。不敢仰負如來厚恩。故將",
    "X62n1173_001:0103a22": "大小本彌陀要旨。節錄其槩。使閱者一覽便知。名",
    "X62n1173_001:0103a23": "為淨土綱要。",
    "X62n1173_001:0103a24": "阿難啟請",
    "X62n1173_001:0103b01": "大本彌陀經云。釋迦如來。一日容顏異常。阿難問之。",
    "X62n1173_001:0103b02": "佛言。汝所問者。勝於供養一四天下聲聞緣覺。及布",
    "X62n1173_001:0103b03": "施諸天人民。以至蜎飛蝡動之類。雖至累劫。猶百千",
    "X62n1173_001:0103b04": "萬倍。不可以及。所以者何。以諸天帝王人民。乃至蜎",
    "X62n1173_001:0103b05": "飛蝡動之類。皆因汝所問而得度脫之道。",
    "X62n1173_001:0103b06": "觀此。則知淨土法門。不獨人類之梯航。亦諸天諸",
    "X62n1173_001:0103b07": "仙之寶筏。慎莫泛視。",
    "X62n1173_001:0103b08": "佛土雙標",
    "X62n1173_001:0103b09": "小本彌陀經云。爾時佛告長老舍利弗。從自西方。過",
    "X62n1173_001:0103b10": "十萬億佛土。有世界名曰極樂。其土有佛。號阿彌陀。",
    "X62n1173_001:0103b11": "今現在說法。舍利弗。彼土何故名為極樂。其國眾生。",
    "X62n1173_001:0103b12": "無有眾苦。但受諸樂。故名極樂。",
    "X62n1173_001:0103b13": "法藏因地",
    "X62n1173_001:0103b14": "大本經云。無量無數劫前。有世自在王佛出世。化度",
    "X62n1173_001:0103b15": "眾生。是時有大國王。往聽說法。頓然覺悟。乃捨王位。",
    "X62n1173_001:0103b16": "而往修行。號曰法藏比丘。即今阿彌陀佛是。對世自",
    "X62n1173_001:0103b17": "在王佛。發四十八大願。皆為濟度眾生。乃精進修行。",
    "X62n1173_001:0103b18": "入菩薩地。內則修慧。外則修福。於一切世間。無所不",
    "X62n1173_001:0103b19": "知。無所不見。且復托生於一切眾生中。同其形體。通",
    "X62n1173_001:0103b20": "其語言。以施教化。故上自天帝。下至昆蟲。無不欲令",
    "X62n1173_001:0103b21": "其超生極樂。",
    "X62n1173_001:0103b22": "願滿成佛",
    "X62n1173_001:0103b23": "大本經云。阿彌陀佛。歷大阿僧祇劫。行菩薩行。不計",
    "X62n1173_001:0103b24": "眾苦。手中常出一切衣服。飲食。音樂。乃最上所須之",
    "X62n1173_001:0103c01": "物。惠施眾生。令其歡喜。發無上菩提之心。歷無數百",
    "X62n1173_001:0103c02": "千萬億劫。方得成就從前所發四十八願。而入佛位。",
    "X62n1173_001:0103c03": "是以十方無量眾生。一念歸依。遂生其國。",
    "X62n1173_001:0103c04": "四十八願",
    "X62n1173_001:0103c05": "第一願　我作佛時。剎中無地獄餓鬼禽畜。以至蜎",
    "X62n1173_001:0103c06": "飛蝡動之類。",
    "X62n1173_001:0103c07": "第二願　剎中無婦女。無央數世界諸天人民。以至",
    "X62n1173_001:0103c08": "蜎飛蝡動。來生我剎者。皆於七寶池蓮華中生。",
    "X62n1173_001:0103c09": "第三願　我剎中人。欲食之時。七寶鉢中。百味飲食。",
    "X62n1173_001:0103c10": "化現在前。食已。器用自然化去。",
    "X62n1173_001:0103c11": "第四願　我剎中人。所欲衣服。隨念即至。不假裁縫",
    "X62n1173_001:0103c12": "擣染浣濯。",
    "X62n1173_001:0103c13": "第五願　我剎中。自地以上。皆有宅宇。宮殿樓閣。池",
    "X62n1173_001:0103c14": "流華樹。悉以無量雜寶。百千種香。而共合成。其香",
    "X62n1173_001:0103c15": "普薰十方世界。眾生聞是香者。皆修佛行。",
    "X62n1173_001:0103c16": "第六願　我剎中人。皆心相愛敬。無相憎嫉。",
    "X62n1173_001:0103c17": "第七願　我剎中人。無淫佚瞋怒愚癡之心。",
    "X62n1173_001:0103c18": "第八願　我剎中人。皆同一善心。無惑他念。其所欲",
    "X62n1173_001:0103c19": "言。皆預相知意。",
    "X62n1173_001:0103c20": "第九願　我剎中人。不聞不善之名。況有其實",
    "X62n1173_001:0103c21": "第十願　剎中人知身如幻。無貪著心",
    "X62n1173_001:0103c22": "第十一願　剎中雖有天人之異。而其形容。皆一類",
    "X62n1173_001:0103c23": "金色。面目端正淨好。",
    "X62n1173_001:0103c24": "第十二願　我作佛時。假令無央數世界諸天人民。",
    "X62n1173_001:0104a01": "盡為緣覺聲聞。不能知我之年壽。當若干萬億劫。",
    "X62n1173_001:0104a02": "第十三願　假令十方各千億世界諸天人民。皆為",
    "X62n1173_001:0104a03": "緣覺聲聞。一心共計。亦莫知我剎中天人之數。",
    "X62n1173_001:0104a04": "第十四願　我剎中人民。壽命皆無央劫。莫知其數。",
    "X62n1173_001:0104a05": "第十五願　我剎中人。所受快樂。一如漏盡比丘。",
    "X62n1173_001:0104a06": "第十六願　我剎中人。住正信位。離顛倒想。遠離分",
    "X62n1173_001:0104a07": "別。諸根寂靜。所止盡般泥洹。",
    "X62n1173_001:0104a08": "第十七願　我作佛時。說經行道。十倍於諸佛。",
    "X62n1173_001:0104a09": "第十八願　剎中人。盡通宿命。知百千億那由他劫",
    "X62n1173_001:0104a10": "事。",
    "X62n1173_001:0104a11": "第十九願　剎中人盡得天眼。見百千億那由他世",
    "X62n1173_001:0104a12": "界。",
    "X62n1173_001:0104a13": "第二十願　剎中人盡得天耳。聞百千億那由他諸",
    "X62n1173_001:0104a14": "佛說法。悉能受持。",
    "X62n1173_001:0104a15": "第二十一願　剎中人得他心智。知百千億那由他",
    "X62n1173_001:0104a16": "世界眾生心念。",
    "X62n1173_001:0104a17": "第二十二願　剎中人盡得神足。於一念頃。能超過",
    "X62n1173_001:0104a18": "百千億那由他世界。",
    "X62n1173_001:0104a19": "第二十三願　我作佛時。名聞十方無數世界。諸佛",
    "X62n1173_001:0104a20": "稱我功德。及國土之勝。諸天人民。乃至蜎飛蝡動。",
    "X62n1173_001:0104a21": "聞我名號。慈心喜悅者。皆令來生我剎。",
    "X62n1173_001:0104a22": "第二十四願　頂中光明絕妙。勝於日月百千萬倍。",
    "X62n1173_001:0104a23": "第二十五願　我作佛時。光明照無數天下。諸天人",
    "X62n1173_001:0104a24": "民。乃至異類。見我光明。皆慈心作善。來生我國。",
    "X62n1173_001:0104b01": "第二十六願　眾生蒙我光明。觸其身者。過諸天人。",
    "X62n1173_001:0104b02": "第二十七願　十方諸天人民有發菩提心。奉持齋",
    "X62n1173_001:0104b03": "戒。行六波羅。欲生我剎。我現其前。引為不退菩薩。",
    "X62n1173_001:0104b04": "第二十八願　十方世界天人。聞我名號。燒香散華。",
    "X62n1173_001:0104b05": "飯食沙門。起立塔寺。齋戒清淨。一心繫念於我。雖",
    "X62n1173_001:0104b06": "止一晝夜不絕。亦必生我剎。",
    "X62n1173_001:0104b07": "第二十九願　十方世界諸天人民。至心信樂。欲生",
    "X62n1173_001:0104b08": "我剎。十聲念我名號。必遂來生。惟除五逆。誹謗正",
    "X62n1173_001:0104b09": "法。",
    "X62n1173_001:0104b10": "第三十願　十方世界眾生。前世作惡。聞我名號。即",
    "X62n1173_001:0104b11": "懺悔為善。奉持經戒。壽終不經三惡道。得生我剎。",
    "X62n1173_001:0104b12": "第三十一願　十方天人。聞我名號。五體投地。喜悅",
    "X62n1173_001:0104b13": "信樂。修菩薩行。常為諸天世人之所敬。",
    "X62n1173_001:0104b14": "第三十二願　十方無央數世界女人。聞我名號。喜",
    "X62n1173_001:0104b15": "悅信樂。發菩提心。厭惡女身。壽終之後。不復為女。",
    "X62n1173_001:0104b16": "第三十三願　生我剎菩薩。一生將補佛處。若其本",
    "X62n1173_001:0104b17": "願。欲往他方攝化眾生。我以神力。助其修種種行",
    "X62n1173_001:0104b18": "願。",
    "X62n1173_001:0104b19": "第三十四願　剎中人欲生他方者。如其願。不墮惡",
    "X62n1173_001:0104b20": "道。",
    "X62n1173_001:0104b21": "第三十五願　剎中菩薩。以香華旛葢。真珠瓔珞。種",
    "X62n1173_001:0104b22": "種供具。往無量世界。供養諸佛。一食之頃。即可徧",
    "X62n1173_001:0104b23": "至。",
    "X62n1173_001:0104b24": "第三十六願　剎中菩薩。欲以萬種供具。供養十方",
    "X62n1173_001:0104c01": "無央數佛。供養眾具。自然在前。",
    "X62n1173_001:0104c02": "第三十七願　剎中菩薩。受持經法。必得辯才智慧。",
    "X62n1173_001:0104c03": "第三十八願　剎中菩薩。辯才智慧。不可限量。",
    "X62n1173_001:0104c04": "第三十九願　剎中菩薩。得金剛那羅延力身。皆紫",
    "X62n1173_001:0104c05": "磨金色。具三十二相。八十種好。",
    "X62n1173_001:0104c06": "第四十願　我剎清淨。照見十佛無量世界。菩薩欲",
    "X62n1173_001:0104c07": "於寶樹中。見十方一切佛剎。即時應現。",
    "X62n1173_001:0104c08": "第四十一願　剎中菩薩。雖少功德者。皆知見道場",
    "X62n1173_001:0104c09": "樹。",
    "X62n1173_001:0104c10": "第四十二願　剎中一切萬物。皆嚴淨光麗。形色殊",
    "X62n1173_001:0104c11": "特。雖得天眼。不能辨其名數。",
    "X62n1173_001:0104c12": "第四十三願　剎中欲得聞法。隨其志願。自然得聞。",
    "X62n1173_001:0104c13": "第四十四願　剎中菩薩聲聞。頂中皆有光明。說經",
    "X62n1173_001:0104c14": "行道。無異於佛。",
    "X62n1173_001:0104c15": "第四十五願　他方菩薩。聞我名號。皈依精進。皆得",
    "X62n1173_001:0104c16": "清淨解脫三昧。供養不可思議諸佛。",
    "X62n1173_001:0104c17": "第四十六願　他方菩薩。皈依精進。皆得普等三昧。",
    "X62n1173_001:0104c18": "第四十七願　他方菩薩。皈依精進。即得不退轉地。",
    "X62n1173_001:0104c19": "第四十八願　他方菩薩。聞我名號。皈依精進。即得",
    "X62n1173_001:0104c20": "至第一忍。第二忍。第三忍。於諸佛法。永不退轉。",
    "X62n1173_001:0104c21": "佛言。爾時法藏比丘。於彼佛所。發斯弘誓。應時大地",
    "X62n1173_001:0104c22": "震動。天雨寶華。以散其上。空中讚言。決定成佛。",
    "X62n1173_001:0104c23": "如來得名",
    "X62n1173_001:0104c24": "小本經云。彼佛何故號阿彌陀。舍利弗。彼佛光明無",
    "X62n1173_001:0105a01": "量。照十方國無所障礙。是故號為阿彌陀　又云。彼",
    "X62n1173_001:0105a02": "佛壽命。及其人民。無量無邊阿僧祇劫。故名阿彌陀。",
    "X62n1173_001:0105a03": "堂宇寶池",
    "X62n1173_001:0105a04": "大本經云。阿彌陀佛講堂精舍。皆自然七寶。相間而",
    "X62n1173_001:0105a05": "成。復有七寶。以為樓觀欄楯。勝於此世界中。第六天",
    "X62n1173_001:0105a06": "上。天帝所居。百千萬倍。其餘菩薩聲聞。所居宮殿。亦",
    "X62n1173_001:0105a07": "復如是。彼諸天及人。衣服飲食。微妙音樂。隨意而現。",
    "X62n1173_001:0105a08": "所居宮宇樓閣。稱其形色高下大小。或以一寶二寶。",
    "X62n1173_001:0105a09": "乃至無量眾寶。悉化現而成。然其宮宇。有隨意高大。",
    "X62n1173_001:0105a10": "浮於空中者。有不能隨意高大。止在寶地者。由其前",
    "X62n1173_001:0105a11": "世求道時。德有厚薄故。止有衣服飲食。則皆平等。宮",
    "X62n1173_001:0105a12": "宇內外。復有自然流泉。及諸池沼。若一寶二寶成者。",
    "X62n1173_001:0105a13": "其底沙亦以一寶二寶。如黃金池者。底白銀沙。水晶",
    "X62n1173_001:0105a14": "池者。底瑠璃沙。若三寶四寶。以及七寶成者。其底沙",
    "X62n1173_001:0105a15": "亦如是。池中皆八功德水。清淨香潔。味如甘露。其間",
    "X62n1173_001:0105a16": "復有百種異華。枝皆千葉。光色既異。香氣亦異。芬芳",
    "X62n1173_001:0105a17": "馥郁。不可勝言。",
    "X62n1173_001:0105a18": "天樂雨華",
    "X62n1173_001:0105a19": "小本經云。彼佛國土。常作天樂。黃金為地。晝夜六時。",
    "X62n1173_001:0105a20": "雨天曼陀羅華。其土眾生。常以清旦。各以衣裓。盛眾",
    "X62n1173_001:0105a21": "妙華。供養他方十萬億佛。即以食時還到本國。飯食",
    "X62n1173_001:0105a22": "經行。",
    "X62n1173_001:0105a23": "池岸華樹",
    "X62n1173_001:0105a24": "大本經言。諸寶池岸。有無數栴檀香樹。吉祥華果。香",
    "X62n1173_001:0105b01": "氣流布。又有各色蓮華。彌覆水上。又有七種寶樹行",
    "X62n1173_001:0105b02": "列。其純一寶樹者。根。莖。枝。葉。華。果。皆以一寶。二寶為",
    "X62n1173_001:0105b03": "一樹者。根。莖。枝。葉。華。果。亦以二寶。如是行行相植。枝",
    "X62n1173_001:0105b04": "枝相準。華華相順。果果相當。乃至周徧世界。不可勝",
    "X62n1173_001:0105b05": "視。",
    "X62n1173_001:0105b06": "樹網宣音",
    "X62n1173_001:0105b07": "小本經云。彼佛國土。微風吹動諸寶行樹。及寶羅網。",
    "X62n1173_001:0105b08": "出微妙音。譬如百千種樂。同時俱作。聞是音者。自然",
    "X62n1173_001:0105b09": "皆生念佛念法念僧之心。",
    "X62n1173_001:0105b10": "德水香華",
    "X62n1173_001:0105b11": "大本經言。生西方者。若入七寶池中。澡雪形體。意欲",
    "X62n1173_001:0105b12": "令水沒足。水即沒足。欲令至膝。至腰。至頸。亦復如是。",
    "X62n1173_001:0105b13": "調和冷煖。無不順適。既出浴已。各坐蓮華之中。自然",
    "X62n1173_001:0105b14": "微風徐動。吹諸寶樹。或作音樂。吹諸寶華。皆成異香。",
    "X62n1173_001:0105b15": "散諸菩薩聲聞大眾之上。極目明麗。芳香無比。及至",
    "X62n1173_001:0105b16": "小萎。自然亂風吹去。大眾有欲聞法者。有欲聞音樂",
    "X62n1173_001:0105b17": "者。有欲聞華香者。有皆不欲聞者。各如其意。不相違",
    "X62n1173_001:0105b18": "忤。",
    "X62n1173_001:0105b19": "鳥宣偈頌",
    "X62n1173_001:0105b20": "小本經云。彼國常有種種奇妙雜色之鳥。白鶴。孔雀。",
    "X62n1173_001:0105b21": "鸚鵡。舍利。迦陵頻伽。共命之鳥。是諸眾鳥。晝夜六時。",
    "X62n1173_001:0105b22": "出和雅音。其音演暢五根。五力。七菩提分。八聖道分。",
    "X62n1173_001:0105b23": "如是等法。其土眾生。聞是音已。皆悉念佛念法念僧。",
    "X62n1173_001:0105b24": "又云。是諸眾鳥。皆是阿彌陀佛。欲令法音宣流。變",
    "X62n1173_001:0105c01": "化所作。",
    "X62n1173_001:0105c02": "景象殊勝",
    "X62n1173_001:0105c03": "大本經言。剎中諸上善人。壽皆無央數劫。皆洞視徹",
    "X62n1173_001:0105c04": "聽。遙相瞻見。遙聞語言。其面目。皆端正淨好。無復醜",
    "X62n1173_001:0105c05": "陋。其體性。皆智慧勇健。無復庸愚。凡所存念。無非道",
    "X62n1173_001:0105c06": "德。形諸談說。無非正事。各相愛敬。無或憎嫉。各通宿",
    "X62n1173_001:0105c07": "命。雖歷萬劫。己所從來。靡不知之。復知十方世界去",
    "X62n1173_001:0105c08": "來現在之事。復知無央數世界。天上天下一切眾生",
    "X62n1173_001:0105c09": "心意所念。復知彼於何劫何歲。盡得度脫為人。得生",
    "X62n1173_001:0105c10": "極樂世界。",
    "X62n1173_001:0105c11": "自然飲食",
    "X62n1173_001:0105c12": "大本經云。阿彌陀佛剎中諸往生者。其飯食時。有欲",
    "X62n1173_001:0105c13": "銀鉢者。有欲金鉢者。有欲水晶瑠璃鉢者。乃至有欲",
    "X62n1173_001:0105c14": "明月珠摩尼珠者。皆隨其意。化現在前。百味飲食。充",
    "X62n1173_001:0105c15": "飽其中。多亦不餘。少亦不缺。食已。自然消散。無有渣",
    "X62n1173_001:0105c16": "滓。或但見色聞香。自然飽滿。既已食訖。器皿自去。再",
    "X62n1173_001:0105c17": "欲食時。復現如前。微妙快樂。次於泥洹。",
    "X62n1173_001:0105c18": "隨宜修習",
    "X62n1173_001:0105c19": "大本經云。彼國人民。有在地講經者。有在地誦經者。",
    "X62n1173_001:0105c20": "有在地聽經。思道。坐禪者。亦有在虗空中講經者。有",
    "X62n1173_001:0105c21": "在虗空中誦經者。在虗空中聽經。思道。坐禪者。於是",
    "X62n1173_001:0105c22": "未得須陀洹者。因此得須陀洹。未得斯陀含者。因此",
    "X62n1173_001:0105c23": "得斯陀含。乃至未得阿羅漢。及不退轉菩薩者。因此",
    "X62n1173_001:0105c24": "得阿羅漢。及不退轉菩薩。各隨其質。欣然適意。",
    "X62n1173_001:0106a01": "音容相貌",
    "X62n1173_001:0106a02": "佛問阿難。譬如丐者。在帝王側。形相容儀。可相類否。",
    "X62n1173_001:0106a03": "阿難答言。丐者羸陋醜惡。安可比擬帝王。佛言帝王",
    "X62n1173_001:0106a04": "雖貴。然較之轉輪聖王。猶如丐者。轉輪聖王。僅王四",
    "X62n1173_001:0106a05": "天下。然比忉利天王。又百千億倍。不可以及。忉利天",
    "X62n1173_001:0106a06": "王。比第六天王。又百千萬倍。不可以及。第六天王。比",
    "X62n1173_001:0106a07": "阿彌陀佛剎中。諸菩薩聲聞。諸上善人。又百千萬倍。",
    "X62n1173_001:0106a08": "不可以及。",
    "X62n1173_001:0106a09": "作觀見佛",
    "X62n1173_001:0106a10": "十六觀經載頻婆娑羅王之后韋提希。因其子阿闍",
    "X62n1173_001:0106a11": "世王弑逆。不願住此娑婆濁惡世界。求生西方清淨",
    "X62n1173_001:0106a12": "佛土。佛告以修十六種觀想之法。至第七觀。遂見西",
    "X62n1173_001:0106a13": "方瑠璃寶地。遙覩阿彌陀佛。光明相好。佇虗空中。觀",
    "X62n1173_001:0106a14": "音侍左。勢至侍右。世尊遂授記韋提希。及五百侍女。",
    "X62n1173_001:0106a15": "皆生淨土。此用觀想之法以往生也。然佛告韋提希。",
    "X62n1173_001:0106a16": "汝是凡夫。心想羸劣。如來有異方便教汝。故得往生。",
    "X62n1173_001:0106a17": "所以蓮大師云。觀法深玄。祇應守約。守約者。持名之",
    "X62n1173_001:0106a18": "謂也。",
    "X62n1173_001:0106a19": "稱名見佛",
    "X62n1173_001:0106a20": "世尊說大阿彌陀經。備言極樂世界。種種莊嚴。告阿",
    "X62n1173_001:0106a21": "難曰。汝起整衣。合掌恭敬。面西為阿彌陀佛作禮。阿",
    "X62n1173_001:0106a22": "難如教作禮。白佛言。願見阿彌陀佛。及極樂世界。與",
    "X62n1173_001:0106a23": "菩薩聲聞大眾。說是語已。阿彌陀佛。即放大光明。普",
    "X62n1173_001:0106a24": "照一切世界。爾時阿難。見阿彌陀佛。容貌巍巍。如黃",
    "X62n1173_001:0106b01": "金山。會中四眾。悉皆覩見。并見國土一切莊嚴。是時",
    "X62n1173_001:0106b02": "盲者皆見。聾者皆聞。啞者皆語。跛者皆行。地獄餓鬼。",
    "X62n1173_001:0106b03": "皆獲安樂。諸天樂器。不鼓皆鳴。",
    "X62n1173_001:0106b04": "持名往生",
    "X62n1173_001:0106b05": "阿彌陀經云。若有善男子善女人。聞說阿彌陀佛。執",
    "X62n1173_001:0106b06": "持名號。若一日。若二日。若三日。若四日。若五日。若六",
    "X62n1173_001:0106b07": "日。若七日。一心不亂。其人臨命終時。阿彌陀佛。與諸",
    "X62n1173_001:0106b08": "聖眾。現在其前。是人終時。心不顛倒。即得往生阿彌",
    "X62n1173_001:0106b09": "陀佛極樂國土。又云。若有信者。應當發願。生彼國土。",
    "X62n1173_001:0106b10": "此段乃一經之要旨。重在執持名號。一心不亂上。",
    "X62n1173_001:0106b11": "生非易事",
    "X62n1173_001:0106b12": "佛告舍利弗。不可以少善根福德因緣。得生彼國。",
    "X62n1173_001:0106b13": "前云若有信者。應當發願。故信為入門之要務。人",
    "X62n1173_001:0106b14": "若不信。便不能念佛。不能念佛。便是無善根。無福",
    "X62n1173_001:0106b15": "德。無因緣矣。如此甘露法門。乃竟於我無分。豈不",
    "X62n1173_001:0106b16": "痛惜。余每誦經至此。不覺毛骨悚然。有時淚下如",
    "X62n1173_001:0106b17": "雨。既復幡然自慰曰。只愁不欲往生耳。果能信得",
    "X62n1173_001:0106b18": "阿彌陀佛真。便是我之善根。果能發得菩提心切。",
    "X62n1173_001:0106b19": "便是吾之福德。果能念得如來聖號。便是吾之因",
    "X62n1173_001:0106b20": "緣。安有不往生之理。法華經云。心生大歡喜。自知",
    "X62n1173_001:0106b21": "當作佛。",
    "X62n1173_001:0106b22": "末後付囑",
    "X62n1173_001:0106b23": "佛告阿難。若有人已發願。今發願。當發願。欲生阿彌",
    "X62n1173_001:0106b24": "陀佛國者。是諸人等。皆得不退轉於阿耨多羅三藐",
    "X62n1173_001:0106c01": "三菩提。於彼國土。若已生。若今生。若當生。是故舍利",
    "X62n1173_001:0106c02": "弗。汝等皆當信受我語。及諸佛所說。",
    "X62n1173_001:0106c03": "人在三界中。如在圍城內。急求出路。方能逃脫。乃",
    "X62n1173_001:0106c04": "幸而開得一門。可以直達家鄉。機緣豈可錯過淨",
    "X62n1173_001:0106c05": "土法門者。透出圍城。直達家鄉之路也。釋迦如來。",
    "X62n1173_001:0106c06": "大慈大悲。憫念被圍之人。必受荼毒。所以開此捷",
    "X62n1173_001:0106c07": "徑之門。招人速出。此段經文。是最後叮嚀語。不獨",
    "X62n1173_001:0106c08": "教人諦信如來自己之言。并示以信受十方諸佛",
    "X62n1173_001:0106c09": "之語。悲心亦甚切矣。吾輩身荷大恩。無由上報。唯",
    "X62n1173_001:0106c10": "有如說修行。立弘誓願。求生淨土而已。謹將修持",
    "X62n1173_001:0106c11": "法門等。開列於後。",
    "X62n1173_001:0106c12": "修持法門",
    "X62n1173_001:0106c13": "每日清晨。盥嗽焚香。合掌向西。(如有佛像即便向之)至心奉為",
    "X62n1173_001:0106c14": "四恩三有法界眾生。頂禮。",
    "X62n1173_001:0106c15": "娑婆世界本師釋迦牟尼佛(或三拜或一拜)",
    "X62n1173_001:0106c16": "十方盡虗空界一切諸佛(一拜)",
    "X62n1173_001:0106c17": "十方盡虗空界一切尊法(一拜)",
    "X62n1173_001:0106c18": "十方盡虗空界一切賢聖僧(一拜)",
    "X62n1173_001:0106c19": "西方極樂世界大慈大悲接引導師阿彌陀佛(或十",
    "X62n1173_001:0106c20": "拜或七拜)",
    "X62n1173_001:0106c21": "南無觀世音菩薩(或三拜或一拜)",
    "X62n1173_001:0106c22": "南無大勢至菩薩(或三拜或一拜)",
    "X62n1173_001:0106c23": "南無清淨大海眾菩薩(或三拜或一拜)",
    "X62n1173_001:0106c24": "菩薩四弘誓願",
    "X62n1173_001:0107a01": "眾生無邊誓願度(一拜)煩惱無盡誓願斷(一拜)",
    "X62n1173_001:0107a02": "法門無量誓願學(一拜)佛道無上誓願成(一拜)",
    "X62n1173_001:0107a03": "禮拜訖。即誦阿彌陀經。或平日所誦經。或平日所",
    "X62n1173_001:0107a04": "持呪。皆不拘多寡。但須至心持誦。誦畢。即回向西",
    "X62n1173_001:0107a05": "方　略停。即一心念佛。",
    "X62n1173_001:0107a06": "念佛緣起",
    "X62n1173_001:0107a07": "　阿彌陀佛身金色　　相好光明無等倫",
    "X62n1173_001:0107a08": "　白毫宛轉五須彌　　紺目澄清四大海",
    "X62n1173_001:0107a09": "　光中化佛無數億　　化菩薩眾亦無邊",
    "X62n1173_001:0107a10": "　四十八願度眾生　　九品咸令登彼岸",
    "X62n1173_001:0107a11": "南無西方極樂世界大慈大悲阿彌陀佛　隨念六",
    "X62n1173_001:0107a12": "字名號。或四字名號。或幾百聲。或幾千聲。各隨其",
    "X62n1173_001:0107a13": "力。念完。即念觀音勢至二菩薩名號。即念回向文",
    "X62n1173_001:0107a14": "一徧。回向西方　若每日所課佛號。多至幾千幾",
    "X62n1173_001:0107a15": "萬聲。當分作幾時念。每念一時。即回向一次　其",
    "X62n1173_001:0107a16": "回向文。有詳有略。詳者。雲棲大師所定。略者。慈雲",
    "X62n1173_001:0107a17": "懺主所定。最略者。即經偈十六句。(見後)各隨其力。",
    "X62n1173_001:0107a18": "十念法門(此為最忙者設)",
    "X62n1173_001:0107a19": "每日清晨盥[口*敕]焚香。(若無香華須心上觀想作無數香華供養三寶)合掌面",
    "X62n1173_001:0107a20": "西。至心頂禮。",
    "X62n1173_001:0107a21": "本師釋迦牟尼佛(一拜)",
    "X62n1173_001:0107a22": "西方極樂世界大慈大悲接引導師阿彌陀佛(三拜)",
    "X62n1173_001:0107a23": "南無觀世音菩薩(一拜)",
    "X62n1173_001:0107a24": "南無大勢至菩薩(一拜)",
    "X62n1173_001:0107b01": "南無清淨大海眾菩薩(一拜)",
    "X62n1173_001:0107b02": "隨合掌面西。至心念南無阿彌陀佛六字聖號。要",
    "X62n1173_001:0107b03": "一心不亂者盡十口氣。謂之十念。然不可因記數",
    "X62n1173_001:0107b04": "之故。反分其心。宜手執數珠。心自不亂。手但記數。",
    "X62n1173_001:0107b05": "約念三串四串或五串十串亦可。念畢。隨念十六",
    "X62n1173_001:0107b06": "句回向偈　偈曰。",
    "X62n1173_001:0107b07": "　我今稱念阿彌陀　　真實功德佛名號",
    "X62n1173_001:0107b08": "　唯願慈悲哀攝受　　證知懺悔及所願",
    "X62n1173_001:0107b09": "　往昔所造諸惡業　　皆由無始貪瞋癡",
    "X62n1173_001:0107b10": "　從身語意之所生　　一切我今皆懺悔",
    "X62n1173_001:0107b11": "　願我臨欲命終時　　盡除一切諸障礙",
    "X62n1173_001:0107b12": "　面見我佛阿彌陀　　即得往生安樂剎",
    "X62n1173_001:0107b13": "　我既往生彼國已　　現前成就此大願",
    "X62n1173_001:0107b14": "　普願沈溺諸眾生　　速往無量光佛剎",
    "X62n1173_001:0107b15": "報恩法門",
    "X62n1173_001:0107b16": "修淨土者。靜想吾一生以來。受恩最深者。莫如父母。",
    "X62n1173_001:0107b17": "自十月懷胎。三年乳哺。以及教訓養育。此恩此德。何",
    "X62n1173_001:0107b18": "能上報。又念吾從無量劫來。托生之數。不可窮盡。則",
    "X62n1173_001:0107b19": "父母之恩未報者。亦不可窮盡。此無量宿世父母。現",
    "X62n1173_001:0107b20": "今必有在地獄中。燒煑屠割者。必有在餓鬼中。飢火",
    "X62n1173_001:0107b21": "焦燃者。必有在畜生中。負重牽犂者。吾若不信有此。",
    "X62n1173_001:0107b22": "是猶母雞被殺。而小雞不信也。吾若不思救度。猶小",
    "X62n1173_001:0107b23": "雞雖見母殺。而不知所以救度也。興言及此。便當涕",
    "X62n1173_001:0107b24": "淚悲泣。舉身接地。代為宿世今生父母。及受恩師長",
    "X62n1173_001:0107c01": "眷屬。發菩提心。至心稱念聖號若干聲。念念中先免",
    "X62n1173_001:0107c02": "其八十億劫死生重罪。俟我往生之後。回入娑婆。然",
    "X62n1173_001:0107c03": "後盡行度脫　若有至親骨肉。新遭喪亡者。亦回向",
    "X62n1173_001:0107c04": "在內。",
    "X62n1173_001:0107c05": "助緣法門",
    "X62n1173_001:0107c06": "修淨土者。每日清晨。觀想一閻浮提。推至大千世界",
    "X62n1173_001:0107c07": "中。所殺牛羊犬豕。禽鳥魚鱉之類。每日無算。積其尸。",
    "X62n1173_001:0107c08": "可以過高山之頂。收其血。可以赤江海之流。此等異",
    "X62n1173_001:0107c09": "類。止因宿生造業。不知有西方。故受輪迴之苦。吾當",
    "X62n1173_001:0107c10": "代其發菩提心。至心稱念佛號若干聲。念念中先免",
    "X62n1173_001:0107c11": "其八十億劫死生重罪。俟我往生之後。回入娑婆。然",
    "X62n1173_001:0107c12": "後盡行度脫。",
    "X62n1173_001:0107c13": "又",
    "X62n1173_001:0107c14": "又觀想一閻浮提。推至大千世界中。一切餓鬼。為飢",
    "X62n1173_001:0107c15": "渴所逼。咽喉出火。骨節出聲。受苦無量。又念八寒八",
    "X62n1173_001:0107c16": "熱大小地獄中。斬砍燒磨。一日一夜。萬死萬生。受苦",
    "X62n1173_001:0107c17": "無量。止因宿世廣造惡業。不信有西方。故受輪迴之",
    "X62n1173_001:0107c18": "苦。我當代其發菩提心。至心稱念佛號。念念中先免",
    "X62n1173_001:0107c19": "其八十億劫死生重罪。俟我往生之後。回入娑婆。然",
    "X62n1173_001:0107c20": "後盡行度脫。",
    "X62n1173_001:0107c21": "又",
    "X62n1173_001:0107c22": "修淨土者。每日之間。隨力隨分。所行善事。如布施貧",
    "X62n1173_001:0107c23": "窮。齋僧塑像。買物放生之類。一毫之福。即代為十方",
    "X62n1173_001:0107c24": "受苦眾生。回向極樂世界。",
    "X62n1173_001:0108a02": "西歸直指卷之一"
}