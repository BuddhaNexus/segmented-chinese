{
    "X61n1157_001:0491b06": "淨土決前引",
    "X61n1157_001:0491b09": "溫陵李卓吾曰。維摩大士云。隨其心淨。則佛土淨。阿",
    "X61n1157_001:0491b10": "彌陀佛極樂國土者。土之淨也。念阿彌陀佛極樂國",
    "X61n1157_001:0491b11": "土者。心之淨也。念阿彌陀佛極樂國土。便生阿彌陀",
    "X61n1157_001:0491b12": "佛極樂國土者。隨其心淨則佛土淨也。然則念佛者。",
    "X61n1157_001:0491b13": "念此淨土也。參禪者。參此淨土也。果何以別乎。故念",
    "X61n1157_001:0491b14": "佛者。必定往生淨土矣。參禪者。亦豈能舍此淨土。而",
    "X61n1157_001:0491b15": "別有所往耶。若別有所往。是二土也。非淨也。阿彌陀",
    "X61n1157_001:0491b16": "佛極樂國土。不容如是也。參禪者。固不待往生矣。念",
    "X61n1157_001:0491b17": "佛者。亦豈待有所往而後生耶。若必待有所往而後",
    "X61n1157_001:0491b18": "生。則是此以念佛而往彼。彼以念我而來此。一來一",
    "X61n1157_001:0491b19": "往。亦是二土也。非淨也。阿彌陀佛極樂國土。亦不容",
    "X61n1157_001:0491b20": "如是也。故知阿彌陀佛淨土。即自心淨土。念佛參禪。",
    "X61n1157_001:0491b21": "即所以自淨其心。奉勸諸學者。無高視禪客。而輕目",
    "X61n1157_001:0491b22": "淨土也。故集諸上聖勸人修淨土之語。而合之以為",
    "X61n1157_001:0491b23": "淨土決。",
    "X61n1157_001:0491c04": "淨土決目次",
    "X61n1157_001:0491c06": "自敘",
    "X61n1157_001:0491c07": "天台智者淨土十疑論",
    "X61n1157_001:0491c08": "宋無為居士十疑論序",
    "X61n1157_001:0491c09": "一心三觀壽禪師勸修淨業",
    "X61n1157_001:0491c10": "行脚求師宗本答問",
    "X61n1157_001:0491c11": "三大聖人現身勸修淨土",
    "X61n1157_001:0491c12": "經論指皈淨土祖師指皈西方",
    "X61n1157_001:0491c13": "西方偈贊西方五請",
    "X61n1157_001:0491c14": "念佛八偈",
    "X61n1157_001:0491c20": "淨土決",
    "X61n1157_001:0491c23": "天台智者淨土十疑論",
    "X61n1157_001:0491c24": "宋無為居士楊傑淨土十疑論序",
    "X61n1157_001:0492a01": "一心三觀",
    "X61n1157_001:0492a02": "溫陵禪師曰。念佛法門。未可單約事相而修。佛具三",
    "X61n1157_001:0492a03": "身。念存三觀。以破三惑。則無生忍位方可入焉。念存",
    "X61n1157_001:0492a04": "三觀者。如一聲佛。遂了此能念體空。所念無相。即念",
    "X61n1157_001:0492a05": "存空觀。所念之佛即報身。即心破見思惑也。雖能念",
    "X61n1157_001:0492a06": "體空。所念無相。不妨能念分明所念顯然。即念存假",
    "X61n1157_001:0492a07": "觀。所念之佛即應身。即心破塵沙惑也。正當能念所",
    "X61n1157_001:0492a08": "念空時。即能念所念顯然。正當能念所念顯時。即是",
    "X61n1157_001:0492a09": "能念所念寂然。空假互存。乃念存中觀。所念之佛即",
    "X61n1157_001:0492a10": "法身。即心破無明惑也。說則如是行人用心。惟一念",
    "X61n1157_001:0492a11": "真。更無如斯之辨。",
    "X61n1157_001:0492a12": "卓吾和尚曰。天台智者决疑十論。可謂往生淨土",
    "X61n1157_001:0492a13": "之津梁矣。後學又何疑乎。有宋楊無為居士為之",
    "X61n1157_001:0492a14": "序。葢贊念佛者。必定往生。是亦一決疑也。溫陵法",
    "X61n1157_001:0492a15": "師。復為發明一心三觀之旨。葢贊念佛者。必定見",
    "X61n1157_001:0492a16": "佛。是又一決疑也。合而觀之。而後知天台淨土止",
    "X61n1157_001:0492a17": "觀之理。無非發明此一大乘。使學者知起念便生",
    "X61n1157_001:0492a18": "淨土。開口便見佛。不待往生之勞矣。又何往生之",
    "X61n1157_001:0492a19": "疑。而不一念南無阿彌陀佛乎。宋人欲學為古文",
    "X61n1157_001:0492a20": "辭而不能。無為居士乃不學而自能之。其文辭高",
    "X61n1157_001:0492a21": "妙。益以見念佛者無所往而不藉佛之力也。幸各",
    "X61n1157_001:0492a22": "加意念佛可也。",
    "X61n1157_001:0492a23": "壽禪師勸修淨業(見萬善同歸集)",
    "X61n1157_001:0492a24": "問。行道念佛。與坐念。功德如何。答。譬如逆水張帆。",
    "X61n1157_001:0492b01": "猶云得往。更若張帆順水。速疾可知。坐念一口。尚乃",
    "X61n1157_001:0492b02": "八十億劫罪消。行念功德。豈知其量。故劫云。",
    "X61n1157_001:0492b03": "　行道五百徧　　念佛一千聲　　事業常如此",
    "X61n1157_001:0492b04": "　西方佛自成",
    "X61n1157_001:0492b05": "問。唯心淨土。周徧十方。何得託質蓮臺。寄形安養。而",
    "X61n1157_001:0492b06": "興取舍之念。豈達無生之門。欣厭情生。何成平等。",
    "X61n1157_001:0492b07": "答。唯心佛土者。了心方生。如來不思議境界經云。三",
    "X61n1157_001:0492b08": "世一切諸佛。皆無所有。唯依自心。菩薩若能了知諸",
    "X61n1157_001:0492b09": "佛及一切法。皆唯心量。得隨順忍。或入初地。捨身速",
    "X61n1157_001:0492b10": "生妙喜世界。或生極樂淨佛土中。故知識心方生唯",
    "X61n1157_001:0492b11": "心淨土。著境秪墮所緣境中。如修多羅說。若人專念",
    "X61n1157_001:0492b12": "西方極樂世界阿彌陀佛。所修善根。回向願求生彼",
    "X61n1157_001:0492b13": "世界。即得往生。常見佛故。終無有退。",
    "X61n1157_001:0492b14": "羣疑論。問云。諸佛國土。亦復皆空。觀眾生如第五大。",
    "X61n1157_001:0492b15": "何得取著有相。捨此生彼。答。汝但見說圓成實性",
    "X61n1157_001:0492b16": "無相之教。破徧計所執畢竟空無之文。不信說依他",
    "X61n1157_001:0492b17": "起性因緣之教。即是不信因果之人。說於諸法斷滅",
    "X61n1157_001:0492b18": "相者。故華嚴偈云。",
    "X61n1157_001:0492b19": "　寧於無量劫　　具受一切苦　　終不遠如來",
    "X61n1157_001:0492b20": "　不覩自在力",
    "X61n1157_001:0492b21": "問。心外無法。佛不去來。何有見佛及來迎之事。答。",
    "X61n1157_001:0492b22": "唯心念佛。以唯心觀。徧該萬法。既了境唯心。了心即",
    "X61n1157_001:0492b23": "佛。故隨所念。無非佛矣。般若三昧經云。如人夢見七",
    "X61n1157_001:0492b24": "寶。親屬歡喜。覺已追念。不知在何處。如是念佛。此喻",
    "X61n1157_001:0492c01": "唯心所作。即有而空。故無來去。又如幻非實。則心佛",
    "X61n1157_001:0492c02": "兩亡。而不無幻相。則不壞心佛。空有無閡。即無去來。",
    "X61n1157_001:0492c03": "不妨普見。按諸經云。生安養者。緣強地勝。福備壽長。",
    "X61n1157_001:0492c04": "蓮華化生。佛親迎接。便登菩提之位。生如來之家。處",
    "X61n1157_001:0492c05": "跋致之門。受菩提之記。身具光明妙相。跡踐寶樹香",
    "X61n1157_001:0492c06": "臺。獻供十方。寧神三昧。觸耳常聞大乘之法。差肩皆",
    "X61n1157_001:0492c07": "隣補處之人。念念虗玄。心心靜慮。煩惱燄滅。愛欲泉",
    "X61n1157_001:0492c08": "枯。尚無惡趣之名。豈有輪迴之事。安國鈔云。所言極",
    "X61n1157_001:0492c09": "樂者。有二十四種樂。羣疑論云。西方淨土。有三十種",
    "X61n1157_001:0492c10": "益。何乃愛河浪底。沈溺無憂。火宅燄中。焚燒不懼。且",
    "X61n1157_001:0492c11": "未脫業身。終縈三障。既不愛蓮臺化質。應須胎藏稟",
    "X61n1157_001:0492c12": "形。若受肉身。全身是苦。既沈三界。寧免輪迴。故目連",
    "X61n1157_001:0492c13": "所問經云。佛告目連。譬如萬川長注。有浮草木。前不",
    "X61n1157_001:0492c14": "顧後。後不顧前。都會大海。世間亦爾。雖有豪貴富樂",
    "X61n1157_001:0492c15": "自在。悉不得免生老病死。秖由不信佛經。後世為人。",
    "X61n1157_001:0492c16": "更深困劇。不能得生千佛國土。是故我說無量壽佛",
    "X61n1157_001:0492c17": "國土。易往易生。而人不能深信。反事九十六種邪道。",
    "X61n1157_001:0492c18": "我說是人。名無眼人。名無耳人。",
    "X61n1157_001:0492c19": "問。龐居士云。事上說佛國。此去十萬里。大海渺無邊。",
    "X61n1157_001:0492c20": "動即黑風起。往者雖千萬。達者無一二。忽遇本來人。",
    "X61n1157_001:0492c21": "不在因緣裏。如何通會。而證往生。答。若提宗考本。",
    "X61n1157_001:0492c22": "尚不說有佛有土。豈言達之不達乎。所以天真自具。",
    "X61n1157_001:0492c23": "不涉因緣。匪動絲毫。常冥真體。若約事論。故非一等。",
    "X61n1157_001:0492c24": "九品往生。上下俱達。或遊化國。見佛應身。或生報土。",
    "X61n1157_001:0493a01": "覩佛真體。或一夕而便登上地。或經劫而方證小乘。",
    "X61n1157_001:0493a02": "或利根鈍根。或定意散意。或悟有遲速。根機不同。或",
    "X61n1157_001:0493a03": "華開早晚。時限有異。今古具載。凡聖俱生。行相昭然。",
    "X61n1157_001:0493a04": "明證目驗。故釋迦世尊。親記文殊。當生阿彌陀佛土。",
    "X61n1157_001:0493a05": "位登初地。大經云。彌勒菩薩問佛。未知此界有幾許",
    "X61n1157_001:0493a06": "不退菩薩。得生彼國。佛言。此娑婆世界。有六千七億",
    "X61n1157_001:0493a07": "不退菩薩。皆得往生。智者大師一生修西方業。所行",
    "X61n1157_001:0493a08": "福智二嚴。悉皆回向。臨終合門人。唱起十六觀名。乃",
    "X61n1157_001:0493a09": "合掌讚云。四十八願。莊嚴淨土。香臺寶樹。易到無人。",
    "X61n1157_001:0493a10": "火車相現。一念改悔者。尚乃往生。況戒定慧薰修。行",
    "X61n1157_001:0493a11": "道甚力。終不唐捐。稱讚淨土經云。十方恒河沙諸佛。",
    "X61n1157_001:0493a12": "出廣長舌相。徧覆大千。證得無生。豈虗搆哉。",
    "X61n1157_001:0493a13": "問。觀經明十六觀門。皆是攝心修定。觀佛相好。諦了",
    "X61n1157_001:0493a14": "圓明。方階淨域。如何散心。而能化往。答。九品經文。",
    "X61n1157_001:0493a15": "自有升降。上下該攝。不出二心。一定心。如修定習觀。",
    "X61n1157_001:0493a16": "二專心。但念名號。回向發願。夫善惡二輪。苦樂二報。",
    "X61n1157_001:0493a17": "皆三業所造。四緣所生。共因所成。五果所攝。若心淨。",
    "X61n1157_001:0493a18": "即香臺寶樹淨剎化生。心垢。則丘陵坑坎穢土稟質。",
    "X61n1157_001:0493a19": "皆是等倫之果。能感增上之緣。是以離自心源。更無",
    "X61n1157_001:0493a20": "別體。華嚴經云。譬如心王寶。隨心見眾色。眾生心淨",
    "X61n1157_001:0493a21": "故。得見清淨剎。大集經云。欲淨汝界。但淨汝心。故知",
    "X61n1157_001:0493a22": "一切歸心。萬法由我。欲得淨界。但行淨因。如水性趣",
    "X61n1157_001:0493a23": "下火性騰上。勢數如是。何足疑焉。",
    "X61n1157_001:0493a24": "卓吾書壽禪師勸修後語曰。禪師自為餘杭小吏",
    "X61n1157_001:0493b01": "時。即已勤修淨業矣。以勤修故。愛惜一切生命而",
    "X61n1157_001:0493b02": "不忍殺。此尚為尊佛教誡然也。乃以不忍殺故。遂",
    "X61n1157_001:0493b03": "充之以至放生。又以放生故。遂充之以至買生放",
    "X61n1157_001:0493b04": "生。又以買生放生故。復又充之以至於監守自盜。",
    "X61n1157_001:0493b05": "買放生命。犯極刑亦甘之。夫始之以不忍殺。而極",
    "X61n1157_001:0493b06": "之至于自殺。蓋寧自殺以成就吾不忍殺之初心。",
    "X61n1157_001:0493b07": "此所志矣。雖於理有所不宜。勢有所不可。然觀其",
    "X61n1157_001:0493b08": "志。不可謂之不深信淨業者矣。夫不殺者。特佛一",
    "X61n1157_001:0493b09": "念耳。修行中一事耳。猶尚如此。餘可知也。如此而",
    "X61n1157_001:0493b10": "修。則又何事之不可為。何功之不可就。何佛之不",
    "X61n1157_001:0493b11": "可成。何阿彌陀之不可見乎。上品上生。閻君致禮。",
    "X61n1157_001:0493b12": "固其宜矣。修淨業者。元有折攝二門。釋迦為折。彌",
    "X61n1157_001:0493b13": "陀為攝。又有欣厭二門。唯厭此生。故唯恐捨之而",
    "X61n1157_001:0493b14": "不得。唯欣彼生。故自然見佛而不疑。若愚者。謂其",
    "X61n1157_001:0493b15": "不知厭惡此生不可也。謂其不知感激諸佛折攝",
    "X61n1157_001:0493b16": "之恩。亦不可也。但以禪師之心觀之。余尚為貪戀。",
    "X61n1157_001:0493b17": "而不捨者耳。師生上品。余又不知何品矣。幸而止",
    "X61n1157_001:0493b18": "有九品。設使却有百千萬億品。佘不將為百千萬",
    "X61n1157_001:0493b19": "億品最下之佛乎。是可戒也。然則修淨業者。斷斷",
    "X61n1157_001:0493b20": "乎不可不以壽禪師為法。而以余李卓吾老子為",
    "X61n1157_001:0493b21": "鑑。而自戒矣。抑余唯不能自戒。是以敬錄勸修之",
    "X61n1157_001:0493b22": "語。以時觀省。仍奉事禪師。與天台智者于上方。庶",
    "X61n1157_001:0493b23": "幾雖不能比于二師之萬一。或可比于閻君之朝",
    "X61n1157_001:0493b24": "夕禮拜歸依也。余又願人人皆宜如閻君之敬禮",
    "X61n1157_001:0493c01": "設像焚香。于晨朝而讀其書也。",
    "X61n1157_001:0493c02": "按本傳壽禪師者。丹陽人。初為餘杭縣吏。虧欠庫",
    "X61n1157_001:0493c03": "錢幾盡。有司鞠之。止是買放生用。罪當死。臨刑顏",
    "X61n1157_001:0493c04": "色愉愉。顧獄吏曰。我在世放活萬萬生命。今死去",
    "X61n1157_001:0493c05": "徑歸西方。豈不樂哉。錢王聞而奇之。釋其罪。遂為",
    "X61n1157_001:0493c06": "僧。夢觀音以甘露灌其口。住持永明寺。至九十八",
    "X61n1157_001:0493c07": "歲。合掌坐化。瘞于塔下。有僧每日遶塔禮拜。人問",
    "X61n1157_001:0493c08": "其故。答曰。我撫州僧也。因病至陰司。見殿角有畫",
    "X61n1157_001:0493c09": "像一軸。閻王日來頂禮。余問主吏云。此杭州永明",
    "X61n1157_001:0493c10": "寺壽禪師也。凡人死者。皆經此處。唯壽禪師不經",
    "X61n1157_001:0493c11": "此。已在西方極樂世界上品上生矣。王敬其人。故",
    "X61n1157_001:0493c12": "圖此供養。",
    "X61n1157_001:0493c13": "行脚求師(見歸元直指)",
    "X61n1157_001:0493c14": "宗本問。弟子欲脫生死。不知依何法修。禪師讚歎",
    "X61n1157_001:0493c15": "曰。秊紀幼而發心高。聽吾所說。徑路入行。但念阿彌",
    "X61n1157_001:0493c16": "陀佛。宗本曰。凡夫罪業多。云何一世念佛。便得往生",
    "X61n1157_001:0493c17": "淨土。答。十六觀經云。至心念南無阿彌陀佛。一聲",
    "X61n1157_001:0493c18": "滅八十億劫生死重罪。有人平生造五逆十惡。臨終",
    "X61n1157_001:0493c19": "十念阿彌陀佛。尚得往生。況一世齋戒念佛乎。問。",
    "X61n1157_001:0493c20": "阿彌陀佛何故有如是廣大功德。廣大行願。答。大",
    "X61n1157_001:0493c21": "阿彌陀經云。我至成佛時。名聲超十方。人天欣得聞。",
    "X61n1157_001:0493c22": "俱來主我剎。地獄鬼畜生。亦生我剎中。是則凡在三",
    "X61n1157_001:0493c23": "界六道輪迴之內者。無所不度可知矣。阿彌陀佛現",
    "X61n1157_001:0493c24": "在西方極樂世界。又在十方世界。教化無數天人。以",
    "X61n1157_001:0494a01": "至蜎飛蝡動之類。蜎飛者。謂微細飛蟲也。蝡動者。謂",
    "X61n1157_001:0494a02": "微細蛆蟲也。若此者。佛尚化度。況于人乎。阿彌陀佛",
    "X61n1157_001:0494a03": "又有願云。若稱我名。必生我國。若不爾者。誓不作佛。",
    "X61n1157_001:0494a04": "是以廣度眾生。無有窮極。而人一念歸依。遂生其國。",
    "X61n1157_001:0494a05": "由此推之。念佛功德。實不可思議也。又云。若有眾生。",
    "X61n1157_001:0494a06": "欲生我國上品者。須用慈心不殺。愛護含靈。具諸戒",
    "X61n1157_001:0494a07": "行。讀誦大乘。解第一義。諦理深明。供養三寶。孝敬雙",
    "X61n1157_001:0494a08": "親。悲憐貧苦。教化有情。若能如是念佛者。決定上品",
    "X61n1157_001:0494a09": "上生。直至成佛。其或力量未充。且自堅持齋戒。一心",
    "X61n1157_001:0494a10": "念佛。若能念念無間。亦不在下品生矣。況此法門。不",
    "X61n1157_001:0494a11": "揀賢愚。不擇貴賤。不在貧富。不分男女。不問老幼。不",
    "X61n1157_001:0494a12": "拘僧俗。不論久近。皆可以念佛。念佛軌則亦不拘。或",
    "X61n1157_001:0494a13": "高聲念。低聲念。流水念。頂禮念。攝心念。參究念。勸想",
    "X61n1157_001:0494a14": "念。輪珠念。行道念。住立念。靜坐念。側臥念。默念。明念。",
    "X61n1157_001:0494a15": "千念。萬念。皆同一念。唯要決定信心求生淨土。果能",
    "X61n1157_001:0494a16": "如是行持。何用別尋知識。可謂行船盡在把梢人。達",
    "X61n1157_001:0494a17": "者同登安養國。問。世間之人多說。家緣縈絆。世務",
    "X61n1157_001:0494a18": "纏身。且待老來。然後念佛。答。苦哉。苦哉。豈不見死",
    "X61n1157_001:0494a19": "心禪師云。世間之人。財寶如山。妻妾滿室。日夜歡樂。",
    "X61n1157_001:0494a20": "他豈不要。長生在世。爭柰前程有限。暗裏相催。符到",
    "X61n1157_001:0494a21": "便行。不容遲滯。閻羅老子。不順人情。無常鬼王。有何",
    "X61n1157_001:0494a22": "面目。且據諸人眼裏親見。耳裏親聞。前街後巷。親戚",
    "X61n1157_001:0494a23": "眷屬。朋友兄弟。強壯後生。死劫多少。豈不聞古人云。",
    "X61n1157_001:0494a24": "莫待老來方學道。孤墳盡是少秊人。又云。自從早秊",
    "X61n1157_001:0494b01": "索妻養子。經營家計。受盡千辛萬苦。忽然三寸氣斷。",
    "X61n1157_001:0494b02": "未免一旦皆休。若是孝順兒孫。齋得幾僧。看得部經。",
    "X61n1157_001:0494b03": "燒得陌紙。春三秋九。做得椀羮飯。哭得幾聲。猶是記",
    "X61n1157_001:0494b04": "憶爺娘。若是不肖之子。父母方死。骨頭未冷。作撻財",
    "X61n1157_001:0494b05": "產。出賣田園。恣意作樂。以此較之。着甚麼急。兒孫自",
    "X61n1157_001:0494b06": "有兒孫福。莫與兒孫作遠憂。復引古德云。冷笑富家",
    "X61n1157_001:0494b07": "翁。營生忙似箭。囤內米生蟲。庫中錢爛貫。日裏把秤",
    "X61n1157_001:0494b08": "稱。夜間點燈算。形骸如傀儡。莫教繩索斷。死心如此",
    "X61n1157_001:0494b09": "苦口勸人。曾許你且做世業。待老來方念佛乎。當思",
    "X61n1157_001:0494b10": "人生在世。能有幾時。石火電光。眨眼便過。趁此未老",
    "X61n1157_001:0494b11": "無病之前。抖擻身心。撥棄塵事。得一日光景。念一日",
    "X61n1157_001:0494b12": "佛名。得一時工夫。修一時淨業。由他臨命終時。好死",
    "X61n1157_001:0494b13": "惡死。只要我之盤纏預辨了也。我之前程穩穩當當",
    "X61n1157_001:0494b14": "了也。若不如此。後悔難追。況此念佛法門。人皆可行。",
    "X61n1157_001:0494b15": "譬如千秊暗室。一燈照之。則為明矣。故雖殺馬屠牛",
    "X61n1157_001:0494b16": "之人。放下屠刀。亦可以修。所以修者不難。亦不妨一",
    "X61n1157_001:0494b17": "切俗事。在官者不妨職業。在士者不妨修讀。在商者",
    "X61n1157_001:0494b18": "不妨販賣。在農夫不妨耕種。在婦人不妨女工。在公",
    "X61n1157_001:0494b19": "門不妨事上。在僧徒不妨參禪。凡一切所為。皆不相",
    "X61n1157_001:0494b20": "妨。或在晨昏禮念。或在忙裏偷閒。或念千聲百聲。或",
    "X61n1157_001:0494b21": "念三五百聲。或念十聲。唯要回向發願。願往西方誠",
    "X61n1157_001:0494b22": "能如是。決定往生矣。又曰。善男子。今將一法界之",
    "X61n1157_001:0494b23": "法。付囑于汝。十法界者。佛法界。菩薩法界。緣覺法界。",
    "X61n1157_001:0494b24": "聲聞法界。天法界。人法界。修羅法界。餓鬼法界。畜生",
    "X61n1157_001:0494c01": "法界。地獄法界。夫十法界者。一心具足。隨造隨受。據",
    "X61n1157_001:0494c02": "你所作因還你。所作果。善行惡行。世間之因也。三界",
    "X61n1157_001:0494c03": "六道。世間之果也。持戒念佛。出世間之因也。淨土成",
    "X61n1157_001:0494c04": "佛。出世間之果也。人天路上。作福為先。生死海中。念",
    "X61n1157_001:0494c05": "佛第一。今有欲快樂人天而不修福。欲出離生死而",
    "X61n1157_001:0494c06": "不念佛。是猶鳥無翼而欲飛。木無根而欲茂。奚可得",
    "X61n1157_001:0494c07": "哉。要將念佛為正因。如今是因。臨終是果。作惡而惡",
    "X61n1157_001:0494c08": "境現前。念佛而佛果自至。豈不見華嚴經云。若人欲",
    "X61n1157_001:0494c09": "了知。三世一切佛。應觀法界性。一切唯心造。是也。",
    "X61n1157_001:0494c10": "宗本答問",
    "X61n1157_001:0494c11": "或問。世間人別執公案。只期參禪悟道。不願往生淨",
    "X61n1157_001:0494c12": "土何如。答。參禪不礙念佛。念佛不礙參禪。且如往",
    "X61n1157_001:0494c13": "生錄內。高僧傳中。賢愚並生。今古皆爾。盡拋穢土。俱",
    "X61n1157_001:0494c14": "趣淨方。孕七寶池。捨胞胎苦。超凡人聖。得道證真。不",
    "X61n1157_001:0494c15": "歷三祗。便成佛道。豈非佛力難思也哉。故欲超生死",
    "X61n1157_001:0494c16": "輪迴。得涅槃樂者。無出往生法門矣。何以故。娑婆濁",
    "X61n1157_001:0494c17": "境。眾苦集而求道難成。淨土樂邦。諸善聚而位登不",
    "X61n1157_001:0494c18": "退。稱名號者。諸佛護念而往生。發菩提者。彌陀光照",
    "X61n1157_001:0494c19": "而增進。菩薩羅漢與其同儔。水鳥樹林。悉皆念佛。耳",
    "X61n1157_001:0494c20": "畔常聞妙法。心中頓絕貪嗔。快樂無窮。壽量何極。一",
    "X61n1157_001:0494c21": "生彼土。便獲阿惟。豈比人天道中觸目多諸違順。權",
    "X61n1157_001:0494c22": "乘路上善根希有周圓。地前三賢尚未見道而失念。",
    "X61n1157_001:0494c23": "舍利六住。猶遇惡緣而退心。故知三乘之士。歷僧祇",
    "X61n1157_001:0494c24": "劫。而功行無成。念佛之門。于彈指頃。而位階不退。是",
    "X61n1157_001:0495a01": "以生淨土者。有進無退。決定成佛。彌陀經云。極樂國",
    "X61n1157_001:0495a02": "土眾生生者。皆是阿鞞跋致。阿鞞跋致者。不退轉地",
    "X61n1157_001:0495a03": "是也。嗟乎。初心信淺。非他力難以進修。我佛願深。但",
    "X61n1157_001:0495a04": "有緣悉皆攝受。諸仁者從上佛祖立教。開示念佛法",
    "X61n1157_001:0495a05": "門。何況今之禪流。不信往生淨土。凡修淨土者。不礙",
    "X61n1157_001:0495a06": "于參禪。何參禪者。乃薄淨土而不修也。或問。阿彌",
    "X61n1157_001:0495a07": "陀佛有因地否。宗本曰。阿彌陀佛因地。載於藏教",
    "X61n1157_001:0495a08": "甚多云。我作佛時。說經行道。十倍于諸佛。不得是願。",
    "X61n1157_001:0495a09": "終不作佛。又云。稱我名號。定生我國。不得是願。終不",
    "X61n1157_001:0495a10": "作佛。是以願廣緣強。感動世人。又不見大慈菩薩讚",
    "X61n1157_001:0495a11": "佛偈云。十方三世佛。阿彌陀第一。非但菩薩稱讚。十",
    "X61n1157_001:0495a12": "方諸佛亦稱讚之。問。十方世界有無量人念佛焉。",
    "X61n1157_001:0495a13": "能悉知其時盡皆接引。答。日月是一小世界。光明",
    "X61n1157_001:0495a14": "猶能普照萬類。況佛之光明乎。不見彌陀經云。彼佛",
    "X61n1157_001:0495a15": "何故號阿彌陀。舍利弗。彼佛光明無量。照十方國。無",
    "X61n1157_001:0495a16": "所障礙。是故號為阿彌陀。應知佛之光明。廣大無比。",
    "X61n1157_001:0495a17": "小乘羅漢。尚有三明六通。隨類現化。況佛之神通妙",
    "X61n1157_001:0495a18": "用乎。何則身常禮佛。佛則見之。天眼通故。口常念佛。",
    "X61n1157_001:0495a19": "佛則聞之。天耳通故。心常憶佛。佛則知之。他心通故。",
    "X61n1157_001:0495a20": "諸仁者。只要自己。虔切修持。不須疑佛無能接引。",
    "X61n1157_001:0495a21": "又問。既有如是功德。何必連聲舉念。譬如叫我名字。",
    "X61n1157_001:0495a22": "不過一二三聲足矣。答。前不云乎。稱我名號。定生",
    "X61n1157_001:0495a23": "我國。以其願也。觀經云。念阿彌陀佛一聲。滅八十億",
    "X61n1157_001:0495a24": "劫生死重罪。況連聲不斷乎。彌陀經云。以稱名故。諸",
    "X61n1157_001:0495b01": "罪消滅。勢至圓通云。憶佛念佛。必定見佛。上至一心",
    "X61n1157_001:0495b02": "不亂。專持名號。下至十念成功。往生淨土。是也。",
    "X61n1157_001:0495b03": "三大聖人現身勸修淨土",
    "X61n1157_001:0495b04": "唐洛陽罔極寺釋慧日。中宗朝得度。日見義淨三藏。",
    "X61n1157_001:0495b05": "躬詣竺乾。遂生羨慕。誓遊西域。始泛舶渡海。經三載。",
    "X61n1157_001:0495b06": "乃達天竺。尋求梵本。訪善知識。獨影孤征。雪嶺胡鄉。",
    "X61n1157_001:0495b07": "無所不到。既經多苦。深厭閻浮。乃歎曰。何國何方。有",
    "X61n1157_001:0495b08": "樂無苦。何法何行。能速見佛。徧問天竺三藏學者。皆",
    "X61n1157_001:0495b09": "讚淨土。合於金口。其于速疾。是一生路。盡此報身。必",
    "X61n1157_001:0495b10": "得往生。日聞已頂受。漸至北印度健馱羅國王城東",
    "X61n1157_001:0495b11": "北。有一大山。山有觀音像。日遂七日叩頭祈請。以斷",
    "X61n1157_001:0495b12": "食畢命為期。至七日夜。觀音空中。現紫金色相。垂右",
    "X61n1157_001:0495b13": "手摩日頂曰。汝欲傳法。自利利他。唯有西方彌陀佛",
    "X61n1157_001:0495b14": "國勸令念佛誦經。迴願往生。到彼國已。見佛及我。自",
    "X61n1157_001:0495b15": "當知淨土法門。勝過諸行。說已忽滅。日斷食既困。聞",
    "X61n1157_001:0495b16": "此加壯。及登嶺東歸。計行七十餘國。總一十八年。開",
    "X61n1157_001:0495b17": "元七年。方達長安。進帝佛真容梵筴等。賜號慈愍三",
    "X61n1157_001:0495b18": "藏主法師。",
    "X61n1157_001:0495b19": "又唐大曆二年。法照大師。棲止衡州雲峰寺。勤修不",
    "X61n1157_001:0495b20": "懈。唯以勸人念佛為急。一日僧堂粥鉢內。兩次現五",
    "X61n1157_001:0495b21": "臺勝境。勝境中復現有寺。寺有金榜。題云大聖竹林",
    "X61n1157_001:0495b22": "寺。於是心懷渴仰。欲禮五臺。四年八月十三日發行。",
    "X61n1157_001:0495b23": "至五年四月五日。到五臺縣。遙見佛光。寺南數道白",
    "X61n1157_001:0495b24": "光。六日。到佛光寺。其夜四更見一道光。從北山下來",
    "X61n1157_001:0495c01": "射照。照忙入堂內。問眾云。此何祥也。有僧答言。此大",
    "X61n1157_001:0495c02": "聖不思議光。常覺有緣照聞已。即具威儀。尋光至寺。",
    "X61n1157_001:0495c03": "寺東北五十里間。果有山。山下有澗。澗北有一石門。",
    "X61n1157_001:0495c04": "見二青衣可年八九歲。顏貌端正。立于門首。一稱善",
    "X61n1157_001:0495c05": "財。二曰難陀。相見歡喜。問訊設禮。引照入門。向北行",
    "X61n1157_001:0495c06": "五六里。見一金門樓至門。乃是一寺。寺前有金牓。題",
    "X61n1157_001:0495c07": "曰大聖竹林寺。一如鉢中所見者。方圓可二十里。一",
    "X61n1157_001:0495c08": "百二十院。皆有寶塔。莊嚴其地。純是黃金。流渠花樹。",
    "X61n1157_001:0495c09": "充滿其內。照入寺。至講堂。見文殊在西。普賢在東。各",
    "X61n1157_001:0495c10": "據獅子之座。說法之音歷歷可聽。文殊左右菩薩萬",
    "X61n1157_001:0495c11": "餘。普賢亦有無數菩薩圍繞。照至二菩薩前作禮。問",
    "X61n1157_001:0495c12": "言。末代凡夫。去聖時遙。知識轉劣。垢障尤深。佛法浩",
    "X61n1157_001:0495c13": "瀚。未審修行。於何法門。最為捷要。文殊報言。汝今念",
    "X61n1157_001:0495c14": "佛。今正是時。諸修行門。無過念佛。所以者何。我於過",
    "X61n1157_001:0495c15": "去劫中。因念佛故。得一切種智。是故一切諸佛法。般",
    "X61n1157_001:0495c16": "若波羅蜜甚深禪定。乃至諸佛。皆從念佛而生。故知",
    "X61n1157_001:0495c17": "念佛是諸法之王。汝當常念無上法王。令無休息。照",
    "X61n1157_001:0495c18": "又問。當云何念。文殊言。此世界西。有阿彌陀佛。彼佛",
    "X61n1157_001:0495c19": "願力不可思議。汝當繼念。令無間斷。命終之後。決定",
    "X61n1157_001:0495c20": "往生。永不退轉。說是語已。二大聖各舒金手。摩照頂",
    "X61n1157_001:0495c21": "為授記別。照聞已。歡喜踊躍。禮謝而退。已上二則。載",
    "X61n1157_001:0495c22": "于有宋高僧傳。俱在藏內富字函。",
    "X61n1157_001:0495c23": "經論指歸淨土",
    "X61n1157_001:0495c24": "大無量壽經云。佛告彌勒。於此世界。有七百二十億",
    "X61n1157_001:0496a01": "不退菩薩。往生極樂國土。諸小行菩薩不可稱計。又",
    "X61n1157_001:0496a02": "不但我國為然。十方世界無量大菩薩眾。盡念阿彌",
    "X61n1157_001:0496a03": "陀佛。願住阿彌陀佛國土。",
    "X61n1157_001:0496a04": "彌陀經云。若有善男子善女人。聞說阿彌陀佛。執持",
    "X61n1157_001:0496a05": "名號。以稱名故。諸罪消滅。其人臨命終時。即得往生",
    "X61n1157_001:0496a06": "阿彌陀佛極樂國土。釋迦佛云。汝等皆當信受我語。",
    "X61n1157_001:0496a07": "及諸佛所說。若有眾生。聞是說者。應當發願生彼國",
    "X61n1157_001:0496a08": "土。",
    "X61n1157_001:0496a09": "十六觀經云。若善男子及善女人。但聞佛名二菩薩",
    "X61n1157_001:0496a10": "名。除無量劫生死之罪。何況憶念念南無阿彌陀佛",
    "X61n1157_001:0496a11": "一聲乎。當知此人是人中芬陀利華。觀世音菩薩大",
    "X61n1157_001:0496a12": "勢至菩薩為其勝友。",
    "X61n1157_001:0496a13": "大智度論云。佛是無上法王。諸大菩薩以為法臣。諸",
    "X61n1157_001:0496a14": "臣所尊重者。唯佛法王也。有一菩薩。自念往昔謗般",
    "X61n1157_001:0496a15": "若。墮惡道。受無量苦。復經無量劫來。雖修餘行。不能",
    "X61n1157_001:0496a16": "得出苦海。後遇善知識。教念阿彌陀佛。即得滅除罪",
    "X61n1157_001:0496a17": "障。超生淨土。我今應當禮謝阿彌陀佛。何以彼。父母",
    "X61n1157_001:0496a18": "親友人天王等。不能度我出離苦海。唯阿彌陀佛願",
    "X61n1157_001:0496a19": "力攝受。是以得出苦海。偈云。若人願作佛。心念阿彌",
    "X61n1157_001:0496a20": "陀。即得為現身。故我皈命禮。又云。佛世一老人求出",
    "X61n1157_001:0496a21": "家。舍利弗不許。佛觀此人。曩劫採椎。為虎所逼。上樹",
    "X61n1157_001:0496a22": "失聲念南無佛。有此微善。遇佛得度。獲羅漢果。吁一",
    "X61n1157_001:0496a23": "稱其名。尚得解脫。況終身念佛乎。",
    "X61n1157_001:0496a24": "蓮宗寶鑑云。彌陀實眾生之慈父。是以纔稱寶號。已",
    "X61n1157_001:0496b01": "投種於蓮胎。一發菩提。即標名於金地。淺信不持。大",
    "X61n1157_001:0496b02": "愚大錯。堪歎時逢末代。多有邪見迷流。貶淨業為權",
    "X61n1157_001:0496b03": "乘。嗤誦持為麤行。豈非躭溺火宅。自甘永劫之沈淪",
    "X61n1157_001:0496b04": "乎。",
    "X61n1157_001:0496b05": "淨土境觀要門云。夫淨土法門者。乃末世眾生出生",
    "X61n1157_001:0496b06": "死之要路。截苦海之舟航。一生彼處。永無退轉。以金",
    "X61n1157_001:0496b07": "色身。飛行自在。無虎狼獅子蚊虻蚤虱之所逼惱。無",
    "X61n1157_001:0496b08": "雷霆風雨寒熱饑渴之所煎熬。蓮華化生。壽命無量。",
    "X61n1157_001:0496b09": "既無生老病死等苦。是為極樂世界。故我釋迦如來。",
    "X61n1157_001:0496b10": "欲令此土在迷眾生出離眾苦。開折伏之門。彌陀慈",
    "X61n1157_001:0496b11": "父。示攝受之路。所以苦心丁寧。偏讚淨土。普勸往生。",
    "X61n1157_001:0496b12": "良由於此。安樂集云。能念阿彌陀佛。即斷一切業障。",
    "X61n1157_001:0496b13": "譬如有人用獅子筋為琴絃。其聲一奏。一切餘絃悉",
    "X61n1157_001:0496b14": "斷。亦如有人取牛羊驢馬諸乳。置一器中。若將獅子",
    "X61n1157_001:0496b15": "乳一滴投之。一切諸乳悉化為水。若人于菩提心中。",
    "X61n1157_001:0496b16": "能念阿彌陀佛。一切惡魔諸障。自然消滅。得生淨土",
    "X61n1157_001:0496b17": "矣。",
    "X61n1157_001:0496b18": "大乘月藏經云。末法時中。億億眾生。起修行道。未有",
    "X61n1157_001:0496b19": "一得者。皆因五濁惡世雜學難成。唯有淨土一門。可",
    "X61n1157_001:0496b20": "通入路。當知自行難圓。他力易就。如劣士附輪王之",
    "X61n1157_001:0496b21": "勢。飛遊四天。凡質假仙藥之功。升騰三島。實為易行",
    "X61n1157_001:0496b22": "之道。疾得相應。慈旨丁寧。須銘飢骨。",
    "X61n1157_001:0496b23": "寶王論云。浴大海者已用于百川。念佛名者必成于",
    "X61n1157_001:0496b24": "三昧。亦猶清珠下於濁水。濁水不得不清。念佛投於",
    "X61n1157_001:0496c01": "亂心。亂心不得不佛。",
    "X61n1157_001:0496c02": "大品經云。若人散心念佛。亦得離苦。其福不盡。況定",
    "X61n1157_001:0496c03": "意念佛也。上至一心不亂。下至十念成功。",
    "X61n1157_001:0496c04": "華嚴經云。寧受地獄苦。得聞諸佛名。不受無量樂。而",
    "X61n1157_001:0496c05": "不聞佛名。",
    "X61n1157_001:0496c06": "正法難聞品云。佛說世間人民。得聞阿彌陀佛名號。",
    "X61n1157_001:0496c07": "若慈心喜悅。志意清淨。毛髮聳然。淚即出者。皆是累",
    "X61n1157_001:0496c08": "世常行佛道。非凡人也。若不信佛語。不信念佛。不信",
    "X61n1157_001:0496c09": "往生皆從惡道中來。餘殃未盡。愚癡不解。故為汝等",
    "X61n1157_001:0496c10": "說此大法。令見阿彌陀佛及其國土。",
    "X61n1157_001:0496c11": "護口經說。有一餓鬼。形狀醜惡。身出猛燄。口出蛆蟲。",
    "X61n1157_001:0496c12": "膿血諸衰。臭穢遠徹。舉聲號哭。東西馳走。是時滿足",
    "X61n1157_001:0496c13": "羅漢問曰。汝宿何罪。今受此苦。餓鬼答曰。吾往昔時。",
    "X61n1157_001:0496c14": "曾作沙門。出一惡言。阻他信善。今遭此苦。尊者還閻",
    "X61n1157_001:0496c15": "浮提。誡諸比丘。凡見人修毫髮善事。只宜歡喜贊助。",
    "X61n1157_001:0496c16": "勿令毀逆不成。吾墮惡類以來。數千萬劫受苦。設使",
    "X61n1157_001:0496c17": "脫得鬼形。復入地獄。爾時餓鬼說此語已。號哭投地。",
    "X61n1157_001:0496c18": "如大山崩。聞斯之說。實可寒心。此鬼出一惡言。尚遭",
    "X61n1157_001:0496c19": "多劫之苦。何可障人拜佛念佛哉。",
    "X61n1157_001:0496c20": "金剛科儀云。野狐尚聽百丈法。螺螄猶護金剛經。十",
    "X61n1157_001:0496c21": "千游魚。聞佛號化為天子。五百蝙蝠。聽法音總作聖",
    "X61n1157_001:0496c22": "賢。蟒聞懺以生天。龍聽法而悟道。彼物尚能領悟。況",
    "X61n1157_001:0496c23": "人可不回心念佛。",
    "X61n1157_001:0496c24": "蓮宗寶鑑云。昔我法藏發弘誓。啟極樂之玄途。故佛",
    "X61n1157_001:0497a01": "世尊指西方。示韋提之妙域。是乃廣長舌覆而同讚。",
    "X61n1157_001:0497a02": "諸餘經盡而獨留。蓋以利生之喜捨心增。應化之慈",
    "X61n1157_001:0497a03": "悲量大。教分九品。乃別開方便之門。觀明一心。實徑",
    "X61n1157_001:0497a04": "直還源之路。聖尼際會。如久客歸于家鄉。感應道交。",
    "X61n1157_001:0497a05": "似稚子投于慈母。況復慈光願攝。佛力難思。順水乘",
    "X61n1157_001:0497a06": "船。不勞自力。推門落臼。豈有他哉。有願必迎。無機不",
    "X61n1157_001:0497a07": "被。鸚鵡頻伽。尚有法音演唱。蜎飛蝡動。悉蒙教化恩",
    "X61n1157_001:0497a08": "慈。聖境非虗。佛言不妄。何乃甘心伏意。幸禍樂災。却",
    "X61n1157_001:0497a09": "誹清淨之邦。貪戀煩惱之世。焦蛾爛蠒。自處餘殃。籠",
    "X61n1157_001:0497a10": "鳥鼎魚。翻稱快樂。皆由善力微而業力勝。信根少而",
    "X61n1157_001:0497a11": "罪根多。是以三界茫茫。四生擾擾。盡貪生而兀兀。悉",
    "X61n1157_001:0497a12": "逐業以悠悠。匪夙生之有幸。豈得遇于斯因。擊鼓開",
    "X61n1157_001:0497a13": "囹圄之門。宜應速出。逢舟濟沈淪。之難。詎可遲疑。普",
    "X61n1157_001:0497a14": "皆如說奉行。盡心頂禮信受。問曰。既言信受。未知信",
    "X61n1157_001:0497a15": "何法門。答曰。信憑經中佛說。念佛定生淨土。信念佛",
    "X61n1157_001:0497a16": "定滅諸罪。信念佛定得佛護。信念佛臨終定得佛來",
    "X61n1157_001:0497a17": "接引。信念佛往生定得不退地。信念佛生淨土。定不",
    "X61n1157_001:0497a18": "墮三惡道。今時人。信持戒而不信念佛。信奉佛而不",
    "X61n1157_001:0497a19": "信往生淨土。是皆自失其大利也。故欲到西方。要由",
    "X61n1157_001:0497a20": "深信。君看淨土恒沙佛。盡是當年正信人。",
    "X61n1157_001:0497a21": "祖師指歸西方",
    "X61n1157_001:0497a22": "問。六祖言。東方人造罪念佛。求生西方。西方人造罪",
    "X61n1157_001:0497a23": "念佛。求生何國。答。六祖只說僧俗。喻於東西。何曾",
    "X61n1157_001:0497a24": "說無佛國。不見壇經云。在家能行。如東方人無罪。出",
    "X61n1157_001:0497b01": "家不修。如西方人有愆。今人不窮古教。強要狐言鳥",
    "X61n1157_001:0497b02": "語。古德云。若人排毀淨土。不信往生者。當受拔舌之",
    "X61n1157_001:0497b03": "苦。如何後學。反行魔說。既不能自修。又障他人修。哀",
    "X61n1157_001:0497b04": "哉。",
    "X61n1157_001:0497b05": "李卓吾曰。六祖破人念佛。求生西方者。恐人執相",
    "X61n1157_001:0497b06": "求佛。而不見自性也。金剛經所謂。若以色見我。以",
    "X61n1157_001:0497b07": "音聲求我。是人行邪道。不能見如來。是也。又曰。一",
    "X61n1157_001:0497b08": "切有為法。如夢幻泡影。如露亦如電。應作如是觀。",
    "X61n1157_001:0497b09": "凡所有相。皆是虗妄。是也。夫人若不見自性。而但",
    "X61n1157_001:0497b10": "以音聲為我。執有相為佛。則亦奚止十萬八千里",
    "X61n1157_001:0497b11": "哉。六祖大師之破也。宜也。然苟見佛性矣。則我之",
    "X61n1157_001:0497b12": "音聲。與夫妄幻虗假之夢幻。泡影露電。又曷甞一",
    "X61n1157_001:0497b13": "刻之不有哉。雖謂實有西方亦可也。",
    "X61n1157_001:0497b14": "天如和尚云。多見今之參禪者。不究如來之了義。不",
    "X61n1157_001:0497b15": "知達磨之玄機。空腹高心。習為狂妄。見修淨土之人。",
    "X61n1157_001:0497b16": "則笑之曰。彼學愚夫愚婦之所為。何其鄙哉。予甞謂",
    "X61n1157_001:0497b17": "非鄙愚夫愚婦也。乃鄙文殊普賢馬鳴龍樹也。此等",
    "X61n1157_001:0497b18": "之人。非特自迷正道。反成謗法之業。",
    "X61n1157_001:0497b19": "靈芝法師云。博地凡夫。業惑纏縛。流轉五道。百千萬",
    "X61n1157_001:0497b20": "劫受諸苦惱。忽聞淨土。志願求生。一日稱名。即超彼",
    "X61n1157_001:0497b21": "國。可謂萬劫難逢。千生一遇。若人肯念阿彌陀佛。超",
    "X61n1157_001:0497b22": "過一切善根。縱然能行施戒禪誦。亦不如念佛功德。",
    "X61n1157_001:0497b23": "孤山法師云。夫求生淨土者。是假他力。彌陀願攝。釋",
    "X61n1157_001:0497b24": "迦勸讚。諸佛護念。三者備矣。苟有信心。往生極易。如",
    "X61n1157_001:0497c01": "渡大海。既得巨航。仍有良導。加以順風。必能速到彼",
    "X61n1157_001:0497c02": "岸矣。若其不肯登舟。遲疑險道者。誰之過歟。",
    "X61n1157_001:0497c03": "楊提刑云。有佛釋迦。是大導師。指清淨土是安樂國。",
    "X61n1157_001:0497c04": "阿彌陀佛是淨土師。爾諸眾生。若生彼土。則無諸苦。",
    "X61n1157_001:0497c05": "不聞知者。固可哀憐。亦有善士。發三種心。不求生者。",
    "X61n1157_001:0497c06": "尤可嗟惜。一曰。吾當超佛越祖。淨土不足生也。二曰。",
    "X61n1157_001:0497c07": "處處皆淨土。西方不必生也。三曰。極樂聖域。我輩凡",
    "X61n1157_001:0497c08": "夫不能生也。夫行海無量。普賢願見彌陀。佛國雖空。",
    "X61n1157_001:0497c09": "維摩常修淨土。十方如來。有廣舌之讚。十方菩薩。有",
    "X61n1157_001:0497c10": "同往之心。試自忖量。孰與諸聖。謂不足生者。何其自",
    "X61n1157_001:0497c11": "欺哉。至如龍樹。祖師也。楞伽經有預記之文。天親。教",
    "X61n1157_001:0497c12": "宗也。無量論有求生之偈。慈恩通讚。首稱十勝。智者",
    "X61n1157_001:0497c13": "析理。明辨十疑。彼皆上哲。精進往生。謂不必生者。何",
    "X61n1157_001:0497c14": "其自慢哉。火車可滅。舟石不沈。現華報者。莫甚於張",
    "X61n1157_001:0497c15": "馗。十念而超勝處。入地獄者。莫速於雄俊。再甦而證",
    "X61n1157_001:0497c16": "妙因。世人愆尤。未必若此。謂不能生者。何其自棄哉",
    "X61n1157_001:0497c17": "中峰祖師云。娑婆苦。娑婆苦。娑婆之苦誰能數。世人",
    "X61n1157_001:0497c18": "反以苦為樂。甘住其中多失所。臭皮袋裏出頭來。長",
    "X61n1157_001:0497c19": "養無明病成蠱。驀然三寸氣消亡。化作寒灰埋下土。",
    "X61n1157_001:0497c20": "五趣遷流不暫停。百劫千生受淒楚。諸仁者。何如急",
    "X61n1157_001:0497c21": "早念彌陀。捨此娑婆苦。西方樂。西方樂。西方之樂誰",
    "X61n1157_001:0497c22": "能覺。人民國土總殊勝。了無寒暑并三惡。蓮華胎裏",
    "X61n1157_001:0497c23": "出頭來。時聽法音與天樂。瑠璃地瑩絕纖塵。金銀珠",
    "X61n1157_001:0497c24": "寶成樓閣。化衣化食自然榮。壽命無量難籌度。諸仁",
    "X61n1157_001:0498a01": "者。何如及早念彌陀。取彼西方樂。",
    "X61n1157_001:0498a02": "古音禪師云。一句阿彌陀佛。宗門頭則公案。譬如騎",
    "X61n1157_001:0498a03": "馬拄杖。把穩生涯一段。不拘四眾人等。持之悉有應",
    "X61n1157_001:0498a04": "驗。現生長福消災。報滿永除罪難。若人立地受持。無",
    "X61n1157_001:0498a05": "不隨心滿願。幸生中土為人。如上寶山一遍。切莫空",
    "X61n1157_001:0498a06": "去空回。所務急宜早辦。閻王不貴金珠。唯重彌陀一",
    "X61n1157_001:0498a07": "卷。一生富貴如雲。百歲光陰若電。知音切莫遲延。急",
    "X61n1157_001:0498a08": "早作箇轉變。佛為苦海舟航。勸君早渡彼岸。行住坐",
    "X61n1157_001:0498a09": "臥之中。一句彌陀莫斷。須信因深果深。直教不念自",
    "X61n1157_001:0498a10": "念。若能念念不空。管取念成一片。當念認得念人。彌",
    "X61n1157_001:0498a11": "陀與我同現。便入念佛三昧。親證極樂內院。蓮胎標",
    "X61n1157_001:0498a12": "的姓名。極功之者自見。親見彌陀授記。便同菩薩作",
    "X61n1157_001:0498a13": "伴。直至無上菩提。永劫隨心散誕。依得此道歸來。決",
    "X61n1157_001:0498a14": "定成佛不欠。",
    "X61n1157_001:0498a15": "白樂天頌云。",
    "X61n1157_001:0498a16": "　予年七十一　　不復事吟哦　　看經費眼力",
    "X61n1157_001:0498a17": "　作福畏奔波　　何以度心眼　　一聲阿彌陀",
    "X61n1157_001:0498a18": "　行也阿彌陀　　坐也阿彌陀　　縱饒忙似箭",
    "X61n1157_001:0498a19": "　不離阿彌陀　　達人應笑我　　多却阿彌陀",
    "X61n1157_001:0498a20": "　達又怎麼生　　不達又如何　　普勸法界眾",
    "X61n1157_001:0498a21": "　同念阿彌陀　　要脫輪迴苦　　須念阿彌陀",
    "X61n1157_001:0498a22": "百丈智海禪師。是江西馬祖的子。天下叢林。依他建",
    "X61n1157_001:0498a23": "立。天下清規。依他舉行。看他為病僧念誦之規云。集",
    "X61n1157_001:0498a24": "眾同聲。舉揚一偈。稱讚阿彌陀佛。復同聲稱念南無",
    "X61n1157_001:0498b01": "阿彌陀佛。或百聲或千聲。回向伏願云。諸緣未盡。早",
    "X61n1157_001:0498b02": "遂輕安。大命難逃。徑登安養。又看他津送亡僧。念誦",
    "X61n1157_001:0498b03": "回向。伏願云。神超淨域。業謝塵勞。蓮開上品之華。佛",
    "X61n1157_001:0498b04": "受一生之記。至于茶毗之際。但令維那引聲高唱南",
    "X61n1157_001:0498b05": "無西方極樂世界大慈大悲阿彌陀佛。如是十唱。而",
    "X61n1157_001:0498b06": "大眾十和。總名之曰十念也。唱畢復回向云云。以上",
    "X61n1157_001:0498b07": "稱揚十念。資助往生。非淨土之指歸乎。自百丈來。凡",
    "X61n1157_001:0498b08": "津送亡僧。皆依此法。然則所謂合五家之宗派。盡天",
    "X61n1157_001:0498b09": "下之禪僧。無有一人不歸淨土者矣。",
    "X61n1157_001:0498b10": "慈照宗主云。有行無願。其行必孤。有願無行。其願必",
    "X61n1157_001:0498b11": "虗。夫願者樂也。欲也。欲生西方淨土。樂見阿彌陀佛。",
    "X61n1157_001:0498b12": "必須發願。方得往生。華嚴經云。不發大願。魔所攝持。",
    "X61n1157_001:0498b13": "一切佛事。從大願起。欲成無上道。故須得願波羅蜜。",
    "X61n1157_001:0498b14": "所以普賢廣無邊願海。彌陀有六八願門。是知十方",
    "X61n1157_001:0498b15": "諸佛。上古先賢。皆因願力。成就菩提。智度論第八卷",
    "X61n1157_001:0498b16": "問曰。諸菩薩行業清淨。自得勝報。何必要立誓願。然",
    "X61n1157_001:0498b17": "後得之。答。作福無願。無所標立。願為道御。能有所成。",
    "X61n1157_001:0498b18": "如佛所說。若人聞說生天之樂。心當願樂。修生天福。",
    "X61n1157_001:0498b19": "命終之後。各生其中。此皆願力之所致也。華嚴行願",
    "X61n1157_001:0498b20": "品云。是人臨命終時。最後剎那。一切諸根悉皆散壞。",
    "X61n1157_001:0498b21": "一切親屬悉皆捨離。一切威勢悉皆退失。乃至象馬",
    "X61n1157_001:0498b22": "車乘。珍寶伏藏。如是一切無復相隨。唯此願王不相",
    "X61n1157_001:0498b23": "捨離。於一切時。引導其前。一剎那中。即得往生極樂",
    "X61n1157_001:0498b24": "世界。故云。法門廣大。無願不從。備觀今時信心歸投",
    "X61n1157_001:0498c01": "佛會者。或為病苦而發心。或為報親而舉意。或為保",
    "X61n1157_001:0498c02": "扶家宅。或為怖罪持齋。雖有信心。而無行願。雖云念",
    "X61n1157_001:0498c03": "佛。不達本根。凡修善緣。皆為了還心願。罕有為自己",
    "X61n1157_001:0498c04": "生死。發願念佛。求生淨土者。往往香燭道場。祝願回",
    "X61n1157_001:0498c05": "向之辭。皆是表献神明。消災延壽而已。故與經懺本",
    "X61n1157_001:0498c06": "意相違。臨終所以不得往生。由無行願故也。又有一",
    "X61n1157_001:0498c07": "等癡人。投佛受戒。乃於三寶前。焚香誓願云。我若破",
    "X61n1157_001:0498c08": "戒。甘當惡病纏身。永墮地獄。或言左眼出血。右眼出",
    "X61n1157_001:0498c09": "膿。自肯自甘。自願受報。殊不知佛祖興慈運悲。何甞",
    "X61n1157_001:0498c10": "教人如此。皆是邪師過謬。錯將罰呪。以為發願。何惑",
    "X61n1157_001:0498c11": "之甚哉。予甞愍念。勸令同發正願。求生淨土。願同作",
    "X61n1157_001:0498c12": "佛。若彼妄認四大為我身。六塵為實有。未甞暫省回",
    "X61n1157_001:0498c13": "光。齋戒念佛。從生至老。唯憂家緣不辦。財不稱心。雖",
    "X61n1157_001:0498c14": "曰積善奉佛。禮拜燒香。只願富貴榮華。長生不死。纔",
    "X61n1157_001:0498c15": "做此小好事。便有伏願數般。要保穀米盈倉。蠶絲倍",
    "X61n1157_001:0498c16": "萬。子孫光顯。牛馬孳生。纔一不如意。便怨佛不保全。",
    "X61n1157_001:0498c17": "日日財喜增添。始道天龍感應。如此貪謀。盡屬愚癡。",
    "X61n1157_001:0498c18": "今日有緣。得逢佛法。當須究本。願捨娑婆。願生淨土。",
    "X61n1157_001:0498c19": "亦如久客在于他鄉。今日思欲歸于故里。不見懺中",
    "X61n1157_001:0498c20": "云。願我臨欲命終時。盡除一切諸障礙。面見彼佛阿",
    "X61n1157_001:0498c21": "彌陀。即得往生安樂剎。是也。",
    "X61n1157_001:0498c22": "慈照宗主偈曰。",
    "X61n1157_001:0498c23": "　萬法從心生　　萬法從心滅　　我佛大沙門",
    "X61n1157_001:0498c24": "　常作如是說　　持戒無信願　　唯得人天福",
    "X61n1157_001:0499a01": "　福盡受輪迴　　展轉難出離　　看經無慧眼",
    "X61n1157_001:0499a02": "　不識佛深意　　後世得聰明　　亂心難出離",
    "X61n1157_001:0499a03": "　不如念佛好　　回向生樂國　　釋迦金口說",
    "X61n1157_001:0499a04": "　彌陀親攝受　　諸佛皆護念　　諸天善護持",
    "X61n1157_001:0499a05": "　譬如貧家女　　腹孕轉輪王　　諸天常愛護",
    "X61n1157_001:0499a06": "　貧女自不知　　腹中有貴子　　今此念佛人",
    "X61n1157_001:0499a07": "　其意亦如是　　憶佛常念佛　　不久當成佛",
    "X61n1157_001:0499a08": "　諸佛善護持　　其人自不知　　我當生淨土",
    "X61n1157_001:0499a09": "　劫要來後世　　再得生人中　　譬如貧人家",
    "X61n1157_001:0499a10": "　地內有伏藏　　藏神常守護　　不令其有失",
    "X61n1157_001:0499a11": "　貧人自不知　　家內有寶藏　　逐日趁客作",
    "X61n1157_001:0499a12": "　求衣食自濟　　今此念佛人　　其意亦如是",
    "X61n1157_001:0499a13": "　不知念佛人　　具足如來藏　　自說我無分",
    "X61n1157_001:0499a14": "　反要生人中　　譬如病人家　　自有真妙藥",
    "X61n1157_001:0499a15": "　不知妙藥性　　不能自治病　　每日牀枕邊",
    "X61n1157_001:0499a16": "　痛苦受無量　　今此念佛人　　其意亦如是",
    "X61n1157_001:0499a17": "　不知念佛心　　能滅貪嗔病　　能為大醫王",
    "X61n1157_001:0499a18": "　能為大寶藏　　利濟一切人　　能為大法王",
    "X61n1157_001:0499a19": "　覆護一切眾　　將為是凡夫　　不得生淨土",
    "X61n1157_001:0499a20": "　且自持齋戒　　後世願為人　　展轉更修行",
    "X61n1157_001:0499a21": "　方可生彼國　　多見修行人　　常作如是說",
    "X61n1157_001:0499a22": "　不稱彌陀願　　不念淨土經　　邪見障覆心",
    "X61n1157_001:0499a23": "　畢竟難出離　　非是他人障　　皆是自障心",
    "X61n1157_001:0499a24": "　今世不得生　　一蹉是百蹉　　勸汝修行人",
    "X61n1157_001:0499b01": "　信我如來說　　佛無不實語　　因風吹於火",
    "X61n1157_001:0499b02": "　用力不消多　　幸有念佛心　　回願超三界",
    "X61n1157_001:0499b03": "或問永明壽禪師曰。但見性悟道。便超生死。何用繫",
    "X61n1157_001:0499b04": "念彼佛。求生他方。答。真修行人。應自審察。如人飲水。",
    "X61n1157_001:0499b05": "冷暖自知。諸仁者。當觀自己行解。實得見性悟道。受",
    "X61n1157_001:0499b06": "如來記。紹祖師位。能如馬鳴龍樹否。得無礙辯才。證",
    "X61n1157_001:0499b07": "法華三昧。能如天台智者否。宗說皆通。行解兼修。能",
    "X61n1157_001:0499b08": "如忠國師否。此諸大士。皆明垂言教。深勸往生。蓋是",
    "X61n1157_001:0499b09": "自利利他。豈肯誤人自誤。況大雄讚歎。金口丁寧。希",
    "X61n1157_001:0499b10": "從昔賢。葢稟佛勅。定不謬誤世。四料揀云。有禪無淨",
    "X61n1157_001:0499b11": "土。十人九錯路。陰境若現前。瞥爾隨他去。無禪有淨",
    "X61n1157_001:0499b12": "土。萬修萬人去。但得見彌陀。何愁不問悟。有禪有淨",
    "X61n1157_001:0499b13": "土。猶如戴角虎。現世為人師。來生作佛祖。無禪無淨",
    "X61n1157_001:0499b14": "土。鐵牀并銅柱。萬劫與千生。沒個人依怙。既不明佛",
    "X61n1157_001:0499b15": "理。又不願往生。永劫沈淪。何由出離。諸仁者欲超生",
    "X61n1157_001:0499b16": "死速證菩提。於此四種。擇善行之。",
    "X61n1157_001:0499b17": "長蘆賾禪師勸人曰。經云。彼國眾生。無有眾苦。但受",
    "X61n1157_001:0499b18": "諸樂。故名極樂。今以娑婆。對而比之。此則血肉形軀。",
    "X61n1157_001:0499b19": "有生皆苦。彼則蓮華化生。無生苦也。此則時序代謝。",
    "X61n1157_001:0499b20": "衰老日侵。彼則寒暑不遷。無老苦也。此則四大難調。",
    "X61n1157_001:0499b21": "多生病患。彼則化體香潔。無病苦也。此則七十者希。",
    "X61n1157_001:0499b22": "無常迅速。彼則壽命無量。無死苦也。此則親情愛戀。",
    "X61n1157_001:0499b23": "有愛必離彼。無父母妻子。無愛別離苦也。此則仇敵",
    "X61n1157_001:0499b24": "冤讐。有冤必會。彼則上善聚會。無冤憎會苦也。此則",
    "X61n1157_001:0499c01": "困苦飢寒。貪求不足。彼皆衣食珍寶。受用現成。此或",
    "X61n1157_001:0499c02": "醜穢形骸。根多缺漏。彼則端嚴相貌。體有光明。此則",
    "X61n1157_001:0499c03": "輪轉生死。彼則永證無生。此則丘陵坑坎。荊棘為林。",
    "X61n1157_001:0499c04": "土石諸山。穢惡充滿。彼則黃金為地。寶樹參天。樓聳",
    "X61n1157_001:0499c05": "七珍。花敷四色。此則雙林已滅。龍華未來。彼則阿彌",
    "X61n1157_001:0499c06": "陀佛。現在說法。此則觀音勢至。徒仰嘉名。彼則與二",
    "X61n1157_001:0499c07": "上人。親為勝友。此則羣魔外道。惱亂正修。彼則佛化",
    "X61n1157_001:0499c08": "一統。魔外絕縱。此則媚色妖婬。迷惑行者。彼則正報",
    "X61n1157_001:0499c09": "清淨。實無女人。此則惡獸魑魅。交扇邪聲。彼則水鳥",
    "X61n1157_001:0499c10": "樹林。咸宣妙法。二土較量。境緣迴別。而樂邦之勝。其",
    "X61n1157_001:0499c11": "數無窮。是以了義大乘。無不指歸淨土。前賢後聖。自",
    "X61n1157_001:0499c12": "他皆願往生。嗚呼。人無遠慮。必有近憂。一失人身。萬",
    "X61n1157_001:0499c13": "劫難復。故率大海眾。各念阿彌陀佛。回向同緣。願生",
    "X61n1157_001:0499c14": "彼國。操船順水。既加艣棹。則十萬程途。不勞自至也。",
    "X61n1157_001:0499c15": "元祐四年冬。宗賾夜夢一男子。烏巾白衣。可三十",
    "X61n1157_001:0499c16": "許。風貌清美。舉措賢雅。揖謂宗賾曰。欲入公彌陀",
    "X61n1157_001:0499c17": "會。告書一名。宗賾乃取蓮華勝會錄。秉筆問曰。公",
    "X61n1157_001:0499c18": "何名。曰普慧。宗賾書已。白衣者又云。家兄亦告上",
    "X61n1157_001:0499c19": "名。宗賾問曰。令兄何名。曰普賢。言訖遂隱。宗賾覺",
    "X61n1157_001:0499c20": "而詢諸耆宿。皆云。華嚴離世間品。有二大菩薩名。",
    "X61n1157_001:0499c21": "宗賾以為佛子行佛事。助佛揚化。必有賢聖幽贊。",
    "X61n1157_001:0499c22": "然則預此會者。豈小緣哉。",
    "X61n1157_001:0499c23": "龍舒王居士勸人曰。大阿彌陀經云。十方有無量菩",
    "X61n1157_001:0499c24": "薩。往生阿彌陀佛國。彼菩薩尚欲往生。我何人哉。略",
    "X61n1157_001:0500a01": "舉數條以為證。青草堂後身曾魯公。喆老後身多憂",
    "X61n1157_001:0500a02": "苦。古老後身躭富貴。法華尼後身作官妓。皆是不信",
    "X61n1157_001:0500a03": "西方。展轉輪迴受苦。或曰。參禪固難見性。學仙何如。",
    "X61n1157_001:0500a04": "答不修淨土而欲學仙。是捨目前之美玉。而求不可",
    "X61n1157_001:0500a05": "必得之碔砆。豈不惑哉。按楞嚴有十種仙。皆壽千萬",
    "X61n1157_001:0500a06": "歲。數盡復入輪迴。世人學仙者。萬不得一。縱使得之。",
    "X61n1157_001:0500a07": "又不免輪迴。為著於形神而不能捨去也。且形神者。",
    "X61n1157_001:0500a08": "乃真性中所現之妄想。故寒山詩云。饒汝得仙人。恰",
    "X61n1157_001:0500a09": "似守屍鬼。非若佛家之生死自如而無所拘也。近自",
    "X61n1157_001:0500a10": "數百年來。得仙者唯鍾離呂公。豈不聞洞賓飛劒斬",
    "X61n1157_001:0500a11": "黃龍。却被黃龍降伏。及見黃龍禪師。方悟真性了道。",
    "X61n1157_001:0500a12": "遂說一偈云。弃却瓢囊擊碎琴。如今不戀永中金。自",
    "X61n1157_001:0500a13": "從一見黃龍後。始覺從前錯用心。又不聞後魏曇鸞",
    "X61n1157_001:0500a14": "法師。初自陶隱居得仙經十卷。鸞欣然自得。以為神",
    "X61n1157_001:0500a15": "仙必可致。後遇僧菩提留支問云。佛道有長生乎。能",
    "X61n1157_001:0500a16": "却老為不死乎。支云。長生不死。吾佛道也。遂以十六",
    "X61n1157_001:0500a17": "觀經與之云。汝可誦此。則三界無復生。六道無復往。",
    "X61n1157_001:0500a18": "盈虗消息。禍福成敗。無得而至。其為壽也。有劫石焉。",
    "X61n1157_001:0500a19": "有河沙焉。沙石之數有限。壽量之數無窮。此吾金仙",
    "X61n1157_001:0500a20": "氏之長生也。鸞深信之。遂焚仙經。而專修觀經。雖寒",
    "X61n1157_001:0500a21": "暑之變。疾病之來。亦不懈怠。魏王憐其志尚。號為神",
    "X61n1157_001:0500a22": "鸞。一日告弟子云。地獄諸苦。不可以不懼。九品淨業。",
    "X61n1157_001:0500a23": "不可以不修。因令弟子高聲念阿彌陀佛。鸞西向閉",
    "X61n1157_001:0500a24": "目。叩頭而亡。是時僧俗同聞管絃絲竹之聲從西而",
    "X61n1157_001:0500b01": "來。由此觀之。淨土法門。最為捷徑。況神仙者。有所得。",
    "X61n1157_001:0500b02": "則秘而不傳。以謂泄天機而有罪。佛法門。唯恐傳之",
    "X61n1157_001:0500b03": "不廣。直欲度盡眾生而後已。是其慈悲廣大。非神仙",
    "X61n1157_001:0500b04": "之可比明矣。",
    "X61n1157_001:0500b05": "丞相鄭清之勸人曰。今之學佛者。不過禪教律。究竟",
    "X61n1157_001:0500b06": "圓頓莫如禪。非利根上器。神領意解者。未免墮頑空",
    "X61n1157_001:0500b07": "之失。研究三乘莫如教。非得魚忘筌因指見月者。未",
    "X61n1157_001:0500b08": "免鑽故紙之病。護善遮惡莫如律。非身心清淨表裏",
    "X61n1157_001:0500b09": "一如者。未免自纏縛之苦。論其所入。則禪教律要其",
    "X61n1157_001:0500b10": "所歸。則戒定慧。若不由禪教律而得戒定慧者。其唯",
    "X61n1157_001:0500b11": "淨土之一門乎。",
    "X61n1157_001:0500b12": "龍舒曰。華嚴經云。人生有二。天人隨人。一名同生。二",
    "X61n1157_001:0500b13": "名同名。天人常見人。人不見天人。此二天人。豈非善",
    "X61n1157_001:0500b14": "惡二部童子之徒歟。人之舉意發言動步。常念此二",
    "X61n1157_001:0500b15": "天人。見人而能無愧。如此修淨土。則必上品上生。或",
    "X61n1157_001:0500b16": "曰。一人尚有二天人。何天人之多也。曰。一月普現一",
    "X61n1157_001:0500b17": "切水。豈必月之多哉。",
    "X61n1157_001:0500b18": "龍舒曰。有修橋人。有毀橋人。此天堂地獄之小因也。",
    "X61n1157_001:0500b19": "有坐轎人。有荷轎人。此天堂地獄之小果也。觸類長",
    "X61n1157_001:0500b20": "之。以修淨土上品往生復何疑哉。",
    "X61n1157_001:0500b21": "又曰。晝必有夜。必為夜備。暑必有寒。必為寒備。存必",
    "X61n1157_001:0500b22": "有去。必為去備。何謂夜備燈燭牀蓐。何謂寒備。衾裘",
    "X61n1157_001:0500b23": "炭薪。何謂去備福慧淨土。",
    "X61n1157_001:0500b24": "又曰。予徧覧藏經。却無陰府寄庫之說。奉勸世人。以",
    "X61n1157_001:0500c01": "寄庫所費之資。請僧為西方之供。一心西方則必得",
    "X61n1157_001:0500c02": "往生。若不為淨土功德。而為陰府寄庫。則是志在陰",
    "X61n1157_001:0500c03": "府。死必入陰府矣。譬如有人。不為君子之行。以交結",
    "X61n1157_001:0500c04": "賢人。君子乃寄錢於司理院。獄子處待其下獄。則用",
    "X61n1157_001:0500c05": "錢免罪。豈不謬哉。昔張善和一生殺牛。臨終自見地",
    "X61n1157_001:0500c06": "獄相現。遇僧教令念阿彌陀佛。念未十聲。見佛接引。",
    "X61n1157_001:0500c07": "往生淨土。又有一婦人。常念青蓮華香。白蓮華香。華",
    "X61n1157_001:0500c08": "樹香。果樹香。乘此四句之功。亦得往生淨土。況誦全",
    "X61n1157_001:0500c09": "部而不生乎。曇翼法師前身為雉。聽得僧人。通法華",
    "X61n1157_001:0500c10": "經。便得轉生。為僧成道。況人誦經念佛而不見佛乎。",
    "X61n1157_001:0500c11": "又有一鸚鵡二鸜鵒。念阿彌陀佛。尚得往生淨土。況",
    "X61n1157_001:0500c12": "人念佛而不生乎。",
    "X61n1157_001:0500c13": "又曰如人入大城中。必先覓安下處却出幹事。抵暮",
    "X61n1157_001:0500c14": "昏黑。則有投宿之地。先覓安下處者。修淨土之謂也。",
    "X61n1157_001:0500c15": "抵暮昏黑者。大限到來之謂也。有投宿之地者。生蓮",
    "X61n1157_001:0500c16": "華中。不落惡趣之謂也。又如春月遠行。先須備雨具。",
    "X61n1157_001:0500c17": "驟雨忽至。則無淋漓狼狽之患。先備雨具者。修淨土",
    "X61n1157_001:0500c18": "之謂也。驟雨忽至者。大命將盡之謂也。無淋漓狼狽",
    "X61n1157_001:0500c19": "之患者。不至沈淪惡趣受諸苦惱之謂也。且先覓安",
    "X61n1157_001:0500c20": "下處。不妨自己幹事。先備雨具。不妨自己遠行。先修",
    "X61n1157_001:0500c21": "淨土。不妨一切世務人。何為而不修乎。雖罪惡人亦",
    "X61n1157_001:0500c22": "可修。譬如鐵石雖重賴舟船可渡。針雖輕不賴舟船",
    "X61n1157_001:0500c23": "不可渡。人有重罪。仗佛力可生淨土。罪惡雖輕。不仗",
    "X61n1157_001:0500c24": "佛力。亦不得生。又如蟣虱萬死萬生不能一里。若附",
    "X61n1157_001:0501a01": "人身。千里可至。仗佛力而生淨土者。亦復如是。強健",
    "X61n1157_001:0501a02": "之時。若不預辨。閉眼之後。將柰之何。世間晝必有夜。",
    "X61n1157_001:0501a03": "寒必有暑。人所共知。無肯隱者。若曰生必有死。人乃",
    "X61n1157_001:0501a04": "諱之。不肯說出。何太蔽乎。諸仁者此時不修甚可惜",
    "X61n1157_001:0501a05": "也。",
    "X61n1157_001:0501a06": "又曰。人生時。種種事務。無不掛懷。一旦大限到來。盡",
    "X61n1157_001:0501a07": "皆拋去。雖我此身猶是弃物。況身外乎。□言思之。恍",
    "X61n1157_001:0501a08": "如一夢。古人有言。一日無常到。方知夢裡人。萬般將",
    "X61n1157_001:0501a09": "不去。唯有業隨身。業者謂善業。惡業此皆將得去者。",
    "X61n1157_001:0501a10": "豈可不以淨土為業乎。有了明長老。為眾普說。指此",
    "X61n1157_001:0501a11": "身而言曰。此為死物。其內鱍鱍地者為活物。莫於死",
    "X61n1157_001:0501a12": "物上作活計。宜於活物上作活計。予深愛此語。凡貪",
    "X61n1157_001:0501a13": "種種外物以奉其身者。皆是死物上作活計也。",
    "X61n1157_001:0501a14": "知歸子問善導和尚曰。蒙開誨念佛之法。但恐死至",
    "X61n1157_001:0501a15": "之時。心識散亂。仍慮他人惑動正念忘失。淨因師曰。",
    "X61n1157_001:0501a16": "善哉問也。凡一切人命終。須是不得怕死。常念此身",
    "X61n1157_001:0501a17": "多苦。若得捨此超生淨土。受無量快樂。乃是稱意之",
    "X61n1157_001:0501a18": "事。如脫弊衣。得換珍服。其於弊衣。肯生戀着。但遇病",
    "X61n1157_001:0501a19": "時。便念無常。一心待死。叮囑家人。及看病往來。問侯",
    "X61n1157_001:0501a20": "之人。凡來我前。不得說眼前閒雜之話。亦不須軟言",
    "X61n1157_001:0501a21": "安慰。祝願安樂。此皆虗花無益。若病重將終。親屬亦",
    "X61n1157_001:0501a22": "不得垂泪哭泣。嗟歎懊惱。惑亂心神。但當同聲念佛。",
    "X61n1157_001:0501a23": "助其往生。待氣盡了多時。然後哀泣未晚。若知死是",
    "X61n1157_001:0501a24": "歸去。能不哀泣。尤為達理也。況往生淨土。捨若得樂。",
    "X61n1157_001:0501b01": "慎不宜哭泣。使死者心亂也。予又多見世人。平常念",
    "X61n1157_001:0501b02": "佛。禮讚發願。求生西方。及至病來。却又怕死。都不說",
    "X61n1157_001:0501b03": "着往生之事。直待氣消命盡。識投冥界。方始十念鳴",
    "X61n1157_001:0501b04": "鐘。恰如賊去關門。濟何事也。死生事大。須是自家着",
    "X61n1157_001:0501b05": "力始得。若一念差錯。歷劫受苦。誰人相代。思之思之。",
    "X61n1157_001:0501b06": "慈照宗主淨土十門告誡云。念佛人。臨終三疑三關。",
    "X61n1157_001:0501b07": "不可不慎。一者。疑我生來作業極重。修行日淺。恐不",
    "X61n1157_001:0501b08": "得生。三者。疑我欠人債負。或有心願未了。及貪嗔癡",
    "X61n1157_001:0501b09": "未息。恐不得生。三者。疑我雖念彌陀。臨命終時。恐佛",
    "X61n1157_001:0501b10": "不來接引。有此三疑。因疑成障。失其正念。之得往生。",
    "X61n1157_001:0501b11": "故念佛之人。切要諦信佛經明旨。勿生疑心。三關者。",
    "X61n1157_001:0501b12": "凡夫雖有信心念佛。緣宿業障重。合墮地獄。臨終不",
    "X61n1157_001:0501b13": "免病苦。若因病苦。益知悔悟身心。決生淨土也。只緣",
    "X61n1157_001:0501b14": "無智之人。不了此事。却言。我今念佛。又有病苦。反謗",
    "X61n1157_001:0501b15": "彌陀。因此一念惡心。徑入地獄。此是一關也。二者雖",
    "X61n1157_001:0501b16": "則持戒念佛。緣平日口談淨土。而意思尚戀娑婆。以",
    "X61n1157_001:0501b17": "致臨終遭病。怕死貪生。信受童兒。呼神喚鬼。燒錢化",
    "X61n1157_001:0501b18": "紙。殺戮生命。緣此心邪。無佛攝護。流浪墮落三塗。是",
    "X61n1157_001:0501b19": "二關也。三者。臨終之際。繫綴資財。愛戀眷屬。心放不",
    "X61n1157_001:0501b20": "下。顧于家庭。墮鬼趣中。或為慳犬。或作蛇身。守護家",
    "X61n1157_001:0501b21": "庭。宛如在日。是為三關也。",
    "X61n1157_001:0501b22": "先德云。天堂地獄兩邊排。任居修向那邊來。誠哉是",
    "X61n1157_001:0501b23": "言也。或曰。如師之說。實有六道三塗。輪迴受苦乎。答。",
    "X61n1157_001:0501b24": "若無六道輪迴。三塗八難。老僧亦不肯持齋戒。斷酒",
    "X61n1157_001:0501c01": "肉。苦參禪。勤念佛矣。因是有輪迴苦楚。纔肯念佛修",
    "X61n1157_001:0501c02": "行。願捨娑婆。願生淨土。我以直告仁者。要見世上之",
    "X61n1157_001:0501c03": "人。誰不愛色慾。不好酒肉。不貪名利。不願富貴。吾知",
    "X61n1157_001:0501c04": "此是輪迴苦本是以不謀不求也。法華經云。諸苦所",
    "X61n1157_001:0501c05": "因。貪欲為本。若滅貪欲。無所依止。",
    "X61n1157_001:0501c06": "西方偈贊",
    "X61n1157_001:0501c07": "　西方慈父動悲哀　　接引迷流歸去來",
    "X61n1157_001:0501c08": "　早向蓮臺親託質　　莫投凡世入胞胎",
    "X61n1157_001:0501c09": "　西方淨土有蓮胎　　普勸眾生歸去來",
    "X61n1157_001:0501c10": "　一念筆開親見佛　　永無八難與三災",
    "X61n1157_001:0501c11": "　西方不擇富和貧　　不揀賢愚貴賤人",
    "X61n1157_001:0501c12": "　不問女男并老幼　　不分僧俗及冤親",
    "X61n1157_001:0501c13": "　西方法眷最相親　　盡是修行念佛人",
    "X61n1157_001:0501c14": "　我等欲歸安養國　　即今便種往生因",
    "X61n1157_001:0501c15": "　西方極樂眾稱尊　　普勸諸人入此門",
    "X61n1157_001:0501c16": "　有口不須閒講論　　單提佛號度朝昏",
    "X61n1157_001:0501c17": "　西方有佛號彌陀　　普度眾生出愛河",
    "X61n1157_001:0501c18": "　六八願開通九品　　人人可到莫蹉跎",
    "X61n1157_001:0501c19": "　西方易往少人知　　徑路修行不用疑",
    "X61n1157_001:0501c20": "　六字真經純熟了　　金蓮臺上禮阿彌",
    "X61n1157_001:0501c21": "　西方慈父號阿彌　　接引人生九品池",
    "X61n1157_001:0501c22": "　捷徑法門容易到　　可憐多是自狐疑",
    "X61n1157_001:0501c23": "　西方直指易修持　　本性彌陀孰得知",
    "X61n1157_001:0501c24": "　六道三塗生死轉　　思量怎不痛傷悲",
    "X61n1157_001:0502a01": "　西方急急早修持　　生死無常不可期",
    "X61n1157_001:0502a02": "　窓外日光彈指過　　為人能有幾多時",
    "X61n1157_001:0502a03": "　西方公案早行持　　寂寂惺惺着意疑",
    "X61n1157_001:0502a04": "　疑到情忘心絕處　　元來自己是阿彌",
    "X61n1157_001:0502a05": "卓吾歸元直指論曰。此宗本一元師之書也。本欲",
    "X61n1157_001:0502a06": "人專修淨土。故作是書。所以詳引曲證發明示人",
    "X61n1157_001:0502a07": "者。至矣。盡矣。其間真實簡便。尤諸師諸說之所未",
    "X61n1157_001:0502a08": "顯。謂念佛初不問是何人。則凡以平生惡業太多",
    "X61n1157_001:0502a09": "自諉。而不肯念佛者。謬矣。謂念佛初。不管是何時。",
    "X61n1157_001:0502a10": "則凡以年老。及臨命終自推托。而不肯念佛者。謬",
    "X61n1157_001:0502a11": "矣。謂念佛初不拘是何方法。則凡立為一定規程。",
    "X61n1157_001:0502a12": "使千人同一律。千古同一樣。使人有所妨礙。而不",
    "X61n1157_001:0502a13": "能周遍大地者。謬矣。唯是真心發願。願見彼佛阿",
    "X61n1157_001:0502a14": "彌陀。願生極樂國。永脫此五濁惡世不淨苦惱之",
    "X61n1157_001:0502a15": "身。為急耳。竝無如許錯謬指示。以眩惑退怯于人",
    "X61n1157_001:0502a16": "也。可知三謬皆師過咎。非干學者之事。獨一願門。",
    "X61n1157_001:0502a17": "最為喫緊。汎觀人世。又誰不願往生極樂。舍此苦",
    "X61n1157_001:0502a18": "海。而不肯發願也耶。又誰不願一念即至。不費心",
    "X61n1157_001:0502a19": "力。而委曰。吾不暇發願也耶。故知發願最緊。一發",
    "X61n1157_001:0502a20": "本願。又最易事。我知盡大地眾生。無有不發大願",
    "X61n1157_001:0502a21": "者矣。本師之有功德何如哉。",
    "X61n1157_001:0502a22": "西方五請",
    "X61n1157_001:0502a23": "西方說　卓吾子曰。西方金方也。金至剛。能推壞萬",
    "X61n1157_001:0502a24": "物。而物不能壞之。佛性堅剛不壞。亦如是故。以為喻",
    "X61n1157_001:0502b01": "也。故以金剛名經。又以西方名佛也。夫法身堅固。無",
    "X61n1157_001:0502b02": "相無住。是故不壞。故又曰。凡所有相。皆是虗妄。所以",
    "X61n1157_001:0502b03": "謂之虗妄者。以其可壞也。所以可得而壞者。以其有",
    "X61n1157_001:0502b04": "相也。夫唯無相則無住。無住則無壞。由此觀之。無壞",
    "X61n1157_001:0502b05": "真身。即各在于當人。西方極樂。總不離于日用。而乃",
    "X61n1157_001:0502b06": "教人刻意。參禪求佛。何哉。不特是也。教人坐禪。教人",
    "X61n1157_001:0502b07": "修定。教人煉魔。教人燃身。教人斷臂。教人修三堅法。",
    "X61n1157_001:0502b08": "教人捨身命財。教人修六度萬行。難行能行。難捨能",
    "X61n1157_001:0502b09": "捨。難忍能忍。如是修行。曠世累劫。庶得成就。豈非修",
    "X61n1157_001:0502b10": "有相之佛。而欲以證無生之理乎。積有漏之因。而欲",
    "X61n1157_001:0502b11": "以希常住無漏之果乎。縱經塵劫。決不能就。而佛反",
    "X61n1157_001:0502b12": "教人為之。何哉。蓋眾生愚迷。既以佛為決不可成之",
    "X61n1157_001:0502b13": "物。又枉誣釋迦老子。以為是曾經無量億劫。承事善",
    "X61n1157_001:0502b14": "知識。刻苦修習而至。非我等眾生所可希冀也。夫既",
    "X61n1157_001:0502b15": "以己為眾生。即是有眾生相矣。又以佛為不可冀。即",
    "X61n1157_001:0502b16": "是有壽者相矣。壽者相即人相。眾生相即我相。四相",
    "X61n1157_001:0502b17": "宛然。何時能信無相佛事耶。佛憫此故。故廣開方便",
    "X61n1157_001:0502b18": "法門。任其隨意修者。縱不成佛。亦得善果。如果有大",
    "X61n1157_001:0502b19": "弘願聖固力者。累劫辛勤。日暮途遠。自然回頭反顧。",
    "X61n1157_001:0502b20": "覺迷知非耳。此時若頓爾放下。便是真放下。頓爾安",
    "X61n1157_001:0502b21": "穩。便是真安穩。雖是塵劫徒勞。然不如是。則信根不",
    "X61n1157_001:0502b22": "深。得之亦不堅固也。是以不得不聽其如此也。但如",
    "X61n1157_001:0502b23": "此修行。是必待億萬劫。方始成得一箇佛。爾在佛子。",
    "X61n1157_001:0502b24": "則為世間未常有之佛子。在釋迦。亦為望得眼穿。累",
    "X61n1157_001:0502c01": "劫不能成得一箇半箇佛矣。況人生一世。光陰有幾。",
    "X61n1157_001:0502c02": "二十以前。癡不知世故也。五十以後。衰懶散世故也。",
    "X61n1157_001:0502c03": "中間二十餘年。只了得婚娶仕宦等業障天。安有半",
    "X61n1157_001:0502c04": "個人肯發心。說到此者乎。是佛種不免斷滅矣。故佛",
    "X61n1157_001:0502c05": "特開此一門。專教人念佛。謂西方有阿彌陀佛。願力",
    "X61n1157_001:0502c06": "廣大。但能持我名號。歸依西方者。無不接引之。隨其",
    "X61n1157_001:0502c07": "念力之淺深。以生九品之上。下下品化生者。雖不得",
    "X61n1157_001:0502c08": "見佛。亦得近佛。如今兩京十三省官員是也。雖不見",
    "X61n1157_001:0502c09": "至尊。然皆奉符節而行政令。人人皆以係至尊。差遣",
    "X61n1157_001:0502c10": "之人。畏仰之矣。誰敢犯之乎。若上品化生者。即今之",
    "X61n1157_001:0502c11": "卿相大臣是也。此其挹至尊之威光。奉至尊之嚴命。",
    "X61n1157_001:0502c12": "雖有大魔王。大修羅王。亦且退避三舍。況閻羅王。敢",
    "X61n1157_001:0502c13": "啟齒其間哉。所以然者。以佛願廣大本真實而不虗",
    "X61n1157_001:0502c14": "故。臨命終時。佛乘願力。自來接引。如母求子一般。更",
    "X61n1157_001:0502c15": "有何難乎。以己信力。隨念往生。如子憶母一般。更有",
    "X61n1157_001:0502c16": "何險乎。兩情合并。同歸百方。又何疑耶。且一聲阿彌",
    "X61n1157_001:0502c17": "陀。原不費纔毫友氣。又不妨半點家事。手持足屨。幹",
    "X61n1157_001:0502c18": "辨常務。直信心一念耳。誰不能為。誰不能念。故今四",
    "X61n1157_001:0502c19": "海九州之人。四夷八蠻之國。一聲阿彌陀。遍滿三千",
    "X61n1157_001:0502c20": "大千世界者。以此故也。其中若有真聰明大志氣者。",
    "X61n1157_001:0502c21": "因念佛而即見自己西方佛。又豈非盛德事耶。以此",
    "X61n1157_001:0502c22": "見念佛之功德溥矣。故能大師有云。此去西方。里數",
    "X61n1157_001:0502c23": "有十萬八千。如人身中十惡八邪。若無邪惡。當時自",
    "X61n1157_001:0502c24": "至。說遠。謂其下根。說近。謂其上智。葢以上智之人。開",
    "X61n1157_001:0503a01": "口念佛。便是西方極樂。既無一點塵勞可以障蔽。即",
    "X61n1157_001:0503a02": "是除去十萬八千。非別有所謂邪念惡念為吾障蔽",
    "X61n1157_001:0503a03": "也。然則教人念佛者。不過欲人見佛耳。見佛者。既自",
    "X61n1157_001:0503a04": "簡易直截。往生者。又自坦平無阻。故永明壽禪師有",
    "X61n1157_001:0503a05": "萬修萬人去之喻云。既生西方。可以見佛。亦可以見",
    "X61n1157_001:0503a06": "自己佛。其視當下見佛者。只爭遲速間耳。遲速雖不",
    "X61n1157_001:0503a07": "同。及其既見佛。又何不同之有也。然則即今但能信",
    "X61n1157_001:0503a08": "佛念佛者。又安知不是億劫承事善知識。苦行薰修。",
    "X61n1157_001:0503a09": "以至此耶。",
    "X61n1157_001:0503a10": "念佛真義　所謂念佛者。非口念之念。乃心念之念",
    "X61n1157_001:0503a11": "也。心之所念者。想之所注也。志之所趨也。愛之所鍾",
    "X61n1157_001:0503a12": "也。情之所繫也。思之所極。而謀之所。必得也。觀於人",
    "X61n1157_001:0503a13": "世可見矣。世有以好色為心者。則念念唯色。色之外。",
    "X61n1157_001:0503a14": "百不上心矣。有以營生為心者。則念念生財。財之外。",
    "X61n1157_001:0503a15": "百不上心矣。以求貴為心者。則念念思貴。貴之外。百",
    "X61n1157_001:0503a16": "不上心矣。以至子子孫孫。永人為心者。則念念在于",
    "X61n1157_001:0503a17": "貽厥。貽厥之外。百不足以上其心矣。此等終日。亦何",
    "X61n1157_001:0503a18": "嘗口念於是。然期而至。望而企。日夜不休。鮮不副其",
    "X61n1157_001:0503a19": "念者。則以心念之者確也。雖或雜以他事。然終不足",
    "X61n1157_001:0503a20": "以易其正念。則念佛者可知矣。葢人之念頭。所係最",
    "X61n1157_001:0503a21": "急。如水之必赴海。如火之必炎上。如利刃之必傷。如",
    "X61n1157_001:0503a22": "毒藥之必死。無空過者。念佛之念。亦如是也。則雖不",
    "X61n1157_001:0503a23": "念一聲佛。固終日念佛也。若或將信將疑。未知的有",
    "X61n1157_001:0503a24": "西方與否。則雖念佛以為工課。千聲以為法則。亦徒",
    "X61n1157_001:0503b01": "勞耳。全不信佛是眾生之母。無有母不憶子之理。只",
    "X61n1157_001:0503b02": "愁子不念母耳。果一心念母。則母即在于子前。只是",
    "X61n1157_001:0503b03": "肉眼看不見耳。何待他日而後見。又何待他日而後",
    "X61n1157_001:0503b04": "往耶。又豈若好貴好貨等。須積累而後至。或聽天所",
    "X61n1157_001:0503b05": "命。而猶有不至者耶。近聞有異夢者三人。其三人者",
    "X61n1157_001:0503b06": "雖至愚。亦大驚怖。蓋其夢既異。既醒又有大徵。故懼",
    "X61n1157_001:0503b07": "耳。余聞而作念佛偈以贊之。冀其或肯。轉念向佛。惜",
    "X61n1157_001:0503b08": "哉無福難度也。全不思此夢非常。全不思佛。正欲以",
    "X61n1157_001:0503b09": "此夢儆覺眾生。而卒以夙念堅固。湯火競馳。竟作夢",
    "X61n1157_001:0503b10": "會。可悲也夫。",
    "X61n1157_001:0503b11": "答。西方問佛者非他。二心是矣。此心人人具有。物物",
    "X61n1157_001:0503b12": "各具。其發而不測。則謂此心之神。其應而不有。則謂",
    "X61n1157_001:0503b13": "與物俱化。神則無方可拘。故出生入死。推行而不滯",
    "X61n1157_001:0503b14": "於一隅。化則無迹可留。故或生或死。變化而卒。歸乎",
    "X61n1157_001:0503b15": "幻妄。人唯不知。是心之神化。而執神化者。遂謂之吾",
    "X61n1157_001:0503b16": "心。是以沈溺于生死之中。改換于輪迴之頃。萬劫千",
    "X61n1157_001:0503b17": "生。任其變幻。或時福德多故。即生天堂。或時以天堂",
    "X61n1157_001:0503b18": "享福太過故。復下地獄。唯聖人知此輪迴生死之場。",
    "X61n1157_001:0503b19": "非有識者所宜安居。故十有五歲。便欲志道。以此道",
    "X61n1157_001:0503b20": "即神化自出之地。生死之根本也。本自無生。豈有死",
    "X61n1157_001:0503b21": "乎。本自無死。寧有生哉。故曰。朝聞道夕死可矣。言可",
    "X61n1157_001:0503b22": "以死。而不復輪迴于六趣也。佛氏重之。故終年累歲。",
    "X61n1157_001:0503b23": "唯日與諸弟子等。共談此理。乃賢智者恃其聰明。不",
    "X61n1157_001:0503b24": "信自己本來無生。本來空空。本來清淨。本來至足。反",
    "X61n1157_001:0503c01": "欲加以聰明。廣以知見。而不知其卒。入于生死輪迴",
    "X61n1157_001:0503c02": "之中。于是焉不得已。復指示眾生。以念佛之路。謂西",
    "X61n1157_001:0503c03": "方有阿彌陀佛。發願欲接引念佛眾生。同歸極樂淨",
    "X61n1157_001:0503c04": "土。既生淨土。亦可暫免輪迴生死之苦。他時後日。密",
    "X61n1157_001:0503c05": "邇佛光。親證無生。必矣。故有大彌陀小彌陀等經。今",
    "X61n1157_001:0503c06": "日夕工課所誦者。小彌陀經耳。皆說蓮華化生。不比",
    "X61n1157_001:0503c07": "胞胎凡質。所聞皆佛語。所見皆佛事。極樂無可比者。",
    "X61n1157_001:0503c08": "此豈誑人語哉。佛言。我若誑人。當代眾生。受塵沙劫。",
    "X61n1157_001:0503c09": "拔舌地獄苦。此豈細事。而佛敢以誑人哉。蓋佛每入",
    "X61n1157_001:0503c10": "定時。盡受十方天堂地獄與夫龍宮海藏各處說法",
    "X61n1157_001:0503c11": "之請。是以盡行遍會塵沙諸佛。況阿彌陀佛而不與",
    "X61n1157_001:0503c12": "會耶。故佛特具言之。此係佛之至言。唯目瞇凡夫。不",
    "X61n1157_001:0503c13": "可與言。吁。安有大聖人出世事。而可與凡夫言哉。",
    "X61n1157_001:0503c14": "與關僧如正書　昨會企庵殿下具道。我如正師。自",
    "X61n1157_001:0503c15": "幼不羣。今閉關三年。是真實為性命者矣。所恨敝寓",
    "X61n1157_001:0503c16": "隔遠。不獲時從扣關問訊也。大抵學佛者。門戶雖多。",
    "X61n1157_001:0503c17": "唯有二種。二種者何。一念佛。二參禪也。參禪欲見自",
    "X61n1157_001:0503c18": "己佛。見自己佛。即自成佛。但根器淺者。多信不及。信",
    "X61n1157_001:0503c19": "不及。故見不徹。所謂當面蹉過者是也。念佛欲見彼",
    "X61n1157_001:0503c20": "阿彌陀佛。見彼佛則長往佛國。日聞佛音。日見佛事。",
    "X61n1157_001:0503c21": "終久亦見自己佛。成自己佛。比之參禪成佛者。雖遲",
    "X61n1157_001:0503c22": "速不同。其為欲成自己佛一也。其為得免輪迴生死",
    "X61n1157_001:0503c23": "之苦。不受一切天堂地獄善惡諸趣所攝亦一也。蓋",
    "X61n1157_001:0503c24": "阿彌陀佛。有願接引一切念佛眾生。同生淨土。故其",
    "X61n1157_001:0504a01": "言曰。眾生有盡。我願無窮。若有一眾生不成佛。終不",
    "X61n1157_001:0504a02": "於此取泥洹。夫眾生決無盡期。則佛願亦決無了期。",
    "X61n1157_001:0504a03": "明矣。佛願如此。而謂佛不肯接引我者。未之有也。但",
    "X61n1157_001:0504a04": "眾生世間習重。恩愛情濃。自不信佛。自不肯往。自不",
    "X61n1157_001:0504a05": "聽他接引耳。雖佛有願。其柰眾生何。今如正既一心",
    "X61n1157_001:0504a06": "信佛。一心念佛。何患不生極樂乎。既生極樂。皈依父",
    "X61n1157_001:0504a07": "母。有何天堂地獄等趣。敢妄勾攝我也。幸善念之。",
    "X61n1157_001:0504a08": "念佛八偈",
    "X61n1157_001:0504a09": "　南無阿彌陀佛　　是我六字真經",
    "X61n1157_001:0504a10": "　念得提心在口　　去時把臂同行",
    "X61n1157_001:0504a11": "　南無阿彌陀佛　　是我西方公據",
    "X61n1157_001:0504a12": "　念時信口純熟　　行時信步將去",
    "X61n1157_001:0504a13": "　南無阿彌陀佛　　透過地網天羅",
    "X61n1157_001:0504a14": "　見身猶是眾生　　來身便是彌陀",
    "X61n1157_001:0504a15": "　南無阿彌陀佛　　不用花言巧說",
    "X61n1157_001:0504a16": "　我若真實念佛　　佛便為我說法",
    "X61n1157_001:0504a17": "　南無阿彌陀佛　　聲聲叫得慈悲",
    "X61n1157_001:0504a18": "　大悲救苦眾生　　大悲故願無違",
    "X61n1157_001:0504a19": "　南無阿彌陀佛　　願我今生證果",
    "X61n1157_001:0504a20": "　但念彌陀一聲　　自出蓮華一朵",
    "X61n1157_001:0504a21": "　南無阿彌陀佛　　我是他家兒孫",
    "X61n1157_001:0504a22": "　莫愁呼他不應　　只愁我不上門",
    "X61n1157_001:0504a23": "　南無阿彌陀佛　　他是我家宗祖",
    "X61n1157_001:0504a24": "　但能真心念之　　永脫輪迴苦趣",
    "X61n1157_001:0504b02": "淨土決(終)"
}