{
    "T29n1558_029:0150b07": "2阿毘達磨俱舍論卷第二十九",
    "T29n1558_029:0150b09": "尊者世親造",
    "T29n1558_029:0150b10": "三藏法師玄奘奉　詔譯",
    "T29n1558_029:0150b11": "分別定品第八之二",
    "T29n1558_029:0150b12": "如是已說所依止定，當辯依定所起功德。",
    "T29n1558_029:0150b13": "諸功德中先辯無量。頌曰：",
    "T29n1558_029:0150b14": "無量有四種，　　對治瞋等故，",
    "T29n1558_029:0150b15": "慈悲無瞋性，　　喜喜捨無貪。",
    "T29n1558_029:0150b16": "此行相如次，　　與樂及拔苦，",
    "T29n1558_029:0150b17": "欣慰有情等，　　緣欲界有情。",
    "T29n1558_029:0150b18": "喜初二靜慮，　　餘六或五十，",
    "T29n1558_029:0150b19": "不能斷諸惑，　　人起定成三。",
    "T29n1558_029:0150b20": "論曰：無量有四，一慈、二悲、三喜、四捨。言無",
    "T29n1558_029:0150b21": "量者，無量有情為所緣故、引無量福故、",
    "T29n1558_029:0150b22": "感無量果故。此何緣故唯有四種？對治四",
    "T29n1558_029:0150b23": "種多行障故。何謂四障？謂諸瞋害、不欣慰、欲",
    "T29n1558_029:0150b24": "貪、瞋。治此如次，建立慈等。不淨與捨俱治",
    "T29n1558_029:0150b25": "欲貪，斯有何別？毘婆沙說：欲貪有二，一色、二",
    "T29n1558_029:0150b26": "婬，不淨與捨如次能治。理實不淨能治婬",
    "T29n1558_029:0150b27": "貪，餘親友貪捨能對治。四中初二體是無瞋，",
    "T29n1558_029:0150b28": "理實應言悲是不害，喜即喜受，捨即無貪，",
    "T29n1558_029:0150b29": "若并眷屬五蘊為體。若捨無貪性，如何能",
    "T29n1558_029:0150c01": "治瞋？此所治瞋，貪所引故，理實應用二法",
    "T29n1558_029:0150c02": "為體。此四無量行相別者，云何當令諸有",
    "T29n1558_029:0150c03": "情類得如是樂？如是思惟入慈等至。云何",
    "T29n1558_029:0150c04": "當令諸有情類離如是苦？如是思惟入悲",
    "T29n1558_029:0150c05": "等至。諸有情類得樂離苦豈不快哉！如是",
    "T29n1558_029:0150c06": "思惟入喜等至。諸有情類平等平等無有親",
    "T29n1558_029:0150c07": "怨。如是思惟入捨等至。此四無量不能令",
    "T29n1558_029:0150c08": "他實得樂等，寧非顛倒？願欲令彼得樂",
    "T29n1558_029:0150c09": "等故，或阿世耶無顛倒故，與勝解想相",
    "T29n1558_029:0150c10": "應起故。設是顛倒，復有何失？若應非善，理",
    "T29n1558_029:0150c11": "則不然，此與善根相應起故。若應引惡，理",
    "T29n1558_029:0150c12": "亦不然，由此力能治瞋等故。此緣欲界一",
    "T29n1558_029:0150c13": "切有情，能治緣彼瞋等障故。然契經說：修",
    "T29n1558_029:0150c14": "習慈等，思惟一方一切世界。此經舉器以顯",
    "T29n1558_029:0150c15": "器中。第三但依初二靜慮，喜受攝故，餘定",
    "T29n1558_029:0150c16": "地無。所餘三種通依六地，謂四靜慮、未至、中",
    "T29n1558_029:0150c17": "間。或有欲令唯依五地，謂除未至，是容",
    "T29n1558_029:0150c18": "豫德，已離欲者方能起故。或有欲令此四無",
    "T29n1558_029:0150c19": "量隨其所應通依十地，謂欲四本近分中",
    "T29n1558_029:0150c20": "間，此意欲令定不定地根本加行皆無量攝。",
    "T29n1558_029:0150c21": "前雖說此能治四障，而不能令諸惑得斷，",
    "T29n1558_029:0150c22": "有漏根本靜慮攝故、勝解作意相應起故、遍",
    "T29n1558_029:0150c23": "緣一切有情境故。此加行位制伏瞋等，或",
    "T29n1558_029:0150c24": "此能令已斷更遠故。前說此能治四障，謂",
    "T29n1558_029:0150c25": "欲未至亦有慈等，似所修成根本無量。由",
    "T29n1558_029:0150c26": "此制伏瞋等障已，引斷道生能斷諸惑，諸",
    "T29n1558_029:0150c27": "惑斷已離染位中，方得根本四種無量。於此",
    "T29n1558_029:0150c28": "後位雖遇強緣，而非瞋等之所蔽伏。初習",
    "T29n1558_029:0150c29": "業位云何修慈？謂先思惟自所受樂，或聞",
    "T29n1558_029:0151a01": "說佛菩薩聲聞及獨覺等所受快樂，便作是",
    "T29n1558_029:0151a02": "念：願諸有情一切等受如是快樂。若彼本來",
    "T29n1558_029:0151a03": "煩惱增盛，不能如是平等運心，應於有情",
    "T29n1558_029:0151a04": "分為三品，所謂親友、處中、怨讐。親復分三，",
    "T29n1558_029:0151a05": "謂上、中、下；中品唯一；怨亦分三，謂下、中、上，總",
    "T29n1558_029:0151a06": "成七品。分品別已，先於上親發起真誠與",
    "T29n1558_029:0151a07": "樂勝解。此願成已，於中下親亦漸次修如",
    "T29n1558_029:0151a08": "是勝解。於親三品得平等已，次於中品、下",
    "T29n1558_029:0151a09": "中上怨亦漸次修如是勝解，由數習力能",
    "T29n1558_029:0151a10": "於上怨起與樂願與上親等。修此勝解",
    "T29n1558_029:0151a11": "既得無退，次於所緣漸修令廣，謂漸運想",
    "T29n1558_029:0151a12": "思惟一邑一國一方一切世界，與樂行相無",
    "T29n1558_029:0151a13": "不遍滿，是為修習慈無量成。若於有情",
    "T29n1558_029:0151a14": "樂求德者能修慈定令速疾成，非於有",
    "T29n1558_029:0151a15": "情樂求失者，以斷善者有德可錄，麟喻獨",
    "T29n1558_029:0151a16": "覺有失可取，先福罪果現可見故。修悲喜",
    "T29n1558_029:0151a17": "法准此應知。謂觀有情沒眾苦海，便願令",
    "T29n1558_029:0151a18": "彼皆得解脫，及想有情得樂離苦，便深欣",
    "T29n1558_029:0151a19": "慰實為樂哉。修捨最初從處中起，漸次乃",
    "T29n1558_029:0151a20": "至能於上親起平等心與處中等。此四無",
    "T29n1558_029:0151a21": "量人起非餘，隨得一時必成三種。生第三",
    "T29n1558_029:0151a22": "定等，唯不成喜故。已辯無量，次辯解脫。頌",
    "T29n1558_029:0151a23": "曰：",
    "T29n1558_029:0151a24": "解脫有八種，　　前三無貪性，",
    "T29n1558_029:0151a25": "二二一一定，　　四無色定善，",
    "T29n1558_029:0151a26": "滅受想解脫，　　微微無間生，",
    "T29n1558_029:0151a27": "由自地淨心，　　及下無漏出，",
    "T29n1558_029:0151a28": "三境欲可見，　　四境類品道，",
    "T29n1558_029:0151a29": "自上苦集滅，　　非擇滅虛空。",
    "T29n1558_029:0151b01": "論曰：解脫有八：一內有色想觀外色解",
    "T29n1558_029:0151b02": "脫、二內無色想觀外色解脫、三淨解脫身",
    "T29n1558_029:0151b03": "作證具足住、四無色定為次四解脫、滅受想",
    "T29n1558_029:0151b04": "定為第八解脫。八中前三無貪為性，近治",
    "T29n1558_029:0151b05": "貪故。然契經中說想觀者，想觀增故。三中初",
    "T29n1558_029:0151b06": "二不淨相轉，作青瘀等諸行相故。第三解脫",
    "T29n1558_029:0151b07": "清淨相轉，作淨光鮮行相轉故。三并助伴",
    "T29n1558_029:0151b08": "皆五蘊性。初二解脫，一一通依初二靜慮，能",
    "T29n1558_029:0151b09": "治欲界初靜慮中顯色貪故。第三解脫依後",
    "T29n1558_029:0151b10": "靜慮，離八災患心澄淨故。餘地亦有相似",
    "T29n1558_029:0151b11": "解脫而不建立，非增上故。次四解脫如其",
    "T29n1558_029:0151b12": "次第，以四無色定善為性。非無記染，非解",
    "T29n1558_029:0151b13": "脫故。亦非散善，性微劣故。彼散善者，如命",
    "T29n1558_029:0151b14": "終心。有說：餘時亦有散善。近分解脫道，亦",
    "T29n1558_029:0151b15": "得解脫名。無間不然，以緣下故。彼要背下",
    "T29n1558_029:0151b16": "地，方名解脫故。然於餘處多分唯說彼根",
    "T29n1558_029:0151b17": "本地名解脫者，以近分中非全分故。第八",
    "T29n1558_029:0151b18": "解脫即滅盡定，彼自性等如先已說。厭背受",
    "T29n1558_029:0151b19": "想而起此故，或總厭背有所緣故，此滅盡",
    "T29n1558_029:0151b20": "定得解脫名。有說：由此解脫定障，微微心",
    "T29n1558_029:0151b21": "後此定現前。前對想心已名微細，此更微",
    "T29n1558_029:0151b22": "細故曰微微。次如是心入滅盡定，從滅",
    "T29n1558_029:0151b23": "定出，或起有頂淨定心，或即能起無所有處",
    "T29n1558_029:0151b24": "無漏心。如是入心唯是有漏，通從有漏無漏",
    "T29n1558_029:0151b25": "心出。八中前三唯以欲界色處為境。有差",
    "T29n1558_029:0151b26": "別者，二境可憎、一境可愛。次四解脫各以",
    "T29n1558_029:0151b27": "自上苦集滅諦，及一切地類智品道，彼非擇",
    "T29n1558_029:0151b28": "滅及與虛空為所緣境。第三靜慮寧無解",
    "T29n1558_029:0151b29": "脫？第三定中無色貪故，自地妙樂所動亂",
    "T29n1558_029:0151c01": "故。行者何緣修淨解脫？為欲令心暫欣悅",
    "T29n1558_029:0151c02": "故。前不淨觀令心沈慼，今修淨觀策發令",
    "T29n1558_029:0151c03": "欣。或為審知自堪能故，謂前所修不淨解",
    "T29n1558_029:0151c04": "脫為成不成？若觀淨相煩惱不起，彼方成",
    "T29n1558_029:0151c05": "故。由二緣故，諸瑜伽師修解脫等，一為諸",
    "T29n1558_029:0151c06": "惑已斷更遠；二為於定得勝自在，故能引",
    "T29n1558_029:0151c07": "起無諍等德及聖神通，由此便能轉變諸事",
    "T29n1558_029:0151c08": "起留捨等種種作用。何故經中第三第八說",
    "T29n1558_029:0151c09": "身作證，非餘六邪？以於八中此二勝故，",
    "T29n1558_029:0151c10": "於二界中各在邊故。已辯解脫，次辯勝處。",
    "T29n1558_029:0151c11": "頌曰：",
    "T29n1558_029:0151c12": "勝處有八種，　　二如初解脫，",
    "T29n1558_029:0151c13": "次二如第二，　　後四如第三。",
    "T29n1558_029:0151c14": "論曰：勝處有八：一內有色想觀外色少、二",
    "T29n1558_029:0151c15": "內有色想觀外色多、三內無色想觀外色",
    "T29n1558_029:0151c16": "少、四內無色想觀外色多、內無色想觀",
    "T29n1558_029:0151c17": "外青黃赤白為四，足前成八。八中初二如",
    "T29n1558_029:0151c18": "初解脫，次二如第二解脫，後四如第三解",
    "T29n1558_029:0151c19": "脫。若爾，八勝處何殊三解脫？前修解脫唯",
    "T29n1558_029:0151c20": "能棄背，後修勝處能制所緣，隨所樂觀惑",
    "T29n1558_029:0151c21": "終不起。已辯勝處，次辯遍處。頌曰：",
    "T29n1558_029:0151c22": "遍處有十種，　　八如淨解脫，",
    "T29n1558_029:0151c23": "後二淨無色，　　緣自地四蘊。",
    "T29n1558_029:0151c24": "論曰：遍處有十，謂周遍觀地、水、火、風、青、黃、赤、",
    "T29n1558_029:0151c25": "白及空與識二無邊處。於一切處周遍觀察",
    "T29n1558_029:0151c26": "無有間隙，故名遍處。十中前八如淨解脫，",
    "T29n1558_029:0151c27": "謂八自性皆是無貪；若并助伴五蘊為性，",
    "T29n1558_029:0151c28": "依第四靜慮，緣欲可見色。有餘師說：唯風",
    "T29n1558_029:0151c29": "遍處緣所觸中風界為境，後二遍處如次",
    "T29n1558_029:0152a01": "空識二淨無色為其自性，各緣自地四蘊",
    "T29n1558_029:0152a02": "為境。應知此中修觀行者，從諸解脫入",
    "T29n1558_029:0152a03": "諸勝處，從諸勝處入諸遍處，以後後起勝",
    "T29n1558_029:0152a04": "前前故。此解脫等三門功德，為由何得？依",
    "T29n1558_029:0152a05": "何身起？頌曰：",
    "T29n1558_029:0152a06": "滅定如先辯，　　餘皆通二得，",
    "T29n1558_029:0152a07": "無色依三界，　　餘唯人趣起。",
    "T29n1558_029:0152a08": "論曰：第八解脫如先已辯，以即是前滅盡",
    "T29n1558_029:0152a09": "定故。餘解脫等通由二得，謂由離染及加",
    "T29n1558_029:0152a10": "行得，以有曾習未曾習故。四無色解脫、二",
    "T29n1558_029:0152a11": "無色遍處，一一通依三界身起，餘唯人起。",
    "T29n1558_029:0152a12": "由教力故，異生及聖皆能現起。諸有生在",
    "T29n1558_029:0152a13": "色無色界起靜慮無色，由何等別緣？頌曰：",
    "T29n1558_029:0152a14": "二界由因業，　　能起無色定，",
    "T29n1558_029:0152a15": "色界起靜慮，　　亦由法爾力。",
    "T29n1558_029:0152a16": "論曰：生上二界總由三緣，能進引生色無",
    "T29n1558_029:0152a17": "色定：一由因力，謂於先時近及數修為起",
    "T29n1558_029:0152a18": "因故。二由業力，謂先曾造感上地生順後",
    "T29n1558_029:0152a19": "受業，彼業異熟將起現前，勢力能令進起",
    "T29n1558_029:0152a20": "彼定。以若未離下地煩惱，必定無容生上",
    "T29n1558_029:0152a21": "地故。三法爾力，謂器世界將欲壞時，下地",
    "T29n1558_029:0152a22": "有情法爾能起上地靜慮。以於此位所有善",
    "T29n1558_029:0152a23": "法，由法爾力皆增盛故。諸有生在上二界",
    "T29n1558_029:0152a24": "中起無色定，由因業力，非法爾力，無雲等",
    "T29n1558_029:0152a25": "天不為三災之所壞故。生在色界起靜",
    "T29n1558_029:0152a26": "慮時，由上二緣及法爾力。若生欲界起上",
    "T29n1558_029:0152a27": "定時，一一應知皆由教力。前來分別種",
    "T29n1558_029:0152a28": "種法門，皆為弘持世尊正法。何謂正法？當",
    "T29n1558_029:0152a29": "住幾時？頌曰：",
    "T29n1558_029:0152b01": "佛正法有二，　　謂教證為體，",
    "T29n1558_029:0152b02": "有持說行者，　　此便住世間。",
    "T29n1558_029:0152b03": "論曰：世尊正法體有二種，一教、二證。教謂契",
    "T29n1558_029:0152b04": "經、調伏、對法，證謂三乘菩提分法。有能受",
    "T29n1558_029:0152b05": "持及正說者，佛正教法便住世間。有能依",
    "T29n1558_029:0152b06": "教正修行者，佛正證法便住世間。故隨三",
    "T29n1558_029:0152b07": "人住世時量，應知正法住爾所時。聖教總",
    "T29n1558_029:0152b08": "言唯住千載，有釋證法唯住千年，教法住",
    "T29n1558_029:0152b09": "時復過於此。此論依攝阿毘達磨，為依何",
    "T29n1558_029:0152b10": "理釋對法耶？頌曰：",
    "T29n1558_029:0152b11": "迦濕彌羅議理成，　　我多依彼釋對法，",
    "T29n1558_029:0152b12": "少有貶量為我失，　　判法正理在牟尼。",
    "T29n1558_029:0152b13": "論曰：迦濕彌羅國毘婆沙師議阿毘達磨理",
    "T29n1558_029:0152b14": "善成立，我多依彼釋對法宗，少有貶量為",
    "T29n1558_029:0152b15": "我過失。判法正理唯在世尊，及諸如來大聖",
    "T29n1558_029:0152b16": "弟子。",
    "T29n1558_029:0152b17": "大師世眼久已閉，　　堪為證者多散滅，",
    "T29n1558_029:0152b18": "不見真理無制人，　　由鄙尋思亂聖教。",
    "T29n1558_029:0152b19": "自覺已歸勝寂靜，　　持彼教者多隨滅，",
    "T29n1558_029:0152b20": "世無依怙喪眾德，　　無鉤制惑隨意轉。",
    "T29n1558_029:0152b21": "既知如來正法壽，　　漸次淪亡如至喉，",
    "T29n1558_029:0152b22": "是諸煩惱力增時，　　應求解脫勿放逸。",
    "T29n1558_029:0152b23": "9 破執我品1破執我品第九之一",
    "T29n1558_029:0152b24": "越此依餘，豈無解脫？理必無有。所以者何？",
    "T29n1558_029:0152b25": "虛妄我執所迷亂故。謂此法外諸所執我，非",
    "T29n1558_029:0152b26": "即於蘊相續假立執有真實離蘊我故。由",
    "T29n1558_029:0152b27": "我執力諸煩惱生，三有輪迴無容解脫。以",
    "T29n1558_029:0152b28": "何為證？知諸我名，唯召蘊相續，非別目",
    "T29n1558_029:0152b29": "我體。於彼所計離蘊我中，無有真實現比",
    "T29n1558_029:0152c01": "量故。謂若我體別有實物，如餘有法。若無",
    "T29n1558_029:0152c02": "障緣，應現量得如六境意，或比量得如五",
    "T29n1558_029:0152c03": "色根。言五色根比量得者，如世現見，雖有",
    "T29n1558_029:0152c04": "眾緣，由闕別緣，果便非有，不闕便有，如種",
    "T29n1558_029:0152c05": "生芽。如是亦見，雖有現境作意等緣，而",
    "T29n1558_029:0152c06": "諸盲聾不盲聾等識不起起，定知別緣有",
    "T29n1558_029:0152c07": "闕不闕。此別緣者即眼等根，如是名為色根",
    "T29n1558_029:0152c08": "比量。於離蘊我二量都無，由此證知無真",
    "T29n1558_029:0152c09": "我體。然犢子部執有補特伽羅，其體與蘊",
    "T29n1558_029:0152c10": "不一不異。此應思擇，為實為假。實有假",
    "T29n1558_029:0152c11": "有相別云何？別有事物是實有相，如色聲",
    "T29n1558_029:0152c12": "等。但有聚集是假有相，如乳酪等。許實",
    "T29n1558_029:0152c13": "許假各有何失？體若是實應與蘊異，有別",
    "T29n1558_029:0152c14": "性故，如別別蘊。又有實體必應有因，或",
    "T29n1558_029:0152c15": "應是無為，便同外道見。又應無用，徒執實",
    "T29n1558_029:0152c16": "有。體若是假，便同我說。非我所立補特伽羅，",
    "T29n1558_029:0152c17": "如仁所徵實有假有？但可依內現在世攝",
    "T29n1558_029:0152c18": "有執受諸蘊立補特伽羅。如是謬言，於義",
    "T29n1558_029:0152c19": "未顯。我猶不了，如何名依？若攬諸蘊是此",
    "T29n1558_029:0152c20": "依義，既攬諸蘊成補特伽羅，則補特伽羅應",
    "T29n1558_029:0152c21": "成假有，如乳酪等攬色等成。若因諸蘊是",
    "T29n1558_029:0152c22": "此依義，既因諸蘊立補特伽羅，則補特伽羅",
    "T29n1558_029:0152c23": "亦同此失，不如是立。所立云何？此如世間",
    "T29n1558_029:0152c24": "依薪立火，如何立火可說依薪？謂非離",
    "T29n1558_029:0152c25": "薪可立有火，而薪與火非異非一。若火異",
    "T29n1558_029:0152c26": "薪，薪應不熱。若火與薪一，所燒即能燒。如",
    "T29n1558_029:0152c27": "是不離蘊立補特伽羅。然補特伽羅與蘊",
    "T29n1558_029:0152c28": "非異一，若與蘊異體應是常，若與蘊一體",
    "T29n1558_029:0152c29": "應成斷。仁今於此且應定說，何者為火？何",
    "T29n1558_029:0153a01": "者為薪？令我了知火依薪義。何所應說？",
    "T29n1558_029:0153a02": "若說應言所燒是薪、能燒是火。此復應說",
    "T29n1558_029:0153a03": "何者所燒、何者能燒、名薪名火？且世共了。",
    "T29n1558_029:0153a04": "諸不炎熾所然之物，名所燒薪。諸有光明",
    "T29n1558_029:0153a05": "極熱炎熾能然之物，名能燒火。此能燒然彼",
    "T29n1558_029:0153a06": "物相續，令其後後異前前故。此彼雖俱八",
    "T29n1558_029:0153a07": "事為體，而緣薪故火方得生，如緣乳酒",
    "T29n1558_029:0153a08": "生於酪酢，故世共說依薪有火。若依此理",
    "T29n1558_029:0153a09": "火則異薪，後火前薪時各別故。若汝所計",
    "T29n1558_029:0153a10": "補特伽羅，如火依薪依諸蘊者，則定應說",
    "T29n1558_029:0153a11": "緣蘊而生，體異諸蘊，成無常住。若謂即於",
    "T29n1558_029:0153a12": "炎熾木等煖觸名火，餘事名薪，是則火薪俱",
    "T29n1558_029:0153a13": "時而起，應成異體，相有異故。應說依義，此",
    "T29n1558_029:0153a14": "既俱生，如何可言依薪立火？謂非此火用",
    "T29n1558_029:0153a15": "薪為因，各從自因俱時生故。亦非此火",
    "T29n1558_029:0153a16": "名因薪立，以立火名因煖觸故。若謂所",
    "T29n1558_029:0153a17": "說火依薪言，為顯俱生或依止義，是則應",
    "T29n1558_029:0153a18": "許補特伽羅與蘊俱生或依止蘊。已分明許",
    "T29n1558_029:0153a19": "體與蘊異，理則應許。若許蘊無，補特伽羅",
    "T29n1558_029:0153a20": "體亦非有，如薪非有火體亦無。而不許然，",
    "T29n1558_029:0153a21": "故釋非理。然彼於此自設難言：若火異薪，",
    "T29n1558_029:0153a22": "薪應不熱。彼應定說熱體謂何？若彼釋",
    "T29n1558_029:0153a23": "言熱謂煖觸，則薪非熱，體相異故。若復釋",
    "T29n1558_029:0153a24": "言熱謂煖合，則應異體亦得熱名，以實火",
    "T29n1558_029:0153a25": "名唯目煖觸，餘與煖合皆得熱名。是則分",
    "T29n1558_029:0153a26": "明許薪名熱。雖薪火異而過不成，如何",
    "T29n1558_029:0153a27": "此中舉以為難？若謂木等遍炎熾時說名為",
    "T29n1558_029:0153a28": "薪亦名為火，是則應說依義謂何？補特",
    "T29n1558_029:0153a29": "伽羅與色等蘊定應是一，無理能遮。故彼",
    "T29n1558_029:0153b01": "所言如依薪立火，如是依蘊立補特伽",
    "T29n1558_029:0153b02": "羅，進退推徵，理不成立。又彼若許補特伽",
    "T29n1558_029:0153b03": "羅與蘊一異俱不可說，則彼所許三世無",
    "T29n1558_029:0153b04": "為及不可說五種爾焰亦應不可說，以補",
    "T29n1558_029:0153b05": "特伽羅不可說第五及非第五故。又彼施",
    "T29n1558_029:0153b06": "設補特伽羅，應更礭陳為何所託？若言託",
    "T29n1558_029:0153b07": "蘊假義已成，以施設補特伽羅不託補特",
    "T29n1558_029:0153b08": "伽羅故。若言此施設託補特伽羅，如何上",
    "T29n1558_029:0153b09": "言依諸蘊立理，則但應說依補特伽羅。既",
    "T29n1558_029:0153b10": "不許然，故唯託蘊。若謂有蘊此則可知，故",
    "T29n1558_029:0153b11": "我上言此依蘊立。是則諸色有眼等緣方",
    "T29n1558_029:0153b12": "可了知，故應言依眼等。又且應說，補特伽",
    "T29n1558_029:0153b13": "羅是六識中何識所識？六識所識。所以者何？",
    "T29n1558_029:0153b14": "若於一時眼識識色，因茲知有補特伽羅，",
    "T29n1558_029:0153b15": "說此名為眼識所識，而不可說與色一異。",
    "T29n1558_029:0153b16": "乃至一時意識識法，因茲知有補特伽羅，",
    "T29n1558_029:0153b17": "說此名為意識所識，而不可說與法一異。",
    "T29n1558_029:0153b18": "若爾，所計補特伽羅應同乳等唯假施設。謂",
    "T29n1558_029:0153b19": "如眼識識諸色時，因此若能知有乳等，便",
    "T29n1558_029:0153b20": "說乳等眼識所識，而不可說與色一異。",
    "T29n1558_029:0153b21": "乃至身識說諸觸時，因此若能知有乳",
    "T29n1558_029:0153b22": "等，便說乳等身識所識，而不可說與觸一",
    "T29n1558_029:0153b23": "異。勿乳等成四或非四所成。由此應成總",
    "T29n1558_029:0153b24": "依諸蘊假施設有補特伽羅，猶如世間總",
    "T29n1558_029:0153b25": "依色等施設乳等，是假非實。又彼所說，若",
    "T29n1558_029:0153b26": "於一時眼識識色，因茲知有補特伽羅。此",
    "T29n1558_029:0153b27": "言何義？為說諸色是了補特伽羅因？為",
    "T29n1558_029:0153b28": "了色時補特伽羅亦可了？若說諸色是了",
    "T29n1558_029:0153b29": "此因，然不可言此異色者，是則諸色以眼",
    "T29n1558_029:0153c01": "及明作意等緣為了因故，應不可說色",
    "T29n1558_029:0153c02": "異眼等。若了色時此亦可了，為色能了即",
    "T29n1558_029:0153c03": "了此耶？為於此中別有能了？若色能了即",
    "T29n1558_029:0153c04": "能了此，則應許此體即是色，或唯於色假",
    "T29n1558_029:0153c05": "立於此。或不應有如是分別，如是類是色、",
    "T29n1558_029:0153c06": "如是類是此。若無如是二種分別，如何立",
    "T29n1558_029:0153c07": "有色、有補特伽羅，有情必由分別立故。",
    "T29n1558_029:0153c08": "若於此中別有能了，了時別故此應異色，",
    "T29n1558_029:0153c09": "如黃異青前異後等。乃至於法徵難亦然。",
    "T29n1558_029:0153c10": "若彼救言：如此與色不可定說是一是異，",
    "T29n1558_029:0153c11": "二種能了相望亦然，能了不應是有為攝。若",
    "T29n1558_029:0153c12": "許爾者，便壞自宗。又若實有補特伽羅，而",
    "T29n1558_029:0153c13": "不可說色非色者，世尊何故作如是言：色",
    "T29n1558_029:0153c14": "乃至識皆無有我。又彼既許補特伽羅眼識",
    "T29n1558_029:0153c15": "所得，如是眼識於色此俱為緣何起？若緣",
    "T29n1558_029:0153c16": "色起，則不應說眼識能了補特伽羅，此非",
    "T29n1558_029:0153c17": "眼識緣，如聲處等故。謂若有識緣此境起，",
    "T29n1558_029:0153c18": "即用此境為所緣緣，補特伽羅非眼識緣",
    "T29n1558_029:0153c19": "者，如何可說為眼識所緣？故此定非眼識",
    "T29n1558_029:0153c20": "所了。若眼識起緣此或俱，便違經說。以契",
    "T29n1558_029:0153c21": "經中定判識起由二緣故。又契經說：苾芻",
    "T29n1558_029:0153c22": "當知，眼因色緣能生眼識。諸所有眼識皆",
    "T29n1558_029:0153c23": "緣眼色故。又若爾者，補特伽羅應是無常，",
    "T29n1558_029:0153c24": "契經說故。謂契經說：諸因諸緣能生識者皆",
    "T29n1558_029:0153c25": "無常性。若彼遂謂補特伽羅非識所緣，應",
    "T29n1558_029:0153c26": "非所識，若非所識應非所知，若非所知",
    "T29n1558_029:0153c27": "如何立有？若不立有便壞自宗。又若許為",
    "T29n1558_029:0153c28": "六識所識，眼識識故應異聲等，猶如色，耳",
    "T29n1558_029:0153c29": "識識故，應異色等，譬如聲。餘識所識，為難",
    "T29n1558_029:0154a01": "准此。又立此為六識所識，便違經說。如",
    "T29n1558_029:0154a02": "契經言：梵志當知，五根行處境界各別，各唯",
    "T29n1558_029:0154a03": "受用自所行處及自境界，非有異根亦能",
    "T29n1558_029:0154a04": "受用異根行處及異境界。五根謂眼耳鼻舌",
    "T29n1558_029:0154a05": "身，意兼受用五根行處及彼境界，彼依意",
    "T29n1558_029:0154a06": "故。或不應執補特伽羅是五根境，如是便",
    "T29n1558_029:0154a07": "非五識所識，有違宗過。若爾，意根境亦應",
    "T29n1558_029:0154a08": "別。如六生喻契經中言：如是六根行處境",
    "T29n1558_029:0154a09": "界各有差別，各別樂求自所行處及自境界。",
    "T29n1558_029:0154a10": "非此中說眼等六根，眼等五根及所生識無",
    "T29n1558_029:0154a11": "有勢力樂見等故。但說眼等增上勢力所",
    "T29n1558_029:0154a12": "引意識名眼等根，獨行意根增上勢力所",
    "T29n1558_029:0154a13": "引意識，不能樂求眼等五根所行境界。故",
    "T29n1558_029:0154a14": "此經義無違前失。又世尊說：苾芻當知，",
    "T29n1558_029:0154a15": "吾今為汝具足演說一切所達所知法門。其",
    "T29n1558_029:0154a16": "體是何？謂諸眼色眼識眼觸，眼觸為緣內所",
    "T29n1558_029:0154a17": "生受，或樂或苦不苦不樂。廣說乃至。意觸為",
    "T29n1558_029:0154a18": "緣內所生受，或樂、或苦、不苦不樂，是名一切",
    "T29n1558_029:0154a19": "所達所知。由此經文，決判一切所達知法",
    "T29n1558_029:0154a20": "唯有爾所，此中無有補特伽羅，故補特伽",
    "T29n1558_029:0154a21": "羅亦應非所識，以慧與識境必同故。諸謂",
    "T29n1558_029:0154a22": "眼見補特伽羅，應知眼根見此所有，於見",
    "T29n1558_029:0154a23": "非我謂見我故，彼便蹎墜惡見深坑。故佛",
    "T29n1558_029:0154a24": "經中自決此義，謂唯於諸蘊說補特伽羅。",
    "T29n1558_029:0154a25": "如人契經作如是說：眼及色為緣生於眼",
    "T29n1558_029:0154a26": "識，三和合觸俱起受想思。於中後四是無色",
    "T29n1558_029:0154a27": "蘊，初眼及色名為色蘊，唯由此量說名為",
    "T29n1558_029:0154a28": "人。即於此中隨義差別假立名想，或謂",
    "T29n1558_029:0154a29": "有情不悅意生儒童、養者、命者、生者、補特伽",
    "T29n1558_029:0154b01": "羅，亦自稱言我眼見色。復隨世俗說，此",
    "T29n1558_029:0154b02": "具壽有如是名、如是種族、如是姓類、如是",
    "T29n1558_029:0154b03": "飲食、如是受樂、如是受苦、如是長壽、如是久",
    "T29n1558_029:0154b04": "住、如是壽際。苾芻當知，此唯名想，此唯自",
    "T29n1558_029:0154b05": "稱，但隨世俗假施設有。如是一切無常有",
    "T29n1558_029:0154b06": "為，從眾緣生、由思所造。世尊恒勅依了義",
    "T29n1558_029:0154b07": "經，此經了義，不應異釋。又薄伽梵告梵志",
    "T29n1558_029:0154b08": "言：我說一切有唯是十二處。若數取趣非是",
    "T29n1558_029:0154b09": "處攝，無體理成。若是處攝，則不應言是不",
    "T29n1558_029:0154b10": "可說。彼部所誦契經亦言：諸所有眼、諸所有",
    "T29n1558_029:0154b11": "色，廣說乃至苾芻當知，如來齊此施設一",
    "T29n1558_029:0154b12": "切建立一切有自體法。此中無有補特伽",
    "T29n1558_029:0154b13": "羅，如何可說此有實體。頻毘婆羅契經",
    "T29n1558_029:0154b14": "亦說：諸有愚昧無聞異生，隨逐假名計為我",
    "T29n1558_029:0154b15": "者，此中無有我我所性，唯有一切眾苦法",
    "T29n1558_029:0154b16": "體將正已生，乃至廣說。有阿羅漢苾芻尼",
    "T29n1558_029:0154b17": "名世羅，為魔王說：",
    "T29n1558_029:0154b18": "汝墮惡見趣，　　於空行聚中，",
    "T29n1558_029:0154b19": "妄執有有情，　　智者達非有。",
    "T29n1558_029:0154b20": "如即攬眾分，　　假想立為車，",
    "T29n1558_029:0154b21": "世俗立有情，　　應知攬諸蘊。",
    "T29n1558_029:0154b22": "世尊於《雜阿笈摩》中為婆羅門婆拕梨說：",
    "T29n1558_029:0154b23": "婆拕梨諦聽，　　能解諸結法，",
    "T29n1558_029:0154b24": "謂依心故染，　　亦依心故淨。",
    "T29n1558_029:0154b25": "我實無我性，　　顛倒故執有，",
    "T29n1558_029:0154b26": "無有情無我，　　唯有有因法。",
    "T29n1558_029:0154b27": "謂十二有支，　　所攝蘊處界，",
    "T29n1558_029:0154b28": "審思此一切，　　無補特伽羅，",
    "T29n1558_029:0154b29": "既觀內是空，　　觀外空亦爾，",
    "T29n1558_029:0154c01": "能修空觀者，　　亦都不可得。",
    "T29n1558_029:0154c02": "經說：執我有五種失，謂起我見及有情見",
    "T29n1558_029:0154c03": "墮惡見趣，同諸外道越路而行，於空性中",
    "T29n1558_029:0154c04": "心不悟入、不能淨信、不能安住、不得解",
    "T29n1558_029:0154c05": "脫，聖法於彼不能清淨。此皆非量。所以者",
    "T29n1558_029:0154c06": "何？於我部中曾不誦故。汝宗許是量，為部",
    "T29n1558_029:0154c07": "為佛言？若部是量，佛非汝師、汝非釋子。若",
    "T29n1558_029:0154c08": "佛言者，此皆佛言，如何非量。彼謂：此說皆",
    "T29n1558_029:0154c09": "非真佛言。所以者何？我部不誦故。此極非",
    "T29n1558_029:0154c10": "理。非理者何？如是經文諸部皆誦，不違法",
    "T29n1558_029:0154c11": "性及餘契經，而敢於中輒興誹撥，我不誦",
    "T29n1558_029:0154c12": "故非真佛言。唯縱兇狂，故極非理。又於彼",
    "T29n1558_029:0154c13": "部豈無此經，謂一切法皆非我性。若彼意",
    "T29n1558_029:0154c14": "謂補特伽羅與所依法不一不異，故說一",
    "T29n1558_029:0154c15": "切法皆非我。既爾，應非意識所識，二緣生",
    "T29n1558_029:0154c16": "識經決判故。又於餘經如何會釋？謂契經",
    "T29n1558_029:0154c17": "說：非我計我此中具有想心見倒。計我成",
    "T29n1558_029:0154c18": "倒，說於非我，不言於我，何煩會釋。非我者",
    "T29n1558_029:0154c19": "何？謂蘊處界。便違前說補特伽羅與色等",
    "T29n1558_029:0154c20": "蘊不一不異。又餘經說：苾芻當知，一切沙",
    "T29n1558_029:0154c21": "門婆羅門等諸有執我等隨觀見，一切唯",
    "T29n1558_029:0154c22": "於五取蘊起。故無依我起於我見，但於非",
    "T29n1558_029:0154c23": "我法妄分別為我。又餘經言：諸有已憶正憶",
    "T29n1558_029:0154c24": "當憶種種宿住，一切唯於五取蘊起，故定無",
    "T29n1558_029:0154c25": "有補特伽羅。若爾，何緣此經復說我於過",
    "T29n1558_029:0154c26": "去世有如是色等？此經為顯能憶宿生一",
    "T29n1558_029:0154c27": "相續中有種種事。若見實有補特伽羅於",
    "T29n1558_029:0154c28": "過去生能有色等，如何非墮起身見失？或",
    "T29n1558_029:0154c29": "應誹撥言無此經，是故此經依總假我，言",
    "T29n1558_029:0155a01": "有色等如聚如流。若爾，世尊應非一切",
    "T29n1558_029:0155a02": "智，無心心所能知一切法剎那剎那異生滅",
    "T29n1558_029:0155a03": "故。若許有我可能遍知，補特伽羅則應常",
    "T29n1558_029:0155a04": "住，許心滅時此不滅故，如是便越汝所許",
    "T29n1558_029:0155a05": "宗。我等不言佛於一切能頓遍知故名一",
    "T29n1558_029:0155a06": "切智者，但約相續有堪能故，謂得佛名諸",
    "T29n1558_029:0155a07": "蘊相續成就如是殊勝堪能，纔作意時於",
    "T29n1558_029:0155a08": "所欲知境無倒智起故名一切智，非於一",
    "T29n1558_029:0155a09": "念能頓遍知。故於此中有如是頌：",
    "T29n1558_029:0155a10": "由相續有能，　　如火食一切，",
    "T29n1558_029:0155a11": "如是一切智，　　非由頓遍知。",
    "T29n1558_029:0155a12": "如何得知約相續說知一切法，非我遍",
    "T29n1558_029:0155a13": "知？說佛世尊有三世故。於何處說？如有",
    "T29n1558_029:0155a14": "頌言：",
    "T29n1558_029:0155a15": "若過去諸佛，　　若未來諸佛，",
    "T29n1558_029:0155a16": "若現在諸佛，　　皆滅眾生憂。",
    "T29n1558_029:0155a17": "汝宗唯許蘊有三世，非數取趣，故定應爾。",
    "T29n1558_029:0155a18": "說一切有部俱舍論卷第二十九"
}