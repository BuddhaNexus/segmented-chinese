{
    "T12n0394_001:1116a18": "佛入涅槃密迹金剛力士哀戀經",
    "T12n0394_001:1116a20": "失譯人名今附秦錄",
    "T12n0394_001:1116a21": "牟尼世尊在拘尸那城娑羅林間北首而臥，",
    "T12n0394_001:1116a22": "初入涅槃。時密迹金剛力士見佛滅度，悲哀",
    "T12n0394_001:1116a23": "懊惱作如是言：「世尊成就最勝無上十力，云",
    "T12n0394_001:1116a24": "何於今乃為羸弊無常氣勢微劣之所摧敗？",
    "T12n0394_001:1116a25": "如來捨我入于寂滅，我從今日無歸、無依、無",
    "T12n0394_001:1116a26": "覆、無護，衰惱災患一旦頓集，憂愁毒箭深入我",
    "T12n0394_001:1116a27": "心。」密迹金剛作是語已，戀慕世尊愁火轉熾，",
    "T12n0394_001:1116a28": "五內抽割、心膂磨碎，躄踊悶絕譬如巖崩，",
    "T12n0394_001:1116a29": "顛墮于地久乃醒悟。即起而坐，涕哭哽噎",
    "T12n0394_001:1116b01": "歔欷而言：「怪哉怪哉，死魔大惡！無量功德波",
    "T12n0394_001:1116b02": "羅蜜聚，為彼死魔之所滅壞。」復作是言：「唯願",
    "T12n0394_001:1116b03": "真濟請為我起，我今薄祐無依憑處。云何世",
    "T12n0394_001:1116b04": "尊捨棄於我獨入寂滅？自今已後永離哀",
    "T12n0394_001:1116b05": "顏，世尊寂靜身、口、意業更不可覩，更不得",
    "T12n0394_001:1116b06": "見佛婆伽婆入于佛住。「如來昔日入于佛住",
    "T12n0394_001:1116b07": "三昧之時，威德光顯倍常殊妙，佛面鮮澤過",
    "T12n0394_001:1116b08": "於蓮華新開敷時，如日初出照於朝陽，如是",
    "T12n0394_001:1116b09": "勝面更不可見。「如來處於大眾出大雷音、微",
    "T12n0394_001:1116b10": "妙之聲，更不可聞，誠言無二、離過患說、無諂",
    "T12n0394_001:1116b11": "偽說、易解了說、眾所愛說，世界之中滅除諸",
    "T12n0394_001:1116b12": "惡至甘露城，無過佛法。咄哉！真濟永入涅槃，",
    "T12n0394_001:1116b13": "使諸眾生無有救護，處於生死大曠野中，又",
    "T12n0394_001:1116b14": "無眼目，離於導師，誰示其道？「如來密雲能雨",
    "T12n0394_001:1116b15": "甘露，為無常風之所吹滅。一切眾生愛火所",
    "T12n0394_001:1116b16": "燒，而於今者佛入涅槃，誰雨法雨滅其愛火？",
    "T12n0394_001:1116b17": "「如來於今滅於有為得無上道，為於眾生作",
    "T12n0394_001:1116b18": "大醫王。一切世界為煩惱病之所患苦，今入",
    "T12n0394_001:1116b19": "涅槃，誰當矜愍化以正道，療諸眾生結使之",
    "T12n0394_001:1116b20": "疾？「如來、世尊名為知恩念於恩者，我從處胎",
    "T12n0394_001:1116b21": "以來隨逐如來如影隨形，調和奉順不曾違",
    "T12n0394_001:1116b22": "闕。云何不感我之至心，便見孤棄如背恩者？",
    "T12n0394_001:1116b23": "「嗚呼怪哉，咄哉大苦。此金剛杵當用護誰？即",
    "T12n0394_001:1116b24": "便擲棄。自今以往當奉侍誰？誰當慈愍訓誨",
    "T12n0394_001:1116b25": "於我？更於何時得覩尊顏？護世之王為顯甘",
    "T12n0394_001:1116b26": "露，故遣我來擁護於佛，如何今日卒捨我等",
    "T12n0394_001:1116b27": "入于涅槃？我所有命依佛而存，一旦捨我，當",
    "T12n0394_001:1116b28": "依於誰得存此命？「咄哉！真濟矜愍一切，常說",
    "T12n0394_001:1116b29": "妙法教照愚冥。何故今者而卒不言？「如來所",
    "T12n0394_001:1116b30": "知一切種智過一切上，恒於眾生有緣之者",
    "T12n0394_001:1116c01": "思欲利益。即於今日何處去耶？而於今日便",
    "T12n0394_001:1116c02": "自閉默，更不救濟受化之徒。諸魔、惡人見佛",
    "T12n0394_001:1116c03": "涅槃，皆大歡喜。「如來、世尊生死海中作大船",
    "T12n0394_001:1116c04": "師，而於今日永捨濟度。是諸眾生無量劫來",
    "T12n0394_001:1116c05": "順生死流，唯有如來能以正道令諸眾生皆",
    "T12n0394_001:1116c06": "得返流。如來、世尊永斷煩惱，為於愚冥眾生",
    "T12n0394_001:1116c07": "作大照明。今日涅槃，世間眾生增長黑闇，",
    "T12n0394_001:1116c08": "永為無明之所覆蔽。」金剛密迹哀呼悲惱復",
    "T12n0394_001:1116c09": "作是言：「世尊諸相——三十二百福大人相——悉皆",
    "T12n0394_001:1116c10": "具足，如何滅壞永不可覩？「哀哉，破壞魔者！哀",
    "T12n0394_001:1116c11": "哉，轉法輪者！哀哉，滅一切外道螢火光者！哀",
    "T12n0394_001:1116c12": "哉，能壞有身者！哀哉，諸智慧城者！哀哉，法燈",
    "T12n0394_001:1116c13": "為無常風之所吹滅；哀哉，法月為死羅睺之",
    "T12n0394_001:1116c14": "所吞滅。」復作是言：「大寂真濟！願為我說，即於",
    "T12n0394_001:1116c15": "今者為何處去？至何方所？為適何國？為至舍",
    "T12n0394_001:1116c16": "衛及王舍城、迦毘羅衛、波羅奈耶？於此諸國",
    "T12n0394_001:1116c17": "為何處住耶？「今為在何林？為在迦蘭陀竹林、",
    "T12n0394_001:1116c18": "菴婆羅林、祇陀林？於此諸林為在何處？「為在",
    "T12n0394_001:1116c19": "何山？為在自善山、毘堤醯山、耆闍崛山？",
    "T12n0394_001:1116c20": "於此諸山為在何山？願語於我實在何處。「諸",
    "T12n0394_001:1116c21": "八部——眾天、龍、夜叉、乾闥婆、阿修羅、緊那羅、摩",
    "T12n0394_001:1116c22": "睺羅伽如是等——以見於我常隨從佛，設當問",
    "T12n0394_001:1116c23": "我：『佛何處去？』我當何辭以對於彼？「世尊昔日",
    "T12n0394_001:1116c24": "教化眾生，若小疲倦暫寢息時，繫心在明為",
    "T12n0394_001:1116c25": "益眾生。云何今者捨於一切，永入涅槃更不",
    "T12n0394_001:1116c26": "利益？「真濟！願為我起。我憂悲火熾然胸中，命",
    "T12n0394_001:1116c27": "將不全，願賜一言，猶如冷水滅我熾火；我今",
    "T12n0394_001:1116c28": "為憂苦毒蛇之所蛆螫，願賜我法阿伽陀藥",
    "T12n0394_001:1116c29": "以除我毒；憂愁毒箭深入我心，願賜語鉗為",
    "T12n0394_001:1117a01": "我拔出。「一切眾生愛別離苦，如來常為說種",
    "T12n0394_001:1117a02": "種法除其苦惱。云何獨不愍我，為我滅此眾",
    "T12n0394_001:1117a03": "苦？「如我今者，哀逆闇塞不能推理而自釋割",
    "T12n0394_001:1117a04": "憂心內病、種種讇語。云何世尊不見慰喻",
    "T12n0394_001:1117a05": "我之恭順心不疲怠、樂見慈顏無有厭足？投",
    "T12n0394_001:1117a06": "身于地願一瞻覩，如何世尊不見哀矜？「滅",
    "T12n0394_001:1117a07": "結牛王常挾持我，何不將我入於涅槃？獨見",
    "T12n0394_001:1117a08": "孤棄。「我失如來，諸苦所切無量無邊又不見",
    "T12n0394_001:1117a09": "諦。何故獨見放捨入于涅槃？「怪哉怪哉。如來",
    "T12n0394_001:1117a10": "一睡更不起耶？如來已去不復還耶？猶如燈",
    "T12n0394_001:1117a11": "滅更不復明、如寶樓崩更不建立、如寶藏沒",
    "T12n0394_001:1117a12": "不可還出。」舉手大叫，發聲悲哭，如帝釋幢所",
    "T12n0394_001:1117a13": "持繩絕倒地不起，宛轉啼哭，心、肝、咽喉、脣、",
    "T12n0394_001:1117a14": "舌悉皆乾燥，荒迷躄地。良久乃穌。愛戀如來",
    "T12n0394_001:1117a15": "功德之身，捉相輪足，急抱不放而作是言：「如",
    "T12n0394_001:1117a16": "來之足如優鉢羅華、如日初出清淨柔軟。安",
    "T12n0394_001:1117a17": "立之足、千輻輪足，極妙工巧不能畫作。轉輪",
    "T12n0394_001:1117a18": "聖王雖有是相，相不明了；如來相輪輻轂具",
    "T12n0394_001:1117a19": "足，炳然顯著。其指纖長，附順相著不稀、不踈，",
    "T12n0394_001:1117a20": "其爪紅潤猶如赤銅、手足網縵猶如鵝王、肌",
    "T12n0394_001:1117a21": "體豐滿無筋脉皮皺，天王、人王、諸鬼、神王及",
    "T12n0394_001:1117a22": "以龍王，咸以天冠頂禮佛足。為化一切諸有",
    "T12n0394_001:1117a23": "緣者，以相輪足遍行世界，而今此足更無有",
    "T12n0394_001:1117a24": "用。「我於昔日心常喜樂，一旦涅槃更不令我",
    "T12n0394_001:1117a25": "生於喜樂，而此無常極為大惡，能壞無量功",
    "T12n0394_001:1117a26": "德不思議色。「如來威勢能令見者身心歡喜，",
    "T12n0394_001:1117a27": "無量福力持如來身。無常之力實為最大，能",
    "T12n0394_001:1117a28": "使如來至於死處。如來以父母乳哺之力、禪",
    "T12n0394_001:1117a29": "定力、智慧力、神通力，以此諸力不能於無常力",
    "T12n0394_001:1117b01": "中而自拔濟。「阿難昔日勸請世尊住壽一劫，",
    "T12n0394_001:1117b02": "如來何故不受其請？「真濟往昔不於三阿僧",
    "T12n0394_001:1117b03": "祇劫中作百千苦行、難捨之事一切能捨、無",
    "T12n0394_001:1117b04": "數劫中歷侍諸佛、奉事供養求一切智，欲濟",
    "T12n0394_001:1117b05": "眾生。於少許時，所度未幾便入涅槃。如來往",
    "T12n0394_001:1117b06": "日為菩薩時，化於眾生猶不疲極，而於今者",
    "T12n0394_001:1117b07": "可疲倦耶？「濁法眾生如新生犢滿十二由旬，",
    "T12n0394_001:1117b08": "云何斷乳而棄之去？請為我起與濁法犢飽",
    "T12n0394_001:1117b09": "足甜乳。「于時帝釋數億諸天來欲問難，云",
    "T12n0394_001:1117b10": "何而不為其解說？千世界主梵天王合掌請",
    "T12n0394_001:1117b11": "法，今日何不為說法要滿其所願？毘沙門王",
    "T12n0394_001:1117b12": "數千萬夜叉而自圍遶、提頭賴吒乾闥婆眾",
    "T12n0394_001:1117b13": "而自圍遶、毘留勒叉究槃荼眾而自圍遶、毘",
    "T12n0394_001:1117b14": "留博叉諸龍之眾而自圍遶，如是等眾皆為飲",
    "T12n0394_001:1117b15": "法甘露而來至此，如來何不以良藥救諸疾",
    "T12n0394_001:1117b16": "者？「外道諸眾毀呰於法，何不速起壞彼邪論？",
    "T12n0394_001:1117b17": "欲界之主處處壞亂，何不降伏？如來！諸聲聞",
    "T12n0394_001:1117b18": "少於智慧、不勤習誦、厭於廣博，何不速起為",
    "T12n0394_001:1117b19": "說略要令知正道？「然今阿難是佛所親、奉侍",
    "T12n0394_001:1117b20": "世尊，未斷結使盡於根本，何不教授令盡諸",
    "T12n0394_001:1117b21": "結使？「嗚呼怪哉。如此堅實大福德人一旦滅",
    "T12n0394_001:1117b22": "壞，而此無常如護財象殘害無數。此護財象",
    "T12n0394_001:1117b23": "身大如山，如來往昔猶能調伏如是大象，云",
    "T12n0394_001:1117b24": "何今者反為無常之所調伏乃至滅盡？「如阿",
    "T12n0394_001:1117b25": "婆羅龍能壞摩竭提、興大雲雷電光熾然、降",
    "T12n0394_001:1117b26": "注大雹摧折樹木。如來能伏彼大力龍，而於",
    "T12n0394_001:1117b27": "今者反為無常之所乘服。「如鴦掘魔暴虐殘",
    "T12n0394_001:1117b28": "害，猶能調彼剛強惡人；調彼不調牟尼世尊，",
    "T12n0394_001:1117b29": "今為無常之所摧壞。「如曠野惡鬼殘殺一切",
    "T12n0394_001:1117c01": "令國空虛，猶能調彼使受持戒；而於今者入",
    "T12n0394_001:1117c02": "無常羂摧滅無餘。「如優樓頻螺迦葉染著於",
    "T12n0394_001:1117c03": "我、沒於邪見榛林之中難可拔出，如來猶愍，",
    "T12n0394_001:1117c04": "能現十八種神足變化能令調伏；今為無常",
    "T12n0394_001:1117c05": "之所傾倒。「一切眾生薄於福祐，大智之海為",
    "T12n0394_001:1117c06": "無常日之所乾竭；正智須彌為無常金剛杵之",
    "T12n0394_001:1117c07": "所摧碎；佛功德樹——覺意妙華道果充滿——為無",
    "T12n0394_001:1117c08": "常斧之所斫壞；廣大智光——名稱周聞遍于世",
    "T12n0394_001:1117c09": "間，能燒一切有生之薪——為無常水之所澆滅",
    "T12n0394_001:1117c10": "也。盛力無常無有法教，不為智者之所禁制，",
    "T12n0394_001:1117c11": "非是精進瞻勇、猛健勢力、名稱柔心、調根寂",
    "T12n0394_001:1117c12": "定之所能免。咄哉，無常！酷暴乃爾，不別好惡、",
    "T12n0394_001:1117c13": "有德、無德等能摧壞。」作是語時，大地震動、山",
    "T12n0394_001:1117c14": "頂崩壞、大星殞落、四方火起、日月諸宿無有",
    "T12n0394_001:1117c15": "光色、一切天人皆無歡樂。「我今形體不自勝",
    "T12n0394_001:1117c16": "舉欲沒入地，靦眩黃黑、心意錯亂、忘失所念、",
    "T12n0394_001:1117c17": "脣乾舌燥、語言錯誤、聲音嘶碎，去死不遠，",
    "T12n0394_001:1117c18": "命終今必絕，逮佛捨而去。」如是等多眾種",
    "T12n0394_001:1117c19": "種哀呼、百千種言戀慕於佛。帝釋語言：「止止",
    "T12n0394_001:1117c20": "已足。汝今可不憶念大仙少語？佛告比丘：『諸",
    "T12n0394_001:1117c21": "行無常，無得住者、不可體信、是變易法。一切",
    "T12n0394_001:1117c22": "聚集歸散會滅，高者必墮、合會必離、有生必",
    "T12n0394_001:1117c23": "死。一切諸行猶如河岸臨峻之樹、亦如畫水",
    "T12n0394_001:1117c24": "尋畫尋滅、亦如泡沫、如條上露不得久停、如",
    "T12n0394_001:1117c25": "乾闥婆城暫為眼對。人命迅速疾於射箭、速",
    "T12n0394_001:1117c26": "行天下疾於日月，人命速疾過於是天，無常",
    "T12n0394_001:1117c27": "敗壞應當解知。若於佛事有不足者不入涅",
    "T12n0394_001:1117c28": "槃，佛事周訖乃入涅槃，以此佛法付囑人天、",
    "T12n0394_001:1117c29": "以此重事與聲聞弟子，向無畏寂滅處去，諸",
    "T12n0394_001:1118a01": "有苦盡更不受生。汝等不應生大憂惱。』」",
    "T12n0394_001:1118a02": "佛入涅槃密迹金剛力士哀戀經"
}