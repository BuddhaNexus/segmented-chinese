{
    "T31n1596_003:0280c10": "攝大乘論釋論卷第三",
    "T31n1596_003:0280c12": "世親菩薩造",
    "T31n1596_003:0280c13": "隋天竺三藏笈多共行矩等譯",
    "T31n1596_003:0280c14": "應知依止勝相勝語第一之三",
    "T31n1596_003:0280c15": "世間淨章第十四",
    "T31n1596_003:0280c16": "論曰。云何世間淨不成。如未離欲界欲。未得",
    "T31n1596_003:0280c17": "色界心。即以欲界善心修行。除欲界欲。此",
    "T31n1596_003:0280c18": "欲界修行心與色界心。不得俱生俱滅故無",
    "T31n1596_003:0280c19": "熏習。種子不成。無有色界心為過去。無量。",
    "T31n1596_003:0280c20": "生中餘心隔故。彼靜心種子不得成就。已無",
    "T31n1596_003:0280c21": "有故是故成就彼色界靜心。由一切種子果",
    "T31n1596_003:0280c22": "報識。次第傳來得為因緣。修行善心為增上",
    "T31n1596_003:0280c23": "緣。如是一切離欲地。如其相應知。如是世",
    "T31n1596_003:0280c24": "間淨離一切種子果報識亦不成。釋曰。如",
    "T31n1596_003:0280c25": "世間淨不成。今當顯示。如為離婬欲起修行",
    "T31n1596_003:0280c26": "時。修行欲界善心。於色界心無有熏習。以",
    "T31n1596_003:0280c27": "不同生同滅故。彼色界心即是無種子而生。",
    "T31n1596_003:0280c28": "以彼過去色界心無量生中餘識所隔。已過",
    "T31n1596_003:0280c29": "去無有不成故。彼靜心種子為因緣者。從",
    "T31n1596_003:0281a01": "阿梨耶識中自種子生故。彼方便善心非無",
    "T31n1596_003:0281a02": "功力。得為增上緣則為功力。但非因緣。由彼",
    "T31n1596_003:0281a03": "增上故。色界心得生。如是破色欲時亦爾故。",
    "T31n1596_003:0281a04": "出世間淨章第十五",
    "T31n1596_003:0281a05": "論曰。云何出世淨不成。如世尊說。從他聞",
    "T31n1596_003:0281a06": "音及自正思惟。由此二因正見得生。此他音",
    "T31n1596_003:0281a07": "聲及正思惟。為熏耳識為熏意識。為熏耳意",
    "T31n1596_003:0281a08": "二識。於彼法中起正思時耳識不生。意識亦",
    "T31n1596_003:0281a09": "為餘識別攀緣所間。若於正思惟相應心生",
    "T31n1596_003:0281a10": "時。彼意識久滅過去。聞所熏及熏習皆不得",
    "T31n1596_003:0281a11": "有。何處得種子。於後時生正思惟相應心。",
    "T31n1596_003:0281a12": "與正思惟相應者是世間心。與正見相應者",
    "T31n1596_003:0281a13": "是出世間心。無有共生共滅義故不。為彼所",
    "T31n1596_003:0281a14": "熏。既不被熏則為種子不成。是故出世間淨。",
    "T31n1596_003:0281a15": "離一切種子果報識亦不成。彼中攝持聞熏",
    "T31n1596_003:0281a16": "習種不成故。釋曰。如出世淨不成今當顯",
    "T31n1596_003:0281a17": "示。於他音聲及正思惟者。謂正與聲相應思",
    "T31n1596_003:0281a18": "惟。此意識為餘識別攀緣所間者。謂與正",
    "T31n1596_003:0281a19": "見相應出世心隔絕故。若正思惟相應心生",
    "T31n1596_003:0281a20": "者。謂於後時正思惟。彼久滅過去者。謂前",
    "T31n1596_003:0281a21": "意識已謝滅經無量時聞所熏及熏習皆不得",
    "T31n1596_003:0281a22": "有。云何得以此為因生後正思惟相應意識",
    "T31n1596_003:0281a23": "彼中者。謂世間意識中。聞熏習者由聞他音",
    "T31n1596_003:0281a24": "聲熏習意識中。若作是念彼攝持種子不成",
    "T31n1596_003:0281a25": "故。謂攝持出世淨種子不成故。若有種子生",
    "T31n1596_003:0281a26": "義可成。",
    "T31n1596_003:0281a27": "論曰。復次此一切種子果報識既為染法因。",
    "T31n1596_003:0281a28": "云何復成彼對治出世心種子。又此出世心",
    "T31n1596_003:0281a29": "昔未曾有故無熏習。既無熏習從何種子而",
    "T31n1596_003:0281b01": "生。汝今應答。善清淨法界所流津液聞熏習。",
    "T31n1596_003:0281b02": "為種子得生。釋曰。此果報識既為障礙因",
    "T31n1596_003:0281b03": "體。即不成彼對治因體。又此出世心初未曾",
    "T31n1596_003:0281b04": "有者。謂昔來未生故。無熏習者由昔來未生",
    "T31n1596_003:0281b05": "彼出世心熏習。決定未有故。善清淨法界所",
    "T31n1596_003:0281b06": "流津液聞熏習為種子得生者。為別異聲聞",
    "T31n1596_003:0281b07": "故言善清淨法界所流津液聞熏習。由善清",
    "T31n1596_003:0281b08": "淨法界滅智障煩惱障故。名善清淨法界。所",
    "T31n1596_003:0281b09": "流津液者即是所說法。謂修多羅等。於此法",
    "T31n1596_003:0281b10": "界所流津液修多羅。聽聞故名法界所流津",
    "T31n1596_003:0281b11": "液聞。即此聞熏習故名法界所流津液聞熏",
    "T31n1596_003:0281b12": "習。又復聞即是熏習故。名聞熏習。彼聞熏",
    "T31n1596_003:0281b13": "習住阿梨耶識中為因。生起出世心。",
    "T31n1596_003:0281b14": "論曰。此聞熏習為是阿梨耶識自性。為非若",
    "T31n1596_003:0281b15": "是阿梨耶識自性。云何得成對治種子。若非",
    "T31n1596_003:0281b16": "彼識自性。此聞熏習種子依止云何可見。乃",
    "T31n1596_003:0281b17": "至佛菩提位所有聞熏隨在何身中。與果報",
    "T31n1596_003:0281b18": "識同相而生。猶如水乳然非阿梨耶識。以成",
    "T31n1596_003:0281b19": "彼對治種子故。釋曰。所有聞熏習。為是阿",
    "T31n1596_003:0281b20": "梨耶識自性為非。設爾何失。若是阿梨耶識",
    "T31n1596_003:0281b21": "自性。云何阿梨耶識還自成對治種子。若非",
    "T31n1596_003:0281b22": "彼識自性此聞熏習應別有依止。乃至佛菩",
    "T31n1596_003:0281b23": "提位。所有聞熏習者。即是善清淨法界所流",
    "T31n1596_003:0281b24": "津液熏習力故。隨在何身中者。隨於何身中",
    "T31n1596_003:0281b25": "同體而生。然非彼自性。猶如水乳雖復一體",
    "T31n1596_003:0281b26": "而生。然此聞熏習非阿梨耶識。以對治阿梨",
    "T31n1596_003:0281b27": "耶識故。",
    "T31n1596_003:0281b28": "論曰。於中依下熏習成中熏習。依中熏習成",
    "T31n1596_003:0281b29": "上熏習。由聞思修數習故。釋曰。於中下中",
    "T31n1596_003:0281c01": "上者。應知聞慧思慧修慧。一一各有三等。復",
    "T31n1596_003:0281c02": "有別義聞慧為下思慧為中修慧為上。聞思",
    "T31n1596_003:0281c03": "修數習者。於聞等中增上修行。以下品為因",
    "T31n1596_003:0281c04": "得中品。中品為因得上品故。",
    "T31n1596_003:0281c05": "論曰。彼聞熏習種子。隨下中上應知皆是法",
    "T31n1596_003:0281c06": "身種子。是阿梨耶識對治故。非阿梨耶識所",
    "T31n1596_003:0281c07": "攝故。出世善清淨法界所流津液故。雖是世",
    "T31n1596_003:0281c08": "間為出世心種子。體出世心未生時。為現起",
    "T31n1596_003:0281c09": "煩惱對治故。惡趣對治故。一切惡業朽壞對",
    "T31n1596_003:0281c10": "治故。能隨順得親近諸佛菩薩故。雖是世間",
    "T31n1596_003:0281c11": "初修行菩薩所得。應知皆法身攝。聲聞緣覺",
    "T31n1596_003:0281c12": "所得解脫身攝。釋曰。現起煩惱對治者。謂",
    "T31n1596_003:0281c13": "欲等出生為除滅因故。由除滅煩惱故。對治",
    "T31n1596_003:0281c14": "惡趣應受後報惡道業。為彼朽壞因。舉要言",
    "T31n1596_003:0281c15": "之。過去未來現在。一切惡業對治故。於未來",
    "T31n1596_003:0281c16": "世自身得親近善友因故。初修行者。謂凡夫",
    "T31n1596_003:0281c17": "法身攝者為法身種子體故。解脫身攝者。謂",
    "T31n1596_003:0281c18": "為諸聲聞解脫因體故。何以故。由聲聞唯得",
    "T31n1596_003:0281c19": "解脫身。不得法身故。",
    "T31n1596_003:0281c20": "論曰。此非阿梨耶識。法身解脫身所攝。隨下",
    "T31n1596_003:0281c21": "中上次第增。如是果報識漸減依止。即轉依",
    "T31n1596_003:0281c22": "止。一切轉已此一切種子果報識悉無。種子",
    "T31n1596_003:0281c23": "即一切皆滅。復次非阿梨耶識與阿梨耶識",
    "T31n1596_003:0281c24": "同處而生。猶如水乳。云何一切皆滅。如鵝飲",
    "T31n1596_003:0281c25": "水中乳。又如世間離欲不靜地熏習滅。靜地",
    "T31n1596_003:0281c26": "熏習增依止即轉。釋曰。如阿梨耶識。與非",
    "T31n1596_003:0281c27": "阿梨耶識同處而生。然阿梨耶識盡。非阿梨",
    "T31n1596_003:0281c28": "耶識。在如鵞飲水中乳。乳盡水在。以此顯",
    "T31n1596_003:0281c29": "示。應知。又如世間離欲。於一阿梨耶識中。不",
    "T31n1596_003:0282a01": "靜地煩惱熏習滅。靜地善法熏習充滿依止",
    "T31n1596_003:0282a02": "得轉。出世熏習亦爾故應知。",
    "T31n1596_003:0282a03": "順道理章第十六",
    "T31n1596_003:0282a04": "論曰。如入滅盡定說識不離身。此成立果報",
    "T31n1596_003:0282a05": "識不離身。以滅盡定不為對治此識故生。亦",
    "T31n1596_003:0282a06": "非出定時此識復生。此果報識斷已非結餘",
    "T31n1596_003:0282a07": "生不得更生。釋曰。滅盡定說識不離身者。",
    "T31n1596_003:0282a08": "此為成就有阿梨耶識。由世尊說識不離身",
    "T31n1596_003:0282a09": "者。若離果報識餘識不成。何以故。以滅盡",
    "T31n1596_003:0282a10": "定對治生起識故生。見此定寂靜故。若復執",
    "T31n1596_003:0282a11": "言出定時識更生。由此意故名為識。不離身",
    "T31n1596_003:0282a12": "者。此義不成。何以故。以出定時識不更生。此",
    "T31n1596_003:0282a13": "果報識相續斷已。若離託生時不得更生。",
    "T31n1596_003:0282a14": "論曰。若人執以意識故。說滅盡定有心者。彼",
    "T31n1596_003:0282a15": "人所執心不成。定義不成故。攀緣相不可得",
    "T31n1596_003:0282a16": "故。善根相應過故。不善無記不相應故。想",
    "T31n1596_003:0282a17": "受共行過故。則有觸故。三摩提中此有力故。",
    "T31n1596_003:0282a18": "唯滅想是過故。思惟即與信等善根俱起過",
    "T31n1596_003:0282a19": "故。能依離所依不可得故。有譬喻故非一切",
    "T31n1596_003:0282a20": "行者亦不有故。釋曰。若人執以意識故說滅",
    "T31n1596_003:0282a21": "盡定中有心。彼人所執不成心。以定義不成",
    "T31n1596_003:0282a22": "故。若欲令離如先所說自相阿梨耶識。於生",
    "T31n1596_003:0282a23": "起識中隨一識滅盡定中有此心者。此義不",
    "T31n1596_003:0282a24": "成。何以故。定義不成故。未曾見心離於心法。",
    "T31n1596_003:0282a25": "如餘心法未曾離心。若想受不滅不得滅名。",
    "T31n1596_003:0282a26": "則此定不復成定。若存有阿梨耶識則無此",
    "T31n1596_003:0282a27": "過。為寂靜住故。對治彼怨。其餘心及心法故",
    "T31n1596_003:0282a28": "滅定生。阿梨耶識不分明故。不對治此識故",
    "T31n1596_003:0282a29": "生。是故此定不得有餘心。何以故。攀緣相不",
    "T31n1596_003:0282b01": "可得故。心及心法若相續不斷。必有所緣相。",
    "T31n1596_003:0282b02": "滅定若有心亦應不離所緣相。此二俱不可",
    "T31n1596_003:0282b03": "得故。此定無有餘心。若立有阿梨耶識則無",
    "T31n1596_003:0282b04": "此過。此識以攝持身得名故。復次若滅定中",
    "T31n1596_003:0282b05": "有餘識生者。餘識必有善等分。謂善不善無",
    "T31n1596_003:0282b06": "記。此心不得為善。若善應與善根相應此即",
    "T31n1596_003:0282b07": "相違故。亦非識自性是善以離善根相應。無",
    "T31n1596_003:0282b08": "得善義。故若定心是善。則不許義至與無貪",
    "T31n1596_003:0282b09": "等善根相應。此不可許即與一切處餘善心",
    "T31n1596_003:0282b10": "不異故。亦不得為不善及無記。與不善無記",
    "T31n1596_003:0282b11": "不相應故。離欲界欲時。一切不善根已滅不",
    "T31n1596_003:0282b12": "成不善。亦非無記以此定是善故。又不可以",
    "T31n1596_003:0282b13": "此心為善。與想受共行過故。若離善根不得",
    "T31n1596_003:0282b14": "為善。但善必與善根相應。如與善根相應。必",
    "T31n1596_003:0282b15": "與想受相應無有別因故。所治現行復有能",
    "T31n1596_003:0282b16": "治此義不成。如欲等現行不得有不淨觀。復",
    "T31n1596_003:0282b17": "次定中若離阿梨耶識有餘心者。則有觸生",
    "T31n1596_003:0282b18": "過。今當以住餘定為例。但有其餘善根。相",
    "T31n1596_003:0282b19": "應定心生時必與觸俱。謂因定生猗為相。若",
    "T31n1596_003:0282b20": "樂受觸若不苦不樂受觸。以此觸為緣故。則",
    "T31n1596_003:0282b21": "有樂受及不苦不樂受生。何以故。此觸於定",
    "T31n1596_003:0282b22": "中有力故以見此觸於餘定中生二受有力故",
    "T31n1596_003:0282b23": "於滅定中亦應爾。無別障礙因故。若爾觸緣",
    "T31n1596_003:0282b24": "受則至此義不成。何以故。唯滅想是過患故。",
    "T31n1596_003:0282b25": "若言有觸緣受。修行此定唯為滅想此不可",
    "T31n1596_003:0282b26": "許。以說受想俱滅故。又復不應有觸。於餘",
    "T31n1596_003:0282b27": "識中若有觸。則有相應共有思惟。信等善根",
    "T31n1596_003:0282b28": "共生過故。經說若有識與觸相應生。則有",
    "T31n1596_003:0282b29": "思惟俱生是故於定中思惟現行義得成。若",
    "T31n1596_003:0282c01": "有思惟現行則是起作善心。此必應與信等",
    "T31n1596_003:0282c02": "善根俱生。此義不可許。若欲離如前所說過",
    "T31n1596_003:0282c03": "失。及離阿含相違過失。故言拔去心法。無",
    "T31n1596_003:0282c04": "有心法。唯有心在為是。此亦不成。何以故。從",
    "T31n1596_003:0282c05": "所依中拔除能依不可得故。心是所依心法",
    "T31n1596_003:0282c06": "是能依。此能依所依心及心法。無始生死已",
    "T31n1596_003:0282c07": "來更互相依未曾相離。由此相引故。必應與",
    "T31n1596_003:0282c08": "無貪等善根相應。若汝言定及定方便。並與",
    "T31n1596_003:0282c09": "彼相違故。無貪等不生唯善生者。餘處未曾",
    "T31n1596_003:0282c10": "見此道理。何以故。若法相應生。必有津液果",
    "T31n1596_003:0282c11": "相應生。是故彼義不成。復次更有不成。如",
    "T31n1596_003:0282c12": "世尊說。身行滅乃至言意行滅。於中身行者。",
    "T31n1596_003:0282c13": "謂出入息。語言行者謂覺觀。意行者謂思惟",
    "T31n1596_003:0282c14": "及想等。如覺觀滅則語不得生。如是意行滅",
    "T31n1596_003:0282c15": "則意不得生。若汝言如身行滅住於定中。身",
    "T31n1596_003:0282c16": "得不滅。如是意行雖滅。意猶得在。此義不",
    "T31n1596_003:0282c17": "然。何以故。有因緣故。更有別身行。為身得",
    "T31n1596_003:0282c18": "住因。如世尊說。由飲食命根及識等故。雖無",
    "T31n1596_003:0282c19": "出入息身亦得住。意則不爾。更無餘意行所",
    "T31n1596_003:0282c20": "持故。於彼定中不得以意識為心住。如世尊",
    "T31n1596_003:0282c21": "說。識不離身此說果報識。何以故。由有種",
    "T31n1596_003:0282c22": "子故。後出定時生起識從此而生。此能依所",
    "T31n1596_003:0282c23": "依一切時如是而生。雖加功用不能令其相",
    "T31n1596_003:0282c24": "離。何以故。有譬喻故。此於世間中從生至",
    "T31n1596_003:0282c25": "終。更互不相離。一切時共生。無有能拔其能",
    "T31n1596_003:0282c26": "依。令離所依。譬如四大及四大所造。心法",
    "T31n1596_003:0282c27": "亦爾。無有道理令其相離留心獨在。若言從",
    "T31n1596_003:0282c28": "所依。拔除能依不可得。但以想受是過患故。",
    "T31n1596_003:0282c29": "唯此二法不現行非餘。此亦不成。何以故。非",
    "T31n1596_003:0283a01": "一切處行者。此中不有故。經說滅盡定中識",
    "T31n1596_003:0283a02": "不離身者。即是成就阿梨耶識是有。以世尊",
    "T31n1596_003:0283a03": "說識不離身故。若離果報識餘識不成何以",
    "T31n1596_003:0283a04": "故。由滅盡定對治生起識生以是寂靜故。若",
    "T31n1596_003:0283a05": "有執從定起已。識還從身生故。言不離者此",
    "T31n1596_003:0283a06": "亦不成。以出定時識無更生義。以彼報識",
    "T31n1596_003:0283a07": "若相續斷已。離結後生無更生義。若復執離",
    "T31n1596_003:0283a08": "阿梨耶識以意識故。言滅盡定中有心者。彼",
    "T31n1596_003:0283a09": "心不得為善不善無記。並不成故。由此定善",
    "T31n1596_003:0283a10": "故不可為不善。亦不得為威儀工巧變化等",
    "T31n1596_003:0283a11": "無記。若言是果報無記即是阿梨耶識。以無",
    "T31n1596_003:0283a12": "第五無記故。若言此心是善。即應與無貪等",
    "T31n1596_003:0283a13": "善根相應。又此心在時染污意已滅。但住善",
    "T31n1596_003:0283a14": "中。此善心即有所依止。及有所緣三事和合。",
    "T31n1596_003:0283a15": "云何不生觸。既生觸云何不生受等。若爾則",
    "T31n1596_003:0283a16": "滅盡定義不成。於中心及心法不滅故。若汝",
    "T31n1596_003:0283a17": "執言善心勢力引此定生。由方便善心勢力",
    "T31n1596_003:0283a18": "故。此定雖善然不與無貪等善根相應。若和",
    "T31n1596_003:0283a19": "合有能得名和合。是故此定雖善於三和合",
    "T31n1596_003:0283a20": "無有能故。此不爾如津液果生故。以彼方便",
    "T31n1596_003:0283a21": "心是善。是故此定即與善根相應故。",
    "T31n1596_003:0283a22": "論曰。若復執色心次第生。為諸法種子。此破",
    "T31n1596_003:0283a23": "如前復有不成。於無色界及無想天退墮。從",
    "T31n1596_003:0283a24": "滅盡定起此義不成。阿羅漢最後心亦不得",
    "T31n1596_003:0283a25": "成。唯除次第緣義得成。如是若離一切種子",
    "T31n1596_003:0283a26": "果報識。染污清淨皆不得成。是故如前所說",
    "T31n1596_003:0283a27": "相阿梨耶識成就是有。",
    "T31n1596_003:0283a28": "釋曰。若執色心相續生諸法。前剎那色為後",
    "T31n1596_003:0283a29": "剎那色因得為種子。初剎那識生後剎那識",
    "T31n1596_003:0283b01": "亦爾。若從無色界退彼色久已斷絕。云何得",
    "T31n1596_003:0283b02": "種子復生於色。若從無想天退。及從滅定起。",
    "T31n1596_003:0283b03": "此心久滅云何得為後心生因。若如是阿羅",
    "T31n1596_003:0283b04": "漢無有得無餘涅槃。以色心因不盡故。此前",
    "T31n1596_003:0283b05": "剎那色於後剎那色。前剎那識於後剎那識。",
    "T31n1596_003:0283b06": "應知但得為次第緣。不得為因緣。是故成就",
    "T31n1596_003:0283b07": "阿梨耶識為有。若住生起識中轉依義不得",
    "T31n1596_003:0283b08": "成。此義今以三偈顯之。",
    "T31n1596_003:0283b09": "論曰。此中有偈。",
    "T31n1596_003:0283b10": "　菩薩善心中　　則離於五識",
    "T31n1596_003:0283b11": "　無復有餘識　　轉依何心作",
    "T31n1596_003:0283b12": "　對治為轉依　　未滅故不成",
    "T31n1596_003:0283b13": "　果因無差別　　於滅則有過",
    "T31n1596_003:0283b14": "　無種子無體　　許此為轉依",
    "T31n1596_003:0283b15": "　彼無二無故　　轉依則不成",
    "T31n1596_003:0283b16": "釋曰。菩薩善心中者謂善意識中。即是出世",
    "T31n1596_003:0283b17": "對治相應故。則離於五識者。謂離眼識等五",
    "T31n1596_003:0283b18": "識。無餘識者。謂離染污意識及有流善識。",
    "T31n1596_003:0283b19": "為離有流善識故。說善心已復說無餘識。轉",
    "T31n1596_003:0283b20": "依何心作者。謂於阿梨耶識中一切染污種",
    "T31n1596_003:0283b21": "子無復種子。如此作故。若言對治生為轉依",
    "T31n1596_003:0283b22": "者對治為轉依。非滅不成故。煩惱滅故名為",
    "T31n1596_003:0283b23": "轉依。非對治即是滅。何以故。對治但是滅",
    "T31n1596_003:0283b24": "因故。若爾則是果因無差別。彼滅即有過故。",
    "T31n1596_003:0283b25": "果者謂滅名為涅槃。因者謂對治名為道。彼",
    "T31n1596_003:0283b26": "對治與滅則成一體。又對治生時即是涅槃",
    "T31n1596_003:0283b27": "故。若汝以無種子無體許此為轉依者。於生",
    "T31n1596_003:0283b28": "起識無種子及無體。如此為轉依。彼無二無",
    "T31n1596_003:0283b29": "故。轉依則不成故。於住出世定時。諸生起",
    "T31n1596_003:0283c01": "識並不有故。爾時無種子無及無體無。是故",
    "T31n1596_003:0283c02": "轉依義不成。若有阿梨耶識諸生起識雖不",
    "T31n1596_003:0283c03": "在。彼種子在阿梨耶識中住則能作無種子",
    "T31n1596_003:0283c04": "及無體。由轉依不成故。應知有阿梨耶識。",
    "T31n1596_003:0283c05": "差別章第十七",
    "T31n1596_003:0283c06": "論曰。復次此阿梨耶識差別云何。略說或三",
    "T31n1596_003:0283c07": "種或四種。應知於中三種者。由三種熏習差",
    "T31n1596_003:0283c08": "別故。一名言熏習差別。二我見熏習差別。三",
    "T31n1596_003:0283c09": "有分熏習差別。四種者一引生差別。二果報",
    "T31n1596_003:0283c10": "差別。三緣相差別。四相貌差別。於中引生",
    "T31n1596_003:0283c11": "差別者。謂新生熏習。若無此行緣識。取緣有",
    "T31n1596_003:0283c12": "不得成。果報差別者。以行有為緣於諸趣成",
    "T31n1596_003:0283c13": "熟。若無此則無種子。後有諸法生不得成。緣",
    "T31n1596_003:0283c14": "相差別者。此即是意所取我相。若無此則我",
    "T31n1596_003:0283c15": "取意念。所緣不得成。",
    "T31n1596_003:0283c16": "釋曰。如此成就阿梨耶識已。今當顯示此",
    "T31n1596_003:0283c17": "識品類差別。於此三種熏習差別中。名言熏",
    "T31n1596_003:0283c18": "習分者。所謂如眼名熏習在果報識中。為彼",
    "T31n1596_003:0283c19": "眼生因。後果報眼根生時。由此眼名言。說為",
    "T31n1596_003:0283c20": "因故生。耳等諸根一切名言差別亦如是。我",
    "T31n1596_003:0283c21": "見熏習差別者。由染污意中身見力故。取阿",
    "T31n1596_003:0283c22": "梨耶識為我。熏習生已則有此我彼他差別。",
    "T31n1596_003:0283c23": "有分熏習差別者。由善不善不動行力故。於",
    "T31n1596_003:0283c24": "諸趣中受生如此差別。此義如後應知相初",
    "T31n1596_003:0283c25": "廣說。引生差別者。謂攝聚種類差別所有。新",
    "T31n1596_003:0283c26": "生熏習者。謂初起熏習時。若無此阿梨耶識",
    "T31n1596_003:0283c27": "引生差別則諸行生滅所熏習識。由取所攝",
    "T31n1596_003:0283c28": "持故生有現起。此有不成。能有後生故名此",
    "T31n1596_003:0283c29": "為有。此有即是善不善取之數習。果報有差",
    "T31n1596_003:0284a01": "別者由攝聚行有為緣。於諸趣中成熟。若無",
    "T31n1596_003:0284a02": "此阿梨耶引攝分。則無有因。於後有中諸法",
    "T31n1596_003:0284a03": "眼等色根生起不成。此即是報果故。緣相",
    "T31n1596_003:0284a04": "差別者即此阿梨耶識分與彼依止染污意我",
    "T31n1596_003:0284a05": "見為我取緣相。若無此緣相阿梨耶識與染",
    "T31n1596_003:0284a06": "污意意俱身見為因此我執所緣境不成。此",
    "T31n1596_003:0284a07": "即是津液果。",
    "T31n1596_003:0284a08": "論曰。於中相貌差別者。此識有共相有不共",
    "T31n1596_003:0284a09": "相。無受生種子相。有受生種子相。共相者",
    "T31n1596_003:0284a10": "是器世界種子故。不共相者是各別內入種",
    "T31n1596_003:0284a11": "子故。此共相是無受生種子。若對治起時不",
    "T31n1596_003:0284a12": "共相障礙滅故。共相者他分別所持。觀行者",
    "T31n1596_003:0284a13": "於中見清淨。如於一切物中種種樂欲種種",
    "T31n1596_003:0284a14": "見成故。此中有偈。",
    "T31n1596_003:0284a15": "　難滅及難知　　所謂共相結",
    "T31n1596_003:0284a16": "　觀行者心異　　於外大相中",
    "T31n1596_003:0284a17": "　清淨者不滅　　於中見清淨",
    "T31n1596_003:0284a18": "　諸佛見清淨　　成嚴淨佛剎",
    "T31n1596_003:0284a19": "復有別偈。",
    "T31n1596_003:0284a20": "　隨種種欲樂　　種種見得成",
    "T31n1596_003:0284a21": "　觀人於一物　　隨種種欲樂",
    "T31n1596_003:0284a22": "　種種見得成　　所取唯有識",
    "T31n1596_003:0284a23": "此不共相。是有受生種子。此等若不有器世",
    "T31n1596_003:0284a24": "界及眾生世界轉生。差別不成。釋曰。相貌",
    "T31n1596_003:0284a25": "差別者有多種。於中謂共相不共相。有受生",
    "T31n1596_003:0284a26": "種子相無受生種子相。此阿梨耶識為一切",
    "T31n1596_003:0284a27": "眾生所共器世界因體。即是無受生種子。不",
    "T31n1596_003:0284a28": "共相阿梨耶識者。即是各各自身色等諸入",
    "T31n1596_003:0284a29": "因體。即是有受生種子。若離如是相類阿梨",
    "T31n1596_003:0284b01": "耶識。則一切眾生所共受用因。器世界則不",
    "T31n1596_003:0284b02": "成。如是若離第二阿梨耶識眾生世界不成。",
    "T31n1596_003:0284b03": "即如枯木無所覺知。",
    "T31n1596_003:0284b04": "論曰。復有麁惡相輕安相。麁惡相者是煩惱",
    "T31n1596_003:0284b05": "小煩惱種子。輕安相者是有流善法種子故。",
    "T31n1596_003:0284b06": "若無此於果報身中。有堪能無堪能差別不",
    "T31n1596_003:0284b07": "成故。釋曰。麁惡相者謂身無堪能故。輕安",
    "T31n1596_003:0284b08": "相者謂身有堪能故。",
    "T31n1596_003:0284b09": "論曰。復有受用相不受用相。受用相者。謂果",
    "T31n1596_003:0284b10": "報已熟善不善種子故。不受用相者。謂言說",
    "T31n1596_003:0284b11": "熏習種子。無始時戲論生起種子故。若無此",
    "T31n1596_003:0284b12": "數數所作善惡業。得果受用此義不成。此新",
    "T31n1596_003:0284b13": "言說熏習出生亦不成。釋曰。受用相者若",
    "T31n1596_003:0284b14": "離此阿梨耶識。數數所作善惡業得果而盡",
    "T31n1596_003:0284b15": "不得成。無受用相。謂言說熏習種子者。如",
    "T31n1596_003:0284b16": "言說熏習差別中說。無始時戲論生起。種子",
    "T31n1596_003:0284b17": "故者。謂無始已來俗數流布因故。若無此不",
    "T31n1596_003:0284b18": "受用相。阿梨耶識則無本新言說熏習。生起",
    "T31n1596_003:0284b19": "不成。何以故。於世間中。無有現在言說離",
    "T31n1596_003:0284b20": "本得成。若本不有今亦不有故。",
    "T31n1596_003:0284b21": "論曰。復有相似相。謂似幻焰夢翳等故。若無",
    "T31n1596_003:0284b22": "此相似相阿梨耶識。由虛妄分別種子故成",
    "T31n1596_003:0284b23": "顛倒相。此義不成。釋曰。相似相者如幻事",
    "T31n1596_003:0284b24": "為因故。即得妄見象等相。如是如是由阿梨",
    "T31n1596_003:0284b25": "耶識相似相。虛妄分別種子故。有顛倒相。若",
    "T31n1596_003:0284b26": "無此彼顛倒相不成。",
    "T31n1596_003:0284b27": "論曰。復有具相不具相。具縛者是具相世間。",
    "T31n1596_003:0284b28": "離欲者損減相。有學聲聞及諸菩薩一分拔",
    "T31n1596_003:0284b29": "離相。阿羅漢辟支佛如來煩惱障具拔離相。",
    "T31n1596_003:0284c01": "煩惱障智障具拔相者。如其所應。若無此",
    "T31n1596_003:0284c02": "次第滅煩惱義不成。何因緣故善惡法果報",
    "T31n1596_003:0284c03": "唯是無障無記。此果報是無障無記故。與善",
    "T31n1596_003:0284c04": "惡不相違。善惡更互相違。若果報是善惡。無",
    "T31n1596_003:0284c05": "有道理得滅煩惱。是故果報識唯是無障無",
    "T31n1596_003:0284c06": "記。釋曰。無障無記者。於中無障者謂無染。",
    "T31n1596_003:0284c07": "由無染無記故名為無障無記。非如色界生",
    "T31n1596_003:0284c08": "以煩惱不善為無記。此果報若是善不善。則",
    "T31n1596_003:0284c09": "煩惱滅不得成。何以故。若是善更生善。若",
    "T31n1596_003:0284c10": "是不善更生不善。則生死無有盡義。生死者",
    "T31n1596_003:0284c11": "即是煩惱及有流善等。釋應知依止竟。",
    "T31n1596_003:0284c12": "攝大乘論釋論卷第三"
}