{
    "X88n1660_002:0472a04": "(圖書集成)神異典二氏部彚考卷下",
    "X88n1660_002:0472a06": "金",
    "X88n1660_002:0472a07": "海陵天德元年。廢度僧道　按金史海陵本紀。不載",
    "X88n1660_002:0472a08": "按續文獻通考(云云)。",
    "X88n1660_002:0472a09": "章宗明昌元年。春正月戊辰。制禁自披剃。為僧道者",
    "X88n1660_002:0472a10": "　按金史章宗本紀(云云)。",
    "X88n1660_002:0472a11": "明昌二年。二月壬辰。勅親王及三品官之家。毋許僧",
    "X88n1660_002:0472a12": "尼道士出入　按金史章宗本紀(云云)。",
    "X88n1660_002:0472a13": "明昌三年。勅釋道拜父母。其禮數。一准常儀　按金",
    "X88n1660_002:0472a14": "史章宗本紀。明昌三年。三月癸巳。尚書省奏。言事者",
    "X88n1660_002:0472a15": "為釋道之流。不拜父母親屬。敗害風俗。莫此為甚禮",
    "X88n1660_002:0472a16": "官言。唐開元二年勅云。聞道士女冠僧尼。不拜二親。",
    "X88n1660_002:0472a17": "是為子而忘其生。傲親而徇於末。自今以後。並聽拜",
    "X88n1660_002:0472a18": "父母。其有喪。紀輕重及尊屬。禮數一准常儀。臣等以",
    "X88n1660_002:0472a19": "為宜依典故。行之制可。",
    "X88n1660_002:0472a20": "承安元年。勅大定十五年。附籍僧尼道士女冠。年六",
    "X88n1660_002:0472a21": "十以上。並令受戒　按金史章宗本紀。承安元年。六",
    "X88n1660_002:0472a22": "月丁卯。勅自今長老太師大德。不限年甲。長老太師。",
    "X88n1660_002:0472a23": "許度弟子三人。大德二人。戒僧年四十。以上者度一",
    "X88n1660_002:0472a24": "人。其大定十五年。附籍沙彌。年六十以上。並令受戒。",
    "X88n1660_002:0472b01": "仍不許度弟子尼道士女冠。亦如之。",
    "X88n1660_002:0472b02": "承安二年。降僧道度牒。紫褐師德號。以助軍儲　按",
    "X88n1660_002:0472b03": "金史章宗本紀。承安二年。夏四月。尚書省奏。比歲北",
    "X88n1660_002:0472b04": "邊。調度頗多。請降僧道。空名度牒。紫褐師德號。以助",
    "X88n1660_002:0472b05": "軍儲。從之。",
    "X88n1660_002:0472b06": "泰和二年。十二月癸酉。以皇子晬日。放僧道戒牒三",
    "X88n1660_002:0472b07": "千　按金史章宗本紀(云云)。",
    "X88n1660_002:0472b08": "宣宗興定二年。詔沿邊諸州僧道。惟本處受度。聽依",
    "X88n1660_002:0472b09": "舊居止外來者。遣入郡譏其出入　按金史宣宗本",
    "X88n1660_002:0472b10": "紀。興定二年。冬十月戊午。尚書省言。獲姦細叛亡。率",
    "X88n1660_002:0472b11": "多僧道。詔沿邊諸州。惟本處受度。聽依舊居止。來自",
    "X88n1660_002:0472b12": "河北山東。遣入內郡。譏其出入。",
    "X88n1660_002:0472b13": "元",
    "X88n1660_002:0472b14": "憲宗元年。夏六月。以僧海雲。掌釋教事。以道士李真",
    "X88n1660_002:0472b15": "常。掌道教事　按元史憲宗本紀(云云)。",
    "X88n1660_002:0472b16": "憲宗　年。召僧道二家。同詣上所辨析。以僧勝。勅道",
    "X88n1660_002:0472b17": "士樊志應等。削髮為僧　按元史憲宗本紀。不載",
    "X88n1660_002:0472b18": "　按續文獻通考。世祖居潛邸時。憲宗有旨。令僧道二",
    "X88n1660_002:0472b19": "家。同詣上所辨析。二家自約。道勝則僧冠首而為道。",
    "X88n1660_002:0472b20": "僧勝則道削髮而為僧。既而僧家勝。上遣近臣脫懽",
    "X88n1660_002:0472b21": "將道者。樊志應等十有七人。詣龍光寺削髮為僧。焚",
    "X88n1660_002:0472b22": "偽經四十五部。天下佛寺。為道流所據者。二百三十",
    "X88n1660_002:0472b23": "七區。悉命歸之。",
    "X88n1660_002:0472b24": "世祖中統二年。採訪僧道　按元史世祖本紀。中統",
    "X88n1660_002:0472c01": "二年五月。遣王祐於西川等路。採訪僧道。八月賜慶",
    "X88n1660_002:0472c02": "壽寺。海雲寺。陸地五百頃。",
    "X88n1660_002:0472c03": "中統三年。以星變。勅作佛事並設醮　按元史世祖",
    "X88n1660_002:0472c04": "本紀。中統三年。十一月乙酉。太白犯鉤鈴。丁亥勅聖",
    "X88n1660_002:0472c05": "安寺。作佛頂金輪。會長春宮。設金籙周天醮。",
    "X88n1660_002:0472c06": "至元三年。夏四月庚午。勅僧道。祈福於中都寺觀。",
    "X88n1660_002:0472c07": "至元四年九月。癸丑。申嚴西夏中興等路。僧尼道士",
    "X88n1660_002:0472c08": "之禁。",
    "X88n1660_002:0472c09": "至元七年。九月庚子。勅僧道。也里可溫有家室。不持",
    "X88n1660_002:0472c10": "戒律者。占籍為民。",
    "X88n1660_002:0472c11": "至元十二年。秋七月癸未。詔遣使江南。搜訪僧道陰",
    "X88n1660_002:0472c12": "陽人等。",
    "X88n1660_002:0472c13": "至元十三年。六月庚午。勅西京僧道。也里可溫答失",
    "X88n1660_002:0472c14": "蠻等有室家者。與民一體輸賦。",
    "X88n1660_002:0472c15": "至元十九年。冬十月己丑。勅河西僧道。也里可溫有",
    "X88n1660_002:0472c16": "妻室者。同民納稅　按以上。俱元史世祖本紀(云云)。",
    "X88n1660_002:0472c17": "至元二十五年。命作佛事設醮　按元史世祖本紀。",
    "X88n1660_002:0472c18": "至元二十五年。冬十二月。命亦思麻等。七百餘人作",
    "X88n1660_002:0472c19": "佛事。坐靜於玉塔殿。寢殿。萬壽山護國仁王等寺。凡",
    "X88n1660_002:0472c20": "五十四會。天師張宗演。設醮三日。",
    "X88n1660_002:0472c21": "至元二十七年。春二月。順州僧道士。四百九十一人。",
    "X88n1660_002:0472c22": "饑給九十日糧　按元史世祖本紀(云云)。",
    "X88n1660_002:0472c23": "至元二十九年。秋七月癸亥。也里嵬里沙沙嘗簽僧",
    "X88n1660_002:0472c24": "道儒。也里可溫答赤蠻為軍。詔令止隷軍籍　按元",
    "X88n1660_002:0473a01": "史世祖本紀(云云)。",
    "X88n1660_002:0473a02": "成宗元貞元年。賜天師張與棣等玉圭。又賜帝師佛",
    "X88n1660_002:0473a03": "冠。為造宮塔　按元史成宗本紀。元貞元年。春二月。",
    "X88n1660_002:0473a04": "賜天師張與棣。宗師張留孫真人張志仙等十三",
    "X88n1660_002:0473a05": "人玉圭。各一製寶玉。五方佛冠賜帝師。三月以東作",
    "X88n1660_002:0473a06": "方殷。罷諸不急營造。惟帝師塔。及張法師宮不罷。",
    "X88n1660_002:0473a07": "大德元年。詔定僧道禁制　按元史成宗本紀。大德",
    "X88n1660_002:0473a08": "元年。夏六月。詔僧道犯姦盜重罪者。聽有司鞫問。十",
    "X88n1660_002:0473a09": "一月壬戌。禁僧道擅據鑛炭山場。十二月戊戌。中書",
    "X88n1660_002:0473a10": "省臣同河南平章孛羅歡等言。富戶規避差稅。冐為",
    "X88n1660_002:0473a11": "僧道。且僧道作商賈。有妻子。與編氓無異。請汰為民。",
    "X88n1660_002:0473a12": "宋時為僧道者。必先輸錢縣官。始給度牒。今不定制。",
    "X88n1660_002:0473a13": "僥倖必多帝令議擬以聞。",
    "X88n1660_002:0473a14": "大德六年。冬十一月。詔江南寺觀。凡續置民田。及民",
    "X88n1660_002:0473a15": "以施入為名者。並輪租充役。",
    "X88n1660_002:0473a16": "大德八年。夏四月。命僧道為商者輸稅。　按以上。俱",
    "X88n1660_002:0473a17": "元史成宗本紀(云云)。",
    "X88n1660_002:0473a18": "大德十一年五月。武宗即位。十二月。詔僧道也里可",
    "X88n1660_002:0473a19": "溫答失蠻。並依舊制納稅　按元史武宗本紀(云云)。",
    "X88n1660_002:0473a20": "武宗至大二年。詔徵僧道租稅　按元史武宗本紀。",
    "X88n1660_002:0473a21": "至大二年。夏六月乙亥。中書省臣言河南江浙省言",
    "X88n1660_002:0473a22": "宣政院。奏免僧道也里可溫答失蠻租稅。臣等議。田",
    "X88n1660_002:0473a23": "有租。商有稅。乃祖宗成法。今宣政院一體。奏免非制",
    "X88n1660_002:0473a24": "有旨。依舊制徵之。",
    "X88n1660_002:0473b01": "至大四年。仁宗即位。罷僧道諸司　按元史仁宗本",
    "X88n1660_002:0473b02": "紀。至大四年。春三月庚寅。帝即位。夏四月。罷僧道也",
    "X88n1660_002:0473b03": "里可溫答失蠻頭陀白雲宗諸司　按李孟傳。孟字",
    "X88n1660_002:0473b04": "道復。仁宗嗣立真。拜中書平章政事進階光祿大夫",
    "X88n1660_002:0473b05": "時。釋老二教。設官統治。權抗有司。撓亂政事。僧道尤",
    "X88n1660_002:0473b06": "苦其擾孟言人君之柄。在賞與刑。賞一善而天下勸。",
    "X88n1660_002:0473b07": "罰一惡而天下懲。柄乃不失所施。失當不足勸懲。何",
    "X88n1660_002:0473b08": "以為治。僧道士既為出世法。何用官府繩治。乃奏雪",
    "X88n1660_002:0473b09": "冤死者復其官。蔭濫冐名爵者悉奪之。罷僧道官。天",
    "X88n1660_002:0473b10": "下稱快。",
    "X88n1660_002:0473b11": "仁宗延祐七年。英宗即位。御史請罷僧道濫爵　按",
    "X88n1660_002:0473b12": "元史英宗本紀。延祐七年。春三月。帝即位。五月壬寅。",
    "X88n1660_002:0473b13": "監察御史。請罷僧道濫爵。及建寺之費。丙午御史劉",
    "X88n1660_002:0473b14": "恒。請興義倉。奪僧道官。",
    "X88n1660_002:0473b15": "英宗至治三年。三月辛亥。以圓明王道明之亂。禁僧",
    "X88n1660_002:0473b16": "道度牒符籙　按元史英宗本紀(云云)。",
    "X88n1660_002:0473b17": "泰定帝泰定元年。張珪等奏請。減罷醮祠佛事。僧道",
    "X88n1660_002:0473b18": "典買民田悉役之。有畜妻子者。罷遣為民。不從　按",
    "X88n1660_002:0473b19": "元史泰定帝本紀。不載　按張珪傳。泰定元年六月",
    "X88n1660_002:0473b20": "車駕在上都。先是帝以災異。詔百官集議。珪乃與樞",
    "X88n1660_002:0473b21": "密院御史臺翰林集賢兩院官。極論當世得失。與左",
    "X88n1660_002:0473b22": "右司員外郎宋文瓚。詣上都奏之。其議曰。累朝斡耳",
    "X88n1660_002:0473b23": "朵所立長秋承徽長寧寺。及邊鎮屯戍別議處之。自",
    "X88n1660_002:0473b24": "古聖君。惟誠於治政。可以動天地感鬼神。初未嘗徼",
    "X88n1660_002:0473c01": "福於僧道。以厲民病國也。且以至元三十年。言之醮",
    "X88n1660_002:0473c02": "祠。佛事之目。止百有二。大德七年。再立功德使司。積",
    "X88n1660_002:0473c03": "五百有餘。今年一增其目。明年即詣為例。已倍四之",
    "X88n1660_002:0473c04": "上矣。僧徒又復營幹近侍。買作佛事。指以算卦欺昧",
    "X88n1660_002:0473c05": "奏請僧修布施莽齋。自稱特奉。傳奉所司。不敢較問。",
    "X88n1660_002:0473c06": "供給恐後。況佛以清淨為本。不奔不欲。而僧徒貪慕",
    "X88n1660_002:0473c07": "貨利。自違其教。一事所需。金銀鈔弊。不可數計。歲用",
    "X88n1660_002:0473c08": "鈔數千萬錠。數倍於至元間矣。凡所供物。悉為己有。",
    "X88n1660_002:0473c09": "布施等鈔。復出其外。生民脂膏。縱其所欲。取以自利。",
    "X88n1660_002:0473c10": "畜養妻子。彼既行不修潔。適足褻慢天神。何以要福。",
    "X88n1660_002:0473c11": "比年佛事愈繁。累朝享國不永。致災愈速。事無應驗。",
    "X88n1660_002:0473c12": "斷可知矣。臣等議。宜罷功德使司。其在至元三十年",
    "X88n1660_002:0473c13": "以前。及累朝忌日醮祠。佛事名目止。令宣政院主領",
    "X88n1660_002:0473c14": "修舉。餘悉減罷。近侍之屬。並不得巧計。擅奏妄增名",
    "X88n1660_002:0473c15": "目。若有特奉。傳奉從中。書復奉乃行世祖之制。凡有",
    "X88n1660_002:0473c16": "田者。悉役之。民典賣田。隨收入戶。鐵木迭兒為相。納",
    "X88n1660_002:0473c17": "江南諸寺賄賂。奏令僧人買民田者。毋役之。以里正",
    "X88n1660_002:0473c18": "主首之屬。逮今流毒細民。臣等議。惟累朝所賜僧寺",
    "X88n1660_002:0473c19": "田。及亡宋舊業。如舊制勿徵。其僧道典買民田。及民",
    "X88n1660_002:0473c20": "間所施產業。宜悉役之。著為令僧道出家。屏絕妻孥。",
    "X88n1660_002:0473c21": "蓋欲超出世表。是以國家優視。無所徭役。且處之宮",
    "X88n1660_002:0473c22": "寺。宜清淨。絕俗為心。誦經祝壽。比年僧道。往往畜妻",
    "X88n1660_002:0473c23": "子。無異常人。如蔡道泰班講主之徒。傷人逞欲壞教",
    "X88n1660_002:0473c24": "干刑者。何可勝數。俾奉祠典。豈不褻天瀆神。臣等議。",
    "X88n1660_002:0474a01": "僧道畜妻子者宜罪。以舊制。罷遣為民。帝不從。",
    "X88n1660_002:0474a02": "泰定二年。詔寺觀田土。與民均役　按元史泰定帝",
    "X88n1660_002:0474a03": "本紀。泰定二年。春正月。中書省臣言。江南諸寺觀田",
    "X88n1660_002:0474a04": "土。非宋舊置。并累朝所賜者。請仍舊制。與民均役。從",
    "X88n1660_002:0474a05": "之。",
    "X88n1660_002:0474a06": "泰定四年。秋七月。籍僧道有妻者。為民。九月禁僧道",
    "X88n1660_002:0474a07": "買民田。違者坐罪。沒其直　按元史泰定帝本紀(云",
    "X88n1660_002:0474a08": "云)。",
    "X88n1660_002:0474a09": "致和元年。春正月。禁僧道匿商稅。夏四月己酉。御史",
    "X88n1660_002:0474a10": "楊倬等。以民饑。清分僧道儲粟濟之。不報　按元史",
    "X88n1660_002:0474a11": "泰定帝本紀(云云)。",
    "X88n1660_002:0474a12": "文宗天曆二年。修醮作佛事　按元史文宗本紀。天",
    "X88n1660_002:0474a13": "曆二年。秋八月。遣道士苗道一吳全節。修醮事於京",
    "X88n1660_002:0474a14": "師。冬十一月。后八不沙。請為明宗資冥福。命帝師率",
    "X88n1660_002:0474a15": "群僧。作佛事七日。於大天源延聖寺。道士建醮於玉",
    "X88n1660_002:0474a16": "虗天寶太乙萬壽四宮。及武當龍虎二山。",
    "X88n1660_002:0474a17": "至順元年。命僧道輸粟者。加師號。以庫藏等物。給佛",
    "X88n1660_002:0474a18": "寺。鑄金印賜道士　按元史文宗本紀。至順元年。春",
    "X88n1660_002:0474a19": "二月。命僧道輸己粟者。加以師號。閏七月。籍鎖住野",
    "X88n1660_002:0474a20": "里牙等。庫藏田宅奴僕牧畜。給大承天護聖寺為永",
    "X88n1660_002:0474a21": "業。鑄黃金神仙符命印。賜掌全真教道士苗道一。",
    "X88n1660_002:0474a22": "至順二年。以水旱。大給僧道度牒　按元史文宗本",
    "X88n1660_002:0474a23": "紀。至順二年三月。中書省臣言。宣課提舉司歲榷商",
    "X88n1660_002:0474a24": "稅為鈔十萬餘錠。比歲數不登。乞譏僧道為商者。仍",
    "X88n1660_002:0474b01": "征其稅。有旨誠為僧者。其仍免之。浙西諸路。比歲水",
    "X88n1660_002:0474b02": "旱。中書省臣請。令寺觀諸田佃民。從其主假。貸錢穀",
    "X88n1660_002:0474b03": "自賑。并給僧道度牒一萬道。從之。",
    "X88n1660_002:0474b04": "順帝元統二年。春正月癸卯。勅僧道與民一體充役。",
    "X88n1660_002:0474b05": "是歲禁私剏寺觀菴院。僧道入錢五十貫。給度牒方",
    "X88n1660_002:0474b06": "出家　按元史順帝本紀(云云)。",
    "X88n1660_002:0474b07": "至正二年。夏六月戊申。命江浙撥賜僧道田還官。徵",
    "X88n1660_002:0474b08": "糧以備軍儲　按元史順帝本紀(云云)。",
    "X88n1660_002:0474b09": "至正六年。詔復立佛寺道宮。財用規運總管府　按",
    "X88n1660_002:0474b10": "元史順帝本紀。至正六年。冬十二月甲申。詔復立大",
    "X88n1660_002:0474b11": "護國仁王寺。昭應宮。財用規運總管府。凡貸民間錢",
    "X88n1660_002:0474b12": "二十六萬餘錠。",
    "X88n1660_002:0474b13": "至正十五年。夏六月。江浙省臣奏請。寺觀撥賜田糧。",
    "X88n1660_002:0474b14": "盡行拘收。從之　按元史順帝本紀(云云)。",
    "X88n1660_002:0474b15": "明",
    "X88n1660_002:0474b16": "明定僧尼道士女冠。尊卑之分。並令拜父母。祭祀喪",
    "X88n1660_002:0474b17": "服。與常人同。衣服不得用紵絲綾羅　按明會典。釋",
    "X88n1660_002:0474b18": "道二教。自漢唐以來。通於民俗。難以盡廢。惟嚴其禁",
    "X88n1660_002:0474b19": "約。毋使滋蔓。令甲具在最為詳密云　凡稱道士女",
    "X88n1660_002:0474b20": "冠者。僧尼同。若於其受業師。與伯叔父母同。其於子",
    "X88n1660_002:0474b21": "弟。與兄弟之子同　凡僧尼道士女冠。並令拜父母。",
    "X88n1660_002:0474b22": "祭祀祖先。喪服等第。皆與常人同。違者。杖一百還俗",
    "X88n1660_002:0474b23": "若僧道衣服。止許用紬絹布匹。不得用紵絲綾羅。違",
    "X88n1660_002:0474b24": "者。笞五十還俗。衣服入官。其袈裟道服。不在禁限。",
    "X88n1660_002:0474c01": "太祖洪武三年。令僧道自居房舍。不得僭用紅色綵",
    "X88n1660_002:0474c02": "畵。建齋設醮。不許奏章上表。投拜青詞　按明會典。",
    "X88n1660_002:0474c03": "凡寺觀菴院。洪武三年。令除殿宇棟梁門牕神座案",
    "X88n1660_002:0474c04": "卓。許用紅色。其餘僧道。自居房舍。並不許起造斗拱。",
    "X88n1660_002:0474c05": "彩畫梁棟。及僭用紅色什物牀榻椅子　按明大政",
    "X88n1660_002:0474c06": "紀。洪武三年。六月癸亥。中書省奏。凡僧道建齋設醮。",
    "X88n1660_002:0474c07": "不許奏章上表。投拜青詞。亦不許塑畫天地神祇。及",
    "X88n1660_002:0474c08": "白蓮社明尊教白雲宗巫覡扶鸞禱聖書符呪水諸",
    "X88n1660_002:0474c09": "術。並加禁止。庶幾左道不興。民無惑志。詔從之。",
    "X88n1660_002:0474c10": "洪武五年。罷僧道丁錢。造周知冊。頒行天下寺觀",
    "X88n1660_002:0474c11": "　按明會典。凡僧道給度。洪武五年。令給僧道度牒。罷",
    "X88n1660_002:0474c12": "免丁錢。僧錄道錄司。造周知冊。頒行天下寺觀。凡遇",
    "X88n1660_002:0474c13": "僧道。即與對冊其父兄貫籍告度日月。如有不同即",
    "X88n1660_002:0474c14": "為偽冐。",
    "X88n1660_002:0474c15": "洪武六年。令府州縣。止存大寺觀一所。僧道必精通",
    "X88n1660_002:0474c16": "經典。方給牒。女子年未四十。不許為尼姑女冠　按",
    "X88n1660_002:0474c17": "明會典。洪武六年。令各府州縣。止存大寺觀一所。并",
    "X88n1660_002:0474c18": "處其徒。擇有戒行者領之。若請給度牒。必考試。精通",
    "X88n1660_002:0474c19": "經典者方許　是年令民家女子。年未及四十者。不",
    "X88n1660_002:0474c20": "許為尼姑女冠。",
    "X88n1660_002:0474c21": "洪武十五年。十一月乙酉。定天下僧道服色袈裟法",
    "X88n1660_002:0474c22": "服　按明大政紀(云云)。",
    "X88n1660_002:0474c23": "洪武二十四年。禁僧道雜處於外。寺觀非舊額者。悉",
    "X88n1660_002:0474c24": "毀之。佛經譯定者。不許增減辭語。道士設醮。不許拜",
    "X88n1660_002:0475a01": "奏青詞　按明會典。凡清理寺觀。洪武二十四年。令",
    "X88n1660_002:0475a02": "清理釋道二教。凡各府州縣寺觀。但存寬大可容眾",
    "X88n1660_002:0475a03": "者一所。并居之。不許雜處於外。違者。治以重罪。親故",
    "X88n1660_002:0475a04": "相隱者流。願還俗者聽　又令天下僧道。有剏立菴",
    "X88n1660_002:0475a05": "堂寺觀。非舊額者。悉毀之。令佛經翻譯已定者。不許",
    "X88n1660_002:0475a06": "增減辭語。道士設醮。不許拜奏青詞。各遵頒降科。儀",
    "X88n1660_002:0475a07": "民有效。瑜珈教稱為善友。假張真人名。私造符籙者。",
    "X88n1660_002:0475a08": "皆治以重罪　　按續文獻通考。是年辛未。勅禮部",
    "X88n1660_002:0475a09": "清理釋道。曰佛本異教。漢時至自西域。當時士民崇",
    "X88n1660_002:0475a10": "敬。後有去鬚髮舍兒童出家者。其修行則去色相。絕",
    "X88n1660_002:0475a11": "嗜欲。潔身為善。道教始老子。至漢張道陵。以異術攝",
    "X88n1660_002:0475a12": "召鬼神。禦災捍患。二教立世。久不磨滅者。以此今學",
    "X88n1660_002:0475a13": "佛老者。皆不循其本俗。違教敗行。為害甚大。自今天",
    "X88n1660_002:0475a14": "下僧道。凡各府州縣寺觀雖多。但存其寬大可容眾",
    "X88n1660_002:0475a15": "者一所。并居之。毋雜處於外。與民相混違者。治以重",
    "X88n1660_002:0475a16": "罪。",
    "X88n1660_002:0475a17": "洪武二十六年。令考試僧道中式者給牒　按明會",
    "X88n1660_002:0475a18": "典。凡保舉僧道。洪武二十六年。令各布政司。并直隸",
    "X88n1660_002:0475a19": "府州縣。申呈開設僧道衙門。保舉到僧人劄付僧錄",
    "X88n1660_002:0475a20": "司。道士劄付道錄司。考試如果中式就申吏部施行",
    "X88n1660_002:0475a21": "　是年令司每三年考試。能通經典者。申送到部具",
    "X88n1660_002:0475a22": "奏。出給度牒。",
    "X88n1660_002:0475a23": "洪武二十七年。榜示僧道禁例　按明會典洪武二",
    "X88n1660_002:0475a24": "十七年。令榜示天下寺觀凡歸。并大寺設砧基。道人",
    "X88n1660_002:0475b01": "一人。以主差稅。每大觀道士編成班。次每班一年高",
    "X88n1660_002:0475b02": "者。率領餘僧道。俱不許奔走於外。及交搆有司。以書",
    "X88n1660_002:0475b03": "冊。稱為題疏。強求人財。其一二人。於崇山深谷修禪。",
    "X88n1660_002:0475b04": "及學全真者聽。三四人不許。毋得私刱菴堂。若遊方",
    "X88n1660_002:0475b05": "問道。必自備路費。毋索取於民。所至僧寺。必揭周知",
    "X88n1660_002:0475b06": "冊。驗實不同者。拏送有司。僧道有妻妾者。許諸人趕",
    "X88n1660_002:0475b07": "逐。相容隱者罪之。願還俗者聽。亦不許收民間兒童",
    "X88n1660_002:0475b08": "為僧。違者。并兒童父母。皆坐以罪。年二十以下。願為",
    "X88n1660_002:0475b09": "僧者。亦須父母具告。有司具奏方許。三年後。赴京考",
    "X88n1660_002:0475b10": "試。通經典者。始給度牒。不通者。杖為民。有稱白蓮靈",
    "X88n1660_002:0475b11": "寶火居。及僧道不務祖風。妄為議論沮令者。皆治重",
    "X88n1660_002:0475b12": "罪。",
    "X88n1660_002:0475b13": "洪武二十八年。奏准天下僧道。赴京考試。不通經典",
    "X88n1660_002:0475b14": "者。黜還俗。年六十以上者。免試　按明會典(云云)。",
    "X88n1660_002:0475b15": "惠宗建文三年。勅限僧道田人五畝　按續文獻通",
    "X88n1660_002:0475b16": "考。建文三年秋。限僧道田人五畝。從戶科給事中陳",
    "X88n1660_002:0475b17": "繼之之議也。勅禮部曰。朕聞釋道之教。其來久矣。本",
    "X88n1660_002:0475b18": "以清淨空幻為宗。超世離俗為事。近代以來俗僧鄙",
    "X88n1660_002:0475b19": "士。貪著自養殖貸。富豪甚至。田連阡陌。本欲以財自",
    "X88n1660_002:0475b20": "奉。然利害相乘。迷不知覺。既有饒足之利。必受官府",
    "X88n1660_002:0475b21": "之擾。況因此不能自守。每罹刑憲。非惟身遭僇辱。而",
    "X88n1660_002:0475b22": "教亦隳焉。夫佛道本心。陰翊王化其功弘多。至於末",
    "X88n1660_002:0475b23": "流。所習本乖。蠹蝕教門。致使訕毀肆行貽累。厥初朕",
    "X88n1660_002:0475b24": "甚憫之。原其害教之端。實自田始。分天下寺菴宮觀。",
    "X88n1660_002:0475c01": "除原無田產。外其有田者。每僧道一人。各存田五畝。",
    "X88n1660_002:0475c02": "免其租稅。以供香火之費。餘田盡入官。有佃戶者。佃",
    "X88n1660_002:0475c03": "者自承其業。無佃戶者。均給平民。如舊田不及。今定",
    "X88n1660_002:0475c04": "數者不增。若有以祖業及歷代撥賜。為詞告言者勿",
    "X88n1660_002:0475c05": "理。如原係本朝撥賜者。不在此例。凡僧道一應丁役。",
    "X88n1660_002:0475c06": "並免其有。自相告訐爭訟。非干軍民者。聽其本教衙",
    "X88n1660_002:0475c07": "門自治。若致傷人命。及干軍民詞訟者。仍聽有司受",
    "X88n1660_002:0475c08": "理。其入理訟有司者。不許仍服僧道冠服。洪武年間。",
    "X88n1660_002:0475c09": "已有清理。及開設門榜。文當申明。遵守教規。化緣者。",
    "X88n1660_002:0475c10": "不在禁限。非奉朝命。不許私竊簪剃。年未五十者。不",
    "X88n1660_002:0475c11": "許為尼及女冠。嗚呼多藏厚亡。老氏攸戒。除欲去累。",
    "X88n1660_002:0475c12": "大覺所珍。利欲減則善心生。善人多則風俗美。欽茲",
    "X88n1660_002:0475c13": "定制。永底太平。遂定銓選法。通類覆奏。",
    "X88n1660_002:0475c14": "建文四年。令寺觀新剏者。歸併如舊　按明會典。洪",
    "X88n1660_002:0475c15": "武三十五年。令清理釋道二教。凡歷代以來。及洪武",
    "X88n1660_002:0475c16": "十五年以前。寺觀有名額者。不必歸併。新剏者。歸併",
    "X88n1660_002:0475c17": "如舊(按洪武三十五年即建文四年)。",
    "X88n1660_002:0475c18": "成祖永樂元年。令僧道三年一給度牒。並禁其娶妻",
    "X88n1660_002:0475c19": "妾　按明會典。永樂元年。令三年一給度牒　僧道",
    "X88n1660_002:0475c20": "娶妻妾者。杖八十還俗。女家同罪。離異寺觀住持。知",
    "X88n1660_002:0475c21": "情與同罪。不知者不坐。若僧道假托親屬。或僮僕為",
    "X88n1660_002:0475c22": "名求娶。而僧道自占者。以姦論。",
    "X88n1660_002:0475c23": "永樂四年。徵天下道士。及西僧至京師　按明通紀",
    "X88n1660_002:0475c24": "永樂四年十二月。徵天下道士。至京師。朝天宮神樂",
    "X88n1660_002:0476a01": "觀洞神宮。修舉金籙齋法。薦皇考皇妣。車駕幸齋壇。",
    "X88n1660_002:0476a02": "七日而畢。迎西僧尚師哈立麻。至京師。先是上在藩",
    "X88n1660_002:0476a03": "邸。聞烏思藏有尚師哈立麻者異僧也。及即位。遣中",
    "X88n1660_002:0476a04": "官侯顯齋書幣往迎。五歷寒暑。乃至車駕往視之。無",
    "X88n1660_002:0476a05": "拜跪禮合掌而已。",
    "X88n1660_002:0476a06": "永樂十年。申明僧道禁約　按明會典。永樂十年。諭",
    "X88n1660_002:0476a07": "禮部。天下僧道。多不守戒律。民間修齋誦經。動輙較",
    "X88n1660_002:0476a08": "利厚薄。又無誠心。甚至飲酒食肉。遊蕩荒淫。略無顧",
    "X88n1660_002:0476a09": "忌。又有無知遇民。妄稱道人。一槩蠱惑。男女雜處無",
    "X88n1660_002:0476a10": "別。敗壞風化。洪武中。僧道不務祖風。及俗人行瑜珈",
    "X88n1660_002:0476a11": "法。稱火居道士者。俱有嚴禁。即揭榜申明。違者殺不",
    "X88n1660_002:0476a12": "赦。",
    "X88n1660_002:0476a13": "永樂十六年。定府州縣僧道人數童子投寺觀。必父",
    "X88n1660_002:0476a14": "母皆允。又祖父母父母。有他子孫侍養。鄰里勘保無",
    "X88n1660_002:0476a15": "礙乃許　按明會典。永樂十六年。定天下僧道。府不",
    "X88n1660_002:0476a16": "過四十人。州不過三十人。縣不過二十人。限年十四",
    "X88n1660_002:0476a17": "以上。二十以下。父母皆允方許。陳告有司行鄰里勘",
    "X88n1660_002:0476a18": "保無礙。然後得投寺觀。從師受業。五年后。諸經習熟。",
    "X88n1660_002:0476a19": "然后赴僧道錄司考試。果諳經典。始立法名。給與度",
    "X88n1660_002:0476a20": "牒。不通者。罷還為民。若童子與父母不願。及有祖父",
    "X88n1660_002:0476a21": "母父母。無他子孫侍養者。皆不許。有年三四十以上",
    "X88n1660_002:0476a22": "先會出家。而還俗及亡命黥刺。亦不許寺觀住持容",
    "X88n1660_002:0476a23": "留。違者罪之。",
    "X88n1660_002:0476a24": "永樂二十二年。十二月甲寅。命禮部。集僧道於慶壽",
    "X88n1660_002:0476b01": "海印二寺。及靈濟宮。各建揚大齋七晝夜　按明大",
    "X88n1660_002:0476b02": "政紀(云云)。",
    "X88n1660_002:0476b03": "宣宗宣德元年。詔考試僧道。能通經典。方准給牒",
    "X88n1660_002:0476b04": "　按明會典。宣德元年。以僧道行童。請給度牒甚多。諭",
    "X88n1660_002:0476b05": "禮部。先令僧道官取勘禮部同翰林院官禮科給事",
    "X88n1660_002:0476b06": "中及僧道官考試。能通經典。方准給與。",
    "X88n1660_002:0476b07": "宣德二十年。禮部奏。不許濫收額外。僧道候考試。精",
    "X88n1660_002:0476b08": "通經典者。給度牒。從之　按明大政紀。宣德二年十",
    "X88n1660_002:0476b09": "二月。禮部奏。永樂十六年。太宗皇帝定制。凡願出家。",
    "X88n1660_002:0476b10": "為僧道者。府不過四十人。州不過三十人。縣不過二",
    "X88n1660_002:0476b11": "十人。額外不許濫收。候五年後考試。如果精通經典。",
    "X88n1660_002:0476b12": "給與度牒。今天下僧道。赴京請給度牒者。多係額外",
    "X88n1660_002:0476b13": "濫收。且不通經典者。多請如例悉遣歸。從之。",
    "X88n1660_002:0476b14": "宣德十年。禁僧道私自簪剃。及妄言惑眾者　按明",
    "X88n1660_002:0476b15": "會典(云云)。",
    "X88n1660_002:0476b16": "英宗正統六年。榜示僧道禁約　按明會典。正統六",
    "X88n1660_002:0476b17": "年。令僧道多有壞亂心術。不務祖風。混同世俗。傷壞",
    "X88n1660_002:0476b18": "風化。都院察即遵洪武舊例。出榜禁約。違者罪之。",
    "X88n1660_002:0476b19": "是年令新剏。寺觀會有賜。額者聽其居住今後再不",
    "X88n1660_002:0476b20": "許私自剏建。",
    "X88n1660_002:0476b21": "正統九年十月。頒釋道大藏經典於天下寺觀　按",
    "X88n1660_002:0476b22": "名山藏典謨記(云云)。",
    "X88n1660_002:0476b23": "正統十年三月。申禁私創寺院庵觀　按名山藏典",
    "X88n1660_002:0476b24": "謨記(云云)。",
    "X88n1660_002:0476c01": "正統十四年。勅僧道審係額內。并貫籍明白。精通經",
    "X88n1660_002:0476c02": "典。乃許奏請給牒　按明會典。正統十四年。令僧道",
    "X88n1660_002:0476c03": "應給度牒者。各僧道衙門。先行勘試。申送有司。審係",
    "X88n1660_002:0476c04": "額內。并貫籍明白。仍試精通經典。方許申送禮部。覆",
    "X88n1660_002:0476c05": "試中式。然後具奏請給。",
    "X88n1660_002:0476c06": "代宗景泰三年。令各寺觀田。止存六十畝為業　按",
    "X88n1660_002:0476c07": "明會典。景泰三年。令各處寺觀田土。每所量存六十",
    "X88n1660_002:0476c08": "畝為業。其餘撥與小民。佃種納糧。",
    "X88n1660_002:0476c09": "景泰六年。令僧道持行修潔。又丁多不係軍。匠等戶。",
    "X88n1660_002:0476c10": "仍審係額內。方許收度　按明會典。景泰六年。令僧",
    "X88n1660_002:0476c11": "道務要持行修潔。本戶丁多不係軍匠。鹽竈等籍里",
    "X88n1660_002:0476c12": "老保結呈縣覆實具申府司類呈該部。方許收度。仍",
    "X88n1660_002:0476c13": "勘各寺觀。原定額數。如已數多不與出給。",
    "X88n1660_002:0476c14": "英宗天順八年。詔京城內外寺觀。今後不許增修請",
    "X88n1660_002:0476c15": "額　按明會典(云云)。",
    "X88n1660_002:0476c16": "憲宗成化元年。皇太后壽誕。建設齋醮　按明大政",
    "X88n1660_002:0476c17": "絕成化元年二月。皇太后壽誕。令僧道建設齋醮。給",
    "X88n1660_002:0476c18": "事中張寧。劾禮部尚書姚夔。斂會大臣。收買炷香。詣",
    "X88n1660_002:0476c19": "寺觀行禮祈福。祇壞風俗傷名教。寧疏云。邇者。恭遇",
    "X88n1660_002:0476c20": "皇太后誕日。令僧道建設齋醮。此見皇上將欲表揚",
    "X88n1660_002:0476c21": "孝道。慰悅聖慈。無所不用其極之心也。諸大臣及百",
    "X88n1660_002:0476c22": "執事。但當和衷助德。仰贊至情。上綏懿祉。則敬承道",
    "X88n1660_002:0476c23": "德。允合舊章。而禮部尚書姚夔等。乃於各衙門。斂會",
    "X88n1660_002:0476c24": "財物。收辦炷香。約至期赴壇行禮。為儒者自失其守",
    "X88n1660_002:0477a01": "業彼者。烏知其非臣。雖至愚。為此深惜。切惟。人臣之",
    "X88n1660_002:0477a02": "於君。願其福也。則當勸修德。善願其壽也。則當勸去",
    "X88n1660_002:0477a03": "逸欲願天心之向順也。則當相之保和小民廉濟四",
    "X88n1660_002:0477a04": "海。故曰。求福不回天壽平格。又曰。欲王以小民受天",
    "X88n1660_002:0477a05": "永命。未聞以禱祀得福。丹藥致壽。假符瑞以永天命",
    "X88n1660_002:0477a06": "者。今乃不能盡。所當為徒以瓣香尺楮。列名其上。宣",
    "X88n1660_002:0477a07": "揚於佛老之神明。率而拜曰。為朝廷祈福祝壽。天地",
    "X88n1660_002:0477a08": "鬼神。山川河岳。昭布森列可厚誣以是哉。不報。",
    "X88n1660_002:0477a09": "成化六年。陳音請降佛子真人位號。不聽　按名山",
    "X88n1660_002:0477a10": "藏典謨記。成化六年三月。翰林院編修陳音。請佛子",
    "X88n1660_002:0477a11": "法王真人。妖妄之徒。乞降其位號。杜其恩賞。上曰。佛",
    "X88n1660_002:0477a12": "子真人名號。祖宗之舊。如何可更。",
    "X88n1660_002:0477a13": "成化十年。給度僧道　按名山藏典謨記。成化十年",
    "X88n1660_002:0477a14": "六月。給度僧道。南京監察御史任英言。比水旱澇相。",
    "X88n1660_002:0477a15": "仍災異迭見。內地荐饑。邊塞多警。京城內外。民食孔",
    "X88n1660_002:0477a16": "艱。若復行給度。則天下僧道紛集京師。米價益貴。況",
    "X88n1660_002:0477a17": "此輩奸盜者多。即如四川僧徒悟昇。乃為賊首。乞罷",
    "X88n1660_002:0477a18": "其令。不從。",
    "X88n1660_002:0477a19": "成化十二年三月。禮部尚書鄒幹奏。近年度牒僧道",
    "X88n1660_002:0477a20": "過多。乞定為限制。從之　按明大政紀(云云)。",
    "X88n1660_002:0477a21": "成化十三年。勅定僧道住持人數　按明會典。成化",
    "X88n1660_002:0477a22": "十三年凡。僧道住持勅。建寺觀許。二人勅。賜并在外",
    "X88n1660_002:0477a23": "寺觀。各止許一人。",
    "X88n1660_002:0477a24": "成化十八年。定僧道犯罪不還俗令　按名山藏典",
    "X88n1660_002:0477b01": "謨記。成化十八年十二月。定僧道犯公罪。不還俗人。",
    "X88n1660_002:0477b02": "令巡撫南直隸兵部尚書兼左副都御史王恕奏言。",
    "X88n1660_002:0477b03": "律法僧道犯罪。曾經決罰者。並令還俗。而江浙僧道。",
    "X88n1660_002:0477b04": "多因被人侵占田土。負欠租稅。詿誤致罪者。請同常",
    "X88n1660_002:0477b05": "人收贖法。勿令還俗。都察院會六部議覆奏。從之著",
    "X88n1660_002:0477b06": "為令。",
    "X88n1660_002:0477b07": "成化二十年。大度僧道。以救饑　按名山藏典謨記。",
    "X88n1660_002:0477b08": "成化二十年十月。給空名度牒一萬紙。分送山陜。令",
    "X88n1660_002:0477b09": "募民願為僧道者。令詣避災處。輸粟十石。給度之。十",
    "X88n1660_002:0477b10": "二月預度天下僧道六萬人。以救山陜饑。",
    "X88n1660_002:0477b11": "成化二十三年。令僧道還俗養親。是歲僧乃方士俱",
    "X88n1660_002:0477b12": "謫降　按明會典。成化二十三年。令僧道有父母現",
    "X88n1660_002:0477b13": "存。無人侍養者。不問有無度牒。許令還俗養親",
    "X88n1660_002:0477b14": "　按明通紀。成化二十三年九月。僧繼曉發。原籍為民。",
    "X88n1660_002:0477b15": "方士太常卿趙玉芝鄧常思等俱謫。戍邊四川番僧",
    "X88n1660_002:0477b16": "國師法王領占竹等悉降革職事并追奪累次降勅",
    "X88n1660_002:0477b17": "印信儀仗發回四川原居光相寺居住。",
    "X88n1660_002:0477b18": "孝宗弘治五年四月。禁齋醮戒壇之妄　按名山藏",
    "X88n1660_002:0477b19": "典謨記(云云)。",
    "X88n1660_002:0477b20": "弘治七年。定僧道尼姑女冠律例　按明會典。凡僧",
    "X88n1660_002:0477b21": "道罪犯。弘治七年。令僧道尼姑女冠。有犯奸淫者。就",
    "X88n1660_002:0477b22": "於本寺觀菴院。門首枷號一箇月。滿日發落。",
    "X88n1660_002:0477b23": "弘治十三年。定僧道及漢人。習學番教律例　按明",
    "X88n1660_002:0477b24": "會典。弘治十三年。奏准僧道官。僧人道士。有犯挾妓",
    "X88n1660_002:0477c01": "飲酒者。俱問發原籍為民。若奸拜認義父母親屬。俱",
    "X88n1660_002:0477c02": "發邊衛充軍　凡僧道額外擅收徒弟者。問發口外",
    "X88n1660_002:0477c03": "為民。往持還俗。僧道官知而不舉者。罷職　凡漢人",
    "X88n1660_002:0477c04": "出家。習學番教。不拘軍民。僧否關給度牒。俱問發原",
    "X88n1660_002:0477c05": "籍。各該軍衛。有司當差。若漢人冐作番人。發邊衛充",
    "X88n1660_002:0477c06": "軍　凡僧道擅收徒弟。不給度牒。及民間子弟。戶內",
    "X88n1660_002:0477c07": "不及三丁。或在十六以上而出家者。俱枷號一箇月。",
    "X88n1660_002:0477c08": "並罪坐。所由僧道官及住持。知而不舉者。各罷職還",
    "X88n1660_002:0477c09": "俗。僧道犯罪。雖未給度牒。悉照僧道科斷。該還俗者。",
    "X88n1660_002:0477c10": "查發各原籍當差。若仍於原寺觀菴院。或他寺觀菴",
    "X88n1660_002:0477c11": "院潛住者。並枷號一箇月。照舊還俗。僧道官及住持。",
    "X88n1660_002:0477c12": "知而不舉者。各治以罪。",
    "X88n1660_002:0477c13": "弘治十六年。詔建壽塔。及撰真人誥命。既而皆罷之",
    "X88n1660_002:0477c14": "　按明通紀。弘治十六年。詔建壽塔於朝陽門外。既",
    "X88n1660_002:0477c15": "而罷之。時大學士劉健等上言。前代人主。信佛莫如",
    "X88n1660_002:0477c16": "梁武。帝卒餓死臺城。本以求福。反以致禍。觀諸往事。",
    "X88n1660_002:0477c17": "可為明鑒。我祖宗相傳治天下。以堯舜周孔之道而",
    "X88n1660_002:0477c18": "已。浮屠異端。蠧財惑眾。何關於治。欲造佛塔。非所以",
    "X88n1660_002:0477c19": "訓天下垂後世也。又令撰真人杜永祺等誥命及封",
    "X88n1660_002:0477c20": "號。健等復言。竊惟。異端不可信。誥命不當與。夫誥命",
    "X88n1660_002:0477c21": "朝廷所以獎賢勵能。雖卿士大臣。必待秩滿考最。乃",
    "X88n1660_002:0477c22": "得頒給。況祖宗廟號。不過十六字。親王及文武有功",
    "X88n1660_002:0477c23": "德者。諡號一二字。此輩何賢何能。封號至十八字。流",
    "X88n1660_002:0477c24": "布朝野。傳聞後世。皆曰朝廷所給。與儒臣所撰擬也。",
    "X88n1660_002:0478a01": "天下後世。其謂之何。疏入有旨俱報罷。",
    "X88n1660_002:0478a02": "武宗正德二年。五月。月食。度天下僧道四萬人　按",
    "X88n1660_002:0478a03": "名山藏典謨記(云云)。",
    "X88n1660_002:0478a04": "正德十六年。禁私剏菴院寺觀。及私度僧道尼姑女",
    "X88n1660_002:0478a05": "冠　按明會典。正德十六年。奏准今後再有私剏菴",
    "X88n1660_002:0478a06": "院寺觀。私度僧道尼姑女冠者。拏問治罪寺觀拆毀",
    "X88n1660_002:0478a07": "入官　凡寺觀菴院。除見在處所外。不許私自剏建",
    "X88n1660_002:0478a08": "增置。違者。杖一百。還俗僧道。發邊遠充軍。尼僧女冠。",
    "X88n1660_002:0478a09": "入官為奴。若僧道不給度牒。私自簪剃者。杖八十。若",
    "X88n1660_002:0478a10": "由家長。家長當罪。寺觀住持。及受業師。私度者。與同",
    "X88n1660_002:0478a11": "罪並還俗。",
    "X88n1660_002:0478a12": "世宗嘉靖二年。以楊廷和鄭一鵬等言。暫停齋醮",
    "X88n1660_002:0478a13": "　按明通記。嘉靖二年三月。楊廷和等。疏請斥遠僧道。",
    "X88n1660_002:0478a14": "停罷齋醮。九卿喬宇等。各疏諫止。上曰。覧卿等言。具",
    "X88n1660_002:0478a15": "見忠愛至意。朕已知之　　按明大政紀。嘉靖二年。",
    "X88n1660_002:0478a16": "閏四月。停齋祀。初太監崔文。以禱祀誘帝。大學士廷",
    "X88n1660_002:0478a17": "和力諫。不聽臺諫言之。俱不報。給事中鄭一鵬上言。",
    "X88n1660_002:0478a18": "臣巡光祿見。正德十六年五月。以來宮中。自常膳外。",
    "X88n1660_002:0478a19": "少有所取。邇者。禱祀繁興。制用漸廣。乾清坤寧諸宮。",
    "X88n1660_002:0478a20": "各建齋醮。西天西番漢經。諸廠亦各有之。至於五花",
    "X88n1660_002:0478a21": "宮。乾清宮。西暖閣。坤寧宮。東次閣。亦有之。或連日夜。",
    "X88n1660_002:0478a22": "或間日一舉。或一日再舉。經筵俱虗設。而無所用矣。",
    "X88n1660_002:0478a23": "傷太平之業。失天下之望。莫此為甚。臣謂。挾此術者。",
    "X88n1660_002:0478a24": "必皆魏彬張銳之餘黨。曩以欺先帝。使生民塗炭。海",
    "X88n1660_002:0478b01": "內虗耗。先帝已誤。陛下豈容再誤。陛下亟誅之遠之",
    "X88n1660_002:0478b02": "可也。臣放金錢一醮蔬腐之費。至萬有八千。其餘不",
    "X88n1660_002:0478b03": "知幾十萬也。以月計之。不知幾百萬也。今天災時變。",
    "X88n1660_002:0478b04": "月無虗日。京師之民。至有裹席行乞。母子裸而餓死",
    "X88n1660_002:0478b05": "者。州縣則徵發繁擾。仍以饑饉。窮者轉為盜賊。良者",
    "X88n1660_002:0478b06": "糜於兵刃。邊境之民。日夜望風。荷戈而不得食。陛下",
    "X88n1660_002:0478b07": "以為今之民怨耶樂耶。忍斂民怨。不忍傷佞倖之心。",
    "X88n1660_002:0478b08": "忍拂元臣弼士之諫。不忍違寺僧之請。此愚臣之所",
    "X88n1660_002:0478b09": "未解也。伏願。改西天廠。為寶訓廠。以貯祖宗御製諸",
    "X88n1660_002:0478b10": "書。西番廠為古訓廠。以貯五經子史諸書。漢經廠為",
    "X88n1660_002:0478b11": "聽納廠。以貯諸臣奏疏。選內臣謹畏者。司其筦鑰。陛",
    "X88n1660_002:0478b12": "下經筵之暇。遊息其中則壽。何以不若堯舜治。何以",
    "X88n1660_002:0478b13": "不若唐虞哉。帝曰。天時饑饉。齋祀暫且停止。",
    "X88n1660_002:0478b14": "嘉靖六年。勅發尼僧道姑出嫁　按明會典。嘉靖六",
    "X88n1660_002:0478b15": "年。奏准尼僧道姑。發還原籍出嫁。其菴寺房室土地。",
    "X88n1660_002:0478b16": "盡數入官。",
    "X88n1660_002:0478b17": "嘉靖八年。禁婦女出入寺觀。及多蓄行童　按明會",
    "X88n1660_002:0478b18": "典。靖嘉八年。奏准凡宦戚施捨寺觀。不許容令婦女",
    "X88n1660_002:0478b19": "出入。及多蓄行童。若有私自簪剃。并犯奸者。各照律",
    "X88n1660_002:0478b20": "例問擬。",
    "X88n1660_002:0478b21": "嘉靖十八年。勅僧道照額設定數。每名納銀十兩",
    "X88n1660_002:0478b22": "　按明會典。嘉靖十八年。奏准僧道照國初額設定數。",
    "X88n1660_002:0478b23": "每僧道一名。納銀十兩。在內於兩京工部。在外於各",
    "X88n1660_002:0478b24": "布政司。直隸於各府。上納類解。免其赴京。其兩京兩",
    "X88n1660_002:0478c01": "度。在京准二千名。南京一千名。",
    "X88n1660_002:0478c02": "嘉靖二十九年。定僧道官。及僧道律例　按明會典。",
    "X88n1660_002:0478c03": "嘉靖二十九年。定僧道官。受財枉法滿貫　凡僧道",
    "X88n1660_002:0478c04": "官。係京官具奏提問。在外依律。徑自提問。受財枉法",
    "X88n1660_002:0478c05": "滿貫。亦問充軍及僧道。有犯姦盜詐。偽逞私爭訟怙",
    "X88n1660_002:0478c06": "終故犯并一應贓私罪名有玷清規妨礙行止者。俱",
    "X88n1660_002:0478c07": "發還俗。若犯公事失錯。因人連累及過誤致罪。於行",
    "X88n1660_002:0478c08": "止戒規無礙者。悉令運炭納米等項。各還職為僧為",
    "X88n1660_002:0478c09": "道　僧道犯罪。曾經決罰者。並令還俗。",
    "X88n1660_002:0478c10": "嘉靖三十三年。題准僧道。由戶部咨禮部。填給度牒",
    "X88n1660_002:0478c11": "　按明會典。嘉靖三十三年。題准各府州縣。納解年",
    "X88n1660_002:0478c12": "終造冊連庫收繳送戶部。給與號紙一張。咨送禮部。",
    "X88n1660_002:0478c13": "填給度牒。",
    "X88n1660_002:0478c14": "嘉靖三十七年。議准僧道度牒。每名量減銀四兩",
    "X88n1660_002:0478c15": "　按明會典(云云)。",
    "X88n1660_002:0478c16": "穆宗隆慶六年。題准禮部印發空頭度牒通行。各處",
    "X88n1660_002:0478c17": "召納。如有來京請給者。赴戶部納銀五兩。發號紙送",
    "X88n1660_002:0478c18": "禮部給牒　按明會典(云云)。",
    "X88n1660_002:0478c19": "神宗萬曆元年。勅五城御史驅令遊食僧道回籍。禁",
    "X88n1660_002:0478c20": "私自簪剃。及不著本等冠服者　按明會典。萬曆元",
    "X88n1660_002:0478c21": "年。令五城御史。查各寺觀菴院。有遊食僧道。驅令回",
    "X88n1660_002:0478c22": "籍仍比照居民保甲法置立油牌開寫年貌籍貫。以",
    "X88n1660_002:0478c23": "便稽查其有。私自簪剃。及不穿戴本等冠服者。訪拏",
    "X88n1660_002:0478c24": "治罪。",
    "X88n1660_002:0479a01": "萬曆十三年。定僧道於寺觀神廟。刁姦婦女。及縱令",
    "X88n1660_002:0479a02": "婦女於寺觀神廟律例　按明會典。萬曆十三年。定",
    "X88n1660_002:0479a03": "僧道軍民人等。於各寺觀神廟。刁姦婦女。因而引誘",
    "X88n1660_002:0479a04": "逃走。或誆騙財物者。俱發附近充軍民人夢等。縱令",
    "X88n1660_002:0479a05": "婦女於寺觀神廟有犯者。問罪枷號一箇月發落",
    "X88n1660_002:0479a06": "　年萬曆　　年。勅禁私建寺觀。僧道果戒行無碍。始",
    "X88n1660_002:0479a07": "准給牒。其不守清規者。令還俗務農　按春明財餘",
    "X88n1660_002:0479a08": "錄。宗伯沈鯉。拆毀寺觀。疏看得戶部尚書王遴條議。",
    "X88n1660_002:0479a09": "要將近日私創寺觀庵院。盡數拆毀。僧道者四十以",
    "X88n1660_002:0479a10": "下。無度牒者。盡數騙逐歸農。流寓者。遞歸本籍。土著",
    "X88n1660_002:0479a11": "者。收入里戶。白蓮羅道等會惑眾糜列者。悉從重懲",
    "X88n1660_002:0479a12": "治。一節為照。異端之術。足以惑世誣民。苟非禮教素",
    "X88n1660_002:0479a13": "明。未有不蠱。於福田利益之說偷。在昔已然。其風猶",
    "X88n1660_002:0479a14": "未甚也。邇來遊手遊食之輩。布滿中外。此倡彼和。莫",
    "X88n1660_002:0479a15": "可收拾。以致梵宇琳宮。星棋布。而無知之。民約會進",
    "X88n1660_002:0479a16": "香建幟號佛者。日充斥於道塗。豈直民財糜費上虧",
    "X88n1660_002:0479a17": "惟正之供。且風俗漸偷。釀成地方之禍。臣等目擊茲",
    "X88n1660_002:0479a18": "獘。方欲申飭。今尚書王遴條奏。及此深得移風易俗。",
    "X88n1660_002:0479a19": "足國裕民至計相應酌議題請恭候命下移咨兩京",
    "X88n1660_002:0479a20": "都察院轉行五城內外。及天下司府州縣地方大小",
    "X88n1660_002:0479a21": "寺觀庵院。除係古剎。及奉有欽依建置。照舊存留。聽",
    "X88n1660_002:0479a22": "其焚修外。若係近日私創庵院。招集僧尼。瀆祀不經",
    "X88n1660_002:0479a23": "者。悉行拆毀入官。以後再不許新立增置。違者。依律",
    "X88n1660_002:0479a24": "問遣。僧道曾經給有度牒。年四十以上者。照舊存留。",
    "X88n1660_002:0479b01": "其年四十以下。未經給度牒者。查果戒行無碍。始准",
    "X88n1660_002:0479b02": "查照見行事例申送納給度牒。如不行給度牒削剃",
    "X88n1660_002:0479b03": "不守清規。與流寓遊食之徒。一并驅逐。原籍務農。當",
    "X88n1660_002:0479b04": "差一切白蓮羅道。募緣僧道。及約會燒香。頭戴甲馬。",
    "X88n1660_002:0479b05": "口稱佛號。等項愚民。在內聽緝事衙門。在外著巡邏",
    "X88n1660_002:0479b06": "員役。嚴加禁捕。務得會首倡率之人。依律枷號治罪。",
    "X88n1660_002:0479b07": "知情故縱者。罪亦如之。勿視虗文。務臻實效。然臣等",
    "X88n1660_002:0479b08": "猶有過計焉。夫禮者。禁於未然。易為力。而已然者。難",
    "X88n1660_002:0479b09": "為功。查得僧道之禁。即今言官建白。本部議覆。不啻",
    "X88n1660_002:0479b10": "三令五申矣。而齋醮施捨。愈昌愈熾。俾異端者。流安",
    "X88n1660_002:0479b11": "坐而享富厚。豈盡左道之愚。人抑亦崇尚者之自",
    "X88n1660_002:0479b12": "愚耳。崇之於彼。而欲禁之。於此猶聚羶而驅蠅。增薪",
    "X88n1660_002:0479b13": "而止沸也。其將能乎今。宜於禁令之外。仍以禮教隄",
    "X88n1660_002:0479b14": "防之乞勅各撫按嚴督各該守令毋專以簿書期會",
    "X88n1660_002:0479b15": "為急。而以移風易俗為要。申明聖諭。勸化愚民。教以",
    "X88n1660_002:0479b16": "君臣父子之常道。示以農桑衣食之恒業。曉以惠迪",
    "X88n1660_002:0479b17": "從逆之實理。喪葬必依家禮。有擅作佛事者必罰。祈",
    "X88n1660_002:0479b18": "年必於方社。有揭榜消禳者必罪。大經既正。邪慝漸",
    "X88n1660_002:0479b19": "消。行之既久。果於風化有裨。不為俗吏。吏部開著上",
    "X88n1660_002:0479b20": "考脫有奉行未至。亦宜罰治。以示創懲。庶幾教化與",
    "X88n1660_002:0479b21": "法制並行。民風與世道咸賴矣。奉神宗旨。各處寺觀",
    "X88n1660_002:0479b22": "庵院。除古剎及勅建有名的。照舊存留。其餘私創無",
    "X88n1660_002:0479b23": "名。黷祀不經的。兩京著五城御史。在外撫按官。嚴行",
    "X88n1660_002:0479b24": "稽查應改應毀。酌量區處。具奏餘依擬。",
    "X88n1660_002:0479c01": "皇清",
    "X88n1660_002:0479c02": "天聰六年",
    "X88n1660_002:0479c03": "大清會典。釋道二教。亦",
    "X88n1660_002:0479c04": "王化所不廢。惟嚴其禁約。毋使滋蔓。令甲具在。最",
    "X88n1660_002:0479c05": "為詳密云　凡僧道度牒。天聰六年。定各廟僧",
    "X88n1660_002:0479c06": "道。設僧錄司道錄司總管。凡通曉經義。恪守清",
    "X88n1660_002:0479c07": "規者。給與度牒　是年定僧道不許自買人簪",
    "X88n1660_002:0479c08": "剃。違者治罪。",
    "X88n1660_002:0479c09": "順治二年",
    "X88n1660_002:0479c10": "大清會典。順治二年。定內外僧道。俱給度牒。以防奸",
    "X88n1660_002:0479c11": "偽。其納銀之例停止。凡寺廟庵觀若于處。僧道",
    "X88n1660_002:0479c12": "若干名。各令住持。詳查來歷。具結投遞僧道官。",
    "X88n1660_002:0479c13": "僧道官仍具總結在京城內外者。俱令報部。在",
    "X88n1660_002:0479c14": "直省者。赴該衙門投遞。彚送撫按。轉行解部。頒",
    "X88n1660_002:0479c15": "給度牒。不許冐充混領事發罪坐經管官　是",
    "X88n1660_002:0479c16": "年定內外僧道。有不守清規。及犯罪為僧道者。",
    "X88n1660_002:0479c17": "住持舉首。隨匿不舉。一體治罪。頂名冐籍度牒",
    "X88n1660_002:0479c18": "者。嚴究治罪　又定內外寺廟庵觀。凡有明朝",
    "X88n1660_002:0479c19": "舊敕。盡行繳部。不許隱藏。又嚴禁京城內外。不",
    "X88n1660_002:0479c20": "許擅造寺廟佛像。如呈報禮部。方許建造。其現",
    "X88n1660_002:0479c21": "在寺廟佛像。亦不許私自拆毀。僧道住處。不許",
    "X88n1660_002:0479c22": "私自遷徙。移出佛像。及自置錄簿募化。併不許",
    "X88n1660_002:0479c23": "私自削髮為僧。僧道官住持縱隱。一體治罪。",
    "X88n1660_002:0479c24": "順治三年",
    "X88n1660_002:0480a01": "大清會典。順治三年。令在京寺廟庵觀。不許僧尼道",
    "X88n1660_002:0480a02": "士混處。及閒雜俗人居住。工部五城查明。僧道",
    "X88n1660_002:0480a03": "官容隱者。一體重治　又定嚴禁京城僧道。沿",
    "X88n1660_002:0480a04": "街設置神像。念誦經呪。或持擊梆磬募化者。該",
    "X88n1660_002:0480a05": "管僧道官。即行重治。如住持募化。罪及闔寺。如",
    "X88n1660_002:0480a06": "散眾募化。罪坐住持。併該管僧道官。一體治罪。",
    "X88n1660_002:0480a07": "順治四年",
    "X88n1660_002:0480a08": "大清會典。凡僧道官補授。順治四年。題准在京僧道",
    "X88n1660_002:0480a09": "錄司。由禮部考取。移咨吏部補授。各府州縣僧",
    "X88n1660_002:0480a10": "道等官。令各布政司。遴選保舉。報部轉咨吏部",
    "X88n1660_002:0480a11": "授職。",
    "X88n1660_002:0480a12": "順治六年",
    "X88n1660_002:0480a13": "大清會典。順治六年。題准內外僧道。必有度牒。方准",
    "X88n1660_002:0480a14": "住持。焚修該部。刊刻度牒印。發各布政司。及順",
    "X88n1660_002:0480a15": "天府。查境內僧道素無過犯者。每名納銀四兩。",
    "X88n1660_002:0480a16": "給度牒一張。各州縣於年終申解該司。彚解戶",
    "X88n1660_002:0480a17": "部。仍報禮部查考。其從前給過度牒。一并追繳。",
    "X88n1660_002:0480a18": "順治八年",
    "X88n1660_002:0480a19": "大清會典。順治八年。",
    "X88n1660_002:0480a20": "諭僧道俱免納銀。如有請給度牒者。該州縣確查",
    "X88n1660_002:0480a21": "呈報司府。申呈禮部。照數給發　凡道場禁。例",
    "X88n1660_002:0480a22": "順治八年。定",
    "X88n1660_002:0480a23": "皇城內。不許作道場。",
    "X88n1660_002:0480a24": "順治九年",
    "X88n1660_002:0480b01": "大清會典。順治九年。",
    "X88n1660_002:0480b02": "諭僧尼道士。已領度牒者。務恪守清規。用本等衣",
    "X88n1660_002:0480b03": "帽。住居本寺廟。如未領度牒。私自為僧尼道士",
    "X88n1660_002:0480b04": "及用喇嘛衣服往來者。照例治罪。",
    "X88n1660_002:0480b05": "順治十五年",
    "X88n1660_002:0480b06": "大清會典。順治十五年。題准直省僧尼道士。已經給",
    "X88n1660_002:0480b07": "過漢字度牒者。盡行查繳。送部照數。換給滿漢",
    "X88n1660_002:0480b08": "字度牒。并確查先年已納銀者。換給新牒。未納",
    "X88n1660_002:0480b09": "銀者。納銀給牒。",
    "X88n1660_002:0480b10": "順治十七年",
    "X88n1660_002:0480b11": "大清會典。順治十七年。議准僧道度牒。免其納銀。令",
    "X88n1660_002:0480b12": "各該撫。詳開花名年貌籍貫。及焚修寺廟。備造",
    "X88n1660_002:0480b13": "清冊。併送紙張。投部印給度牒。",
    "X88n1660_002:0480b14": "康熈元年",
    "X88n1660_002:0480b15": "大清會典。康熈元年。定凡作道場者。止許在本家院",
    "X88n1660_002:0480b16": "內。其當街搭蓋蓆棚揚旛掛榜。及僧道張傘捧",
    "X88n1660_002:0480b17": "托香帛遶街行走取水畫地開酆都穿戴盔甲",
    "X88n1660_002:0480b18": "等項。俱行禁止。違者。僧道責二十板為民。該管",
    "X88n1660_002:0480b19": "僧道官革職。其作道場之家係官交。該部議處",
    "X88n1660_002:0480b20": "係民治。以違禁之罪。",
    "X88n1660_002:0480b21": "康熙四年",
    "X88n1660_002:0480b22": "大清會典。康熙四年。題准除興京盛京。及京城寺廟",
    "X88n1660_002:0480b23": "遵",
    "X88n1660_002:0480b24": "諭建設外。其前代敕建寺廟。應各設僧道十名。私",
    "X88n1660_002:0480c01": "建大寺廟。各設八名。次等寺廟。各設六名。小寺",
    "X88n1660_002:0480c02": "廟各設四名。最小寺廟。各設二名　又題准本",
    "X88n1660_002:0480c03": "戶不及三丁。及十六歲以上。不許出家。違例者",
    "X88n1660_002:0480c04": "枷號一個月。僧道官及住持。知而不舉。一併治",
    "X88n1660_002:0480c05": "罪。罷職還俗。",
    "X88n1660_002:0480c06": "康熙六年",
    "X88n1660_002:0480c07": "大清會典。康熈六年。禮部通計直省勅建大寺廟。共",
    "X88n1660_002:0480c08": "六千七十三處。小寺廟共六千四百九處。私建",
    "X88n1660_002:0480c09": "大寺廟。共八千四百五十八處。小寺廟共五萬",
    "X88n1660_002:0480c10": "八千六百八十二處。僧十一萬二百九十二名。",
    "X88n1660_002:0480c11": "道士二萬一千二百八十六名。尼八千六百十",
    "X88n1660_002:0480c12": "五名。通共寺廟。七萬九千六百二十二處。僧尼",
    "X88n1660_002:0480c13": "道士。十四萬一百九十三名。",
    "X88n1660_002:0480c14": "康熈十三年",
    "X88n1660_002:0480c15": "大清會典。康熈十三年。議准在外僧道等官。由各該",
    "X88n1660_002:0480c16": "撫。移咨禮部詳查。轉咨吏部補授。准其註冊。停",
    "X88n1660_002:0480c17": "其具題。仍知會禮部填給劄付。移咨該撫。行令",
    "X88n1660_002:0480c18": "任事。",
    "X88n1660_002:0480c19": "康熈十五年",
    "X88n1660_002:0480c20": "大清會典。康熈十五年。題准凡僧尼道士。不領度牒。",
    "X88n1660_002:0480c21": "私自簪剃者。杖八十為民。有將逃亡事故。度牒",
    "X88n1660_002:0480c22": "頂名冐替者。責四十板入官。該管僧道官。俱革",
    "X88n1660_002:0480c23": "職還俗　是年題准停止給發度牒。",
    "X88n1660_002:0480c24": "康熈十六年",
    "X88n1660_002:0481a01": "大清會典。康熈十六年。令京城內寺廟庵院。不許設",
    "X88n1660_002:0481a02": "教聚會。男女混雜。併不許搭蓋高臺。演戲斂錢。",
    "X88n1660_002:0481a03": "酬神賽會。僧道錄司。併該管僧道官。不時親查。",
    "X88n1660_002:0481a04": "有違禁者。執送本部。將本人及寺廟住持。一併",
    "X88n1660_002:0481a05": "治罪。該管僧道官。不行查拿。本部參處。",
    "X88n1660_002:0481a06": "康熈二十二年",
    "X88n1660_002:0481a07": "大清會典。康熈二十二年。議准仍給盛京僧道度牒。",
    "X88n1660_002:0481a08": "康熈二十三年",
    "X88n1660_002:0481a09": "大清會典。康熈二十三年。議准臺灣僧道舊牒。追繳",
    "X88n1660_002:0481a10": "送部。換給度牒。",
    "X88n1660_002:0481a11": "康熈五十年",
    "X88n1660_002:0481a12": "御製文集。康熈五十年。十二月十五日。",
    "X88n1660_002:0481a13": "上諭禮部。近見直隸各省。創建寺廟者甚多。建造寺",
    "X88n1660_002:0481a14": "廟。則佔踞百姓田廬。既成之後。愚民又為僧道。",
    "X88n1660_002:0481a15": "日用湊集。銀錢購買。貧人田地給與。以致民田",
    "X88n1660_002:0481a16": "漸少。且遊民充為僧道。窩藏逃亡罪犯行事不",
    "X88n1660_002:0481a17": "法者甚多。實擾亂地方。大無益於民生者也。著",
    "X88n1660_002:0481a18": "各省督撫。及地方官。除原有寺廟外。其創建增",
    "X88n1660_002:0481a19": "修。永行禁止。",
    "X88n1660_002:0481a21": "(圖書集成)神異典二氏部彚考卷下(終)"
}