{
    "X24n0464_001:0604a06": "金剛般若波羅蜜經采微卷上",
    "X24n0464_001:0604a07": "(癸未坐制於白雲菴再考詳定見有此注方可傳焉)。",
    "X24n0464_001:0604a08": "錢唐釋　曇應　述",
    "X24n0464_001:0604a09": "決群疑而起行。益品彚以無私。陶育聖凡。範圍空",
    "X24n0464_001:0604a10": "有。寧越金剛般若哉。無著因定得偈。天親受頌成",
    "X24n0464_001:0604a11": "文。非兜率慈尊。孰開荒至教。但斯經也。詞源渺浩。",
    "X24n0464_001:0604a12": "義海沖深。僧佉(阿僧佉。此云無著)重著論以抗行。吳興復",
    "X24n0464_001:0604a13": "撰疏而贊述。對經考論。已盡幽玄。尋疏證經。未為",
    "X24n0464_001:0604a14": "全當。科判雖準繩有在。解釋則義理乖違。於是。不",
    "X24n0464_001:0604a15": "得已。管窺天台義意。摸論大塗。校彼伸明。是非別",
    "X24n0464_001:0604a16": "矣。仍取天親補助。及今古優長。故曰采微。蓋采摘",
    "X24n0464_001:0604a17": "(他歷切)眾妙。直注于經。庶閱者易解耳。旹紹興壬子",
    "X24n0464_001:0604a18": "仲春二十有三日寓思溪蘭若敘",
    "X24n0464_001:0604a19": "金剛般若波羅蜜經",
    "X24n0464_001:0604a20": "釋經為二。初釋題。二釋文。釋題者。懸覧一經大義。",
    "X24n0464_001:0604a21": "以釋首題。大義者。五重玄義。所謂名體宗用教相",
    "X24n0464_001:0604a22": "也。初釋名則喻法為名。金剛是喻。般若等是法。金",
    "X24n0464_001:0604a23": "剛者。無著論釋有二意。一約金剛寶。二約畫金剛",
    "X24n0464_001:0604a24": "形。且約金剛寶者。此寶出天竺國。梵語跋折羅。亦",
    "X24n0464_001:0604b01": "名斫迦羅。此云金剛。謂金中精堅者也。剛生金中。",
    "X24n0464_001:0604b02": "百鍊不銷。可以切玉。取以堅利能斷壞萬物。如般",
    "X24n0464_001:0604b03": "若能斷萬惑。故以為喻。吾祖云。般若如金剛。隨所",
    "X24n0464_001:0604b04": "擬皆碎。無著云。能斷者。般若波羅蜜中。聞思修所",
    "X24n0464_001:0604b05": "斷。如金剛斷處而斷。若爾。如大品等諸般若。莫不",
    "X24n0464_001:0604b06": "皆有能斷之力。何獨此經以金剛為喻。答。良以此",
    "X24n0464_001:0604b07": "會之前。大品等席。佛悉令眾生。住是般若。故使佛",
    "X24n0464_001:0604b08": "種性不斷。而護念付囑。且聞者必疑。般若乃果。佛",
    "X24n0464_001:0604b09": "所住之法。眾生垢重。當云何住。是折伏散亂。眾雖",
    "X24n0464_001:0604b10": "伏疑。未由開決。空生至此。為眾斷疑故。述昔興歎",
    "X24n0464_001:0604b11": "問降住事。佛為釋疑故答。則令住是般若者。如金",
    "X24n0464_001:0604b12": "剛能斷煩惱。故論云。(下去論云。無著論也)此小金剛波羅蜜。",
    "X24n0464_001:0604b13": "以如是名顯勢力。以如是金剛之名。顯般若勢力。",
    "X24n0464_001:0604b14": "故知。絓是般若。皆有是力。此既諸般若之釋疑經。",
    "X24n0464_001:0604b15": "是故金剛二字。文雖出此。義實通為諸般若之作",
    "X24n0464_001:0604b16": "譬。由是持說者。福重功深。二約畫形者。如論云又",
    "X24n0464_001:0604b17": "如畫金剛形。初後闊。中則狹。如是般若波羅蜜。中",
    "X24n0464_001:0604b18": "狹者。謂淨心地。初後闊者。謂信行地如來地。此顯",
    "X24n0464_001:0604b19": "示不共義也。釋曰。則力士金剛之杵。有摧物之功。",
    "X24n0464_001:0604b20": "可譬此經地位。是以一十六住。總名信行地。第十",
    "X24n0464_001:0604b21": "八上求佛地。名如來地。上求佛地中。復有六種具",
    "X24n0464_001:0604b22": "足。於第六心具足中。又有六義。如是則初後闊。中",
    "X24n0464_001:0604b23": "間唯第十七入證道一住處。名淨心地。所謂狹也。",
    "X24n0464_001:0604b24": "故如金剛形。而特言畫者。以此間無此寶。但傳畫",
    "X24n0464_001:0604c01": "像故云耳。此意既擬地位。則別在茲經論。所謂顯",
    "X24n0464_001:0604c02": "示不共義者。則顯初意。與諸般若共也。般若者。或",
    "X24n0464_001:0604c03": "有翻。名智慧。或無翻。以生善故。孤山謂。不云智慧",
    "X24n0464_001:0604c04": "者。良以般若天言。智慧人語。天言尊重。人語輕薄。",
    "X24n0464_001:0604c05": "意存生善。由來不翻。今言般若。必具三種。謂方便",
    "X24n0464_001:0604c06": "般若。觀照般若。實相般若。則總題以冠別文。故文",
    "X24n0464_001:0604c07": "文之下。皆具三種。可以意知。疏云。準大論有二種",
    "X24n0464_001:0604c08": "般若。謂世間般若。出世間般若。世間者。但於俗諦",
    "X24n0464_001:0604c09": "而求滿智。出世間者。即於布施持戒等。心無染著。",
    "X24n0464_001:0604c10": "乃至攝心散心。不可得故。當知三藏多修世間般",
    "X24n0464_001:0604c11": "若。如劬嬪大臣分地息諍。即其事也。摩訶衍門。正",
    "X24n0464_001:0604c12": "修出世間般若。以觀布施等因緣即空。性相叵得",
    "X24n0464_001:0604c13": "故。又衍門中。有共不共般若。復通部教。約部則方",
    "X24n0464_001:0604c14": "等般若名共。由共二乘故。華嚴名不共。此經不入",
    "X24n0464_001:0604c15": "二乘人手故。若約教則別在第四時。由般若部通",
    "X24n0464_001:0604c16": "三教。通教則三乘同學。名共教。別圓則二乘不聞。",
    "X24n0464_001:0604c17": "名不共教。荊溪云。故此二共俱共二乘。即部教二",
    "X24n0464_001:0604c18": "共也。此經正當約教。非約部義。問。約教則方等。具",
    "X24n0464_001:0604c19": "有四教。亦應受共不共名。何故別在第四時耶。答。",
    "X24n0464_001:0604c20": "荊溪云。以方等經。多順彈訶。共義稍踈。問。共不共",
    "X24n0464_001:0604c21": "二種般若。為一座同聞。為異席說。若一座。別圓亦",
    "X24n0464_001:0604c22": "共二乘。若異席。般若通被三教。答。諸部般若。通被",
    "X24n0464_001:0604c23": "三教。則二乘同座。雖聞別圓。聞而不解。無受潤因。",
    "X24n0464_001:0604c24": "狀當聾啞。故釋籤云。諸部般若。以但不但二種中",
    "X24n0464_001:0605a01": "道不共之法。共二乘說。若爾。但是共說。不與共證。",
    "X24n0464_001:0605a02": "波羅蜜。此翻到彼岸。又云度無極。或云事究竟。經",
    "X24n0464_001:0605a03": "者通名也。梵語修多羅。義翻為經。蓋經由聖人心",
    "X24n0464_001:0605a04": "口故稱經。無翻亦名經。蓋此方聖人所說。六籍稱",
    "X24n0464_001:0605a05": "經。以此代彼。法王所說。亦稱經也。天台解經。凡約",
    "X24n0464_001:0605a06": "三種。謂教行理。經云。書寫讀誦者。即教經也。信解",
    "X24n0464_001:0605a07": "受持者。即行經也。諸佛菩薩從此經出者。即理經",
    "X24n0464_001:0605a08": "也。雖約三種。首題稱經。唯能詮教經。行理即教下",
    "X24n0464_001:0605a09": "所詮也。天台云。外國種修多羅。聖教之都名。荊溪",
    "X24n0464_001:0605a10": "云。一代教法。皆名為經。此釋名竟。若餘四章。則實",
    "X24n0464_001:0605a11": "相為體。一經所詮故。檀波羅蜜為宗。檀義攝六。一",
    "X24n0464_001:0605a12": "經所修之要故。破人法二執為用。文文蕩相故。摩",
    "X24n0464_001:0605a13": "訶衍為教相。熟酥味故。若就首題。則總三般若為",
    "X24n0464_001:0605a14": "名。觀照乃當其宗。實相方便。體用可知。所謂釋名。",
    "X24n0464_001:0605a15": "總此三法體宗用。分對三法。三一總別。斯之謂歟。",
    "X24n0464_001:0605a16": "△二釋文。今依無著一十八住科判經文。其餘細",
    "X24n0464_001:0605a17": "目。盡從論解。此外或補以疏家。亦隨宜裁酌。有理",
    "X24n0464_001:0605a18": "存焉。問無著菩薩。入日光三昧。上昇兜率。親於慈",
    "X24n0464_001:0605a19": "氏尊處。受八十頌。何意復造論。作一十八住釋經。",
    "X24n0464_001:0605a20": "答。八十頌。但直頌經文。未有科判。則行位次第。其",
    "X24n0464_001:0605a21": "旨未明。由是別造論伸通。問。八十頌。分二十七斷",
    "X24n0464_001:0605a22": "疑生起。血脉宛順。何無階次。答。分文科判意出天",
    "X24n0464_001:0605a23": "親。無著但得其頌。問。二論可會同不。答。不須。以經",
    "X24n0464_001:0605a24": "意多含。各取義釋。此經三分分文。從如是至敷座",
    "X24n0464_001:0605b01": "而坐。是序分。從長老須菩提在大眾中去。是正宗",
    "X24n0464_001:0605b02": "分。若如疏家。以此文分屬別序者。別序乃表發正",
    "X24n0464_001:0605b03": "宗。若非所表。序義不成。今以此文屬正宗者。從座",
    "X24n0464_001:0605b04": "而起。雖未彰言。事必屬正。離座由請法故。三從須",
    "X24n0464_001:0605b05": "菩提若有人去。是流通分。論謂不染行住。即弘通",
    "X24n0464_001:0605b06": "無染也。且序有通別之異。通序則三世道同。以今",
    "X24n0464_001:0605b07": "佛一期大小眾經。悉安如是等語故。別序則教門",
    "X24n0464_001:0605b08": "機別。而經經由藉悉異故。且通序者。佛臨涅槃。阿",
    "X24n0464_001:0605b09": "難以四事請問。佛令一切經初。悉安如是我聞等。",
    "X24n0464_001:0605b10": "覩此等語。信是佛說。故曰證信序。或云經前序。如",
    "X24n0464_001:0605b11": "來付囑一切經前。令安是語故。或云經後序。結集",
    "X24n0464_001:0605b12": "時方安故。或云破邪序。對破外道阿歐故。此經前",
    "X24n0464_001:0605b13": "具有六事。則離佛及處也。就此分六。△初所傳之",
    "X24n0464_001:0605b14": "理。",
    "X24n0464_001:0605b15": "如是。",
    "X24n0464_001:0605b16": "肇師謂。如是者。信順之辭。信則所聞之理會。順則",
    "X24n0464_001:0605b17": "師資之道成。大論云。如是義者。即是信。若人心中",
    "X24n0464_001:0605b18": "有信清淨。是人能入佛法。若無信。是人不能入佛",
    "X24n0464_001:0605b19": "法。不信者。言是事不如是。信者。言是事如是。無信",
    "X24n0464_001:0605b20": "者。譬如牛皮未柔。不可屈折。有信者。譬如牛皮已",
    "X24n0464_001:0605b21": "柔。隨用可作。復次經中說信為手。如人有手。入寶",
    "X24n0464_001:0605b22": "山中。自在取寶。有信亦如是。入佛法寶山中。自在",
    "X24n0464_001:0605b23": "所取。無信如無手人。入寶山中。非但不能取寶。以",
    "X24n0464_001:0605b24": "無手故。動轉反為寶之所傷。無信亦如是。入佛法",
    "X24n0464_001:0605c01": "寶山。非但無所得。以無信故。謗法墮苦。是則以有",
    "X24n0464_001:0605c02": "如是信故。乃有所聞。吾祖謂。如是者。乃一部所聞",
    "X24n0464_001:0605c03": "法體也。△二能傳之人。",
    "X24n0464_001:0605c04": "我聞。",
    "X24n0464_001:0605c05": "肇師云。明出經者親承聖旨。無傳聞之謬。然阿難。",
    "X24n0464_001:0605c06": "當結集時。見愛已除。二我都盡。今稱我者。以傳法",
    "X24n0464_001:0605c07": "故。隨順世間。假名稱我也。聞者。大論謂。耳根不壞。",
    "X24n0464_001:0605c08": "聲在可聞處。作意欲聞。則根塵意和合。故有聞也。",
    "X24n0464_001:0605c09": "大論云。隨俗說我。和合稱聞。然阿難結集時。登高",
    "X24n0464_001:0605c10": "座已。大迦葉。執尼師壇。禮敬殷勤。如佛無異。大眾",
    "X24n0464_001:0605c11": "覩此。各懷疑情。且迦葉既為四眾而作依止。非佛",
    "X24n0464_001:0605c12": "不爾。今禮敬如此。莫釋尊重出耶。或疑。莫他方佛",
    "X24n0464_001:0605c13": "來耶。或疑。高座阿難。莫阿難成佛耶。故知三疑競",
    "X24n0464_001:0605c14": "起。由迦葉禮敬而生。一稱我聞。知是結集敬法故",
    "X24n0464_001:0605c15": "禮。則三疑頓息。自舊或云權疑。為啟當來誠信故。",
    "X24n0464_001:0605c16": "若爾。只應疑阿難作佛。何須此二疑耶。或謂實疑。",
    "X24n0464_001:0605c17": "以阿難登座。形容似佛。眾不識故疑。若爾。只應疑",
    "X24n0464_001:0605c18": "釋尊重出。與他方佛來。何須疑阿難成佛耶。然則",
    "X24n0464_001:0605c19": "今說權實如何。須知。既由迦葉禮敬。事反常情。眾",
    "X24n0464_001:0605c20": "遂生疑。乃實疑也。△三會理之時。",
    "X24n0464_001:0605c21": "一時。",
    "X24n0464_001:0605c22": "合云某年月日。由彼土三際。此方四時。歲令不同。",
    "X24n0464_001:0605c23": "不可飜譯。但以說經始末。總云一時。則四眾感教",
    "X24n0464_001:0605c24": "得益之時也。△四稟承之主。",
    "X24n0464_001:0606a01": "佛。",
    "X24n0464_001:0606a02": "大論云。佛陀。此云知者。知何等法。謂三世眾生數。",
    "X24n0464_001:0606a03": "非眾生數。常無常等。一切諸法。菩提樹下。了了覺",
    "X24n0464_001:0606a04": "知。故名佛也。然只樹下一佛。隨四教之機所見。則",
    "X24n0464_001:0606a05": "四佛。色相不同。今是衍經。且論三佛。△五所聞之",
    "X24n0464_001:0606a06": "地。",
    "X24n0464_001:0606a07": "在舍衛國。",
    "X24n0464_001:0606a08": "在者。住也。舍衛。正云室利羅筏悉底。訛言舍衛。亦",
    "X24n0464_001:0606a09": "舍婆提。新翻豐德。謂國豐四事。一財物。二欲塵。三",
    "X24n0464_001:0606a10": "多聞。四解脫。舊翻聞物。十二遊行經云。無物不有。",
    "X24n0464_001:0606a11": "天下聞之。故曰聞物。大論云。佛知恩故。多住王舍",
    "X24n0464_001:0606a12": "城及舍婆提。以報生身地恩。故住舍婆提。以報法",
    "X24n0464_001:0606a13": "身地恩。故住王舍城。法身於生身勝故。二城中。多",
    "X24n0464_001:0606a14": "住王舍城。問。經說生迦毗羅國。何故論云。生舍婆",
    "X24n0464_001:0606a15": "提耶。答。西域記云。迦毗與舍衛相鄰。同是中印土",
    "X24n0464_001:0606a16": "境。故此言之。問。迦毗羅國。是佛生處。何故不多住",
    "X24n0464_001:0606a17": "耶。答。大論云。佛初還國。迦葉兄弟千比丘。本修婆",
    "X24n0464_001:0606a18": "羅門法。苦行山間。形容憔悴。父王見之。以此諸比",
    "X24n0464_001:0606a19": "丘。不足光飾世尊。即選諸釋貴人子弟。兼又壯戶。",
    "X24n0464_001:0606a20": "遣一人強令出家。有善心樂道。有不樂者。此諸釋",
    "X24n0464_001:0606a21": "比丘。不應在本生處。何以故。既未離欲。若近親屬。",
    "X24n0464_001:0606a22": "必染著心生。為護此輩故。不多住迦毗羅國。",
    "X24n0464_001:0606a23": "祇樹給孤獨園。",
    "X24n0464_001:0606a24": "祇樹者。梵語祇桓。亦名祇陀。正言逝多。此翻戰勝。",
    "X24n0464_001:0606b01": "波斯匿王太子也。法鏡經。目為勝氏樹焉。給孤獨。",
    "X24n0464_001:0606b02": "梵語須達多。此云給孤獨。亦名善施。以此長者仁",
    "X24n0464_001:0606b03": "慈。常給濟孤獨。善能行施故。國人以此稱之。南山",
    "X24n0464_001:0606b04": "靈感傳云。祇桓寺基址。東西僅十里。南北七里餘",
    "X24n0464_001:0606b05": "七十步。初須達詣太子買園。太子言。能以金布地。",
    "X24n0464_001:0606b06": "令間無空。便當相與。須達曰諾。隨其價。太子言。戲",
    "X24n0464_001:0606b07": "語耳。須達言。不應妄語。即共與訟。時首陀會天。化",
    "X24n0464_001:0606b08": "作人與評言。太子法。不應妄語。價既已決。不宜中",
    "X24n0464_001:0606b09": "悔。太子遂與之。便使人象負金出園。須臾欲滿。餘",
    "X24n0464_001:0606b10": "殘少地。須達思惟。何藏金不多不少。當補滿足。祇",
    "X24n0464_001:0606b11": "桓問言。嫌貴買之。答。不也。自思何藏者可足。當補",
    "X24n0464_001:0606b12": "滿之。祇桓念言。佛必大德。能使斯人輕寶乃爾。齊",
    "X24n0464_001:0606b13": "此且止。勿更出金。園地屬卿。樹木屬我。我自上佛。",
    "X24n0464_001:0606b14": "乃至起立精舍。為佛作屋。以妙栴檀。用為香泥。別",
    "X24n0464_001:0606b15": "房住止。千二百處。凡百二十處別犍(巨寒切)稚。(音地此方",
    "X24n0464_001:0606b16": "擊鍾板也)施設已竟。請佛而住。佛告阿難。今此園地。須",
    "X24n0464_001:0606b17": "達所置。林樹花菓。祇桓所有。二人同心。共立精舍。",
    "X24n0464_001:0606b18": "應當號祇樹給孤獨園。先君後臣。禮也。△六聞持",
    "X24n0464_001:0606b19": "之伴。",
    "X24n0464_001:0606b20": "與大比丘眾千二百五十人俱。",
    "X24n0464_001:0606b21": "與者。共也。大者。歎德也。大論謂。摩訶衍。翻大多勝。",
    "X24n0464_001:0606b22": "大者。天王大人所敬故。多者。通四韋陀及三藏典",
    "X24n0464_001:0606b23": "故。勝者。勝九十五種外道故。譯者從一。且云大耳。",
    "X24n0464_001:0606b24": "比丘者。或有翻言除饉。眾生在因。無法自資。得報",
    "X24n0464_001:0606c01": "多饉乏。出家戒行。是良福田。能生物善。除因果之",
    "X24n0464_001:0606c02": "饉。或無翻名。今三義。謂乞士破惡怖魔。不仰不下",
    "X24n0464_001:0606c03": "不方不維。離此四食。次第行乞。清淨活命。故名乞",
    "X24n0464_001:0606c04": "士。戒禁七支。禪鏁心猿。怖無常狼。除煩惱脂。是名",
    "X24n0464_001:0606c05": "破惡。修此法故。天魔惱毒。慮其出境。復恐度人。是",
    "X24n0464_001:0606c06": "故愁怖。雖有三義。破惡為本。眾者。準諸經。皆有眾",
    "X24n0464_001:0606c07": "字。四人已上和合為眾。千二百五十人俱者。三迦",
    "X24n0464_001:0606c08": "葉兄弟。共一千人。舍利弗目犍連。共二百五十人。",
    "X24n0464_001:0606c09": "師徒歸佛。俱為弟子。大論問。此諸比丘。何故常隨",
    "X24n0464_001:0606c10": "世尊。答。如病者得差。常隨大醫。如眾星拱月。顯佛",
    "X24n0464_001:0606c11": "德尊。諸經同聞。故此偏舉。△二別序。",
    "X24n0464_001:0606c12": "爾時世尊。食時著衣持鉢。入舍衛大城乞食。",
    "X24n0464_001:0606c13": "此序。發起一經也。世尊者。十號具足。為世所尊。食",
    "X24n0464_001:0606c14": "時者。午前也。毗羅三昧經。佛為法慧菩薩。說四食",
    "X24n0464_001:0606c15": "時。早起諸天食。日中三世佛食。日西畜生食。日暮",
    "X24n0464_001:0606c16": "鬼神食。著衣者。著僧伽梨。持鉢者。持四天王所奉",
    "X24n0464_001:0606c17": "鉢。入城者。園在城外五六里。既欲乞食。故須入城。",
    "X24n0464_001:0606c18": "是則佛自行乞。有六益故。一為盲者得見故。二為",
    "X24n0464_001:0606c19": "女人為父母障礙者得見故。三令病者得見故。四",
    "X24n0464_001:0606c20": "作軌範故。五除慢。凡所見無輕慢故。六示天王鉢",
    "X24n0464_001:0606c21": "故。寶雲經謂。得食分為四分。一擬與同梵行人。二",
    "X24n0464_001:0606c22": "擬施貧病乞人。三施水陸眾生。四自食。",
    "X24n0464_001:0606c23": "於其城中。次第乞已。還至本處。飯食訖。収衣鉢洗足",
    "X24n0464_001:0606c24": "已。敷座而坐。",
    "X24n0464_001:0607a01": "次第乞者。善見論云。過去諸佛。皆次第乞食。無有",
    "X24n0464_001:0607a02": "選擇。収衣鉢等者。洗足理須収衣。洗足者。如云洗",
    "X24n0464_001:0607a03": "手曰盥。洗頭曰沐。洗身曰浴。洗足曰洗。(音銑)然何故。",
    "X24n0464_001:0607a04": "先食後洗足。當知乞食還恐過時。所以且食。食訖",
    "X24n0464_001:0607a05": "方洗足。如僧祇律云。午時日影過一髮一瞬即非",
    "X24n0464_001:0607a06": "時。敷座而坐者。論云。世尊何故。以寂靜者威儀而",
    "X24n0464_001:0607a07": "坐。顯示唯寂靜者。於法能覺能說。以福智具故。能",
    "X24n0464_001:0607a08": "覺能說。但教不徒興。顯示趺坐。以待問者。然何故",
    "X24n0464_001:0607a09": "斯經以乞食為興致。須知次第行乞。表不住相。食",
    "X24n0464_001:0607a10": "訖示坐。表居寂理。又乞食為齋。齋齊也。齊心物境。",
    "X24n0464_001:0607a11": "以表正宗。六度萬行。心境均齊。有約三學表對者。",
    "X24n0464_001:0607a12": "何經不詮。此太通漫。",
    "X24n0464_001:0607a13": "△二正宗。依論有七義句。今準前三句。分文為三。",
    "X24n0464_001:0607a14": "一種性不斷。二發起行相。三行所住處。初又二。初",
    "X24n0464_001:0607a15": "敬相。",
    "X24n0464_001:0607a16": "時長老須菩提。在大眾中。",
    "X24n0464_001:0607a17": "長老。阿含中。佛言。諸比丘。從今稱長者為大德。少",
    "X24n0464_001:0607a18": "者稱長老。長老之稱。未必年老。故大論引偈云。所",
    "X24n0464_001:0607a19": "謂長老相。不必以年耆。形瘦鬢髮白。空老內無德。",
    "X24n0464_001:0607a20": "(斥非)能捨罪福果。精進行梵行。已離一切法。是名為",
    "X24n0464_001:0607a21": "長老。(顯是)蓋美其德業耳。縱是年耆。內若無德。亦號",
    "X24n0464_001:0607a22": "年少。如四分律云。阿難頭白。而迦葉號為年少。今",
    "X24n0464_001:0607a23": "所稱者。乃德長年老。二具美矣。須菩提。此翻空生。",
    "X24n0464_001:0607a24": "亦曰善現善吉。以生時家中倉庫篋器皆空。占者",
    "X24n0464_001:0607b01": "謂之。所現之相。既善且吉。從此立名。然倉庫一空。",
    "X24n0464_001:0607b02": "何名吉耶。當知生時暫空。隨即如故。是則雖空。須",
    "X24n0464_001:0607b03": "用即足。以表後解第一義空。雖空而具足諸法。",
    "X24n0464_001:0607b04": "即從座起。偏袒右肩。",
    "X24n0464_001:0607b05": "袒有二。若此方有袒。蓋以謝罪。如左傳。楚子圍鄭",
    "X24n0464_001:0607b06": "剋之。鄭伯肉袒牽羊。即其事也。若彼方有袒。蓋以",
    "X24n0464_001:0607b07": "禮儀。弟子事師。或至師所。必袒右覆左。恐師有指",
    "X24n0464_001:0607b08": "示。執作便易故。",
    "X24n0464_001:0607b09": "右膝著地。",
    "X24n0464_001:0607b10": "文殊問經云。右是正道。左是邪道。用正去邪。白虎",
    "X24n0464_001:0607b11": "通曰。天左旋。日月五星右行。故隨順世間。以右膝",
    "X24n0464_001:0607b12": "著地。若論所表。膝表於行。地表於理。以行契理。故",
    "X24n0464_001:0607b13": "膝著地。",
    "X24n0464_001:0607b14": "合掌恭敬。",
    "X24n0464_001:0607b15": "合掌如世斂手。則表敬也。肇師云。請法之相。△二",
    "X24n0464_001:0607b16": "白佛。又二。初興歎。",
    "X24n0464_001:0607b17": "而白佛言。希有世尊。",
    "X24n0464_001:0607b18": "應知此會之前。已聞諸般若。故伏疑在懷。未由開",
    "X24n0464_001:0607b19": "決。覩此示坐寂靜。必知欲垂法於無窮。為顯其當",
    "X24n0464_001:0607b20": "得此般若佛種不斷義故。上座須菩提。經初興歎",
    "X24n0464_001:0607b21": "希有世尊。△二述事。述爾前見聞事。",
    "X24n0464_001:0607b22": "如來善護念諸菩薩。善付囑諸菩薩。",
    "X24n0464_001:0607b23": "善護念者。若已熟菩薩。佛即護念。以善巧力。防護",
    "X24n0464_001:0607b24": "憶念。恐失善利。善付囑者。若未熟菩薩。佛則付託",
    "X24n0464_001:0607c01": "囑累。已熟菩薩。於未來世中。以般若而成熟之。是",
    "X24n0464_001:0607c02": "故如來護念付囑。使佛種性。永永不斷。菩薩者。天",
    "X24n0464_001:0607c03": "竺梵音。摩訶菩提質諦薩埵。今略其餘。但云菩薩。",
    "X24n0464_001:0607c04": "此翻大道心成眾生。亦云開士。亦云大勇心等。△",
    "X24n0464_001:0607c05": "二發起行相。空生從座而起。先敬讚已。後方請問。",
    "X24n0464_001:0607c06": "禮也。於此為三。初空生發起。",
    "X24n0464_001:0607c07": "世尊。善男子善女人。發阿耨多羅三藐三菩提心。云",
    "X24n0464_001:0607c08": "何應住。云何降伏其心。",
    "X24n0464_001:0607c09": "阿耨多羅。此云無上。三藐三。此云正等。菩提。此云",
    "X24n0464_001:0607c10": "覺。則無上正等覺心。發是心者。方行般若。向雖伏",
    "X24n0464_001:0607c11": "疑。令方啟問。一經行相。由茲而生。論云。何故須菩",
    "X24n0464_001:0607c12": "提問也。有六因緣。一為斷疑故。二為起信解故。三",
    "X24n0464_001:0607c13": "為入甚深義故。四為不退轉故。五為生喜故。六為",
    "X24n0464_001:0607c14": "正法久住故。此經正為斷疑。若有疑者。得斷故。為",
    "X24n0464_001:0607c15": "未熟菩薩。聞多福德。於般若起信解故。為已熟菩",
    "X24n0464_001:0607c16": "薩。入甚深義故。已得不輕賤者。令精勤心。不復退",
    "X24n0464_001:0607c17": "轉故。已得淨心者。令懽喜故。能令未來世大乘教",
    "X24n0464_001:0607c18": "久住故。以是因緣。空生問也。云何應住者。謂欲願",
    "X24n0464_001:0607c19": "故。降伏其心者。謂折伏散亂故。於中。欲者正求也。",
    "X24n0464_001:0607c20": "願者。為所求故。作心思念也。折伏散亂者。若彼三",
    "X24n0464_001:0607c21": "摩鉢帝心散。制令還住也。問。諸譯於云何住後。復",
    "X24n0464_001:0607c22": "有云何修行一句。此譯何無。答。般若深法果佛所",
    "X24n0464_001:0607c23": "住。菩薩欲願住此。發起弘誓。既知發心。必須起行。",
    "X24n0464_001:0607c24": "住中義具。故此略之。△二如來印許。",
    "X24n0464_001:0608a01": "佛言。善哉善哉。須菩提。如汝所說。如來善護念諸菩",
    "X24n0464_001:0608a02": "薩。善付囑諸菩薩。汝今諦聽。當為汝說。善男子善女",
    "X24n0464_001:0608a03": "人。發阿耨多羅三藐三菩提心。應如是住。如是降伏",
    "X24n0464_001:0608a04": "其心。",
    "X24n0464_001:0608a05": "善哉者。論云。以善問故。於上座須菩提所。應稱善",
    "X24n0464_001:0608a06": "哉。則三乘行異。唯問菩薩。上合佛心。其問則善。大",
    "X24n0464_001:0608a07": "論云。須菩提。好行無諍定。常慈悲眾生。雖不能廣",
    "X24n0464_001:0608a08": "度眾生。而常助菩薩。以菩薩事問。佛再言善哉者。",
    "X24n0464_001:0608a09": "善之至也。汝今諦聽等者。欲酬所請。誠令諦聽。應",
    "X24n0464_001:0608a10": "如是住般若。如是降伏其心。此當為汝宣說。△三",
    "X24n0464_001:0608a11": "善現願聞。",
    "X24n0464_001:0608a12": "唯然。世尊。願樂欲聞。",
    "X24n0464_001:0608a13": "唯然者。禮對也。謝公云。慈戒許說。敬肅傾心。△三",
    "X24n0464_001:0608a14": "行所住處。自此分文為一十八住。先且通示大綱。",
    "X24n0464_001:0608a15": "其次逐段帖釋。初通示大綱又二。初列章。二判位。",
    "X24n0464_001:0608a16": "初列章者。初發心。二修行。三欲得色身住處。四欲",
    "X24n0464_001:0608a17": "得法身住處。五修道得勝中無慢。六為不離佛出",
    "X24n0464_001:0608a18": "時。七願淨佛土。八成熟眾生。九遠離隨順外論散",
    "X24n0464_001:0608a19": "亂。十觀破名色。十一供養如來。十二遠離懈怠。十",
    "X24n0464_001:0608a20": "三明忍辱。十四與法相應。十五於證道時遠離喜",
    "X24n0464_001:0608a21": "動。十六為求教授。十七為證道。十八上求佛道。論",
    "X24n0464_001:0608a22": "中又一時總作八住處。故論云。略為八種。亦得滿",
    "X24n0464_001:0608a23": "足。一攝住處。二波羅蜜淨住處。三欲得住處。四離",
    "X24n0464_001:0608a24": "障礙住處。五淨心住處。六究竟住處。七廣大住處。",
    "X24n0464_001:0608b01": "八甚深住處。且攝住處即發心。淨住處即修行。此",
    "X24n0464_001:0608b02": "二因也。欲得即色身法身。果也。此總示因果。若離",
    "X24n0464_001:0608b03": "障礙。則該十二住。別明行相。是因也。淨心究竟。即",
    "X24n0464_001:0608b04": "證道佛道。此果也。餘二則橫徧一經。顯般若廣大",
    "X24n0464_001:0608b05": "甚深也。故知。以八住處。總攝十八者。欲顯示總別",
    "X24n0464_001:0608b06": "兩番因果之義耳。△二判位。此十八住。生起次第。",
    "X24n0464_001:0608b07": "隨文辯示。此不預陳。避繁文故。若判地位者。然十",
    "X24n0464_001:0608b08": "八住。住即是地。乃所依義。何以復約地位判釋。當",
    "X24n0464_001:0608b09": "知。十八住行位階次。通受住名。所以別約三種地",
    "X24n0464_001:0608b10": "判釋者。以前十六住。未破無明。總判其位。名信行",
    "X24n0464_001:0608b11": "地。第十七破無明入證道。名淨心地。第十八上求",
    "X24n0464_001:0608b12": "佛地。即如來地。是則經意總略。論作三種地判。義",
    "X24n0464_001:0608b13": "該別圓。不必更以餘途對位也。然第十五證道時",
    "X24n0464_001:0608b14": "遠離喜動。與第十七證道住處。同異若何。答。疏謂",
    "X24n0464_001:0608b15": "此經兼含兩教。一往觀文。似唯別位。以通指地前",
    "X24n0464_001:0608b16": "為信行故。若作圓位。初住證道。猶名信行者。如起",
    "X24n0464_001:0608b17": "信。明初發心住。名信成就發心。今謂不然。與論有",
    "X24n0464_001:0608b18": "違。一者論自云。證道時遠離喜動。所以將入證道。",
    "X24n0464_001:0608b19": "恐起喜動心生。自取見則障於道。故須遠離。是則",
    "X24n0464_001:0608b20": "由離喜動。方入證道。未可便作圓證道說。二者。以",
    "X24n0464_001:0608b21": "八住處。從第五修道得勝中無慢。至第十六為求",
    "X24n0464_001:0608b22": "教授。總此十二。為八中離障礙住處攝。第十七證",
    "X24n0464_001:0608b23": "道。即八中淨心住處。是則由離障故。心淨入證道",
    "X24n0464_001:0608b24": "也。若未入證。猶是似道。故名信行地。以是故知。第",
    "X24n0464_001:0608c01": "十五。顯是別圓內凡之位。與第十七證道。乃真似",
    "X24n0464_001:0608c02": "不同。行位次第。義甚明白。何固昧耶。問。般若滿字。",
    "X24n0464_001:0608c03": "應通三教。論何判位但在別圓。答。荊溪云。故至般",
    "X24n0464_001:0608c04": "若唯須此二。明不共者。說部意也。意雖不共。猶有",
    "X24n0464_001:0608c05": "方等新受小者。至此須通。亦有衍門旁得小者。是",
    "X24n0464_001:0608c06": "故兼用。故知。論約部意。明位唯在別圓。若約法収",
    "X24n0464_001:0608c07": "機。則義通三教。以位驗教。如下文四果。即其事也。",
    "X24n0464_001:0608c08": "△二釋文。分為一十八段。初發心為二。初舉人。",
    "X24n0464_001:0608c09": "佛告須菩提。諸菩薩摩訶薩。應如是降伏其心。",
    "X24n0464_001:0608c10": "疏云。略舉降伏。必兼於住。以其破□。定須觀理。故",
    "X24n0464_001:0608c11": "下文明修行後。結云。但應如所教住。此亦舉住必",
    "X24n0464_001:0608c12": "兼降伏。以其觀理。即能破惑故。論中。住與降伏。皆",
    "X24n0464_001:0608c13": "同時釋之。是故經文影略互舉耳。△二示相。如偈",
    "X24n0464_001:0608c14": "云。廣大第一常。其心不顛倒。利益深心住。此乘功",
    "X24n0464_001:0608c15": "德滿。準此分文為四。初廣大心。以心徧法界故廣",
    "X24n0464_001:0608c16": "大也。",
    "X24n0464_001:0608c17": "所有一切眾生之類。若卵生。若胎生。若濕生。若化生。",
    "X24n0464_001:0608c18": "若有色。若無色。若有想。若無想。若非有想非無想。",
    "X24n0464_001:0608c19": "一切眾生。總舉也。胎卵濕化等。別相也。論釋謂。受",
    "X24n0464_001:0608c20": "生依止境界所攝差別。然約三類。共攝一切眾生。",
    "X24n0464_001:0608c21": "初受生。則隨業受生。即四生也。義雖通上。一往且",
    "X24n0464_001:0608c22": "指四趣四洲及六欲。二依止。雖通下界。且以色無",
    "X24n0464_001:0608c23": "色定為依止。則四禪為有色。空處為無色。三境界",
    "X24n0464_001:0608c24": "者。青龍謂。舉境顯心。以心想難知。故舉境界以顯",
    "X24n0464_001:0609a01": "於想。瑜伽論即云。依心差別。建立有想等三種有",
    "X24n0464_001:0609a02": "情。謂識處為有想。無所有處為無想。有頂為[雨/隻]非。",
    "X24n0464_001:0609a03": "△二第一心。",
    "X24n0464_001:0609a04": "我皆令入無餘涅槃。而滅度之。",
    "X24n0464_001:0609a05": "我指發心之者。上胎卵等一切眾生。並入弘誓願",
    "X24n0464_001:0609a06": "數。皆以無餘涅槃第一勝法。而滅度之。此蓋菩薩",
    "X24n0464_001:0609a07": "之本任。此中對治不發心不度眾生。是邪行者也。",
    "X24n0464_001:0609a08": "△三常心。",
    "X24n0464_001:0609a09": "如是滅度無量無數無邊眾生。實無眾生得滅度者。",
    "X24n0464_001:0609a10": "如是滅度。牒前第一心。無量無數無邊眾生。牒前",
    "X24n0464_001:0609a11": "廣大心。實無眾生得滅度者。此明菩薩一體大悲。",
    "X24n0464_001:0609a12": "觀取眾生。猶如己身。眾生得度。如自身得度。豈見",
    "X24n0464_001:0609a13": "有可度者。故云實無。△四不顛倒心。",
    "X24n0464_001:0609a14": "何以故。須菩提。若菩薩有我相人相眾生相壽者相。",
    "X24n0464_001:0609a15": "即非菩薩。",
    "X24n0464_001:0609a16": "若菩薩。於一切眾生所起他想。轉非自體。謂有可",
    "X24n0464_001:0609a17": "度者。則存能所之共。有我人分別之見。即非菩薩。",
    "X24n0464_001:0609a18": "為欲審是。所以斥非我人等相者。論云。於中。取自",
    "X24n0464_001:0609a19": "體相續為我相。展轉取餘趣非為人相。我所取為",
    "X24n0464_001:0609a20": "眾生相。我乃至壽住。取為命相。釋曰。取自體內識",
    "X24n0464_001:0609a21": "陰為我相。取餘趣非人為人相。計我所四陰。續前",
    "X24n0464_001:0609a22": "識陰。五陰和合。為眾生相。計後壽命為壽者相。△",
    "X24n0464_001:0609a23": "二修行。且前發心。自可以酬其問。既知發心。必須",
    "X24n0464_001:0609a24": "行行。以行填願。所以更示行相。經云復次也。問。此",
    "X24n0464_001:0609b01": "下十七住。望初發心。悉屬行相。何獨科此謂修行",
    "X24n0464_001:0609b02": "耶。答。一經所修六度之行。此中明布施。則具攝六",
    "X24n0464_001:0609b03": "度。通示一經行相。故云修行。疏謂。檀義為宗。雅合",
    "X24n0464_001:0609b04": "論意。今從之矣。分文為三。初明布施。二顯福德。三",
    "X24n0464_001:0609b05": "勸依教。初又二。初明行相。二示離過。初又二。初不",
    "X24n0464_001:0609b06": "住未來果。",
    "X24n0464_001:0609b07": "復次須菩提。菩薩於法應無所住。行於布施。",
    "X24n0464_001:0609b08": "菩薩住是相應三昧。及攝散心時。於波羅蜜法行",
    "X24n0464_001:0609b09": "布施。則了三事體空。(一物二施者三受者)無非般若圓常之",
    "X24n0464_001:0609b10": "性。何所住著。故云。應無所住行於布施。則三論皆",
    "X24n0464_001:0609b11": "約三種施釋。且偈云。檀義攝於六。資生無畏法。是",
    "X24n0464_001:0609b12": "中一二三。是名修行住。此是攝法。偈所謂一。以資",
    "X24n0464_001:0609b13": "生攝布施一故。二。以無畏攝持戒忍辱二故。三。以",
    "X24n0464_001:0609b14": "法施攝精進禪定智慧三故。故云一二三也。一資",
    "X24n0464_001:0609b15": "生施者。以等心而施。不有愛憎。如是則能資長大",
    "X24n0464_001:0609b16": "福報。故云資生施。二無畏施者。以持戒故。除慳惜",
    "X24n0464_001:0609b17": "心。隨其所乞。悉能施與。利益眾生。無所怯畏。以忍",
    "X24n0464_001:0609b18": "辱故。自除瞋恚。行於慈愍。心無穢濁。一切能捨。如",
    "X24n0464_001:0609b19": "下仙人。即其事也。三法施者。若無精進。於受法人",
    "X24n0464_001:0609b20": "所。為說法時。疲倦故。不能說法。若無禪定。則貪於",
    "X24n0464_001:0609b21": "信敬供養。及不能忍寒熱逼惱故。染心說法。若無",
    "X24n0464_001:0609b22": "智慧。便顛倒說法。多有過故。不離此三得成法施。",
    "X24n0464_001:0609b23": "問。圓論六度互収。則度度六度。此何唯布施攝六。",
    "X24n0464_001:0609b24": "答。六度互収。蓋就理論。布施攝六。此從事說。是則",
    "X24n0464_001:0609c01": "就事明施。顯示所修。不住於相故。如論云。彼諸波",
    "X24n0464_001:0609c02": "羅蜜。有二種果。謂未來現在。未來果者。檀那得大",
    "X24n0464_001:0609c03": "福報。尸羅得自身具足。謂釋梵等。羼提得大伴助",
    "X24n0464_001:0609c04": "大眷屬。毗離耶得果報等不斷絕。禪那得生身不",
    "X24n0464_001:0609c05": "可損壞。般若得諸根猛利。及諸悅樂。於大人眾中。",
    "X24n0464_001:0609c06": "得自在等。若諸菩薩。求未來果故。行施為住。事行",
    "X24n0464_001:0609c07": "施。如花酬果。則局心住相。是故經言。於法應無所",
    "X24n0464_001:0609c08": "住行於布施。△二不住現在果。",
    "X24n0464_001:0609c09": "所謂不住色布施。不住聲香味觸法布施。",
    "X24n0464_001:0609c10": "論云。若求現在果。信敬供養故行施。為住色聲香",
    "X24n0464_001:0609c11": "味觸行施。若求現法涅槃故行施。為住法行施。故",
    "X24n0464_001:0609c12": "經云。不住色聲香味觸法布施。論云不住行施者。",
    "X24n0464_001:0609c13": "即此不住。為安立第一義故。△二示離過。",
    "X24n0464_001:0609c14": "須菩提。菩薩應如是布施。不住於相。",
    "X24n0464_001:0609c15": "論云。此為顯示。謂相應三昧。及攝散心。於此現未",
    "X24n0464_001:0609c16": "二時。不住相想。則不住有相。亦不住無相。以安住",
    "X24n0464_001:0609c17": "第一義故。不墮有無中。△二顯示福德。又二。初福",
    "X24n0464_001:0609c18": "不可量。",
    "X24n0464_001:0609c19": "何以故。若菩薩。不住相布施。其福德不可思量。",
    "X24n0464_001:0609c20": "論云。如是建立不住已。或有菩薩。貪福德故。於此",
    "X24n0464_001:0609c21": "不堪。為令堪故。世尊顯示不住行施。福德甚多。不",
    "X24n0464_001:0609c22": "可思量。△二比齊太虗。",
    "X24n0464_001:0609c23": "須菩提。於意云何。東方虗空可思量不。不也。世尊。須",
    "X24n0464_001:0609c24": "菩提。南西北方四維上下虗空。可思量不。不也。世尊。",
    "X24n0464_001:0610a01": "須菩提。菩薩無住相布施福德。亦復如是。不可思量。",
    "X24n0464_001:0610a02": "論云。猶如虗空。有三因緣。一遍一切處。謂於住不",
    "X24n0464_001:0610a03": "住相中福生故。二寬廣。高大殊勝故。三無盡。究竟",
    "X24n0464_001:0610a04": "不窮故。以此比齊般若福。性遍法界故。如太虗空",
    "X24n0464_001:0610a05": "遍一切也。高勝三乘偏狹者故。如虗空高大殊勝",
    "X24n0464_001:0610a06": "也。能趣佛果菩提故。如虗空無盡究竟也。△三勸",
    "X24n0464_001:0610a07": "依教。",
    "X24n0464_001:0610a08": "須菩提。菩薩但應如所教住。",
    "X24n0464_001:0610a09": "△三欲得色身住處為三。初問。",
    "X24n0464_001:0610a10": "須菩提。於意云何。可以身相見如來不。",
    "X24n0464_001:0610a11": "此以世諦為問。由上二章。是佛自說。以發心修行。",
    "X24n0464_001:0610a12": "是因。因必尅果。將謂如來由修。是因。至果得此身",
    "X24n0464_001:0610a13": "相。為防彼謂成就此色身相見故。所以試問。△二",
    "X24n0464_001:0610a14": "答。",
    "X24n0464_001:0610a15": "不也。世尊。不可以身相得見如來。何以故。如來所說",
    "X24n0464_001:0610a16": "身相。即非身相。",
    "X24n0464_001:0610a17": "以第一義諦答。如來色身。應緣而有。乃非究竟。答",
    "X24n0464_001:0610a18": "云。不也。則不可以色身相。得見如來。而如來所說",
    "X24n0464_001:0610a19": "身相者。即法身非相也。此蓋指應即法。吾今此身。",
    "X24n0464_001:0610a20": "即是法身。△三述成。",
    "X24n0464_001:0610a21": "佛告須菩提。凡所有相。皆是虗妄。若見諸相非相。即",
    "X24n0464_001:0610a22": "見如來。",
    "X24n0464_001:0610a23": "論云。即顯安立第一義。於中相成就為虗妄。非相",
    "X24n0464_001:0610a24": "成就不虗妄。相成就三十二相。應相非真。皆是虗",
    "X24n0464_001:0610b01": "妄。非相成就。若見諸相非相。即見如來。不虗妄也。",
    "X24n0464_001:0610b02": "疏云。染淨二法。是有通別二惑。屬虗妄。既云凡所",
    "X24n0464_001:0610b03": "有相俱是虗妄。何分異解。此明應佛相。豈用染淨",
    "X24n0464_001:0610b04": "二惑釋耶。問。色身住處。何以指應即法。相即非相。",
    "X24n0464_001:0610b05": "若爾。莫顯法身耶。答。應身法身。一體相即。但離偏",
    "X24n0464_001:0610b06": "計。須知非謂即法。除去應相。單指法身。謂之非相",
    "X24n0464_001:0610b07": "也。△四欲得法身住處。為二。初言說法身。二證得",
    "X24n0464_001:0610b08": "法身。初又二。初問。",
    "X24n0464_001:0610b09": "須菩提白佛言。世尊。頗有眾生。得聞如是言說章句。",
    "X24n0464_001:0610b10": "生實信不。",
    "X24n0464_001:0610b11": "由發心修行。至果成就身相。親聞於佛。信解則易。",
    "X24n0464_001:0610b12": "末世眾生。神根淺薄。誠恐聞之信解尤難。託物致",
    "X24n0464_001:0610b13": "問。故云頗有眾生等。聞是章句者。論云。所說七種",
    "X24n0464_001:0610b14": "義句。於不顛倒義想。是謂實信。應知如言執義。彼",
    "X24n0464_001:0610b15": "非實信。良以實信難得。所以問也。△二答。為五。初",
    "X24n0464_001:0610b16": "顯示修行。",
    "X24n0464_001:0610b17": "佛告須菩提。莫作是說。如來滅後。後五百歲。有持戒",
    "X24n0464_001:0610b18": "修福者。於此章句。能生信心。以此為實。",
    "X24n0464_001:0610b19": "莫作是說者。遮所問也。謂如來滅後。有如是能生",
    "X24n0464_001:0610b20": "信者故也。後五百歲者。毗尼母論。直列五百。第一",
    "X24n0464_001:0610b21": "百年。解脫堅固。第二百年。禪定堅固。第三百年。持",
    "X24n0464_001:0610b22": "戒堅固。第四百年。多聞堅固。第五百年。布施堅固。",
    "X24n0464_001:0610b23": "大集有五箇五百。第一至第四。事同母論。唯第五",
    "X24n0464_001:0610b24": "百。云鬪諍堅固。故知今文以大集為正。如義淨譯",
    "X24n0464_001:0610c01": "本云。於未來世正法滅時等。正法滅時。即後五百",
    "X24n0464_001:0610c02": "歲時。寶積經云。若於末世後五百歲正法滅時。佛",
    "X24n0464_001:0610c03": "及法寶。及持法者。三不現前。持法者。即僧寶。乃三",
    "X24n0464_001:0610c04": "寶隱沒之時。有持戒修福者。福是六度初門。戒是",
    "X24n0464_001:0610c05": "定慧之本。是則滅後有具持福者。可以受道能生",
    "X24n0464_001:0610c06": "信心耳。△二顯示集因。",
    "X24n0464_001:0610c07": "當知是人。不於一佛二佛三四五佛而種善根。已於",
    "X24n0464_001:0610c08": "無量千萬佛所。種諸善根。聞是章句。乃至一念生淨",
    "X24n0464_001:0610c09": "信者。",
    "X24n0464_001:0610c10": "植佛既多。顯善根深植。則集因勝也。大品中。須菩",
    "X24n0464_001:0610c11": "提問佛。是深般若。誰能信解。佛言。有菩薩。先於諸",
    "X24n0464_001:0610c12": "佛所。久修六度。善根成熟。供養無數百千萬億諸",
    "X24n0464_001:0610c13": "佛。常與善知識相隨。是人能信。須菩提又問。信般",
    "X24n0464_001:0610c14": "若者。有何等相。何等貌。佛言。欲恚癡斷離。是信相",
    "X24n0464_001:0610c15": "貌。且欲恚癡斷者。折伏散亂也。良由住是般若相",
    "X24n0464_001:0610c16": "應三昧時。能折伏散亂。住般若者。名為生信。乃至",
    "X24n0464_001:0610c17": "一念生淨信者。信果上莊嚴身相。皆由無所得心。",
    "X24n0464_001:0610c18": "而得成就。論云。此顯示集因。一心淨信。尚得如是",
    "X24n0464_001:0610c19": "福德。何況生實相也。△三顯示善友所攝。",
    "X24n0464_001:0610c20": "須菩提。如來悉知悉見是諸眾生。",
    "X24n0464_001:0610c21": "天親云。故知如來悉知便足。何故復說悉見。若不",
    "X24n0464_001:0610c22": "說悉見。或謂如來以比智知。恐生是心故。若爾。但",
    "X24n0464_001:0610c23": "說如來悉見。何故復說悉知。若不說悉知。或謂如",
    "X24n0464_001:0610c24": "來以肉眼等見。為防是心。故須二語。大論云。言知",
    "X24n0464_001:0611a01": "言見。事得牢固。譬如繩二為一則堅牢也。且知見",
    "X24n0464_001:0611a02": "何等。論云。知者知名身。見者見色身。謂一切行住",
    "X24n0464_001:0611a03": "所作中。知其心見其依止。與般若相應。是故感此",
    "X24n0464_001:0611a04": "所攝。△四顯示福德相應。",
    "X24n0464_001:0611a05": "得如是無量福德。",
    "X24n0464_001:0611a06": "隨譯則云。生如是無量福德。取如是無量福德。論",
    "X24n0464_001:0611a07": "云。生者。福正起時故。取者。即彼滅時。攝持種子故。",
    "X24n0464_001:0611a08": "須知生則集因。以集因滅時。攝持善體種子與緣",
    "X24n0464_001:0611a09": "因。福德相應也。今經但云得。不說因。以集因前已",
    "X24n0464_001:0611a10": "說故。△五顯示實想。為三。初實想離妄。",
    "X24n0464_001:0611a11": "何以故。是諸眾生。無復我相人相眾生相壽者相。無",
    "X24n0464_001:0611a12": "法相。亦無非法相。",
    "X24n0464_001:0611a13": "論云。顯示實想。對治邪取。想謂心想。若心有法非",
    "X24n0464_001:0611a14": "法取。則非實相想也。疏云。法與非法。解者多途。如",
    "X24n0464_001:0611a15": "智者釋。法者。善惡假實之法也。非法者。無善惡假",
    "X24n0464_001:0611a16": "實之法也。故知有無之相。即真俗二諦也。今謂不",
    "X24n0464_001:0611a17": "然。經明無法無非法。蓋是捨著。則捨有無二邊之",
    "X24n0464_001:0611a18": "著。不應作二諦釋義。況智者所釋。自以有無二見。",
    "X24n0464_001:0611a19": "釋法非法。今具敘其文。以闢其非。仍從所解。故止",
    "X24n0464_001:0611a20": "觀云。法祇善惡兩心假實之法。若見有善惡假名。",
    "X24n0464_001:0611a21": "及見善惡實法。蓋是著我人眾生壽者。所言非法",
    "X24n0464_001:0611a22": "相者。若善惡假名是無。及見善惡實法是無。皆是",
    "X24n0464_001:0611a23": "著我人眾生壽者。何以故。依無起見故。(全文)故知。大",
    "X24n0464_001:0611a24": "師約二見。釋法非法。明如於日。何云二諦。所言善",
    "X24n0464_001:0611b01": "惡者。蓋約六度六蔽起心分之。若見蔽度有善惡",
    "X24n0464_001:0611b02": "異者。是執假名。若見蔽度感善惡報者。是執實法。",
    "X24n0464_001:0611b03": "是故。見是假名與實法。名為法相。若見為無。則撥",
    "X24n0464_001:0611b04": "弃因果。名非法相。△二覆釋勸捨。",
    "X24n0464_001:0611b05": "何以故。是諸眾生。若心取相。即為著我人眾生壽者。",
    "X24n0464_001:0611b06": "若取法相。即著我人眾生壽者。何以故。若取非法相。",
    "X24n0464_001:0611b07": "即著我人眾生壽者。是故不應取法。不應取非法。",
    "X24n0464_001:0611b08": "若心取相者。覆釋成前。以前文云。是諸眾生無復",
    "X24n0464_001:0611b09": "我相等者。由心住實想。不取相故無。反顯若心取",
    "X24n0464_001:0611b10": "相。即為著我人等。若取法相者。成前無法相。反顯",
    "X24n0464_001:0611b11": "若取法相。即著我人等。何以故者。徵釋。取法相。既",
    "X24n0464_001:0611b12": "著我人等。若取非法相。亦即著我人等。然何故。復",
    "X24n0464_001:0611b13": "有我等取。當知由無明未斷故。論云。然於我想中。",
    "X24n0464_001:0611b14": "隨眠不斷故。則為有我取等隨眠無明識也。問。此",
    "X24n0464_001:0611b15": "中則與即如何。答。雖皆語辭。各有其義。則者。乃引",
    "X24n0464_001:0611b16": "上之辭。蓋總遮其莫起心。若其起心。則為生著。即",
    "X24n0464_001:0611b17": "者。指法之辭。蓋示其起心之過。若也起心。取法相",
    "X24n0464_001:0611b18": "及非法相。即同有無二計。故云即著。即者是也。是",
    "X24n0464_001:0611b19": "故不應取法等者。住般若者。應離分別。故云不應。",
    "X24n0464_001:0611b20": "此勸捨著心也。△三引喻結顯。",
    "X24n0464_001:0611b21": "以是義故。如來常說。汝等比丘。知我說法。如筏喻者。",
    "X24n0464_001:0611b22": "法尚應捨。何況非法。",
    "X24n0464_001:0611b23": "如來常說者。指昔阿含筏喻經。彼經云。佛言。我說",
    "X24n0464_001:0611b24": "筏喻。尚捨是法。何況非法。今文借彼喻意。結顯如來",
    "X24n0464_001:0611c01": "說法無取。此中法。即假實之法。非法即無假實之",
    "X24n0464_001:0611c02": "法。是以教談因果。若起定執。此執成見。尚應捨之。",
    "X24n0464_001:0611c03": "況撥無因果。理不應故。豈不捨耶。故云。法尚應捨",
    "X24n0464_001:0611c04": "何況非法。論云。顯示菩薩欲得言說法身。不應作",
    "X24n0464_001:0611c05": "不實想。法非法。即不實想也。疏云。此文語勢。與前",
    "X24n0464_001:0611c06": "不殊。釋義不可一例。前以俗諦為法。真諦為非法。",
    "X24n0464_001:0611c07": "此中。應以四聖所修為法。六凡所修為非法。此不",
    "X24n0464_001:0611c08": "然也。蓋釋前法非法謬。至此文不能消通。遂作異",
    "X24n0464_001:0611c09": "途釋義。使文旨不貫。△二證得法身。然雖法身本",
    "X24n0464_001:0611c10": "有。欲證必由福智莊嚴。今從能嚴。文為二。初智相",
    "X24n0464_001:0611c11": "法身。二福相法身。初又二。初問。",
    "X24n0464_001:0611c12": "須菩提。於意云何。如來得阿耨多羅三藐三菩提耶。",
    "X24n0464_001:0611c13": "如來有所說法耶。",
    "X24n0464_001:0611c14": "此問空生若答如是者。世尊應有所得。隨自取見。",
    "X24n0464_001:0611c15": "若云不也。如來灼然得菩提果。說法度人。特設斯",
    "X24n0464_001:0611c16": "問。意在空生若為領解佛所證得。△二答。有三。初",
    "X24n0464_001:0611c17": "不執應相說證。",
    "X24n0464_001:0611c18": "須菩提言。如我解佛所說義。無有定法。名阿耨多羅",
    "X24n0464_001:0611c19": "三藐三菩提。亦無有定法。如來可說。",
    "X24n0464_001:0611c20": "說云無有定法者。上座須菩提。道佛意故。世諦故",
    "X24n0464_001:0611c21": "有菩提及得。是為欲願攝持。以方便故。二俱為有。",
    "X24n0464_001:0611c22": "若如世尊意說者。二俱無有。為顯此故。經言如我",
    "X24n0464_001:0611c23": "解世尊所說義等。故知。空生解佛所說義故。以第",
    "X24n0464_001:0611c24": "一義法身體答。不約世諦應身。以應身隨緣。無有",
    "X24n0464_001:0612a01": "定實故。偈云。應化非真佛。亦非說法者。△二正顯",
    "X24n0464_001:0612a02": "法身無取。",
    "X24n0464_001:0612a03": "何以故。如來所說法。皆不可取不可說。非法非非法。",
    "X24n0464_001:0612a04": "論云。由說法故。知得菩提。故於說法中。安立第一",
    "X24n0464_001:0612a05": "義。於中。不可取。謂聽者正聞時。不可說者。謂說者",
    "X24n0464_001:0612a06": "演說時。以依真如義故。無取無說。非法。謂分別性",
    "X24n0464_001:0612a07": "亡故。非非法者。彼真如法無我相有故。是則說法",
    "X24n0464_001:0612a08": "既爾得菩提。準知。所以經云皆者。兼具之詞也。△",
    "X24n0464_001:0612a09": "三賢聖同證無為。",
    "X24n0464_001:0612a10": "所以者何。一切賢聖。皆以無為法。而有差別。",
    "X24n0464_001:0612a11": "論云。以無為故。得名聖人。無為者。無分別義也。若",
    "X24n0464_001:0612a12": "爾何有差別。當知無為若虗空。飛鳥有高下。故論",
    "X24n0464_001:0612a13": "釋有二種無為。初無為者。世諦。約修則三摩鉢帝",
    "X24n0464_001:0612a14": "相應。及折伏散亂時。則義該真似。是菩薩有學得",
    "X24n0464_001:0612a15": "名。第二無為者。唯第一義。究竟絕修。無上覺故。是",
    "X24n0464_001:0612a16": "如來無學得名。故云以無為法而有差別也。自此",
    "X24n0464_001:0612a17": "已後。一切住處中。皆顯以無為故。得名聖人。應知",
    "X24n0464_001:0612a18": "前諸住處中。未說無為得名。△二福相法身。文為。",
    "X24n0464_001:0612a19": "二。初較量福德。二顯示所以。初又二。初舉施寶福",
    "X24n0464_001:0612a20": "多。二顯持經福勝。初又二。初問。",
    "X24n0464_001:0612a21": "須菩提。於意云何。若人滿三千大千世界七寶。以用",
    "X24n0464_001:0612a22": "布施。是人所得福德。寧為多不。",
    "X24n0464_001:0612a23": "論云。三千大千七寶布施等。云何顯示。即彼所有",
    "X24n0464_001:0612a24": "言說法身。出生如來福相。至得法身。良由般若導",
    "X24n0464_001:0612b01": "達事理合行。能生福相法身者也。三千大千者。俱舍",
    "X24n0464_001:0612b02": "頌云。四大洲日月。蘇迷盧欲天。梵世各一千。名一",
    "X24n0464_001:0612b03": "小千界。(一四洲。同一日月。一蘇迷盧。乃至一六欲天。一初禪天。名一世界。如是千世界。同為二禪",
    "X24n0464_001:0612b04": "天所覆。名小千界)此小千千倍。說名一中千。(復次一千小千。名一中千。",
    "X24n0464_001:0612b05": "其間總有十億初禪。一千二禪。同為三禪所覆)此千倍大千。(復次。一千中千。名為大千。",
    "X24n0464_001:0612b06": "其間總有萬億初禪。十億二禪一千三禪。同為四禪所覆)皆同一成壞。(四輪所成。三災",
    "X24n0464_001:0612b07": "所壞。火至初禪。水至二禪。風至三禪)七寶者。金。銀。琉璃。頗梨。硨璖。瑪",
    "X24n0464_001:0612b08": "瑙。赤真珠(云云)。△二答。",
    "X24n0464_001:0612b09": "須菩提言。甚多。世尊。何以故。是福德。即非福德性。是",
    "X24n0464_001:0612b10": "故如來說福德多。",
    "X24n0464_001:0612b11": "疏云。是福德者。事福也。即非福德性者。事福本空",
    "X24n0464_001:0612b12": "也。是故如來說福德多者。雖空而假也。此說不然。",
    "X24n0464_001:0612b13": "若云事本空者。且空無四性。不應曰非也。今謂。是",
    "X24n0464_001:0612b14": "福德者。如來二嚴中福德相也。即非福德性者。論。",
    "X24n0464_001:0612b15": "云。此遮增益邊。以無彼福聚分別自性故。顯示般",
    "X24n0464_001:0612b16": "若蕩相。空無福聚自性也。是故如來說福德多者。",
    "X24n0464_001:0612b17": "論云。此遮損減邊。彼不如言辭有自性。而有可說",
    "X24n0464_001:0612b18": "事。以如來說福德多。雖無言辭。以世諦故。如來說",
    "X24n0464_001:0612b19": "福德多。則離二邊增減之失。顯住中道。故論云。以",
    "X24n0464_001:0612b20": "此福聚。攝取福相法身。由藉般若導達。乃攝取如",
    "X24n0464_001:0612b21": "來福相法身。則顯此經福勝。故下較量。斯之謂也。",
    "X24n0464_001:0612b22": "△二顯持經福勝。",
    "X24n0464_001:0612b23": "若復有人。於此經中。受持乃至四句偈等。為他人說。",
    "X24n0464_001:0612b24": "其福勝彼。",
    "X24n0464_001:0612c01": "論云。乃至說一四句偈。生福甚多。況復如來所有",
    "X24n0464_001:0612c02": "福相。至得法身。論云。其福者。此為說相。顯示福相",
    "X24n0464_001:0612c03": "法身故。勝彼者。顯示欲願攝持故。又云。對治福不",
    "X24n0464_001:0612c04": "生故。對治事福。不能出生福相法身也。偈云。福不",
    "X24n0464_001:0612c05": "趣菩提。二能趣菩提。事福暫報天樂。福謝元是苦",
    "X24n0464_001:0612c06": "因。不趣菩提。自行受持。為人演說。此二。乃般若了",
    "X24n0464_001:0612c07": "因。能趣菩提也。四句偈者。增一集云。隨舉經中要",
    "X24n0464_001:0612c08": "偈。如四諦之流。疏云。但詮合實相印者。至於極少。",
    "X24n0464_001:0612c09": "首題一句。受持與說。得福皆勝。且舉四句為況耳。",
    "X24n0464_001:0612c10": "實相印者。如智者云。此大小印。印半滿經。外道不",
    "X24n0464_001:0612c11": "能雜。天魔不能破。如世文符。得印可信。身子云。世",
    "X24n0464_001:0612c12": "尊說實道。波旬無此事。大論云。諸小乘經。若有無",
    "X24n0464_001:0612c13": "常無我涅槃三印印之。知是佛說。修之得道。無三",
    "X24n0464_001:0612c14": "法印。即是魔說。大乘。但有一法印。謂諸法實相。名",
    "X24n0464_001:0612c15": "了義經。能得大道。無實相印。斯乃魔說。然大小乘",
    "X24n0464_001:0612c16": "談印。蓋約部類。以分大小。聲聞經是小。諸大乘經",
    "X24n0464_001:0612c17": "是大。大乘部中。雖有通別兩教。以通別無別部帙。",
    "X24n0464_001:0612c18": "乃取部主勝說。唯就圓談一印。(云云)問。阿難。佛臨",
    "X24n0464_001:0612c19": "涅槃。在娑羅林外。為六萬四千億魔所惱。諸魔自",
    "X24n0464_001:0612c20": "變形為如來。乃至。能說初地之法十二部經三十",
    "X24n0464_001:0612c21": "七品。唯不能說圓頓法門。以圓頓非其境界故。是",
    "X24n0464_001:0612c22": "則既說別教已還法門。莫須詮印。何云外道不能",
    "X24n0464_001:0612c23": "雜天魔不能破。答。魔雖說十二部經。而內無所證。",
    "X24n0464_001:0612c24": "所說無詮。聞者豈能得道。故妙立云。魔雖不證別",
    "X24n0464_001:0613a01": "異空假。而能說別異空假。魔不證故。顛倒而說。但",
    "X24n0464_001:0613a02": "有其言。言中無旨。若爾。阿難何以不識。如荊溪云。",
    "X24n0464_001:0613a03": "阿難無定力故。為魔入骨故。雖覺知是魔。欲起欲",
    "X24n0464_001:0613a04": "語。都不從意。△二顯示所以。為二。初顯經尊極。",
    "X24n0464_001:0613a05": "何以故。須菩提。一切諸佛。及諸佛阿耨多羅三藐三",
    "X24n0464_001:0613a06": "菩提法。皆從此經出。",
    "X24n0464_001:0613a07": "論云。以何因緣。於言說法身中。如是說一四句偈。",
    "X24n0464_001:0613a08": "能生多福。為成就此義故。經言諸佛及菩提法從",
    "X24n0464_001:0613a09": "此出生故。當知。般若是名佛母。大品云。佛從般若",
    "X24n0464_001:0613a10": "中。學得一切種智。及相好身。△二約理亡相。",
    "X24n0464_001:0613a11": "須菩提。所謂佛法者。即非佛法。",
    "X24n0464_001:0613a12": "論云。世諦故。言佛出生。以有菩提故。即此二並故。",
    "X24n0464_001:0613a13": "名為佛法。以菩提及佛故。第一義諦。即非佛法。△",
    "X24n0464_001:0613a14": "第五修道得勝中無慢。論云。如前略說八種住處。",
    "X24n0464_001:0613a15": "已下十二。總名離障礙住處對治。故知自下十二。",
    "X24n0464_001:0613a16": "悉有惑障可離對治。此中為離慢也。修道得勝。即",
    "X24n0464_001:0613a17": "修般若道。得四勝果也。無慢則不見有所得也。問",
    "X24n0464_001:0613a18": "前文已明一切賢聖。此中復約四果者何。答。前文",
    "X24n0464_001:0613a19": "為明賢聖同證無為故。此中無為法中。得無所得",
    "X24n0464_001:0613a20": "故。問。經中四果。前三果名果。第四果名道者何。答。",
    "X24n0464_001:0613a21": "前三果。就所翻名下。約斷證分齊中。顯示無所得",
    "X24n0464_001:0613a22": "義便。故華梵對說耳。第四果無翻。以所得道。顯示",
    "X24n0464_001:0613a23": "無為無得。對前三說。不云果耳。問。空生何以修般",
    "X24n0464_001:0613a24": "若大行。答。非修大行。此中說者。空生既解空。空與",
    "X24n0464_001:0613b01": "般若相應。感佛加被。對揚斯事。此乃顯示菩薩修",
    "X24n0464_001:0613b02": "道。得勝果離慢也。文具四果故。今分文為四。且初",
    "X24n0464_001:0613b03": "初果。為二。初問。",
    "X24n0464_001:0613b04": "須菩提。於意云何。須陀洹能作是念。我得須陀洹果",
    "X24n0464_001:0613b05": "不。",
    "X24n0464_001:0613b06": "論云。我得須陀洹果。此為依義顯示。對治我得慢",
    "X24n0464_001:0613b07": "故。若謂我得。則為有我是慢者。顯示無慢。故此問",
    "X24n0464_001:0613b08": "也。△二答。",
    "X24n0464_001:0613b09": "須菩提言。不也。世尊。何以故。須陀洹名為入流。而無",
    "X24n0464_001:0613b10": "所入。",
    "X24n0464_001:0613b11": "初果名流。有逆有順。一生死流。須陀洹人。即逆此",
    "X24n0464_001:0613b12": "流。眾生順之。二者道流。須陀洹人。順入此流。即今",
    "X24n0464_001:0613b13": "文入流。是也。而無所入者。以無為法中。不見有所",
    "X24n0464_001:0613b14": "得也。",
    "X24n0464_001:0613b15": "不入色聲香味觸法。是名須陀洹。",
    "X24n0464_001:0613b16": "不入色香等者。不入則不順。知色即空故。於塵境",
    "X24n0464_001:0613b17": "逆之。即名逆流。初果翻流。二義具矣。△二二果。又",
    "X24n0464_001:0613b18": "二。初問。",
    "X24n0464_001:0613b19": "須菩提。於意云何。斯陀含能作是念。我得斯陀含果",
    "X24n0464_001:0613b20": "不。",
    "X24n0464_001:0613b21": "△二答。",
    "X24n0464_001:0613b22": "須菩提言。不也世尊。何以故。斯陀含名一往來。而實",
    "X24n0464_001:0613b23": "無往來。是名斯陀含。",
    "X24n0464_001:0613b24": "初果後。進斷欲思六品盡。潤六生已。名為二果。更",
    "X24n0464_001:0613c01": "有三品共潤一生。猶未斷故。更須一番來生欲界",
    "X24n0464_001:0613c02": "方斷故。翻一往來。而實無往來者。肇師云。證無為",
    "X24n0464_001:0613c03": "果。不見往來相。△三三果。又二。初問。",
    "X24n0464_001:0613c04": "須菩提。於意云何。阿那含能作是念。我得阿那含果",
    "X24n0464_001:0613c05": "不。",
    "X24n0464_001:0613c06": "△二答。",
    "X24n0464_001:0613c07": "須菩提言。不也世尊。何以故。阿那含名為不來。而實",
    "X24n0464_001:0613c08": "無來。是名阿那含。",
    "X24n0464_001:0613c09": "已斷欲思九品。則種現俱盡。更不來生欲界。故翻",
    "X24n0464_001:0613c10": "不來。據理合云。而實無不來。經中既無不字。則不",
    "X24n0464_001:0613c11": "須加之。△四四果。又二。初問。",
    "X24n0464_001:0613c12": "須菩提。於意云何。阿羅漢能作是念。我得阿羅漢道",
    "X24n0464_001:0613c13": "不。",
    "X24n0464_001:0613c14": "羅漢無翻名。含三義。謂殺賊。不生。應供。且羅漢有",
    "X24n0464_001:0613c15": "二種。慧解脫俱解脫。若慧人。修九想八念十想。(如法",
    "X24n0464_001:0613c16": "界次第)名壞法人。心猒六欲猶怨賊。故修九想以對",
    "X24n0464_001:0613c17": "治。作此觀時。雖破六欲。而多怖畏。若修八種正念。",
    "X24n0464_001:0613c18": "怖畏即除。既含欲心薄。又無怖畏。爾時。欲斷三界",
    "X24n0464_001:0613c19": "結使。即修十想。第十燒想成就。滅壞骨人。遂緣空",
    "X24n0464_001:0613c20": "直入。即便殺諸結使。成阿羅漢。是人既滅壞欲身。",
    "X24n0464_001:0613c21": "不得三明八解脫滅盡定。若俱解脫人。不滅壞欲",
    "X24n0464_001:0613c22": "身。兼修觀煉熏修。四種事禪。發真無漏。成大力羅",
    "X24n0464_001:0613c23": "漢。具足三明八解脫。得滅盡定。如云慧解脫人。緣",
    "X24n0464_001:0613c24": "空直入。俱解脫人。帶事兼修。此之謂也。今文正當",
    "X24n0464_001:0614a01": "俱人。如禪波羅蜜云。摩訶衍云。不壞法羅漢。能具",
    "X24n0464_001:0614a02": "無諍三昧。然如以不明無疑解脫。唯明慧俱者。何",
    "X24n0464_001:0614a03": "耶。須知俱舍婆沙。但有慧俱二種者。由所修禪定。",
    "X24n0464_001:0614a04": "唯此二故。而大論明結集時。方有無疑解脫。蓋從",
    "X24n0464_001:0614a05": "俱解脫開出。無別所修禪定。荊溪謂。阿含有三明",
    "X24n0464_001:0614a06": "解脫。即無疑羅漢也。若分別異者。則約所修三種",
    "X24n0464_001:0614a07": "念處。有單複具異。△二答為五。一法實無名。",
    "X24n0464_001:0614a08": "須菩提言。不也。世尊。何以故。實無有法。名阿羅漢。",
    "X24n0464_001:0614a09": "自初果至羅漢果。無別有法理皆同。此無為之體。",
    "X24n0464_001:0614a10": "無可取捨。故云實無等。△二念則為著。",
    "X24n0464_001:0614a11": "世尊。若阿羅漢作是念。我得阿羅漢道。即為著我人",
    "X24n0464_001:0614a12": "眾生壽者。",
    "X24n0464_001:0614a13": "此顯示無念故。若有念則為生著。何也。無為法中。",
    "X24n0464_001:0614a14": "既無可得。豈復作念耶。前之三果。準亦如然。文在",
    "X24n0464_001:0614a15": "後示。△三述佛證信。自稱不作是念。誰可信耶。是",
    "X24n0464_001:0614a16": "以述佛稱歎。以為證信。",
    "X24n0464_001:0614a17": "世尊。佛說我得無諍三昧。人中最為第一。是第一離",
    "X24n0464_001:0614a18": "欲阿羅漢。",
    "X24n0464_001:0614a19": "所以空生述佛稱歎者。天親云。為明勝功德故。為",
    "X24n0464_001:0614a20": "生深信故。勝功德者。即無諍三昧也。大論云。須菩",
    "X24n0464_001:0614a21": "提。於弟子中。得無諍三昧第一。無諍三昧。常觀眾",
    "X24n0464_001:0614a22": "生。不令心惱。若謂有所得作念者。則為有諍也。為",
    "X24n0464_001:0614a23": "生深信者。以空生不當自說己證。若述佛稱歎。為",
    "X24n0464_001:0614a24": "令聞者。生深信故。△四省己絕念。",
    "X24n0464_001:0614b01": "世尊。我不作是念。我是離欲阿羅漢。世尊。我若作是",
    "X24n0464_001:0614b02": "念。我得阿羅漢道。世尊則不說須菩提是樂阿蘭那",
    "X24n0464_001:0614b03": "行者。",
    "X24n0464_001:0614b04": "世尊我不作是念者。有本無世尊字。請加入。佛雖",
    "X24n0464_001:0614b05": "稱歎。而我不作是念。世尊我若作是念。世尊則不",
    "X24n0464_001:0614b06": "說我是無諍行者。阿蘭那。此翻無諍。故隋譯云。我",
    "X24n0464_001:0614b07": "若作是念。我得阿羅漢道。世尊則不記我無諍行",
    "X24n0464_001:0614b08": "第一。此中復舉前佛語者。令知己絕念故。△五名",
    "X24n0464_001:0614b09": "實不虗。",
    "X24n0464_001:0614b10": "以須菩提實無所行。而名須菩提是樂阿蘭那行。",
    "X24n0464_001:0614b11": "論云。以無有法。得阿羅漢。及無所行。故說無諍。無",
    "X24n0464_001:0614b12": "諍行。此中即為安立第一義。謝公云。得名不虗。必",
    "X24n0464_001:0614b13": "稱實也。△六不離佛出時。論云。依離障礙。十二種",
    "X24n0464_001:0614b14": "中。為離少聞故。見佛必聞法。是謂多聞也。疏謂。自",
    "X24n0464_001:0614b15": "此以下。廣明菩薩行行之相。大品云。過阿羅漢辟",
    "X24n0464_001:0614b16": "支佛。入菩薩位。入菩薩位已。淨佛國土。淨佛國土",
    "X24n0464_001:0614b17": "已。成就眾生。成就眾生已。得一切種智。今經。過羅",
    "X24n0464_001:0614b18": "漢後。入菩薩位。次願淨佛土成就眾生。正同大品",
    "X24n0464_001:0614b19": "所說之相。但一切種智。得之實難。自非遠離散亂。",
    "X24n0464_001:0614b20": "觀破名色等。則何以臻此哉。文為二。初問。",
    "X24n0464_001:0614b21": "佛告須菩提。於意云何。如來昔在然燈佛所。於法有",
    "X24n0464_001:0614b22": "所得不。",
    "X24n0464_001:0614b23": "上答四果。不見所得。此舉昔事。以詰空生。如來此",
    "X24n0464_001:0614b24": "時有所得不。梵語提洹竭。此云定光。亦名然燈。如",
    "X24n0464_001:0614c01": "瑞應經謂。釋迦如來。昔為儒童菩薩。以五百銀錢。",
    "X24n0464_001:0614c02": "得瞿夷五莖青蓮花。并瞿夷二莖。共上然燈。所散",
    "X24n0464_001:0614c03": "五花。止空中。當佛上。如根生。無墮地者。後散二花。",
    "X24n0464_001:0614c04": "又挾住佛兩肩上。佛知至意。讚菩薩已。因記之曰。",
    "X24n0464_001:0614c05": "汝自是後九十一劫。劫號為賢。汝當作佛。名釋迦",
    "X24n0464_001:0614c06": "文。菩薩已得決言。疑解望止。霍然無想。寂然入定。",
    "X24n0464_001:0614c07": "便逮清淨不起法忍。問。瑞應行因。為何教菩薩。答。",
    "X24n0464_001:0614c08": "疏云。玄文正示摩納值然燈佛。是通教行因之相。",
    "X24n0464_001:0614c09": "釋籤所指。具如瑞應。須知。乃通衍門三教。今文且",
    "X24n0464_001:0614c10": "約通教言之。非但通二。亦通三藏。隨教所說。淺深",
    "X24n0464_001:0614c11": "不同。一往瑞應多判屬通。以得忍斷惑。異前三藏。",
    "X24n0464_001:0614c12": "不說行因不思議相。異後別圓。況復若判屬通。必",
    "X24n0464_001:0614c13": "兼後二。令經兩說。豈可徒然。今謂。瑞應若判屬通",
    "X24n0464_001:0614c14": "教。則不然也。以通無別部。若謂是通。瑞應應是大",
    "X24n0464_001:0614c15": "乘衍經。此妨大矣。今說瑞應。乃屬三藏。所以經中。",
    "X24n0464_001:0614c16": "明菩薩從兜率降下。納瞿夷為婦。生子逾城。六年",
    "X24n0464_001:0614c17": "苦行。成道降魔。受提謂文鱗供。度陳如等五人。若",
    "X24n0464_001:0614c18": "爾。豈大乘教中所說耶。如輔行引大經云。若見菩",
    "X24n0464_001:0614c19": "薩從兜率降下。納妃生子。逾城出家。乃至入滅。是",
    "X24n0464_001:0614c20": "名二乘曲見。以是故知。瑞應是三藏明矣。問。瑞應",
    "X24n0464_001:0614c21": "若是三藏經說。得忍菩薩。應斷惑耶。答。實不斷惑。",
    "X24n0464_001:0614c22": "經言忍者。蓋是逮得。故云便逮清淨法忍。逮者及",
    "X24n0464_001:0614c23": "也。乃及得之。故云便逮。今引一文類顯。如妙經云。",
    "X24n0464_001:0614c24": "我今脫苦縛。逮得涅槃者。疏釋云。逮得涅槃者。即",
    "X24n0464_001:0615a01": "擬六度菩薩乘。何以知之。修六度行。即免四趣縛。",
    "X24n0464_001:0615a02": "未能入滅度。三祇百劫。乃得涅槃。逮之言。遠乃及",
    "X24n0464_001:0615a03": "耳。荊溪謂。逮得涅槃。指六度者。以望二乘。此生即",
    "X24n0464_001:0615a04": "得。故云逮得。逮者及也。若爾。逮得涅槃。與便逮法",
    "X24n0464_001:0615a05": "忍。左右之異。今判屬三藏。斷無疑矣。問。瑞應若是",
    "X24n0464_001:0615a06": "三藏。妙玄何謂是通。答。就經判教。定屬三藏。約義",
    "X24n0464_001:0615a07": "引用。其旨則通。然何但引證通教。只如今經般若",
    "X24n0464_001:0615a08": "滿門。亦引其事。若爾。瑞應應通四教。答。雖屬三藏。",
    "X24n0464_001:0615a09": "演小為大。引用該深。非謂部通四教。今舉一事見",
    "X24n0464_001:0615a10": "意。乃以果例因。既三藏佛為境本。於色相上。四見",
    "X24n0464_001:0615a11": "不同。是故。因亦四見也。問。淨名疏云。三藏無文說",
    "X24n0464_001:0615a12": "忍。義立則有。是以。瑞應若是三藏。則有文說忍耶。",
    "X24n0464_001:0615a13": "答。三藏無文。蓋無四忍之文。此與淨名不同。又復",
    "X24n0464_001:0615a14": "瑞應既云逮得。則非約斷位名忍。還同義立。△二",
    "X24n0464_001:0615a15": "答。",
    "X24n0464_001:0615a16": "不也。世尊。如來在然燈佛所。於法實無所得。",
    "X24n0464_001:0615a17": "以無相心。住般若中。離分別故。不見凡法。云何捨。",
    "X24n0464_001:0615a18": "不見聖法。云何取。凡聖一如。有何所得。故云於法",
    "X24n0464_001:0615a19": "實無所得。△七願淨佛土。論云。依離障礙。十二種",
    "X24n0464_001:0615a20": "中。為離小攀緣。作念修道。上雖已多聞。尚小攀緣",
    "X24n0464_001:0615a21": "作念故。文為三。初問。",
    "X24n0464_001:0615a22": "須菩提。於意云何。菩薩莊嚴佛土不。",
    "X24n0464_001:0615a23": "如來在然燈佛所。於法既實無所得。云何菩薩而",
    "X24n0464_001:0615a24": "取莊嚴佛土事。為欲斷疑。故此示問。△二答。",
    "X24n0464_001:0615b01": "不也。世尊。何以故莊嚴佛土者。即非莊嚴。是名莊嚴。",
    "X24n0464_001:0615b02": "天親謂。莊嚴有二種。一者形相。二者第一義相。形",
    "X24n0464_001:0615b03": "相者。若分別佛國土。是有為形相。即墮攀緣。第一",
    "X24n0464_001:0615b04": "義相。雖取莊嚴佛國。而不分別形相。如是莊嚴。非",
    "X24n0464_001:0615b05": "嚴而嚴。論所謂離小攀緣。疏家。不曉論本約修亡",
    "X24n0464_001:0615b06": "相。而作土體解。釋謂。形相指下三土。第一義相。即",
    "X24n0464_001:0615b07": "常寂光土者。繆矣。△三述示。又二。初述成。",
    "X24n0464_001:0615b08": "是故。須菩提。諸菩薩摩訶薩。應如是生清淨心。",
    "X24n0464_001:0615b09": "應如是者。指前也。若取形相作念攀緣。則心不清",
    "X24n0464_001:0615b10": "淨。清淨心者。離小攀緣心也。△二勸誡。",
    "X24n0464_001:0615b11": "不應住色生心。不應住聲香味觸法生心。應無所住。",
    "X24n0464_001:0615b12": "而生其心。",
    "X24n0464_001:0615b13": "論云。若念嚴淨土者。則於色等事。分別味著。為離",
    "X24n0464_001:0615b14": "此故。經云不應也。若住色等生心。不免攀緣。誡已",
    "X24n0464_001:0615b15": "復勸。故云應生無所住心。即第一義心也。△八成",
    "X24n0464_001:0615b16": "熟眾生。論云。依離障礙十二種中。為離捨眾生故。",
    "X24n0464_001:0615b17": "然上雖離取相攀緣。以淨佛土。猶恐捨眾生。為顯",
    "X24n0464_001:0615b18": "示不捨眾生而成熟之。於此為二。初問。",
    "X24n0464_001:0615b19": "須菩提。譬如有人。身如須彌山王。於意云何。是身為",
    "X24n0464_001:0615b20": "大不。",
    "X24n0464_001:0615b21": "論云。此顯示。為成熟欲界眾生故。彼羅睺阿脩羅",
    "X24n0464_001:0615b22": "王等。一切大身。量如須彌。尚不應見其自體。何況",
    "X24n0464_001:0615b23": "餘者。此是舉譬。以脩羅之身。如須彌山。終不自見。",
    "X24n0464_001:0615b24": "如是大身。此顯菩薩雖成熟眾生。終不自見。謂我",
    "X24n0464_001:0615c01": "能成熟眾生。何況餘行。豈應自取。以菩薩化道。多",
    "X24n0464_001:0615c02": "生欲界故。云為成熟欲界眾生。經意隱略。無合法",
    "X24n0464_001:0615c03": "文。△二答。",
    "X24n0464_001:0615c04": "須菩提言。甚大。世尊。何以故。佛說非身。是名大身。",
    "X24n0464_001:0615c05": "度物之心。曠周法界。故云甚大。佛說非身者。論云。",
    "X24n0464_001:0615c06": "顯示法無我故。無可度者。即第一義也。世諦有所",
    "X24n0464_001:0615c07": "化眾生。故云是名也。△九遠離隨順外論散亂。論",
    "X24n0464_001:0615c08": "云。依離障礙十二種中。為離樂外散亂故。菩薩為",
    "X24n0464_001:0615c09": "化眾生。習學外論。眾生既已成熟。復須遠離。言外",
    "X24n0464_001:0615c10": "論者。彼土則四韋陀典。此方則莊老等書。雖言詞",
    "X24n0464_001:0615c11": "巧妙。而無詮證。乃屬散亂。論云。為離樂外散亂故。",
    "X24n0464_001:0615c12": "說四種因緣。顯示此法勝異。一攝取福德。二天等",
    "X24n0464_001:0615c13": "供養。三難作。四起如來等念。勝異者。般若勝法。異",
    "X24n0464_001:0615c14": "外論故。凖論分四。初攝取福德。又二。初示恒河沙",
    "X24n0464_001:0615c15": "喻。二以福德較量。初又二。初問。",
    "X24n0464_001:0615c16": "須菩提。如恒河中所有沙數。如是沙等恒河。於意云",
    "X24n0464_001:0615c17": "何。是諸恒河沙。寧為多不。",
    "X24n0464_001:0615c18": "有人讀此云。如恒河沙為句。數如是沙等恒河。以",
    "X24n0464_001:0615c19": "數字作句頭。上聲呼者。非也。此須依無著論讀文。",
    "X24n0464_001:0615c20": "論牒文謂。如恒河沙數等。數字句末。去聲呼之。恒",
    "X24n0464_001:0615c21": "河者。或云恒伽河。或云殑伽河。孤山云。恒伽河。此",
    "X24n0464_001:0615c22": "云天堂來。彼土外書說。此河。從摩醯首羅耳中流",
    "X24n0464_001:0615c23": "出故。又此河。從雪山頂無熱惱池出。見其從高處",
    "X24n0464_001:0615c24": "來。故云從天堂來。其河沙細如麵。大論云。此河是",
    "X24n0464_001:0616a01": "佛生處游行處。弟子眼見故。多舉為喻。問。恒河沙",
    "X24n0464_001:0616a02": "為幾許。答。一切筭數所不能知。唯佛與法身菩薩。",
    "X24n0464_001:0616a03": "能知其數。△二答。",
    "X24n0464_001:0616a04": "須菩提言。甚多。世尊。但諸恒河尚多無數。何況其沙。",
    "X24n0464_001:0616a05": "△二以福德較量。又二。初舉施寶福多。二顯持經",
    "X24n0464_001:0616a06": "福勝。初又二。初問。",
    "X24n0464_001:0616a07": "須菩提。我今實言告汝。若有善男子善女人。以七寶",
    "X24n0464_001:0616a08": "滿爾所恒河沙數三千大千世界。以用布施。得福多",
    "X24n0464_001:0616a09": "不。",
    "X24n0464_001:0616a10": "然此較量愈顯福重。經舉無為事。假設況喻也。天",
    "X24n0464_001:0616a11": "親云。前文已說三千譬喻。如明福多。今重說無量",
    "X24n0464_001:0616a12": "三千世界。故不先說此喻。為漸化眾生。令生信心。",
    "X24n0464_001:0616a13": "須知此二番較量。以福驗智。行位淺深次第。為漸",
    "X24n0464_001:0616a14": "化耳。然第十八住處。復有較量施寶者何。當知。第",
    "X24n0464_001:0616a15": "十八文有二番。非行位淺深。乃泛舉較量。一者明",
    "X24n0464_001:0616a16": "如來心。具足設施法利。雖說是經獲利。過七寶布",
    "X24n0464_001:0616a17": "施。如來之心。實不作是念。為顯此故較量。二者勸",
    "X24n0464_001:0616a18": "獎。滅後弘持是經者。心無染著。其福過七寶布施。",
    "X24n0464_001:0616a19": "顯流通福勝。此復較量。前後大相。各有其意。△二",
    "X24n0464_001:0616a20": "答。",
    "X24n0464_001:0616a21": "須菩提言。甚多。世尊。",
    "X24n0464_001:0616a22": "△二顯持經福勝。",
    "X24n0464_001:0616a23": "佛告須菩提。若善男子善女人。於此經中。乃至受持",
    "X24n0464_001:0616a24": "四句偈等。為他人說。而此福德。勝前福德。",
    "X24n0464_001:0616b01": "受持四句得福。過河沙七寶布施者。顯般若尊極",
    "X24n0464_001:0616b02": "故也。△二人天供養。為二。初舉分說。",
    "X24n0464_001:0616b03": "復次。須菩提。隨說是經。乃至四句偈等。當知此處一",
    "X24n0464_001:0616b04": "切世間天人阿脩羅。皆應供養。如佛塔廟。",
    "X24n0464_001:0616b05": "然。如何略說四句。能感天人供養。當知。四句雖少。",
    "X24n0464_001:0616b06": "所詮理等。即是如來法身。然如何略說四句者。具",
    "X24n0464_001:0616b07": "云塔婆。此翻方墳。亦名圓塚。廟者。梵云支提。此云",
    "X24n0464_001:0616b08": "靈廟。雜心論云。無舍利曰支提。△二況具持。",
    "X24n0464_001:0616b09": "何況有人盡能受持讀誦。",
    "X24n0464_001:0616b10": "持說四句。尚獲是福。況能具持。其功可知矣。受持",
    "X24n0464_001:0616b11": "讀誦者。論云。受者習誦故。持者不忘故。若讀若誦。",
    "X24n0464_001:0616b12": "此說受持因故。為欲受故讀。為欲持故誦。釋曰。受",
    "X24n0464_001:0616b13": "其能詮文。持於所詮義。讀誦者。釋成受持也。天親",
    "X24n0464_001:0616b14": "云。受持修行。依總持法。讀誦修行。依聞慧廣。釋曰。",
    "X24n0464_001:0616b15": "受持二字。總說所詮義。則總覽任持。其義屬思。讀",
    "X24n0464_001:0616b16": "誦二字。總說能詮文。則經卷中聞。由聞故思義。思",
    "X24n0464_001:0616b17": "義即修三慧具矣。若大論謂。信力故受。念力故持。",
    "X24n0464_001:0616b18": "對文曰讀。背文曰誦。釋曰。此單就能詮文。由受持",
    "X24n0464_001:0616b19": "故有讀誦。則三論所說。乃能所單複不同。各取義",
    "X24n0464_001:0616b20": "釋。△三難作。",
    "X24n0464_001:0616b21": "須菩提。當知是人成就最上第一希有之法。",
    "X24n0464_001:0616b22": "大論云。般若甚深。無相可取。可信可受。若能信受。",
    "X24n0464_001:0616b23": "是為希有。如人空中種植。是為甚難。△四起如來",
    "X24n0464_001:0616b24": "等念。分二。初三寶體同。",
    "X24n0464_001:0616c01": "若是經典所在之處。則為有佛若尊重弟子。",
    "X24n0464_001:0616c02": "若是經典。即法寶也。則為有佛。即佛寶也。若尊重",
    "X24n0464_001:0616c03": "弟子。即僧寶也。諸文三寶。以理具為同體。以佛世",
    "X24n0464_001:0616c04": "為別相。滅後為住持。今束而言之。不出事理。則佛",
    "X24n0464_001:0616c05": "世滅後。通云相從。相因而有。故云相從。因太子成",
    "X24n0464_001:0616c06": "道故。今有刻檀之像。因四辯所宣故。今有黃卷之",
    "X24n0464_001:0616c07": "法。因五人證果故。今有剃染之僧。因佛世三。有滅",
    "X24n0464_001:0616c08": "後三。故云相從三寶。此屬事也。今文則同體三寶。",
    "X24n0464_001:0616c09": "於般若法寶中。具足佛僧理也。△二空生問名。又",
    "X24n0464_001:0616c10": "二。初問。",
    "X24n0464_001:0616c11": "爾時。須菩提白佛言。世尊。當何名此經。我等云何奉",
    "X24n0464_001:0616c12": "持。",
    "X24n0464_001:0616c13": "既聞勝法。為欲奉持。須知名字。故發問也。△二答。",
    "X24n0464_001:0616c14": "又二。初立名。",
    "X24n0464_001:0616c15": "佛告須菩提。是經名為金剛般若波羅蜜。以是名字。",
    "X24n0464_001:0616c16": "汝當奉持。",
    "X24n0464_001:0616c17": "△二受持。又二。初離執。",
    "X24n0464_001:0616c18": "所以者何。須菩提。佛說般若波羅蜜。即非般若波羅",
    "X24n0464_001:0616c19": "蜜。",
    "X24n0464_001:0616c20": "論云。於中說者。為他直說故。授者教授他故。顯示",
    "X24n0464_001:0616c21": "此樂外論散亂對治。此法勝異已。於如是法中。或",
    "X24n0464_001:0616c22": "起如言執義。為對治彼未來罪故。經言佛說般若",
    "X24n0464_001:0616c23": "波羅蜜即非般若波羅蜜。為對治未來奉持者。謂",
    "X24n0464_001:0616c24": "此經勝異。如言起執。為亡言說相故。經云即非。不",
    "X24n0464_001:0617a01": "須加是名句也。如隋譯亦無此句。△審問。又二。初",
    "X24n0464_001:0617a02": "問。",
    "X24n0464_001:0617a03": "須菩提。於意云何。如來有所說法不。",
    "X24n0464_001:0617a04": "論云。故如般若波羅蜜非波羅蜜。如是亦無有餘",
    "X24n0464_001:0617a05": "法如來說者。然何故。此有所說耶。為顯此義故。經",
    "X24n0464_001:0617a06": "言於意云何如來有所說法不。△二答。",
    "X24n0464_001:0617a07": "須菩提白佛言。世尊。如來無所說。",
    "X24n0464_001:0617a08": "了知如來依第一義諦說法。顯示自相及平等相。",
    "X24n0464_001:0617a09": "故說無所說也。△十色及眾生身搏取中觀破相",
    "X24n0464_001:0617a10": "應行。論云。依離障礙十二種中。為離於影像相。自",
    "X24n0464_001:0617a11": "在中無功方便。故雖不散動。尚執名色。故論謂。世",
    "X24n0464_001:0617a12": "界微塵。彼不限量攀緣作意。菩薩恒於世界。攀緣",
    "X24n0464_001:0617a13": "作意修習。故設巧便。以名色同彼塵界觀破。疏。以",
    "X24n0464_001:0617a14": "此作依正二法明之者。不然也。須知。此唯五蘊正",
    "X24n0464_001:0617a15": "報。以一切世間中。不過名與色。為破名色和合自",
    "X24n0464_001:0617a16": "在之執。故設巧便。以微塵世界言之。且色即色蘊。",
    "X24n0464_001:0617a17": "論謂色身。以四大同彼外色故。經云微塵也。眾生",
    "X24n0464_001:0617a18": "即四蘊。論謂眾生身。亦如三種世間。義通依正。此",
    "X24n0464_001:0617a19": "即正報世界也。於此為二。初破色身影像。二破眾",
    "X24n0464_001:0617a20": "生身影像。色及眾生。皆云影像者。正是大乘體法",
    "X24n0464_001:0617a21": "觀相。如形外之影。鏡中之像。俱不實也。且初破色",
    "X24n0464_001:0617a22": "身為二。初細末方便。又二。初問。",
    "X24n0464_001:0617a23": "須菩提。於意云何。三千大千世界所有微塵。是為多",
    "X24n0464_001:0617a24": "不。",
    "X24n0464_001:0617b01": "世界由聚塵成立。今還細末為塵。顯世界空無有",
    "X24n0464_001:0617b02": "體。色身何立。則唯見微塵。假設為問。是為多不。△",
    "X24n0464_001:0617b03": "二答。",
    "X24n0464_001:0617b04": "須菩提言。甚多。世尊。",
    "X24n0464_001:0617b05": "△二不念方便。",
    "X24n0464_001:0617b06": "須菩提。諸微塵。如來說非微塵。是名微塵。",
    "X24n0464_001:0617b07": "世界雖末作微塵。不復可念微塵為實。以慧眼觀",
    "X24n0464_001:0617b08": "之。實性本無。有何可得。是故。如來說非微塵。是名",
    "X24n0464_001:0617b09": "微塵。則第一義故。無可念者。謂不念方便。以世諦。",
    "X24n0464_001:0617b10": "則有是微塵。謂細末方便。疏易謂初破界為塵。二",
    "X24n0464_001:0617b11": "破塵空界。如是則二諦義昧。依論則善。△二破眾",
    "X24n0464_001:0617b12": "生身影像。",
    "X24n0464_001:0617b13": "如來說世界非世界。是名世界。",
    "X24n0464_001:0617b14": "楞嚴謂。云何名為眾生世界。世為遷流。界為方位。",
    "X24n0464_001:0617b15": "論云。但以名身。意眾生世。唯不念方便。不復說細",
    "X24n0464_001:0617b16": "末方便。是則心但有名而無體質。故不說細末。以",
    "X24n0464_001:0617b17": "實性無故。名身亦非。故云非世界也。△十一明供",
    "X24n0464_001:0617b18": "養如來。論云。依離障礙十二種中。為離不具福資",
    "X24n0464_001:0617b19": "糧故。上雖觀破名色。而福德未具。欲具福資糧。須",
    "X24n0464_001:0617b20": "供養如來。於此為二。初問。",
    "X24n0464_001:0617b21": "須菩提。於意云何。可以三十二相見如來不。",
    "X24n0464_001:0617b22": "大論謂。三十二相。莊嚴丈六之身。△二答。",
    "X24n0464_001:0617b23": "不也。世尊。不可以三十二相得見如來。何以故。如來",
    "X24n0464_001:0617b24": "說三十二相。即是非相。是名三十二相。",
    "X24n0464_001:0617c01": "疏云。三十二相。即父母生身也。即是非相。乃真如",
    "X24n0464_001:0617c02": "法身也。所以唯示生身。不云法性身者。蓋菩薩行",
    "X24n0464_001:0617c03": "般若時。多生欲界。是故親近如來。且言生身。若法",
    "X24n0464_001:0617c04": "性身者。大論云。法性身佛為法身菩薩說法。荊溪",
    "X24n0464_001:0617c05": "謂。此約界外。得作此說。今謂不然。若謂般若教主。",
    "X24n0464_001:0617c06": "唯生身者。同古師之非。妙玄引古云。般若明空蕩",
    "X24n0464_001:0617c07": "相。未明佛性常住。猶是無常八十年佛。智者。以大",
    "X24n0464_001:0617c08": "論生法二身難。謂生身同人法。法性身佛。為法身",
    "X24n0464_001:0617c09": "菩薩說法。聽法之象。尚非生死。何況佛耶。荊溪謂。",
    "X24n0464_001:0617c10": "只約一身。分生法難。若爾。豈得唯局生身耶。所以",
    "X24n0464_001:0617c11": "此中。召問空生。可以三十二相見如來不。由是答",
    "X24n0464_001:0617c12": "云。不也世尊。不可以三十二相得見如來。且三十",
    "X24n0464_001:0617c13": "二相。乃分段生滅之身。焉以此身。見般若教主。論",
    "X24n0464_001:0617c14": "云。親近供養如來時。不應以相成就見如來。云何",
    "X24n0464_001:0617c15": "應見。見第一義法身故。相成就。即三十二相。第一",
    "X24n0464_001:0617c16": "義法身。即是非相。良由般若通被三教。佛須生法",
    "X24n0464_001:0617c17": "二身。若別圓人。依中觀用業識。見佛住實理故。覩",
    "X24n0464_001:0617c18": "三十二相即是法身非相。由即法故。稱性而見。示",
    "X24n0464_001:0617c19": "現無窮。不須現起。即劣見勝。故云。是名三十二相。",
    "X24n0464_001:0617c20": "若通人。依空觀事識。但見分齊之身。不見法身非",
    "X24n0464_001:0617c21": "相。今經從勝而說。正見法性勝應之相也。問。大論",
    "X24n0464_001:0617c22": "明法性身佛為法身菩薩說法。荊溪或云。此約界",
    "X24n0464_001:0617c23": "外。得作此說。或云。只約一身。而分生法。二文似異。",
    "X24n0464_001:0617c24": "若為甄別。答。二文本一。不應異求。何也。若約相論。",
    "X24n0464_001:0618a01": "則尊特之相。乃界外之色。分段土本無是相。若界",
    "X24n0464_001:0618a02": "外機興。是亦應之。故謂此約界外得作此說也。若",
    "X24n0464_001:0618a03": "約體說。只是一佛。為機故現勝現劣。所謂只約一",
    "X24n0464_001:0618a04": "身而分生法。如大論云。佛欲說般若波羅蜜。坐師",
    "X24n0464_001:0618a05": "子座。現最勝身。光明色像。威德巍巍。以此神力。感",
    "X24n0464_001:0618a06": "動眾生。其有信者。皆至阿耨菩提。其中疑者。佛示",
    "X24n0464_001:0618a07": "常身。便得信解。而各謂言。今所見者。是佛真身。乃",
    "X24n0464_001:0618a08": "至。佛初生時。初成道初轉輪時。皆以此身。如是思",
    "X24n0464_001:0618a09": "惟。是佛真身。以此而知。乃從丈六常所見身。於般",
    "X24n0464_001:0618a10": "若初會。現起尊崇。應界外法性之眾。其有不宜見",
    "X24n0464_001:0618a11": "者。復隱尊崇。還現生身。以此生身。備歷般若諸會。",
    "X24n0464_001:0618a12": "若爾。只是一身現勝現劣。以此準知。二文同轍。無",
    "X24n0464_001:0618a13": "異求也。問。示現現起。同異如何。答。尊特是一。但相",
    "X24n0464_001:0618a14": "好有異。相異故。有須現不須現。有分齊無分齊之",
    "X24n0464_001:0618a15": "異也。同故。同是華臺之相。故法華疏。明單現尊特。",
    "X24n0464_001:0618a16": "記中指同。目連不窮其聲。止觀明目連不窮其聲。",
    "X24n0464_001:0618a17": "輔行謂。坐華臺受職之身。亦此相也。故知。荊溪二",
    "X24n0464_001:0618a18": "處。特此互指者。為彰尊特是一。示現。即華臺之相",
    "X24n0464_001:0618a19": "故也。",
    "X24n0464_001:0618a21": "金剛般若波羅蜜經采"
}