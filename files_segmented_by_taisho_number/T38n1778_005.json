{
    "T38n1778_005:0623b20": "維摩經略疏卷第五小卷十四",
    "T38n1778_005:0623b22": "天台沙門湛然略",
    "T38n1778_005:0623b23": "弟子品之五15 維摩經略疏卷第十五",
    "T38n1778_005:0623b24": "「佛告富樓那」，五、命富樓那。文亦二：一命問疾、",
    "T38n1778_005:0623b25": "二辭不堪。所以次命者，以弟子中說法第一。",
    "T38n1778_005:0623b26": "富樓那是姓，從姓立名，此云善知識。彌多羅",
    "T38n1778_005:0623b27": "尼即是母名，此云滿願。滿願所生，故言子也。",
    "T38n1778_005:0623b28": "所以加母名者，恐表異同名也。但《法華》至下",
    "T38n1778_005:0623b29": "根方得授記，而今先命者，或是隨近或是機",
    "T38n1778_005:0623c01": "便，故先命也。何者？既有辨才莊嚴、文辭利用，",
    "T38n1778_005:0623c02": "有所言說悅可物心，若遣傳旨眾情彌仰，故",
    "T38n1778_005:0623c03": "先命也。如佛說《大品》唯命身子、善吉及富樓那",
    "T38n1778_005:0623c04": "轉說般若。大論具有料簡深求其致，乃至成",
    "T38n1778_005:0623c05": "前五種利益可知。「富樓那」下，二、奉辭不堪。文",
    "T38n1778_005:0623c06": "為四：一辭不堪、二述不堪之由、三正述不堪",
    "T38n1778_005:0623c07": "之事、四結成不堪。初奉辭者，良以往昔說法",
    "T38n1778_005:0623c08": "乖機致被呵折，故不堪傳至聖之旨。「所以",
    "T38n1778_005:0623c09": "至說法」，二、明不堪之由。由於往昔樹下為新",
    "T38n1778_005:0623c10": "學比丘說法。「樹下」是標其說法處。或有所表，",
    "T38n1778_005:0623c11": "類身子可知。「新學」者，是三乘初心。然諸比丘",
    "T38n1778_005:0623c12": "機在於大，不審諦觀妄為說小。雖不云說法",
    "T38n1778_005:0623c13": "之語，尋經可知。文云「欲行大道勿示小逕」，小",
    "T38n1778_005:0623c14": "逕即是小乘所行之處。此乖大機，致被彈斥。",
    "T38n1778_005:0623c15": "不堪之由，由乖機也。「時維摩詰」下，三、正述被彈",
    "T38n1778_005:0623c16": "之事。文為七：一呵說法失機、二結過、三淨名",
    "T38n1778_005:0623c17": "入定如諸比丘、四諸比丘心志開發、五淨名",
    "T38n1778_005:0623c18": "為說法、六諸比丘得不退轉、七富樓那敬攝。",
    "T38n1778_005:0623c19": "初文為四：一呵不觀本心、二呵不知心念、三",
    "T38n1778_005:0623c20": "呵不觀根源、四呵不觀樂欲。此四呵者，義推",
    "T38n1778_005:0623c21": "即是用大乘四悉。一、不知本心即自性清淨",
    "T38n1778_005:0623c22": "心，即第一義。《大經》云「正因佛性，眾生心是。」二、",
    "T38n1778_005:0623c23": "不知心念，即為人也。人有種種，念修不同，故",
    "T38n1778_005:0623c24": "《法華》云「念何事，修何事。」三、不知根源，即對治",
    "T38n1778_005:0623c25": "也。根利有遮，現不開發；若對治破遮，利用即",
    "T38n1778_005:0623c26": "發。四、不知欲，即世界。若樂聞大，即便為說一",
    "T38n1778_005:0623c27": "切法，皆以世間名字而分別之。但四悉次第",
    "T38n1778_005:0623c28": "第一義在後，今反在前者，討本故也。滿願不",
    "T38n1778_005:0623c29": "以四悉，故有差機之失。初呵不知本心者，夫",
    "T38n1778_005:0624a01": "欲說法必須審諦，若不入定則不見根緣，致",
    "T38n1778_005:0624a02": "有差機之過。所以呵不先入定觀比丘心，故",
    "T38n1778_005:0624a03": "不見其久已發大，妄說小乘。第一義也。問：入",
    "T38n1778_005:0624a04": "何等定能知根緣？答：定有八種，前六不知、後",
    "T38n1778_005:0624a05": "二能知。一者外道根本闇證，本非照機，若入",
    "T38n1778_005:0624a06": "此定則不能知。二者凡夫外道若斷障通無",
    "T38n1778_005:0624a07": "知，雖得他心，入定止能知他心念，亦不知根。",
    "T38n1778_005:0624a08": "三者三藏慧解脫人，得有作四諦中八種之定，",
    "T38n1778_005:0624a09": "此本緣理，亦不能照機。四者此教俱解脫人，",
    "T38n1778_005:0624a10": "得根本禪觀練熏修，發他心智，亦止知他心",
    "T38n1778_005:0624a11": "而不能照機。五者通教慧解脫，修無生四諦",
    "T38n1778_005:0624a12": "中八定，此亦緣理，不能照機。六者此教俱解",
    "T38n1778_005:0624a13": "脫人，得根本禪觀練熏修，發他心智，亦但知",
    "T38n1778_005:0624a14": "他心，不見根緣；菩薩亦爾。七別教菩薩，修無",
    "T38n1778_005:0624a15": "量四諦中八定，若入此定知他心見物機也。",
    "T38n1778_005:0624a16": "八圓教菩薩，修無作八定，寂而常照，知心所",
    "T38n1778_005:0624a17": "念及諸根緣。今約後二並知念知根，呵其不",
    "T38n1778_005:0624a18": "入此二定也。問：心之與根有何等異？答：知心",
    "T38n1778_005:0624a19": "只是他心智，凡小共有；知他根緣即道種智，",
    "T38n1778_005:0624a20": "別教始有，通教尚無，況復凡小。問：若爾，淨名",
    "T38n1778_005:0624a21": "何得呵不知心？答：種智知根，必因他心，故下",
    "T38n1778_005:0624a22": "次第約不知欲呵。問：無量、無作知根何殊？答：",
    "T38n1778_005:0624a23": "無量八定從空入假發道種智，能知物根。此",
    "T38n1778_005:0624a24": "是緣修為顯真修，非是任運普照之定。無作",
    "T38n1778_005:0624a25": "真修寂而常照，不以二相普見諸土。即不二",
    "T38n1778_005:0624a26": "相，照諸根緣。若爾，何得勸滿願入定？答：此語",
    "T38n1778_005:0624a27": "似將別教八定對破二乘不觀人根，故言先當",
    "T38n1778_005:0624a28": "入定。圓教無入出相，或為破為助方便說入。",
    "T38n1778_005:0624a29": "復次心心自然流入始是真入。「無以穢食置",
    "T38n1778_005:0624b01": "於寶器」者，此諸比丘久發大心，大心即是法",
    "T38n1778_005:0624b02": "性真心，出法性外無別真心。寶器者，菩提心",
    "T38n1778_005:0624b03": "如寶，容佛法如器，此即大乘器世間也。穢食",
    "T38n1778_005:0624b04": "置者，小乘法喜禪悅，帶塵沙無明之穢。滿願",
    "T38n1778_005:0624b05": "以不入定觀諸比丘大心寶器，為說小乘法",
    "T38n1778_005:0624b06": "喜禪悅食，此不可也。「當知至水精」，二、呵不",
    "T38n1778_005:0624b07": "入定不知心念。念即念數。是諸比丘曾發大",
    "T38n1778_005:0624b08": "心修行六度，今生雖忘猶有習因，應用大乘",
    "T38n1778_005:0624b09": "為人發其宿行。云何以小乘為人說其小法？",
    "T38n1778_005:0624b10": "如身子教二弟子之失也。大乘真實以喻瑠",
    "T38n1778_005:0624b11": "璃，小乘不實取喻水精非真寶也。「汝不至",
    "T38n1778_005:0624b12": "之也」，三、呵不先入定觀其根源。是諸比丘久",
    "T38n1778_005:0624b13": "種大乘善法名之為根，本所值佛初因發心即",
    "T38n1778_005:0624b14": "是源也。滿願既無無量無作八定，是故不見",
    "T38n1778_005:0624b15": "比丘根源。有障應說大乘對治，云何妄為說",
    "T38n1778_005:0624b16": "小治之，令其厭苦而求於滅。「彼自無瘡勿傷",
    "T38n1778_005:0624b17": "之也」，即是譬顯。此諸比丘發大心來，所有善",
    "T38n1778_005:0624b18": "根未有意著小乘法瘡，忽為說小令生念著，",
    "T38n1778_005:0624b19": "即傷大乘善法根也。「欲行至螢火」，四、呵不知",
    "T38n1778_005:0624b20": "欲。此諸比丘欲慕於大，應說大乘世界成其",
    "T38n1778_005:0624b21": "樂欲，那忽以小乘世界起其小欲、壞於大欲？",
    "T38n1778_005:0624b22": "此根、欲、性，開十力中三力也。根是過去、欲是",
    "T38n1778_005:0624b23": "現在、性是未來。此中但明根欲、不辨性者，以",
    "T38n1778_005:0624b24": "善根未成，欲樂猶有可改之義，未成性也。故",
    "T38n1778_005:0624b25": "《大論》云「欲名隨緣而起，性名深心為事。」若過",
    "T38n1778_005:0624b26": "去善根牢固成就，今生對緣則起，此是因性",
    "T38n1778_005:0624b27": "成欲。若過去善根未牢，今生遇緣起欲，數習",
    "T38n1778_005:0624b28": "成性，故云性以不改為義。欲性相關，呵不知",
    "T38n1778_005:0624b29": "欲即兼得性。此有三譬，即大乘三種欲樂之",
    "T38n1778_005:0624c01": "心。一「欲行大道莫示小逕」，此譬欲觀法身實",
    "T38n1778_005:0624c02": "相無上大道，即智度大道佛善來也。何者？此",
    "T38n1778_005:0624c03": "諸比丘已有欲求實相之心，滿願為說半字",
    "T38n1778_005:0624c04": "之法，即是示小逕也。二「無以大海內於牛跡」，",
    "T38n1778_005:0624c05": "此譬欲修大乘萬行功德。何者？此諸比丘欲修",
    "T38n1778_005:0624c06": "大慈萬行，大心即是大海。滿願為說小乘道",
    "T38n1778_005:0624c07": "品，即是牛跡。令本大心修小行者，即是大海",
    "T38n1778_005:0624c08": "內於牛跡。三「無以日光等彼螢火」，此譬用大",
    "T38n1778_005:0624c09": "乘無作四諦一切種智，比於小乘有作一切",
    "T38n1778_005:0624c10": "智也。何者？此諸比丘欲求大乘一切種智，滿",
    "T38n1778_005:0624c11": "願為說小乘一切智慧。若言見真是同理須",
    "T38n1778_005:0624c12": "比並。然以日光不可比螢，略有五義：一是虫",
    "T38n1778_005:0624c13": "光非寶光、二𭧲爍不停、三破闇少、四夜自照、",
    "T38n1778_005:0624c14": "五無所利益，豈得等彼日光？日光者，一是寶",
    "T38n1778_005:0624c15": "光、二常照停住、三破闇遍、四自照照他、五一",
    "T38n1778_005:0624c16": "切皆蒙日光恩被。合螢光五譬，尋之可知。此",
    "T38n1778_005:0624c17": "諸比丘具此三欲，必成三德祕藏。何者？大道",
    "T38n1778_005:0624c18": "即法身，日光即般若，萬行即解脫，豈可以小",
    "T38n1778_005:0624c19": "乘三欲而比並焉？復次滿願不知此四心者，",
    "T38n1778_005:0624c20": "不能深知往昔值佛已來有此心數根欲，中",
    "T38n1778_005:0624c21": "間廢忘，四心雖在猶未決定，若聞大乘大心",
    "T38n1778_005:0624c22": "即發，藉前相資至不退轉。既是不定，若聞說",
    "T38n1778_005:0624c23": "小便隨二地，故不可也。「富樓那」下，二、結過。",
    "T38n1778_005:0624c24": "文為二：一正結過彈呵、二譬顯。初文者，過去",
    "T38n1778_005:0624c25": "值佛發前四心中忘此意者，自爾已來經生",
    "T38n1778_005:0624c26": "歷死，雖報障所障猶為可發，何得以小乘四",
    "T38n1778_005:0624c27": "悉而教導之令乖昔志？問：往昔善根定失不",
    "T38n1778_005:0624c28": "失？答：雖忘不失。故《法華》云「不覺內衣裏有無",
    "T38n1778_005:0624c29": "價寶珠」。又經言「一句染神，彌劫不朽。」「我觀",
    "T38n1778_005:0625a01": "至利純」，二、譬顯結過。小智微淺，觀生滅見真",
    "T38n1778_005:0625a02": "名一切智。此智不斷塵沙無明，又不能知物",
    "T38n1778_005:0625a03": "根緣，不能圓照法界故名微。如兔渡河，不窮",
    "T38n1778_005:0625a04": "實相之底名淺。「猶如盲人不能分別」者，二乘",
    "T38n1778_005:0625a05": "但有肉、天、慧三，無法眼故不見根緣，無佛眼",
    "T38n1778_005:0625a06": "故不見佛性。無菩薩根，對三諦塵不發三智，",
    "T38n1778_005:0625a07": "心無所了故如盲。又如生盲者，二乘雖有肉",
    "T38n1778_005:0625a08": "眼，不如《法華》明六根淨，一時見三千界十法",
    "T38n1778_005:0625a09": "界色，故如盲也。二乘雖有天眼，作意能見千",
    "T38n1778_005:0625a10": "界乃至大千，諸佛菩薩有真天眼，不以二相",
    "T38n1778_005:0625a11": "見諸佛土，小乘無此故如盲也。若菩薩慧眼，",
    "T38n1778_005:0625a12": "少見佛性而不了了，二乘慧眼都不能見，但",
    "T38n1778_005:0625a13": "見於空即是盲也。諸佛慧眼者，如十六王子",
    "T38n1778_005:0625a14": "所歎，願得如世尊慧眼第一淨。當知二乘全",
    "T38n1778_005:0625a15": "無五眼，故說如盲。若無五眼，不能分別眾生",
    "T38n1778_005:0625a16": "於三諦理根之利鈍。「時維摩詰至三菩提」，",
    "T38n1778_005:0625a17": "三、淨名入定加諸比丘。所以加者，令識宿命，",
    "T38n1778_005:0625a18": "自憶曾於五百佛所發心修行迴向大道。",
    "T38n1778_005:0625a19": "「即時」下，四、諸比丘還得本心。文為二：一明得",
    "T38n1778_005:0625a20": "本心、二致敬。初文者，以三昧力加諸比丘，令",
    "T38n1778_005:0625a21": "悟昔修四心，故言「還得本心」。二、諸比丘敬禮",
    "T38n1778_005:0625a22": "者，滿願差機迴遑無益，今蒙所加即知宿命，",
    "T38n1778_005:0625a23": "善根開發荷恩不輕，感愧頂禮。問：出家何以",
    "T38n1778_005:0625a24": "禮俗？答：入道恩深，碎身莫報。此諸比丘方行",
    "T38n1778_005:0625a25": "大道，豈存小儀。「時維摩詰因為說法」，五、淨",
    "T38n1778_005:0625a26": "名為說法。正用大乘四悉赴其四心而為說",
    "T38n1778_005:0625a27": "也。「於阿耨至退轉」，六、諸比丘得不退轉。圓",
    "T38n1778_005:0625a28": "教似解不退即鐵輪位，若真不退即銅輪初",
    "T38n1778_005:0625a29": "住。往昔發心應是五品不定位耳，或是通別",
    "T38n1778_005:0625b01": "不退，未可定判。「我念至說法也」，七、滿願自",
    "T38n1778_005:0625b02": "愧。無種智法眼，不見根緣，致有差機之失，豈",
    "T38n1778_005:0625b03": "得稱為說法第一。而謬有所說，於物無益，甚",
    "T38n1778_005:0625b04": "可愧懼。「是故不任詣彼問疾」，四、結辭不堪。自",
    "T38n1778_005:0625b05": "惟往昔說法差機致被呵折，今豈堪傳佛旨",
    "T38n1778_005:0625b06": "往問疾也。「佛告摩訶迦旃延」，六、命大迦栴",
    "T38n1778_005:0625b07": "延。文為二：一命問疾、二辭不堪。所以次命者，",
    "T38n1778_005:0625b08": "諸弟子中論義第一。摩訶言大，旃延姓也，從",
    "T38n1778_005:0625b09": "姓立名。又此翻不定，有云肩𠝶、有云文飾，未",
    "T38n1778_005:0625b10": "知孰正。如須陀耶沙彌，八歲論義而得受戒。",
    "T38n1778_005:0625b11": "又如十仙梵志，皆因論義發心入道。故《大經》",
    "T38n1778_005:0625b12": "云「樂論義者生五淨居，即於彼天而般涅槃。」",
    "T38n1778_005:0625b13": "深求其致，乃至成前五種利益，具如身子。",
    "T38n1778_005:0625b14": "「迦旃延」下，二、辭不堪。文為四：一正奉辭不堪、",
    "T38n1778_005:0625b15": "二述不堪之由、三正述不堪、四結成不堪。初",
    "T38n1778_005:0625b16": "文者，良以往昔解釋五義被彈無答，故不堪",
    "T38n1778_005:0625b17": "傳如來旨也。「所以」下，二、述不堪之由。由「佛",
    "T38n1778_005:0625b18": "為諸比丘略說法要，我即於後敷演其義」，致",
    "T38n1778_005:0625b19": "被彈呵。文為二：一佛略說法要、二迦旃延於",
    "T38n1778_005:0625b20": "後廣說。初文者，此有四句：一名略義廣，名教",
    "T38n1778_005:0625b21": "少解義多；二名廣義略，名教多解義少；三名",
    "T38n1778_005:0625b22": "義俱廣，名教多解義亦多；四名義俱略，名教",
    "T38n1778_005:0625b23": "少解義亦少。如總相說苦諦，不多解釋，即是",
    "T38n1778_005:0625b24": "名義略。若別相分別苦有四行，種種譬喻解",
    "T38n1778_005:0625b25": "釋，即是名廣義廣。若但總說五行，而種種解",
    "T38n1778_005:0625b26": "釋，即是名略義廣。若具說十六行，不分別解",
    "T38n1778_005:0625b27": "釋，即是名廣義略。佛為諸比丘或當總相略",
    "T38n1778_005:0625b28": "說苦諦不別解釋，或是略以十六行總相為",
    "T38n1778_005:0625b29": "說五行、不為別相廣分別說，即是名略義略，",
    "T38n1778_005:0625c01": "故言略說。問：旃延廣解佛五義，何得約五行",
    "T38n1778_005:0625c02": "解？答：約理名五義，約智名五行，約定名五禪，",
    "T38n1778_005:0625c03": "轉側相關義無乖異。言「法要」者，以五行撮要",
    "T38n1778_005:0625c04": "眾行旨歸，入道最勝，故云法要。何者？此十六",
    "T38n1778_005:0625c05": "行攝一切行。今取此四者，苦下四行總緣念",
    "T38n1778_005:0625c06": "處能生煖法，即是似道。至上忍、世第一法，隨",
    "T38n1778_005:0625c07": "用一行得入苦忍，即是真道入道事足，故言",
    "T38n1778_005:0625c08": "法要。又此五行即三法印，印聲聞經。何者？苦",
    "T38n1778_005:0625c09": "合無常、空合無我，及以寂滅即三法印，故言",
    "T38n1778_005:0625c10": "法要。又此五行即三脫門，空無我即空、寂滅",
    "T38n1778_005:0625c11": "涅槃即無相、無常苦即無作，此三脫門攝一",
    "T38n1778_005:0625c12": "切法，故云法要。「我即於後敷演其義」，二、旃",
    "T38n1778_005:0625c13": "延廣說者，謂無常等五。言於後敷演者，佛為",
    "T38n1778_005:0625c14": "諸比丘總相說苦，或總相說五，正為得意令",
    "T38n1778_005:0625c15": "其進道，故不別相廣分別說，恐以乖機失正",
    "T38n1778_005:0625c16": "道意。旃延謂比丘不解，故於說後廣敷演之。",
    "T38n1778_005:0625c17": "敷者言開，演之言廣，重為開廣說五義也。又",
    "T38n1778_005:0625c18": "廣說有二種：一橫廣、二竪廣。一橫明者，歷於",
    "T38n1778_005:0625c19": "三界一一別說苦諦五義。二竪明者，約身邊",
    "T38n1778_005:0625c20": "二見四見六十二見一一分別說五行也。若",
    "T38n1778_005:0625c21": "常徒數師，雖細分別說於五義，只是橫廣不",
    "T38n1778_005:0625c22": "得入道，今一家置橫用竪以為入道。但旃延",
    "T38n1778_005:0625c23": "見有無入道，造《昆勒論》。論所明義，若說念處，",
    "T38n1778_005:0625c24": "即知四倒；說三毒，即知三聖行，說有即知無。",
    "T38n1778_005:0625c25": "今為諸比丘必依其論，約有無門縱容二邊",
    "T38n1778_005:0625c26": "廣說五義。但佛在世說無違諍，入門雖異得",
    "T38n1778_005:0625c27": "道是一，有所造論各述其門不說餘法，故《大",
    "T38n1778_005:0625c28": "經》明五百比丘各說身因，即其事也。旃延造",
    "T38n1778_005:0625c29": "論，若不善通三藏四門分別無滯，其論焉得",
    "T38n1778_005:0626a01": "傳南天竺？《毘曇》有門乃至非空非有門各明",
    "T38n1778_005:0626a02": "五義，四門明義具在玄文。細推於經，四種五",
    "T38n1778_005:0626a03": "義宛然可見，具出事繁。問：何等是有無縱容",
    "T38n1778_005:0626a04": "五義之相？答：如有空二門，二師各判，一往碩",
    "T38n1778_005:0626a05": "乖。今《昆勒論》縱容有無因之入道，而還用此",
    "T38n1778_005:0626a06": "為諸比丘廣說五義。青目注《中論》云「少有少",
    "T38n1778_005:0626a07": "無入道者，鈍根人也。」恐此縱容不決，判屬鈍",
    "T38n1778_005:0626a08": "根。或是旃延因此縱容廣說五義，不能決判",
    "T38n1778_005:0626a09": "令其入道，致為所彈。即是不堪之由。問：佛說",
    "T38n1778_005:0626a10": "即略，比丘未解；旃延廣說，此有何過？若佛用",
    "T38n1778_005:0626a11": "三藏教不逗機者，此過由佛，非關旃延。答：佛",
    "T38n1778_005:0626a12": "意難測，出沒多端。雖初以三藏接引，入道必",
    "T38n1778_005:0626a13": "由衍門通教，是以如來權用三藏五義。旃延",
    "T38n1778_005:0626a14": "不達更廣說之，既不能令比丘進道，致令被",
    "T38n1778_005:0626a15": "呵，故云由也。「時維摩詰」下，三、正述不堪之事。",
    "T38n1778_005:0626a16": "文為三：一呵能說心非、二呵所說法非、三諸",
    "T38n1778_005:0626a17": "比丘心得解脫。初文者，小乘入真無言無說，",
    "T38n1778_005:0626a18": "從真出俗則有心有說，是則以生滅心說實",
    "T38n1778_005:0626a19": "相法。既是生滅，不稱實相，豈以此心而說實",
    "T38n1778_005:0626a20": "相？又四義是生、寂滅是滅，如此分別非說實",
    "T38n1778_005:0626a21": "相。又出觀心起是生、入觀心忘是滅，實相不",
    "T38n1778_005:0626a22": "爾，何以此心說實相法？又旃延因有無入道，",
    "T38n1778_005:0626a23": "還約有無以說五義，生即是有、滅即是無。所",
    "T38n1778_005:0626a24": "說既是生滅有無，能說必爾，故云「無以生滅",
    "T38n1778_005:0626a25": "心行說實相法」。又聲聞四門五義皆是折法",
    "T38n1778_005:0626a26": "生滅之觀，故《中論》云「為鈍根聲聞說因緣生",
    "T38n1778_005:0626a27": "滅」，是則四門雖異，皆是生滅心行說實相法。",
    "T38n1778_005:0626a28": "何者？一往通教八地已上二諦雙照，即真而",
    "T38n1778_005:0626a29": "說；別教初地道觀雙流，即寂而說，並恐是有",
    "T38n1778_005:0626b01": "教無人。唯圓初心即寂而說，如修羅琴名非",
    "T38n1778_005:0626b02": "生滅說實相法。又旃延非但說法心非，亦不",
    "T38n1778_005:0626b03": "知根。此諸比丘必因通教巧度得道，不藉三",
    "T38n1778_005:0626b04": "藏，故大士呵其生滅無定慧力，不見他機，謬",
    "T38n1778_005:0626b05": "說迂拙之五義也。「迦旃延至寂滅義」，二、呵",
    "T38n1778_005:0626b06": "所說法非。所以呵者，旃延所說既是拙度，故",
    "T38n1778_005:0626b07": "諸比丘心不開悟。今淨名為說體法五義，非",
    "T38n1778_005:0626b08": "但止通入真亦通中道。「諸法畢竟不生不滅",
    "T38n1778_005:0626b09": "是無常義」者，三藏明麁細生滅無常，只是無",
    "T38n1778_005:0626b10": "常，非無常義。若了諸法非生非滅，橫計生滅，",
    "T38n1778_005:0626b11": "故以四句撿生回得即無有滅，是則不生不",
    "T38n1778_005:0626b12": "滅是無常義。「五受陰洞達空無所起是苦",
    "T38n1778_005:0626b13": "義」者，三藏明麁細五陰，此只是苦，非苦義也。",
    "T38n1778_005:0626b14": "衍明體達本無麁細，妄計有故，體有即空。不",
    "T38n1778_005:0626b15": "見苦相名無所起，即是苦義。「諸法究竟無所",
    "T38n1778_005:0626b16": "有是空義」者，三藏所明生法二空，此只是空，",
    "T38n1778_005:0626b17": "非是空義。衍明體此諸法即是實相本來空",
    "T38n1778_005:0626b18": "寂，妄計人法故。既言究竟無所有，即不須",
    "T38n1778_005:0626b19": "破折。若無有之可折，何有空之可存？即是畢",
    "T38n1778_005:0626b20": "竟無所有是真空義也。「於我無我而不二是",
    "T38n1778_005:0626b21": "無我義」者，三藏明人無我，只是無我，非無我",
    "T38n1778_005:0626b22": "義。衍明實相真空本來無有我與無我，妄計",
    "T38n1778_005:0626b23": "有故，說於無我。若不得我，亦無無我，我與無",
    "T38n1778_005:0626b24": "我本來無二，無二即無性，無性之性即真無",
    "T38n1778_005:0626b25": "我義也。「法本不然今則無滅是寂滅義」者，三",
    "T38n1778_005:0626b26": "藏所明以有還無名寂滅涅槃，只是寂滅，非寂",
    "T38n1778_005:0626b27": "滅義。衍明諸法從本來常自寂滅相，即大涅",
    "T38n1778_005:0626b28": "槃不可復滅，即真寂滅義也。而凡夫妄見流",
    "T38n1778_005:0626b29": "動，二乘對治滅之，菩薩體達法本不然，即是",
    "T38n1778_005:0626c01": "真諦寂滅之理。本來無有煩惱生死，今則無",
    "T38n1778_005:0626c02": "因滅果滅之滅諦涅槃，若見生滅真空不二",
    "T38n1778_005:0626c03": "之理即是真滅義。三藏明五法名義皆異。衍",
    "T38n1778_005:0626c04": "明五法假名雖殊，名字即空，其義一也。此是",
    "T38n1778_005:0626c05": "通途釋衍五義，亦得即是圓五義也。若破旃",
    "T38n1778_005:0626c06": "延有無縱容明五義者，應云諸法畢竟不生",
    "T38n1778_005:0626c07": "不滅是無常義，何得有無縱容是無常義？破",
    "T38n1778_005:0626c08": "下四義類之可知。問：上說旃延為顯四榮，示受",
    "T38n1778_005:0626c09": "呵折。今衍明五義，前四結枯，豈是顯榮？答：若",
    "T38n1778_005:0626c10": "破真入中，結真成枯，中自成榮。如《涅槃》明二",
    "T38n1778_005:0626c11": "鳥雙遊，常無常俱，真無常義不得離常，故此",
    "T38n1778_005:0626c12": "經明於我無我而不二即真無我義。若《大經》",
    "T38n1778_005:0626c13": "明我與無我其性不二，不二之性即真我義，",
    "T38n1778_005:0626c14": "即是無我法中有真我也。淨名結真明四枯",
    "T38n1778_005:0626c15": "者，意為顯榮，正是方等生蘇教意。出沒未",
    "T38n1778_005:0626c16": "顯，豈得頓同《法華》、《涅槃》？「說是至解脫」，三、明諸",
    "T38n1778_005:0626c17": "比丘悟道。此諸比丘必因生滅調心得入無",
    "T38n1778_005:0626c18": "生正道，是以佛初略說生滅調心。後因大士",
    "T38n1778_005:0626c19": "呵於旃延方廢生滅，用無生五義稱機而說，",
    "T38n1778_005:0626c20": "即便入道。「心得解脫」者，因聞體法入空，得羅",
    "T38n1778_005:0626c21": "漢果。故《大品》歎羅漢德云「心得好解脫、慧得",
    "T38n1778_005:0626c22": "好解脫」者，即是脫三界思惟，心得自在，具八解",
    "T38n1778_005:0626c23": "脫。「故我不任詣彼問疾」，四、結成不堪。旃延",
    "T38n1778_005:0626c24": "自惟往昔為諸比丘廣說五義，為淨名所呵，",
    "T38n1778_005:0626c25": "默然無答，豈堪傳旨故辭不堪。「佛告阿那",
    "T38n1778_005:0626c26": "律」，七、命那律。文為二：一命問疾、二辭不堪。所",
    "T38n1778_005:0626c27": "以次命者，以其弟子中天眼第一。是剎利種",
    "T38n1778_005:0626c28": "白飯王子，或云阿泥盧豆，或阿㝹樓馱，如楚",
    "T38n1778_005:0626c29": "夏不同耳。此云如意，或云無貧。過去一食施",
    "T38n1778_005:0627a01": "辟支佛，九十一劫天上人中受如意樂，故名",
    "T38n1778_005:0627a02": "如意。爾來無所乏短，故名無貧。佛之從弟。初",
    "T38n1778_005:0627a03": "入道時多睡，為人所呵，因是不寢，遂致失眼，",
    "T38n1778_005:0627a04": "白佛具說。佛云：「眠是眼食。如人七日不食則",
    "T38n1778_005:0627a05": "便失命，七日不寢眼命則斷，難可治之。當修",
    "T38n1778_005:0627a06": "天眼用見世事。」因是修禪，得四大淨色，半頭",
    "T38n1778_005:0627a07": "而見，觀大千界猶如掌菓。若三藏佛，全頭天眼",
    "T38n1778_005:0627a08": "徹見無礙，雖不及佛，於聲聞中最為第一。即",
    "T38n1778_005:0627a09": "是作意數以入道，具如上說。深求其致，乃至",
    "T38n1778_005:0627a10": "成前五種利益，具如身子章初。「阿那律」下，二",
    "T38n1778_005:0627a11": "奉辭不堪。文為四：一奉辭不堪、二述不堪之",
    "T38n1778_005:0627a12": "由、三正述被彈之事、四結成不堪。初文者，良",
    "T38n1778_005:0627a13": "以往昔梵問天眼，即答所得，致被彈呵，莫知",
    "T38n1778_005:0627a14": "所酬，豈堪傳旨往問疾也。「所以」下，二、述不",
    "T38n1778_005:0627a15": "堪之由。文為二：一梵王來問、二那律答。初文",
    "T38n1778_005:0627a16": "者，但世界之主統御大千，報得天眼，亦見大",
    "T38n1778_005:0627a17": "千。報得天眼，無如梵王。王及眷屬聞其那律",
    "T38n1778_005:0627a18": "於聲聞中天眼第一，欲知優劣，故來請問。「我",
    "T38n1778_005:0627a19": "即至摩勒菓」，二、那律答。餘諸聲聞所得天眼，",
    "T38n1778_005:0627a20": "無有能見大千界者，故《大論》云「大羅漢天眼",
    "T38n1778_005:0627a21": "唯見小千，大辟支佛見百佛世界，諸佛如來",
    "T38n1778_005:0627a22": "見一切佛土。」那律獨見大千者，以其偏修作",
    "T38n1778_005:0627a23": "意數故，於諸聲聞天眼第一。一往與梵王所",
    "T38n1778_005:0627a24": "見似同，既無過彼之用則不生其敬仰，豈能",
    "T38n1778_005:0627a25": "令彼發心？致被大士所彈。即是不堪之由。問：",
    "T38n1778_005:0627a26": "若爾，何異？答：梵王報得，於自住處則見大千，",
    "T38n1778_005:0627a27": "餘方不見。那律以修根本等五種四禪八色",
    "T38n1778_005:0627a28": "清淨發真天眼，隨所至處皆見大千如觀掌",
    "T38n1778_005:0627a29": "菓。諸羅漢雖不見大千，隨其所見如影隨形。",
    "T38n1778_005:0627b01": "又梵王總相見，見不分明；那律別相見，見則",
    "T38n1778_005:0627b02": "分明。乃至諸羅漢因淨禪得者，皆別相見，見",
    "T38n1778_005:0627b03": "則分明。又梵王天眼是通非明，羅漢天眼是",
    "T38n1778_005:0627b04": "通是明。有如是異也。問：梵王天眼見大千，與",
    "T38n1778_005:0627b05": "《法華》肉眼何異？答：《大論》明報生天眼在肉眼",
    "T38n1778_005:0627b06": "上，天眼開闢肉眼見色，故見大千。《大品》明菩",
    "T38n1778_005:0627b07": "薩肉眼見百由旬乃至大千，過此則用天眼。",
    "T38n1778_005:0627b08": "以肉眼與風相違，故不說見他土。若《法華》經",
    "T38n1778_005:0627b09": "力肉眼能見大千一切法者，三藏二乘天眼慧",
    "T38n1778_005:0627b10": "眼所見事理尚不能及，何況梵王而可並耶？",
    "T38n1778_005:0627b11": "故《大經》云「學大乘者雖有肉眼，名為佛眼。二",
    "T38n1778_005:0627b12": "乘之人雖有慧眼，名為肉眼。」以其慧眼見真",
    "T38n1778_005:0627b13": "斷惑，與圓教肉眼有齊有劣。圓教肉眼名為",
    "T38n1778_005:0627b14": "佛眼者，以其雖具煩惱性，能知如來祕密之",
    "T38n1778_005:0627b15": "藏。「時維摩詰」下，三、正述被彈之事。文為五：",
    "T38n1778_005:0627b16": "一覈難、二那律受屈、三梵王請問、四淨名答、",
    "T38n1778_005:0627b17": "五梵王及眷屬發心。初文為二：一雙覈、二雙",
    "T38n1778_005:0627b18": "難。初文者，羅漢功德有二：一有為、二無為。有",
    "T38n1778_005:0627b19": "為即是十智、三三昧、三明六通，無為即是三",
    "T38n1778_005:0627b20": "界見思斷處無生無滅。天眼若屬有為是「作",
    "T38n1778_005:0627b21": "相」見，若屬無為即「無相」見，定依何等而見大",
    "T38n1778_005:0627b22": "千？「假使至有見」，二、雙結難。淨禪天眼皆生",
    "T38n1778_005:0627b23": "滅作相，雖與根本力用有殊，並是有為一往",
    "T38n1778_005:0627b24": "無別，故言「與外道五通等」也。「若無作相即是",
    "T38n1778_005:0627b25": "無為，不應有見」者，此約無為功德結難。無為",
    "T38n1778_005:0627b26": "正是證數緣盡，無所緣見豈見大千？若無為",
    "T38n1778_005:0627b27": "有見，何異外道？既不得有見，則不應言見於",
    "T38n1778_005:0627b28": "大千。若還取有為見大千者，此則孱同梵王，",
    "T38n1778_005:0627b29": "凡聖何別？既無勝力，豈能發起梵心？那律之",
    "T38n1778_005:0627c01": "失正在於此。何者？三藏折空不見中道，入觀",
    "T38n1778_005:0627c02": "即同無為無見，出觀還同有為有見，有如是",
    "T38n1778_005:0627c03": "過，故被難致屈。「世尊我時默然」，二、明那律受",
    "T38n1778_005:0627c04": "屈。所以然者，對此覈難莫知所通。「彼諸梵」下，",
    "T38n1778_005:0627c05": "三、梵王請問。文為三：一歎未曾有、二作禮",
    "T38n1778_005:0627c06": "致敬、三正請問。初文者，聞那律答，未覺有異。",
    "T38n1778_005:0627c07": "今聞大士致斯覈難，那律既壞則梵王非真，",
    "T38n1778_005:0627c08": "必更有真天眼，故生未曾有心也。「即為作",
    "T38n1778_005:0627c09": "禮」，二、明王及眷屬敬心內發申其敬懷，亦是",
    "T38n1778_005:0627c10": "致請之儀。「而問曰世孰有真眼者」，三、梵王請",
    "T38n1778_005:0627c11": "問。那律及己既皆此非真，必應有得真天眼",
    "T38n1778_005:0627c12": "者，故言世孰有也。「維摩詰」下，四、大士答。文",
    "T38n1778_005:0627c13": "為二：一答有真天眼人、二辨真天眼相。初文",
    "T38n1778_005:0627c14": "者，真天眼人以見中道，無二邊偽，名真天眼。",
    "T38n1778_005:0627c15": "問：無二邊偽是真慧眼，何名天眼？答：即中見",
    "T38n1778_005:0627c16": "色，名真天眼。「常在至二相」，二、辨真天眼相。謂",
    "T38n1778_005:0627c17": "常在首楞嚴等諸大三昧，亦名常在大般涅",
    "T38n1778_005:0627c18": "槃深禪定窟，亦是一切眾生皆滅定相。「見諸",
    "T38n1778_005:0627c19": "佛國」者，寂而常見，如明鏡淨水萬像皆現。「不",
    "T38n1778_005:0627c20": "以二相」者，不同梵王外道有為作相，不同二",
    "T38n1778_005:0627c21": "乘無為偏真冥然無見。又不以二相者，中道",
    "T38n1778_005:0627c22": "真天眼非二諦之相，而能遍照四土二種生",
    "T38n1778_005:0627c23": "死，死此生彼、依正並現王三昧中，即是真天",
    "T38n1778_005:0627c24": "眼也。問：此真天眼何教所攝？答：非偏非圓、偏",
    "T38n1778_005:0627c25": "圓雙見，即圓教真天眼也。問：若佛見中道名",
    "T38n1778_005:0627c26": "天眼者，何名佛眼？答：今取證理見十方土及",
    "T38n1778_005:0627c27": "十法界麁細之色名佛天眼，圓見三諦無二",
    "T38n1778_005:0627c28": "名為佛眼。隨義分別，五眼宛然。若深得天眼",
    "T38n1778_005:0627c29": "之意，何妨四眼，如《金剛般若》所明。若具分別，",
    "T38n1778_005:0628a01": "廢論餘事。「於是」下，五、梵王發心。文為二：一",
    "T38n1778_005:0628a02": "正明諸梵發心、二明致敬而去。初發心者，前",
    "T38n1778_005:0628a03": "聞那律所說不辨實相之理，又無遍見國土",
    "T38n1778_005:0628a04": "之事，故不能令諸梵發心。今聞大士所明理",
    "T38n1778_005:0628a05": "真事廣，過前所見，稱會根緣，皆發心也。圓教",
    "T38n1778_005:0628a06": "似發即是鐵輪，真發即銅輪也。「禮維摩詰足",
    "T38n1778_005:0628a07": "已忽然不現」，二、致敬也。「故我不任詣彼問",
    "T38n1778_005:0628a08": "疾」，四、結成不堪。那律自惟往昔為於梵王而",
    "T38n1778_005:0628a09": "說天眼，致被大士彈呵莫所對，豈堪奉旨往",
    "T38n1778_005:0628a10": "問疾也。",
    "T38n1778_005:0628a11": "維摩經略疏卷第十六",
    "T38n1778_005:0628a12": "弟子品之六16 維摩經略疏卷第十六",
    "T38n1778_005:0628a13": "「佛告優婆離」，八、命優婆離。文為二：一命問疾、",
    "T38n1778_005:0628a14": "二辭不堪。所以次命者，以其弟子中持律第",
    "T38n1778_005:0628a15": "一。優婆離，此云上首，有翻化生。是人恐從念",
    "T38n1778_005:0628a16": "數入道。所以然者，三藏修多羅、阿毘曇有是",
    "T38n1778_005:0628a17": "佛說，或弟子、化人、諸天仙等隨機而說，佛印",
    "T38n1778_005:0628a18": "成經。毘尼結戒，皆佛自制。為欲住持佛法正",
    "T38n1778_005:0628a19": "內眷屬，此須念持令不忘失，念力若強則無",
    "T38n1778_005:0628a20": "遺漏。復次持戒秉律，若不專念明識輕重則",
    "T38n1778_005:0628a21": "多有所犯，行事僻謬故。佛教諸比丘，清旦常",
    "T38n1778_005:0628a22": "修六念則無所犯，行事無謬，故得持戒之上",
    "T38n1778_005:0628a23": "也。深求其致，乃至成前五種利益，具如身子",
    "T38n1778_005:0628a24": "章。「優婆離」下，二、奉辭不堪。文為四：一正辭",
    "T38n1778_005:0628a25": "不堪、二述不堪之由、三述被呵之事、四結成",
    "T38n1778_005:0628a26": "不堪。初文者，良以往昔判斷不明，致被呵折，",
    "T38n1778_005:0628a27": "豈堪傳如來旨也。「所以者何」下，二、述不堪之",
    "T38n1778_005:0628a28": "由。由為二比丘解釋律相，不契機理。文為二：",
    "T38n1778_005:0628a29": "一二比丘犯戒疑問、二上首為說。初文者，二",
    "T38n1778_005:0628b01": "比丘所犯輕重未知，若其輕者，何得不敢問",
    "T38n1778_005:0628b02": "佛？若其重者，律無悔文或重罪方便。有師曾",
    "T38n1778_005:0628b03": "見經云：有一比丘蘭若露臥，採薪女見，盜行",
    "T38n1778_005:0628b04": "非法。比丘臥覺，疑犯初重。又一比丘嗔此女，",
    "T38n1778_005:0628b05": "欲打怖走，墮坑而死。比丘心疑，懼犯殺戒，恥",
    "T38n1778_005:0628b06": "愧世尊不敢諮問，遂從波離請決所疑。上明",
    "T38n1778_005:0628b07": "十大弟子共輔如來弘十法門，意在此也。「我",
    "T38n1778_005:0628b08": "即為其如法解說」，二、明波離解說。依律判斷，",
    "T38n1778_005:0628b09": "或教集僧羯磨除滅，故言如法為說。「時維",
    "T38n1778_005:0628b10": "摩詰」下，三、正述被呵之事。文為二：一正述彈",
    "T38n1778_005:0628b11": "呵、二二比丘心得清淨。初文為七：一正彈呵、",
    "T38n1778_005:0628b12": "二勸除滅、三為解釋、四引佛語證、五覈問波",
    "T38n1778_005:0628b13": "離、六入真分判、七結成奉律。初文者，若約理",
    "T38n1778_005:0628b14": "懺則不煩涉事，事相紛紜何益於理。「無重增",
    "T38n1778_005:0628b15": "此二比丘罪」者，罪從想生，應除其想。波離強",
    "T38n1778_005:0628b16": "為分別是輕是重，如是羯磨此乃涉事，增妄",
    "T38n1778_005:0628b17": "擾心生重悔蓋障於定慧，是重增罪。「當直",
    "T38n1778_005:0628b18": "除滅勿擾其心」，二勸直除滅。諦觀罪性，妄想",
    "T38n1778_005:0628b19": "自息，是直除滅。何者？罪從心生，還從心滅，故",
    "T38n1778_005:0628b20": "罪有無必由於心。若觀心畢竟不可得，即不",
    "T38n1778_005:0628b21": "見罪相，是直除滅不擾其心。今明罪滅有三：",
    "T38n1778_005:0628b22": "一作法懺、二觀相懺、三觀無生懺。作法懺滅，",
    "T38n1778_005:0628b23": "違無作罪，依毘尼門。觀相懺滅性罪，此依定",
    "T38n1778_005:0628b24": "門。觀無生懺，滅妄想罪，此依慧門。復次違無",
    "T38n1778_005:0628b25": "作罪障戒、性罪障定、妄想罪障慧。作法懺者，",
    "T38n1778_005:0628b26": "如律所明。作法成就，能滅違無作罪，性罪不",
    "T38n1778_005:0628b27": "滅。《大論》云「如比丘斬草、告命，二罪同篇。作法",
    "T38n1778_005:0628b28": "懺悔，二無作滅，告命不滅。」雖違無作滅，性罪",
    "T38n1778_005:0628b29": "未滅，此非真滅。而作法紛動，廢修禪定障入",
    "T38n1778_005:0628c01": "無生，即是擾其心也。觀相懺者，如諸方等所",
    "T38n1778_005:0628c02": "明行法，見罪滅相。《菩薩戒》云「若見光華種種",
    "T38n1778_005:0628c03": "異相，罪便得滅。若不見相，雖懺無益。」若見好",
    "T38n1778_005:0628c04": "相，無作及性二罪俱滅。取相心動則心水不",
    "T38n1778_005:0628c05": "清，珠豈得現？此亦擾心，非直除也。觀無生懺",
    "T38n1778_005:0628c06": "者，此觀成時，能除根本妄惑之罪。如拔樹根，",
    "T38n1778_005:0628c07": "枝葉自滅。《普賢觀》云「一切業障海，皆從妄想",
    "T38n1778_005:0628c08": "生，若欲懺悔者，端坐思實相。眾罪如霜露，慧",
    "T38n1778_005:0628c09": "日能消除。」無勞作法取相紛糺。問：若爾者，諸",
    "T38n1778_005:0628c10": "經說懺必須生重慚愧、怖畏改隔，何得不須",
    "T38n1778_005:0628c11": "作法取相？答：人有利鈍，鈍人造罪心重、懺罪",
    "T38n1778_005:0628c12": "心輕，輕心不能除重心罪，故令生重慚愧怖",
    "T38n1778_005:0628c13": "畏改隔其心，須作法取相。若利根人，正觀心",
    "T38n1778_005:0628c14": "性罪本自滅憂悔不起，是則畢故不造新，名",
    "T38n1778_005:0628c15": "直除滅不擾其心。故《大論》云「若人罪能悔，悔",
    "T38n1778_005:0628c16": "已莫復憂。如是心安樂，不應常念著。」若生重",
    "T38n1778_005:0628c17": "悔，悔箭入心，現世憂苦，死入地獄。又若執有",
    "T38n1778_005:0628c18": "此罪，罪則轉重；若不執罪，罪則漸輕。若能見",
    "T38n1778_005:0628c19": "理事性根本，一切諸罪即皆滅也，是為直滅",
    "T38n1778_005:0628c20": "不擾其心。「所以至中間」，三、解釋。「彼罪性不",
    "T38n1778_005:0628c21": "在內外中間」者，罪性本空，若能觀空即是無",
    "T38n1778_005:0628c22": "罪。所以然者，若罪是有即有定性，若有定性",
    "T38n1778_005:0628c23": "不出三處：一者內心、二者外境、三者中間即",
    "T38n1778_005:0628c24": "心境共生。今撿若在內者，即是自性。自性是",
    "T38n1778_005:0628c25": "罪者，未對境時常當應有罪，故非自性。若謂",
    "T38n1778_005:0628c26": "在外境，境是他性，若他有罪，罪自屬他，何關",
    "T38n1778_005:0628c27": "己也。若謂內外合有罪生者，即共生罪。共有",
    "T38n1778_005:0628c28": "二過，所謂自他，即兩罪並生。如伐草木，若人有",
    "T38n1778_005:0628c29": "罪，草木應有，若謂中間，刀應有罪。故不在兩",
    "T38n1778_005:0629a01": "間。又解：非內根、外塵、中間六識。若十八界空",
    "T38n1778_005:0629a02": "無罪性，何能有罪？又罪從心生，觀心不從自",
    "T38n1778_005:0629a03": "他共生，則心不在內外中間。如其心然，罪垢",
    "T38n1778_005:0629a04": "亦然，諸法亦然。故《普賢觀》云「觀心無心，法不",
    "T38n1778_005:0629a05": "住法，我心自空，罪福無主。諸法如是無住無",
    "T38n1778_005:0629a06": "壞，作是懺悔名大懺悔、名莊嚴懺悔、名無罪",
    "T38n1778_005:0629a07": "懺悔、名破壞心識懺悔。行此懺悔，心如流水",
    "T38n1778_005:0629a08": "念念不住，見普賢菩薩及十方佛。」前兩解觀",
    "T38n1778_005:0629a09": "行小疎，不與經合；後解正扶淨名所引佛語，",
    "T38n1778_005:0629a10": "若能如是觀罪無生，是直除滅不擾其心。淨",
    "T38n1778_005:0629a11": "名以此為釋前呵，意即可見。「如佛至於如」，四、",
    "T38n1778_005:0629a12": "引佛成證釋波離疑。何者？波離自念毘尼是",
    "T38n1778_005:0629a13": "佛所制，依此制用有何失哉？是故大士亦引",
    "T38n1778_005:0629a14": "佛語，何得不受。但佛語有二：一了義、二不了",
    "T38n1778_005:0629a15": "義。豈執不了之言，不受了義之說？亦是令二",
    "T38n1778_005:0629a16": "比丘信心明淨，故引佛語破其疑執。若依此",
    "T38n1778_005:0629a17": "判違佛語者，毘尼中佛問汝何心作，若垢心",
    "T38n1778_005:0629a18": "作輕之與重悉皆是罪，不得言無。大士即引",
    "T38n1778_005:0629a19": "佛語「心垢故眾生垢」。當知罪從心生，若見有",
    "T38n1778_005:0629a20": "眾生即有垢罪。若知心空無眾生相，即是心",
    "T38n1778_005:0629a21": "淨，心淨即眾生淨，眾生淨故無罪垢也。此則",
    "T38n1778_005:0629a22": "能知所知之心皆不在內外中間，是則無心，",
    "T38n1778_005:0629a23": "無心何得有垢？故云「罪垢亦然，諸法亦然」。「不",
    "T38n1778_005:0629a24": "出於如」者，如《大品》云「菩薩行般若時，不見有",
    "T38n1778_005:0629a25": "法出法性外，法性即如之異名。」「如優婆離」",
    "T38n1778_005:0629a26": "下，五、覈問。即為三：一大士問、二波離答、三大",
    "T38n1778_005:0629a27": "士類顯真空無垢。初文者，此問波離折法觀",
    "T38n1778_005:0629a28": "心入偏真時寧有垢不？「我言不也」，二、波離答，",
    "T38n1778_005:0629a29": "折法觀心見真之時，真無垢相。「維摩至如是」，",
    "T38n1778_005:0629b01": "三、明類顯。衍明眾生心相即空即中，無垢亦",
    "T38n1778_005:0629b02": "爾。「唯優婆離」下，六、明三假入空分判斷除。",
    "T38n1778_005:0629b03": "三假者，一因成、二相續、三相待，是體假入空，",
    "T38n1778_005:0629b04": "故用幻夢等譬以辨假相。如此體假亦入圓",
    "T38n1778_005:0629b05": "真，對破三藏折假偏真。何者？三藏三假但隨",
    "T38n1778_005:0629b06": "情入真，衍所明假隨理入真，具如《玄義》。此即",
    "T38n1778_005:0629b07": "巧拙滅罪不同，波離用拙、淨名用巧。文為三：",
    "T38n1778_005:0629b08": "一體因成、二體相續、三體相待。體此入空即",
    "T38n1778_005:0629b09": "真即中則無罪相，即是大乘毘尼直除滅也。",
    "T38n1778_005:0629b10": "初文有三倒，正約無明污穢五陰成假名罪",
    "T38n1778_005:0629b11": "人，即因成假。無明顛倒不出三種，謂想、心、見。",
    "T38n1778_005:0629b12": "能成三倒三陰，皆無明成。此三倒陰，扶心王",
    "T38n1778_005:0629b13": "起，則有一切諸行罪垢。能了三倒不自他共",
    "T38n1778_005:0629b14": "無因，即是無生。無生無滅，無心無罪。「唯優波",
    "T38n1778_005:0629b15": "離、妄想是垢、無妄想是淨」，此明想倒體假，即",
    "T38n1778_005:0629b16": "空妄想不起則無罪垢，故言無妄想是淨。「顛",
    "T38n1778_005:0629b17": "倒是垢、無顛倒是淨」，此明心倒體假，即空顛",
    "T38n1778_005:0629b18": "倒不起則無罪垢。言無顛倒是淨，取我是垢、",
    "T38n1778_005:0629b19": "不取我是淨，取我即我見等五是見顛倒。體",
    "T38n1778_005:0629b20": "假即空即不取我，若不取我則無罪垢，故言",
    "T38n1778_005:0629b21": "不取我是淨。此三皆因成假，並約心論垢，故",
    "T38n1778_005:0629b22": "須體之。「優婆離至如電」，二、明體相續假以入",
    "T38n1778_005:0629b23": "空。如幻譬相續之法，但假施設相續有罪。若",
    "T38n1778_005:0629b24": "體相續不自他等，即得入空不見罪相，罪相",
    "T38n1778_005:0629b25": "虛妄無可得者罪垢自滅。如電之譬，為顯相",
    "T38n1778_005:0629b26": "續生滅迅速。問：電是三藏譬，何得入衍門用？",
    "T38n1778_005:0629b27": "答：已說幻譬相續不實，迅速未顯，故借電譬",
    "T38n1778_005:0629b28": "以顯迅速，何不得耶？「諸法至相生」，三、明體",
    "T38n1778_005:0629b29": "相待假。入空待有二種：一異時、二同時。此約",
    "T38n1778_005:0629c01": "異時，故云乃至一念不住。以四句撿不可得，",
    "T38n1778_005:0629c02": "即得入空，言相待者皆虛妄見。又從「諸法」下，",
    "T38n1778_005:0629c03": "或是總譬三假成一切法，皆無所有，而分別",
    "T38n1778_005:0629c04": "生一切法者皆是妄見故云如夢、炎、水月以",
    "T38n1778_005:0629c05": "妄想生。體假即空妄想不起，心無罪故即是",
    "T38n1778_005:0629c06": "清淨，故淨名云當直除滅。「其知至善解」，七、",
    "T38n1778_005:0629c07": "結成奉律。佛教本令斷惡入道，若深得佛意，",
    "T38n1778_005:0629c08": "赴機判斷能除罪垢得入道者，則不乖佛教，",
    "T38n1778_005:0629c09": "是直奉律。其知此者，是名善解者。知輕重相",
    "T38n1778_005:0629c10": "皆如幻化，善解輕重入無輕重第一義諦，即",
    "T38n1778_005:0629c11": "是善解巧度之毘尼也。「於是」下，二比丘心",
    "T38n1778_005:0629c12": "得清淨。文為三：一二比丘稱歎淨名、二波離",
    "T38n1778_005:0629c13": "愜伏述成、三二比丘心淨發心。一、二比丘歎。",
    "T38n1778_005:0629c14": "波離拙度奉律，淨名巧度奉律，拙巧之殊，故歎",
    "T38n1778_005:0629c15": "言「上智者哉」。波離拙度之所不及，所以不能",
    "T38n1778_005:0629c16": "說者，但於三藏明律之上，不能用衍通別圓",
    "T38n1778_005:0629c17": "教赴機判斷，故言而不能說。「我答至此也」，二、",
    "T38n1778_005:0629c18": "明波離愜伏，述成二比丘之所歎也。「自捨」等",
    "T38n1778_005:0629c19": "者，稟三教行人及圓下位，皆不能判淨名權實",
    "T38n1778_005:0629c20": "樂說之辨。「其智慧明達為若此」者，體法見理",
    "T38n1778_005:0629c21": "照機分明，知病識藥隨病授藥，通達無礙。「時",
    "T38n1778_005:0629c22": "二至是辨」，三、明二比丘發心。「疑悔除」者，疑婬",
    "T38n1778_005:0629c23": "殺之罪除也。悔者，一犯罪悔除、二重增悔除。",
    "T38n1778_005:0629c24": "菩提心如前分別。「作是等」者，願令得衍無礙",
    "T38n1778_005:0629c25": "辨才如大士也。「故我不任詣彼問疾」，四、結成",
    "T38n1778_005:0629c26": "不堪。波離自惟拙度奉律，昔所不能除二比",
    "T38n1778_005:0629c27": "丘罪，致彼大士所彈，爾來揖敬，是故不堪傳",
    "T38n1778_005:0629c28": "旨問疾。「佛告羅睺羅」，九、命羅睺羅。文為二：",
    "T38n1778_005:0629c29": "一命問疾、二辭不堪。所以次命者，以其弟子",
    "T38n1778_005:0630a01": "中密行第一。羅睺羅是佛菩薩時子，亦言羅",
    "T38n1778_005:0630a02": "云，此云覆障。以其在胎六年故名覆障，昔塞",
    "T38n1778_005:0630a03": "鼠穴今得此報。《大論》明羅云往昔為王，期看",
    "T38n1778_005:0630a04": "仙人，王著樂遂忘，仙人六日在外不得飲食，",
    "T38n1778_005:0630a05": "故六年處胎因名覆障。有翻宮生，悉達太子",
    "T38n1778_005:0630a06": "將欲踰城出家，以指指其妃腹語言：「却後六",
    "T38n1778_005:0630a07": "年汝當生男。」耶輸因覺有身。國人皆疑太子",
    "T38n1778_005:0630a08": "出家，太妃在宮，何得有身。將非邪通？佛共淨",
    "T38n1778_005:0630a09": "飯王於後證是太子之子親，是宮之所生，因",
    "T38n1778_005:0630a10": "名宮生。羅云當是從思數入道，故密行第一。",
    "T38n1778_005:0630a11": "深求其致，乃至成前五種利益，具如身子章。",
    "T38n1778_005:0630a12": "「羅睺羅」下，二、奉辭不堪。文為四：一正辭不",
    "T38n1778_005:0630a13": "堪、二述不堪之由、三正述被呵、四結成不堪。",
    "T38n1778_005:0630a14": "初文者，良以往昔為長者子說出家功德，被呵",
    "T38n1778_005:0630a15": "無答，豈堪傳旨。「所以」下，二、述不堪之由。由",
    "T38n1778_005:0630a16": "往昔為諸長者子說出家功德，被呵彈也。文",
    "T38n1778_005:0630a17": "為二：一長者子問、二羅睺羅答。初文者，佛若",
    "T38n1778_005:0630a18": "在家應作輪王，既出家成佛，羅云在家亦作",
    "T38n1778_005:0630a19": "輪王，而忽出家有何勝利，必有深見，故請問",
    "T38n1778_005:0630a20": "也。「我即至之利」，二、羅云為說。有師言：如《賢",
    "T38n1778_005:0630a21": "愚經》明格量度人出家功德。今謂不爾，長者",
    "T38n1778_005:0630a22": "子問羅云出家功德，豈論度人得福多少？乃",
    "T38n1778_005:0630a23": "是為說三藏出家得十智、三三昧、三明六通、八",
    "T38n1778_005:0630a24": "解脫等，出離生死得二涅槃等出世功德，豈",
    "T38n1778_005:0630a25": "同輪王生死流轉未有邊也。「時維摩」下，三、正",
    "T38n1778_005:0630a26": "述被彈之事。文為五：一正彈呵、二為解釋、三",
    "T38n1778_005:0630a27": "廣示出家功德、四結真出家、五勸諸長者子出",
    "T38n1778_005:0630a28": "家。初文彈呵不許說者，此有三意：一既是密",
    "T38n1778_005:0630a29": "行，何得更說出家之利？乃是自顯，何名密行？",
    "T38n1778_005:0630b01": "二歎小乘出家功德狹劣，不稱長者子大乘",
    "T38n1778_005:0630b02": "根緣。三若說形服出家功德，諸長者子既各",
    "T38n1778_005:0630b03": "有礙，終不得此形服出家。有此三失，故被彈",
    "T38n1778_005:0630b04": "云不應為說。「所以至功德」，二、解釋。三藏教",
    "T38n1778_005:0630b05": "明覆戒定慧有為無為功德名為密行。今大",
    "T38n1778_005:0630b06": "士彈呵，有事有理。一事彈者，若是密行，不應",
    "T38n1778_005:0630b07": "自說出家功德。若為利生非自顯者，既不知",
    "T38n1778_005:0630b08": "根，說不赴機，何有利益？二約理彈者，無利無",
    "T38n1778_005:0630b09": "功德是為出家，無為即是虛空佛性。若見佛",
    "T38n1778_005:0630b10": "性，出二死家，方是真出家也。若見佛性，得大涅",
    "T38n1778_005:0630b11": "槃，則無所積聚，乃名為藏，名真密行。此即對",
    "T38n1778_005:0630b12": "枯顯榮之密行也。有為法者，可說有利有功",
    "T38n1778_005:0630b13": "德。此呵羅云見偏真智，斷是有為法。有為法",
    "T38n1778_005:0630b14": "者有利有功德，既是有為，不得出離變易生",
    "T38n1778_005:0630b15": "死，何名出家？故《大經》云「空者即是生死，不空",
    "T38n1778_005:0630b16": "即大涅槃。」「夫出家者為無為法，無為法中",
    "T38n1778_005:0630b17": "無利無功德」，此呵羅云出家心非。夫出家者，",
    "T38n1778_005:0630b18": "本為出生死家，求真無為。真無為者，如下文",
    "T38n1778_005:0630b19": "云「佛身無為，不墮諸數」。若未免生死而住有",
    "T38n1778_005:0630b20": "為者，此求出家心非。何者？小乘見真得數緣",
    "T38n1778_005:0630b21": "盡有餘涅槃，謂是無為。若依大乘，得見中道",
    "T38n1778_005:0630b22": "無變易生死，乃是真無為法，即是平等真法",
    "T38n1778_005:0630b23": "界，佛不度眾生，故云無為法中無利無功德。",
    "T38n1778_005:0630b24": "故《大經》云「聲聞僧者名有為僧，菩薩僧者名",
    "T38n1778_005:0630b25": "無為僧。」問：淨名正用無為破有為。無為只是",
    "T38n1778_005:0630b26": "虛空佛性，何得言用大乘真密行破羅云不",
    "T38n1778_005:0630b27": "真密行？答：羅云既著有為，所有密行皆是有",
    "T38n1778_005:0630b28": "為。今淨名一往將無為破，若了真無為，如如",
    "T38n1778_005:0630b29": "意珠無所不有，故前說無為，次即廣明出家",
    "T38n1778_005:0630c01": "功德。「羅睺羅」下，三、明廣為羅云說大乘出家",
    "T38n1778_005:0630c02": "功德，即是無為法中具一切行，名真密行。文",
    "T38n1778_005:0630c03": "為二：一自行、二化他。一、自行者，即是正觀中",
    "T38n1778_005:0630c04": "道，以破小乘彼此中間無為涅槃。何者？聲聞",
    "T38n1778_005:0630c05": "經明涅槃為彼岸、生死為此岸、煩惱為中流，",
    "T38n1778_005:0630c06": "是則彼此中流皆是大乘此岸。若觀中道得",
    "T38n1778_005:0630c07": "真無為，則不見彼此中流，即見佛性，名真無",
    "T38n1778_005:0630c08": "為。「離六十二見」者，正觀中道得真無為，離界",
    "T38n1778_005:0630c09": "內外一切諸見。故《地持》解清淨禪云「離一切",
    "T38n1778_005:0630c10": "見清淨淨禪」，即其義也。「處於涅槃」者，若觀中",
    "T38n1778_005:0630c11": "道即見佛性，住本有涅槃，成不思議三德祕",
    "T38n1778_005:0630c12": "藏，如世伊字。「智者所受」者，此即舉果成因。智",
    "T38n1778_005:0630c13": "是一切智人，雖無所受而心冥中道，名之為",
    "T38n1778_005:0630c14": "受。「聖所行處」者，中道即是聖所行處。故《大論》",
    "T38n1778_005:0630c15": "云「智度大道佛從來」。又智者所受，即觀中道",
    "T38n1778_005:0630c16": "證果。聖所行處，是觀中道修因。中非因果，能",
    "T38n1778_005:0630c17": "成因果萬行功德，即真密行。「降伏」下，二、明",
    "T38n1778_005:0630c18": "大乘出家化他功德。文為二。一降眾魔、二摧",
    "T38n1778_005:0630c19": "外道。降魔即破愛論，摧外即破見論。但愛見",
    "T38n1778_005:0630c20": "有二：界內即波旬、六師之徒，界外即二乘及",
    "T38n1778_005:0630c21": "通菩薩。一、約降魔明化他功德者，《大集》明得",
    "T38n1778_005:0630c22": "菩薩道破煩惱魔，得法性身即破陰魔，得菩",
    "T38n1778_005:0630c23": "薩道及法性身即破死魔，得不動三昧破他",
    "T38n1778_005:0630c24": "化天子魔。《大經》明八魔，謂常等四及無常等",
    "T38n1778_005:0630c25": "四，前四界內、後四界外。約前煩惱魔開出此",
    "T38n1778_005:0630c26": "八，常等起煩惱等四即是界內、無常等起煩",
    "T38n1778_005:0630c27": "惱等四即是界外。若正觀中道得真無為法，",
    "T38n1778_005:0630c28": "是自行破八魔。若化他者，說中道非有破常",
    "T38n1778_005:0630c29": "等四，若說中道非無破無常等四，故言降伏",
    "T38n1778_005:0631a01": "眾魔。「度五道」者，五道皆是魔之眷屬。菩薩慈",
    "T38n1778_005:0631a02": "善根力而生五道，示現其身同事說法，能度五",
    "T38n1778_005:0631a03": "道六道。開六道，出二十五有。菩薩觀中雙照",
    "T38n1778_005:0631a04": "二諦，即得三諦三昧，成二十五三昧。十番破",
    "T38n1778_005:0631a05": "有，能度界內五道及界外二乘大力菩薩三",
    "T38n1778_005:0631a06": "種意生身。「淨五眼」者，菩薩修真無為，圓觀三",
    "T38n1778_005:0631a07": "諦，觀俗麁境破諸惡業名淨肉眼，觀俗細境",
    "T38n1778_005:0631a08": "破諸亂心名淨天眼，若觀真諦破界內惑名",
    "T38n1778_005:0631a09": "淨慧眼，觀界內外俗破恒沙無知名淨法眼，",
    "T38n1778_005:0631a10": "觀中雙照圓除無明是淨佛眼。「得五力」者，若",
    "T38n1778_005:0631a11": "淨五眼即得五力，謂得四種道品中之五力",
    "T38n1778_005:0631a12": "也。何者？若折體淨慧眼，得生無生五力；從空",
    "T38n1778_005:0631a13": "入假淨法眼，得無量五力；若觀中道圓照法",
    "T38n1778_005:0631a14": "界淨佛眼，得無作五力。三權一實。「立五根」者，",
    "T38n1778_005:0631a15": "菩薩知平等法界猶如虛空非權非實，而能",
    "T38n1778_005:0631a16": "成就權實五力。化四眾生各生五根，即是立",
    "T38n1778_005:0631a17": "五根也。「不惱於彼」者，用四悉檀赴四根緣，終",
    "T38n1778_005:0631a18": "不差機壞他善根，是則不惱於彼。「離眾雜惡」",
    "T38n1778_005:0631a19": "者，菩薩自成四種五力，離界內外一切雜惡；",
    "T38n1778_005:0631a20": "能立眾生四種五根，離四邪疑等不善煩惱，",
    "T38n1778_005:0631a21": "即是令眾生離眾雜惡。「摧諸至眾過」，二、約摧",
    "T38n1778_005:0631a22": "伏外道明化他功德。即是摧界內六師九十",
    "T38n1778_005:0631a23": "六種、界外二乘通教菩薩？何者菩薩觀中得",
    "T38n1778_005:0631a24": "真無為，即能自破二邊外道；為眾生說非有",
    "T38n1778_005:0631a25": "即摧伏界內外道，若說非無即摧伏界外外",
    "T38n1778_005:0631a26": "道。何者？心行理外無非外道，摧令入中即化",
    "T38n1778_005:0631a27": "他成就。「超越假名」者，生死涅槃皆是假名，菩",
    "T38n1778_005:0631a28": "薩觀中得真無為，即超二邊之假名也。若為",
    "T38n1778_005:0631a29": "眾生說倒摧外道。「出淤泥」者，正觀中道出界",
    "T38n1778_005:0631b01": "內外見思淤泥，若為眾生說非有非無准前",
    "T38n1778_005:0631b02": "可知。「無繫著」者，繫是業著，即愛煩惱，潤業故",
    "T38n1778_005:0631b03": "名繫著。觀中能斷二邊業愛，若為眾生例前",
    "T38n1778_005:0631b04": "可見。「無我所」者，正觀中道不見界內外有我",
    "T38n1778_005:0631b05": "我所，若為眾生准前可見。「無所受」者，正觀中",
    "T38n1778_005:0631b06": "道即不受二邊，若為眾生准前可見。「無擾亂」",
    "T38n1778_005:0631b07": "者，觀中即無空有二邊之擾亂也，若為眾生",
    "T38n1778_005:0631b08": "准前可見。「內壞喜」者，若觀中道雙照二諦，即",
    "T38n1778_005:0631b09": "得四種覺分之喜。若為眾生說中道二諦四",
    "T38n1778_005:0631b10": "種喜覺，眾生得菩薩慶喜即成喜無量心。「護",
    "T38n1778_005:0631b11": "彼意」者，觀四根緣，用四悉檀不乖四機，名護彼",
    "T38n1778_005:0631b12": "意。「隨禪定」者，若觀中道雙照二諦，即隨三諦三",
    "T38n1778_005:0631b13": "昧住大涅槃深禪定窟，不起滅定現諸威儀。",
    "T38n1778_005:0631b14": "為眾生說，如修羅琴，令一切眾生皆隨三諦",
    "T38n1778_005:0631b15": "三昧諸禪定也。「離眾過」者，若觀中道無界內",
    "T38n1778_005:0631b16": "外煩惱之過，得三無失、三不護，三業隨智慧行，",
    "T38n1778_005:0631b17": "三輪不思議化。化界內外一切眾生，無有損",
    "T38n1778_005:0631b18": "他根緣之過，能令眾生離界內外之過失也。",
    "T38n1778_005:0631b19": "「若能如是是真出家」，四、結真出家。若能如是",
    "T38n1778_005:0631b20": "者，如上所列，皆是中道得真無為，具足自行",
    "T38n1778_005:0631b21": "化他功德，是則一心具足萬行，如如意珠具",
    "T38n1778_005:0631b22": "一切寶，即是四榮真密行也。是真出家者，正",
    "T38n1778_005:0631b23": "觀中道得真無為，能出凡夫二十五有，及出",
    "T38n1778_005:0631b24": "二乘通菩薩家，即出生死涅槃二種之家，故",
    "T38n1778_005:0631b25": "名出家。「於是」下，五、淨名勸諸長者子出家。文",
    "T38n1778_005:0631b26": "為四：一勸出家、二辭有礙、三重勸、四發心。一",
    "T38n1778_005:0631b27": "淨名勸者、即是勸修中道出二死家、故言「汝",
    "T38n1778_005:0631b28": "等於正法中宜共出家」。正法者，即是中道之",
    "T38n1778_005:0631b29": "正理也。能觀此理，得出二邊，故云出也。「所以",
    "T38n1778_005:0631c01": "者何？佛世難值」者，有佛出世方得聞之，若無",
    "T38n1778_005:0631c02": "佛出，雖有正理長劫不聞。今得值得聞，豈不",
    "T38n1778_005:0631c03": "修集，速令得出二死之家。「諸長者子至出家」，",
    "T38n1778_005:0631c04": "二、諸長者各辭有礙不得出家。淨名本勸觀",
    "T38n1778_005:0631c05": "真無為出二死家，諸長者子謂言勸其形服",
    "T38n1778_005:0631c06": "出家，故同辭有礙。引佛說者，具出《僧祇》。「維",
    "T38n1778_005:0631c07": "摩至具足」，三、明的勸觀行出家。應具四句：一",
    "T38n1778_005:0631c08": "形心俱不出；二形出心不出；三形不出心出，",
    "T38n1778_005:0631c09": "即是觀行出家；四形心俱出。故重勸言「汝但",
    "T38n1778_005:0631c10": "發心此即出家」。然其佛之所制，淨名本知，是",
    "T38n1778_005:0631c11": "故然可。但諸長者子各有大乘善根，所以勸",
    "T38n1778_005:0631c12": "其發心求真無為，即出二死之家。但戒從心",
    "T38n1778_005:0631c13": "生，道心若發，菩薩戒品隨心俱發，故云是即",
    "T38n1778_005:0631c14": "具足。「爾時至菩提心」，四、明諸長者子依勸皆",
    "T38n1778_005:0631c15": "發無上道心。菩提心義已如前釋。「故我不任",
    "T38n1778_005:0631c16": "詣彼問疾」，四、結辭不堪。羅云自惟往昔為諸",
    "T38n1778_005:0631c17": "長者子說出家功德，文義麁淺不稱長者子",
    "T38n1778_005:0631c18": "根緣，既被呵彈，豈堪傳旨往問疾也。「佛告阿",
    "T38n1778_005:0631c19": "難」，十、命阿難。文為二：一命問疾、二辭不堪。所以",
    "T38n1778_005:0631c20": "次命者，以其弟子中多聞第一。即斛飯次子，調",
    "T38n1778_005:0631c21": "達親弟、如來從弟，此云歡喜。所以名歡喜者，",
    "T38n1778_005:0631c22": "《大論》有三因緣：一從本願得名名歡喜，即是釋",
    "T38n1778_005:0631c23": "迦因地為陶師，值過去釋迦發願：「願我成佛",
    "T38n1778_005:0631c24": "還名釋迦，侍者亦名阿難。」今得為侍，稱本願",
    "T38n1778_005:0631c25": "故，故名歡喜。二父母作名名歡喜者，如來將",
    "T38n1778_005:0631c26": "欲成道，魔至淨飯王所云：「汝子已死。」王與眷",
    "T38n1778_005:0631c27": "屬皆生愁苦。淨居天報已成正覺，王大歡喜。",
    "T38n1778_005:0631c28": "須臾斛飯報云生男，王重歡喜。此兒是歡喜",
    "T38n1778_005:0631c29": "時生，故名歡喜。三從見者得名。阿難身相端",
    "T38n1778_005:0632a01": "嚴，見者愛敬生歡喜心，故名歡喜。深求其致，",
    "T38n1778_005:0632a02": "乃至成前五種利益，具如身子章。「阿難」下，",
    "T38n1778_005:0632a03": "二、辭不堪。文為四：一正辭不堪、二述不堪之",
    "T38n1778_005:0632a04": "由、三正述被彈之事、四結成不堪。初文者，良",
    "T38n1778_005:0632a05": "以往音為佛乞乳，被彈無答，豈堪傳旨。「所",
    "T38n1778_005:0632a06": "以至下立」，二、述不堪之由。由佛小疾當用牛",
    "T38n1778_005:0632a07": "乳，持鉢往乞，故被彈也。何者？三藏但明生身",
    "T38n1778_005:0632a08": "真佛，不說法性三身三德。生身九惱，飢渴寒",
    "T38n1778_005:0632a09": "熱疾病等事，所以身小有疾須用牛乳。阿難",
    "T38n1778_005:0632a10": "不知是法性身，謂有疾是實，故持鉢乞乳。是",
    "T38n1778_005:0632a11": "則半字多聞，不聞法身金剛之體常住湛然，",
    "T38n1778_005:0632a12": "由此被彈。「時維摩」下，三、正述被彈之事。文為",
    "T38n1778_005:0632a13": "三：一覈問乞意、二正彈呵、三阿難恥愧。初文",
    "T38n1778_005:0632a14": "為二：一淨名問、二阿難答。初所以問者，分衛",
    "T38n1778_005:0632a15": "未至，持鉢詣此，欲何所求？將欲彈呵，先定其",
    "T38n1778_005:0632a16": "意，故問「何為晨朝持鉢住此」。「我言至至此」，二、",
    "T38n1778_005:0632a17": "阿難答。阿難但取三藏教意，謂佛有疾決須",
    "T38n1778_005:0632a18": "乞乳。弟子之儀，侍省恭待事不可虧，是故詣",
    "T38n1778_005:0632a19": "門而乞乳也。「維摩詰」下，二、正彈呵。文為四：",
    "T38n1778_005:0632a20": "一重止阿難二謗、二顯金剛之體、三結二謗、",
    "T38n1778_005:0632a21": "四疊釋對破。初文者，明真法身無此疾也。所",
    "T38n1778_005:0632a22": "以兩止者，為止二謗。言二謗者，一增、二損。言",
    "T38n1778_005:0632a23": "增謗者，佛真法身斷德具足無苦因果，而說",
    "T38n1778_005:0632a24": "有者，即是增加以謗法身。言損謗者，佛真法",
    "T38n1778_005:0632a25": "身智德圓滿即是常果，而言有疾，即是損謗。",
    "T38n1778_005:0632a26": "故下文云「勿謗如來」。今阿難說身小有疾，即",
    "T38n1778_005:0632a27": "具二謗，是故止令莫作是語。「如來至何惱」，",
    "T38n1778_005:0632a28": "二、顯如來金剛身者，阿難不測重止之意，所",
    "T38n1778_005:0632a29": "以淨名顯金剛身，對破小教明生身也。「如來",
    "T38n1778_005:0632b01": "身者金剛之體」即法身常身。所以喻金剛者，",
    "T38n1778_005:0632b02": "體堅用利，徹至本際。堅譬法身不為妄惑生",
    "T38n1778_005:0632b03": "死所侵，常住不變。利喻法身智德般若照用",
    "T38n1778_005:0632b04": "之功無所不備，徹至本際。譬法身斷德解脫",
    "T38n1778_005:0632b05": "終窮惑障斯斷，是則三德如世伊字，故借金",
    "T38n1778_005:0632b06": "剛以譬法身。「諸惡已斷眾善普會」者，諸惡已",
    "T38n1778_005:0632b07": "斷，即五住皆除。眾善普會，即是摩訶般若能",
    "T38n1778_005:0632b08": "導萬善冥於中道究竟圓極。是則法身三德",
    "T38n1778_005:0632b09": "其義宛然。「當有何疾當有何惱」者，諸惡已盡",
    "T38n1778_005:0632b10": "則無苦果，當有何疾？眾善普會究竟常樂，當",
    "T38n1778_005:0632b11": "有何惱？此破三藏報身智斷，故言疾也。衍教",
    "T38n1778_005:0632b12": "法身智斷無苦，故言無疾。說有疾者，即二謗",
    "T38n1778_005:0632b13": "也。但舊約四時五時，云說般若猶是八十年",
    "T38n1778_005:0632b14": "佛。此方等教同《首楞嚴》，明壽七百阿僧祇劫，",
    "T38n1778_005:0632b15": "而不受釋十弟子為顯枯榮，豈得以無常消",
    "T38n1778_005:0632b16": "此經文？「默往」下，三、結二謗。文為二：一結成",
    "T38n1778_005:0632b17": "損謗、二結成增謗。初文者，以輪王為證，其義",
    "T38n1778_005:0632b18": "顯也。「默往」者，止其損謗故云默，止其增謗故",
    "T38n1778_005:0632b19": "云往。往者去也。真身無疾，何勞乞乳？故令去",
    "T38n1778_005:0632b20": "也。若說有疾，即是增也。「莫使異人聞此麁言」",
    "T38n1778_005:0632b21": "者，外道心懷異見，即是異人。聞佛有疾，謂佛",
    "T38n1778_005:0632b22": "行善猶麁，樂果不滿，猶有疾惱，何殊世人？增",
    "T38n1778_005:0632b23": "其邪謗，故勸默往。無令等者，小善之報悉皆",
    "T38n1778_005:0632b24": "無疾，若聞阿難說佛有疾，即深怪不達輪王。",
    "T38n1778_005:0632b25": "以王三生行十善自行教化，此之少福尚得",
    "T38n1778_005:0632b26": "無疾，豈況如來無量福會普勝者哉？佛無量",
    "T38n1778_005:0632b27": "劫修摩訶般若以導萬行，會理真極證常樂",
    "T38n1778_005:0632b28": "果，豈得有疾？若言有疾，是則不如輪王，淨土",
    "T38n1778_005:0632b29": "威德諸天豈非大損。「行矣至人聞」，二、結成增",
    "T38n1778_005:0632c01": "謗。此之呵意，若說佛有疾即是增謗。法身無",
    "T38n1778_005:0632c02": "疾而說有者則有疾果，果必有因，因即不善。",
    "T38n1778_005:0632c03": "若有疾惡，即是惡人，寧共師之？阿難既是行",
    "T38n1778_005:0632c04": "人，應恥諸同行。若說此語，則恥諸菩薩四眾",
    "T38n1778_005:0632c05": "弟子，故云「勿使我等受斯恥也」。「外道」等者，此",
    "T38n1778_005:0632c06": "則具出師徒同招恥辱。又增邪人誹謗重罪，",
    "T38n1778_005:0632c07": "是事不可，故令速去勿使人聞。若人不聞，則",
    "T38n1778_005:0632c08": "恥事不彰，不致，損辱門徒、增他謗罪。「當知至",
    "T38n1778_005:0632c09": "何疾」，四、疊釋法身無疾。破阿難見生身有疾，",
    "T38n1778_005:0632c10": "執此而說即成二謗。文有四意。",
    "T38n1778_005:0632c11": "「當知至欲身」，此釋法身斷德。思即是行，欲即",
    "T38n1778_005:0632c12": "是愛，若與行合潤業受生。法身界內界外業",
    "T38n1778_005:0632c13": "煩惱斷，故言非思欲身。即破三藏有餘報身",
    "T38n1778_005:0632c14": "猶是界內業煩惱果，故有小疾。若執此說，即",
    "T38n1778_005:0632c15": "成增謗。「佛為世尊過於三界」，此釋法身智德",
    "T38n1778_005:0632c16": "出於二種三界之外，豈有界內三界之疾？此",
    "T38n1778_005:0632c17": "破三藏有餘生身猶有界內報身，故有疾也。",
    "T38n1778_005:0632c18": "若執此說，即成損謗。「佛身無漏諸漏已盡」，此",
    "T38n1778_005:0632c19": "重釋法身斷德無界內外二種三漏，故不漏",
    "T38n1778_005:0632c20": "落二種生死，豈有界內有漏之果而有疾也。",
    "T38n1778_005:0632c21": "此破三藏有餘生身是有漏果，故有小疾。執",
    "T38n1778_005:0632c22": "此而說，即是增謗。「佛身無為不墮諸數」，此重",
    "T38n1778_005:0632c23": "釋法身智德無為，非界內外有為，即無二種",
    "T38n1778_005:0632c24": "陰入數法，豈有界內陰界入法，依此有疾？即",
    "T38n1778_005:0632c25": "破三藏生身之佛猶有果報陰界入等諸數",
    "T38n1778_005:0632c26": "之法，故有疾也。若執此說，即成損謗。「如此之",
    "T38n1778_005:0632c27": "身當有何疾」，此總結法身智斷既無此四過，",
    "T38n1778_005:0632c28": "豈得有疾？破阿難說致成二謗。前釋須菩提",
    "T38n1778_005:0632c29": "章明謗佛義，至此意顯。「時我」下，三、阿難內",
    "T38n1778_005:0633a01": "懷恥愧。文為二：一正恥愧、二空聲慰喻。初文",
    "T38n1778_005:0633a02": "者，昔自謂多聞領持不謬，今被呵斥，遂成二",
    "T38n1778_005:0633a03": "謗損辱師徒，故懷恥愧。又恐雖近佛，佛言無",
    "T38n1778_005:0633a04": "悟，當是謬聽，故為所呵。「即聞至勿慚」，二、聞",
    "T38n1778_005:0633a05": "空聲慰喻阿難。既深懷恥愧，恐招二謗之罪，",
    "T38n1778_005:0633a06": "是以空聲解釋安慰。空聲者，毘盧遮那法身",
    "T38n1778_005:0633a07": "之聲，如《普賢觀》之所明也。「如居士言」者，如",
    "T38n1778_005:0633a08": "淨名說法身智斷具足，此身無疾不須乞乳。",
    "T38n1778_005:0633a09": "即是實智，其言不虛。但為佛出五濁惡世，現",
    "T38n1778_005:0633a10": "行斯法度脫眾生。五濁者，一劫濁、二煩惱濁、",
    "T38n1778_005:0633a11": "三眾生濁、四見濁、五命濁。若佛出此五濁惡",
    "T38n1778_005:0633a12": "世，為度鈍根聲聞弟子，示同人法，故現有疾，",
    "T38n1778_005:0633a13": "即是權智。今為化婆羅門故，宜須取乳，為其",
    "T38n1778_005:0633a14": "福田，不勞恥愧。是真應二身，其義不同。本地",
    "T38n1778_005:0633a15": "法身雖無有疾，迹中應同方便利物。若知此",
    "T38n1778_005:0633a16": "意，豈成二謗？不須恥愧也。「世尊至問疾」，四、",
    "T38n1778_005:0633a17": "結成不堪。阿難自惟淨名辨才往彈如此，豈",
    "T38n1778_005:0633a18": "堪傳旨往問疾也。「如是」下，大段第二次命五",
    "T38n1778_005:0633a19": "百。經本既略，並不度此。若五百皆被彈呵，即",
    "T38n1778_005:0633a20": "是五百比丘依三藏入道，各說身因，淨名還",
    "T38n1778_005:0633a21": "用衍教五百法門彈呵折挫，別相分別顯發",
    "T38n1778_005:0633a22": "枯榮。既不傳此，寧可厝心而解釋也。",
    "T38n1778_005:0633a23": "維摩經略疏卷第十七",
    "T38n1778_005:0633a24": "4 菩薩品(五-六)菩薩品之初17 維摩經廣疏卷第十七",
    "T38n1778_005:0633a25": "此品次〈弟子品〉來者，三為破自體緣集，顯不",
    "T38n1778_005:0633a26": "思議解脫法身，成如來淨土之教。品意眾多，",
    "T38n1778_005:0633a27": "非凡情所測，今略用三意以通釋之。初正明",
    "T38n1778_005:0633a28": "此品來意、二略釋菩薩義、三入文解釋。初明",
    "T38n1778_005:0633a29": "次〈弟子品〉來者，大聖法王欲令眾生得不思",
    "T38n1778_005:0633b01": "議依正，先命諸大弟子各述不堪者，以諸聲",
    "T38n1778_005:0633b02": "聞取偏真證悉滯無為，故各辭被彈，豈堪傳",
    "T38n1778_005:0633b03": "旨。菩薩不爾，故次命也。但菩薩雖不滯無為，",
    "T38n1778_005:0633b04": "有自體之患，故於往昔皆為所呵。此明三教",
    "T38n1778_005:0633b05": "皆是方便，不思議法身正報未顯，真淨依報",
    "T38n1778_005:0633b06": "佛國未成，故諸菩薩各辭不堪。今明來意亦",
    "T38n1778_005:0633b07": "略有五：一為顯淨名勝智、二為轉方便教門、",
    "T38n1778_005:0633b08": "三為扶成佛國之教、四為折方便菩薩為入",
    "T38n1778_005:0633b09": "後味哢胤、五印定成經。此五名數似同〈弟子",
    "T38n1778_005:0633b10": "品〉，而義有殊，不可一槩。初意者，前諸弟子雖",
    "T38n1778_005:0633b11": "各述被彈無答，但聲聞智斷雖超三界既是",
    "T38n1778_005:0633b12": "小乘福智局淺，何足備顯淨名神智？如共劣",
    "T38n1778_005:0633b13": "者捔力未足為奇。所以次命四大菩薩及諸",
    "T38n1778_005:0633b14": "大士，若皆述不堪，是則咸聞淨名智德超群，",
    "T38n1778_005:0633b15": "莫不心生敬仰靡不歸伏。若文殊被命入室",
    "T38n1778_005:0633b16": "論道，即皆沾大利。此意似如為室內作序，但",
    "T38n1778_005:0633b17": "餘四義皆是正說，從多為論，故不屬序，前已",
    "T38n1778_005:0633b18": "處處料簡。次意者，亦是轉觀。所以然者，鈍根",
    "T38n1778_005:0633b19": "轉教名信行人，利根轉觀名法行人，即為二：",
    "T38n1778_005:0633b20": "一轉教、二轉觀。初轉教者、鈍根菩薩不堪聞圓、",
    "T38n1778_005:0633b21": "故開方便引接調熟。修方便行既已純熟、堪",
    "T38n1778_005:0633b22": "聞圓入道、故諸權菩薩先於往昔示被呵折。",
    "T38n1778_005:0633b23": "今欲轉權用實、事須重述、普使聞知。次命諸",
    "T38n1778_005:0633b24": "菩薩、有三不同、一轉三藏方便教、二轉得道",
    "T38n1778_005:0633b25": "夜般若中方便教、三轉華嚴中方便教。初有",
    "T38n1778_005:0633b26": "二義：一漸、二頓。一漸轉者，鈍根菩薩一往轉",
    "T38n1778_005:0633b27": "教，與聲聞五味同，而約人小異。何者，三乘同",
    "T38n1778_005:0633b28": "學二乘斷結成酪，則教人俱是酪。菩薩伏結，",
    "T38n1778_005:0633b29": "教是酪，人猶是乳。二頓轉者，聲聞於方等中",
    "T38n1778_005:0633c01": "不得頓轉，利根菩薩於方等得悟，即頓轉也。",
    "T38n1778_005:0633c02": "此是不定教意，即生蘇中毒發殺人。次意者，",
    "T38n1778_005:0633c03": "即是佛從得道夜常說般若，此教若在三藏",
    "T38n1778_005:0633c04": "中為利人說即祕密教，若諸菩薩別聞者即",
    "T38n1778_005:0633c05": "不定教。但此既從鹿野苑來，而說般若備明三",
    "T38n1778_005:0633c06": "智，即有三種菩薩。前二種人即是稟般若中",
    "T38n1778_005:0633c07": "方便教門，故為淨名用圓彈折。若彈通教住",
    "T38n1778_005:0633c08": "一切智而見中者，即生蘇中毒發殺人；若彈",
    "T38n1778_005:0633c09": "別教住道種智開佛知見，是熟蘇中毒發殺",
    "T38n1778_005:0633c10": "人。修圓教者有彈不彈，其不彈者，即是深得",
    "T38n1778_005:0633c11": "教意，不執生見、無順道愛則不須彈。若生語",
    "T38n1778_005:0633c12": "見或順道愛，故被彈折。若心開悟入不二法",
    "T38n1778_005:0633c13": "門，即是醍醐中毒發殺人。三明稟華嚴中別",
    "T38n1778_005:0633c14": "教偏取執滯，故為所彈。若開悟者，亦是熟蘇",
    "T38n1778_005:0633c15": "中毒發殺人。若稟圓教有彈不彈，例般若中",
    "T38n1778_005:0633c16": "得失可知。復次四味中，方便得意不得意二俱",
    "T38n1778_005:0633c17": "被彈。何以故？封教行生見者必須彈呵，雖齊",
    "T38n1778_005:0633c18": "教行，教行未真實，故呵令入實。若稟實教，例",
    "T38n1778_005:0633c19": "般若可見。問：何以須然？答：由方便教教人俱",
    "T38n1778_005:0633c20": "廢，圓教得意不廢故也。釋此一品，通別菩薩",
    "T38n1778_005:0633c21": "一向彈破，圓教不定。准上思之。入文專用此",
    "T38n1778_005:0633c22": "意，恒須憶之，至下勿疑。又前三教法病俱呵，",
    "T38n1778_005:0633c23": "圓教呵病不呵其法。問：若從得道夜般若有",
    "T38n1778_005:0633c24": "通教者，應有二乘得道。答：如所問。問：方便菩",
    "T38n1778_005:0633c25": "薩定一向須呵不？答：既未齊《法華》，恐未得全",
    "T38n1778_005:0633c26": "廢，顯佛正意故如前判。依方便教方便菩薩",
    "T38n1778_005:0633c27": "亦但呵病不呵其法，此須分別。若約行人則",
    "T38n1778_005:0633c28": "病法俱呵，法擬接於後人，未必須捨。問：華嚴",
    "T38n1778_005:0633c29": "圓頓，何得學者呵令轉教？答：利根得悟，豈更",
    "T38n1778_005:0634a01": "須呵，但神根劣者須別接引，若封教不移，失",
    "T38n1778_005:0634a02": "華嚴正意，故須呵彈，還入華嚴圓頓法界海",
    "T38n1778_005:0634a03": "也。或雖稟圓頓，須呵如前。是則彈呵失華嚴",
    "T38n1778_005:0634a04": "正意之滯，非是彈呵頓教法輪。問：亦云二夜常",
    "T38n1778_005:0634a05": "說涅槃，故《涅槃》佛答迦葉云：「我初成道已，有",
    "T38n1778_005:0634a06": "十方菩薩來問此義。」是中亦應有菩薩未了",
    "T38n1778_005:0634a07": "之者，何不出此意？答？雖有此意，未見明文。若",
    "T38n1778_005:0634a08": "欲說者，准《般若》可知，此約部異耳。若猶是華",
    "T38n1778_005:0634a09": "嚴、般若之異名者，前明所彈即其義也。問：得",
    "T38n1778_005:0634a10": "道夜般若為是華嚴之異名、為別有所說？答：",
    "T38n1778_005:0634a11": "《大論》明般若有二種，一共二乘人說、二不共說。",
    "T38n1778_005:0634a12": "不共說者，如《不思議經》。若案此文，只是異名。",
    "T38n1778_005:0634a13": "復次《大論》歎般若偈云「若如法觀佛，般若及",
    "T38n1778_005:0634a14": "涅槃，是三則一相，其實無有異。」若爾，涅槃亦",
    "T38n1778_005:0634a15": "是異名，何但般若。答：華嚴從大方廣佛以得",
    "T38n1778_005:0634a16": "名，般若從智慧受稱，涅槃從解脫當名。若案",
    "T38n1778_005:0634a17": "論文，異部異名理亦無失。然未見明文，未可",
    "T38n1778_005:0634a18": "定判。問：自淨名彈呵之前，亦應有滯方便者因",
    "T38n1778_005:0634a19": "呵轉教，何不出之？答：未可定判，故不別出。二、明",
    "T38n1778_005:0634a20": "轉觀者，法行利根隨住方便觀門，聞彈呵菩薩",
    "T38n1778_005:0634a21": "即轉觀也。其既利根，聞三藏教或聞得道夜",
    "T38n1778_005:0634a22": "來說般若教，或聞華嚴三處方便教，信解開",
    "T38n1778_005:0634a23": "悟而未見正道，若聞呵諸菩薩即豁然開解",
    "T38n1778_005:0634a24": "入不二法門。復次若有菩薩於前三處隨少",
    "T38n1778_005:0634a25": "所聞即能發心，猶是凡夫如乳。若入空見理，",
    "T38n1778_005:0634a26": "是則如酪。若入假見俗，即是生蘇。若發中道",
    "T38n1778_005:0634a27": "似解，即是熟蘇。若發真解，即是醍醐。若聞呵",
    "T38n1778_005:0634a28": "菩薩，隨味得悟入不二法門，即名當味中毒",
    "T38n1778_005:0634a29": "發殺人。是則大士往昔彈諸菩薩，槌砧以成",
    "T38n1778_005:0634b01": "菩薩器也。彼時各有得益，今此大眾悉有堪",
    "T38n1778_005:0634b02": "聞之機，故次命也。若各述昔被彈，是則時座",
    "T38n1778_005:0634b03": "悉沾轉教轉觀之利，如前彈呵得利益故。次",
    "T38n1778_005:0634b04": "命諸菩薩，意在此也。復次往昔隨處異聞利",
    "T38n1778_005:0634b05": "益不多，今菴園盛集圍，繞世尊同聞重述，是",
    "T38n1778_005:0634b06": "則利益無量。既親為佛印，轉教之義始得決",
    "T38n1778_005:0634b07": "定。問：呵諸菩薩只用一教，何得普利？答：夫子",
    "T38n1778_005:0634b08": "尚云「詩三百，一言蔽諸。」大士用一圓教彈呵，",
    "T38n1778_005:0634b09": "稟權實教有滯礙者皆得一道之益，何足致",
    "T38n1778_005:0634b10": "疑？問：呵諸菩薩，定皆悉得一圓益不？答：一往",
    "T38n1778_005:0634b11": "尋呵四菩薩文似皆圓益，但餘菩薩各述之",
    "T38n1778_005:0634b12": "文，文既不度，豈可定判？且方等經猶帶方便，",
    "T38n1778_005:0634b13": "未全同《法華》，何容不得方便之益。第三意者",
    "T38n1778_005:0634b14": "如此。呵時諸稟方便教菩薩，隨緣集斷處即",
    "T38n1778_005:0634b15": "罪除障轉，福慧增明，堪見淨土，故入室時同",
    "T38n1778_005:0634b16": "見室空，又見燈王香積佛國，故隨集斷處得",
    "T38n1778_005:0634b17": "生三土。又隨福慧增明，隨所調伏眾生，後成",
    "T38n1778_005:0634b18": "佛時如此眾生皆來生其國，此是扶成如來",
    "T38n1778_005:0634b19": "上說淨佛國土之教也。第四意者，如《法界性",
    "T38n1778_005:0634b20": "論》云「若利根人於摩訶般若入法界，若中根",
    "T38n1778_005:0634b21": "人於法華入法界，下根於涅槃入法界。」以呵",
    "T38n1778_005:0634b22": "生蘇為熟蘇，故至般若成醍醐，得入法界。以",
    "T38n1778_005:0634b23": "呵酪為生蘇，故於般若為熟蘇，於法華成醍",
    "T38n1778_005:0634b24": "醐，得入法界。以呵乳成酪，至大品成生蘇，至",
    "T38n1778_005:0634b25": "法華成熟蘇，至涅槃成醍醐，入法界。若不如此，",
    "T38n1778_005:0634b26": "則不能令上中下根皆入法界，則為入三經",
    "T38n1778_005:0634b27": "之哢胤也。問：此經既明入不思議解脫，何得",
    "T38n1778_005:0634b28": "不明入法界耶？答：上轉教觀入不二法門，與",
    "T38n1778_005:0634b29": "華嚴法界不殊，但未證入者至後三味。問：若",
    "T38n1778_005:0634c01": "爾，《法界性論》何以不明？答：方等大品大同小",
    "T38n1778_005:0634c02": "異，大同故二處不殊、小異故二蘇之別。問：上",
    "T38n1778_005:0634c03": "來明法華為利根，今《法界性論》何得云大品是",
    "T38n1778_005:0634c04": "上根耶？答：上約三乘人判，《法界性論》約一佛",
    "T38n1778_005:0634c05": "乘人。問：《玄義》判教皆云涅槃法華同味，今何",
    "T38n1778_005:0634c06": "得至法華有如熟蘇者？答：《玄義》約教判味則",
    "T38n1778_005:0634c07": "二經味同，今此約人，故至法華有如熟蘇。問：",
    "T38n1778_005:0634c08": "約人判味，法華亦應有如生蘇者不？答：如所",
    "T38n1778_005:0634c09": "問也。第五意者，明昔彈呵對機便起，雖有當",
    "T38n1778_005:0634c10": "時之利，未為佛所印可，不得名經。若不因命",
    "T38n1778_005:0634c11": "問疾，則無緣稱述昔呵之妙，故命問疾。因命",
    "T38n1778_005:0634c12": "各述，是則往日所說大眾同聞，皆被如來印",
    "T38n1778_005:0634c13": "定成經，利益來世。為此五意，故須次命四大",
    "T38n1778_005:0634c14": "菩薩及諸大士。次、正釋。品翻譯名義，具如玄",
    "T38n1778_005:0634c15": "文，今但明教不同。一三藏菩薩，即緣生滅四",
    "T38n1778_005:0634c16": "諦起慈悲弘誓發菩提心，三祇六度伏惑純",
    "T38n1778_005:0634c17": "熟入阿鞞跋致地。二通菩薩緣無生四諦起",
    "T38n1778_005:0634c18": "慈悲弘誓發菩提心，修無生六度斷界內惑",
    "T38n1778_005:0634c19": "入阿鞞跋致地。三別教大乘，緣無量四諦起",
    "T38n1778_005:0634c20": "慈悲弘誓發菩提心，行無量六度乃至十度",
    "T38n1778_005:0634c21": "斷恒沙無知入阿鞞跋致位。四圓教菩薩，緣",
    "T38n1778_005:0634c22": "無作四諦起慈悲弘誓發菩提心，修無作六",
    "T38n1778_005:0634c23": "度乃至十度圓斷法界無明入阿鞞跋致位。",
    "T38n1778_005:0634c24": "發心行位橫竪不同，具如《玄義》。但大聖於四",
    "T38n1778_005:0634c25": "不可說中用四悉檀，赴求佛慧眾生四種根",
    "T38n1778_005:0634c26": "緣，故說四教，明菩薩義三權一實，非權非實",
    "T38n1778_005:0634c27": "而權而實。今言「菩薩品」者，四大菩薩及諸菩",
    "T38n1778_005:0634c28": "薩悉是釋迦法身眷屬，如來應生赴緣利物，",
    "T38n1778_005:0634c29": "示四佛身說四大乘。法身菩薩亦各隨機所",
    "T38n1778_005:0635a01": "感，示為四種菩薩，輔翼法王引接四緣，各共",
    "T38n1778_005:0635a02": "信受方便三種。道觀稍成欲轉其觀，令學圓",
    "T38n1778_005:0635a03": "教究竟之道，若不先折其師弟子則不可轉。",
    "T38n1778_005:0635a04": "無容佛自說教物，忽自改蹤易轍，是事不可。",
    "T38n1778_005:0635a05": "淨名既多示居圓教上地，故得彈呵諸方便上",
    "T38n1778_005:0635a06": "地。方便上地既各示受屈，其諸眷屬住方便",
    "T38n1778_005:0635a07": "者即執心內折，自鄙所行未是真極，莫不仰",
    "T38n1778_005:0635a08": "慕圓真大道，或即發圓心或豁然開朗得真",
    "T38n1778_005:0635a09": "實無生，如此皆由四大菩薩及諸大士方便",
    "T38n1778_005:0635a10": "善誘。今命問疾，若各述被彈，即重益時眾成",
    "T38n1778_005:0635a11": "五種利益，故言菩薩品。問：三萬二千皆隣果，",
    "T38n1778_005:0635a12": "歎位與淨名不殊，何以頓爾皆被彈折？答：雖",
    "T38n1778_005:0635a13": "已略明其意眾多，今當更說。有言：此諸菩薩",
    "T38n1778_005:0635a14": "是實隣果，淨名是權隣果為勝也。有言：同是",
    "T38n1778_005:0635a15": "實隣果，如《仁王般若》云「十地有三生」，諸菩薩",
    "T38n1778_005:0635a16": "是始生、住生，淨名是終生，於諸菩薩為勝也。",
    "T38n1778_005:0635a17": "今當實判，諸菩薩與淨名皆有本迹同權同實，",
    "T38n1778_005:0635a18": "但是共來輔佛成熟眾生。四大士等沒實用",
    "T38n1778_005:0635a19": "權輔成權教，淨名、鴦掘沒權用實輔成實教。",
    "T38n1778_005:0635a20": "權者如砧、實者如槌，成眾生器。若論益物，權",
    "T38n1778_005:0635a21": "實俱益。若論扣擊，槌彈砧受俱不思議，共利",
    "T38n1778_005:0635a22": "眾生，尚非二乘諸小菩薩所知，豈是博地凡",
    "T38n1778_005:0635a23": "夫能知本迹高下。問：上十弟子對十心數共",
    "T38n1778_005:0635a24": "輔法王顯成半滿，五百之流各說身因，淨名彈",
    "T38n1778_005:0635a25": "斥皆有所以。今四大菩薩復表何等？答：此四",
    "T38n1778_005:0635a26": "恐如《法華》中天雨四華表開示悟入。又下方",
    "T38n1778_005:0635a27": "涌出有四大導師，所表亦爾。三萬二千中止",
    "T38n1778_005:0635a28": "命四人，恐是擬此四門也。又《華嚴》加四大菩",
    "T38n1778_005:0635a29": "薩說四十位，若尋此品亦似其意。何以知然？",
    "T38n1778_005:0635b01": "如彈彌勒一句，就真如寂理以顯菩提，恐擬開",
    "T38n1778_005:0635b02": "佛知見。故云「一切眾生即菩提相」，此恐是十",
    "T38n1778_005:0635b03": "住之相。次彈光嚴，一一點示一切諸行無非",
    "T38n1778_005:0635b04": "道場，此恐擬示十行之相。次呵持世，令知魔",
    "T38n1778_005:0635b05": "界佛界一如無二，魔家眷屬修無盡燈即是",
    "T38n1778_005:0635b06": "事理無礙，魔事佛事善惡融通，此恐擬悟迴",
    "T38n1778_005:0635b07": "向之相。次呵善得，行檀高下不二，財中具法，",
    "T38n1778_005:0635b08": "上奉難勝下濟乞人，悲敬無差名法施會，此",
    "T38n1778_005:0635b09": "恐擬入十地之相。呵意多含，一音異解，何必",
    "T38n1778_005:0635b10": "一向皆對圓位。但一往尋文，恐當如此。問：若",
    "T38n1778_005:0635b11": "爾彌勒正是補處，應須顯深，何得淺也？答：大",
    "T38n1778_005:0635b12": "人勝者，故須先命。法應從淺至深，故對彌勒",
    "T38n1778_005:0635b13": "開佛知見。復次雖對人顯位，意不在於淺深。",
    "T38n1778_005:0635b14": "何者？圓教從初一地具足一切諸地功德，是",
    "T38n1778_005:0635b15": "則初開即示悟入。四人顯位亦復如是，只是",
    "T38n1778_005:0635b16": "圓四位耳。問：破彌勒一人，悉有如上轉教觀",
    "T38n1778_005:0635b17": "之益不？答：彌勒補處，權實化物所化不定。或",
    "T38n1778_005:0635b18": "見彌勒被呵，其稟權者各捨教觀，其稟圓教",
    "T38n1778_005:0635b19": "不得意者，執語心忘法愛自滅。若得意者，知",
    "T38n1778_005:0635b20": "是砧槌共利物耳。問：上明諸菩薩沒實用權，",
    "T38n1778_005:0635b21": "今何得言彌勒共行弟子稟實教耶？答：上是",
    "T38n1778_005:0635b22": "一往之言。補處隨機，豈但一槩而守株耶？然",
    "T38n1778_005:0635b23": "事有傍正，亦是從多。問若爾，此與《華嚴》、《法華》",
    "T38n1778_005:0635b24": "何異？答？此經偏就利根菩薩得有此義。二乘",
    "T38n1778_005:0635b25": "及鈍菩薩止是轉為生蘇，若《華嚴》唯在稟圓",
    "T38n1778_005:0635b26": "菩薩得入，二乘及小菩薩皆悉不聞；若《法華》",
    "T38n1778_005:0635b27": "則一切悉入。",
    "T38n1778_005:0635b28": "「於是」下，三、入文解釋。就此品為二：一先命四",
    "T38n1778_005:0635b29": "大菩薩、二命諸菩薩。初文為四：初命彌勒。文",
    "T38n1778_005:0635c01": "為二：一命問疾、二辭不堪。所以先命者，四教",
    "T38n1778_005:0635c02": "彌勒無非補處，今沒圓存三，是則稟佛方便",
    "T38n1778_005:0635c03": "教者皆尊彌勒。彌勒是當來大師，次補佛處。",
    "T38n1778_005:0635c04": "言彌勒者，有云從姓立名。今謂非姓，恐是名",
    "T38n1778_005:0635c05": "也。何者？彌勒此翻慈氏，過去為王名曇摩流",
    "T38n1778_005:0635c06": "支，慈育國人，國人稱為慈氏。自爾至今，常",
    "T38n1778_005:0635c07": "名慈氏。姓阿逸多，此云無勝。有言：阿逸多是",
    "T38n1778_005:0635c08": "名。既不親見正文，未可定執。言慈氏者，經論",
    "T38n1778_005:0635c09": "明慈有三不同：一眾生緣、二法緣、三無緣。《大",
    "T38n1778_005:0635c10": "論》云「眾生緣慈，取眾生相，是有漏法。法緣慈，",
    "T38n1778_005:0635c11": "或有漏或無漏。無緣大慈，一向無漏。」復次四",
    "T38n1778_005:0635c12": "教，即有四種慈氏。前三教隨緣，當教道滅。與",
    "T38n1778_005:0635c13": "樂起慈，即是當教。慈氏與當教樂，唯圓能與",
    "T38n1778_005:0635c14": "前三種道滅之樂。如磁石吸鐵，即圓教慈氏。",
    "T38n1778_005:0635c15": "以佛有四，故輔處亦四。此四慈氏，三權一實。",
    "T38n1778_005:0635c16": "彌勒是娑婆舊人，輔佛多行三權之教。淨名",
    "T38n1778_005:0635c17": "是他方大士來遊此土，輔佛多現行一實之",
    "T38n1778_005:0635c18": "教，彈呵彌勒以成眾生令入實耳。又權實隨",
    "T38n1778_005:0635c19": "宜出沒不定，法身常寂猶如虛空，尚不存實何",
    "T38n1778_005:0635c20": "論有權？但隨緣利物，互為扣擊，權實豈定？今",
    "T38n1778_005:0635c21": "佛次命，意在於此。「彌勒」下，二、辭不堪。文為四：",
    "T38n1778_005:0635c22": "一辭不堪、二述不堪之由、三正述被彈、四結成",
    "T38n1778_005:0635c23": "不堪。初文者，良以往昔為兜率天王說不退",
    "T38n1778_005:0635c24": "轉之行，於彼無益，故為所彈，豈堪傳旨往問",
    "T38n1778_005:0635c25": "疾也。「所以至之行」，二、述被彈之由。由為兜",
    "T38n1778_005:0635c26": "率天王說不退行。所以兜率天王至彌勒所",
    "T38n1778_005:0635c27": "者，兜率諸天曾聞釋迦授彌勒記，當生兜率",
    "T38n1778_005:0635c28": "為彼天師，故預歸依，時來請道。彌勒為說不",
    "T38n1778_005:0635c29": "退行者，彼諸天子曾聞權教大乘發心，天樂",
    "T38n1778_005:0636a01": "既重恐其退轉，是故為說不退之行。言不退",
    "T38n1778_005:0636a02": "者，見理方是不退位也。住理不動能生眾善，",
    "T38n1778_005:0636a03": "喻之如地。因中得理，有向果之義，故云行也。",
    "T38n1778_005:0636a04": "但四教各三，即位、行、念。若三藏菩薩三不退",
    "T38n1778_005:0636a05": "者，三祇行行入煗、頂、忍，即是不退轉地。若約",
    "T38n1778_005:0636a06": "數論，以忍法三品分三不退。若傍成論，約四",
    "T38n1778_005:0636a07": "念處為位不退、煗頂為行不退、忍法為念不",
    "T38n1778_005:0636a08": "退。若通教者，從性地乃至羅漢、六地齊功皆",
    "T38n1778_005:0636a09": "位不退，辟支佛地、七地齊功菩薩修方便即",
    "T38n1778_005:0636a10": "行不退，八地菩薩道觀雙流名念不退。若八",
    "T38n1778_005:0636a11": "地與支佛齊，九地始是念不退也。若別教者，",
    "T38n1778_005:0636a12": "十住是位不退，行向是行不退，登地三觀現",
    "T38n1778_005:0636a13": "前即念不退。若圓教者，十信初心為位不退，",
    "T38n1778_005:0636a14": "中心已來為行不退，初發心住即念不退。復",
    "T38n1778_005:0636a15": "次十信相似三不退，初住分真三不退，前三",
    "T38n1778_005:0636a16": "權後一實。彌勒明識佛權實教，沒實用權為",
    "T38n1778_005:0636a17": "諸天說，故為所呵。問彌勒知機，何故沒實用",
    "T38n1778_005:0636a18": "權因被呵折？答：是諸天子宜須前聞權教，故",
    "T38n1778_005:0636a19": "彌勒用權為砧，欲顯淨名實教之槌，共成諸",
    "T38n1778_005:0636a20": "天子道器，故示受呵折。其中或有聞彌勒說",
    "T38n1778_005:0636a21": "圓不得正意，因聞呵彌勒即得入也。「時維摩」",
    "T38n1778_005:0636a22": "下，三、正述被彈之事。文為五：一先總定、二正",
    "T38n1778_005:0636a23": "呵彈難破、三結過勸捨、四廣說真菩提相、五諸",
    "T38n1778_005:0636a24": "天子得益。初總定云「世尊授仁者記一生當",
    "T38n1778_005:0636a25": "得菩提」，所以定者，將欲呵破，故須先定。一生",
    "T38n1778_005:0636a26": "者，但取當生閻浮也。《大論》云「三生此生兜率，",
    "T38n1778_005:0636a27": "當生閻浮。」三菩提義，玄文已明。但四教明得",
    "T38n1778_005:0636a28": "記不同。三藏教者，彌勒來生菩提樹下正習",
    "T38n1778_005:0636a29": "俱盡，名菩提記，出《小彌勒經》。通教者，界內正",
    "T38n1778_005:0636b01": "使已除，餘習未盡，後身來生菩提樹下，一念",
    "T38n1778_005:0636b02": "相應慧斷一切習盡，名菩提記，出《大彌勒成",
    "T38n1778_005:0636b03": "佛經》及《大品》也。若別教者，彌勒法身，十品無",
    "T38n1778_005:0636b04": "明惑滅，住無垢地，餘有一品及習在，後生閻",
    "T38n1778_005:0636b05": "浮寂滅道場，示斷一品無明及習盡，報身果",
    "T38n1778_005:0636b06": "滿常住凝然。如《華嚴》善才入樓觀見彌勒未",
    "T38n1778_005:0636b07": "來成佛之相，即其事也。圓教者，彌勒法身，四",
    "T38n1778_005:0636b08": "十一品無明已盡，住等覺地，餘有一品及習",
    "T38n1778_005:0636b09": "在，後生閻浮寂滅道場朗然大悟，一品無明",
    "T38n1778_005:0636b10": "及習俱盡，即是以迹表本究竟妙覺，菩提三",
    "T38n1778_005:0636b11": "身不縱不橫如世伊字，亦如《華嚴》善才入樓",
    "T38n1778_005:0636b12": "觀見彌勒未來成佛之相也。三權一實，但彌",
    "T38n1778_005:0636b13": "勒法身常寂、本地妙絕，豈測高下。但隨機利",
    "T38n1778_005:0636b14": "物，輔翼釋迦紹續行化，故須記別。隨物所感",
    "T38n1778_005:0636b15": "有四根緣，授四種記，隨其各聞。今淨名遂其",
    "T38n1778_005:0636b16": "所聞，一音演說隨類各解。若定彌勒受一生",
    "T38n1778_005:0636b17": "記，即是總定四種一生。「為用」下，二、彈呵難破。",
    "T38n1778_005:0636b18": "文為二：一就生門、二就無生門。今作通別兩",
    "T38n1778_005:0636b19": "解。一別解者，初約生門正呵三藏菩薩。何者：",
    "T38n1778_005:0636b20": "三藏生滅半字，故《中論》云「為鈍根聲聞弟子",
    "T38n1778_005:0636b21": "說因緣生滅相」。二約無生門者，即是呵衍教",
    "T38n1778_005:0636b22": "菩薩。衍以無生滅為滿字教門，故《中論》云「佛",
    "T38n1778_005:0636b23": "為利根菩薩說因緣不生滅相」。所以約無生",
    "T38n1778_005:0636b24": "呵者，呵大乘中通別菩薩，及呵圓教生語見",
    "T38n1778_005:0636b25": "順道愛等過。二通解者，通呵四教菩薩皆有",
    "T38n1778_005:0636b26": "生無生也。三藏生者，即是生也。通教生者，會",
    "T38n1778_005:0636b27": "入偏真，即是諸法不生，般若生亦是不生生。",
    "T38n1778_005:0636b28": "別教緣修中道智慧，亦是不生生也。圓教真",
    "T38n1778_005:0636b29": "修生，亦是不生生，或有失意，亦須破也。四教",
    "T38n1778_005:0636c01": "皆無生者，三藏雖未斷惑，豈不知有真諦之",
    "T38n1778_005:0636c02": "理。望果行因，因是生、果是無生。通教因是界",
    "T38n1778_005:0636c03": "內理無生，果是界內事理無生。別教因是界",
    "T38n1778_005:0636c04": "內外理無生，果是界外事理無生。圓教無生",
    "T38n1778_005:0636c05": "一往同別，但真緣智斷，制立有異。四教菩薩",
    "T38n1778_005:0636c06": "各望果行因，欲悕記別者，當分生與無生，皆",
    "T38n1778_005:0636c07": "被呵也。雖作兩釋，望此品意，別釋為正。今就",
    "T38n1778_005:0636c08": "別中，先約三藏生門偏呵難破，即為三：先約",
    "T38n1778_005:0636c09": "三世定、二難破、三引證。初文者，若毘曇人，三",
    "T38n1778_005:0636c10": "世是有，過去雖去善法不滅，得繩所繫；未來",
    "T38n1778_005:0636c11": "雖未有，時至則起；現在善法，成就在心，故皆",
    "T38n1778_005:0636c12": "是有。曇無德人則約二世無，過去實法善滅",
    "T38n1778_005:0636c13": "故無，但有假名得報不失；未來未有故無；現",
    "T38n1778_005:0636c14": "在善法成就在心，故是有也。二家雖明二世",
    "T38n1778_005:0636c15": "三世有無，而皆有三相。數人明一時三相，成",
    "T38n1778_005:0636c16": "論明異時三相。一時者，生即住滅。異時者，生",
    "T38n1778_005:0636c17": "時非住時、住時非滅時。為此義故，前定三世。",
    "T38n1778_005:0636c18": "「若過至無住」，二、正破三世得記。「若過去生，過",
    "T38n1778_005:0636c19": "去生已滅」者，身之與善二俱滅謝，已滅之法",
    "T38n1778_005:0636c20": "無身無善，何得受記？若約現在取過去善受",
    "T38n1778_005:0636c21": "未來記者，何不於過去授記而現在記耶？「若",
    "T38n1778_005:0636c22": "未來生，未來生未至」者，未來之善未有，若未",
    "T38n1778_005:0636c23": "來已有者，應名已來，不名未來。若未有則無",
    "T38n1778_005:0636c24": "身無善，何得約未來而授記也？若約未來，未",
    "T38n1778_005:0636c25": "來未有得現在記者，眾生亦爾應授記。「若現",
    "T38n1778_005:0636c26": "在生，現在生無住」者，現在意善隨心而生，心",
    "T38n1778_005:0636c27": "念滅善亦隨滅，滅識不至未來，何得用現在",
    "T38n1778_005:0636c28": "善受未來記？此破三世有也。若無過未，何得",
    "T38n1778_005:0636c29": "用過去世善受記？若言現在是有，得約現在",
    "T38n1778_005:0637a01": "受記者，現在無住，生而即滅。尚不能自住，何",
    "T38n1778_005:0637a02": "得善至未來而約現在受未來記？復次三世",
    "T38n1778_005:0637a03": "皆空，尚無三世，何得約三世受記？空無受記，",
    "T38n1778_005:0637a04": "而計有者即是顛倒。顛倒得記者，一切眾生",
    "T38n1778_005:0637a05": "悉皆顛倒，亦應與記。此破三世無也。「如佛",
    "T38n1778_005:0637a06": "至亦滅」，三、引佛語為證。正證現在無住，不得",
    "T38n1778_005:0637a07": "受未來一生之記。何者？彌勒未愜，若過未皆",
    "T38n1778_005:0637a08": "無，不得約過未身受菩提記者，今佛約現在",
    "T38n1778_005:0637a09": "身授未來記，何得言現在無住不得受未來",
    "T38n1778_005:0637a10": "記，所以引佛所說亦生亦老亦滅為證者，破",
    "T38n1778_005:0637a11": "彌勒計一期執現在停住，故約此身破受未",
    "T38n1778_005:0637a12": "來記。「亦生」等者，若依薩婆多三相同時，生即",
    "T38n1778_005:0637a13": "有滅。雖有一期，理而求之無暫停住，何得約",
    "T38n1778_005:0637a14": "現受未來記？問：三相四相不說有老，今何得",
    "T38n1778_005:0637a15": "言佛說亦老？答：四相有異，老即是異。所以引",
    "T38n1778_005:0637a16": "老不引住者，為彌勒執佛所說三相四相中",
    "T38n1778_005:0637a17": "有住相，約此住相現在得記。淨名還引佛語，",
    "T38n1778_005:0637a18": "三相中但有老無住，以證現在無住，不得約",
    "T38n1778_005:0637a19": "現在受未來記，仁者不受即違佛語。但現在",
    "T38n1778_005:0637a20": "雖有異時，三相迅速。雖云有住，佛說亦老。若",
    "T38n1778_005:0637a21": "住即老，即變異相。無定住相，何得約此受未",
    "T38n1778_005:0637a22": "來記？有師謂淨名用空破受記。此義乖宗。尋",
    "T38n1778_005:0637a23": "此經文，還用三藏生滅教破，何當用空。「若",
    "T38n1778_005:0637a24": "以無生」下，二、無生門。所以約此門者，即是呵",
    "T38n1778_005:0637a25": "取衍門通別及圓失意，慕果行因求無生記，",
    "T38n1778_005:0637a26": "令心妄動障入正道。何者？三教皆見無生受",
    "T38n1778_005:0637a27": "記。如《首楞嚴》說有四記：一未發心記、二密為",
    "T38n1778_005:0637a28": "記、三現前記、四見無生記。三藏伏結無無生",
    "T38n1778_005:0637a29": "記，但得前三。未發心記者，雖是具縛，或是二",
    "T38n1778_005:0637b01": "乘方便。三藏大乘根性，雖未能發，而與記也，",
    "T38n1778_005:0637b02": "如佛祇洹林邊為鴿雀授記。若密記者，假名",
    "T38n1778_005:0637b03": "菩薩及伏忍乾慧地菩薩多用密記，若順忍",
    "T38n1778_005:0637b04": "性地菩薩皆現前記。問：何故密記？答：有菩薩",
    "T38n1778_005:0637b05": "心行未熟，若聞授記心則放逸，不得現前受",
    "T38n1778_005:0637b06": "記。衍中三教悉斷結入位，有無生記，前三非",
    "T38n1778_005:0637b07": "真，後見無生是真受記。何者？三未見理，未得",
    "T38n1778_005:0637b08": "自在，自利利人未得成立。若見無生，雖處生",
    "T38n1778_005:0637b09": "死縱任自在自利利他，其功不退，故此三記",
    "T38n1778_005:0637b10": "是真受記。三教菩薩心祈此記，故呵彌勒，寄",
    "T38n1778_005:0637b11": "破此三。文為二：一約無生理破、二約無生行",
    "T38n1778_005:0637b12": "破。初文者，三教無生不同，通教止詮偏真無",
    "T38n1778_005:0637b13": "生，別圓詮中。二無生理，《玄義》具明。但三教記",
    "T38n1778_005:0637b14": "位一往是同，而義有殊，不可混濫。三教四種",
    "T38n1778_005:0637b15": "記位者，三教未發心記，雖是具縛，而有當教",
    "T38n1778_005:0637b16": "大乘根性。或是二乘方便，雖未發心而與記",
    "T38n1778_005:0637b17": "也。三教假名菩薩外凡伏忍多為密記，或現",
    "T38n1778_005:0637b18": "前記也。三教內凡菩薩，皆得現前記也。此三",
    "T38n1778_005:0637b19": "種記，皆非決定。通教若入八人見地，無生記",
    "T38n1778_005:0637b20": "也。《大品》云「須陀洹若智若斷，是菩薩無生法",
    "T38n1778_005:0637b21": "忍。」即見偏真無生記位。何者？見諦所斷八十",
    "T38n1778_005:0637b22": "八盡入無漏道流，即是見地，名歡喜地。若進",
    "T38n1778_005:0637b23": "觀無生，斷思惟惑，修深禪定遊戲神通，自行",
    "T38n1778_005:0637b24": "化他成就眾生淨佛國土。若眾生三乘根熟，",
    "T38n1778_005:0637b25": "即八相成道，故佛於通教大乘為授菩提記",
    "T38n1778_005:0637b26": "也。二別教初歡喜地即是見真無生受記。所",
    "T38n1778_005:0637b27": "以然者，登地發真初見正道，即見圓真無生",
    "T38n1778_005:0637b28": "之理，即斷界外一品無明、別見惑盡，此之智",
    "T38n1778_005:0637b29": "斷是無生記位。若授應佛八相之記，一往似",
    "T38n1778_005:0637c01": "同通教，但以迹表本，記得常住佛果為異。今",
    "T38n1778_005:0637c02": "類通教，明須陀洹見偏真理斷界內見，若智",
    "T38n1778_005:0637c03": "若斷名菩薩無生。今別教見圓真斷界內外",
    "T38n1778_005:0637c04": "見，若智若斷名別教無生。是則心心寂滅自",
    "T38n1778_005:0637c05": "然流入薩婆若海，法身自行應身化他必成",
    "T38n1778_005:0637c06": "常住佛果，是故登地得真無生佛為授記，是",
    "T38n1778_005:0637c07": "決定記。三圓教無生記者，初發心住受記，即",
    "T38n1778_005:0637c08": "是圓真無生受記。何者？初發心住即別教歡喜",
    "T38n1778_005:0637c09": "地齊，但教門明斷惑，如剝䓗切䓗之異。諸師",
    "T38n1778_005:0637c10": "不得此意，多疑此語。尋諸經論多有此義，得",
    "T38n1778_005:0637c11": "意用之，《玄義》具說。是則初發心住，若智若斷",
    "T38n1778_005:0637c12": "是圓教菩薩無生法忍，即是圓教無生記也。",
    "T38n1778_005:0637c13": "但稟三教未得無生，內心悕望謬搆攀緣求",
    "T38n1778_005:0637c14": "者皆失。圓雖不錯，憶想心起，如動水渾珠。為",
    "T38n1778_005:0637c15": "此等過，故寄呵彌勒。所以寄呵者，彌勒位居",
    "T38n1778_005:0637c16": "三教補處，將窮三教無生之源。諸求三教初",
    "T38n1778_005:0637c17": "心雖知此位，各未得入。若彈呵彌勒三教補",
    "T38n1778_005:0637c18": "處菩提記者，即是大士約三教之理難覈。彌",
    "T38n1778_005:0637c19": "勒尚無受記，諸新學三教菩薩心祈無生望",
    "T38n1778_005:0637c20": "得真記者，豈不覺悟各息悕望。若通別菩薩",
    "T38n1778_005:0637c21": "息無生求，即可轉入圓無生記位。若圓菩薩",
    "T38n1778_005:0637c22": "知無生位無受記者，亦不起心求無生記，則",
    "T38n1778_005:0637c23": "心水澄清珠相自現。復次通教住見地，彌勒",
    "T38n1778_005:0637c24": "後心被彈，則內心破折，乃轉入圓無生記位。",
    "T38n1778_005:0637c25": "別教初地同圓初住，不預所彈。若三十心見",
    "T38n1778_005:0637c26": "彌勒，約理被彈。此心若捨，可轉入圓初住受",
    "T38n1778_005:0637c27": "記。若圓教初發心及五品弟子起心悕望入",
    "T38n1778_005:0637c28": "真無生受記之位，心水動濁，不能得入六根",
    "T38n1778_005:0637c29": "清淨。今聞大士呵彌勒，無生將窮尚約理被",
    "T38n1778_005:0638a01": "彈無受記義，況復初心五品而望無生？即憶",
    "T38n1778_005:0638a02": "想心滅。若清淨心常一，即發相似入十信位。",
    "T38n1778_005:0638a03": "若得意根清淨，如《法華》云「雖未得無漏智慧，",
    "T38n1778_005:0638a04": "而其意根清淨如此。是則十方無數佛百福莊",
    "T38n1778_005:0638a05": "嚴相，為眾生說法悉聞能受持。」既無忘謬，豈",
    "T38n1778_005:0638a06": "有憶想悕求麁障起也。十信尚爾，況發心住。",
    "T38n1778_005:0638a07": "而須彈彌勒者，有所寄意。「若以無生得受記",
    "T38n1778_005:0638a08": "者，無生即是正位」，此正就無生理破彌勒者，",
    "T38n1778_005:0638a09": "理中無記。何者？受記本約智斷滿足，故《智論》",
    "T38n1778_005:0638a10": "云「菩提者是滿足稱」。理非生滅即無智斷，何",
    "T38n1778_005:0638a11": "論智斷滿足？是則偏圓無生皆非智斷。尚無",
    "T38n1778_005:0638a12": "智斷，況菩提果。無生即是正位者，偏圓無生",
    "T38n1778_005:0638a13": "皆是正位，即是極理。若約理明極，極理非位",
    "T38n1778_005:0638a14": "而是眾位之本。如天子位極，因此有文武之",
    "T38n1778_005:0638a15": "位。今有三教菩薩位者，皆由無生之理，故《金",
    "T38n1778_005:0638a16": "剛般若》云「一切賢聖皆以無為法而有差別」。",
    "T38n1778_005:0638a17": "無生正位即是平等真法界，佛不度眾生，何",
    "T38n1778_005:0638a18": "得有受三教一生當得菩提義也。故於正位",
    "T38n1778_005:0638a19": "中亦無受記，亦無得菩提果。所以然者，二種",
    "T38n1778_005:0638a20": "無生皆非因非果，豈得三教因中受未來智",
    "T38n1778_005:0638a21": "斷滿足之記？二種無生正位非果，豈論得三",
    "T38n1778_005:0638a22": "教所明菩提之果？故言「云何彌勒受一生記",
    "T38n1778_005:0638a23": "乎」。若彌勒將隣極果正位尚無受記，況初發",
    "T38n1778_005:0638a24": "三教之心而欲悕入無生正位受菩提記。是",
    "T38n1778_005:0638a25": "以呵彌勒隣果受記，寄意破稟三教悕望無",
    "T38n1778_005:0638a26": "生記位。是則通別錯求皆轉圓教，悕望亦皆",
    "T38n1778_005:0638a27": "息也。問：淨名但呵彌勒，何以得知寄意斥三？",
    "T38n1778_005:0638a28": "答：上文云「為兜率天王說不退轉之行」，次下",
    "T38n1778_005:0638a29": "云「實無發三菩提心亦無退者」，不退轉位即",
    "T38n1778_005:0638b01": "是入無生正位，真受記之位也。",
    "T38n1778_005:0638b02": "維摩經略疏卷第五"
}