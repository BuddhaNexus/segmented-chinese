{
    "T28n1548_019:0650c17": "2舍利弗阿毘曇論卷第十九",
    "T28n1548_019:0650c19": "姚秦罽賓三藏曇摩耶舍",
    "T28n1548_019:0650c20": "共曇摩崛多等譯",
    "T28n1548_019:0650c21": "非問分煩惱品第十一之二",
    "T28n1548_019:0650c22": "何謂內集？若於內法中欲染、共欲染，非",
    "T28n1548_019:0650c23": "不增樂欲，悕望、重悕望、究竟悕望，難足難滿、",
    "T28n1548_019:0650c24": "貪灑津漏、沒枝網、生本希、嗜著焦渴宅、忍塵瘡",
    "T28n1548_019:0650c25": "愛，是名內集。何謂外集？若於法欲染、共欲染，",
    "T28n1548_019:0650c26": "乃至塵瘡愛，是名外集。何謂內外集？若於內",
    "T28n1548_019:0650c27": "外法欲染、共欲染，乃至塵瘡愛，是名內外集。",
    "T28n1548_019:0650c28": "何謂悕望？若自有善法悕望故，欲令他知，是",
    "T28n1548_019:0650c29": "名悕望。何謂大悕望？若多悕望，是名大悕望。",
    "T28n1548_019:0651a01": "何謂惡悕望？若自無善法悕望故，欲令他知",
    "T28n1548_019:0651a02": "有善，是名惡悕望。何謂貪？若於自物財賂妻",
    "T28n1548_019:0651a03": "子等，貪欲染貪著，是名貪。何謂惡貪？若於他",
    "T28n1548_019:0651a04": "物財賂妻子等，欲令我有，貪欲染貪著，是名",
    "T28n1548_019:0651a05": "惡貪。何謂非法欲染？若母、師妻等作欲染行，",
    "T28n1548_019:0651a06": "是名非法欲染。何謂三不善根？貪不善根、恚",
    "T28n1548_019:0651a07": "不善根、癡不善根，是名三不善根。何謂三難",
    "T28n1548_019:0651a08": "伏？欲難伏、恚難伏、癡難伏，是名三難伏。何謂",
    "T28n1548_019:0651a09": "三闇？貪闇、恚闇、癡闇，是名三闇。何謂三荒？欲",
    "T28n1548_019:0651a10": "荒、恚荒、癡荒，是名三荒。何謂三纏？欲纏、恚纏、",
    "T28n1548_019:0651a11": "癡纏，是名三纏。何謂三動？欲動、恚動、癡動，是",
    "T28n1548_019:0651a12": "名三動。何謂內三垢？欲垢、恚垢、癡垢，是名內",
    "T28n1548_019:0651a13": "三垢。何謂內三競？欲競、恚競、癡競，是名內",
    "T28n1548_019:0651a14": "三競。何謂內三怨？欲怨、恚怨、癡怨，是名內三",
    "T28n1548_019:0651a15": "怨。何謂內三網？欲網、恚網、癡網，是名內三網。",
    "T28n1548_019:0651a16": "何謂內三害？欲害、恚害、癡害，是名內三害。何",
    "T28n1548_019:0651a17": "謂內三憎？欲憎、恚憎、癡憎，是名內三憎。何",
    "T28n1548_019:0651a18": "謂內三毒？欲毒、恚毒、癡毒，是名內三毒。何謂",
    "T28n1548_019:0651a19": "三勝？我慢、不如慢、增上慢，是名三勝。何謂三",
    "T28n1548_019:0651a20": "闇聚？疑惑我過去有、我過去無，何姓過去有、",
    "T28n1548_019:0651a21": "何因過去有。疑惑我當來有、我當來無，何姓",
    "T28n1548_019:0651a22": "當來有、何因當來有。疑惑我現在有、現在無，",
    "T28n1548_019:0651a23": "何姓現在有、何因現在有。是名三闇聚。何謂",
    "T28n1548_019:0651a24": "三刀？欲刀、恚刀、癡刀，是名三刀。何謂復有三",
    "T28n1548_019:0651a25": "刀？身刀、口刀、意刀，是名復有三刀。何謂三愛？",
    "T28n1548_019:0651a26": "欲愛、有愛、非有愛，是名三愛。何謂三不攝？",
    "T28n1548_019:0651a27": "身不攝、口不攝、意不攝，是名三不攝。何謂三",
    "T28n1548_019:0651a28": "惡行？身惡行、口惡行、意惡行，是名三惡行。何",
    "T28n1548_019:0651a29": "謂身三惡行？殺、盜、邪婬，是名身三惡行。何謂",
    "T28n1548_019:0651b01": "意三惡行？貪、恚、邪見，是名意三惡行。何謂三",
    "T28n1548_019:0651b02": "不淨？身、口、意不淨，是名三不淨。何謂三不覺？",
    "T28n1548_019:0651b03": "身、口、意不覺，是名三不覺。何謂三曲？身、口、意",
    "T28n1548_019:0651b04": "不直，是名三曲。何謂三痰癊？欲痰癊、恚痰",
    "T28n1548_019:0651b05": "癊、癡痰癊，是名三痰癊。何謂三欲？欲欲、",
    "T28n1548_019:0651b06": "恚欲、害欲，是名三欲。何謂三想？欲想、恚想、",
    "T28n1548_019:0651b07": "癡想，是名三想。何謂三覺？欲覺、恚覺、害覺，是",
    "T28n1548_019:0651b08": "名三覺。何謂三求？身求、口求、意求，是名三",
    "T28n1548_019:0651b09": "求。何謂三火？欲火、恚火、癡火，是名三火。何謂",
    "T28n1548_019:0651b10": "三熅？欲熅、恚熅、癡熅，是名三熅。何謂三煖？欲",
    "T28n1548_019:0651b11": "煖、恚煖、癡煖，是名三煖。何謂三炙？欲炙、恚炙、",
    "T28n1548_019:0651b12": "癡炙，是名三炙。何謂三熱？欲熱、恚熱、癡熱，是",
    "T28n1548_019:0651b13": "名三熱。何謂三焦？欲焦、恚焦、癡焦，是名三焦。",
    "T28n1548_019:0651b14": "何謂三惡？身惡、口惡、意惡，是名三惡。何謂三",
    "T28n1548_019:0651b15": "有？欲有、色有、無色有，是名三有。何謂三漏？欲",
    "T28n1548_019:0651b16": "漏、有漏、無明漏，是名三漏。何謂三濁？身、口、意",
    "T28n1548_019:0651b17": "濁，是名三濁。何謂三不軟？身不軟、口不軟、意",
    "T28n1548_019:0651b18": "不軟，是名三不軟。何謂三不除？身不除、口不",
    "T28n1548_019:0651b19": "除、意不除，是名三不除三法竟。",
    "T28n1548_019:0651b20": "何謂四流？欲流、有流、見流、無明流，是名四流。",
    "T28n1548_019:0651b21": "何謂四扼？欲扼、有扼、見扼、無明扼，是",
    "T28n1548_019:0651b22": "名四扼。何謂四取？欲取、有取、戒取、我取，是名",
    "T28n1548_019:0651b23": "四取。",
    "T28n1548_019:0651b24": "何謂四染？欲染、色染、無色染、見染，是名四染。",
    "T28n1548_019:0651b25": "何謂口四惡行？妄言、綺語、兩舌、惡口，是名口",
    "T28n1548_019:0651b26": "四惡行。何謂四結？悕望身結、瞋恚身結、戒道",
    "T28n1548_019:0651b27": "身結、見實身結，是名四結。何謂四箭？欲箭、瞋",
    "T28n1548_019:0651b28": "箭、慢箭、見箭，是名四箭。",
    "T28n1548_019:0651b29": "何謂四識住處？比丘識依色作，色為境界，色",
    "T28n1548_019:0651c01": "中止愛相續，得增長廣大；受想行住處亦如",
    "T28n1548_019:0651c02": "是，是名四識住處。",
    "T28n1548_019:0651c03": "何謂四緣生愛？若比丘緣衣生愛、緣食生愛、",
    "T28n1548_019:0651c04": "緣臥具生愛、緣醫藥生愛，是名四緣生愛。何",
    "T28n1548_019:0651c05": "謂四愛相緣？若緣愛生愛、緣愛生憎、緣憎生",
    "T28n1548_019:0651c06": "憎、緣憎生愛，是名四愛相緣。",
    "T28n1548_019:0651c07": "何謂四惡道行？欲惡道行、恚惡道行、畏惡道",
    "T28n1548_019:0651c08": "行、癡惡道行，是名四惡道行。何謂四業煩惱？",
    "T28n1548_019:0651c09": "殺生業煩惱、竊盜業煩惱、邪婬業煩惱、妄語業",
    "T28n1548_019:0651c10": "煩惱，是名四業煩惱。",
    "T28n1548_019:0651c11": "何謂四顛倒？無常謂常，想顛倒、心顛倒、見顛",
    "T28n1548_019:0651c12": "倒；苦謂樂，想顛倒、心顛倒、見顛倒；無我謂我，",
    "T28n1548_019:0651c13": "想顛倒、心顛倒、見顛倒；不淨謂淨，想顛倒、心",
    "T28n1548_019:0651c14": "顛倒、見顛倒，是名四顛倒。",
    "T28n1548_019:0651c15": "何謂四怖？王法怖、賊盜怖、火怖、水怖，是名四",
    "T28n1548_019:0651c16": "怖。何謂復有四怖？老怖、病怖、死怖、惡趣怖。何",
    "T28n1548_019:0651c17": "謂復有四怖？波怖、濤涌怖、洄澓怖、失收摩羅",
    "T28n1548_019:0651c18": "怖秦言𩹄魚。何謂復有四怖？自衰怖、誹謗怖、孤遺",
    "T28n1548_019:0651c19": "怖、無子怖，是名復有四怖。",
    "T28n1548_019:0651c20": "何謂四退轉法？如世尊說：四退轉法。何謂四？",
    "T28n1548_019:0651c21": "比丘尊重瞋恚不尊重正法，尊重憎嫉不尊",
    "T28n1548_019:0651c22": "重正法，尊重利養不尊重正法，尊重恭敬不",
    "T28n1548_019:0651c23": "尊重正法。",
    "T28n1548_019:0651c24": "「瞋恚憎嫉、　　利養恭敬，　　如是尊重，",
    "T28n1548_019:0651c25": "比丘失道，　　良田敗種，　　善法不生。」",
    "T28n1548_019:0651c26": "是名四退轉法四法竟。",
    "T28n1548_019:0651c27": "何謂五欲？眼識色，愛喜適意愛，色欲染相續；",
    "T28n1548_019:0651c28": "耳鼻舌身識觸亦如是說，是名五欲。",
    "T28n1548_019:0651c29": "何謂五蓋？欲染蓋、瞋恚、睡眠、掉悔、疑蓋，是名",
    "T28n1548_019:0652a01": "五蓋。何謂五下分煩惱？身見、疑、戒盜、欲染、恚，",
    "T28n1548_019:0652a02": "是名五下分煩惱。何謂五上分煩惱？色染、無",
    "T28n1548_019:0652a03": "色染、無明、慢、掉，是名五上分煩惱。",
    "T28n1548_019:0652a04": "何謂五道？地獄、畜生、餓鬼、人、天，是名五道。",
    "T28n1548_019:0652a05": "何謂五心荒？如比丘疑惑世尊，不信、不度、不",
    "T28n1548_019:0652a06": "解。比丘心疑惑世尊，心不信、不度、不解已，比",
    "T28n1548_019:0652a07": "丘心不向世尊，不信、不親近、不解已，此謂初",
    "T28n1548_019:0652a08": "心荒。法僧亦如是。復次比丘戒有缺行、荒行、",
    "T28n1548_019:0652a09": "垢行。比丘戒缺行荒行垢行已，比丘心不向",
    "T28n1548_019:0652a10": "戒，不信、不親近、不解。比丘不向戒，不信、不親",
    "T28n1548_019:0652a11": "近、不解已，是名四心荒。復次比丘心惱害諸",
    "T28n1548_019:0652a12": "淨梵行者，心荒、不信，毀罵惡言輕謗諸梵淨",
    "T28n1548_019:0652a13": "行者。比丘惱害諸梵淨行，諸惱害心荒於不",
    "T28n1548_019:0652a14": "信，毀罵惡言輕謗諸梵淨行者已，比丘心",
    "T28n1548_019:0652a15": "不向諸梵淨行者，不信、不親近、不解。比丘心",
    "T28n1548_019:0652a16": "不向諸梵淨行者，不信、不親近、不解已，是名",
    "T28n1548_019:0652a17": "五心荒。",
    "T28n1548_019:0652a18": "何謂五心纏？如比丘身不離染、不離欲、不離",
    "T28n1548_019:0652a19": "愛、不離渴、不離燋熱。比丘不離染、不離欲、不",
    "T28n1548_019:0652a20": "離愛、不離渴、不離燋熱已，比丘心不向勤進、",
    "T28n1548_019:0652a21": "信、寂靜、斷結。比丘不向勤精進、信、寂靜、斷結",
    "T28n1548_019:0652a22": "已，此謂初心纏。復次比丘勤行色欲等樂、勤",
    "T28n1548_019:0652a23": "行臥具睡眠樂。比丘勤行色欲等樂、勤行臥",
    "T28n1548_019:0652a24": "具睡眠已，比丘心不向勤精進、正信、寂靜行、",
    "T28n1548_019:0652a25": "斷結。比丘心不向勤精進、正信、寂靜行、斷已，",
    "T28n1548_019:0652a26": "是名第二第三心纏。復次比丘得少進便住，",
    "T28n1548_019:0652a27": "不上求未得欲得、未解欲解、未證欲證。比",
    "T28n1548_019:0652a28": "丘得少進便住，不上求未得欲得、未解欲解、",
    "T28n1548_019:0652a29": "未證欲證已，比丘不向勤精進、正信、寂靜行、",
    "T28n1548_019:0652b01": "斷結。比丘心不向勤精進、正信、寂靜行、斷結",
    "T28n1548_019:0652b02": "已，是名第四心纏。復次比丘悕望生種種天",
    "T28n1548_019:0652b03": "上故行梵淨行，我以此戒道苦行梵淨行，令",
    "T28n1548_019:0652b04": "我作天王或作輔臣。比丘悕望生種種天上",
    "T28n1548_019:0652b05": "故行梵淨行，我以此戒道苦行梵淨行，令我",
    "T28n1548_019:0652b06": "作天王或作輔臣已，比丘心不向勤精進、",
    "T28n1548_019:0652b07": "正信、寂靜行、斷結。比丘心不向勤精進、正信、",
    "T28n1548_019:0652b08": "寂靜行、斷結已，是名五心纏。",
    "T28n1548_019:0652b09": "何謂五怖？若殺生、緣殺生故，於現世怖、未來",
    "T28n1548_019:0652b10": "世怖；竊盜、邪婬、妄語、飲酒放逸處怖亦如是，",
    "T28n1548_019:0652b11": "是名五怖。五怨亦如是。",
    "T28n1548_019:0652b12": "何謂五無間？殺父無間、殺母無間、殺阿羅",
    "T28n1548_019:0652b13": "漢無間、破眾僧無間、惡心出佛身血無間，是",
    "T28n1548_019:0652b14": "名五無間。",
    "T28n1548_019:0652b15": "何謂五犯戒？殺生、盜竊、邪婬、妄語、飲酒放逸，",
    "T28n1548_019:0652b16": "是名五犯戒。",
    "T28n1548_019:0652b17": "何謂五非法語？非時語、無實語、無義語、非法",
    "T28n1548_019:0652b18": "語、不調順語，是名五非法語。何謂五不樂？不",
    "T28n1548_019:0652b19": "樂獨處、不樂出世、不樂寂靜、不樂梵行、不樂諸",
    "T28n1548_019:0652b20": "善法，是名五不樂。",
    "T28n1548_019:0652b21": "何謂五憎惡？不親自親、不應呵橫呵、數到白",
    "T28n1548_019:0652b22": "衣家、常喜多語、好行乞求，是名五憎惡。",
    "T28n1548_019:0652b23": "何謂五瞋恚本法？作礙、觸惱、瞋恚、諍訟、專執，",
    "T28n1548_019:0652b24": "是名五瞋恚本法。",
    "T28n1548_019:0652b25": "何謂五憂本法？憂、悲、苦、惱、眾苦，是名五憂本",
    "T28n1548_019:0652b26": "法。",
    "T28n1548_019:0652b27": "何謂五嫉妬？舍宅嫉妬、豪族嫉妬、利養嫉妬、",
    "T28n1548_019:0652b28": "名聞嫉妬，是名五嫉妬。",
    "T28n1548_019:0652b29": "何謂五緣睡眠？欠呿、𧄼懵、不樂、身重、心沈",
    "T28n1548_019:0652c01": "沒，是名五緣睡眠。",
    "T28n1548_019:0652c02": "何謂犯戒五過患？自招衰損、他為呵責、惡名",
    "T28n1548_019:0652c03": "流布、死時有悔、後墮惡道，是名犯戒五過患。",
    "T28n1548_019:0652c04": "何謂復有犯戒五過患？緣犯戒故，未得財物",
    "T28n1548_019:0652c05": "不得、已得財物欺奪；若至剎利眾婆羅門眾",
    "T28n1548_019:0652c06": "居士眾沙門眾中，心懷恐懼；為沙門婆羅門",
    "T28n1548_019:0652c07": "遠稱過惡；身壞命終便墮惡道，是名犯戒",
    "T28n1548_019:0652c08": "五過患。",
    "T28n1548_019:0652c09": "何謂五不敬順？不敬順父母，沙門、婆羅門、尊",
    "T28n1548_019:0652c10": "長不敬順五法竟。",
    "T28n1548_019:0652c11": "何謂六依貪喜？眼識色，愛喜適意愛，色欲",
    "T28n1548_019:0652c12": "染相續，現得、希望當得；曾得，憶念過去變滅",
    "T28n1548_019:0652c13": "生喜，此謂初依貪喜。耳鼻舌身意亦如是，是",
    "T28n1548_019:0652c14": "名六依貪喜。何謂六依貪憂？眼識色，愛喜適",
    "T28n1548_019:0652c15": "意愛，色欲染相續，現在不得、恐未來不得；曾",
    "T28n1548_019:0652c16": "得，憶念過去變滅生憂，是名初依貪憂。耳",
    "T28n1548_019:0652c17": "鼻舌身意亦如是，是名六依貪憂。何謂六依",
    "T28n1548_019:0652c18": "貪捨？凡夫人眼見色生捨，癡如小兒，不觀過",
    "T28n1548_019:0652c19": "患、不知果報。如是不知，不分別色便捨，是名",
    "T28n1548_019:0652c20": "初依貪捨。耳鼻舌身意亦如是，是名六依",
    "T28n1548_019:0652c21": "貪捨。何謂六染？於色中染、聲香味觸法中染，",
    "T28n1548_019:0652c22": "是名六染。",
    "T28n1548_019:0652c23": "何謂六樂？於色中樂、聲香味觸法中樂，是名",
    "T28n1548_019:0652c24": "六樂。何謂復有六樂？樂諸業、樂語、樂睡眠、",
    "T28n1548_019:0652c25": "樂聚集、樂居宅、樂調戲，是名復有六樂。",
    "T28n1548_019:0652c26": "何謂六愛？色聲香味觸法中愛，是名六愛。",
    "T28n1548_019:0652c27": "何謂六恚？色聲香味觸法中恚，是名六恚。",
    "T28n1548_019:0652c28": "何謂六鉤？色聲香味觸法中鉤，是名六鉤。",
    "T28n1548_019:0652c29": "何謂六不護？於色聲香味觸法中不護，是名",
    "T28n1548_019:0653a01": "六不護。",
    "T28n1548_019:0653a02": "何謂六諍根？如世尊說：諸比丘！有六諍根，應",
    "T28n1548_019:0653a03": "當解，解已勤修令斷。何謂六？比丘瞋恚，常念",
    "T28n1548_019:0653a04": "怨嫌，於世尊不恭敬尊重讚歎，不以香花供",
    "T28n1548_019:0653a05": "養；法僧亦如是。於戒缺行、荒行、垢行。告諸比",
    "T28n1548_019:0653a06": "丘：若比丘瞋恚，常念怨嫌，於眾僧中起瞋恚",
    "T28n1548_019:0653a07": "共諍，緣諍令多眾生損減、使多眾生受苦，天",
    "T28n1548_019:0653a08": "人衰耗。告諸比丘：如是不善諍根，觀自他",
    "T28n1548_019:0653a09": "未斷，當共和合勤精進，勇猛應斷不善諍根。",
    "T28n1548_019:0653a10": "告諸比丘：如是不善諍根，觀自他斷已，自心",
    "T28n1548_019:0653a11": "專念，令不復生，如是便知得斷不善諍根。復",
    "T28n1548_019:0653a12": "次比丘！若懷恨燋熱、若嫉妬慳惜、若詭欺姦",
    "T28n1548_019:0653a13": "非、若求諸見他人誹謗，常憶不捨，若邪見、",
    "T28n1548_019:0653a14": "邊見亦如是。是名六諍根六法竟。",
    "T28n1548_019:0653a15": "何謂七共染？若女人自思惟，女身、女形、女相、",
    "T28n1548_019:0653a16": "女服飾、女欲、女音聲、女瓔珞，女人樂染此物。",
    "T28n1548_019:0653a17": "樂染此物已，思惟外男身、男形、男相、男服飾、",
    "T28n1548_019:0653a18": "男欲、男音聲、男瓔珞，女人樂染此物。樂染此",
    "T28n1548_019:0653a19": "物已，思惟和合。緣和合故，生喜樂貪著，愛樂",
    "T28n1548_019:0653a20": "女身。樂和合已，以如是故，常不欲轉女身。男",
    "T28n1548_019:0653a21": "子自思惟，若男身乃至常不欲轉男身，亦如",
    "T28n1548_019:0653a22": "是。是名七共染。何謂欲染？有一好種姓婆",
    "T28n1548_019:0653a23": "羅門，往至如來所，到已問訊，却坐一面。問",
    "T28n1548_019:0653a24": "世尊曰：瞿曇沙門！自是梵淨行不？世尊答婆",
    "T28n1548_019:0653a25": "羅門：若言正梵淨行者，我是也。以何緣故？婆",
    "T28n1548_019:0653a26": "羅門！我梵淨行，不缺、不荒、不垢穢。婆羅門復",
    "T28n1548_019:0653a27": "問：瞿曇沙門！梵淨行荒、缺、垢穢耶？世尊答",
    "T28n1548_019:0653a28": "曰：梵淨行有荒、缺、垢穢。婆羅門復問：云何梵",
    "T28n1548_019:0653a29": "淨行有荒、缺、垢穢？世尊答：或有人言：我是梵",
    "T28n1548_019:0653b01": "淨行者。雖不與女人交通，然受女人澡浴衣",
    "T28n1548_019:0653b02": "服按摩調身，以為喜樂、以為氣味。告婆羅",
    "T28n1548_019:0653b03": "門言：是謂共欲染，非清淨梵行，有荒、缺、垢穢，",
    "T28n1548_019:0653b04": "未脫生老病死憂悲苦惱眾苦聚集，我謂此",
    "T28n1548_019:0653b05": "未脫於苦。復次婆羅門！或有人言：我是梵淨",
    "T28n1548_019:0653b06": "行者，不與女人交通，不受女人澡浴衣服按",
    "T28n1548_019:0653b07": "摩調身，然親近女人言說戲笑調弄，以為喜",
    "T28n1548_019:0653b08": "樂、以為氣味。告婆羅門言：是謂共欲染，非",
    "T28n1548_019:0653b09": "清淨梵行，有荒、缺、垢穢，未脫於生老病死憂",
    "T28n1548_019:0653b10": "悲苦惱眾苦聚集，我謂此未脫於苦。復次",
    "T28n1548_019:0653b11": "婆羅門！或有人言：我是梵淨行者，不與女人",
    "T28n1548_019:0653b12": "交通，不受女人澡浴衣服按摩調身，不親",
    "T28n1548_019:0653b13": "近女人言說戲笑調弄，然與女人對目相視，",
    "T28n1548_019:0653b14": "以為喜樂、以為氣味。告婆羅門言：是謂共欲",
    "T28n1548_019:0653b15": "染，非清淨梵行者，有荒、缺、垢穢，未脫於生老",
    "T28n1548_019:0653b16": "病死憂悲苦惱眾苦聚集，我謂此未脫於苦。",
    "T28n1548_019:0653b17": "復次婆羅門！或有人言：我是梵淨行者，不與",
    "T28n1548_019:0653b18": "女人交通，不受女人澡浴衣服按摩調身，不",
    "T28n1548_019:0653b19": "親近女人言說戲笑調弄，不與女人對目相",
    "T28n1548_019:0653b20": "視，然障外聞女人音聲歌舞語笑啼哭，以為",
    "T28n1548_019:0653b21": "喜樂、以為氣味。告婆羅門言：是謂共欲染，非",
    "T28n1548_019:0653b22": "清淨梵行，有荒、缺、垢穢，未脫於生老病死憂",
    "T28n1548_019:0653b23": "悲苦惱眾苦聚集，我謂此未脫於苦。復次婆",
    "T28n1548_019:0653b24": "羅門！或有人言：我是梵淨行者，不與女人交",
    "T28n1548_019:0653b25": "通，不受女人澡浴衣服按摩調身，不親近女",
    "T28n1548_019:0653b26": "人言說戲笑調弄，不與女人對目相視，不於",
    "T28n1548_019:0653b27": "障外聞女人音聲歌舞語笑啼哭，然憶念女",
    "T28n1548_019:0653b28": "人曾共從事戲笑言語相娛樂時，以為喜樂、",
    "T28n1548_019:0653b29": "以為氣味。告婆羅門言：是名共欲染，非清淨",
    "T28n1548_019:0653c01": "梵行者，有荒、缺、垢穢，未脫於生老病死憂悲",
    "T28n1548_019:0653c02": "苦惱眾苦聚集，我謂此未脫於苦。復次婆",
    "T28n1548_019:0653c03": "羅門！或有人言：我是梵淨行者，不與女人交",
    "T28n1548_019:0653c04": "通，不受女人澡浴衣服按摩調身，不親近女",
    "T28n1548_019:0653c05": "人言說戲笑調弄，不與女人對目相視，不於",
    "T28n1548_019:0653c06": "障外聞音聲歌舞語笑啼哭，不憶念女人曾",
    "T28n1548_019:0653c07": "共從事戲笑言語相娛樂時，然見長者或長",
    "T28n1548_019:0653c08": "者子以五欲具足相娛樂時，以為喜樂、以為",
    "T28n1548_019:0653c09": "氣味。告婆羅門言：是名共欲染，非梵淨行",
    "T28n1548_019:0653c10": "者，有荒、缺、垢穢，未脫於生老病死憂悲苦惱",
    "T28n1548_019:0653c11": "眾苦聚集，我謂此未脫於苦。復次婆羅門！或",
    "T28n1548_019:0653c12": "有人言：我是梵淨行者，不與女人交通，不受",
    "T28n1548_019:0653c13": "女人澡浴衣服按摩調身，亦不親近女人言",
    "T28n1548_019:0653c14": "說戲笑調弄，不與女人對目相親，不於障",
    "T28n1548_019:0653c15": "外聞女人音聲歌舞啼哭，不憶念女人曾共",
    "T28n1548_019:0653c16": "從事戲笑言語相娛樂時，不見長者及長者",
    "T28n1548_019:0653c17": "子以五欲具足相娛樂時，然願生天上故行",
    "T28n1548_019:0653c18": "梵淨行，我以此戒、以此道、以此苦梵淨行，令",
    "T28n1548_019:0653c19": "我作天王或作輔臣，以為喜樂、以為氣味。告",
    "T28n1548_019:0653c20": "婆羅門言：是謂共欲染，非清淨梵行者，有荒、",
    "T28n1548_019:0653c21": "缺、垢穢，未脫生老病死憂悲苦惱眾苦聚集，",
    "T28n1548_019:0653c22": "我謂此未脫於苦。復次婆羅門！此七共欲染，",
    "T28n1548_019:0653c23": "我觀於內心，設當七共欲染未斷，我亦不自",
    "T28n1548_019:0653c24": "說有正梵淨行。婆羅門！以我七共欲染斷故，",
    "T28n1548_019:0653c25": "說有正梵淨行，得無所畏。是名七共欲染。",
    "T28n1548_019:0653c26": "何謂七識住處？或有眾生若干身、若干想，欲界",
    "T28n1548_019:0653c27": "人或天，此謂初識住處。若有眾生若干身一",
    "T28n1548_019:0653c28": "想，若初生梵天，是名第二識住處。若有眾",
    "T28n1548_019:0653c29": "生一身若干想光音天，是名第三識住處。或",
    "T28n1548_019:0654a01": "有眾生一身一想遍淨天，是名第四識住處。",
    "T28n1548_019:0654a02": "若有眾生無邊空處，此名第五識住處。若有",
    "T28n1548_019:0654a03": "眾生無邊識處，此謂第六識住處。若有眾生",
    "T28n1548_019:0654a04": "無所有處，此謂第七識住處。是名七識住處。",
    "T28n1548_019:0654a05": "何謂七慢？慢、不如慢、勝慢、增上慢、我慢、邪",
    "T28n1548_019:0654a06": "慢、慢中慢。何謂慢？若我勝，心於彼貢高，是",
    "T28n1548_019:0654a07": "名慢。何謂不如慢？彼不如，我心於彼貢高，是",
    "T28n1548_019:0654a08": "名不如慢。何謂勝慢？我與勝者等，心於彼貢",
    "T28n1548_019:0654a09": "高，是名勝慢。何謂增上慢？未得起得想，心",
    "T28n1548_019:0654a10": "於彼貢高，是名增上慢。何謂我慢？我有善法，",
    "T28n1548_019:0654a11": "心於彼貢高，是名我慢。何謂邪慢？若無善法，",
    "T28n1548_019:0654a12": "心於彼貢高，是名邪慢。何謂慢中慢？若見",
    "T28n1548_019:0654a13": "他慢，生慢心於彼貢高，是名慢中慢。復次我",
    "T28n1548_019:0654a14": "慢，若有身者，心於彼生貢高，是名我慢。復",
    "T28n1548_019:0654a15": "次邪慢，若有邪見者，心於彼生貢高，是名",
    "T28n1548_019:0654a16": "邪慢。復次慢中慢，我於勝中勝、貴中貴，心於",
    "T28n1548_019:0654a17": "彼生貢高，是名慢中慢。是名七慢。",
    "T28n1548_019:0654a18": "何謂七不敬？若不恭敬佛、不恭敬法、不恭敬",
    "T28n1548_019:0654a19": "僧、不恭敬戒、不恭敬定、不恭敬慧、不恭敬",
    "T28n1548_019:0654a20": "善法，是名七不敬。",
    "T28n1548_019:0654a21": "何謂七漏？見斷漏、忍辱斷漏、親近斷漏、離斷",
    "T28n1548_019:0654a22": "漏、調伏斷漏、戒斷漏、思惟斷漏，是名七漏。",
    "T28n1548_019:0654a23": "何謂七怯弱法？殺生、竊盜、邪婬、妄語、兩舌、惡",
    "T28n1548_019:0654a24": "口、綺語，是名七怯弱法。",
    "T28n1548_019:0654a25": "何謂七動？我當有、我當無、我色當有、我色當",
    "T28n1548_019:0654a26": "無、我想當有、我想當無、我非有想非無想當",
    "T28n1548_019:0654a27": "有，是名七動。七自恃、七求、七撗、七作、七生亦",
    "T28n1548_019:0654a28": "如是七法竟。",
    "T28n1548_019:0654a29": "何謂世間八法？利、衰、毀、譽、稱、譏、苦、樂，是名世",
    "T28n1548_019:0654b01": "八法。",
    "T28n1548_019:0654b02": "何謂八非聖語？若不見言見、見言不見、不聞",
    "T28n1548_019:0654b03": "言聞、聞言不聞、不覺言覺、覺言不覺、不識言",
    "T28n1548_019:0654b04": "識、識言不識，是名八非聖語。",
    "T28n1548_019:0654b05": "何謂八懈怠事？若有懈怠比丘，如是思惟：我",
    "T28n1548_019:0654b06": "今日入聚落乞食已，我得麁細食不充足，以",
    "T28n1548_019:0654b07": "不足故令我羸瘦，不樂經行坐禪，我欲眠臥。",
    "T28n1548_019:0654b08": "懈怠比丘即便眠臥，不能勤進為未得欲得、",
    "T28n1548_019:0654b09": "未解欲解、未證欲證，是名初懈怠事。復次比",
    "T28n1548_019:0654b10": "丘如是思惟：我今日入聚落中乞食，得麁細",
    "T28n1548_019:0654b11": "食充足，身體重妨如肉囊盛錢，不樂經行坐",
    "T28n1548_019:0654b12": "禪，我欲眠臥。懈怠比丘即便眠臥，不能勤",
    "T28n1548_019:0654b13": "進為未得欲得、未解欲解、未證欲證，此謂第",
    "T28n1548_019:0654b14": "二懈怠事。復次懈怠比丘，如是思惟：我今日",
    "T28n1548_019:0654b15": "有作務疲懈，不樂經行坐禪，我欲眠臥。懈怠",
    "T28n1548_019:0654b16": "比丘即便眠臥，不能勤進為未得欲得、未解",
    "T28n1548_019:0654b17": "欲解、未證欲證，此謂第三懈怠事。復次懈怠",
    "T28n1548_019:0654b18": "比丘，如是思惟：我明日當作務、身當疲懈，",
    "T28n1548_019:0654b19": "便不樂經行坐禪，我今豫眠臥。懈怠比丘即",
    "T28n1548_019:0654b20": "便眠臥，不能勤進為未得欲得、未解欲解、未",
    "T28n1548_019:0654b21": "證欲證，此謂第四懈怠事。復次懈怠比丘，如",
    "T28n1548_019:0654b22": "是思惟：我今日行來，身體疲極，不樂經行坐",
    "T28n1548_019:0654b23": "禪，我欲眠臥。懈怠比丘即便眠臥，不能勤",
    "T28n1548_019:0654b24": "進為未得欲得、未解欲解、未證欲證，此謂第",
    "T28n1548_019:0654b25": "五懈怠事。復次懈怠比丘，如是思惟：我明日",
    "T28n1548_019:0654b26": "當行、身必疲極，便不樂經行坐禪，我欲眠臥。",
    "T28n1548_019:0654b27": "懈怠比丘即便眠臥，不能勤進為未得欲得、",
    "T28n1548_019:0654b28": "未解欲解、未證欲證，此謂第六懈怠事。復次",
    "T28n1548_019:0654b29": "懈怠比丘，如是思惟：我今患苦，不樂經行坐",
    "T28n1548_019:0654c01": "禪，我欲眠臥。懈怠比丘即便眠臥，不能勤進",
    "T28n1548_019:0654c02": "為未得欲得、未解欲解、未證欲證，此謂第七",
    "T28n1548_019:0654c03": "懈怠事。復次懈怠比丘，如是思惟：我患差",
    "T28n1548_019:0654c04": "未久、我身羸弱，不樂經行坐禪，我欲眠臥。懈",
    "T28n1548_019:0654c05": "怠比丘即便眠臥，不能勤進為未得欲得、未",
    "T28n1548_019:0654c06": "解欲解、未證欲證，是名八懈怠事。何謂八難",
    "T28n1548_019:0654c07": "處妨修梵行？有佛出世，如來、無所著、等正覺、",
    "T28n1548_019:0654c08": "明行足、為善逝、世間解、無上士、調御丈夫、天人",
    "T28n1548_019:0654c09": "師、佛、世尊，說寂靜滅盡離欲法，正趣至涅槃",
    "T28n1548_019:0654c10": "道，或有眾生在地獄處，是名初難處妨修梵",
    "T28n1548_019:0654c11": "行。復次佛出世，如來無所著乃至佛世尊，說",
    "T28n1548_019:0654c12": "寂靜滅盡離欲法，正趣至涅槃道，或有眾生",
    "T28n1548_019:0654c13": "在畜生處、餓鬼處、長壽天處，若邊地愚癡人、",
    "T28n1548_019:0654c14": "若比丘比丘尼優婆塞優婆夷所不至處，是名",
    "T28n1548_019:0654c15": "乃至第五難處妨修梵行。復次佛出世，如來",
    "T28n1548_019:0654c16": "無所著乃至佛世尊，說寂靜離欲法，正趣至",
    "T28n1548_019:0654c17": "涅槃道，或有眾生共生國中，然邪見倒見。邪",
    "T28n1548_019:0654c18": "見倒見果報純熟故，畢生地獄，是名第六難",
    "T28n1548_019:0654c19": "處妨修梵行。復次佛出世，如來無所著乃至",
    "T28n1548_019:0654c20": "佛世尊，說寂靜滅盡離欲法，正趣至涅槃道，",
    "T28n1548_019:0654c21": "或有眾生共生國中，然聾、盲、瘖瘂如羊，手現",
    "T28n1548_019:0654c22": "語相，不知說善惡業報，是名第七難處妨修",
    "T28n1548_019:0654c23": "梵行。復次佛不出世，不名如來乃至佛世尊，",
    "T28n1548_019:0654c24": "不說寂靜滅盡離欲法、正趣至涅槃道，或有",
    "T28n1548_019:0654c25": "眾生在國中，不聾、盲、瘖瘂，亦能分別善惡業",
    "T28n1548_019:0654c26": "報，然不值佛世。是名八難處妨修梵行八法竟。",
    "T28n1548_019:0654c27": "何謂九若干法？緣若干界故生若干觸，緣若",
    "T28n1548_019:0654c28": "干觸故生若干受，緣若干受故生若干想，緣",
    "T28n1548_019:0654c29": "若干想故生若干覺，緣若干覺故生若干欲，",
    "T28n1548_019:0655a01": "緣若干欲故生若干利養，緣若干利養故生",
    "T28n1548_019:0655a02": "若干求，緣若干求故生若干燋熱，是名九若",
    "T28n1548_019:0655a03": "干法。",
    "T28n1548_019:0655a04": "何謂九愛本法？緣愛故生求，緣求故生利養，",
    "T28n1548_019:0655a05": "緣利養故生所作，緣所作故生欲染，緣欲染",
    "T28n1548_019:0655a06": "故生堪忍，緣堪忍故生慳惜，緣慳惜故生積",
    "T28n1548_019:0655a07": "聚，緣積聚故生愛護傷害捶打相繫閉共鬪",
    "T28n1548_019:0655a08": "諍，是名九愛本法。",
    "T28n1548_019:0655a09": "何謂九眾生居？或有眾生若干身、若干想，欲",
    "T28n1548_019:0655a10": "界人天，此謂初眾生居。或有眾生，若干身一",
    "T28n1548_019:0655a11": "想，謂初生梵天，此謂第二眾生居處。或有眾",
    "T28n1548_019:0655a12": "生，一身若干想，謂光音天，此謂第三眾生居",
    "T28n1548_019:0655a13": "處。或有眾生，一身一想，謂遍淨天，此謂第四",
    "T28n1548_019:0655a14": "眾生居處。或有眾生，無受無想，謂無想天，",
    "T28n1548_019:0655a15": "此謂第五眾生居處。或有眾生，無邊空處，此",
    "T28n1548_019:0655a16": "謂第六眾生居處。或有眾生，無邊識處，此謂",
    "T28n1548_019:0655a17": "第七眾生居處。或有眾生，無所有處，此謂第",
    "T28n1548_019:0655a18": "八眾生居處。或有眾生，非想非非想處，是名",
    "T28n1548_019:0655a19": "第九眾生居。",
    "T28n1548_019:0655a20": "何謂犯戒九過患？悔、不悅、不喜、不除、心苦、散",
    "T28n1548_019:0655a21": "亂、不如實知見、不解射、不方便，是名犯戒九",
    "T28n1548_019:0655a22": "過患九法竟。",
    "T28n1548_019:0655a23": "舍利弗阿毘曇論卷第十九"
}