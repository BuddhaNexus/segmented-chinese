{
    "T41n1821_026:0383b07": "俱舍論記卷第二十六",
    "T41n1821_026:0383b09": "沙門釋光述",
    "T41n1821_026:0383b10": "分別智品第七之一",
    "T41n1821_026:0383b11": "分別智品者。決斷重知故名為智。此品廣明",
    "T41n1821_026:0383b12": "故名分別。所以次明智品者。前品明果。此",
    "T41n1821_026:0383b13": "品明因。因望果親故次辨智。",
    "T41n1821_026:0383b14": "前品初說至智非見耶者。就此品中。大文有",
    "T41n1821_026:0383b15": "二。一明諸智差別。二明智所成德　就",
    "T41n1821_026:0383b16": "明智差別中。一明忍．智．見別。二明十智相",
    "T41n1821_026:0383b17": "殊。三明十智行相。四諸門分別智　此即",
    "T41n1821_026:0383b18": "第一明忍．智．見別。牒前問起。前賢聖品初",
    "T41n1821_026:0383b19": "於見道位說諸八忍說諸八智。於彼品後",
    "T41n1821_026:0383b20": "八聖道中復說正見。十無學中復說正智。為",
    "T41n1821_026:0383b21": "有忍非智耶。為有智非見耶。頌曰至",
    "T41n1821_026:0383b22": "皆智六見性者。就頌答中。上兩句及餘二。",
    "T41n1821_026:0383b23": "約無漏以明。有漏慧及後下一句。約有漏",
    "T41n1821_026:0383b24": "以辨　忍通凡．聖。聖言簡凡。此忍雖慧。",
    "T41n1821_026:0383b25": "而非是智。泛言諸忍略有四種。若忍辱名",
    "T41n1821_026:0383b26": "為忍。即無嗔名為忍　若安受苦忍名為",
    "T41n1821_026:0383b27": "忍。即精進名為忍　若忍許名為忍。即信",
    "T41n1821_026:0383b28": "名為忍　若觀察法忍名為忍。即慧名為忍",
    "T41n1821_026:0383b29": "　此中言忍。以慧為性　泛言諸見。略有",
    "T41n1821_026:0383c01": "二種。一推度名見。以慧為性。二照囑名見。",
    "T41n1821_026:0383c02": "即以眼根及十智。性皆有照囑前境用",
    "T41n1821_026:0383c03": "故。此中言見推度名見。故盡．無生言非見",
    "T41n1821_026:0383c04": "也。餘如長行。論曰至推度性故者。釋",
    "T41n1821_026:0383c05": "初句。總而言之。慧有二種。一者有漏。二者",
    "T41n1821_026:0383c06": "無漏。唯無漏慧立以聖名。以能如實正觀",
    "T41n1821_026:0383c07": "四諦故名為聖。有漏之慧雖亦觀諦。不分",
    "T41n1821_026:0383c08": "明故不名為聖。就聖慧中八忍非智性。決",
    "T41n1821_026:0383c09": "斷名智。疑是猶預自性相違。八忍起時與自",
    "T41n1821_026:0383c10": "所斷疑得正俱。爾時正斷敵對相違。未已",
    "T41n1821_026:0383c11": "斷故而非決斷。非決斷故不名智。可見",
    "T41n1821_026:0383c12": "性攝推度性故。雖先離欲四法忍位自疑",
    "T41n1821_026:0383c13": "已斷。是疑得俱忍流類故。故亦非智。異生斷",
    "T41n1821_026:0383c14": "惑諸無間道。雖疑得俱非真對治。非極相",
    "T41n1821_026:0383c15": "違後容退故。而得名智。故婆沙四十四",
    "T41n1821_026:0383c16": "云。復次。忍與所斷疑得俱故非智所攝。設",
    "T41n1821_026:0383c17": "不與俱而是彼類。有漏無間道非真對治",
    "T41n1821_026:0383c18": "故。雖疑得俱而亦是智(已上論文)　問疑障決",
    "T41n1821_026:0383c19": "斷。忍與疑得俱忍即不名智。無明障推度。",
    "T41n1821_026:0383c20": "忍與癡得俱忍應不名見　解云疑有相",
    "T41n1821_026:0383c21": "應無明。助疑得有力能違忍。獨頭無明無",
    "T41n1821_026:0383c22": "惑助。忍與彼得俱可說名見。若言亦有",
    "T41n1821_026:0383c23": "相應無明。今言助者據別剎那　又解。重觀",
    "T41n1821_026:0383c24": "名智。未已斷言顯未重知。故婆沙云。問諸",
    "T41n1821_026:0383c25": "無漏忍何故非智。答於諸見境未重觀故。",
    "T41n1821_026:0383c26": "謂無始來於四聖諦。未以無漏真實慧見。",
    "T41n1821_026:0383c27": "今雖創見而未重觀。故不名智。要同類慧",
    "T41n1821_026:0383c28": "於境重觀方成智故。又婆沙一百九十六云。",
    "T41n1821_026:0383c29": "顯示諸忍與自所斷疑得俱生未重審決",
    "T41n1821_026:0384a01": "不得智名。盡與無生至不推度故者。",
    "T41n1821_026:0384a02": "釋第二句。於聖慧中盡與無生二種是智。",
    "T41n1821_026:0384a03": "決斷性故。或重知故。非是見性。已息求心",
    "T41n1821_026:0384a04": "不推度故。所餘皆通至推度性故者。",
    "T41n1821_026:0384a05": "釋第三句中餘二。除前八忍及盡．無生餘",
    "T41n1821_026:0384a06": "無漏慧一一皆通智．見二性。已斷自疑。決",
    "T41n1821_026:0384a07": "斷性故。或重知故名智。推度性故名見。",
    "T41n1821_026:0384a08": "諸有漏慧至世正見為六者。釋有漏慧．及",
    "T41n1821_026:0384a09": "下一句。諸有漏慧決斷性故。皆智性攝於中",
    "T41n1821_026:0384a10": "明六亦是見性。推度性故。謂身見等五染污",
    "T41n1821_026:0384a11": "見。及意識相應世俗正見為六　問忍與疑",
    "T41n1821_026:0384a12": "得俱忍即不名智。與疑俱生慧應亦不名",
    "T41n1821_026:0384a13": "智　解云與疑俱慧相順同緣。於境決斷",
    "T41n1821_026:0384a14": "亦名為智。故婆沙一百六云。問何故名智。",
    "T41n1821_026:0384a15": "智是何義。答決斷義是智義。問若爾疑相應",
    "T41n1821_026:0384a16": "慧應不名智。於所緣境不決定故。答彼",
    "T41n1821_026:0384a17": "亦是智。一剎那頃於所緣境亦決定故。然",
    "T41n1821_026:0384a18": "此聚中疑勢用勝。令心於境多剎那中猶豫",
    "T41n1821_026:0384a19": "不決說名疑聚。如三摩地一剎那中於境",
    "T41n1821_026:0384a20": "恒住。有時若與掉舉相應。令多剎那於境",
    "T41n1821_026:0384a21": "轉易說名為亂　又解諸有漏慧以重知故",
    "T41n1821_026:0384a22": "皆智性攝。見如前釋。故婆沙四十四云。無一",
    "T41n1821_026:0384a23": "有情於一切境。無始時來非有漏慧數數觀",
    "T41n1821_026:0384a24": "之。故有漏慧皆智所攝(已上論文)　問五識俱慧",
    "T41n1821_026:0384a25": "念念別緣。既不重知。應不名智　解云五",
    "T41n1821_026:0384a26": "識俱慧雖非重緣。約自種類說重緣故。有",
    "T41n1821_026:0384a27": "漏意識於彼五境必定曾緣。五識俱慧今時",
    "T41n1821_026:0384a28": "復緣得名重知。故亦名智　如是所說至",
    "T41n1821_026:0384a29": "並慧性攝者。如是聖慧及有漏慧。皆能簡擇",
    "T41n1821_026:0384b01": "所緣法故竝慧性攝。",
    "T41n1821_026:0384b02": "智有幾種至苦等諦為境者。此下第二明諸",
    "T41n1821_026:0384b03": "智相殊。就中。一明漸增至十。二明盡．無",
    "T41n1821_026:0384b04": "生別。三明建立為十。四明法．類兼治　就",
    "T41n1821_026:0384b05": "第一明漸增至十中。一明二智．三智。二明",
    "T41n1821_026:0384b06": "三增至九。三明九增至十　此即第一明",
    "T41n1821_026:0384b07": "二智．三智　智十答初問。餘答第二問",
    "T41n1821_026:0384b08": "　或此頌中智十。總標名數。餘文別明二智．",
    "T41n1821_026:0384b09": "三智。論曰至四諦為境者。此中論文",
    "T41n1821_026:0384b10": "大分可知。又正理七十三云。前有漏智總",
    "T41n1821_026:0384b11": "名世俗。瓶．衣等物性可毀壞。顯世俗情。",
    "T41n1821_026:0384b12": "故名世俗。此智多取世俗境故。多順世間",
    "T41n1821_026:0384b13": "俗事轉故。從多建立世俗智名。非無取勝",
    "T41n1821_026:0384b14": "義順勝義事轉。然是愛境。無勝功能息內",
    "T41n1821_026:0384b15": "眾惑。故非無漏。或覆出世引發世間得世",
    "T41n1821_026:0384b16": "俗名。體即無智。智隨屬彼得彼智名。意顯",
    "T41n1821_026:0384b17": "此名目有漏智　廣如彼說。",
    "T41n1821_026:0384b18": "即於如是至初唯苦集類者。此即第二明三",
    "T41n1821_026:0384b19": "增至九。論曰至滅道四智者。釋上二",
    "T41n1821_026:0384b20": "句。於前三智。法．類境別。復分四種。正理七",
    "T41n1821_026:0384b21": "十三云。何緣俗智亦緣苦等作苦等行相。",
    "T41n1821_026:0384b22": "而非苦等智。由彼先以苦等行相觀苦等",
    "T41n1821_026:0384b23": "已。後時復容觀苦等境為樂等故。又得如",
    "T41n1821_026:0384b24": "是世俗智已。後緣諦疑容現行故。",
    "T41n1821_026:0384b25": "如是六智至為境界故者。釋下兩句。如是",
    "T41n1821_026:0384b26": "法．類．及與四諦。若無學攝非見性者名",
    "T41n1821_026:0384b27": "盡．無生。此盡．無生。若在後時通緣四諦作",
    "T41n1821_026:0384b28": "十四行。然此二智最初生時唯苦．集類。以",
    "T41n1821_026:0384b29": "緣苦．集六種行相。觀有頂蘊為境界故。",
    "T41n1821_026:0384c01": "問何緣初位唯緣有頂苦．集為境　解云有",
    "T41n1821_026:0384c02": "頂苦．集。從無始來不能得斷。今時創斷。",
    "T41n1821_026:0384c03": "故先緣彼自生慶慰　問何故不作空．非",
    "T41n1821_026:0384c04": "我行相　解云以此二智涉於世俗。謂出",
    "T41n1821_026:0384c05": "觀後作我生等解故。前觀內不作空．非我",
    "T41n1821_026:0384c06": "行。此即因涉於果。彼前觀內作空．非我。後",
    "T41n1821_026:0384c07": "出觀心。亦不能作我生等解。金剛喻",
    "T41n1821_026:0384c08": "定境同此耶者。問。緣苦．集同緣滅道異",
    "T41n1821_026:0384c09": "者。答。金剛喻定。若緣非想苦．集即同。若緣",
    "T41n1821_026:0384c10": "九地滅．道即異。以緣三界滅．道皆能斷彼",
    "T41n1821_026:0384c11": "惑故。",
    "T41n1821_026:0384c12": "於前所說至二三念一切者。此即第三明九",
    "T41n1821_026:0384c13": "增至十。論曰至餘則不然者。釋上兩",
    "T41n1821_026:0384c14": "句。於前所說九智之中。有法．類．道．及世俗",
    "T41n1821_026:0384c15": "智成他心智。若知他無漏心。以法．類．道他",
    "T41n1821_026:0384c16": "心智知。若知他有漏心。以世俗．他心智知。",
    "T41n1821_026:0384c17": "餘五不然。無漏他心智。不知有漏心故非",
    "T41n1821_026:0384c18": "苦．集智。滅是無為故非滅智。他心智是見",
    "T41n1821_026:0384c19": "性。盡．無生智非見性故非盡．無生智。",
    "T41n1821_026:0384c20": "此智於境至謂地根位者。釋第三．第四句。此",
    "T41n1821_026:0384c21": "即開章。地謂下地智不知上地心者。別",
    "T41n1821_026:0384c22": "釋。既下地智不知上心。義准能知自地．下",
    "T41n1821_026:0384c23": "地。一切下地智不知上地心。若知自．下即",
    "T41n1821_026:0384c24": "有差別。故婆沙九十九云。曾得有漏心．心所",
    "T41n1821_026:0384c25": "法有十五種。是他心智所應取境。謂欲界",
    "T41n1821_026:0384c26": "及四靜慮。各有下．中．上三品心．心所法。曾",
    "T41n1821_026:0384c27": "得有漏他心智有十二。謂四靜慮各有下．",
    "T41n1821_026:0384c28": "中．上三品他心智。此中初靜慮曾得有漏他",
    "T41n1821_026:0384c29": "心智下品者。能知欲界三品。及初靜慮下品",
    "T41n1821_026:0385a01": "曾得有漏心心所法。中品者能知欲界三品。",
    "T41n1821_026:0385a02": "及初靜慮下．中二品。曾得有漏心．心所法。",
    "T41n1821_026:0385a03": "上品者能知欲界。及初靜慮各三品曾得有",
    "T41n1821_026:0385a04": "漏心．心所法。如是展轉乃至第四靜慮曾得",
    "T41n1821_026:0385a05": "有漏上品他心智。能知欲界。及四靜慮各三",
    "T41n1821_026:0385a06": "品曾得有漏心．心所法。如曾得有漏十二種",
    "T41n1821_026:0385a07": "他心智。知十五種曾得有漏心．心所法。未曾",
    "T41n1821_026:0385a08": "得有漏十二種他心智。知十五種未曾得有",
    "T41n1821_026:0385a09": "漏心．心所法亦爾。無漏心．心所法有十二",
    "T41n1821_026:0385a10": "種。是他心智所應取境。無漏他心智亦有",
    "T41n1821_026:0385a11": "十二種。謂四靜慮各有三品。此中第二靜慮",
    "T41n1821_026:0385a12": "無漏他心智下品者。能知初靜慮。及第二靜",
    "T41n1821_026:0385a13": "慮各唯下品無漏心．心所法。中品者能知初",
    "T41n1821_026:0385a14": "靜慮。及第二靜慮各下．中二品無漏心．心所",
    "T41n1821_026:0385a15": "法。上品者能知初靜慮。及第二靜慮各三品",
    "T41n1821_026:0385a16": "無漏心．心所法。如是展轉乃至第四靜慮上",
    "T41n1821_026:0385a17": "品無漏他心智。能知四靜慮各三品無漏心．",
    "T41n1821_026:0385a18": "心所法。問何故上地下．中品有漏他心智。俱",
    "T41n1821_026:0385a19": "能知下地三品有漏心．心所法。上地下．中品",
    "T41n1821_026:0385a20": "無漏他心智。不知下地中．上品無漏心．心",
    "T41n1821_026:0385a21": "所法耶。答有漏．無漏心．心所法建立各異。",
    "T41n1821_026:0385a22": "謂有漏心．心所法依相續建立。有一身相",
    "T41n1821_026:0385a23": "續中成就三品有漏心．心所法。無漏心．心所",
    "T41n1821_026:0385a24": "法依根品建立。無一身相續中成就二品",
    "T41n1821_026:0385a25": "無漏心．心所法。況有成就三者。建立既別。",
    "T41n1821_026:0385a26": "故知有異　又正理七十三云。如何說一",
    "T41n1821_026:0385a27": "補特伽羅成就九品道斷九品惑。此道差別",
    "T41n1821_026:0385a28": "非根有異。由因漸長後道轉增。如次能",
    "T41n1821_026:0385a29": "令多品惑斷。或諸種姓各有九品。成一",
    "T41n1821_026:0385b01": "九品必不成餘。故前後言無相違過。又婆",
    "T41n1821_026:0385b02": "沙云。問初靜慮他心智。於欲界四靜慮通果",
    "T41n1821_026:0385b03": "心．心所法能知幾種。有作是說。能知四種。",
    "T41n1821_026:0385b04": "所以者何。一切皆是欲界攝故。復有說者。唯",
    "T41n1821_026:0385b05": "能知初靜慮通果。不知餘三。所以者何。如",
    "T41n1821_026:0385b06": "不知因。果亦爾故。又婆沙云。問靜慮中間",
    "T41n1821_026:0385b07": "心．心所法。何地智能知耶。有作是說。初靜",
    "T41n1821_026:0385b08": "慮上品智能知。復有說者。第二靜慮下品智",
    "T41n1821_026:0385b09": "能知。評曰應作是說。初靜慮三品智皆能",
    "T41n1821_026:0385b10": "知。所以者何。一地攝故(解云且說初定。以實二定等亦能知)又",
    "T41n1821_026:0385b11": "婆沙云。如來曾得有漏心心所法。佛欲令他",
    "T41n1821_026:0385b12": "知者即知。廣如彼說。根謂信解至勝位者",
    "T41n1821_026:0385b13": "心者。既不能知上根．上位。義准能知自根．",
    "T41n1821_026:0385b14": "下根。自位．下位。此智不知至為所緣",
    "T41n1821_026:0385b15": "境者。於三世中唯知現在他心等用。去．來",
    "T41n1821_026:0385b16": "無用故不能知。又法．類品至為所緣故",
    "T41n1821_026:0385b17": "者。釋第五句。由法智以欲界全分對治為",
    "T41n1821_026:0385b18": "所緣故。由類智以上界全分對治為所緣",
    "T41n1821_026:0385b19": "故。所以法．類不互相緣。雖欲滅．道法智亦",
    "T41n1821_026:0385b20": "能治上修惑。而非全治。苦．集法智。見道法",
    "T41n1821_026:0385b21": "智。不治上故。此他心智至此智所緣",
    "T41n1821_026:0385b22": "者。此下釋後三句。此他心智知他別相是",
    "T41n1821_026:0385b23": "容預修道。見道中無。總觀諦理極速轉故。",
    "T41n1821_026:0385b24": "雖無行．得二修。然皆容作此智所緣。或總",
    "T41n1821_026:0385b25": "觀諦理故無行．修。極速轉故無得修。",
    "T41n1821_026:0385b26": "若諸有情至非知見道者。聲聞或由上加",
    "T41n1821_026:0385b27": "行。或由中加行。至加行滿能知見道初二",
    "T41n1821_026:0385b28": "念心。且據初說但言二念。後十三念。皆亦",
    "T41n1821_026:0385b29": "容作他心智所緣　問知前初二念心已。",
    "T41n1821_026:0385c01": "何故不即知第三念類分心等　解云法．類",
    "T41n1821_026:0385c02": "不同。所緣境別。故不能知。若為更知類分",
    "T41n1821_026:0385c03": "心故。別修加行。經十三念至加行滿。彼已",
    "T41n1821_026:0385c04": "度至第十六心。雖知此心。而非見道。",
    "T41n1821_026:0385c05": "麟喻法分至第十五心者。獨覺能知見道三",
    "T41n1821_026:0385c06": "念心。知初二念已更以五心修加行知第",
    "T41n1821_026:0385c07": "八心。以此但由下加行故。且據一相知此",
    "T41n1821_026:0385c08": "三念。餘十二念皆亦容作他心所緣　問",
    "T41n1821_026:0385c09": "知第八心已。何故不更以五心為加行",
    "T41n1821_026:0385c10": "知第十四心　解云欲知亦得。而不知者。",
    "T41n1821_026:0385c11": "見道位心總有二分。一法分。二類分。知初",
    "T41n1821_026:0385c12": "二念是法分。知第八分是類分。既具知二",
    "T41n1821_026:0385c13": "其心委歇故不更知　又解欲知亦不得。",
    "T41n1821_026:0385c14": "初修加行知初二念。第二復以五心為",
    "T41n1821_026:0385c15": "加行知第八心。至第三更修加行其力微",
    "T41n1821_026:0385c16": "劣。以五．六心為加行不能成也　又解前",
    "T41n1821_026:0385c17": "心稍劣。五心加行即能得知。後心漸勝。以",
    "T41n1821_026:0385c18": "五．六心為其加行不能知也　又解知初",
    "T41n1821_026:0385c19": "二念已。意欲知彼第三苦類忍心五心加",
    "T41n1821_026:0385c20": "行。至加行滿乘知第八集類智心。以彼第",
    "T41n1821_026:0385c21": "三第八所緣。苦．集一物因果義分。知時即易。",
    "T41n1821_026:0385c22": "雖不能知第三。能知第八。知第八已。更",
    "T41n1821_026:0385c23": "欲知彼第九滅法忍心。用五心為加行。不",
    "T41n1821_026:0385c24": "知第十四道法智心。以彼二心所緣各別。",
    "T41n1821_026:0385c25": "一緣有為。一緣無為。非是一物。知時即難",
    "T41n1821_026:0385c26": "故不能知。設用六心為其加行。亦不能",
    "T41n1821_026:0385c27": "知第十五心。有說獨覺知初二念。更十二",
    "T41n1821_026:0385c28": "念為加行知第十五心。又正理七十三。獨",
    "T41n1821_026:0385c29": "覺有四說。初兩說同此論。後二說言有說",
    "T41n1821_026:0386a01": "麟喻知四剎那。謂初二心．第八．十四。此言",
    "T41n1821_026:0386a02": "應理。所以者何。許從知初二念心已。唯",
    "T41n1821_026:0386a03": "隔五念知第八心。若復更修法分加行。經",
    "T41n1821_026:0386a04": "五念頃加行應成。何不許知第十四念。",
    "T41n1821_026:0386a05": "有餘亦說。知四剎那。謂初二念第十一．二",
    "T41n1821_026:0386a06": "(正理故違此論印取第三)又婆沙九十九。亦有四說同正",
    "T41n1821_026:0386a07": "理。然無評家。世尊欲知至一切能知",
    "T41n1821_026:0386a08": "者。世尊欲知。不由加行具知見道十五念",
    "T41n1821_026:0386a09": "心。",
    "T41n1821_026:0386a10": "盡無生智至名無生智者。此即第二明盡．無",
    "T41n1821_026:0386a11": "生別。引本論文顯二智別。智謂決斷。或謂",
    "T41n1821_026:0386a12": "重知。見謂推求。或謂現照。明謂照明。覺謂覺",
    "T41n1821_026:0386a13": "悟。解謂達解。慧謂簡擇。光謂慧光。觀謂觀",
    "T41n1821_026:0386a14": "察。智等八種竝慧異名。正理七十三云。何緣",
    "T41n1821_026:0386a15": "論說無生智中復作是言。我已知苦等。理",
    "T41n1821_026:0386a16": "但應說不復更知等。二行不應俱時轉",
    "T41n1821_026:0386a17": "故。若次第轉。前與盡智無差別故。不應",
    "T41n1821_026:0386a18": "重說。應知此說意為遣疑。恐有生疑。如",
    "T41n1821_026:0386a19": "時解脫先起盡智。後得無生。如是應許",
    "T41n1821_026:0386a20": "不時解脫先起無生後得盡智。為顯一切",
    "T41n1821_026:0386a21": "盡智先起。故復先說已知等言。或先但言我",
    "T41n1821_026:0386a22": "已知等。顯時解脫唯有盡智。後復重言我",
    "T41n1821_026:0386a23": "已知等。顯不時解脫盡後起無生。故雖重",
    "T41n1821_026:0386a24": "言而無有失。無生智者。何謂無生。正理師",
    "T41n1821_026:0386a25": "言。謂非擇滅。有無生故此智得生。智託無",
    "T41n1821_026:0386a26": "生名無生智。滅雖常有而得非常。得彼",
    "T41n1821_026:0386a27": "滅時此智方轉。要由得起方名有滅。於有",
    "T41n1821_026:0386a28": "滅位此智方生。或無生言目彼滅得。如涅",
    "T41n1821_026:0386a29": "槃得亦名涅槃。經說以涅槃置在心中故。",
    "T41n1821_026:0386b01": "有彼得位此智方生。智託無生名無生智。",
    "T41n1821_026:0386b02": "有餘於此作是難言。若託無生名無生",
    "T41n1821_026:0386b03": "智。則無生智緣非諦法。是則所說違害自",
    "T41n1821_026:0386b04": "宗。無漏慧生唯緣四諦。彼不審察設此難",
    "T41n1821_026:0386b05": "詞。我上已言於出觀後方起如是分別智",
    "T41n1821_026:0386b06": "故。或此託聲是有第七。非境第七。如盡智",
    "T41n1821_026:0386b07": "故。或許此智緣無生得。此苦諦攝。非非諦",
    "T41n1821_026:0386b08": "故(已上論文)　如何無漏智可作如是知者。問。",
    "T41n1821_026:0386b09": "如何無漏智可作如是知。我已知苦等",
    "T41n1821_026:0386b10": "解。迦濕彌羅至二智差別者。答。說一",
    "T41n1821_026:0386b11": "切有部正義。從盡．無生二智觀出後得有",
    "T41n1821_026:0386b12": "漏智中。作如是知我已知苦等。非無漏觀",
    "T41n1821_026:0386b13": "作如是知。故無有失。由此後得二智果別",
    "T41n1821_026:0386b14": "故。表前觀中二智因差別。由二因引是彼",
    "T41n1821_026:0386b15": "士用果。此即以果別因。若無餘心隔。應盡",
    "T41n1821_026:0386b16": "智無間即有我已知苦等解。無生智無間即",
    "T41n1821_026:0386b17": "有不應更知等解。然為無學正見等隔",
    "T41n1821_026:0386b18": "故後方起。有說無漏智亦作如是知者。",
    "T41n1821_026:0386b19": "西方沙門經部等計。說有無漏智不作十",
    "T41n1821_026:0386b20": "六行。亦作如是知。我已知苦等。然說",
    "T41n1821_026:0386b21": "見言至亦是見者。通本論文。以實而言。盡．",
    "T41n1821_026:0386b22": "無生智息求非見。以本論中解其十智。一",
    "T41n1821_026:0386b23": "一皆言智見等八。至盡．無生猶說見者。",
    "T41n1821_026:0386b24": "乘言便故　又解盡．無生智。若據息求",
    "T41n1821_026:0386b25": "即不名見。於諸諦理現照轉故亦名為見。",
    "T41n1821_026:0386b26": "由此本論亦作是言。且諸智亦是見。如",
    "T41n1821_026:0386b27": "是十智相攝云何者。問。謂世俗智至六",
    "T41n1821_026:0386b28": "少分者。答。謂世俗智攝自一全。他心智一",
    "T41n1821_026:0386b29": "少分。法智．類智各攝自一全。苦．集．滅．道．",
    "T41n1821_026:0386c01": "盡．無生．他心智七少分。苦．集．滅智各攝自",
    "T41n1821_026:0386c02": "一全。法．類．盡．無生四少分。道智攝自一全。",
    "T41n1821_026:0386c03": "法．類．盡．無生．他心五少分。他心智攝自一",
    "T41n1821_026:0386c04": "全。法．類．道．俗四少分。盡．無生智各攝自一",
    "T41n1821_026:0386c05": "全。苦．集．滅．道．法．類六少分。",
    "T41n1821_026:0386c06": "何緣二智建立為十者。此下第三明建立十",
    "T41n1821_026:0386c07": "智　問。何緣有漏．無漏二智建立為十。",
    "T41n1821_026:0386c08": "頌曰至為因生故者。答。由七緣故立二為",
    "T41n1821_026:0386c09": "十。一自性故立世俗智。體是有漏。世俗法",
    "T41n1821_026:0386c10": "故。此世俗智非以無漏勝義智為自性故。",
    "T41n1821_026:0386c11": "若據前文亦從境立名。故前文言。前有漏",
    "T41n1821_026:0386c12": "智總名世俗。多取瓶等世俗境故　二對治",
    "T41n1821_026:0386c13": "故立法．類智。法智全能對治欲界。類智全",
    "T41n1821_026:0386c14": "能對治上界。滅．道法智雖亦能治上界修",
    "T41n1821_026:0386c15": "惑。而非全故　三行相故立苦．集智。此二",
    "T41n1821_026:0386c16": "智境體無別故。但由能緣行相不同。由無",
    "T41n1821_026:0386c17": "常等四行相故立苦智。由因．集等四行相",
    "T41n1821_026:0386c18": "故立集智　又解行相在境。此二智境體雖",
    "T41n1821_026:0386c19": "無別。約行不同分成苦．集　又解行相通",
    "T41n1821_026:0386c20": "在能緣及所緣境。由彼境上有無常等八種",
    "T41n1821_026:0386c21": "行相。能緣之上似彼八行說名能緣。此二",
    "T41n1821_026:0386c22": "智境體雖無別。約行分二　四行相．境故",
    "T41n1821_026:0386c23": "立滅．道智。此二行相有差別故。一作滅等",
    "T41n1821_026:0386c24": "四種行相。一作道等四種行相。行相三解准",
    "T41n1821_026:0386c25": "前應知。此二境界有差別故。一緣無為。一",
    "T41n1821_026:0386c26": "緣有為。由行不同．及境差別立滅．道智。",
    "T41n1821_026:0386c27": "五加行故立他心智。從加行立名。以心是",
    "T41n1821_026:0386c28": "主故初唯知心　六事辦故建立盡智。謂阿",
    "T41n1821_026:0386c29": "羅漢事辦身中最初生故　七因圓故立無",
    "T41n1821_026:0387a01": "生智。具以見．修．及與無學一切聖道。為同",
    "T41n1821_026:0387a02": "類因生故名因圓。初盡智生雖以見．修聖",
    "T41n1821_026:0387a03": "道為因。未以無學聖道為因。不名因圓。",
    "T41n1821_026:0387a04": "後相續位。雖亦無學聖道為因應名因圓。",
    "T41n1821_026:0387a05": "據初說故。或彼盡智非無生智為因故生。",
    "T41n1821_026:0387a06": "不名因圓。",
    "T41n1821_026:0387a07": "如上所言至治上欲耶者。此即第四明法．",
    "T41n1821_026:0387a08": "類兼治。牒前問起。如上所言。法智全能對",
    "T41n1821_026:0387a09": "治欲法。類智全能對治上法。為有少分法",
    "T41n1821_026:0387a10": "智治上界耶。為有少分類智治欲界耶。",
    "T41n1821_026:0387a11": "頌曰至無能治欲者。答。修道所攝滅．道法",
    "T41n1821_026:0387a12": "智。兼能對治上界修斷。欲界滅．道勝於上",
    "T41n1821_026:0387a13": "界苦．集法故。故緣下勝能治上劣。欲苦．集",
    "T41n1821_026:0387a14": "麁。上苦．集細。緣麁不能治細。故苦．集法",
    "T41n1821_026:0387a15": "智。不治上修惑。又復已除自界怨已。能兼",
    "T41n1821_026:0387a16": "對治他界怨故。由此類智無能治欲。故正",
    "T41n1821_026:0387a17": "理云。要於自界所作已圓。方可兼為他界",
    "T41n1821_026:0387a18": "所作。非諸類智己事成時。他事未成。有須",
    "T41n1821_026:0387a19": "助義。故無類智治欲界法(已上論文)　又婆沙一百",
    "T41n1821_026:0387a20": "五十八云。問若以滅．道法智。離色．無色界",
    "T41n1821_026:0387a21": "修所斷染時。彼色．無色界修所斷法無漏離",
    "T41n1821_026:0387a22": "繫得。為法智品攝。為類智品攝耶。若法智",
    "T41n1821_026:0387a23": "品攝。此不應理。彼法及斷。類智所知故。若",
    "T41n1821_026:0387a24": "類智品攝。亦不應理。彼斷及得。法智所證",
    "T41n1821_026:0387a25": "故。有作是說。彼離繫得類智品攝。問豈不彼",
    "T41n1821_026:0387a26": "斷及得法智所證耶。答雖法智所證。而類",
    "T41n1821_026:0387a27": "智所知故。有餘師說。彼無漏離繫得。法智品",
    "T41n1821_026:0387a28": "攝。問豈不彼法及斷。類智所知耶。答雖類",
    "T41n1821_026:0387a29": "智所知。而法智攝法智所證故。評曰。此中初",
    "T41n1821_026:0387b01": "說為善。以類智品是彼不共決定對治故",
    "T41n1821_026:0387b02": "　於此十智中至謂離空．非我者。此即第三明",
    "T41n1821_026:0387b03": "十智行相。就中。一明十智行相。二明行攝",
    "T41n1821_026:0387b04": "淨盡。三明實體能所　此即明十智行相。",
    "T41n1821_026:0387b05": "論曰至四種行相者。釋初行頌　等謂等取",
    "T41n1821_026:0387b06": "假想觀等。餘文可知。他心智中至不緣",
    "T41n1821_026:0387b07": "想等者。釋第二頌。無漏他心智雖作共相。",
    "T41n1821_026:0387b08": "是欣行故。而能別觀。餘文可知　問知他無",
    "T41n1821_026:0387b09": "漏心作道下四行相。知他有漏心何故不",
    "T41n1821_026:0387b10": "作苦．集八行相　解云將答此問。略作三",
    "T41n1821_026:0387b11": "門分別。一敘古解。二出過非。三述正義。",
    "T41n1821_026:0387b12": "敘古解者　第一遠法師云。知他無漏心。道",
    "T41n1821_026:0387b13": "智為加行故作道四行。知他有漏心。不以",
    "T41n1821_026:0387b14": "苦．集智為加行。所以不作苦．集八行相",
    "T41n1821_026:0387b15": "　第二魏念法師云。若知他無漏心。作道下四",
    "T41n1821_026:0387b16": "行相。即知他心用盡。若知他有漏心。不作",
    "T41n1821_026:0387b17": "苦等八行相。即知他心用不盡。知苦不知",
    "T41n1821_026:0387b18": "集。知集不知苦。所以不作苦．集八行相",
    "T41n1821_026:0387b19": "　第三彭城嵩法師云。能緣所緣理事須等。",
    "T41n1821_026:0387b20": "所緣無漏心既是理觀。能緣他心智還須作",
    "T41n1821_026:0387b21": "理觀知。故知他無漏心。作道下四行相。所",
    "T41n1821_026:0387b22": "緣有漏心既是事觀。能緣他心智還須事觀",
    "T41n1821_026:0387b23": "知。故知他有漏心。不作苦．集八行相　第",
    "T41n1821_026:0387b24": "二出過非者。一破遠法師云。本論既言有",
    "T41n1821_026:0387b25": "學八智展轉相望皆容作等無間緣。而言道",
    "T41n1821_026:0387b26": "智他心加行。豈不相違　二破魏念法師",
    "T41n1821_026:0387b27": "云。無漏心上亦有四行。知一非餘還不知",
    "T41n1821_026:0387b28": "盡。應當不作道下行相　三破嵩法師云。",
    "T41n1821_026:0387b29": "有漏煖等既作理觀。能緣他心智。應亦作理",
    "T41n1821_026:0387c01": "觀。若言非真理觀是似理觀。亦應他心智",
    "T41n1821_026:0387c02": "作似理觀知。非事觀知　第三述正義者。",
    "T41n1821_026:0387c03": "一解云無漏心勝。難可知故。有漏他心智不",
    "T41n1821_026:0387c04": "能知彼。要起無漏方能知彼。所以知他",
    "T41n1821_026:0387c05": "無漏心。作道下四行相。有漏心劣易可知",
    "T41n1821_026:0387c06": "故。有漏他心智。是能知彼故。不起彼無漏",
    "T41n1821_026:0387c07": "他心智知。所以者何。有漏他心智。從無始",
    "T41n1821_026:0387c08": "來數數修習。起時即易。無漏他心智。從無",
    "T41n1821_026:0387c09": "始來不多修習。起時即難。有漏起易故。知",
    "T41n1821_026:0387c10": "他有漏心。還起有漏他心智。無漏起難故。",
    "T41n1821_026:0387c11": "知他有漏心。不作苦．集八行觀。起易足",
    "T41n1821_026:0387c12": "知。誰復捨易從難　問但應初定他心智。",
    "T41n1821_026:0387c13": "知欲界心。起時易故。二定已上他心智。應",
    "T41n1821_026:0387c14": "不能知欲界他心。起時難故。誰復捨易從",
    "T41n1821_026:0387c15": "難　解云欲知欲界心。必不故起二定已",
    "T41n1821_026:0387c16": "上他心智知。但為餘事入二定等。因入彼",
    "T41n1821_026:0387c17": "定便起彼他心智。知欲界心也　難云亦",
    "T41n1821_026:0387c18": "可因為餘事起無漏心。便起無漏他心智",
    "T41n1821_026:0387c19": "知他有漏心　解云從無漏心起有漏他心",
    "T41n1821_026:0387c20": "智易。起無漏他心智難。起易足知。故不",
    "T41n1821_026:0387c21": "起難　問入二定等知欲界心時。何故",
    "T41n1821_026:0387c22": "不還起初定他心智知欲界心。而起二定",
    "T41n1821_026:0387c23": "等知欲心耶　解云當地起易故起當地。異",
    "T41n1821_026:0387c24": "地起難不起初定　第二解云。欣觀容可",
    "T41n1821_026:0387c25": "別知。故知他無漏心。作道下四行相。厭觀",
    "T41n1821_026:0387c26": "必欲總遣。故知他有漏心。不作苦．集八",
    "T41n1821_026:0387c27": "行觀。故正理七十三云。他身無漏心．心所法",
    "T41n1821_026:0387c28": "細故。勝故。非己有漏他心智境。其理可然。",
    "T41n1821_026:0387c29": "何緣己身無漏他心智。不能知他有漏心．",
    "T41n1821_026:0388a01": "心所。於有漏境無漏智生。行相所緣異此",
    "T41n1821_026:0388a02": "智故。謂無漏智緣有漏時。必是總緣厭背",
    "T41n1821_026:0388a03": "行相。是故決定不能別緣他心．心所成他",
    "T41n1821_026:0388a04": "心智。以諸聖智緣有漏時。必於所緣深生",
    "T41n1821_026:0388a05": "厭背。樂總棄捨不樂別觀。緣無漏時生",
    "T41n1821_026:0388a06": "欣樂故。既總觀已亦樂別觀。如有見聞非",
    "T41n1821_026:0388a07": "所愛事。總緣便捨。不樂別緣。於所愛中則",
    "T41n1821_026:0388a08": "不如是。總見聞已亦樂別緣。是故於他有",
    "T41n1821_026:0388a09": "漏心等。必無聖智一一別觀。成緣有漏心",
    "T41n1821_026:0388a10": "無漏他心智。以他心智決定。於他心．心所",
    "T41n1821_026:0388a11": "法別別知故。豈不亦有三念住攝苦．集忍",
    "T41n1821_026:0388a12": "智。雖有而非但緣一法。緣多體故(已上論文)。",
    "T41n1821_026:0388a13": "若爾何故至有貪心等者。難。若他心智心．",
    "T41n1821_026:0388a14": "心所法一一別緣。何故佛說如實了知有貪",
    "T41n1821_026:0388a15": "心等。准此經文。貪等與心俱時取也。",
    "T41n1821_026:0388a16": "非俱時取至及垢者。答。如取衣不取垢。取",
    "T41n1821_026:0388a17": "垢不取衣。取貪等心前後別取。非俱時",
    "T41n1821_026:0388a18": "取也。有貪心者至唯貪所繫者。因解",
    "T41n1821_026:0388a19": "經中有貪心等。總明十一對心。此下第一釋",
    "T41n1821_026:0388a20": "有貪心離貪心。泛明有貪心者。二義有貪。",
    "T41n1821_026:0388a21": "一貪相應名有貪心。二貪所繫名有貪心。貪",
    "T41n1821_026:0388a22": "相應心具由二義。餘有漏心唯貪所繫。",
    "T41n1821_026:0388a23": "有說經言至應得離貪名者。此下諸師解",
    "T41n1821_026:0388a24": "他心智經有貪心等。說一切有部有一師說。",
    "T41n1821_026:0388a25": "此經中言有貪心者。於前二種唯說第一",
    "T41n1821_026:0388a26": "貪相應心。離貪心者。謂治貪心。即是有漏無",
    "T41n1821_026:0388a27": "漏善心。但能對治貪者名離貪心。若異我",
    "T41n1821_026:0388a28": "說有餘師言貪不相應名離貪心者。餘瞋",
    "T41n1821_026:0388a29": "等。惑相應者。應得離貪名。然不可說名離",
    "T41n1821_026:0388b01": "貪心。以染污故。若爾有心至離貪心等",
    "T41n1821_026:0388b02": "者。論主難。若爾有心非貪對治不染污性。",
    "T41n1821_026:0388b03": "即是無覆無記一分善心。應許此心非名",
    "T41n1821_026:0388b04": "有貪心貪不相應故。非名離貪心不治",
    "T41n1821_026:0388b05": "貪故。然彼亦是有貪心。貪所繫故。等者等",
    "T41n1821_026:0388b06": "取有嗔心等。若非攝者。即有十一對攝心",
    "T41n1821_026:0388b07": "不盡。是故應許至名有貪心者。論主難",
    "T41n1821_026:0388b08": "訖復作是言。是故應許說一切有部餘師所",
    "T41n1821_026:0388b09": "說。為貪所繫名有貪心。對治貪心名離貪",
    "T41n1821_026:0388b10": "心。其離貪心同第一師。故不別說。故婆沙",
    "T41n1821_026:0388b11": "云。如是說者好。謂貪所繫故名有貪心。貪對",
    "T41n1821_026:0388b12": "治故名離貪心　又解後師既說為貪所",
    "T41n1821_026:0388b13": "繫名有貪心。明知貪對治故名離貪心。唯",
    "T41n1821_026:0388b14": "取無漏若作此解可攝心盡。論主此文",
    "T41n1821_026:0388b15": "權難第一師立第二師。至後文中第二",
    "T41n1821_026:0388b16": "亦破。乃至有癡離癡亦爾者。此即類釋。",
    "T41n1821_026:0388b17": "第二對有嗔．離嗔。第三對有癡．離癡。應知",
    "T41n1821_026:0388b18": "亦爾。毘婆沙師至相應知故者。第四對",
    "T41n1821_026:0388b19": "聚．散心。散動即是散亂異名。體即是定。約",
    "T41n1821_026:0388b20": "相續位數散動故立散動名。問散動定能",
    "T41n1821_026:0388b21": "除。散動定為體。智慧遣無明。無明慧為體",
    "T41n1821_026:0388b22": "　解云約相續位說定散動。若約剎那定",
    "T41n1821_026:0388b23": "亦不散。無明不爾。相續剎那皆無智故。故",
    "T41n1821_026:0388b24": "體非慧。餘文可知。婆沙說聚心為略心。",
    "T41n1821_026:0388b25": "名異義同。西方諸師至說名為散者。西",
    "T41n1821_026:0388b26": "方諸師即是健駄羅國諸師也。婆沙云外國",
    "T41n1821_026:0388b27": "師。此不應理至道智者。毘婆沙師破。",
    "T41n1821_026:0388b28": "此不應理。諸染污心若與眠相應。應通聚．",
    "T41n1821_026:0388b29": "散故。眠故名聚。染故名散。又應違害發智",
    "T41n1821_026:0388c01": "本論所言。如實知聚心。具足有四智。謂法",
    "T41n1821_026:0388c02": "智．類智．世俗智．道智。又婆沙一百九十云。",
    "T41n1821_026:0388c03": "略心如實知略心。此四智謂法智．類智．世俗",
    "T41n1821_026:0388c04": "智．道智。散心如實知散心。此一智謂世俗",
    "T41n1821_026:0388c05": "智　此隨所應如前。婆沙前卷釋云。問何",
    "T41n1821_026:0388c06": "故此中不說他心智。答他心智知他相續",
    "T41n1821_026:0388c07": "心．心所法。此中如實智知自相續心．心所",
    "T41n1821_026:0388c08": "法。是故不說。復次他心智知現在心．心所",
    "T41n1821_026:0388c09": "法。此中如實智知過去心．心所法。廣如彼",
    "T41n1821_026:0388c10": "釋　又云。問此中復何故不說苦．集智耶。",
    "T41n1821_026:0388c11": "有說此中亦應說苦．集而不說者當知此",
    "T41n1821_026:0388c12": "義有餘。有說。苦．集智是厭行相智。此中如實",
    "T41n1821_026:0388c13": "智是欣行相智。是故不說。有說。苦．集智緣",
    "T41n1821_026:0388c14": "所厭事。此中如實智緣所欣事。廣如彼",
    "T41n1821_026:0388c15": "釋　又云。不說盡．無生智者。此是見蘊但",
    "T41n1821_026:0388c16": "說諸見性智。非彼見性智是故不說　婆",
    "T41n1821_026:0388c17": "沙論文不簡滅智。不知心故。此在絕言。若",
    "T41n1821_026:0388c18": "說睡眠名為聚心。准婆沙文。但應說一世",
    "T41n1821_026:0388c19": "俗智知。如何乃言四智知也。婆沙評家同",
    "T41n1821_026:0388c20": "此論破。沈心者至相應起故者。第五對",
    "T41n1821_026:0388c21": "沈心．策心。婆沙云下心．舉心。名異義同。",
    "T41n1821_026:0388c22": "少心者至得少大名者。第六對少心．大心。",
    "T41n1821_026:0388c23": "少心者謂染心。少淨品人所好習故。大心",
    "T41n1821_026:0388c24": "者謂善心。多淨品人所好習故。故染名",
    "T41n1821_026:0388c25": "少。善名為大。或由三根少．多。或由價數",
    "T41n1821_026:0388c26": "少．多。或由眷屬少．多。或由隨轉少．多。或",
    "T41n1821_026:0388c27": "由力用少．多。故名少．大。染心根少。若與",
    "T41n1821_026:0388c28": "獨頭無明俱起。即一根相應。若與貪．嗔俱",
    "T41n1821_026:0388c29": "起。即二根相應。以貪．嗔起必有相應無明",
    "T41n1821_026:0389a01": "故。故言極二相應。理實現染亦不名修。現",
    "T41n1821_026:0389a02": "在善法亦名為修。且望未來以明眷屬。染",
    "T41n1821_026:0389a03": "心隨轉少。唯受．想．行三蘊故。善心隨轉多。",
    "T41n1821_026:0389a04": "散心雖復受．想．行三蘊隨轉。若在定心。通",
    "T41n1821_026:0389a05": "色．受．想．行四蘊隨轉。餘文可知。掉心",
    "T41n1821_026:0389a06": "者至能治彼故者。第七對掉心．不掉心。能治",
    "T41n1821_026:0389a07": "彼故即是定心。故婆沙云。不掉心者。謂善",
    "T41n1821_026:0389a08": "心奢摩他相應故。或能治彼即是行捨。故",
    "T41n1821_026:0389a09": "婆沙云。不掉心者。謂善心行捨相應故。",
    "T41n1821_026:0389a10": "不靜靜心應知亦爾者。第八對不靜心．靜心。",
    "T41n1821_026:0389a11": "准掉．不掉釋。又婆沙云。不靜心者。謂染污",
    "T41n1821_026:0389a12": "心。不寂靜相應故。一切煩惱皆不寂靜性。靜",
    "T41n1821_026:0389a13": "心者謂善心。寂靜相應故。一切善法皆寂靜",
    "T41n1821_026:0389a14": "性。不定心者至能治彼故者。第九對不",
    "T41n1821_026:0389a15": "定．定心。謂能治彼散動之心。即是定心。故",
    "T41n1821_026:0389a16": "婆沙云。不定心者。謂染污心。散亂相應故。定",
    "T41n1821_026:0389a17": "心者。謂善心。等持相應故。不修心者至",
    "T41n1821_026:0389a18": "容有二修故者。第十對不修．修心。不修心者。",
    "T41n1821_026:0389a19": "謂染心。得．習二修俱不攝故。修心者。謂善",
    "T41n1821_026:0389a20": "心。容有得．習二種修故。從來未得今時",
    "T41n1821_026:0389a21": "創得名得修。此通法俱及法前得。體現在前",
    "T41n1821_026:0389a22": "即名習修。此通初．後皆名習修。於善法",
    "T41n1821_026:0389a23": "中。或有得修非習修。如未來善今時創修。",
    "T41n1821_026:0389a24": "或有習修非得修。如曾修善體現在前。或",
    "T41n1821_026:0389a25": "有得．修亦習修。如未來曾修善今創現前。或",
    "T41n1821_026:0389a26": "有非得．修非習修。除前三相。非皆具有",
    "T41n1821_026:0389a27": "故置容言。故婆沙云。修心者。謂於得修．習",
    "T41n1821_026:0389a28": "修。隨一或俱修心。不解脫心至容解脫",
    "T41n1821_026:0389a29": "故者。第十一對不解脫解脫心。不解脫心",
    "T41n1821_026:0389b01": "者。謂染心。體是染故。自性不解脫。於有惑身",
    "T41n1821_026:0389b02": "中起故。名相續不解脫。故婆沙云。不解脫",
    "T41n1821_026:0389b03": "心者。謂於自性解脫．相續解脫不解脫。解",
    "T41n1821_026:0389b04": "脫心者。謂善心。自性容解脫。相續容解脫。",
    "T41n1821_026:0389b05": "一切善心略有二種。一有漏。二無漏。若無漏",
    "T41n1821_026:0389b06": "者。名自性解脫。體離縛故。通學．無學。非諸",
    "T41n1821_026:0389b07": "善心法皆名解脫故置容言。善心依身略",
    "T41n1821_026:0389b08": "有二種。一有惑身。二無惑身。若依無惑身",
    "T41n1821_026:0389b09": "名相續解脫。此據出障名解脫身。非諸依",
    "T41n1821_026:0389b10": "身皆名解脫故置容言。謂善心中若自性解",
    "T41n1821_026:0389b11": "脫名解脫心。若依相續解脫身亦名解脫",
    "T41n1821_026:0389b12": "心。應作四句　或有善心自性解脫非相",
    "T41n1821_026:0389b13": "續解脫。謂學無漏心　或有善心相續解脫",
    "T41n1821_026:0389b14": "非自性解脫。謂無學有漏善心　或有善心",
    "T41n1821_026:0389b15": "自性解脫亦相續解脫。謂無學無漏心　或",
    "T41n1821_026:0389b16": "有善心非自性解脫亦非相續解脫。謂學",
    "T41n1821_026:0389b17": "有漏及異生善心　於四句中前三名解脫",
    "T41n1821_026:0389b18": "心。故婆沙云。解脫心者。謂於自性解脫相續",
    "T41n1821_026:0389b19": "解脫。隨一或俱解脫心。如是所釋至諸",
    "T41n1821_026:0389b20": "句別義者。經部師問。如是所釋一即不順",
    "T41n1821_026:0389b21": "契經。二不能辨諸句別義。如何此釋",
    "T41n1821_026:0389b22": "不順契經者。毘婆沙師問。如何我釋不順",
    "T41n1821_026:0389b23": "契經。經言此心至有觀無止者。經部師",
    "T41n1821_026:0389b24": "答。經言此心云何內聚。謂心若與惛沈俱",
    "T41n1821_026:0389b25": "行。睡眠俱行。或內相應有止無觀。謂無色",
    "T41n1821_026:0389b26": "定。或言內者。謂內心中非要在定。經部定．",
    "T41n1821_026:0389b27": "慧不俱起故。故言有止無觀。如是等類皆",
    "T41n1821_026:0389b28": "名內聚。云何外散。謂心遊涉色等五境隨",
    "T41n1821_026:0389b29": "散隨流。或內相應有觀無止。謂未至．中間。",
    "T41n1821_026:0389c01": "或言內者。謂內心中非要在定。經部定．慧",
    "T41n1821_026:0389c02": "不俱起故。故言有觀無止。如是等類皆",
    "T41n1821_026:0389c03": "名外散。豈不前說至通聚散過者。毘婆",
    "T41n1821_026:0389c04": "沙師責。豈不前難西方諸師染心眠俱便有",
    "T41n1821_026:0389c05": "一心通聚．散過。雖說非理至是散心",
    "T41n1821_026:0389c06": "故者。經部師釋。雖說非理。我宗不許與睡",
    "T41n1821_026:0389c07": "眠俱諸染污心是散心故。眠俱染心。唯聚心",
    "T41n1821_026:0389c08": "故。故無一心通聚．散過。豈不又說本",
    "T41n1821_026:0389c09": "論相違者。毘婆沙師難。豈不又說本論相",
    "T41n1821_026:0389c10": "違聚心具足四智知耶。寧違論文勿違",
    "T41n1821_026:0389c11": "經說者。經部師答。如何不辨諸句別義",
    "T41n1821_026:0389c12": "者。毘婆沙師問。謂依此釋至八異相故",
    "T41n1821_026:0389c13": "者。經部師答。十一對中初之三對貪等不竝。",
    "T41n1821_026:0389c14": "分明別說理且可然。不能辨了散等．聚等",
    "T41n1821_026:0389c15": "八對異相。謂一剎那染心。即是散等八。一",
    "T41n1821_026:0389c16": "剎那善心即是聚等八。依我所釋至別",
    "T41n1821_026:0389c17": "立八名者。毘婆沙師救。依我所釋非不能",
    "T41n1821_026:0389c18": "辨此契經中八句別義。謂雖散等同是染",
    "T41n1821_026:0389c19": "心。而為顯其過失差別。故依八義別立八",
    "T41n1821_026:0389c20": "名。欲令有情生厭離故。及雖聚等同是善",
    "T41n1821_026:0389c21": "心。而為顯其功德差別。故依八義別立八",
    "T41n1821_026:0389c22": "名。欲令有情生欣樂故。既不能通至",
    "T41n1821_026:0389c23": "名非時修者。經部師破。既不能通所違經",
    "T41n1821_026:0389c24": "說。所辨八義。不依經故理亦不成。又若",
    "T41n1821_026:0389c25": "沈相應心即掉相應心者。經不應說。若於",
    "T41n1821_026:0389c26": "爾時心沈。恐沈修安．定．捨三覺支者名非",
    "T41n1821_026:0389c27": "時修。修擇．進．喜名依時修。若於爾時心",
    "T41n1821_026:0389c28": "掉。恐掉修擇．進．喜名非時修。修安．定．捨",
    "T41n1821_026:0389c29": "名依時修。此經意說。心沈須策。心掉須",
    "T41n1821_026:0390a01": "抑。沈心．掉心經既別說。明知沈．掉起不俱",
    "T41n1821_026:0390a02": "時。如何可言沈心即掉心。豈修覺支",
    "T41n1821_026:0390a03": "有散別理者。毘婆沙師難。七覺在定支必具",
    "T41n1821_026:0390a04": "有。豈修覺支。有散心中別修道理。如何",
    "T41n1821_026:0390a05": "乃言時．非時別。此據作意至故無有",
    "T41n1821_026:0390a06": "失者。經部師釋。此據作意將入定時欲修",
    "T41n1821_026:0390a07": "覺支名修。非現前修無漏覺支。故無有",
    "T41n1821_026:0390a08": "失。豈不我說至我說體一者。毘婆沙師",
    "T41n1821_026:0390a09": "釋經。若據偏增。別說沈．掉。若據恒與沈．",
    "T41n1821_026:0390a10": "掉相應。我說染心其體一也。隨自意語至",
    "T41n1821_026:0390a11": "意不如是者。經部師非。前說一切至",
    "T41n1821_026:0390a12": "名有貪心者。論主前難權許第二師解。",
    "T41n1821_026:0390a13": "今還徵破。前說一切貪所繫心皆名有貪心",
    "T41n1821_026:0390a14": "貪繫是何義　牒計徵問　若貪得隨故名",
    "T41n1821_026:0390a15": "貪所繫。有學無漏心應名有貪心。貪得隨",
    "T41n1821_026:0390a16": "故　若貪所緣故名貪所繫。無學有漏心應",
    "T41n1821_026:0390a17": "名有貪心。亦為他人貪所緣故。若不許彼",
    "T41n1821_026:0390a18": "無學有漏心為貪所緣。云何彼心可成有",
    "T41n1821_026:0390a19": "漏。汝若轉計。言謂無學有漏心。由為見等",
    "T41n1821_026:0390a20": "共相惑緣故名有漏心。不為貪等自相惑",
    "T41n1821_026:0390a21": "緣故。不名有貪心。不為貪緣可非有貪。",
    "T41n1821_026:0390a22": "既為無明共相惑緣。應名有癡。癡所緣故。",
    "T41n1821_026:0390a23": "復以理破。然他心智不緣貪得。亦不可說",
    "T41n1821_026:0390a24": "緣彼緣心之貪。既不得緣。寧知他心是",
    "T41n1821_026:0390a25": "有貪等。故非貪繫名有貪心。以彼釋經亦",
    "T41n1821_026:0390a26": "不得意。故今論主復敘徵破。若爾云何",
    "T41n1821_026:0390a27": "者。前第二師問。今詳經意至名離貪等",
    "T41n1821_026:0390a28": "者。論主第三正解。今詳經意。貪相應故名",
    "T41n1821_026:0390a29": "有貪心。貪不相應名離貪心。即諸善心及",
    "T41n1821_026:0390b01": "諸無覆。等者等取有嗔心等。准釋可知。",
    "T41n1821_026:0390b02": "若爾何故至不還墮三有者。第二師難。若",
    "T41n1821_026:0390b03": "言離貪嗔癡心亦通有漏。何故經言離貪．",
    "T41n1821_026:0390b04": "嗔．癡心不還墮三有。既言不墮三有。明知",
    "T41n1821_026:0390b05": "離貪心等唯是無漏。依離得說故無有",
    "T41n1821_026:0390b06": "過者。論主通經。依離三界煩惱得說故。言",
    "T41n1821_026:0390b07": "不還墮三有受生。非唯無漏體不通彼",
    "T41n1821_026:0390b08": "三有所攝。彼據離得不墮三有名離貪等。",
    "T41n1821_026:0390b09": "我據貪不相應名離貪等。各據一義故無",
    "T41n1821_026:0390b10": "有失。豈不於前至不相應故者。第二師",
    "T41n1821_026:0390b11": "指同前破。豈不於前第一師已破此說。",
    "T41n1821_026:0390b12": "若貪不相應名離貪心者。餘惑相應者應",
    "T41n1821_026:0390b13": "得離貪名。彼亦與貪不相應故。如何乃立",
    "T41n1821_026:0390b14": "所破義耶。若依此意至有癡等故者。論",
    "T41n1821_026:0390b15": "主救。我以理為正。豈以前破即是非耶。若",
    "T41n1821_026:0390b16": "依此意。餘惑相應亦名離貪許亦無違。",
    "T41n1821_026:0390b17": "然不說為離貪心者。以屬有嗔．有癡等",
    "T41n1821_026:0390b18": "故。准此故知。有漏．無漏善心及無覆心皆",
    "T41n1821_026:0390b19": "名離貪心。泛由二義心名有貪。一貪相應。",
    "T41n1821_026:0390b20": "二貪所繫。泛由二義心名離貪。一貪不相",
    "T41n1821_026:0390b21": "應。二是貪對治。上來總有三解。第一師依",
    "T41n1821_026:0390b22": "貪相應故名有貪心。對治貪故名離貪心。",
    "T41n1821_026:0390b23": "第二師依貪所繫故名有貪心。對治貪故",
    "T41n1821_026:0390b24": "名離貪心。第三論主依貪相應故名有貪",
    "T41n1821_026:0390b25": "心。貪不相應名離貪心　問准婆沙一百",
    "T41n1821_026:0390b26": "九十。亦有此三說。破初．後兩說取此第二",
    "T41n1821_026:0390b27": "為正。如何論主取婆沙不正義　解云論主",
    "T41n1821_026:0390b28": "以理為正。非以婆沙評家為量。初師釋",
    "T41n1821_026:0390b29": "經攝心不盡。第二師說不得經意。故今論",
    "T41n1821_026:0390c01": "主以此為正。旦止傍論至能緣行相不",
    "T41n1821_026:0390c02": "者。止諍述宗。問。此所明他心智既知他",
    "T41n1821_026:0390c03": "心。為亦能取他心所緣色等境不。及亦取",
    "T41n1821_026:0390c04": "他心家能緣行相不。如有餘人緣彼他心。",
    "T41n1821_026:0390c05": "此餘人心名他心家能緣行相。俱不能",
    "T41n1821_026:0390c06": "取至能自緣失者。答。俱不能取。知彼心時",
    "T41n1821_026:0390c07": "不觀彼心所緣。不觀彼心家能緣行相故。",
    "T41n1821_026:0390c08": "謂他心智但知彼心有染等心。不知彼心家",
    "T41n1821_026:0390c09": "所染色等。亦不知彼心家能緣行相。若知",
    "T41n1821_026:0390c10": "他心所緣境者。即有他心智應亦緣色等",
    "T41n1821_026:0390c11": "名他色智過。若知他心家能緣行相者。又",
    "T41n1821_026:0390c12": "亦應有能自緣失。以他心智是彼他心能緣",
    "T41n1821_026:0390c13": "行相故。此宗不許心自緣也　又解他心",
    "T41n1821_026:0390c14": "智起為他心緣邊是他心所緣。復緣他",
    "T41n1821_026:0390c15": "心是他心能緣行相。若他心智知他心所緣．",
    "T41n1821_026:0390c16": "能緣行相者。又亦應有能自緣失。非他心",
    "T41n1821_026:0390c17": "智。此即雙破。故婆沙九十九云。他心智但緣",
    "T41n1821_026:0390c18": "他心不緣他心所緣行相。若緣他心所緣",
    "T41n1821_026:0390c19": "行相。應緣自心非他心智。自心是彼所緣",
    "T41n1821_026:0390c20": "及能緣行相故。諸德皆云。能緣行相者。即是",
    "T41n1821_026:0390c21": "他心上能緣行相。但知他心體。不知他心",
    "T41n1821_026:0390c22": "上能緣行相者。不然。婆沙論文極分明故。",
    "T41n1821_026:0390c23": "諸他心智至如應容有者。述己宗也",
    "T41n1821_026:0390c24": "　又解此文亦答前問。顯他心智不知他心",
    "T41n1821_026:0390c25": "所緣能緣。諸他心智有決定相。謂唯能取",
    "T41n1821_026:0390c26": "欲．色界繫。及非所繫　欲界等言。簡異無",
    "T41n1821_026:0390c27": "色。不知上故　他相續。簡自身。不知自故",
    "T41n1821_026:0390c28": "　現在。簡過．未。以彼過．未無作用故　同",
    "T41n1821_026:0390c29": "類。謂法分知法分　類分知類分　有漏",
    "T41n1821_026:0391a01": "知有漏　無漏。知無漏等。此即簡異類。心",
    "T41n1821_026:0391a02": "心所法簡色等。以不能知色等境故　一",
    "T41n1821_026:0391a03": "簡二等。謂但知一非二等故　實簡於假。",
    "T41n1821_026:0391a04": "以他心智不知假故　自相。簡共相。以不",
    "T41n1821_026:0391a05": "知共相故。如識了別名自相等。無漏他",
    "T41n1821_026:0391a06": "心智雖作共相。別觀一法不觀多法。故亦",
    "T41n1821_026:0391a07": "名自相。以此等法為所緣境作道四行",
    "T41n1821_026:0391a08": "故。與無願三摩地相應。不作餘行相。空．無",
    "T41n1821_026:0391a09": "相三摩地不相應。盡．無生所不攝。他心智",
    "T41n1821_026:0391a10": "是見性。此是息求非見性故。苦．集．滅智如",
    "T41n1821_026:0391a11": "前已簡。為盡．無生亦通道諦故復重簡。不",
    "T41n1821_026:0391a12": "在見道。以速疾故。非容預故。不在無間",
    "T41n1821_026:0391a13": "道。以斷障故。非容預故。餘修道中加行．",
    "T41n1821_026:0391a14": "解脫．勝進道中。如其所應容可有故。",
    "T41n1821_026:0391a15": "盡無生智至不受後有者。釋後兩句。盡．無生",
    "T41n1821_026:0391a16": "智初起唯緣有頂苦．集作六行相。若在後",
    "T41n1821_026:0391a17": "時通緣四諦。十六行中除空．非我。各具",
    "T41n1821_026:0391a18": "餘十四行相。所以不作空．非我者。由此",
    "T41n1821_026:0391a19": "二智雖勝義攝。而涉於世俗我生已盡等。故",
    "T41n1821_026:0391a20": "在觀內離空．非我。此即前因涉於後果。謂",
    "T41n1821_026:0391a21": "由觀內盡．無生力。於出觀時後得智中作",
    "T41n1821_026:0391a22": "如是言。我生已盡等。故在觀內離空．非我。",
    "T41n1821_026:0391a23": "以空．非我違於我故。故婆沙二十九云。我",
    "T41n1821_026:0391a24": "生已盡者。是緣集四行相　梵行已立者。",
    "T41n1821_026:0391a25": "是緣道四行相　所作已辦者。是緣滅四行",
    "T41n1821_026:0391a26": "相　不受後有者。是緣苦二行相。謂苦．非",
    "T41n1821_026:0391a27": "常。又婆沙一百二云。如契經說。諸阿羅漢。",
    "T41n1821_026:0391a28": "如實自知我生已盡．梵行已立．所作已辦．",
    "T41n1821_026:0391a29": "不受後有。此中我生已盡者。然諸生名顯",
    "T41n1821_026:0391b01": "多種義。謂或有生名顯入母胎。或有生名",
    "T41n1821_026:0391b02": "顯出母胎。或有生名顯分位五蘊。或有生",
    "T41n1821_026:0391b03": "名顯不相應行蘊少分。或有生名顯非想非",
    "T41n1821_026:0391b04": "非想處四蘊(前四種生如婆沙彼釋不能具引)。或有生名顯非想",
    "T41n1821_026:0391b05": "非非想處四蘊者。如此中說我生已盡。問",
    "T41n1821_026:0391b06": "此盡何生。過去耶。未來耶。現在耶。若盡過",
    "T41n1821_026:0391b07": "去生。過去生已滅何須盡。若盡未來生。",
    "T41n1821_026:0391b08": "未來生未至何所盡。若盡現在生。現在生",
    "T41n1821_026:0391b09": "不住。何須盡。答應作是說。盡三世生。所",
    "T41n1821_026:0391b10": "以者何。此中生名既顯非想非非想處四蘊。",
    "T41n1821_026:0391b11": "諸瑜伽師總觀非想非非想處三世四蘊離",
    "T41n1821_026:0391b12": "彼染故。令生因果皆不得成。廣如彼釋。",
    "T41n1821_026:0391b13": "梵行已立者。謂無漏行已立。問為學梵行已",
    "T41n1821_026:0391b14": "立為無學梵行已立耶。答學梵行已立。非",
    "T41n1821_026:0391b15": "無學梵行。所以者何。無學梵行今始立故",
    "T41n1821_026:0391b16": "　所作已辦者。一切煩惱皆已斷故。一切所",
    "T41n1821_026:0391b17": "作已究竟故。一切道路已遮塞故。廣如彼",
    "T41n1821_026:0391b18": "釋　不受後有者。尊者妙音作如是說。諸",
    "T41n1821_026:0391b19": "阿羅漢皆無後有故。通說為不受後有。廣",
    "T41n1821_026:0391b20": "如彼釋　又云。問我生已盡乃至不受後",
    "T41n1821_026:0391b21": "有。一一當言是何智耶。有說此中我生已盡",
    "T41n1821_026:0391b22": "是集智。梵行已立是道智。所作已辦是滅智。",
    "T41n1821_026:0391b23": "不受後有是苦智。廣如彼釋。",
    "T41n1821_026:0391b24": "為有無漏至餘說有論故者。此即第二明行",
    "T41n1821_026:0391b25": "攝淨盡。上句述正宗。下句敘異說。論",
    "T41n1821_026:0391b26": "曰至越此十六者。釋上句。正理七十三云。豈",
    "T41n1821_026:0391b27": "不有說盡無生智必自了知我生盡等。此",
    "T41n1821_026:0391b28": "不相違前已說故。謂前已說無漏觀後。世",
    "T41n1821_026:0391b29": "俗智中作此行相。非無漏智此行相轉。由",
    "T41n1821_026:0391c01": "盡．無生引起俗智。推功於本言彼了知。故",
    "T41n1821_026:0391c02": "許此智離空．非我　又云。若爾既有無漏",
    "T41n1821_026:0391c03": "他心智。應越十六有無漏行相。謂他心智",
    "T41n1821_026:0391c04": "皆以一實自相為境。道等行相皆以聚集",
    "T41n1821_026:0391c05": "共相為境。彼．此既殊。知離十六決定別有",
    "T41n1821_026:0391c06": "無漏行相。非定許故所難不然。謂我所宗。",
    "T41n1821_026:0391c07": "非決定許共相行相但緣聚集。許有受．心",
    "T41n1821_026:0391c08": "二念住故。如觀一受體是非常。此智生時",
    "T41n1821_026:0391c09": "以共相行相。觀一實自相為境極成。如是",
    "T41n1821_026:0391c10": "寧不許無漏他心智。以共相行相緣一實",
    "T41n1821_026:0391c11": "自相。謂知他心是真道等。即緣一實是道",
    "T41n1821_026:0391c12": "等相。若謂應如受心念住總緣三世所有",
    "T41n1821_026:0391c13": "受心。為非常等共相行相。無漏他心智亦總",
    "T41n1821_026:0391c14": "緣三世他無漏心等。為道等行相。便違自",
    "T41n1821_026:0391c15": "宗他心智起唯緣現在一實自相。此亦不然。",
    "T41n1821_026:0391c16": "加行異故。此智加行為欲知他現能緣心有",
    "T41n1821_026:0391c17": "貪等別。修非常等念住加行為總厭背諸",
    "T41n1821_026:0391c18": "有漏法。由前加行勢力有殊。至成滿時現",
    "T41n1821_026:0391c19": "總緣別。是故無有應相例過。若謂非常",
    "T41n1821_026:0391c20": "非受自體故。應觀受為非常時。非緣一",
    "T41n1821_026:0391c21": "實自相為境。寧可引此喻他心智。則彼應",
    "T41n1821_026:0391c22": "許受非非常。不應於受起非常觀。如受",
    "T41n1821_026:0391c23": "與心其體各別。必定無有觀受為心。雖即",
    "T41n1821_026:0391c24": "觀受以為非常。而無一物有多體過。領納",
    "T41n1821_026:0391c25": "非常體無別故。如損．益等非離領納所餘",
    "T41n1821_026:0391c26": "行相。餘法亦然(已上論文)。外國師說至越於十",
    "T41n1821_026:0391c27": "六者。此下釋下句外國師即是西方沙門。此",
    "T41n1821_026:0391c28": "敘異說。云何知然者。迦濕彌羅問。",
    "T41n1821_026:0391c29": "由本論故至故釋非理者。外國師答。由本",
    "T41n1821_026:0392a01": "論故。即是識身足論。如本論說。頗有無漏",
    "T41n1821_026:0392a02": "不繫心能了別欲界繫法耶。答曰能了別。謂",
    "T41n1821_026:0392a03": "非常等八種行相。及有是處。處是稱合道",
    "T41n1821_026:0392a04": "理相容受義。及有是事。事謂事用。此十皆",
    "T41n1821_026:0392a05": "名如理所引了別。本論既離八行相。外別",
    "T41n1821_026:0392a06": "說有是處．有是事是不繫心。故知離十六",
    "T41n1821_026:0392a07": "行相。外別有無漏心。汝迦濕彌羅。若謂彼",
    "T41n1821_026:0392a08": "文不為顯示不繫心了別欲界繫法時。除",
    "T41n1821_026:0392a09": "前所明八行相。外別有有是處。有是事行",
    "T41n1821_026:0392a10": "相。但為顯示不繫之心作八行相。緣欲界",
    "T41n1821_026:0392a11": "繫法。斯有是處。斯有是事。前八別說。後二",
    "T41n1821_026:0392a12": "總結。無別體性。此釋不然。本論餘文無此",
    "T41n1821_026:0392a13": "說故。謂若本論依此意說。應於本論餘處",
    "T41n1821_026:0392a14": "文中。亦說此言。有是處。有是事。總結前",
    "T41n1821_026:0392a15": "文。然彼餘文但作是說。頗有見斷心能了",
    "T41n1821_026:0392a16": "別欲界繫法耶。答能了別。謂我故。我所故。",
    "T41n1821_026:0392a17": "是有身見。斷故。常故。是邊執見。無因故。無",
    "T41n1821_026:0392a18": "作故。損減故。是邪見。或無因故集下邪見。無",
    "T41n1821_026:0392a19": "作故道下邪見。損減故苦滅下邪見。或無因",
    "T41n1821_026:0392a20": "故謗因邪見。無作故謗果邪見。損減故謗因",
    "T41n1821_026:0392a21": "果邪見。尊故．勝故．上故．第一故是見取。或",
    "T41n1821_026:0392a22": "尊故苦下見取。勝故集下見取。上故滅下見",
    "T41n1821_026:0392a23": "取。第一故道下見取。或尊故計勝預流。勝故",
    "T41n1821_026:0392a24": "計勝一來。上故計勝不還。第一故計勝應",
    "T41n1821_026:0392a25": "果。能清淨故。能解脫故．能出離故是戒禁取。",
    "T41n1821_026:0392a26": "能清淨欲界。能解脫色界。能出離無色界。",
    "T41n1821_026:0392a27": "或能清淨煩惱障。能解脫業障。能出離異",
    "T41n1821_026:0392a28": "熟障。惑故．疑故．猶豫故．是疑　又解惑是欲",
    "T41n1821_026:0392a29": "界。疑是色界。猶豫是無色界。又解惑佛。疑",
    "T41n1821_026:0392b01": "法。猶預僧。及．貪．嗔慢。并癡隨眠不如理",
    "T41n1821_026:0392b02": "所引了別。此等亦應說有是處有是事言。",
    "T41n1821_026:0392b03": "見斷心後既無結言。故迦濕彌羅前解非",
    "T41n1821_026:0392b04": "理。",
    "T41n1821_026:0392b05": "十六行相至所行諸有法者。此即第三明實",
    "T41n1821_026:0392b06": "體能所。一問十六行相實事有幾。二問何",
    "T41n1821_026:0392b07": "謂行相。三問能行。四問所行　頌中四句",
    "T41n1821_026:0392b08": "如其次第答前四問。論曰至名四實",
    "T41n1821_026:0392b09": "一者。此下釋第一句。此敘異說是不正義。",
    "T41n1821_026:0392b10": "有餘師說。十六行相。名雖十六實事唯七。",
    "T41n1821_026:0392b11": "謂緣苦諦四種行相。治四倒故名．實俱四。",
    "T41n1821_026:0392b12": "緣餘三諦四種行相。非治倒故名雖有四",
    "T41n1821_026:0392b13": "實事唯一。故婆沙七十九云。問何故緣苦有",
    "T41n1821_026:0392b14": "四行相。名有四種實體亦四。緣餘三諦而",
    "T41n1821_026:0392b15": "不爾耶。答緣苦諦行相是四顛倒近對治",
    "T41n1821_026:0392b16": "故。如四顛倒名．體各四。緣餘三諦所起行",
    "T41n1821_026:0392b17": "相。非四顛倒近對治故。名雖有四實體唯",
    "T41n1821_026:0392b18": "一。如是說者至永超故出者。此是正義。",
    "T41n1821_026:0392b19": "如是說者。實亦十六。總有四番釋十六相。",
    "T41n1821_026:0392b20": "此即初番。苦諦有四相。待眾緣生故非常。",
    "T41n1821_026:0392b21": "遷流逼迫性故苦。違我所見故空。違我見",
    "T41n1821_026:0392b22": "故非我。集諦有四相。猶如種子生芽道理",
    "T41n1821_026:0392b23": "故因。能等現果理故集。令果相續理故生。",
    "T41n1821_026:0392b24": "能成辨果理故緣。喻況可知。滅諦有四相。",
    "T41n1821_026:0392b25": "諸有漏蘊斷盡故滅。貪．瞋．癡三火息故靜。體",
    "T41n1821_026:0392b26": "無眾患故妙。解脫眾災橫故離。道諦有四",
    "T41n1821_026:0392b27": "相。通眾聖行義故道。契合正理故如。正",
    "T41n1821_026:0392b28": "趣向涅槃故行。能永超生死故出。又",
    "T41n1821_026:0392b29": "非究竟故至有故出者。第二番釋。非是究竟",
    "T41n1821_026:0392c01": "涅槃常故非常。有漏行法如人荷重檐故",
    "T41n1821_026:0392c02": "苦。五蘊內離士夫我故空。體非自在故非",
    "T41n1821_026:0392c03": "我。牽引果義故因能出現果義故集。滋產",
    "T41n1821_026:0392c04": "果義故生。能與果為依義故緣。滅性不相",
    "T41n1821_026:0392c05": "續。令諸三有相續斷故滅。故婆沙云。性不",
    "T41n1821_026:0392c06": "相續盡諸相續故名為滅。離生．異．滅三有",
    "T41n1821_026:0392c07": "為相故靜。涅槃善．常。四種善中勝義善故",
    "T41n1821_026:0392c08": "妙。至此涅槃得極安穩故離。治外道．邪",
    "T41n1821_026:0392c09": "道故道。治不如理故如。趣入涅槃宮故行。",
    "T41n1821_026:0392c10": "棄捨一切三有故出　問四諦各有四行",
    "T41n1821_026:0392c11": "相。何故各一行標名　解云婆沙七十九",
    "T41n1821_026:0392c12": "云。復次苦相不共。唯有漏法是苦非餘故名",
    "T41n1821_026:0392c13": "苦諦。非常等三是餘共相。謂非常相三諦皆",
    "T41n1821_026:0392c14": "有。空．非我相遍一切法。故此不名非常等",
    "T41n1821_026:0392c15": "諦。復次集相但於有漏法有。招集生死非",
    "T41n1821_026:0392c16": "無漏故。因．生．緣相無漏亦有。聖道亦名",
    "T41n1821_026:0392c17": "因．生．緣故。集不共故立以諦名。是故世尊",
    "T41n1821_026:0392c18": "但名集諦。復次滅名不共故立諦名。滅名唯",
    "T41n1821_026:0392c19": "顯究竟滅故。靜名濫定。妙．離濫道。故不",
    "T41n1821_026:0392c20": "名為靜妙離諦。復次道名唯顯趣涅槃路",
    "T41n1821_026:0392c21": "故立諦名。如濫正理。行通有漏。出通涅",
    "T41n1821_026:0392c22": "槃。故此不名如．行．出諦。廣如彼說。",
    "T41n1821_026:0392c23": "如是古釋至非我者。論主言。如是古釋既非",
    "T41n1821_026:0392c24": "一門故隨所樂。又作後兩解。此即第三番",
    "T41n1821_026:0392c25": "釋。體生滅故非常。有漏之法違聖心故苦。",
    "T41n1821_026:0392c26": "於此蘊中無我故空如舍中無人。即蘊自",
    "T41n1821_026:0392c27": "體非我故非我。如言即舍非人。因．集．",
    "T41n1821_026:0392c28": "生．緣至與論為異者。論主述經部解。集諦四",
    "T41n1821_026:0392c29": "行相。因．集．生．緣。如經所釋。諸五取蘊以貪",
    "T41n1821_026:0393a01": "欲為根。根能生長即因義也。以貪欲為集。",
    "T41n1821_026:0393a02": "集能集起果也。以貪欲為類。類謂種類即",
    "T41n1821_026:0393a03": "眾緣也。以貪欲為生。生即能生果也。於",
    "T41n1821_026:0393a04": "此四中唯說生聲。應知在緣後說。與論為",
    "T41n1821_026:0393a05": "異。以論說生為第三故。因．集．生．緣皆貪",
    "T41n1821_026:0393a06": "欲為體。此四體相差別云何者。問。",
    "T41n1821_026:0393a07": "由隨位別至如華蘂於果者。經部答。由隨分",
    "T41n1821_026:0393a08": "位差別不同。四貪欲異。一執現總我起總",
    "T41n1821_026:0393a09": "自體欲。謂諸有情於最初位。執現五蘊總",
    "T41n1821_026:0393a10": "計為我。起總自體貪欲。二執當總我起總",
    "T41n1821_026:0393a11": "後有欲。謂諸有情次於後位。執當來五蘊",
    "T41n1821_026:0393a12": "總計為我。起總後有貪欲。三執當別我起",
    "T41n1821_026:0393a13": "別後有欲。謂諸有情次於後位。執當來五",
    "T41n1821_026:0393a14": "蘊別計為我。起別後有貪欲。或計四天王",
    "T41n1821_026:0393a15": "天。或計三十三天等名當別我。四執續生",
    "T41n1821_026:0393a16": "我起續生時欲。謂諸有情次於後位。執彼",
    "T41n1821_026:0393a17": "當來中有五蘊。為續生我起續生時貪欲",
    "T41n1821_026:0393a18": "　又解執彼當來生有初位續生時我。起續生",
    "T41n1821_026:0393a19": "時貪欲　又解中．生二種俱名續生我。於",
    "T41n1821_026:0393a20": "當中．生起續生時貪欲。或執造業我起造",
    "T41n1821_026:0393a21": "業時欲。謂諸有情執此現在造當業我。起",
    "T41n1821_026:0393a22": "造業時貪欲以為第四。次別配釋云　第一",
    "T41n1821_026:0393a23": "執現總我起欲望於苦果是初因故。說名",
    "T41n1821_026:0393a24": "為因。猶如種子遠望於果。即是經中以欲",
    "T41n1821_026:0393a25": "為根　第二執當總我起欲。望於苦果漸",
    "T41n1821_026:0393a26": "近等招集故。說名為集。如芽．莖等於果漸",
    "T41n1821_026:0393a27": "近。即是經中以欲為集　第三執當別我",
    "T41n1821_026:0393a28": "起欲。望於苦果為別緣故。說名為緣。猶",
    "T41n1821_026:0393a29": "如田等於所生果。謂由田．水．糞等力故。",
    "T41n1821_026:0393b01": "令所生果味有甘等。勢力差別。熟變不同",
    "T41n1821_026:0393b02": "德用別生。除飢．渴等名為德也。即是經",
    "T41n1821_026:0393b03": "中以欲為類　第四執續生我起欲。或執",
    "T41n1821_026:0393b04": "造業我起欲。望於苦果能近生故說名為",
    "T41n1821_026:0393b05": "生。猶如華．蘂近生於果。即是經中以欲為",
    "T41n1821_026:0393b06": "生　問何故現起貪欲總非別。當來即於",
    "T41n1821_026:0393b07": "總．別起愛　解云現體已起。即於此體但",
    "T41n1821_026:0393b08": "可總貪。當體未生。生不定故。或於總相起",
    "T41n1821_026:0393b09": "貪。或於別生起貪　又解執造業我起造",
    "T41n1821_026:0393b10": "業時欲。亦名於現別我起貪。或如契",
    "T41n1821_026:0393b11": "經至亦當反異有者。又解四欲。或如經說。",
    "T41n1821_026:0393b12": "有二種五。二種四愛行。為四種欲。執現總",
    "T41n1821_026:0393b13": "我有五種異。一執總我現在決定有其自",
    "T41n1821_026:0393b14": "性。二執總我現如是有。或是婆羅門。或是",
    "T41n1821_026:0393b15": "剎帝利等。三執總我現變異有。謂嬰孩童",
    "T41n1821_026:0393b16": "子．少年．盛年．老年變異不同。四執總我於",
    "T41n1821_026:0393b17": "三世中是現在世有。五執總我於現在世",
    "T41n1821_026:0393b18": "必滅歸無　執當總我亦有五異。准現應",
    "T41n1821_026:0393b19": "釋　執當別我即有四種異。一執別我於",
    "T41n1821_026:0393b20": "三世中是當來世別有。二執別我當來決定",
    "T41n1821_026:0393b21": "別有自性。三執別我當來如是別有。如婆",
    "T41n1821_026:0393b22": "羅門等。四執別我當來變異別有。如嬰孩",
    "T41n1821_026:0393b23": "等。於當總我五種之中但闕當無。餘四同",
    "T41n1821_026:0393b24": "前。唯迴第四為今第一。次第不同。別執堅",
    "T41n1821_026:0393b25": "固故不言無。總執稍寬容計無也　不但",
    "T41n1821_026:0393b26": "執當別我有四種異。執續生我等亦有四",
    "T41n1821_026:0393b27": "種異。等者等取執造業我。釋此四種准前",
    "T41n1821_026:0393b28": "應知。准此中文造業時我。亦望當來說四",
    "T41n1821_026:0393b29": "種異　又解所言亦者。不但造業時我。於",
    "T41n1821_026:0393c01": "現在世有四種異。續生時我。於當來世亦",
    "T41n1821_026:0393c02": "有四種異　又解前一總亦。顯續生造業四",
    "T41n1821_026:0393c03": "數同前執當別我。後四別亦復顯續生四數",
    "T41n1821_026:0393c04": "同後造業時我。但當．現不同。餘皆相似。",
    "T41n1821_026:0393c05": "流轉斷故至永離有故出者。生死流轉法",
    "T41n1821_026:0393c06": "斷故滅。至此涅槃眾苦息故靜。如契經說。",
    "T41n1821_026:0393c07": "苾芻當知。諸有漏法皆悉是苦。唯有涅槃",
    "T41n1821_026:0393c08": "最為寂靜。涅槃最勝更無上故妙。一證永",
    "T41n1821_026:0393c09": "證不退轉故離。猶如世間正道路故道。如實",
    "T41n1821_026:0393c10": "諦理轉故如。定能趣向涅槃故行。如契經",
    "T41n1821_026:0393c11": "說。此無漏道至清淨涅槃餘外道見必無",
    "T41n1821_026:0393c12": "能至清淨理也。永離三有故出。又為",
    "T41n1821_026:0393c13": "治常樂至行出行相者。此即第四番釋。為",
    "T41n1821_026:0393c14": "治常見故修非常行相。為治樂見故修",
    "T41n1821_026:0393c15": "苦行相。為治我所見故修空行相。為治我",
    "T41n1821_026:0393c16": "見故修非我行相。為治外道無因見故修",
    "T41n1821_026:0393c17": "因行相。為治梵王．自在天等一因見故修",
    "T41n1821_026:0393c18": "集行相。多法聚集為因生果。為治數論轉",
    "T41n1821_026:0393c19": "變常因等見故修生行相。彼宗體常前後轉",
    "T41n1821_026:0393c20": "變能生諸法。如金轉變成環玔等。為治以",
    "T41n1821_026:0393c21": "知為先能生因見故修緣行相。遇緣即起。",
    "T41n1821_026:0393c22": "何須以知為先　言知先因者。如自在天",
    "T41n1821_026:0393c23": "將變境時。先起欲知彼境。起欲知已然",
    "T41n1821_026:0393c24": "後方變。大自在天以知為先。故名知先因",
    "T41n1821_026:0393c25": "也。或數論自性名知先因。欲變境時。要我",
    "T41n1821_026:0393c26": "先思欲知境界。起欲知已自性方變。此之",
    "T41n1821_026:0393c27": "自性以知為先。方能變境故名知先因",
    "T41n1821_026:0393c28": "也　為治解脫是無見。修滅行相。謂諸外",
    "T41n1821_026:0393c29": "道起大邪見撥無解脫。為對治彼修滅",
    "T41n1821_026:0394a01": "行相。生緣滅故明知有滅　為治解脫",
    "T41n1821_026:0394a02": "是苦見故。修靜行相。謂諸外道作如是執。",
    "T41n1821_026:0394a03": "我見世間。無一眼者尚以為苦。況復涅",
    "T41n1821_026:0394a04": "槃。諸根總滅。而不苦哉。為治此見修靜",
    "T41n1821_026:0394a05": "行相。以涅槃中。苦皆寂靜　為治外道",
    "T41n1821_026:0394a06": "執四靜慮及四無色等至樂是妙見故。修妙",
    "T41n1821_026:0394a07": "行相。此有漏定非真妙法。唯有涅槃是真",
    "T41n1821_026:0394a08": "妙法　為治解脫是數退墮非永見故。",
    "T41n1821_026:0394a09": "修離行相。謂諸外道執無想天等為真解",
    "T41n1821_026:0394a10": "脫。後時觀見數退墮落便作是執。解脫涅",
    "T41n1821_026:0394a11": "槃是數退墮。非永出離。為治彼見修離行",
    "T41n1821_026:0394a12": "相。以證涅槃必不退故　為治撥無聖",
    "T41n1821_026:0394a13": "道邪見故。修道行相。以道行相緣實道故",
    "T41n1821_026:0394a14": "　為治外道執苦行等邪道見故。修如行",
    "T41n1821_026:0394a15": "相。契正理故名之為如　為治計餘法",
    "T41n1821_026:0394a16": "為道是真見故。修行行相。故正理云。為",
    "T41n1821_026:0394a17": "治世間離染是真道故。修行行相　為治",
    "T41n1821_026:0394a18": "退道數見故。修出行相。故正理云。為治",
    "T41n1821_026:0394a19": "嘗遭不永離染道所誑惑。於真聖道亦不",
    "T41n1821_026:0394a20": "敬故。修出行相。如是行相以慧為體",
    "T41n1821_026:0394a21": "者。釋第二句。此即標宗。若爾慧應至",
    "T41n1821_026:0394a22": "不相應故者。論主難。若此行相唯慧為體。不",
    "T41n1821_026:0394a23": "通餘心心所。是即慧應非有行相。若兩慧",
    "T41n1821_026:0394a24": "俱起。可言彼此相有。以慧與慧不相應",
    "T41n1821_026:0394a25": "故。不可說言慧有行相。由此應言至",
    "T41n1821_026:0394a26": "皆名行相者。論主難殺。自為一解。由此應",
    "T41n1821_026:0394a27": "言。諸心．心所取境之時。有影像相類各別",
    "T41n1821_026:0394a28": "故皆名行相　或於境中實類差別。青非",
    "T41n1821_026:0394a29": "黃等取境類別皆名行相。可得言有　問",
    "T41n1821_026:0394b01": "如婆沙七十九一說行相通心．心所。一說行",
    "T41n1821_026:0394b02": "相以一切法為性。評家行相以慧為性。論",
    "T41n1821_026:0394b03": "主何故以不正義為難　解云論主意樂即",
    "T41n1821_026:0394b04": "立。非以婆沙評家為量。慧及諸餘至",
    "T41n1821_026:0394b05": "皆是所行者。釋後兩句。心．心所法由有所",
    "T41n1821_026:0394b06": "緣故皆是能行於境。一切有法皆是所行境",
    "T41n1821_026:0394b07": "界。由此三門至唯是所行者。對辨差別。",
    "T41n1821_026:0394b08": "由此行相．能行．所行體有寬狹。慧是簡擇",
    "T41n1821_026:0394b09": "名為行相。能取境故名能行。為他緣故是",
    "T41n1821_026:0394b10": "所行。餘心．心所能取境故是能行。為他緣",
    "T41n1821_026:0394b11": "故是所行。非簡擇故不名行相。諸餘有法",
    "T41n1821_026:0394b12": "為他緣故名所行。不能取境故非能行。",
    "T41n1821_026:0394b13": "不能簡擇故非行相。若據通名行相。諸",
    "T41n1821_026:0394b14": "心．心所皆名行相。此據簡擇唯慧非餘",
    "T41n1821_026:0394b15": "　又解論主前雖難殺今還約宗明義。",
    "T41n1821_026:0394b16": "已辨十智至餘八通三界者。此下第四諸門",
    "T41n1821_026:0394b17": "分別智。就中。一明性．地．依身。二明念住",
    "T41n1821_026:0394b18": "攝智。三明十智相緣。四明十智緣境。五明",
    "T41n1821_026:0394b19": "人成就智。六約位辨修智　此即第一明",
    "T41n1821_026:0394b20": "性．地．依身。結前生起　已辨十智差別行相",
    "T41n1821_026:0394b21": "差別　或已辨十智家行相差別　前解總",
    "T41n1821_026:0394b22": "結。後解別結。初句明性。次三句明依地。後",
    "T41n1821_026:0394b23": "一頌明依身。論曰至唯是善者。釋初",
    "T41n1821_026:0394b24": "句。可知。依地別者至三無色者。釋次",
    "T41n1821_026:0394b25": "三句。世俗智通依一切地。他心智唯依四",
    "T41n1821_026:0394b26": "根本靜慮不依餘地。故正理七十四云。他",
    "T41n1821_026:0394b27": "心智唯依四根本靜慮。不依近分．靜慮",
    "T41n1821_026:0394b28": "中間。此智所緣極微細故。謂依彼地道力微",
    "T41n1821_026:0394b29": "劣。不能了達他相續中現在微細心心所",
    "T41n1821_026:0394c01": "法。亦不依無色無此加行故。又通性故。餘",
    "T41n1821_026:0394c02": "地非依。五通所依止．觀等故　法智依此",
    "T41n1821_026:0394c03": "四靜慮。及未至．中間六地。故正理云。法智通",
    "T41n1821_026:0394c04": "以六地為依。謂未至．中間．四根本靜慮。不",
    "T41n1821_026:0394c05": "依餘近分。彼唯有漏故。亦不依無色。此緣",
    "T41n1821_026:0394c06": "欲界故　餘七依此六地及下三無色。故正理",
    "T41n1821_026:0394c07": "云。所餘七智九地為依。謂下三無色。及前說",
    "T41n1821_026:0394c08": "六地。總說如是。然有差別。謂此所說七種",
    "T41n1821_026:0394c09": "智中。類智決定依九地起。苦．集．滅．道．盡。",
    "T41n1821_026:0394c10": "無生智。若法智攝六地為依。類智攝者通依",
    "T41n1821_026:0394c11": "九地。依身別者至通依三界身者。釋後",
    "T41n1821_026:0394c12": "一頌。正理云。謂他心智依欲．色界俱可現",
    "T41n1821_026:0394c13": "前。不依無色彼自無故。不起下地他心",
    "T41n1821_026:0394c14": "智者。此智隨轉色彼無容起故　法智但",
    "T41n1821_026:0394c15": "依欲界身起非依上界。以緣欲界四諦境",
    "T41n1821_026:0394c16": "故。生上二果不起法智緣欲四諦。又婆沙",
    "T41n1821_026:0394c17": "二十八云。謂生上二界必不起法智。以彼",
    "T41n1821_026:0394c18": "厭下苦．集諦故。不欲重觀既不觀下苦．",
    "T41n1821_026:0394c19": "集。亦不觀下滅．道。以滅．道智用苦．集智",
    "T41n1821_026:0394c20": "為上首故(已上論文)　問若不欲觀者。如何生",
    "T41n1821_026:0394c21": "色天眼．耳等亦緣欲法　解云事觀起易得",
    "T41n1821_026:0394c22": "緣欲界。理觀起難故不緣欲　問身生色",
    "T41n1821_026:0394c23": "界得起無漏他心智緣欲心不　解云既",
    "T41n1821_026:0394c24": "言法智不緣欲道。明知不緣。又正理云。",
    "T41n1821_026:0394c25": "法智但依欲界身起非上二界。入出此智",
    "T41n1821_026:0394c26": "諸有漏心唯欲有故。又法智隨轉色所依大",
    "T41n1821_026:0394c27": "種。唯欲界繫故。又此能治起破戒惑。破戒",
    "T41n1821_026:0394c28": "唯欲非上界故　除前他心及與法智。餘八",
    "T41n1821_026:0394c29": "智現起通依三界身。",
    "T41n1821_026:0395a01": "已辨性地至皆通四者。此即第二明念住攝",
    "T41n1821_026:0395a02": "智。思之可知。",
    "T41n1821_026:0395a03": "如是十智至為所緣故者。此即第三明十智",
    "T41n1821_026:0395a04": "相緣。婆沙一百七云。法智緣下。類智緣上。",
    "T41n1821_026:0395a05": "故不相緣。如有二人同住一處。一人觀地",
    "T41n1821_026:0395a06": "一人觀空。如是不相見面。餘文可知。",
    "T41n1821_026:0395a07": "十智所緣至及善無為者。此下第四明十智",
    "T41n1821_026:0395a08": "緣境。就中。一正明智緣境。二別明俗總緣",
    "T41n1821_026:0395a09": "　此即第一正明智緣境。初三句答前問。後",
    "T41n1821_026:0395a10": "五句答後問。心．心所法名相應。色．不相應",
    "T41n1821_026:0395a11": "名不相應。餘文可知。",
    "T41n1821_026:0395a12": "頗有一念智緣一切法不者。此下第二明",
    "T41n1821_026:0395a13": "俗總緣。此即問也。不爾者。答。豈不",
    "T41n1821_026:0395a14": "非我至皆非我耶者。難。此亦不能緣一",
    "T41n1821_026:0395a15": "切法者。通。不緣何法至此體是何者。",
    "T41n1821_026:0395a16": "徵。頌曰至唯聞思所成者。上三句答初",
    "T41n1821_026:0395a17": "問。後句答第二問。論曰至應頓離染",
    "T41n1821_026:0395a18": "者。以世俗智觀一切法。為非我時猶除",
    "T41n1821_026:0395a19": "自品。自品即是自體等法。自體謂俗智自",
    "T41n1821_026:0395a20": "體。相應謂俗智相應心．心所法。俱有謂俗",
    "T41n1821_026:0395a21": "智同時謂四相。故雜心雜品云。亦不緣共",
    "T41n1821_026:0395a22": "有。同一果故。或可。此論言俱有法亦攝",
    "T41n1821_026:0395a23": "於得。以得亦是極相隣近故。雜心論說同",
    "T41n1821_026:0395a24": "一果者。不相應中且據親說。或論意各別。",
    "T41n1821_026:0395a25": "問何故婆沙非我觀中云。問何等名俱有諸",
    "T41n1821_026:0395a26": "法。答此隨轉色。及此隨轉不相應行　准婆",
    "T41n1821_026:0395a27": "沙亦通色。何故但言四相　解云此論俗",
    "T41n1821_026:0395a28": "智散位聞思故不言色。婆沙俗智亦通修",
    "T41n1821_026:0395a29": "慧故兼言色。論意不同無勞會釋。又婆沙",
    "T41n1821_026:0395b01": "第九云。不知自性者。即止大眾部執。不",
    "T41n1821_026:0395b02": "知相應諸法者。即止法密部執。不知俱有",
    "T41n1821_026:0395b03": "諸法者。即止化地部執。言智能知。即止犢",
    "T41n1821_026:0395b04": "子部執(已上論文)　境是所緣境。有境是能緣智。",
    "T41n1821_026:0395b05": "以境．有境別故不緣自體。若緣自體應",
    "T41n1821_026:0395b06": "無差別。同一所緣故不緣相應法。譬如眾",
    "T41n1821_026:0395b07": "人同觀初月不相見面。極相隣近故不",
    "T41n1821_026:0395b08": "緣俱有法。如眼不見近眼根色。故剎那",
    "T41n1821_026:0395b09": "三法非此智所緣。此智唯是欲．色界攝。聞．",
    "T41n1821_026:0395b10": "思所成非修所成以修所成地別緣故不",
    "T41n1821_026:0395b11": "能總緣。若異此者。修能頓緣應頓離染。正",
    "T41n1821_026:0395b12": "理七十四破云。此不應理。言修所成唯地",
    "T41n1821_026:0395b13": "別緣。非極成故。謂我宗許靜慮地攝修",
    "T41n1821_026:0395b14": "所成慧。有能總緣隨所依身自上境故。厭",
    "T41n1821_026:0395b15": "下欣上方能離染。此既總緣唯欣行相。故",
    "T41n1821_026:0395b16": "於離染無有功能。故彼所言皆為非理。",
    "T41n1821_026:0395b17": "若作俱舍師救言。修所成慧有能總緣亦",
    "T41n1821_026:0395b18": "非極成。我宗不許修總緣故。此乃宗別無",
    "T41n1821_026:0395b19": "勞會釋。若依說一切有宗。非我觀亦通修",
    "T41n1821_026:0395b20": "慧。故正理七十四云。此智唯是欲色界攝。",
    "T41n1821_026:0395b21": "無色界中雖有此類。而緣法少。非此所",
    "T41n1821_026:0395b22": "明。此通聞．思．修所成慧。皆能除自品緣",
    "T41n1821_026:0395b23": "一切法故。又婆沙第十解無我觀中云。聞．",
    "T41n1821_026:0395b24": "思．修所成者通三種。又云。地者此行相在",
    "T41n1821_026:0395b25": "七地。謂欲界．未至．靜慮中間．及根本四靜",
    "T41n1821_026:0395b26": "慮。此則總說。若別說者。聞所成慧唯在五",
    "T41n1821_026:0395b27": "地。謂欲界．四靜慮。思所成慧唯在欲界。修",
    "T41n1821_026:0395b28": "所成慧唯在六地。謂前說七地中除欲界。又",
    "T41n1821_026:0395b29": "准婆沙依地門。聞慧不通未至．中間　問",
    "T41n1821_026:0395c01": "若依婆沙下文解三慧中。一云。聞慧唯在",
    "T41n1821_026:0395c02": "五地。謂欲界．四靜慮。有說在六地。謂前五．",
    "T41n1821_026:0395c03": "及靜慮中間。有說在七地。謂前六及未至。",
    "T41n1821_026:0395c04": "然無評家。何者為正　解云婆沙前文既無",
    "T41n1821_026:0395c05": "異說。依五地為正　又解若據非我觀等。",
    "T41n1821_026:0395c06": "殊勝聞慧唯在五地。若據常徒起者。亦通",
    "T41n1821_026:0395c07": "未至．中間。若作此解。俱容為正　問身生",
    "T41n1821_026:0395c08": "下地起上聞慧不　解云不起。如婆沙第",
    "T41n1821_026:0395c09": "十云。加行得．離染得．生得者。可言通三種。",
    "T41n1821_026:0395c10": "此則總說。若別說者。欲界聞思所成非我行",
    "T41n1821_026:0395c11": "相唯加行得。色界聞所成非我行相。可言",
    "T41n1821_026:0395c12": "加行得。可言生得。云何可言加行得。謂若",
    "T41n1821_026:0395c13": "此間於自．共相。善修習者生彼便得。若不",
    "T41n1821_026:0395c14": "爾者生彼不得。云何可言生得。謂雖此",
    "T41n1821_026:0395c15": "間善修習已。若未生彼終不能得。生彼方",
    "T41n1821_026:0395c16": "得。彼聞所成非我行相。必依此間所修加行。",
    "T41n1821_026:0395c17": "生彼得故。色界修所成非我行相。是加行得．",
    "T41n1821_026:0395c18": "及離染得。亦可言生得　婆沙既解色界",
    "T41n1821_026:0395c19": "聞慧非我行相。若加行得者生彼便得。若生",
    "T41n1821_026:0395c20": "得者亦言生方得。明知身在下地不得起",
    "T41n1821_026:0395c21": "上聞慧。若先已得。如何論言生彼便得。古",
    "T41n1821_026:0395c22": "德皆言。身在欲界修習色界聞慧非我觀。",
    "T41n1821_026:0395c23": "生彼即得者。不然。若言先得。何須復言",
    "T41n1821_026:0395c24": "生彼即得。又婆沙云。問云何起非我行相",
    "T41n1821_026:0395c25": "耶。答若生欲界起欲．色界非我行相。俱能",
    "T41n1821_026:0395c26": "緣一切法。若生初靜慮起初靜慮非我行",
    "T41n1821_026:0395c27": "相。不定者亦能緣一切法。定者唯緣從初",
    "T41n1821_026:0395c28": "靜慮乃至有頂。起上三靜慮非我行相。亦",
    "T41n1821_026:0395c29": "唯能緣從初靜慮乃至有頂。若生第二靜",
    "T41n1821_026:0396a01": "慮起第二靜慮非我行相。不定者能緣一切",
    "T41n1821_026:0396a02": "法。定者唯緣從第二靜慮乃至有頂。起第",
    "T41n1821_026:0396a03": "三．第四靜慮非我行相。亦唯能緣從第二",
    "T41n1821_026:0396a04": "靜慮乃至有頂。若生第三．第四靜慮。如理",
    "T41n1821_026:0396a05": "應說。婆沙既言。身生此地起此地非我",
    "T41n1821_026:0396a06": "觀分定．不定。若起上地非我觀。唯約定",
    "T41n1821_026:0396a07": "心緣自．上地不言不定。以此故知。身生",
    "T41n1821_026:0396a08": "下地不起上地聞慧非我觀。聞慧非我既不",
    "T41n1821_026:0396a09": "得起。所餘聞慧唯皆不起。",
    "T41n1821_026:0396a10": "已辨所緣至定成九成十者。此即第五約人",
    "T41n1821_026:0396a11": "成智。總約四位以辨。論曰至謂增無",
    "T41n1821_026:0396a12": "生者。諸異生位及聖見道第一剎那定成俗",
    "T41n1821_026:0396a13": "智。第二剎那定成三智。加法智及與苦智。",
    "T41n1821_026:0396a14": "以重知故。第四剎那又增類智。第六剎那",
    "T41n1821_026:0396a15": "又增集智。第十剎那又增滅智。第十四剎那",
    "T41n1821_026:0396a16": "又增道智。於見道中諸未增位。成數多",
    "T41n1821_026:0396a17": "少。如前位說。故至修位中由未增故亦定",
    "T41n1821_026:0396a18": "成七智。如是異生及十六心位。若已離欲各",
    "T41n1821_026:0396a19": "增他心。於離染位唯除異生生無色者。",
    "T41n1821_026:0396a20": "不成他心。餘皆成就。故正理云。然異生位。",
    "T41n1821_026:0396a21": "及見道中。唯可成就俗．他心智道類智時",
    "T41n1821_026:0396a22": "具成二種。爾時初得不還果故。兼得無漏",
    "T41n1821_026:0396a23": "以成果體。餘修位中皆具成二。生無色者",
    "T41n1821_026:0396a24": "便捨世俗(已上論文)　時解脫者定成九智者。又",
    "T41n1821_026:0396a25": "加盡智。不時解脫定成十智。又增無生。",
    "T41n1821_026:0396a26": "於何位中頓修幾智者。此下第六約位辨修",
    "T41n1821_026:0396a27": "智。就中。一約見道辨修。二約修道辨修。",
    "T41n1821_026:0396a28": "三約無學辨修。四約餘位辨修。五約依",
    "T41n1821_026:0396a29": "地辨修。六通明四修義　此即總問。修總",
    "T41n1821_026:0396b01": "有四。得．習．治．遣。此下且約得．習二修以",
    "T41n1821_026:0396b02": "辨。又正理云。且應思擇。何謂為修。謂習善",
    "T41n1821_026:0396b03": "有為令圓滿自在。非染．無記者。無勝愛",
    "T41n1821_026:0396b04": "果故。非善無為者不在相續故。又無為",
    "T41n1821_026:0396b05": "無果故。且於見道至唯加行所得者。",
    "T41n1821_026:0396b06": "就答中。此即第一約見道辨修。將辨諸",
    "T41n1821_026:0396b07": "修。略依加行．無間．解脫．勝進四道明其十",
    "T41n1821_026:0396b08": "智。得修．習修者。苦．集．滅．道．法．類．世俗皆",
    "T41n1821_026:0396b09": "容四道得修．習修。以寬通故。若他心智",
    "T41n1821_026:0396b10": "加行道中非斷障故容得．修。非容預故無",
    "T41n1821_026:0396b11": "習修。無間道中以斷障故非得．習修。解",
    "T41n1821_026:0396b12": "脫．勝進非斷障故容得．修。容預道故容習",
    "T41n1821_026:0396b13": "修。若盡智四道之中。相繫屬故皆容得修。加",
    "T41n1821_026:0396b14": "行．無間是見性故非習修。解脫．勝進容息",
    "T41n1821_026:0396b15": "求故容習修。若無生智如盡智說。差別者。",
    "T41n1821_026:0396b16": "解脫道中無習修無容起故。應知略依一",
    "T41n1821_026:0396b17": "切四道隨其所應各有二修。作此判釋。其",
    "T41n1821_026:0396b18": "中差別如下論文。論曰至念住者。釋",
    "T41n1821_026:0396b19": "初兩句。見道位中隨起八忍．七智。皆即彼",
    "T41n1821_026:0396b20": "類於未來修。忍自修忍。智自修智。然能具",
    "T41n1821_026:0396b21": "修自諦下四行相念住。得忍未得智。得智",
    "T41n1821_026:0396b22": "忍已得互不相修。所修忍智通四行相及四",
    "T41n1821_026:0396b23": "念住故。各具修四。何緣見道唯同類",
    "T41n1821_026:0396b24": "修者。問。先未曾得至俱決定故者。答。",
    "T41n1821_026:0396b25": "先未曾得此種姓故。今時創得。勢力未廣",
    "T41n1821_026:0396b26": "故修同類不能傍修。又諸忍．智對治決定．",
    "T41n1821_026:0396b27": "所緣決定。唯修同類不能傍修。如苦忍．苦",
    "T41n1821_026:0396b28": "智決定對治苦下煩惱。決定以苦諦為所",
    "T41n1821_026:0396b29": "緣境。如是乃至道忍．道智應知亦爾。故婆沙",
    "T41n1821_026:0396c01": "一百七云。復次以見道所緣定．對治定故。",
    "T41n1821_026:0396c02": "唯修同分。修道所緣不定．對治不定。故能",
    "T41n1821_026:0396c03": "修同分．不同分。唯苦集滅至未能兼修",
    "T41n1821_026:0396c04": "者。釋第三．第四句。唯苦．集．滅三類智時。能",
    "T41n1821_026:0396c05": "兼修未來現觀邊俗智。於一一諦現觀後邊。",
    "T41n1821_026:0396c06": "方能兼修此世俗智。故立現觀邊世俗智",
    "T41n1821_026:0396c07": "號。由此名故。見道餘位不能兼修。以世俗",
    "T41n1821_026:0396c08": "智從無始來。數曾知苦。斷集。證滅三現觀",
    "T41n1821_026:0396c09": "邊亦復知苦。斷集。證滅。同為一事。又此俗",
    "T41n1821_026:0396c10": "智從無始來不斷非想。今斷非想。俗智欣",
    "T41n1821_026:0396c11": "慶起得隨喜。道類智時何不修此者。問。",
    "T41n1821_026:0396c12": "道類智時亦現觀邊。何不修此世俗智耶。",
    "T41n1821_026:0396c13": "俗智曾於至種姓多故者。答。俗智數曾於",
    "T41n1821_026:0396c14": "三諦中知．斷．證故。現觀邊修俗智。曾於道",
    "T41n1821_026:0396c15": "無事現觀故不名修。道非為一事故道類",
    "T41n1821_026:0396c16": "智不修世俗。又必無於道遍事現觀故。謂",
    "T41n1821_026:0396c17": "於三界苦．集．滅三。可遍知苦。可遍斷集。",
    "T41n1821_026:0396c18": "可遍證滅。故現觀邊能修俗智。必無於道",
    "T41n1821_026:0396c19": "可能遍修。故現觀邊不修俗智。雖集諦邊",
    "T41n1821_026:0396c20": "未斷一切集盡。而於當集位斷集已周。",
    "T41n1821_026:0396c21": "雖滅諦邊未能證一切滅盡。而於當滅位",
    "T41n1821_026:0396c22": "證滅已周。道則不然。種姓多故。異種姓道",
    "T41n1821_026:0396c23": "不能修故。於自根姓雖容得．修。百千分中",
    "T41n1821_026:0396c24": "不起一故。苦現觀邊苦必遍知。故不別",
    "T41n1821_026:0396c25": "釋。有言此是至故不能修者。有言。此世",
    "T41n1821_026:0396c26": "俗智是見道眷屬。彼道類智是修道攝故不",
    "T41n1821_026:0396c27": "能修。理非極成不應為證者。論主難。",
    "T41n1821_026:0396c28": "諸部大有說第十六心亦見道攝。言非見",
    "T41n1821_026:0396c29": "道理非極成不應為證。此世俗智至",
    "T41n1821_026:0397a01": "無容起故者。釋第五句中不生。故正理云。",
    "T41n1821_026:0397a02": "此智依身定不生故。謂隨信行．隨法行身。容",
    "T41n1821_026:0397a03": "有為依引此智起。在見道位此無容生。",
    "T41n1821_026:0397a04": "故此依身住不生法。依不生故此必不生",
    "T41n1821_026:0397a05": "　問何時得非擇滅　解云三現觀邊得非",
    "T41n1821_026:0397a06": "擇滅。故正理云。謂於爾時起得自在。餘緣",
    "T41n1821_026:0397a07": "障故體不現前。若爾何故說名為修者。",
    "T41n1821_026:0397a08": "經部問。起時自在可說名修。此既不生何",
    "T41n1821_026:0397a09": "名為修。先未曾得今方得故者。說一切",
    "T41n1821_026:0397a10": "有部答。今方得故說名為修。既不能起",
    "T41n1821_026:0397a11": "得義何依者。經部難。彼世俗智既不能起。",
    "T41n1821_026:0397a12": "得義何依。以經部宗得是假故。但由得",
    "T41n1821_026:0397a13": "故說名為得者。說一切有部答。但由現在",
    "T41n1821_026:0397a14": "起得得故說名為得。非要現起。由",
    "T41n1821_026:0397a15": "得故得至理不成立者。經部復徵。我問不起",
    "T41n1821_026:0397a16": "得義何依。應以餘義來釋。不以餘釋。而",
    "T41n1821_026:0397a17": "今乃言由得故名得。此乃以得釋得。",
    "T41n1821_026:0397a18": "如是所釋曾所未聞。故所辨修理不成立。",
    "T41n1821_026:0397a19": "如古師說修義可成者。難訖述經部",
    "T41n1821_026:0397a20": "義。如經部古師說。修義可成。彼說云",
    "T41n1821_026:0397a21": "何者。說一切有部問。由聖道力至不樂",
    "T41n1821_026:0397a22": "此義者。經部答。由此觀內聖道力故。熏",
    "T41n1821_026:0397a23": "修俗智種子增勝。於出觀後有勝緣諦俗",
    "T41n1821_026:0397a24": "智現前勝於往日。正在觀內由聖道力。得",
    "T41n1821_026:0397a25": "此出觀俗智起依。依即種子故。名得此出觀",
    "T41n1821_026:0397a26": "俗智。此即得因說名得果。如得金礦因",
    "T41n1821_026:0397a27": "名為得金果　或得此俗智起依身。故名",
    "T41n1821_026:0397a28": "得此世俗智果。應言種子。為毘婆沙師",
    "T41n1821_026:0397a29": "不信種子。故言依身。以彼種子不離身故",
    "T41n1821_026:0397b01": "　或得此起俗智所依聖道因。故名得此",
    "T41n1821_026:0397b02": "後俗智果。雖作是說。毘婆沙師不樂此",
    "T41n1821_026:0397b03": "義。隨依何地至七地俗智者。釋自．下",
    "T41n1821_026:0397b04": "地。俗智別緣雖是有漏能修自．下。餘有漏",
    "T41n1821_026:0397b05": "法無別緣故。多分修自。又婆沙第四云。",
    "T41n1821_026:0397b06": "問何故六地見道上能修下。下不修上。答",
    "T41n1821_026:0397b07": "上地法勝。現在前時則能修下。下地法劣。現",
    "T41n1821_026:0397b08": "在前時不能修上。如劣朝勝非勝朝劣。",
    "T41n1821_026:0397b09": "此亦如是。廣如彼釋。又婆沙一百六十八",
    "T41n1821_026:0397b10": "云。見道依下必不修上。以是初得道故。無",
    "T41n1821_026:0397b11": "漏依上必修下地。以自在不繫故。苦．",
    "T41n1821_026:0397b12": "集邊修至唯法念住者。釋第六句可知。",
    "T41n1821_026:0397b13": "隨於何諦至此諦為境者。釋第七句。又正",
    "T41n1821_026:0397b14": "理云。隨於何諦現觀邊修。即以此行相緣",
    "T41n1821_026:0397b15": "此諦為境。謂若苦諦現觀邊修。即以緣苦",
    "T41n1821_026:0397b16": "四種行相若欲界繫緣欲界苦。色界繫者緣",
    "T41n1821_026:0397b17": "上苦諦。若於集諦現觀邊修。即以緣集四",
    "T41n1821_026:0397b18": "種行相。若欲界繫緣欲界集。色界繫者緣上",
    "T41n1821_026:0397b19": "集諦。若於滅諦現觀邊修。即以緣滅四種",
    "T41n1821_026:0397b20": "行相。若欲界繫緣欲界滅。色界繫者緣上滅",
    "T41n1821_026:0397b21": "諦。見道力得故唯加行所得者。釋第八",
    "T41n1821_026:0397b22": "句。見道力得故。唯加行所得。非是生得．",
    "T41n1821_026:0397b23": "離染得。智增故至為其自性者。出體。",
    "T41n1821_026:0397b24": "於見道中以智增故立智名。若并眷屬。",
    "T41n1821_026:0397b25": "以欲界四蘊．色界五蘊為其自性。又正理",
    "T41n1821_026:0397b26": "云。欲界攝者是思所成。色界攝者是修所成",
    "T41n1821_026:0397b27": "非聞所成。彼微劣故。",
    "T41n1821_026:0397b28": "次於修道至如次修六八者。此即第二約修",
    "T41n1821_026:0397b29": "道辨修。論曰至有頂治故者。修道初",
    "T41n1821_026:0397c01": "念道類智時現修二智。謂道及類。未離欲",
    "T41n1821_026:0397c02": "者未來修六。謂法．及類．苦．集．滅．道。離欲",
    "T41n1821_026:0397c03": "修七。謂加他心。正理云。先已離欲入聖",
    "T41n1821_026:0397c04": "道者。何緣見道中不修他心智。以他",
    "T41n1821_026:0397c05": "心智遊觀位攝。依容預道方有修義。見",
    "T41n1821_026:0397c06": "道位中為觀諦理。加行極速故不能修。無",
    "T41n1821_026:0397c07": "間道中義亦同此。今第十六道類智時。容",
    "T41n1821_026:0397c08": "預道收。故修此智(已上論文)　不修世俗。以道",
    "T41n1821_026:0397c09": "類智有頂治。故。雖三諦邊是有頂治。修",
    "T41n1821_026:0397c10": "俗智者別緣故修。此無別緣故不修也。",
    "T41n1821_026:0397c11": "斷欲修斷至苦集滅道者。釋第三．第四",
    "T41n1821_026:0397c12": "句。斷欲修斷九無間道八解脫道。世俗智．",
    "T41n1821_026:0397c13": "四諦智．法智隨應現修。斷上七地諸無間",
    "T41n1821_026:0397c14": "道。四諦智．類智．世俗智．滅道法智。隨應",
    "T41n1821_026:0397c15": "現修。斷欲界加行道。有欲勝進道　有欲",
    "T41n1821_026:0397c16": "言。顯斷惑未盡。即前八勝進道　俗智．四諦",
    "T41n1821_026:0397c17": "智．法智．類智。隨應現修。解脫．加行．勝進。",
    "T41n1821_026:0397c18": "是無間餘道。此上未來皆修七智。謂俗智．",
    "T41n1821_026:0397c19": "法智．類智．苦．集．滅．道智。現修不同故前",
    "T41n1821_026:0397c20": "別舉。未來修同所以合說。斷有頂地",
    "T41n1821_026:0397c21": "至加他心智者。釋第五．六句。現修可知。未",
    "T41n1821_026:0397c22": "來亦七。於前未來修中然除世俗有頂治",
    "T41n1821_026:0397c23": "故。加他心智容預道故。斷有頂地至四",
    "T41n1821_026:0397c24": "諦他心者。釋第七．第八句。斷欲修斷第九",
    "T41n1821_026:0397c25": "勝進。所以他心不現修者。初離欲染猶",
    "T41n1821_026:0397c26": "未容預故非現修。上地勝進是容預故。所",
    "T41n1821_026:0397c27": "以現修。諸加行道非容預故。亦非現修他",
    "T41n1821_026:0397c28": "心智也。非斷障故得．修他心。餘文可知。又",
    "T41n1821_026:0397c29": "正理云。四．類不能斷欲界染。苦．集二法非",
    "T41n1821_026:0398a01": "上對治。何緣起彼治。此智未來修。若許兼",
    "T41n1821_026:0398a02": "修非對治者。離有頂染等。應兼修世俗。",
    "T41n1821_026:0398a03": "此難非理。唯同對治。於未來修非所許故。",
    "T41n1821_026:0398a04": "謂亦許有相屬故修。如見道中修世俗智。",
    "T41n1821_026:0398a05": "或由因力相資故修。如斷欲時兼修四．類。",
    "T41n1821_026:0398a06": "斷上染位修苦．集法。若斷欲染不修類",
    "T41n1821_026:0398a07": "智。斷上不修苦．集二法。則漸次得不還果",
    "T41n1821_026:0398a08": "者。應無容起類智現前。阿羅漢應無起",
    "T41n1821_026:0398a09": "苦．集法智。先所得者皆已捨故。先未得者非",
    "T41n1821_026:0398a10": "所修故。由約種類。若先已得為同類因力。",
    "T41n1821_026:0398a11": "引等流智生此智。由先彼智引故。於彼",
    "T41n1821_026:0398a12": "智類復能為因。故此智生因力。資彼雖非",
    "T41n1821_026:0398a13": "同治亦未來修。",
    "T41n1821_026:0398a14": "次辨離染至勝進道亦然者。此即第三約無",
    "T41n1821_026:0398a15": "學辨修。論曰至緣有頂故者。釋初句。",
    "T41n1821_026:0398a16": "無學初念。謂斷有頂第九解脫苦類盡智。",
    "T41n1821_026:0398a17": "或集類盡智。隨應現修緣有頂故。勝",
    "T41n1821_026:0398a18": "進九十隨應現修者。釋第四句。第二念後諸",
    "T41n1821_026:0398a19": "勝進道。九智．十智隨應現修。現修與前解",
    "T41n1821_026:0398a20": "脫道。得修數同故言亦然。未來隨應",
    "T41n1821_026:0398a21": "至無生智故者。釋第二。第三句。解脫勝進",
    "T41n1821_026:0398a22": "未來隨應修九修十。",
    "T41n1821_026:0398a23": "次辨餘位至皆如理應思者。此即第四約",
    "T41n1821_026:0398a24": "餘位辨修。初頌約練根明修。第二頌約",
    "T41n1821_026:0398a25": "雜．通明修。後頌約聖凡明修。論曰",
    "T41n1821_026:0398a26": "至不修他心者。釋初句及第二句中學六。學",
    "T41n1821_026:0398a27": "位練根前五種姓諸無間道。四法智．四．類智",
    "T41n1821_026:0398a28": "隨應現修。以學練根斷障根無知。正是見",
    "T41n1821_026:0398a29": "惑所引發故。如斷見惑。四法類智隨應現",
    "T41n1821_026:0398b01": "修。故學練根如彼現起未來修六。四諦．法．",
    "T41n1821_026:0398b02": "類。似見道中八忍無間道。不別標故。或",
    "T41n1821_026:0398b03": "似見道斷非想地四無間道。彼地見惑非",
    "T41n1821_026:0398b04": "俗斷故。或似見道斷非想地。道諦所斷一",
    "T41n1821_026:0398b05": "無間故。以學練根如得初果一無間故",
    "T41n1821_026:0398b06": "　雖三解異皆不修俗。以無間道能斷障故",
    "T41n1821_026:0398b07": "不修他心。他心是通彼正斷障故不能",
    "T41n1821_026:0398b08": "修。諸解脫道至謂加他心者。此下釋第",
    "T41n1821_026:0398b09": "三句。學位練根前五種種姓。諸解脫道四法",
    "T41n1821_026:0398b10": "智四．類智隨應現修。釋所以如前解。未離",
    "T41n1821_026:0398b11": "欲者未來修六。謂四諦智．法智．類智。已離欲",
    "T41n1821_026:0398b12": "者未來修七。謂加他心。非斷障故修未來",
    "T41n1821_026:0398b13": "他心。斷障解脫非容預故。他心非現修。",
    "T41n1821_026:0398b14": "問如見道中三現觀邊三解脫道。亦修世",
    "T41n1821_026:0398b15": "俗。練根解脫何故不修　解云見道解脫總",
    "T41n1821_026:0398b16": "有七種。三雖修俗四不能修。從多分似故",
    "T41n1821_026:0398b17": "不修俗。以非全似故。論不言似見　又",
    "T41n1821_026:0398b18": "解見惑解脫總有八種。三修世俗智。五不",
    "T41n1821_026:0398b19": "能修。從多分似故不修俗　又解解脫不",
    "T41n1821_026:0398b20": "修世俗智者。如第十六解脫道故。以學",
    "T41n1821_026:0398b21": "練根如得初果一解脫故。雖三解異皆不",
    "T41n1821_026:0398b22": "修俗。有餘師言至亦修世俗者。此師意",
    "T41n1821_026:0398b23": "說。以見道中三現觀邊解脫道修世俗智",
    "T41n1821_026:0398b24": "故。說練根解脫亦修世俗。此非正義。俗智",
    "T41n1821_026:0398b25": "不能斷有頂見惑故。諸加行道至謂",
    "T41n1821_026:0398b26": "加他心者。學位練根。前五種姓諸加行道。俗",
    "T41n1821_026:0398b27": "四法．類。隨應現修。俗智亦容為加行故故",
    "T41n1821_026:0398b28": "得現修。非容預故他心非現修。未離欲者",
    "T41n1821_026:0398b29": "未來修七。已離欲八謂加他心。非斷障故",
    "T41n1821_026:0398c01": "得修他心。諸勝進道至未來亦八者。",
    "T41n1821_026:0398c02": "學位練根前五種姓諸勝進道。如文可知。容",
    "T41n1821_026:0398c03": "預道故。非斷障故。容可行修得．修他心。",
    "T41n1821_026:0398c04": "無學練根至如治有頂故者。重釋第一",
    "T41n1821_026:0398c05": "句及第二句中無學七。無學練根前五種姓",
    "T41n1821_026:0398c06": "九無間道。四．類智．滅．道二法智。隨應現修。",
    "T41n1821_026:0398c07": "以彼無學練根所斷。障根無知。正是有頂",
    "T41n1821_026:0398c08": "修惑所引發故。如斷有頂修惑四．類．二法",
    "T41n1821_026:0398c09": "隨應現修。故今練根如彼現起。未來修七",
    "T41n1821_026:0398c10": "四諦．法．類．盡。無間是見道非息求故盡智",
    "T41n1821_026:0398c11": "非現修。種類相屬故未來修盡智。不修世",
    "T41n1821_026:0398c12": "俗。如治有頂修道惑故不修世俗。練根亦",
    "T41n1821_026:0398c13": "爾。能斷障故不修他心五前八解脫至未",
    "T41n1821_026:0398c14": "來修十者。此下釋第四句。無學練根前五種",
    "T41n1821_026:0398c15": "姓中各前八解脫。四．類。二法隨應現修。未",
    "T41n1821_026:0398c16": "來修八。四諦．法．類．他心．及盡。非通解脫",
    "T41n1821_026:0398c17": "故。他心無現修非斷障故。他心有得．修。前",
    "T41n1821_026:0398c18": "八解脫未是息求。猶是見故。盡非現修。種",
    "T41n1821_026:0398c19": "類相屬故得．修盡智。此釋應八。就前五種",
    "T41n1821_026:0398c20": "姓中。前四種姓各第九解脫。苦．集．類．盡隨",
    "T41n1821_026:0398c21": "應現修。如斷有頂第九解脫。得應果時初",
    "T41n1821_026:0398c22": "起盡智。未來修九除無生智。此釋應九。前",
    "T41n1821_026:0398c23": "五種姓中第五種姓。第九最後解脫道。苦．集．",
    "T41n1821_026:0398c24": "類．盡。隨應現修。未來修十加無生智。此釋",
    "T41n1821_026:0398c25": "應一切。諸加行道至未來修九者。重釋",
    "T41n1821_026:0398c26": "應九。無學練根前五種姓諸加行道。現修如",
    "T41n1821_026:0398c27": "學。俗．四．法．類隨應現修。加行道非容預",
    "T41n1821_026:0398c28": "故。他心非現修。未息求故盡智非現修。未",
    "T41n1821_026:0398c29": "來修九。謂除無生。諸勝進道至未來",
    "T41n1821_026:0399a01": "亦十者。重釋應一切。無學練根諸勝進道。",
    "T41n1821_026:0399a02": "於無學位第二念已後竝是勝進道隨其",
    "T41n1821_026:0399a03": "所應盡．無生智可得現修。容預道故他心",
    "T41n1821_026:0399a04": "亦得現修。學位雜修至未來修七者。此",
    "T41n1821_026:0399a05": "下釋第二頌釋雜修及通此釋雜修無間",
    "T41n1821_026:0399a06": "學七。學位雜修諸無間道通有漏無漏。於二",
    "T41n1821_026:0399a07": "無間道中初無間道。四．法。四．類隨應現修。",
    "T41n1821_026:0399a08": "第二無間道。俗智隨應現修。未來修七。能",
    "T41n1821_026:0399a09": "斷障故不修他心。諸解脫道至未來",
    "T41n1821_026:0399a10": "皆八者。釋第三句。學位雜修諸解脫道唯無",
    "T41n1821_026:0399a11": "漏故。唯四法．類隨應現修。無漏故世俗智",
    "T41n1821_026:0399a12": "非現修。非是他心解脫道故他心非現修。",
    "T41n1821_026:0399a13": "若加行道於前六上增世俗智隨應現修。",
    "T41n1821_026:0399a14": "以世俗智能為加行故。加行非容預故他",
    "T41n1821_026:0399a15": "心非現修。諸勝進道於前七上。又加他心",
    "T41n1821_026:0399a16": "隨應現修。勝進容預他心現修。此上三道未",
    "T41n1821_026:0399a17": "來皆修八智。皆非斷障得修他心。無",
    "T41n1821_026:0399a18": "學雜修至鈍八利九者。釋雜修無間應八九。",
    "T41n1821_026:0399a19": "無學雜修諸無間道現修如學。四．法．類俗。",
    "T41n1821_026:0399a20": "無間見性非息求故。盡．無生智非是現修。",
    "T41n1821_026:0399a21": "未來所修鈍八．利九。各除他心以斷障故。",
    "T41n1821_026:0399a22": "諸解脫道至與練根同者。釋餘道應九",
    "T41n1821_026:0399a23": "或一切。無學雜修諸解脫道。唯四．法．類隨",
    "T41n1821_026:0399a24": "應現修。無漏故現不修俗。非他心通解脫",
    "T41n1821_026:0399a25": "道故非現修他心。此解脫道是見非息求。",
    "T41n1821_026:0399a26": "故盡．無生智非現修。若加行道於前六上",
    "T41n1821_026:0399a27": "又增世俗隨應現修。俗作加行故得現修。",
    "T41n1821_026:0399a28": "非容預故他心非現修。加行是見非息求",
    "T41n1821_026:0399a29": "故。盡．無生智非是現修。此上二道未來所",
    "T41n1821_026:0399b01": "修鈍九．利十。諸勝進道與練根同。鈍者九",
    "T41n1821_026:0399b02": "智隨應現修。未來亦九。利者十智隨應現",
    "T41n1821_026:0399b03": "修。未來亦十。學位修通至未來修七者。",
    "T41n1821_026:0399b04": "此下明修通。此釋修通無間學七。學位修",
    "T41n1821_026:0399b05": "通五無間道。是事觀故現修俗智。他心解脫",
    "T41n1821_026:0399b06": "雖通無漏及三念住。無間事觀唯是有漏。唯",
    "T41n1821_026:0399b07": "心念住。未來修七能斷障故不修他心。",
    "T41n1821_026:0399b08": "宿住神境至皆修八智者。釋第三句。宿",
    "T41n1821_026:0399b09": "住．神境二解脫道。是事觀故現修俗智。五加",
    "T41n1821_026:0399b10": "行道皆是事觀現修俗智。為五無間皆是俗",
    "T41n1821_026:0399b11": "智。不可加行有勝無漏。為劣加行。故加",
    "T41n1821_026:0399b12": "行道唯俗現修　他心解脫通有漏無漏。若",
    "T41n1821_026:0399b13": "無漏者。法．類．道．他心智隨應現修。若有漏",
    "T41n1821_026:0399b14": "者。俗．他心智隨應現修　一切五通諸勝進",
    "T41n1821_026:0399b15": "道。即前法．類．道．俗．他心。并苦．集．滅隨應",
    "T41n1821_026:0399b16": "現修。五通勝進既容起他心。准知五通勝",
    "T41n1821_026:0399b17": "進亦容起餘四通　此上三道未來皆修八",
    "T41n1821_026:0399b18": "智。除盡．無生。以未得故。無學修通至",
    "T41n1821_026:0399b19": "利九者。釋修通無間應八九。無學修通五無",
    "T41n1821_026:0399b20": "間道。現修如學唯世俗智。未來所修鈍八。利",
    "T41n1821_026:0399b21": "九。能斷障故不修他心。解脫加行至",
    "T41n1821_026:0399b22": "餘練根同者。釋餘道應九或一切。解脫．加",
    "T41n1821_026:0399b23": "行現修如學准前可知。未來所修鈍九。利",
    "T41n1821_026:0399b24": "十。諸勝進道與練根同准前可知。天",
    "T41n1821_026:0399b25": "眼．天耳至不名為修者。簡二不修。於六通",
    "T41n1821_026:0399b26": "中不言漏盡者。即是前說斷惑盡故。",
    "T41n1821_026:0399b27": "聖起所餘至唯修俗故者。此下釋第三頌。此",
    "T41n1821_026:0399b28": "下即釋第一句及下兩句。此明聖者起餘",
    "T41n1821_026:0399b29": "有漏功德。不別除障。所以不約四道以明。",
    "T41n1821_026:0399c01": "臨入滅定心名微微心。此心羸劣現．未唯",
    "T41n1821_026:0399c02": "俗。不修無漏。故婆沙一百五十五云。若起",
    "T41n1821_026:0399c03": "微微心時。若起聞．思．慧等時。於無漏根",
    "T41n1821_026:0399c04": "非捨。非得。非滅。非起　准彼婆沙微微",
    "T41n1821_026:0399c05": "心及聞．思慧等不修無漏。餘文可知。",
    "T41n1821_026:0399c06": "若起所餘至同前有漏者。明起餘無漏功德。",
    "T41n1821_026:0399c07": "此亦無別除障。所以不約四道以明　問",
    "T41n1821_026:0399c08": "盡．無生智。此中何故不言現修　解云此",
    "T41n1821_026:0399c09": "明遊觀無漏功德。皆是見性。盡．無生智息",
    "T41n1821_026:0399c10": "求非見故此不說　又解盡．無生智前已說",
    "T41n1821_026:0399c11": "故。今者所明。明起餘德。或四．法．類即攝",
    "T41n1821_026:0399c12": "盡．無生智。前二解為勝。異生離染至唯",
    "T41n1821_026:0399c13": "修世俗者。此下釋第二句及後兩句。此後",
    "T41n1821_026:0399c14": "兩句通上兩處。異生離染現修世俗　問何",
    "T41n1821_026:0399c15": "故聖人離欲染勝進容起他心。異生勝進",
    "T41n1821_026:0399c16": "不言現修　解云聖於離欲染勝進",
    "T41n1821_026:0399c17": "位中。唯起無漏他心智。以作四行似斷道",
    "T41n1821_026:0399c18": "故。又順斷道於道有力。異生他心唯是有",
    "T41n1821_026:0399c19": "漏。與能斷道六行。不同。理．事別故。不相順",
    "T41n1821_026:0399c20": "故。不得現修　或異生位離染勝進容起",
    "T41n1821_026:0399c21": "他心。此文但言世俗智者。據加行．無間．解",
    "T41n1821_026:0399c22": "脫。從多分說。或亦應說。而不說者略而不",
    "T41n1821_026:0399c23": "論。若斷欲界第九解脫。及斷色界前三定",
    "T41n1821_026:0399c24": "第九解脫。得上根本他心。前八未得。復不",
    "T41n1821_026:0399c25": "修下。故不別標。及依根本四靜慮定起",
    "T41n1821_026:0399c26": "離染勝進離染加行道。此等未來皆修二智",
    "T41n1821_026:0399c27": "謂於前俗。又加他心。除前所說所餘一切",
    "T41n1821_026:0399c28": "加行無間．解脫．勝進。未來皆唯修世俗智。",
    "T41n1821_026:0399c29": "修五通時至現未唯俗者。明異生修五",
    "T41n1821_026:0400a01": "通。修五通時。五加行道。宿住．神境二解脫",
    "T41n1821_026:0400a02": "道現修俗智。他心一解脫道。現修俗．他心。",
    "T41n1821_026:0400a03": "五勝進道。俗．他心二隨應現修。此上未來一",
    "T41n1821_026:0400a04": "切皆修俗．他心二。五無間道。現在．未來唯",
    "T41n1821_026:0400a05": "修俗智。天眼．天耳二解脫道。無記性故不",
    "T41n1821_026:0400a06": "名為修。依本靜慮至現未來修者。明異",
    "T41n1821_026:0400a07": "生修餘功德。若依根本四靜慮地修餘功",
    "T41n1821_026:0400a08": "德。四無量等皆現修俗。未來修二謂加他",
    "T41n1821_026:0400a09": "心。唯順決擇分必不修他心。以是見道近",
    "T41n1821_026:0400a10": "眷屬故。除依本靜慮。若依餘地定修餘",
    "T41n1821_026:0400a11": "功德不淨觀等皆唯世俗智。現在．未來修。",
    "T41n1821_026:0400a12": "頌文窄故但說修未來。長行文寬兼說修",
    "T41n1821_026:0400a13": "現世。",
    "T41n1821_026:0400a14": "諸未來修至曾所得非修者。此即第五約地",
    "T41n1821_026:0400a15": "辨修。一問諸未來修為修幾地。二問諸",
    "T41n1821_026:0400a16": "所起得皆是修耶。前七句答初問。後一句答",
    "T41n1821_026:0400a17": "第二問。論曰至此地有漏者。釋初兩句。",
    "T41n1821_026:0400a18": "此明修有漏也。諸有漏道及無漏道。修有",
    "T41n1821_026:0400a19": "漏法。總有二類。一依此地現起之時。能修",
    "T41n1821_026:0400a20": "未來此地有漏。二得此地時。能修未來此",
    "T41n1821_026:0400a21": "地有漏。故顯宗三十六云。諸道依此地及",
    "T41n1821_026:0400a22": "得此地時。能修未來此地有漏。謂依此地",
    "T41n1821_026:0400a23": "世俗聖道現在前時。未來唯修此地有漏。以",
    "T41n1821_026:0400a24": "有漏法繫地堅牢難修餘故。隨依何地離",
    "T41n1821_026:0400a25": "下地染。第九解脫現在前時。亦修未來所得",
    "T41n1821_026:0400a26": "上地根本．近分有漏功德。離下地縛必得",
    "T41n1821_026:0400a27": "上故(正理七十四。文同顯宗)　問修有漏中何故不言",
    "T41n1821_026:0400a28": "為離此地時。修此地有漏　解云用有漏",
    "T41n1821_026:0400a29": "道及無漏道離染之時。修諸有漏不異依",
    "T41n1821_026:0400b01": "此地及得此地時。修此地有漏。依下地道",
    "T41n1821_026:0400b02": "漸離上染。復不能修上地有漏。不同修",
    "T41n1821_026:0400b03": "無漏故不別說　問如無漏道依此下地",
    "T41n1821_026:0400b04": "離下地染。九無間道．八解脫道。修上近分",
    "T41n1821_026:0400b05": "有漏道不。若言修者。此文何故不說。又與",
    "T41n1821_026:0400b06": "正理七十四相違。如彼論云。雖下聖道斷",
    "T41n1821_026:0400b07": "煩惱時。諸上地邊有能同治。然由有漏繫",
    "T41n1821_026:0400b08": "地堅牢。未離下時未能修彼　若不修者",
    "T41n1821_026:0400b09": "雖順此文。依此修此即與前說賢聖品",
    "T41n1821_026:0400b10": "相違。如彼頌云。聖二離八修各二離繫",
    "T41n1821_026:0400b11": "得。長行解云。諸有學聖用有漏道。離下八",
    "T41n1821_026:0400b12": "地修斷染時。能具引生二離繫得。用無漏",
    "T41n1821_026:0400b13": "道離彼亦然。由二種道同所作故　解云",
    "T41n1821_026:0400b14": "無漏道離下染時九無間道．八解脫道。不",
    "T41n1821_026:0400b15": "能修上近分有漏　問若作此解雖順",
    "T41n1821_026:0400b16": "論文亦符正理。賢聖品文云何釋通　解",
    "T41n1821_026:0400b17": "云若以無漏道離下八地染。亦能引生二",
    "T41n1821_026:0400b18": "離繫得者此據第九解脫道離下染盡。方",
    "T41n1821_026:0400b19": "修上地近分有漏。若別而言。前九無間．八解",
    "T41n1821_026:0400b20": "脫道離下染時。未修上地近分有漏。爾時",
    "T41n1821_026:0400b21": "唯有一無漏得。故不相違　又解云。以無",
    "T41n1821_026:0400b22": "漏道離下染時。九無間道．八解脫道。亦修",
    "T41n1821_026:0400b23": "上地近分有漏。同治修故　問若作此解雖",
    "T41n1821_026:0400b24": "順賢聖品文。何故此文不說依此修上。",
    "T41n1821_026:0400b25": "又正理論云何釋通　解云從多分說依此",
    "T41n1821_026:0400b26": "修此。故偏說之。上地近分或修。不修。若",
    "T41n1821_026:0400b27": "無漏道離下染即修。若餘無漏依下地起。",
    "T41n1821_026:0400b28": "即不修上近分有漏。以不定故是故不說。",
    "T41n1821_026:0400b29": "正理論說自是彼計。非所許故無勞會",
    "T41n1821_026:0400c01": "釋。顯宗亦有兩說云。雖下聖道斷煩惱時。",
    "T41n1821_026:0400c02": "諸上地邊有能同治。然由有漏繫地堅牢。未",
    "T41n1821_026:0400c03": "離下時未能修彼。有說亦修彼。起彼斷",
    "T41n1821_026:0400c04": "得故。前解同顯宗前說。後解同顯宗後師。",
    "T41n1821_026:0400c05": "又顯宗三十二云。由此有學離八修斷。世出",
    "T41n1821_026:0400c06": "世道隨一現前。各未來修世．出世道。此",
    "T41n1821_026:0400c07": "總相說。以無漏道離上七地前八品時。不",
    "T41n1821_026:0400c08": "修上邊世俗道故。唯有無漏一離繫得。",
    "T41n1821_026:0400c09": "離第九品方可具二。或應許得離繫道",
    "T41n1821_026:0400c10": "而修。或應斷染時許依下修上。顯宗三解。",
    "T41n1821_026:0400c11": "前解同顯宗前師。後解同顯宗後二說　問",
    "T41n1821_026:0400c12": "俱舍為同何說　解云或同前解。或同後",
    "T41n1821_026:0400c13": "解。皆無妨矣　問依此地起無漏皆修",
    "T41n1821_026:0400c14": "此地有漏法耶　解云亦有不修者如婆",
    "T41n1821_026:0400c15": "沙百六十三。解初定淨．無漏四句中。有修",
    "T41n1821_026:0400c16": "無漏初靜慮非淨中云。聖者依初靜慮",
    "T41n1821_026:0400c17": "離初靜慮乃至無所有處染。九無間九解脫",
    "T41n1821_026:0400c18": "道時。及離非非想處染。九無間道八解脫",
    "T41n1821_026:0400c19": "道時。婆沙既言。依初定離初定染。不修初",
    "T41n1821_026:0400c20": "定淨。明知有無漏依此地不修此地有漏。",
    "T41n1821_026:0400c21": "又准此文。依初定起無漏解脫道等。不修",
    "T41n1821_026:0400c22": "當地有漏他心智。前言修者。據無漏他心",
    "T41n1821_026:0400c23": "智說。聖為離此地至通二四道者。釋第",
    "T41n1821_026:0400c24": "三第四句。此明修無漏也。修無漏中總",
    "T41n1821_026:0400c25": "有三類。一為離此地時。能修此地及下無",
    "T41n1821_026:0400c26": "漏。望離染地言修此地。不望依地。若望",
    "T41n1821_026:0400c27": "依地亦名修上。二得此地時。能修此地及",
    "T41n1821_026:0400c28": "下無漏。三依此地中諸道現起。能修此",
    "T41n1821_026:0400c29": "地及下無漏。故顯宗三十六云。聖為離此",
    "T41n1821_026:0401a01": "地及得此地時。并此地中諸道現起。皆能",
    "T41n1821_026:0401a02": "修此及下無漏。謂隨何地有漏．無漏加行",
    "T41n1821_026:0401a03": "等道。正現在前為欲斷除此地煩惱。未來",
    "T41n1821_026:0401a04": "修此及下無漏。下於上染同能治故。雖下",
    "T41n1821_026:0401a05": "聖道斷煩惱時。諸上地邊有能同治。然由",
    "T41n1821_026:0401a06": "有漏繫地堅牢。未離下時未能修彼。有說",
    "T41n1821_026:0401a07": "亦修彼。起彼斷得故。隨依何地離下地",
    "T41n1821_026:0401a08": "染第九解脫現在前時。亦修未來所得上",
    "T41n1821_026:0401a09": "地。及諸下地無漏功德。隨起此地世俗．聖",
    "T41n1821_026:0401a10": "道現在前時。未來皆修此及下地無漏功德",
    "T41n1821_026:0401a11": "(正理同顯宗唯無有說)　問若言離此能修此及下無",
    "T41n1821_026:0401a12": "漏法者。見道能離三界見惑。隨依何地但",
    "T41n1821_026:0401a13": "修自．下。不修上地無漏見道　答婆沙云。",
    "T41n1821_026:0401a14": "見道依下必不修上。以是初得道故。無漏",
    "T41n1821_026:0401a15": "依上必修下地以自在不繫故　解云",
    "T41n1821_026:0401a16": "見道初得不自在故勢力未強。隨依何地",
    "T41n1821_026:0401a17": "但修自．下不能修上。已離見惑無漏見",
    "T41n1821_026:0401a18": "道．雖上地中有同對治。下勢力劣不能修",
    "T41n1821_026:0401a19": "上。修道無漏非是初得。勢力增強隨依何",
    "T41n1821_026:0401a20": "地離上染時。能修上地同對治道修道無",
    "T41n1821_026:0401a21": "漏　問若第三類云依此地能修此地及",
    "T41n1821_026:0401a22": "下無漏不修上者。即與婆沙定蘊相違。如",
    "T41n1821_026:0401a23": "彼說云。離上地染依下地轉根。亦能修上",
    "T41n1821_026:0401a24": "已離染地　解云俱舍且依漸次得地言修",
    "T41n1821_026:0401a25": "自．下。不修上者以未得故　或可。俱舍言",
    "T41n1821_026:0401a26": "修自．下。據決定說。修上不定故不別說",
    "T41n1821_026:0401a27": "　或可。俱舍言不修上據不自在。婆沙定",
    "T41n1821_026:0401a28": "蘊言修上者據自在說。以實而言。若於上",
    "T41n1821_026:0401a29": "地得自在者能修上地。若於上地不自",
    "T41n1821_026:0401b01": "在者不能修上。故婆沙六十七云。應作是",
    "T41n1821_026:0401b02": "說。若於上地已得自在。而依下地學轉根",
    "T41n1821_026:0401b03": "等。亦得上地無漏果道。又婆沙九十解樂",
    "T41n1821_026:0401b04": "根中云。問若已離第三靜慮染依第二靜",
    "T41n1821_026:0401b05": "慮及下三地。信勝解練根作見至。彼不起",
    "T41n1821_026:0401b06": "後向命終。往生第四靜慮以上諸地。彼成",
    "T41n1821_026:0401b07": "就何樂根。答彼於上地若得自在。當練根",
    "T41n1821_026:0401b08": "時亦能修上無漏樂根。設於上地不得自",
    "T41n1821_026:0401b09": "在。彼得果已亦必起勝果道。修上無漏然",
    "T41n1821_026:0401b10": "後命終。是故聖者生第四靜慮以上。決定",
    "T41n1821_026:0401b11": "成就無漏樂根。唯初盡智至第九解脫",
    "T41n1821_026:0401b12": "道者。釋第五．第六．第七句。此顯別緣修",
    "T41n1821_026:0401b13": "諸有漏。唯初盡智隨依何地現在前時。力能",
    "T41n1821_026:0401b14": "遍修九地有漏意地所攝。聞．思．修所成不",
    "T41n1821_026:0401b15": "淨觀等無量功德。所以者何。三界．九地能縛",
    "T41n1821_026:0401b16": "眾惑斷無餘故。所縛善法通暢故。如能縛",
    "T41n1821_026:0401b17": "繩斷所縛人氣通。又彼自心殺惑怨已今",
    "T41n1821_026:0401b18": "登王位。一切善法起得來朝。譬如大王登",
    "T41n1821_026:0401b19": "祚之日。西國風俗以水灑頂。是故經言灌",
    "T41n1821_026:0401b20": "頂大王。一切境土皆來朝貢隨方所尚種種",
    "T41n1821_026:0401b21": "珍奇。然此生上必不修下。如生初定得",
    "T41n1821_026:0401b22": "阿羅漢不修欲界諸有漏善。乃至生有頂",
    "T41n1821_026:0401b23": "得阿羅漢。不修下八地諸有漏善。以身生",
    "T41n1821_026:0401b24": "上定不成下有漏善故。所以生上不能修",
    "T41n1821_026:0401b25": "下。初盡智言。顯離有頂第九解脫道。及前",
    "T41n1821_026:0401b26": "五種姓練根時位第九解脫道。皆捨前道創",
    "T41n1821_026:0401b27": "得果故。竝能通修九地有漏　問三類智邊",
    "T41n1821_026:0401b28": "亦是別緣。能修自．下有漏俗智。何故此中唯",
    "T41n1821_026:0401b29": "言盡智　答如正理云。於見道位三類智",
    "T41n1821_026:0401c01": "邊。雖亦能修自．下俗智。先已說故此不復",
    "T41n1821_026:0401c02": "論。諸所言修至勢力劣故者。釋第八句。",
    "T41n1821_026:0401c03": "諸所言修。唯先未得現在今起此是能修。未",
    "T41n1821_026:0401c04": "來今得此是所修。謂下別釋。一明是所修．",
    "T41n1821_026:0401c05": "非所修。二明是能修．非能修　問若言未",
    "T41n1821_026:0401c06": "得今得方是所修。曾得棄捨還得非修。何故",
    "T41n1821_026:0401c07": "婆沙一百五十云。問若退上果住下果時。",
    "T41n1821_026:0401c08": "所得下果名得．修耶。答名得非修。問彼還",
    "T41n1821_026:0401c09": "進得所退果時。所得上果名得修不。答若",
    "T41n1821_026:0401c10": "過去者名得非修。若未來者名為得．修。問",
    "T41n1821_026:0401c11": "何故過去者名得非修。未來者名得．修耶。",
    "T41n1821_026:0401c12": "答若現在道與彼為因者。可說彼為得．修。",
    "T41n1821_026:0401c13": "現在道與過去道無因義。故名得非修。",
    "T41n1821_026:0401c14": "問諸退上果住下果時。所得未來下無漏果",
    "T41n1821_026:0401c15": "既有現在無漏得因。何不名修。答若現在",
    "T41n1821_026:0401c16": "因由勝進故得未來者彼可名修。退住",
    "T41n1821_026:0401c17": "下果時。現在無漏得雖是彼因。而非勝進",
    "T41n1821_026:0401c18": "故不名修。不由現在得．修彼未來故。但",
    "T41n1821_026:0401c19": "由退故彼得現前　准婆沙文。退上果得",
    "T41n1821_026:0401c20": "下果。下果不名修。復從下果還得上果上",
    "T41n1821_026:0401c21": "果名修。此既曾得。如何名修。豈不與此俱",
    "T41n1821_026:0401c22": "舍相違　解云未曾得有二。一從來未曾",
    "T41n1821_026:0401c23": "得。二得勝曾得名未曾得。如退上果後重",
    "T41n1821_026:0401c24": "得時。雖有昔曾得。由勝進位得勝曾得",
    "T41n1821_026:0401c25": "故。亦名未曾得。未曾得言含斯二義。故非",
    "T41n1821_026:0401c26": "此文曾得所攝　又解曾得有三。一得劣曾",
    "T41n1821_026:0401c27": "得。如退上果得下果時。二得等曾得。如",
    "T41n1821_026:0401c28": "第二念已去得自類法。三得勝曾得。如退",
    "T41n1821_026:0401c29": "上果後重得時。此論據前二曾得從多分",
    "T41n1821_026:0402a01": "說。故言曾得非所修也。若據少分得勝",
    "T41n1821_026:0402a02": "曾得亦是所修。婆沙據此第三說也。各",
    "T41n1821_026:0402a03": "據一義並不相違　又解論意各別。無勞",
    "T41n1821_026:0402a04": "會釋。餘文可知。",
    "T41n1821_026:0402a05": "為唯約得說名為修者。此下第六通明四修",
    "T41n1821_026:0402a06": "義。此即問也。不爾者。答。云何者。徵。",
    "T41n1821_026:0402a07": "修有四種至四除遣修者。釋。如是四",
    "T41n1821_026:0402a08": "修依何法立者。問。頌曰至立治修遣修",
    "T41n1821_026:0402a09": "者。就頌答中。上兩句明得．習二修。下兩句",
    "T41n1821_026:0402a10": "明治．遣二修。論曰至現具二修者。釋",
    "T41n1821_026:0402a11": "上兩句。若現。若未創得彼法名為得修。此",
    "T41n1821_026:0402a12": "唯初念不通後也。但至現在體現在前名",
    "T41n1821_026:0402a13": "為習修。或名行修。此通初．後。故正理云。諸",
    "T41n1821_026:0402a14": "未曾得功德現前。及得未來所餘功德。新修",
    "T41n1821_026:0402a15": "得故皆名得修。曾得．未曾功德現起。現修",
    "T41n1821_026:0402a16": "習故皆名習修(已上論文)　雜心擇品云。習修者謂",
    "T41n1821_026:0402a17": "曾得善法相續生(已上論文)　彼說不然豈有未曾",
    "T41n1821_026:0402a18": "得法體初現前不名習修。應是譯家誤耳。",
    "T41n1821_026:0402a19": "此二俱依有為善立。有為簡異無為。善言",
    "T41n1821_026:0402a20": "簡染．無記。故婆沙一百六云。如契經說。善",
    "T41n1821_026:0402a21": "有為法應修非餘。所以者何。若諸智者為愛",
    "T41n1821_026:0402a22": "果故。精勤修習令漸增長說名為修。善有",
    "T41n1821_026:0402a23": "為法能得愛果。謂得世間可愛異熟增上",
    "T41n1821_026:0402a24": "果故。亦得出世離繫果故。諸有智者精勤",
    "T41n1821_026:0402a25": "修習。從下至中從中至上。令速能獲得",
    "T41n1821_026:0402a26": "所求愛果。染．無記法及善無為。無如是用",
    "T41n1821_026:0402a27": "故不名修(已上論文)　問色．不相應亦名修不",
    "T41n1821_026:0402a28": "　解云皆名為修。若生得善等起者是生得善",
    "T41n1821_026:0402a29": "攝。若加行善等起者是加行善攝。諸論既言",
    "T41n1821_026:0402b01": "諸有為善皆名為修。是修何幾。故品類足論",
    "T41n1821_026:0402b02": "十五千問品修．不修分別十二處云。幾應修",
    "T41n1821_026:0402b03": "等者八不應修。四應分別。謂色處或應修",
    "T41n1821_026:0402b04": "或不應修。云何應修。謂善色處。云何不應修。",
    "T41n1821_026:0402b05": "謂不善．無記色處。聲處．意處亦爾。法處或應",
    "T41n1821_026:0402b06": "修或不應修。云何應修。謂善有為法處。云何",
    "T41n1821_026:0402b07": "不應修。謂不善．無記法處。及擇滅(以此故知。色等定是修)",
    "T41n1821_026:0402b08": "約世分別。未來唯得。起得得故有得．修。體",
    "T41n1821_026:0402b09": "未現前無習修。現具二修有法俱得故有",
    "T41n1821_026:0402b10": "得修。體現前故有習修　問聞．思二慧能",
    "T41n1821_026:0402b11": "修未來不　解云不能修。故婆沙一百八",
    "T41n1821_026:0402b12": "十八云。問此三念住誰現前修幾。答聞所成",
    "T41n1821_026:0402b13": "現在前時。唯修聞非思．修。思所成現在前",
    "T41n1821_026:0402b14": "時。唯修思非聞．修。此中聞．思剎那現前時。",
    "T41n1821_026:0402b15": "以習修故名修。非修未來以勢劣故。則",
    "T41n1821_026:0402b16": "以此故唯修自不修他。修所成現前時。能",
    "T41n1821_026:0402b17": "修三種。聞．思自力雖不能修未來。而由",
    "T41n1821_026:0402b18": "他力有未來修義(已上論文)　治遣二修依有",
    "T41n1821_026:0402b19": "漏法者。釋下兩句。明對治修．除遣修。此之",
    "T41n1821_026:0402b20": "二修依有漏法立。此有漏法望對治道生",
    "T41n1821_026:0402b21": "邊有能治故名對治修。對治即是四種對",
    "T41n1821_026:0402b22": "治。故雜心擇品云。對治修者。謂修四種對",
    "T41n1821_026:0402b23": "治名為對治修。是有漏法敵對治故(已上論文)　若",
    "T41n1821_026:0402b24": "望離縛義邊。除遣惑縛名除遣修。故正理",
    "T41n1821_026:0402b25": "七十四云。於身等法得能治故。所治身等",
    "T41n1821_026:0402b26": "名對治修。故於身等得對治時。即說名",
    "T41n1821_026:0402b27": "為修於身等。餘有漏法．類亦應然。緣身等",
    "T41n1821_026:0402b28": "境煩惱斷故。說身等法名除遣修。故緣",
    "T41n1821_026:0402b29": "身等煩惱斷時。亦說名為修於身等。餘有",
    "T41n1821_026:0402c01": "漏法例亦應然。此二但依有漏法立。又婆沙",
    "T41n1821_026:0402c02": "一百五十五云。問眼等根云何不修。復云何",
    "T41n1821_026:0402c03": "修。答乃至眼等諸根。對治道未生名不修",
    "T41n1821_026:0402c04": "根。此依對治修說。又乃至緣眼等所有煩",
    "T41n1821_026:0402c05": "惱。未斷．未知名不修根此依除遣修說。若",
    "T41n1821_026:0402c06": "眼等諸根對治道已生名為修根。此依對治",
    "T41n1821_026:0402c07": "修說。又緣眼等所有煩惱。已斷．已知名為",
    "T41n1821_026:0402c08": "修根。此依除遣修說。故有漏善至前後",
    "T41n1821_026:0402c09": "二修者。對辨寬狹。故有漏善具足四修。若",
    "T41n1821_026:0402c10": "望善義邊有得．習二修。若望有漏義邊有",
    "T41n1821_026:0402c11": "治．遣二修。故具四種。無漏有為具前得．習",
    "T41n1821_026:0402c12": "二種修也。餘有漏染及無記法。具後治．遣",
    "T41n1821_026:0402c13": "二種修也。故婆沙一百五云。然四種修歷法",
    "T41n1821_026:0402c14": "分別。應作四句。有法是前二修非後二修。",
    "T41n1821_026:0402c15": "謂無漏有為法　有法是後二修非前二修。",
    "T41n1821_026:0402c16": "謂染污及無覆無記有為法　有法是前二修",
    "T41n1821_026:0402c17": "亦是後二修。謂善有漏法　有法非前二",
    "T41n1821_026:0402c18": "修亦非後二修。謂無為法。外國諸師至",
    "T41n1821_026:0402c19": "乃至廣說者。敘異說。此論名外國諸師。婆",
    "T41n1821_026:0402c20": "沙云西方諸師。在迦濕彌羅國外故名外",
    "T41n1821_026:0402c21": "國。在迦濕彌羅國西故名西方。說修有六。",
    "T41n1821_026:0402c22": "於前四上加防．觀二修。防護諸根名防護",
    "T41n1821_026:0402c23": "修。觀察身故名觀察修。婆沙名分別修。名",
    "T41n1821_026:0402c24": "異義同。前經證防護修。後經證觀察修。",
    "T41n1821_026:0402c25": "迦濕彌羅國至即治遣修攝者。正義通",
    "T41n1821_026:0402c26": "經。迦濕彌羅國諸論師云。所言防護．觀察",
    "T41n1821_026:0402c27": "二修。應知即是前四修中。對治．除遣二修所",
    "T41n1821_026:0402c28": "攝。於根及身。若望能防．能護．能觀察義",
    "T41n1821_026:0402c29": "邊名對治修。若望所防所觀遣惑義邊名",
    "T41n1821_026:0403a01": "除遣修　上來明四修皆據正修。若據當",
    "T41n1821_026:0403a02": "修與前差別。故正理七十四云。有於此中",
    "T41n1821_026:0403a03": "約當修義分別諸法具修多少。有法具四",
    "T41n1821_026:0403a04": "名為當修。有法具三。有法具二。有法具",
    "T41n1821_026:0403a05": "一。有法全無。謂善有漏未永斷時。可得可",
    "T41n1821_026:0403a06": "生具足四種。此未永斷故當具治．遣修。",
    "T41n1821_026:0403a07": "以可得故當具得修。是可生故當具習修。",
    "T41n1821_026:0403a08": "已得可生具三除得。可得不生具三除習。",
    "T41n1821_026:0403a09": "已得不生及不可得已生具二。謂治．遣修。",
    "T41n1821_026:0403a10": "及染．無記未斷亦爾。若善有漏已永斷時。",
    "T41n1821_026:0403a11": "可得可生具得．習二。可得不生具一謂得。",
    "T41n1821_026:0403a12": "已得可生具一謂習。有為無漏應知亦爾。",
    "T41n1821_026:0403a13": "除前所說皆是全無。謂無漏法中已得不生",
    "T41n1821_026:0403a14": "等　若不生法不住身中。但由得故即名",
    "T41n1821_026:0403a15": "修者。應許擇滅亦名為修。無差別故　此",
    "T41n1821_026:0403a16": "難非理。彼同類法住身中故。謂不生法雖",
    "T41n1821_026:0403a17": "不住身。同類住身名修無失。又彼由得",
    "T41n1821_026:0403a18": "為果住故。謂未來世不生善法。由今得生",
    "T41n1821_026:0403a19": "表為果住。義言我等闕緣不生。非謂今時",
    "T41n1821_026:0403a20": "不蒙招引。擇滅異此不可為例。又未來世",
    "T41n1821_026:0403a21": "不生善法。亦有因力攝益現身。擇滅不然",
    "T41n1821_026:0403a22": "故無修義。又由擇滅唯是果故。謂修本為",
    "T41n1821_026:0403a23": "獲得勝果。滅非有果故不應修。又由擇",
    "T41n1821_026:0403a24": "滅無增．減故。謂可修法依下至中。依中至",
    "T41n1821_026:0403a25": "上。擇滅不爾。於修無用故。",
    "T41n1821_026:0403a26": "俱舍論記卷第二十六",
    "T41n1821_026:0403a27": "保延元年七月十九日於大道寺點了"
}